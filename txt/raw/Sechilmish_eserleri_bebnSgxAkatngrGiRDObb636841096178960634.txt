___________________Milli Kitabxana_____________________ 
1 
 
 
 
___________________Milli Kitabxana_____________________ 
2 
 
 
 
 
 
  
___________________Milli Kitabxana_____________________ 
3 
 
 
 
ƏLİ KƏRİM 
 
 
 
 
 
SEÇİLMİŞ 
ƏSƏRLƏRİ 
 
 
 
 
 
 
 
 
 
 
 
"LİDER  NƏŞRİYYAT" 
 
BAKI-2004 
 
  
___________________Milli Kitabxana_____________________ 
4 
 
 
 
 
Bu kitab "Əli Kərim. Seçilmiş əsərləri, I cild" (Bakı, Azərnəşr, 1991) 
nəşri əsasında təkrar nəşrə hazırlanmışdır 
 
 
 
Tərtibçi və  redaktoru:                       Paşa Əlioğlu 
                                                                filologiya elmləri namizədi 
 
Ön sozün müəllifi:                      Tofiq Hacıyev 
    AMEA-nın müxbir üzvü,  
    filologiya elmləri doktoru, professor 
 
 
 
 
 
 
 
 
894.361`1  - dc 21 
AZE 
Əli Kərim. Seçilmiş əsərləri. Bakı, "Lider nəşriyyat", 2004, 336 səh. 
 
Çağdaş Azərbaycan poeziyasının görkəmli nümayəndəsi Əli Kərimin bu  
kitabına şairin müxtəlif illərdə qələmə aldığı şeir və poemaları  toplanmışdır. 
Əli Kərimin əsərlərində təzəlik, poetik duyum, səmimiyyət, doğma  torpağa 
bağlılıq başlıca yer tutur. 
 
 
 
 
ISBN 9952-417-12-6 
© "LİDER NƏŞRİYYAT", 2004 
  
  
___________________Milli Kitabxana_____________________ 
5 
 
 
 
  
___________________Milli Kitabxana_____________________ 
6 
 
 
ƏLİ  KƏRİM POEZİYASI 
 
Bu başlıq sadəcə o demək deyil ki, Əli Kərim şeir yaradıcılığı ilə məşğul olub, Əli 
Kərim şairdir. Onun üçün belə deyərdik: “Əli Kərimin poeziyası”. Hətta bu ikinci 
sərlövhə əlimizdəki kitab üçün daha münasib görünərdi. Çünki o, şeir yaradıcılığı ilə 
yanaşı, həm də istedadlı nasirdir, dramaturqdur, çox dəqiq zövqlu tənqidçidir və bu 
kitabında ancaq poeziyası gedir. Bu başlıqla nəzərdə tutulur ki, ədəbiyyatımızda və ədəbi 
tənqidimizdə bir "Əli Kərim şeiri" deyilən anlayış var. Bu ikinci növ təyini söz 
birləşməsinin, dilçi olaraq, qrammatik mənasını mən yaxşı bilirəm. "Əli Kərim şeiri" o 
deməkdir ki, Əli Kərim üsluba çevrilib, onun şeiri edəbiyyatda sabitləşib, onun yaradıcı 
davamçıları və hətta onu vəcdlə oxuyan xüsusi oxucuları, çoxlu pərəstişkarları var...  
İctimai-zehni və ya ictimai-fiziki əməyin hansı sahəsində fəaliyyət göstərməsindən 
asılı olmayaraq, kim öz şəxsiyyətinə hesabat verməyi bacarırsa, o, müdrik insandır. Özünə 
hesabat vermək nadir xasiyyətdir - böyüklük əlamətidir; xalq üçün, cəmiyyət üçün "nəyi 
eləyib, nəyi eləyə bilərmiş, ancaq eləməyib, harada zəhmətini əsirgəyib" suallarının 
qarşısında duran adam gələcək fəaliyyəti üçün özünü səfərbər edir. Demək, bu sualı 
vermək üçün gərək insanın işdən qorxmamaq, yorulmamaq istedadı da olsun - Əli Kərim 
kimi. Vaxtaşırı özünə, öz mənliyinə hesabat verən Əli Kərim bu etiraflardan birini daxili, 
şəxsi çərçivədən kütləvi-ictimai mühitə çıxarır, oxucularının qarşısında onların şahidliyi 
ilə bəyan edir: "Otuzdan çox yaşamışam...". Giley-güzarsız, alnıaçıq, üzüağ şəkildə deyir: 
"İllərimin çoxusu mənimlədir. Ailəmin üzvüdür...". Vaxta yaradıcı insanın ən qiymətli 
kapitalı kimi baxan şair öz həyatının saatlarını, dəqiqələrini də saya alır: "Elə saatım var 
ki, ağac olub bir dost bağında, hər dəqiqəsi bir meyvəyə dönüb Göy budağında... Anlarım 
var: Leysan yağışı kimi yağmış Kövrək bir insan qəlbinə...Şeirlərimə baxıram: Yanıb 
dəftərə tokülmüş günlərimdir. Otuzdan çox yaşamışam. Peşman deyiləm..." Keçmişə 
baxmaq, özünə hesabat vermək ona görə gərəklidir ki, gələcəyin yolunu 
müəyyənləşdirəsən, edəcəklərini ipə-sapa düzəsən. Keçmiş keçmişdir, əslində onu 
gələcək üçün və gələcəyin xatirinə yada salırsan.  
Əlinə qələm aldığı gündən, hətta sənətkarlığı yetkinləşmədiyi dövrdə belə, Ə.Kərim 
mövzu məhdudluğu bilməyib, özünü çağrılmış bayatıların çərçivəsinə salmayıb. Onun 
şair ilhamı doğuluşundan buxov üzü görməyib, siftədən gözəlliklə yanaşı, həm də 
əlvanlığı seçib. Mövzuları ən azı əsərlərinin sayı qədərdir. Düzdür, bəzi mövzularda bir 
neçə əsər yazdığı da olub;  
  
___________________Milli Kitabxana_____________________ 
7 
 
 
 
ancaq, əvvələn, hər dəfə həmin mövzuya bir tərəfdən yanaşıb - predmeti poetik lövhəyə 
köçürərkən hər dəfə baxım mərkəzini dəyişib, hər dəfə bir əlaməti "qəhrəman" götürüb. 
Məsələn, fəhlə əməyi kimi publisist mövzu "Fəhlələr" və "Əllər" şeirlərində məhz 
publisist tərzdə yox, məişət detalları ilə intim-lirik cizgilərlə çox nadir şəkildə cazibəli 
işlənmiş, eyni zamanda bir mövzu bu iki əsərdə az qala müstəqil motiv-mənbələr 
hüququnda görünür –hərəsində eyni obyektin müxtəlif yönlərdən şəkli çəkilmişdir. 
İkincisi, bu da var ki, bəzi əsərlərinə bir neçə mövzu sığışdırıb - əlaqəli hadisələri 
oxucusuna bədii dialektik vəhdətdə təqdim edib (şeirlərini nəzərdə tuturam, poemaları öz 
yerində - red.). 
Ə.Kərimin işlədiyi mövzuların bir qismi yalnız onun özünə məxsusdur -onları o 
görüb, o mənalandırıb: "Babəkin qolları" (məşhur Babək bir yanda qalır, onun kəsilmiş - 
Babəki xalq qəhrəmanı edən qolları - qəhrəman seçi-lir); "Heykəl və heykəlin qardaşı" 
poeması da həmin prinsiplə yazılmışdır -əsərin qəhrəmanı əsl qəhrəmanın heykəlidir; 
"İlan" (ölümə can atan, ölümünü yarı yolda qarşılayan, diriliyində sürünən; ancaq 
ölümdən qorxmayan, ölüm vurğununun poeziyası); "Daş" (bu mövzunu adətən filosoflar 
işləyir -İbtidai insanın antaqonizm toxumunu yadigar qoyması); "Sevirəm" (bir başqası bu 
şeirə “Telefonçu qız” adı qoyardı; mövzunun sərlövhəyə münasibəti "Babəkin qollarına 
bənzəyir); "Gül və çörək" (burada sevgi, ehtiyac, müharibə kimi işlək motivlər elə 
çulğalaşır ki, dordüncü - hamısını birləşdirən və hamısının fövqündə duran orijinal bir 
mövzu alınır;) "Çiçəklər iclasda" (Füzuli demişkən, "öz qədri üçün" insan danışmağı 
çiçəklərdən öyrənməlidir: hay-küy salmadan sakitcə ətir saçmaq və s.) — üç deyil, beş 
deyil belə əsərləri. Təbii ki, hər mövzu hər kəsin beynində doğulmur, hər sənətkarın "öz" 
mövzuları olur; Ə.Kərimin isə "öz" mövzuları çoxdur, daha tipikdir. Haqqında müasiri 
olmuş sənətkarların yazdığı mövzular ondan da çoxdur. Di gəl ki, burada da o, 
"özününkünü" tapa bilir - "ortaq" sənət predmetlərinə özünəməxsus nəzakətlə, emosiya və 
inteliektlə yanaşır, predmeti öz sənət prizmasına köçürmək üçün xüsusi fokus nöqtəsi 
seçir. Bəlkə həmin nöqtədən mövcud predmeti çoxları çox bəsit, çox prozaik sayıblar; 
Ə.Kərim onun məhz həmin nöqtədən bədii məna səviyyəsini duyub. Xüsusi rəng və 
ahənglə üzə çıxan bu mövzu sanki elə Ə.Kərimin boyuna biçilibmiş. Aydın olur ki, həmin 
mövzuda ən orijinal poetogenetik variantı o tapıb. Nəticədə şairin üslubi nəfəsi bu "ortaq" 
poeziya mövzusunda elə yeganə iz buraxır ki, həmin ümumi yenə xüsusiləşir və yenə 
Ə.Kərimin "öz" mövzusu şəklinə düşür. Məsələn, S.Rüstəmin ürəklərə yol tapmış, az qala 
xalq yaradıcılığı nümunəsi kimi küt 
  
___________________Milli Kitabxana_____________________ 
8 
 
ləviləşmiş "Ana və poçtalyon" şeirindən sonra sanki poçtalyon motivins qayıtmaq artıq 
imiş. Daha kim cəsarət edib üzərinə belə bir məsuliyyət götürə bilərdi. Nə qədər 
paradoksal görünsə də, birdən hələ qələmi sümükləşməmiş cavan Ə.Kərim belə bir riskə 
girişdi. Girişdi və nə almdı - tezə geyimli, ayrı boy-buxunda, başqa biçimdə, ancaq 
hamının sevdiyi, hamının məhəbbətlə qarşıladığı səmimi ədəbi portret - yeni gözəi 
poçtalyon. Bu "Poçtalyon" öz çantasında şad xəbərlər, sevgi müjdələri ilə yanaşı, 
şeirimizə yeni obrazlar, təravətli ifadələr, qeyri-adi təşbehlər də gətirdi... Yaxud, bu həmin 
hicrandır ki, Füzuli onu ali rütbəyə, böyük poeziya səviyyəsinə qaldırmışdı; hansı şair 
(heç şair olmayıb, gənclik ehtirası ilə bir-iki nəzm düzənlər də) bu həsrətin insan ruhunu 
təlatümə gətirən, duruldan şirin zəhərini içib məst olmamış və onun tərənnüm etməmişdi? 
Ancaq Ə.Kərim indi pərəstişkarlarının əzbər bildiyi "Qayıt" şeirində bu motivin bədii 
həllini elə orijinal verdi ki, dövrümüz üçün bir qədər arxaik görünən hicran mövzusu, 
necə deyərlər, müasirləşdi. Hər biri insanı mütəəssir edən, xallarla dolu musiqi parçası 
kimi səslənən, əlvan rənglərlə çəkilmiş psixoloji rəsmlər kimi görünən "Tənhalıq boşluq 
deyil", "Otağı doldurub yenə tənhalıq", "Bir vaxt gec olacaq", “Nə bu dərd gərəkdir 
uşaqlar üçün”, "Bəzən haqq qazanır insan öləndə" şeirləri yenə həmin mövzudadır. Ancaq 
hərəsi bir orijinal sənət nümunəsidir. 
Hərbi əsirlərin məşəqqəti mövzusunda çoxları yazıb. Ə.Kərimin həmin mövzudakı 
şeiri orijinallığını adındanbaşlayır: "№3702". Yaxud faşistlər tərəfindən alınan 
şəhərlərimizi xəritədə barmağı ilə göstərməyə əzab çəkən coğrafiya müəlliminin 
müharibədə barmağını itirməsindən danışan "Coğrafiya müəlliminin şəhadət barmağı 
haqqında ballada"dakı bədii detalları ancaq Ə.Kərim tapa bilərdi. Vicdan borcu 
mövzusundakı "Zəhmətkeş buruq", yaxşını, pisi ayırmamaq, insana ləyaqətinə görə 
qiymət verməmək, dəvəni eşşəyin quyruğuna bağlamaq motivindəki "gül-çiçək vuruşu" 
və bir-birinə bənzəməyən onlarca şeirdə Ə.Kərimin nəfəsi oxucuların ürəyinə hərarət 
verir, onların əsəblərinə sərinlik gətirir. 
Şair insanın adi fiziki harəkati ilə xarakteri arasında əlaqə yaradır -"Metronun yaylı 
qapıları" şeirində qapıların asta və ya sürətlə açılıb-örtülməsi ilə girib-çıxanların 
başqalarına münasibəti müəyyənləşir: bəziləri özündən sonrakını nəzərə alıb qapını asta-
asta buraxır, bəzilərinin isə Araz aşığındandır, Kür topuğundan. Atalar və oğullar vəhdəti 
də ədəbiyyatda çoxdan işlənən mövzudur. Bu məsələni Ə.Kərim necə təqdim edir? 
Əslində "Atamın xatirəsi" şeiri soyuqqanlı məhəbbətin tərənnümünə həsr olunub -şair 
özünü gözə soxan məhəbbəti gözdən salır. Bu atanın qayğıkeşliyi üzdə deyil, Füzuli 
dərinliyindədir; üzdən sərt görünür, təbəssüm onun sifətinin bir anlıq qonağıdır, oğluna 
can demir, ancaq lazım gəlsə, canını tərəddüdsüz ona verər; atanın ağır, cod əlləri oğlunu 
bağrına basmır, hərdən tale kimi onun çiyninə enir; atanın sevgisində "təzə əkini bəladan 
hifz eləyən qalın qarın" soyuqluğu var. Bu, koloritli, zabitəli, ağır təbiətli bir kişidir, əsl 
azərbaycanlı atadır. Yaxud yenə ailə-məişət dairəsində: ana və bala dialektikasında 
normadan istisnanı Ə.Kərim vaxtında və tutarlı qələmə aldı - "Qaytar ana borcunu" o vaxt 
yazıldı ki, (50-ci illərin ortalarında) kənddən şəhərə gənclərin axını başlanmışdı, ən çox da 
təhsillə bağlı. Görünür, bu axının içində ana qucağından uzaqlaşıb yad nəfəslərə uyan 
nankor oğullar da olmalıymış. O vaxtlar auditoriyalarda, klublarda, evlərdə, küçələrdə 
gənclərin tez-tez dediyi və dinlədiyi bu şeir həmin "istisnanın" yolunu, bənd-bərəsini 
bağlamaqda çox iş gördü. Ə.Kərim sənəti gənclərimizi müasir zövqdə tərbiyələndirməklə 
yanaşı, ata-baba adətlərimizin, ulu əxlaq normalarımızın qorunub-saxlanılmasına 
müdrikcəsinə xidmət göstərirdi. 
___________________Milli Kitabxana_____________________ 
9 
 
Həyat fakturalarına xüsusi poetik yanaşma, onlar üçün xüsusi poetik mühit yaratmaq 
üsulu şairin iri həcmli əsərlərində - poemalarında da saxlanır. İdman mövzusunda yazdığı 
"Bir santimetr haqqında ballada" poemasında iradə ilə ətalətin mübarizəsi gözəl, şairanə 
ekrana çevrilir; müəllif şairliklə kommentatorluğu, elə birləşdirir ki, bu ekrana tamaşadan 
əl çəkmək istəmirsən. Ə.Kərimin oxucusunu öz poetik mühitinə salmaq istedadı 
əfsunçuluq səviyyəsinə yaxınlaşır; "İlk simfoniya" poemasını oxuyarkən əvvəldən axıra 
musiqi dünyasına düşürsən, buradakı obrazların timsalında musiqiçilərin sənət 
bəxtəvərliyini, ailə-məişət ziddiyyətlərini təbii lövhələrlə yaşayırsan. "Heykəl və heykəlin 
qardaşı" poemasında müharibə səhnələri ilə sülh dövrünün təsərrüfat-quruculuq 
mənzərəsinin poetik ritmləri sanətkarlıqla növbələşir, müxtəlif mövzular ustalıqla 
bütövləşir, adamlarımızın psixologiyası, mərdliyi, fədakarlığı, əməksevərliyi Ə.Kərimə 
məxsus cizgilərlə poetikləşərək oxucunun hisslərinə aşılanır. M.Y.Lermontova həsr etdiyi 
"Üçüncü atlı" poeması bu gün - Ə.Kərimin ölümündən sonra xüsusilə təsirli görünür, daha 
yandırıcı səslənir - bir şairin ölümündən doğan həsrət yanğısı ikiləşir... Poemadan 
yadımızda çox şey qalır: Lermontovun Azərbaycana Aşıq Qərib məhəbbəti, şeiri duyan, 
şairə qiymət verməyi bacaran azərbaycanlıların Lermontova səmimi sevgisi, şairlə xalqın 
bir-birini duymasının poetik lövhələrdə, bayatıvari misralarda ümumiləşən maraqlı 
poeziyası, "namərd ayrılıq" və s. İstər-istəməz bir də həyatdan çox cavan köçən, 
oxucularının ürəyində dağ qoyub gedən iki şairin – qəhrəman şairlə müəllif şairin qoşa 
portreti, təbinə, lirikasının munisliyinə və nakam taleyinə görə bir-birinə yaxın, 
əbədiyyətə qovuşmuş iki sənətkarın sevimli obrazı... 
Ə.Kərim həyatı çox vaxt tutarlı, yadda qalan replikalarla əks etdirsə də, epik lövhələrə 
də laqeyd qalmır. Bu halda da Ə.Kərimin epikliyi seçilir -onun epik lövhələri lirik 
cizgilərin əlaqəli emosinal birliyidir. 
Mövzu seçmək, predmetə yanaşmaq səriştəsi Ə.Kərimin nəsrində də öz orijinallığını 
göstərir. Onun nəsrindəki epiklik poemalarındakı mənzum təfərrüatlara, poetik süjet 
tipologiyasına çox uyğundur. Bu nəsrdə fəsillərin keçidi, səhnələrin bağlanması, 
hadisələrin kompozisiya daxilində əlaqəsi və fabulanı təşkil etməsi, bədii lövhələrin 
mənzərə sistemi poemalarındakı kimidir, şeir silsiləsi təsİri bağışlayır. Bu mənada ilk 
təcrübəsi olan "Pillələr" romanmda o, öz poctik sistemindən uzaqlaşmış kimi görünür, əsl 
nasir kimi çıxış edir. Görünür, o, bu romanından sonra bədii irsinə bütöv, əlaqəli nəzər 
salır, fikri təhlil aparır və "özünə" qayıdır, nəsrdə "özünü" tapır. "Mavi nəğmənin 
sahilində" povesti fikrimizi təsdiq edir. Bu "mavi nəğmə" bir çaydır ki, Aydıngilin evinin 
yanından axır və Səfa ilə onun ürəyindən keçənləri daimi zümzümə kimi müşayiət edir. 
Həmin çay - həmin mavi nəğmə povestin bir pak, munis, səmimi obrazıdır ki, Aydınla 
Səfanı bir-birinə bağlayır. Povest müharibənin başlanma xəbəri ilə başlanır. Bu xəbəri ilk 
eşidənlər dəhşətə gəlməyib onu zarafat bilir, təbəssümlə qarşılayırlar. "Dava" sözünü biri 
ərlə arvad arasındakı narazılıq, biri qonşu ilə qonşu arasındakı söz-söhbət kimi başa düşür. 
Bir an sonra aydınlaşır ki, bu dava o davadan deyil. Qəribədir ki, bu xəfif başlanğıc, bu 
mülayim kədər povestin sonuna qədər davam edir (yalnız son epizod bu mülayim gedişi 
alt-üst edir). Müharibə xəttindən çox-çox uzaqlarda yerləşən bu kənddə hələ müharibənin 
səsi var, ölüm-itimi yoxdur. Əsərdə dalğın baxışlar, pərişan əhvallar verilir. Hələ 
öldürücü, göynədici hüzn görünmür. Burada, top-tüfəng nərəsindən uzaq bu kənddə hələ 
qaraqılçıq buğda zəmisinin, turac səsinin, "mavi nəğmə"nin poeziyası duyulur. Bu 
kənddən müharibəyə gedənlərdən hələ qara xəbər gəlməyib, hələ onlar döyüşlərə yol 
gedirlər, ya da xəbərləri hələ yol gəlir. Bu davalı günlərdə burada hələ təbiət səfalıdır - nə 
___________________Milli Kitabxana_____________________ 
10 
 
müddətdir başlanan müharibə insanların ürəyinə girmiş, ancaq hələ çöllərin bərəkətinə, 
təbiətin naz-nemətinə, gül-çiçəyinə nüfüz etməmişdir. Hələ bu kədər Aydınla Səfanın 
ürəyinə məhəbbət kimi axan "mavi nəğmə"nin sevdalı səsini özündə qərq etməmişdir. Bu 
hüzn yeli əsən mühitdə Ə.Kərim işartı sevinc, sevib-sevilmək düyğuları görür. Bu, 
düşmənə qarşı insanları səfərbər edən qəzəbli nikbinliyi qidalandıran poeziyadır. Ə.Kərim 
bu poeziyanı görür; povest şeiriyyətlə doludur...  
Hamı kimi Əli Kərim də xarici aləmi öz daxili imkanları necə qəbul edə bilirsə, elə 
əks etdirir; oxucuları da bunu öz daxili imkanları ilə qavrayır. Bu subyektiv 
komponentləri zamanın obyektiv havasına uyğunlaşdırmaq, yəni müəllif "mən"i ilə oxucu 
substansiyası arasında maksimum anlaşmaya nail olmaq Əli Kərim istedadının mühüm 
cəhətidir. Bizə qalan cavan şairin yalnız ədəbi irsi (romanını, ədəbi tənqidi məqalələrini 
hələ demirəm), rəngarəng mövzuları deyil, həm də çox qiymətli iş üsuludur. O, ədəbi 
portretlərin yaradılışında fotoqraf  yox, rəssam kimi çıxış edir. 
Bu, həyat gerçəkliyini təhrif etmək deyil, həyatda olanın müəllif mətləbindən asılı 
irəli keçirilməsidir. Bir vaxtlar əmək qəhrəmanlarına portret-nəğmə həsr etmək 
kütləviləşmişdi. Ədəbiyyatımızda bu işin pionerlərindən olan Ə.Kərim "Gülsabah" oçerk-
şeirində qəhrəmanını "Yazanda doğru yaz, üstünə qoyma" replikasına öz içində 
təvazökarlıqla belə cavab verir: "Artırıb üstünə qoymaq bir yana, bəzən yazmayırıq 
olduğu kimi". Deməli, bir tərəfdən şair ədəbiyyatın həyatla ayaqlaşmasını istəyir, digər 
tərəfdən o, müasirlərinin obrazını verərkən, qeyri-realist artırmaların əleyhinədir. Bununla 
belə, o, şəkil çəkmir, rəsm edir. Buna görə də onun bədii obrazları, poetik löhələri 
oxucunun eşitmə yaddaşı ilə bərabər, görmə yaddaşına da həkk olunur. Onun bədii 
düşüncəsi həyatın axınının ardınca tənbəl-tənbəl baxmır, həyatın coşqun dinamikası ilə 
ayaqlaşır, onunla dabanqırma gedir, hətta bəzən onu qabaqlayır. 
 
* * * 
Ədəbiyyatda novatorluq - bədii təfəkkürün müasir mühitdə, mədəni-zehni səviyyə ilə 
ahəngdarlığıdır, ictimai-sosioloji tələbatla, dəb-zövq çağırışı ilə zaman-zaman 
yeniləşməsidir. Bu, bədii əsərin janrı, üslubu, obrazlar sistemi, kompozisiya-tərkib 
elementləri ilə yanaşı və bəlkə də birinci növbədə, dilində üzə çıxır; bu, bədii dilin, ən 
əvvəli və bilavasita, leksikonunda, təşbehlər sistemində - söz-obrazlarında diqqəti cəlb 
edir, sinfaktik yeniliyin özü də məhz leksikon vasitəsilə görünür. Bədii əsər obrazlı 
təfəkkürün üzərində qurulduğundan müqayisə tərzinə, bənzətmə üsuluna xüsusi fikir 
verilir. 
Ə.Kərimin dil yeniliyinin özündə bir orijinallıq var: başqalarında dil yeniliyi əksərən 
leksikondan başlayıb təşbeh sisteminə keçir və sonra da bədii-fərdi nitqin bütün künc-
bucaqlarının əhatə edir. Bunda isə novatorluq birbaşa təşbeh sistemindən start götürür, 
sonra sintaksisi fəth edir və buradan da asanlıqla bütün nitqi ələ alır: ona görə asanlıqla ki, 
sintaksis nitqinin bütün elementlərini özündə birləşdirən və fikrin gerçəkliyini 
reallaşdıran, ünsiyyəti (sənətkarlarla oxucu arasındakı bədii-estetik əlaqəni) təmin edən 
sahədir. Məhz buradan (sintaksisdən) bədii nitqin bütün qatlarına damarlar yayılır. 
Poetik nitqin, xüsusilə şeir dilinin üslubi müəyyənləşməsində teşbehin quruluşu və 
məzmunu mühüm diferensial göstəricidir. Bu, sənətkarın estetik dunyagörüşü haqqında 
aydın təsəvvür verir. Nəyi nə ilə müqayisə etmək, əslində, bədii predmetin cəmiyyətlə, 
geniş mənada isə bütün təbiətlə dialektik təmasını və deməli, ədibin də təbiət və cəmiyyəti 
hansı diaqonal altında görməsini aydınlaşdırır. Bənzəyənlə bənzədilənin münasibəti 
___________________Milli Kitabxana_____________________ 
11 
 
obyektiv xarakterindən başqa, sırf subyektiv cəhətlə də - şəxsi zövqlə də bağlıdır: əvvələn, 
hamı gözlə görünən oxşarlıqları görsə də bəzisini bir, başqasını digər cizgilər cəlb elə 
bilər, ikincisi, daxili-məzmun uyğunluğunu çoxu görünməyə bilər. Bir də görürsən ki, 
filan əşya və ya hadisələr arasında indiyə qədər heç kəsin seçmədiyi bir yaxınlığı məhz 
filan sanətkar aşkar edir. Görülməmiş əlaqələrin görülməsi sistemə çevrildikdə üslubi 
xasiyyət formalaşır və dil-üslub novatorluğu üçün imkan açılır. Beləliklə, yenilik 
silsiləsində təşbeh mühüm həlqələrdəndir. Təsadüfi deyil ki, öz novatorluq işini görərkən 
böyük M.Ə.Sabir klassik poeziyaımzın vaxtilə çox gözəl, təravətli görünmüş, ancaq XX 
əsrin işinə yaramayan təşbehlərinə (hörük - ilan, xal - buğda...) gülmüşdü. Həmişə olduğu 
kimi, indi də bu bədii-üslubi faktora xüsusi əhəmiyyət verilir. Dediyimiz kimi, Ə.Kərimin 
özünəməxsusluğu da məhz bu detaldan başlandı. 
Orijinallıq üçün "ölüm"ü "sevgi" ilə müqayisə edən tapılar - "qara"ya "ağ" demək 
asandır, ancaq görək bu iki antaqonist rəngi kim bir anlayış şəklində verə bilər və buna 
inandırar - Ə.Kərim: "Ürəyim çox yaman sancdı. Dedim ölüm sevgi kimi ürəyimə Gizli-
gizli necə qonub, Yoxsa boşluq olub orda, Yoxsa orda sevgi sönüb? Yox, sönməyib!... O 
vuruşur ölümlə Vəfalı dostum kimi". Hansı hiss olursa-olsun, o, ürəkdə yuva salıbsa, 
ürəyə yol tapıbsa, həqiqi sevginin işini görüb. 
Onun fitrətində siftədən şairlik istedadı var idi; ancaq məhz bu səpgidə -belə üslubda 
yazmaq həyatının şüurlu dövründə müəyyənləşdi. O, klassik ədəbiyyatımızı da gözəl 
bilib. Nəsimiyə, Füzuliyə şeir həsr edib; bu şeirlər yubiley plakatı deyil, onların şair 
obrazından elə cizgilərdir ki, bu cizgilər onların üslubunun iliyinə gedir - onları duyan, 
bilən adam bu cizgiləi görə bilər. O, Füzulini dünyanın rəqibi, sirdaşı səviyyəsinə çatdırır: 
"Dünya səni qocaltdı yaşıdın olsun deyə... Dünya səni qocaltdi cavan görünsün deyə". 
Ə.Kərimdə çox ifadələr, misralar, fikirlər var ki, onlar Füzuli sənətinin kökündən 
cücərmiş pöhrələrdir. O, Füzulinin "elmsiz şeir əsassız divar olur" düsturunu özü üçün 
sənət devizi götürür: "Söz axtardım, tapmadım, misram qopub töküldü özülsüz divar 
kimi". Və ya bu bədii lövhələrdəki səlf-xələflik münasibəti, irsi yaxınlıq əlamətləri 
aydınca seçilir: "Bu nə sirdir ki, olur hər ləhzə yoxdan var söz" (Füzuli); "Bircə 
olmayaydı... ağızda söz kimi görünməzliyin" (Ə.Kərim). Eyni zamanda Ə.Kərim "Söz 
çıxıb ceyran dalına..." deyən ağsaqqal müasiri R.Rzanın səsinə səs verir: "Girdim söz 
dünyasına, çox gəzdim, çox aradım kəşfiyyatçılar kimi". Ancaq Füzulidən qığılcım, 
R.Rza nəfəsindən qətrə düşən bu şeiri görün necə də nə Füzuliyə, nə də R.Rzaya oxşayan 
tərzdə bitirir, layla mışıltılı bir mənzərə göstərir: "Yorulmuşdum... Uzandım bu sözün 
yamacına başımı söykərək". Bütün bu paralellərdə, sələf-xələf səsləşmərində Ə.Kərim 
sənətinin poetikası aşkarlanır. O, klassiklərin ancaq poetik təcrübəsi ilə deyil, həm də 
estetik normaları ilə yaxından tanış olmuş, öz poeziya yolunu, bu poeziyanın dil-üslub 
tonunu, bədii boya alma üsulunu şüurlu surətdə seçmişdir. 
Onun bədii söz sənətinə şüurlu şəxsi qənaəti ədəbi-tənqidi məqalələrində də ifadə 
olunur. Lev Tolstoy, Ə.Cəmil, ədəbi gənclik haqqındakı yazılarında, "Ulduz" jurnalındakı 
müsahibəsində (1968, №2) şair öz estetik baxışını aydın ifadə edir. Humanizmi 
ədəbiyyatın ən böyük problemi sayan, "sürətli və eyni zamanda, orta əsrləri toya getməli 
edə biləcək dəhşətlər doğurmağa qadir olan əsrimizdə" ədəbiyyatın insanları məhəbbətə, 
qayğıya, mehribanlığa çağırmasını vacib bilən Ə.Kərim ədəbi-estetik keyfiyyət kimi 
psixologizmə böyük əhəmiyyət verir, hamı kimi o da sxematizmi pisləyir. 
  
___________________Milli Kitabxana_____________________ 
12 
 
Ə.Kərim səmimiyyətlə deyirdi: 
 
Anam, hər kəlməm, sözüm  
Səninkilərdi ki, var.  
Könül, odundur onlar.  
Müəllimim, bu xətt də  
Səninkidir, səninki.  
Sevgilim, bu ilhamım 
səninki,  
Vətəninki. 
Mən nəyəm - sadə katib...  
Sizin qüdrətinizlə 
Sizə  
Nəğmə deyirəm. 
 
Bu söz, bu od, bu xətt, bu ilham onun nağmələrinin qüdrət mənbəyidir. Bu qüdrət 
onnn sənət etalonu olan sadə kitabı yaratdı. Bu sadə kitabın dili, üslubu hazırkı gənc 
poeziyamızın güclü bir axarını təşkil edən qələm sahibləri üçün əməkdir. Ə.Kərim axtardı, 
öyrəndi, bədii dil-üslub sistemində beləcə əmək kimi qaldı getdi. Getdi, ancaq nəsil-nəsil 
oxucularla, yeni-yeni oxucu nəsillərinin zövqü ilə təzədən sənət şəklində qayıdır, qayıdıb 
zövqləri "sahmana salır", oxucuları ilə mənən yaşayır, söhbət edir, tərənnüm etdiyi ideal 
zirvəyə - gələcəyə doğru bizimlə birgə addımlayır. Əli Kərim bir şeirində deyir: 
 
Şair var ki, ömrünü  
Başlamamış bitirir. 
 
Biz belələrini görmüşük. Şahidik: qəzet-jurnalları doldurmaqla kifayətlənməyib, 
şeirlərinə musiqi bəstələdib radio-televiziyanın, böyük salonların həm "saqisinə", həm 
"sərkərdəsinə" çevrilən elələri olurlar ki, Əlinin dediyi kimi, "cansız əsəriylə birlikdə 
ömrünü də itirib". Əlbəttə, bu ifadənin o biri tərəfi də var ki, elələrinin əsərlərinin ömrü oz 
ömürləri qədərdir - elələrinin fiziki və mənəvi ömürləri üst-üsta düşür. Ancaq özü 
demişkən, şairdə varki: 
İdrakın zirvəsindən,  
Hissin yanğınlarından  
Keçir şeirinin yolu. 
 
Və bu yol əsl şeirin, sənətin yoludur. Bu yol şeir-sənət durduqca durur. Bu, şairin mənəvi 
ömrüdür, sənəti yaşadıqca yaşayır. Əli Kərimin ömrü belədir. Onun poeziyası özü 
haqqında öz sözünü deyir: Əli Kərimin ölümü az qala yaşadığı ömrü qədərdir. Ancaq 
şeirinin oxunmasında onun ölümü hiss olunmur.  Oxucuları azalmır ki, çoxalır, seyrəlmir 
ki, gurlaşır. Onun poeziyası yaşayır və bu poeziya ilə özü də nəsil-nəsil ömür sürür. 
 
 
Tofiq Hacıyev 
___________________Milli Kitabxana_____________________ 
13 
 
   
 
 
 
ŞERLƏR
___________________Milli Kitabxana_____________________ 
14 
 
 
  
___________________Milli Kitabxana_____________________ 
15 
 
FRAQMENTLƏR 
 
Otuzdan çox yaşamışam...  
Göyçayda,  
Bakıda,  
Moskvada,  
Tiflisdə.  
Arabada, təyyarədə, 
Gah qum üstdə,  
Gah dənizdə.  
Sevgi toranında,  
Mühazirə salonunda.  
Sevgilimlə bir-birimizə deyəcəyimiz  
İki söz arasında.  
Xəstə olarkən 
Həkimin mənə etdiyi çarəsində.  
Bəzən baş tutmayan şeirimin  
Dağılmış divarlarının xarabasında,  
Bəzən söz yarışında.  
Bəzən ölüm sözünün polyar qışında.  
Bəzən günlərimi başlı-başına buraxıb  
Onlarsız əylənmişəm.  
Sonra da günlərin məni atıb  
getdiyindən gileylənmişəm.  
İllərimin çoxusu mənimlədir,  
Ailəmin üzvüdür.  
Yoxlayanda bir-bir,  
Görürəm bəzisindən 
günlər düşüb, 
hara düşüb? 
Nə vaxt düşüb?  
Eh, onlar çoxdan ötüşüb.  
Bəzisi toz olub ayaqlar altında.  
Bəzisi hansı maşındasa yadımdan çıxıb gedib. 
  
  
___________________Milli Kitabxana_____________________ 
16 
 
Bəzisi 
bir vaxt kənarında  
Yaşadığımız çayın 
suyunda axıb gedib.  
Amma eləsi də var ki, 
itməyib, 
könlümü incitməyib.  
Elə saatım var ki, ağac olub 
Bir dost bağında,  
Hər dəqiqəsi bir meyvəyə dönüb 
Göy budağında.  
Boynuna qol salıram saatımın 
Otururam ömrümün 
bir parçasının kölgəsində:  
Düzürük qızıl yanaqlı dəqiqələri  
On dörd günlük Ay-boşqaba, 
yeyirik şirin-şirin.  
Hər il təkrarı olacaq 
bu dəqiqələrin.  
Hərdən düşür dəqiqələr budaqlardan 
yerə bir-bir. 
Sahibini görüb gəlir, onlar nədir,  
Saatım var, 
Bir insan sevincində 
bir hissədir.  
Solmuş bir təbəssümün  
Parıltısını qaytarmış.  
O ölməmiş. O ömr edir.  
Anlarım var: 
Leysan yağışı kimi yağmış  
Kövrək bır insan qəlbinə;  
Bitirdiyi çiçəklər 
mükafatdır mənə.  
Oğlanlarıma baxıram:  
Boylu-buxunlu günlərimdir.  
Nurlu gecəm, al səhərimdir.  
Şeirlərimə baxıram: 
  
Demə, ölmüş günlərimdir. 
Yanıb dəftərə tökülmüş günlərimdir. 
Otuzdan çox yaşamışam. 
___________________Milli Kitabxana_____________________ 
17 
 
 
 
 
Peşman deyiləm.  
Gələcəyə baxıram,  
Dayan! 
Gör nə deyirəm.  
O hələ ömründən deyil, 
Düşün axşam-səhər  
Sən onu fəth etməlisən 
Sən zərrəsinə qədər. 
 
2 aprel, 1964 
 
 
KÜR, SƏNƏ BƏNZƏYƏN 
NƏĞMƏM OLAYDI! 
 
Ey Kürüm, sanıram bir xoş nəğməsən,  
İndicə qopmusan min-min dodaqdan.  
Sənintək mənalı bir nəğməni mən  
"Hardasan", - deyərək gəzirəm çoxdan. 
 
Doldurub ovcuma sərin suyunu  
Sevdiyim nəğmənin bir damlasıtək,  
Ey könül, deyirəm, seyr elə bunu,  
Mənalı olmağı bundan öyrənək. 
 
Yazdığım nəğmə də istərəm ki, mən  
Sədada, qüdrətdə tamam sən ola,  
Həvəslə, zövq ilə həm dinlənilən,  
Həm də ki, gözlərə görünən ola. 
 
Axar ürəyimə yüz ömrün kamı  
O əziz yaransa elə su kimi.  
Qoy belə olmasa könlün ilhamı,  
Dağılsın bir uşaq yuxusu kimi! 
  
  
___________________Milli Kitabxana_____________________ 
18 
 
Sənintək, a Kürüm, mənim də nəğməm  
Axa şəhərlərə, axa kəndlərə.  
Mildə iş qurtarıb susanda aləm,  
Xoş səda salaydı aynabəndlərə. 
 
O da dalğalanıb, yeriyib arx-arx  
Bu ana torpağı qucaqlayaydı.  
Sən ellər gəzəndə işıq saçaraq,  
Sözüm könüllərə şəfəq yayaydı. 
 
Sənintək axaydı, səsim də, a çay,  
Muğanda "su" deyib yananda düzlər,  
Mənim də nəğməmi tarlada hər yay  
Sərin suyun kimi içəydi qızlar. 
 
Hər konül istəyim, könül harayım 
Ellərin qeydinə belə qalaydı. 
Heç nə istəmirəm, mənim Kür çayım, 
Bir sənə bənzəyən nəğməm olaydı. 
 
1953 
 
BİR GECƏLİK  KÜR OLMUŞAM 
 
Sahilində qaldım Kürün,  
Verdim Kürlə baş-başa mən.  
Səhərədək göz yummadım,  
Etdim ona tamaşa mən. 
 
Qucaqlaşıb Kürüm ilə,  
Öpdüm onu neçə kərə.  
Gör biz necə qovuşduq ki,  
Axır mən də döndüm Kürə  
Kürə döndüm!  
Kürə!  
Kürə! 
  
  
___________________Milli Kitabxana_____________________ 
19 
 
Artdı gücüm milyon kərə,  
Şirvan, Qarabağ kanalı – 
Mənim iki güclü qolum:  
Qucaqladım ana yurdu,  
Əbədiyyət oldu yolum. 
 
Sinəm üstə ulduzlar, Ay,  
Könlümdə xalq məhəbbəti,  
Eldən-elə axıb getdim, - 
Dalğamda dağ əzəməti. 
 
Bircə kəs də bilmədi ki,  
Kür bu gecə o Kür deyil;  
O, canlıdır görür, duyur,  
Şeir yazır, şeir deyir. 
 
Oldum işıq, zəmi, dəniz,  
Yuxlamadım səhərəcən.  
Gecələdim bir gecədə  
Min-min evdə, mahalda mən. 
 
Kür özü də bilmədi ki,  
Səsi güclü, gur olmuşam.  
Xoşbəxtəm ki, heç olmasa  
Bir gecəlik Kür olmuşam. 
 
 
MAVİ NƏĞMƏ QANADINDA 
 
Neft daşlarıqəhrəmanlarına 
 
Aşağıda çırpınır dəniz.  
Üstümüzdə xəzri də - 
Guruldayıb keçən dəniz.  
Dörd ayağı üstdə  
Titrəyir iki gözlü  
Balaca evimiz. 
  
  
___________________Milli Kitabxana_____________________ 
20 
 
Alt - dəniz,  
Üst - dəniz. 
Üç gündür minik yoxdur,  
Ayrılmışıq dünyadan biz.  
Gülüb deyir neftçi dostumuz:  
-Belə tufan olmasaydı,  
Əlbət, tez qaçardmız,  
Üç gündü soyuqdur  
Xəzərin qoynunda.  
Dəstəkdən otağımıza tökülən 
İsti sözlərin qoynunda  
qızınırıq. 
Qəhrəmanlığa vərdiş  
etmiş, 
Odur ki, onu unutmuş 
İgidlərlə yan-yana, 
Xəzərlə bir tavanın altında, 
Xəzri kimi hər dalğası 
vulkan püskürməsi olan  
okeanın altında Xəzər. 
Nəhayət, yorulur Xəzər, 
Durulur Xəzər. 
Mavi bir nəğmə olur Xəzər. 
Mənə elə gəlir ki, 
Biz üç yoldaş - 
Üç susmaz sözük, - 
Bu nəğmənin qoynunda 
Neft daşlarında. 
  
  
___________________Milli Kitabxana_____________________ 
21 
 
FƏHLƏLƏR 
 
Fəhlələr yol ayrıcında 
görüşdülər;  
Sevindilər yamanca...  
Sonra hərəsi bir tərəfə 
necə gəldi:  
Böyrü üstə,  
Beli üstə 
Tökülüşdülər otlu yamaca.  
Sorğu-sual etmədilər: 
Hardansan? 
Kimsən?  
Atanın adı?  
Fəhləydilər; 
Bu tanıdı, 
O tanıdı. 
Kimin nəyi vardı, çıxardı:  
çörək, kartof, yumurta.  
üzrxahsız təbəssüm,  
bir də başından içilmiş çaxırdı.  
Öturüb boğazdan aşağı,  
Tərif demədilər  
Bəzilərimiz kimi boğazdan 
yuxarı, 
Yedilər ləzzətlə - 
Baxmadılar bişmişinə, çiyinə.  
Hərdən qüvvətli əl qondu  
Dünyanın dayağı bir çiyinə. 
Söhbətlərində bir iz yoxdu 
Nə "sən, sən"dən, 
Nə "mən, mən"dən.  
Sonra bir-birlərinə  
Neft iyi verən "Pamir" 
uzatdılar,  
Xahişsiz, 
  
  
___________________Milli Kitabxana_____________________ 
22 
 
Sözsüz, 
Səssiz, 
Sümürdülər ləzzətlə 
Tüstünü, 
Neft iyini, 
Dincliyi. 
Bir də lal dostluğun ətrini. 
Ayrıldılar. 
Demə ayrı oldular. 
Nə onlar qışqırıqçıydı, 
(Nə də çəkdim mən zilə), 
Sakit-sakit addımladılar 
Dünya boyda 
Səmimiyyət adlı bir mənzilə. 
 
 
MUĞAMI DİNLƏYİRƏM 
 
Ürəyimdə sevinc, qəm – 
Muğamı dinləyirəm.  
Həm isti, həm soyuqdan,  
Həm kölgə, həm işıqdan  
Yaranmış bir xoş aləm...  
Çarpazlanan əllərim 
başımın altindadır,  
Təbəssüm dodağımda, 
qırışlar alnımdadır. 
Tanrı sarı simindən dönə-dönə səs qopur.  
Qəm qopur, sevinc qopur,  
Söz qopur.  
Dönə-dönə o səslər  
Ürəyimə tökülür,  
Könlüm simi titrəyir, 
inildəyir, 
sökülür.  
Kamanın səsi titrək, 
  
  
___________________Milli Kitabxana_____________________ 
23 
 
Kamanın səsi kövrək  
Gah ucalır, gah kəsir,  
Gah da coşub, tələsir,  
Tar səsinin dalınca,  
Mən xəyala dalınca  
Duyuram bahar da var;  
Payız da var, yaz da var.  
Dörd fəsli birdən duyub,  
Bircə anın içində,  
Üşüyürəm, yanıram  
Həyəcanın içində.  
Həm arzu, həm iftixar,  
Həm təəssüf, həm vüqar,  
Həm səadət, həm də qəm  
Birdən hiss eləyirəm.  
Könlümdə yaz sədası,  
Könlümdə yaz havası.  
Könlümdə duyğuların  
Rəngbərəng,  
Aydın, qəşəng  
Qövsi-qüzehi vardır.  
Könlümün bir yanı isti,  
Könlümün bir yanı çiçək,  
Könlümün bir yanı çisək,  
Könlümün bir yanı qardır.  
Səs ucalır, ucalır,  
Dağları yada salır.  
Səs qayıdır yerə...  
Gözə gəlir göy, dərə  
Neçə yerdən odlayır ürəyimi  
Füzulinin qəzəli.  
Arzuları oyadır,  
Bulaq üstdən qayıdır.  
Başda - yelənmi tir-tir əsən,  
Üzdə təbəssümdən - ay.  
Azərbaycan gözəli.  
Dünənin dərdi, qəmi. 
  
  
___________________Milli Kitabxana_____________________ 
24 
 
Bu günə də arzusan,  
Sabahınsa vüsalı.  
Bir hiss olub  
Sevinc yaşı, qəm yaşı,  
Dodaqlarda birləşir.  
Ürəyim, nə var yenə!  
Ürək, döyünmə belə!  
Duyan sən, səs salan sən,  
Qoy eşidim, 
Nə olar, bir az yavaş döyünsən!  
Ürəyimdə sevinc, qəm – 
Muğamı dinləyirəm. 
 
1958 
 
* * * 
Altıncı festivala 
mən də gedirdim o vaxt...  
Uçmuşdu Moskvaya 
Ürəyim məndən qabaq.  
Nəhayət, ona çatdım... 
Aşıb-daşırdı şəhər.  
Məhəbbət kimi safdı, 
mehribandı al səhər...  
Dolmuşdu nəğməylə göy - 
dərya suyla dolan tək.  
Göydə nəğmə, göyərçin - 
göydə neçə min ürək...  
Söz axırdı könlümün 
bütün üfüqlərindən,  
Sevinc dalğası idim 
sevinc dəryasında mən.  
Hər küçədə bir ölkə...  
Hər yerə, hər ölkəyə  
Avtobuslar işləyir. 
  
  
___________________Milli Kitabxana_____________________ 
25 
 
Hər ölkə nəğmə deyir...  
Xalqlar necə yaxındır 
sanki bir ürəkdədi.  
Qranitdi - səslərin  
Gülüşlərin, sözlərin,  
Nəğmələrin vəhdəti.  
Hazırcavab fransız, 
büllur nəğməli hindli,  
Doğma dilləri kimi 
anlayırdı bir dili:  
O dil - təbəssüm, ya da  
Başımız üstə uçan  
Göyərçinlər diliydi.  
Moskva - ölkələrin 
Məhəbbət mənziliydi,  
Orda Azərbaycanın 
cavanları da vardı,  
Qürur bayrağımızı 
ön sırada apardı. 
 
 
* * * 
 
Çox yazdım gecə... 
Pozdum. 
Demə, barını dərdim.  
Könül alışdı, yandı.  
Başımdan aşdı dərdim,  
Bir qalın xətt çəkəndə 
Üstündən yazdığımın,  
Kağızda yeri qaldı.  
Heç olmasa, 
Deyərlər: - Şairin oxucuya  
Bir hörmət sətri qaldı. 
  
  
___________________Milli Kitabxana_____________________ 
26 
 
ƏLLƏR 
 
Külək qarı püskürür,.. 
Yerdən göyə yağır qar.  
Qışın öpüşü kimi 
Şaxta yapışır üzə.  
Güclü çiyinlərində 
Uzun-uzun borular  
Yeriyirlər neftçilər... 
Qalın qar çıxır dizə,  
Sanki tutub ayaqdan 
İstəmir ki, buraxa  
Neftçilər boruları 
Daşıyırlar buruğa.  
Ağ vulkanlar içində 
Alıb dərindən nəfəs,  
Fəhlələr bir-birini 
Tez-tez eləyir əvəz.  
Əllər duyur boruda 
Əvəz olunmuşların  
Əlinin istisini.  
Amma dostların biri 
Borudan yapışanda  
Bu istini duymadı,  
Çıxarmadı səsini  
Bildi: kimsə boranda  
Göz görməyən zamanda,  
Başqası çalışanda 
Avaratək verməyib işə canını, şəksiz,  
Dostlarının yanıyla 
Yeriyibdir ürəksiz.  
Bir az sonra budkada  
Papaqla üst-başını  
Çırpıb oturdu onlar.  
Əriyib damcı-damcı  
Üstlərindən elə bil 
  
  
___________________Milli Kitabxana_____________________ 
27 
 
Tökülən qar deyildi:  
Axırdı zümrüd anlar.  
İsti vurduqca 
Əllər nə xoş gizildəyirdi.  
Söhbət davam edirdi 
Təzə neftdən yenə.  
Birisi də elə bil 
özü öz əllərini  
Oğurlayıb bayaqdan 
Qoymuşdu ciblərinə. 
 
 
ƏN BÖYÜK GƏMİ 
 
Neft daşları  
yada salır 
lövbər atmış  
ən nəhəng gəmini,  
Yaman heyran etdi məni.  
Gəmi - şəhərdir,  
Gəmi - meydan.  
Bura hər yerdən qonaqlar gəlir.  
Gəmi - cahan.  
Amma gəmi  
Getməyəcək heç yana 
burdan.  
Gəmi dayanmış 
neçə dəmir ayaqlı,  
iradə özüllü 
bir şəhər kimi.  
Könlünü atmış  
sulara  
əbədi lövbər kimi. 
  
  
___________________Milli Kitabxana_____________________ 
28 
 
 
ATAMIN XATİRƏSİ 
 
O, sərt idi. Səhər dərsə tələsəndə mən  
Bildirməzdi yolda durub boylandığını.  
Bircə dəfə söz açmazdı qəlbindəkindən,  
Söyləməzdi övlad üçün sox yandığını. 
 
Gizli-gizli məni süzüb gülərdi bəzən,  
Durub-durub güc gələrdi əyri qəlyana.  
Övladına bircə dəfə "can" söyləməkdən  
Övlad üçün can verməyi asandı ona. 
 
Əməksevən, ağır, enli, cod əli vardı,  
Tale kimi endirərdi çiynimə hərdən.  
Sərt üzünə bircə anlıq səhər doğardı  
Bilməzdim ki, hansı nurlu düşüncələrdən. 
 
Sevgisi də soyuq idi – təzə əkini 
Hər bəladan hifz eləyən qalın qar kimi. 
Moskvada oxuyurdum, 
Tərk etdi məni. 
Gələn zaman bir əbədi ayrılıq dəmi 
Gah istəyib məni görə.Gah deyib ki, mən 
Qoy bilməyim. 
O utanıb öz ölümündən.  
Ah, o, niyə belə etdi, bu nə qubardı?  
Nə zamansa bu nişanda bir atam vardı. 
 
1959 
  
  
___________________Milli Kitabxana_____________________ 
29 
 
İLAN 
 
 
Atam deyərdi... 
Sən ilana tüfengi 
gözlərini 
yumub at, 
öləcək.  
Özü qızıl güllənin 
qabağına gələcək  
Sən onu yox,  
o sənin  
tüfənginin  
İlan yuvası kimi 
lüləsini,  
yarı yolda olan  
gülləsini 
kirpiksiz gözlərilə  
Tezcə nişan alacaq,  
yarı yolda olacaq.  
Bir an tüstülü göydə  
Gülləylə bir qalacaq,  
Sonra göyün qəzəblə  
Vurduğu çubuq kimi  
yerə çırpılacaqdır. 
      yerdə qıvrılacaqdır.  
      Ölümə necə aşiq,  
      Ölümə necə heyran 
olub ki,  
Özünün də 
ölümünü, 
atılıb  
Yarı yolda qarşılar, 
vəhşi ilhamla ilan. 
  
  
___________________Milli Kitabxana_____________________ 
30 
 
 
POÇTALYON 
 
Yenə poçtalyonu Göyçayımızın  
Çinarlı yollarla gəlib şən keçir.  
Düşünür: "Gör neçə oğlanın, qızın  
Eşqi, məhəbbəti əlimdən keçir". 
 
Yaşı əllisə də, demə, qocadır,  
Pionerlərə də o, salam verir.  
Görkəmdən vüqarlı, boydan ucadır,  
Qabarmış köksünə yaxşı baxın bir. 
 
Rayonun hər böyük, hər kiçik yolu  
Ömür dastanının misralarıdır, - 
Gəlin təbəssümü, ana "sağ ol"u  
Onun döviətidir, onun varıdır. 
 
Bu yerlər qəlbinə tanışdır, tanış  
Öz həyəti kimi, bağçası kimi...  
Bəlkə hər qapını min dəfə açmış  
Mahud pencəyinin yaxası kimi. 
 
      Yükü el salamı, el məhəbbəti,  
Bir yüngüllük duyur ağırlığından.  
Körpə uşağın da gülür niyyəti  
Yüyürüb məktubu alanda ondan. 
 
Biri uzaqdan da ötüb keçəndə, 
      -A Qurban, - deyərək onu haylayır. 
Bir üstü möhürlü zərfin içində 
Məhəbbət gətirir, sevinc paylayır. 
 
-Məktub gecikməsin, - dediyi zaman 
Ona çox həyəcan, çox həvəs gəlir. 
Daim qulağına meşin çantadan 
Neçə salam gəlir, neçə səs gəlir. 
  
  
___________________Milli Kitabxana_____________________ 
31 
 
Bir səs - ana! - deyir, biri - sevgilim!  
Biri - kəndimizdən salamlar sizə!  
Biri də söyləyir - gəl, mən de gəlim,  
Bacım Zərifədən salam var sizə! 
 
Uzun danışmaq da adəti deyil,  
Hər kəsə sözünü tez deyib gedir.  
Çantası səsləyir onu elə bil,  
O da çantasını dinləyib gedir. 
 
1953 
 
 
BAKI KÜLƏYİ 
  
Demirəm hər zaman gəz bu diyarı,  
Sındır budaqları, əy budaqları. 
 
Bəzən də sakit əs, su kimi durul,  
Gəlib dalğa-dalğa tökül qoynuma.  
Gah da mənə çatıb havada burul,  
Burula-burala dolan boynuma. 
 
Amma ürəyimdə bir sözüm də var,  
Sən ey soyuq xəzri, isti gilavar!  
Gəlsə yuxu kimi bu həyat sənə,  
Min bir mübarizə xatırlat mənə. 
 
O güclü dalğalar, o gur dalğalar  
Qəfil yerimdən də qoparsın məni.  
Gurlasın o ki var, coşsun o ki var,  
Yüyürdə-yüyürdə aparsın məni. 
 
Gurla, var gücünlə gurla, ey külək,  
Saçımı da dağıt, sinəmdən də bas!  
Mən də cavab verim, mənə qulaq as:  
Gəl bir də toqquşub döş-döşə gələk! 
  
  
___________________Milli Kitabxana_____________________ 
32 
 
Görsən tufansızam, görsən rahatam,  
Qoyma xumarlanıb evdə də yatam.  
Ey Bakı küləyi, səhərə kimi  
Sındır pəncərəmi, döy pəncərəmi!.. 
 
1954 
 
BABƏKİN QOLLARI 
 
Qolu sındırılmış Babək,  
Yurdu yandırılrmış Babək,  
Qan rəngli bir arabada,  
Şərq boyda bir xarabada,  
Söylə-söylə,  
Döyə-döyə, 
Hamıya görk olsun deyə  
Kənd-kənd gəzdirilən Babək,  
Ölübən-dirilən Babək;  
Qollarını görməyəndə  
Azca rahat olan Babək;  
Bir qırmızı yuxu içrə:  
Uzaqlara dalan Babək.  
Deyən Babək: - Aman dostlar,  
Hücum çəkin qoşun-qoşun,  
Orda mənsiz qılınc çalan 
Qollarımla bir vuruşun. 
 
İyun, 1969 
 
 
FÜZULİ 
 
"...Fələklər yandı ahimdən..."  
Füzuli 
 
Dünya səni qocaltdı yaşıdın olsun deyə  
Gömüldü dərdin yerə, ucaldı ahın göyə.  
Dərdə şərik - dərd özü, sükut - suala cavab.  
Qranit dağlar belə, gətirməzdi buna tab.  
Füzuli, o nə dövran!.. – Görsələr yanır insan  
Yanana od verdilər. 
___________________Milli Kitabxana_____________________ 
33 
 
  
Füzuli, o nə kədər!  
Görsələr donur insan,  
Donana buz verdilər...  
Füzuli, o nə qədər? – 
Görsələr batır iıısan,  
Batana dəryaları 
birdən bəxş elədilər,  
Dünya səni qocaltdı,  
Qocaldın dünya kimi,  
Könlün kədərlə dolu - 
çalxanan dərya kimi.  
Gəldi kəsdi qapının ağzını şöhrətlə ad.  
Ey böyük ustad, 
heyhat, 
Ürəyində o ada, şöhrətə yer vardımı?  
Min bir kədər əlindən 
orda yer qalardımı?  
Gəldi cavan bir qızın 
vədəsiz məhəbbəti,  
Könlündə dərd əlindən 
bu eşqə yer vardımı?  
Bəzən də xanəndənin 
cilvələndi sənəti,  
Qəzəllərindən ayrı 
qəzəl oxunardımı?  
Doğma sözlərinə də 
qəlbində yer vardımı?  
Dünya səni qocaltdı - 
cavan görünsün deyə,  
Yanğınlar tüstüsütək 
ahın ucaldı göyə.  
Sən od tutub alışdın.  
Bu odu qoca Şərqin 
hər yerindən gördülər - 
gördü bu doğma yerin.  
Bütün bu gen dünyanın 
gözləri göydə qaldı. 
  
  
___________________Milli Kitabxana_____________________ 
34 
 
Göy də şəfəqlər saçan 
ahına baxdı, daldı.  
Dedilər ki, fələklər 
yaratmışdır bu odu,  
Fəqət bu oda yanan 
fələklər özü oldu.  
Baxıram ucalardan 
gəlir Füzuli səsi.  
Görünür ucalarda 
onun nurlu iziəri.  
O ulduzlar 
Füzuli yanğısının közləri,  
O Günəşdə Füzuli odunun nişanəsi. 
 
1958 
 
XƏTAYİ 
(poemadan parça) 
 
Xətayi at belində,  
At xəyal qanadında,  
Xəyal da təsəvvürün  
təsəvvürüne süvar...  
Düşmənin təhqir qədər  
İti qılınclarından  
Yerdə Vətən bölünür,  
Dodaqda «Vətən» sözü,  
Çayda axan duru su.  
Günəş də parçalanır  
Yaralı bir əsgərin  
Gözlərinə tökülür.  
Torpaq ayaqlar altda,  
İntizar bir ananın  
Köksü kimi sökülür.  
Xətayi at belində...  
O qədər qəzəblənib  
yanıb dırnağınadək 
  
  
___________________Milli Kitabxana_____________________ 
35 
 
İndi elə bilir ki,  
Atı da o aparır,  
Keçirib ayağının  
Barmaqları ucunda...  
Xətayi at belində,  
At qəzəbin belində  
At az qalıb uçuna.,.  
Qurumuş boğazını  
Yaş eləməkçün bir az  
Xətayi hərdən sorur  
Dodaqdakı qanından.  
Ona elə gəlir ki,  
qılıncını heç zaman  
Çıxarmamış qınından.  
Ürəyindən çıxarır,  
Saplamışdı düşmənin  
Ürəyinin başına...  
Zəfər olub dost ona  
Nizəylə nöqtə qoymuş,  
Düşmənin sinəsində  
Başladığı dastana. 
 
* * * 
 
Yazırsan gecələr... 
dostun, yoldaşın  
Sadə təbəssümü işığında sən.  
Eh, yoxsa, yoxsa ki, yazmaqmı olar – 
Lampa işığında nə edəcəksən? 
 
Görürsən qərq olur mənimtək o da  
Bir nadan sözünün söz kölgəsinə.  
Eh, lampa işığı, 
dost təbəssümü  
Gərək işıq versin onun özünə. 
  
 
  
___________________Milli Kitabxana_____________________ 
36 
 
Şeirim dedilərki, bəyənilməyib...  
Sevinir nadansa... Bu sevinc nədir?  
Görünür, onun da ən gözəl şeiri  
Sənin bu şeirinin zəifliyidir. 
 
Yazırsan gecələr... Daha da çox yaz...  
Nə qəm çək, nə də ki, təəssüf eylə.  
Sən yaxşı işləsən, gülümsəyəcək  
Hər yaınm dostların təbəssümüylə. 
 
1961  
 
AZƏRBAYCAN 
 
Azərbaycan!  
Odlar yurdu! – 
Ürəklərin odundan  
Yaranmış bir diyar.  
Dostuyla hər dərdi-məlalı,  
Sevinci bir duyar.  
Azərbaycan – 
Tarixlər şahidi,  
Nizamisi sərhədsiz təfəkkürü,  
Nəsimisi həqiqət şəhidi.  
Füzulisi -könlün  
Hər guşəsindən xəbər verən, 
eşqin bütün çalarlarını görən  
dünya ürəkli bir sənətkar.  
Nəsrəddini, Cəlili  
çiynində xalq dərdinin  
Kəpəzi,  
Şahdağı. 
Sinəsində çalın-çarpaz  
göz yaşı, ah dağı. 
  
  
___________________Milli Kitabxana_____________________ 
37 
 
Sabiri - gülüşündə hüzn, 
Kədərində hüsn, 
Sükutunda tufan, 
Tufanı ərşə dayaq alovdan 
Yaranan bir insan 
Azərbaycan! 
Şöhrəti sərhədlər aşan, 
özundən böyük 
ölkələrlə yarışan,  
dünyaya yaraşan,  
yaraşıb ona gözəllik verən,  
neft diyarı, 
Yanar ən uca zirvələrdə  
şöhrət ulduzları.  
Suları üstündə dünyanın 
ən nəhəng gəmisi kimi  
lövbər atmış polad küçəli,  
min ayaqlı, 
dalğaların nəğməsi zirvəsində  
qərar tutmuş  
cavan, 
ləngərli, 
qorxmaz, 
igid bir şəhər.  
Dalğalar üstünə 
mavi nəğmələr  
səpələr.  
Azərbaycan!  
İnsanı - 
təbiət kimi təbii,  
mehriban,  
təbiəti hər dildə 
danışa bilən insan. 
  
  
___________________Milli Kitabxana_____________________ 
38 
 
Yolları insanla, 
mənayla dopdolu 
şeir misrası.  
Məna ətriylə 
doldurar dünyanı 
onun milyon çalarlı  
hər yazı. 
Çaylarında könül oxşayan  
nəğməli bir haray.  
Qüzeyi - qış, 
güneyi - yay – 
Azərbaycan!  
Gecə-gündüz  
İlhama gətirən məni.  
Azərbaycan!  
Könlümün,  
ruhumun, 
sevincimin,  
kədərimin, 
fikrimin Vətəni  
Azərbaycan!  
İnsan zəkasının 
işıqlandırdığı,  
könlündə 
min çıraq yandırdığı  
bir diyar. 
Bayramı zəfərlərlə,  
bugünkü parlaq,  
sabahkı daha parlaq 
səhərlərlə dolu;  
Yolu- 
Bəşər fikrinin  
zirvə yolu. 
  
  
___________________Milli Kitabxana_____________________ 
39 
 
 
KÜR 
 
Hara gedirəmsə... 
kəndə, şəhərə,  
Mən Kür görürəm.  
Qızıl dalğasını doğma Kürümün  
İndi hər otaqda 
Mən Kür görürəm.  
Kürün özünə də Kür işıq saçır;  
Kürün üzərində 
Mən Kür görürəm. 
 
* * * 
Ürəyim boylanır o yerə sarı,  
Gözlərim yol çəkir... 
çəkir yolları.  
Gah hava yolunu, 
gah su yolunu,  
Gah şosse yolunu, arzu yolunu.  
Tökülür üstümə 
yollar qovşağı.  
Alnıma, 
üzümə dolur qırışıq.  
Gözlərim yol çəkir  
neçə diyarla,  
şəhərlə qarışıq, 
kəndlə qarışıq.  
Gözlərim o qədər 
yorğun olur ki,  
Gözlərim o qədər 
yolla dolur ki,  
Gecə sübhə qədər,  
şirin yuxu tək 
  
  
___________________Milli Kitabxana_____________________ 
40 
 
 
 
Tökülür onlardan 
sinəmə yollar,  
neçə kənd, şəhər,  
nə qədər diyar.  
Doludur yollarla gözümün içi,  
Gözümün üstə də yollara yer var... 
 
 
ANA 
 
Demirəm göy kimi ucadır adın,  
Yox, yox alçalmasın söhbətin, sözün.  
Sən ki yaranışdan oxşar olmadın,  
Ancaq özün kimi böyüksən özün. 
 
Əyilib alnından öpəndə hərdən  
Könül dodağıma bir də öp, - deyir.  
Ağarmış saçına əl vuranda mən  
Əlim Şah dağının başına dəyir, 
 
Mən səni bağrıma basanda bərk-bərk,  
Gör nələr düşünüb, nələr duyuram!  
Elə bıl Göyçaydan Kamçatkayadək  
Vətən torpağını qucaqlayıram. 
 
1952 
 
DƏNİZ 
 
Dostum İ.İslama  
 
Üfüqlərə başını 
Qoyub uzanmış dəniz...  
Onun böyük qəlbində 
Kiçik bir duyğu kimi 
Çırpınır dağ gövdəli, 
Dağ siqlətli gəmimiz.  
-Mən, 
Baxıb, göyərtədən 
___________________Milli Kitabxana_____________________ 
41 
 
  
Görürəm ki, 
Tullayır biri yemiş qıçası, 
Biri kağız parçası, 
O biri, nə bilim, nə - 
Dənizin saf qəlbinə. 
Dəniz coşub-daşmayır; 
Suları çaxnaşmayır. 
Sakit əzəmətiylə, 
Gücüylə,  
Qüdrətiylə  
Ona atılanları  
Saflığına qərq edir.  
Fikir verib görürəm:  
Dəniz yenə təmizdir.  
Dəniz yenə dənizdir! 
 
 
SƏFƏRDƏN SONRA 
 
O endi yerə 
orbitdən,  
Nəhayətsizlik 
ilğımlarından.  
Ona  
Xeyli balaca, 
Yöndəmsiz, 
gözəl göründü cahan.  
Gəncin döşündə əlvan üfuqlər,  
Gözlərindəsə 
Yerdən çox böyük  
ulduzlar qatı  
Görüş...  
Öpüşmə...  
Şirin yorğunluq... 
Getdi...  
Uzandı...  
Yatdı. 
  
  
___________________Milli Kitabxana_____________________ 
42 
 
Evdə? 
Eyvanda?  
Xeyr! 
Yoxdu vaxt,  
məkan, 
Neçə ömürdən  
uzaq bir səfər 
edən adam üçün yoxdu bunlar.  
Məsafəsizlik, 
çəkisizlik  
üzərindəcə  
uzanmışdı oğlan. 
 
 
NİDA 
 
(Monoloq) 
 
Mən elə sürətin təşnəsiyəm ki,  
Çatsın xəyalımın üfüqlərinə.  
Bir göz qırpımında yetirsin məni  
Həm ən yüksəkliyə, 
həm ən dərinə.  
Mənim istədiyim o sürət olsa,  
Xəyalla idrakı bir yerə qatar,  
Sürünməz yorğunluq bürkülərində  
Bürokrat təyyarə, 
bürokrat qatar. 
Çatar mənzilinə bir an içində  
Könlün hər arzusu,  
sözü,  
əməli, 
Bir göz qırpımında birləşər yəqin  
Əvvəlin axırı,  
sonun əvvəli! 
  
  
___________________Milli Kitabxana_____________________ 
43 
 
UCADAN 
 
Oğlan keçdi orbiti, 
Oğlan boylandı yerə:  
Torpaq uclu-bucaqlı,  
Balaca,  
göy dairə 
Hansı səmtdədir, görən,  
Evi?  
Şəhəri?  
Kəndi?  
Ev nədir, 
Şəhər nədir,  
Ölkələri tap indi.  
İşıqlar da birləşib, 
Yaşıllıqlar da birdir.  
Buyur, varsa hünərin, 
Ayır onları bir-bir.  
Evin evlər içində, 
Evlər də ki, evində.  
Sevilən ömr eləyir. 
Yerin hər tərəfində  
Dağ da, daş da, dəniz də  
Bir evdə məskən qurur.  
Zərrəyə dunya sığır 
Zərrə ərzi doldurur.  
Bu el çatan zirvədən  
Baxsan aşağı əgər,  
Yer əzizdir, 
gözəldir, 
Balacadır nə qədər.  
Məhv eləmək də olar, 
Yaşatmaq da.  
Bu zaman  
Sanki diksindi oğlan 
Uzaq gurultulardan:  
Qucaqladı xəyalən 
  
 
  
___________________Milli Kitabxana_____________________ 
44 
 
Evi boyda dünyanı, 
Dünya boyda evini  
o, bərk-bərk,  
Fəzalardan asılmış  
Mavi rəngli nənnitək. 
 
 
ÇƏKİSİZLİK 
 
Birdən yox olursan...  
Boşluq olursan...  
Elə bil kiminsə xəyalısan sən.  
Yox olur "gəmi" də, dünya da bir an,  
Bir az da qorxursan özün-özündən. 
 
Amma məhəbbətsə azalmır qəti,  
Duyursan yaşayır, yenə də vardır.  
Könlümün torpağa saf məhəbbəti  
Daha da çox olur... 
daha da artır. 
 
 
METRONUN 
YAYLI QAPILARI 
 
Adam var bu qapıları açar,  
Bir az 
saxlayar, deyər:  
"Birdən, 
Arxadan gələnə dəyər".  
Bəzən 
heç dönüb baxmaz da  
Heç özü bilməz də  
Kimdir: dostdur, 
yoxsa düşmən. 
  
  
___________________Milli Kitabxana_____________________ 
45 
 
Qapını yavaş-yavaş 
buraxar əlindən.  
Eləsi də olur ki,  
Tələsik özünü içəri soxur,  
Elə bil 
Heç arxada adam yoxdur.  
Kimliyi yazılmayıb ki, 
insanların alnına.  
Qapılar  
Açılır, örtülür,  
Gah sürətlə, 
gah asta;  
Gah bu geniş dünyaya, 
gah da yerin altına. 
 
 
XƏTLƏR VARİASİYALARI 
 
Oğlum Paşaya 
 
1. ƏYLƏNCƏLİ HƏNDƏSƏ 
(İki nöqtəni düz xətt birləşdirir) 
 
Saat 1-dir... 
Baxmayıb gecənin bu çağına,  
Oğlum düz xtlər çəkir  
Ərzin hər bucağına.  
Birləşdirir otağı 
uzaq Nigeriyaya,  
Stolüstü lapmanı 
bizdən nigaran Aya.  
Gah da mənim burnumu 
uzaq Odlu torpağa.  
İşini qurmamış 
dura bilmir ayağa.  
Hindistana uz tutur,  
qırılır xətti onun, 
  
  
___________________Milli Kitabxana_____________________ 
46 
 
Yenə hay-küyü qopmuş 
Bizə qoşa qonşunun.  
Qurtarmamış onların 
bu otaq - hind dastanı  
Oğlumdan bu gecə də 
alırlm Hindistanı.  
Sonra mətbəximizdən  
cızıq çəkir 
kədərli  
və dönməz Vyetnama 
Amma qəflətən əli  
Donur:  
Cızıq qırılır.  
Onun yarısı qalır  
Uşaq stolu üstdə 
xırdaca bir varaqda.  
Yarısı bombalanır 
evimizdən uzaqda.  
Oğlum məyus olur çox,  
Amma demə usanır.  
Xətt buzqıran dalınca  
Arktikaya uzanır;  
Hücum çəkir buzlara.  
Onları birləşdirir – 
hələ korlamadığım  
ağappaq kağızlara.  
Xətt durur birdən yenə;  
Buzqıran çatmamışdır 
buzun son güşəsinə.  
Oğlum gözləiyr, bizim 
qəhrəman qütbçülər  
İşığı başdan-başa 
nə zaman qütbə çilər.  
Gecə keçir...  
Çalışır neçə saatdan bəri.  
Baş-başa çata bilmir  
Oğlum bütün xətləri. 
  
  
___________________Milli Kitabxana_____________________ 
47 
 
2. AÇIQ PƏNCƏRƏ 
 
Mən oğlumun fikriylə  
yatmışdım gecə. 
Yuxuda ölkədən-ölkəyə keçə-keçə.  
Səhər ayılıb səsə  
düşürəm çarpayıma  
hansı ölkədənsə.  
Dururam 
Açılıb pəncərə  
Günəşə,  
qarışqaya,  
ota, 
pencərə - 
iyula, 
yanvara. 
Pəncərənin gözləri nə qədər böyüyür  
Günəş şüaları kimi  
açıldıqca yanlara.  
Pəncərənin gözləri tuşuyla  
Yanlara düz xətt çəkirəm fikrimlə.  
Sakit okean calanır bir ucuna.  
Ürəyim az qalır uçuna.  
O biri xətt meridian üstə düşüb,  
Olur dünyəvi bir cığır.  
Yerin axırıncı nöqtəsinə gedib çıxır.  
Tuturam xətləri  
Atamın tutduğu yüyən kimi.  
- Ey kainat.  
Sən bir kəhər at, 
Çapıram səni mən ləyaqətli yiyən kimi.  
Çəkirəm üçbucaq xətti  
geriyə, 
"gəl-gəl" deyə-deyə,  
Ağrısa da əllərimin qabarı.  
Dünya bəri gələ-gələ 
  
  
___________________Milli Kitabxana_____________________ 
48 
 
pəncərəmin qabağında qabarır.  
Dolur evimə dünya.  
insan,  
okean səsi,  
Açılır evimə 
dünyanın pəncərəsi. 
 
 
3. MERİDİAN ÜSTÜNDƏ OYUN 
 
Bir kötük üstə o vaxt  
Uzun ağac qoyardıq.  
Hər ucunda birimiz,  
Sevinclə oynayardıq.  
Meridian üstündəyəm,  
Uşaqlıq hissindəyəm,  
Deyirəm ki, ölkələr  
Razılığa gələrlər.  
Hərdən dincəlmək üçün,  
İlhama gəlmək üçün,  
Sevinc aşiqi olub  
Coşalar, qaynayalar,  
Meridian üstə çıxıb  
Uşaq tək oynayalar. 
 
 
4. 
 
Gözlərim sənə heyran olub...  
Baxışlarım meridian olub  
Sancılıb dünyanın ən uzaq yerinə,  
Baxışımda ölkələr,  
Kənd, 
şəhər, 
Baxışım dönüb meridiana;  
Gah qatarla, 
  
  
___________________Milli Kitabxana_____________________ 
49 
 
təyyarəylə yan-yana gedir,  
Gah burulur yana.  
Gah dağ olub ucalır,  
Cah çırpınır okean kimi.  
Niyə gəlmirsən?  
Könlüm bunu necə anlar...  
Duymursan, 
Dinmirsən,  
gəlmirsən,  
Qırılıb tökülür, meridianlar... 
 
 
5. OĞLUM ŞƏKİL ÇƏKİR 
 
Dostumla bayaqdan bir qoca1 haqda  
Yenə nə bilirik deyirik bir-bir.  
Oğlumun çərtdiyi rəngli karandaş  
Bizim kəlmələri göydə dənləyir. 
 
Deyirik: - Bu qoca bəlkə dünyanın  
Bağlanıb könlüylə hər bucağına, - 
Gah Şərqdə vuruşub,  
gah Qərbdə qoca,  
Yaxın düşməyibdir  ölüm də ona.  
O tutqun alnının hər qırışıği  
Bir elə, 
ölkəyə,  
yurda bağlıdır. 
"Dünyanı sabaha aparanlardan  
Biri də özüməm!" - desə haqlıdır.  
Baxıram oğlumun çəkdiyi şəklə,  
Qocanın alnının qırışıqları 
 
 
  
                                                            
1E.Heminquey nəzərdə tutulur. 
  
___________________Milli Kitabxana_____________________ 
50 
 
Dönür ekvatora, 
meridiana,  
Gah Şərqə yollanır,   
gah Qərbə sarı.  
Alnında birləşib xətlər düyünü,  
Hər xəttə bağlanan, -neçə ölkədir. 
Qoca az əyilib, xətləri çarpaz,  
Alnını irəli verərək gedir.  
Dönüb ulduz olur ulzudlar içrə,  
Tökülür alnından tər puçur-puçur.  
Ardınca Yer gəlir, 
qalaktikalar  
Dopdolu, 
rəngbərəng şar kimi uçur.  
Şimşəkli gözündən nur saça-saça  
Çəkib kainatı aparır qoca. 
 
1969 
 
 
YERALTI  DÜNYADA 
 
Olmamışdan yer altında  
O cür nəhəng metroda mən,  
Heç xəbərim yoxdu qəti,  
Mənalı bir şeir kimi  
O sehirli dərinlikdən.  
Yer altına girənlərlə  
Endim şeirin təkinə mən,  
(Başım üstə yer ilə göy)  
Çox çəkinə-çəkinə mən.  
Endim burda mənzil quran  
Əsrlərin diyarına.  
Bir hay çəkdim, 
səsim çatdı 
  
  
___________________Milli Kitabxana_____________________ 
51 
 
Qaranlığın divarına,  
Səsim çatdı,  
tez qayıtdı 
geri yenə,  
Keçmiş ilə bu dünyanın 
sərhəddinə.  
İşıq saldı 
elektrik fanarımız  
Od axtaran, 
od tapmayan  
İlk insanın həsrətinə.  
Sonra alov tapan zaman  
Doğmuş odlu heyrətinə.  
Əsrlərin üzəriylə  
Bu əcayib pillələrlə  
Biz enirik. 
Kaha dərin...  
Çaş-baş olub əsrlər də,  
Biz irəli gedə-gedə  
Bəzən geri çəkilirik,  
Axırından başlayaraq  
Yaşamağa əsrləri.  
Əsr var ki, qırıq-qırıq  
Əsr var ki, çilik-çilik,  
Əsrlərin üzərilə  
Ehtiyatia yeriyirik. 
 
1969  
 
 
DAŞ 
 
Yarıçılpaq, 
Qədim insan  
Düşməninə bir daş atdı,  
Qana batdı.  
Daş düşmədi  
Amma yerə, 
  
  
___________________Milli Kitabxana_____________________ 
52 
 
Uçub getdi  
Üfüqlərdən üfüqlərə.  
Deməyin ki, daş yox oldu  
Daş çevrilib bir ox oldu.  
Oldu qılınc,  
güllə, 
mərmi. 
Dayanmadı fikir kimi.  
Atom oldu.  
Meridianı qırıq-qırıq,  
Arzuları zərrə-zərrə,  
Okeanı para-para  
Edib keçdi...  
Həmin o daş  
İndi yenə dayanmayır, 
uçur hara? 
O, neytron, elektron – 
Dönüb 
nələr,  
nələr olur.  
Alov olur, 
ölüm olur, 
zəhər olur  
Ey həməsrim,  
Həqiqətin qan qardaşı,  
Dayandıraq olmazmı, de,  
Yarıçılpaq, 
yarıvəhşi,  
Qədim insan 
atan daşı?! 
  
  
___________________Milli Kitabxana_____________________ 
53 
 
MƏNİM HƏYATIM 
 
Adi bir insanam mən, 
Adidən də adiyəm. 
Bir əl boyda kağıza sığmaz amma bu aləm. 
Yazım: harda doğuldum, 
Yazım: məktəbə girdim, 
İnstitut bitirdim. 
Yazım: nədir sənətim, 
Yazım: anam, atam kim. 
Bəs onda harda qaldı çəmənlərdə bir qoşun 
O yüyürən, o duran uşaqların baharı? 
Qanadını bilmədən sındırdığım bir quşun 
Ürəyimdə ney tutan xəfif sızıltıları? 
Hanı yanaqlarının yaşını silib asta, 
Bənövşəyə, laləyə dərdli sirdaş olduğum? 
Dizəcən ot içində, ya da bir budaq üstdə, 
Gah tək qalan bir söyud, gah da 
bir daş olduğum? 
Qorxuram ki, söz açıb bunu deyəm, o qala.  
Eşqi könlümə bağlı bağça da var, bağ da var.  
Baxın, gəlir mənimlə göy meşələr qol-qola,  
Gəlir çiyin-çiyinə mənimlə qarlı dağlar.  
Vardır hələ qonşumuz, qonşumuzun qonşusu,  
Hələ sevimli dostlar, dostların da dostları,  
Min arzudan yaranmış bir insanın arzusu,  
Min baharın ətridir bir insanın baharı.  
Mən deyəndə, bilirəm, dinir minlərlə insan,  
Mən gulürəm - gülür gül, gülür nə qədər çiçək.  
Hər yazımda neçə yaz, hər anımda neçə an...  
Gözümdə milyon baxış, sinəmdə milyon ürək,  
Təbəssümə, Günəşə, insana könül verən  
Min ölənin, qalanın həyatıdır həyatım,  
Neçə kənddə, şəhərdə yatıram yer altda mən. 
 Daha çoxam yer üstdə, 
  
  
___________________Milli Kitabxana_____________________ 
54 
 
Böyükdür eşqim, adım  
Budur həyatım, ömrüm!  
Deyirəm ki, ürəkdən:  
Adi bir insanam mən! 
 
 
UŞAQ 
 
Əlimi qaşımın üstünə qoyub,  
Boylanıb baxıram uşaqlığıma:  
Özüm böyütdüyüm dəcəl çəpişə,  
Əlimlə saldığım cənnət bağıma.  
Eheyy!! - qışqırıram, baxmayır uşaq,  
Bir də qışqırıram, dinmir ki, dinmir.  
Başa düşürəm ki, çıxmırmış səsim,  
Çox zaman yuxuda olduğu kimi. 
 
Amma, təsadüfən çevrilib uşaq, 
Gözləri dolusu baxır uzaqdan, 
Birdən fikir verib mən ağ saçlıya 
Qaçır, 
bir əsər də qalmır uşaqdan. 
Nöqsanım, 
qüsurum, 
mən, bir də qəmim,  
Yüyürüb, 
yüyürüb, 
düşürük həkdən.  
Göydəmi, yerdəmi, 
ürəyimdəmi 
Kimsə qəhqəhəylə gülür ürəkdən:  
-Nə fikrə getmisən, - deyir, - nə fikrə,  
Bir dərdin olmasa sən də gülərsən,  
Atsan yanındakı yoldaşlarını,  
Sən məni o zaman tapa bilərsən... 
 
1969 
  
 
  
___________________Milli Kitabxana_____________________ 
55 
 
BU,GÖYÇAYDIR... 
 
Bu, Göyçaydır, oğlanlarım, 
göy dalğalı  
Bax o dağlar başındakı 
mavi göydən axıb gəlir.  
Çox çimmişəm bu çayda mən, 
sizinlə də gəlin çimim.  
Tökülüşdük suya bir-bir.  
Uşaq etdi sular məni.  
O ki vardı batdım, çıxdım,  
Övladlarım yaşındaydım, - 
Onlar uşaq, mən uşaqdım.  
Çimməyimiz çəkdi bizim,  
Günəşin al şüaları  
Göy sularda uzanana,  
Aramızda rast gəlmədik  
Yorulana, usanana.  
Başqa bir vaxt indi çoxdan  
"Daha bəsdir, ay uşaqlar", - 
Söyləməyim hazır idi.  
İndi mənim özümə də  
Bir təpinən lazım idi.  
Uşaqlar çox sevindilər,  
Göz vurdular bir-birinə:  
"Kefdir bu gün, dinmə barı!"  
Bilmədilər çimdikləri  
Bu suya baş vuran kimi  
"Batıb getdi" ataları:  
Biz çimdik bir xasiyyətli,  
Bir yaşlı üç qardaş kimi.  
Mən dəymədim heç xətrə də,  
Bəs deyincə çimdik belə.  
Onlar bu saf göy sularda,  
Mənsə uzaq xatirədə. 
  
  
___________________Milli Kitabxana_____________________ 
56 
 
PAŞANIN  İLK  UÇUŞU 
 
H. Cavid adına 132 nömrəli məktəbin  
qayğikeş müəlliməsi Sitarə xanıma. 
 
Məktəbə gedirdi oğlum ilk dəfə,  
Doldurdu könlümü qəriblik odu.  
Düşdüm birdən-birə 
uzaq illərə,  
Qışqırdım oradan 
səsim çatmadı. 
Durdu gözlərimdə ilk müəllimim,  
Oğlumdan ayırıb apardı məni,  
Mən Göyçayda qaldım, 
oğlum Bakıda.  
Onu da çağırdı ilk müəllimi. 
 
Təzədən başladım birinci sinfi,  
Fikrim orda qaldı, 
Gözümsə burda.  
Könlümü doldurdu iki həyəcan  
Üst-üstə qalanan çırpıntılarda. 
 
Deyirdim, görəsən, ilk söhbətində  
Müəllim oğluma nələr deyəcək.  
Görəsən, xoşuna gələcəkmidir?  
O da qayğıkeşmi müəllimimtək?  
Sonuncu zəng oldu, 
Göyçayla birgə 
Bircə an içincə Bakıya düşdüm,  
Oğlumu mən belə firavan, azad,  
Mən belə fərəhli heç görməmişdim. 
 
Günlər ötüşdükcə heyrətə saldı,  
Mənim ilk balamın ilk müəllimi!  
O, hardan bilirmiş həyatımı bəs  
Mənim ilk günümdən bu günə kimi? 
  
  
___________________Milli Kitabxana_____________________ 
57 
 
Nə gözəl duyurdu mənim könlümün  
Ən incə, 
ən məchul nöqtələrini.  
Mənim övladıma olan sevgimin  
Bəzən lap həddini aşan yerini.  
Nə yaxşı duyurdu, nə vaxt hirslənib,  
Nə vaxt da lazımsız can dediyimi.  
Bəzən "beş" verirdi hirsimə mənim,  
Bəzən pisləyirdi ifrat sevgimi. 
 
Oğlumun qırmızı beşlərindədir  
O gözəl insanın müdrik ürəyi.  
O təkcə oğluma dərs demir indi,  
Öyrədir mənə də necə sevməyi. 
 
 
UŞAQLAR ÇİMİR 
 
Axşamacan çimsələr  
Almaq da istəməzlər 
gedib bir hovur çimir.  
Səhərdəndir sevincin  
mavi 
saf dənizində  
Neçə şeytan,  
Mehriban,  
Kefi çağ  
Uşaq çimir.  
Bəzisi bir tərəfi 
göyərmiş daş dalında  
Andırır bir ovçunu,  
Sevinc ləpəriylə  
Dolduraraq ovcunu,  
Dostlarının üstünə 
səpsə də,  
hey səpsə də, 
  
  
___________________Milli Kitabxana_____________________ 
58 
 
Heç düşməyir maraqdan.  
Ey, qaçırsan haraya?  
Deyib, ovcu Xəzərlə  
Dolu bir balacası  
Gelib çatır haraya.  
Bir ovcunda bir Xəzər, 
Xırda uşaq Xəzəri, 
 Ağ dənəvər qum üstə, 
 Qaçırlar, Yıxılırlar. 
Gah yaralı yoldaşın  
başına yığılırlar. 
-Ayağın sıyrılıbdır, 
Elə bildikqanadı.  
Gülüb qaçır uşaqlar.  
Hərəsi bir qağayı - 
hər əl də bir qanadı  
Atılırlar sulara,  
Səslər gəlir dənizdən: 
- Mən gəmiyəm, gəmiyəm. 
- Mən balıqçı qayığı. 
- Mən balina kimiyəm. 
Üfürürəm dənizi, 
Gedib dəyir daşlara. 
Qaçır, 
aşır, 
daşır a. 
Uşaqlar ləpə kimi... 
Uşaqlar dalğa kimi... 
Bircə atom zərrəsi 
Görməmiş bir sevincin 
Dənizində 
Bəxtiyar - 
Körpə balalar çimir. 
  
  
___________________Milli Kitabxana_____________________ 
59 
 
DOSTLAR 
 
Çox da ləpirimizi  
Apardı qarlar üstən  
Yazdakı sellər, sular.  
Könlüm nə döyüntüdən,  
Nə də sizdən uzaqdır,  
Moskvalı a dostlar!  
Dərs günü başlandımı,  
Dünyanın hər yerindən  
Tələbələr gəldimi,  
Tver bulvarını biz  
Tez-tələsik ötərik,  
Yenə o vaxtkı kimi  
Fikirtək səssiz gəlib,  
Asta açıb qapını,  
Biz girəndə içəri  
Eynəkli professor  
Diqqətlə göz qıysa da  
görməz bu gələnləri.  
Oturmarıq.  
Durarıq 
O vaxt "bizimki" olan  
Skamyalar yanında.  
Professor danışar;  
Həsrətimiz əriyər  
Onun həyəcanında.  
Xatirədən kövrəlib  
Kəsər muhazirəni.  
Fikrə gedər arada  
Söyləyər: "Otuz nəfər  
Mənə qulaq asardı  
Zaman vardı, burada.  
O köhnə dostlarımın  
Vardı aralarında  
Hətta fransız, alman.  
Aldatmırsa yaddaşım, 
  
  
___________________Milli Kitabxana_____________________ 
60 
 
Gəlmişdi o dostların  
İkisi də Bakıdan".  
Keçib nöqsanımızdan  
Çox da açıb-ağartmaz.  
Gülümsəyib bu vaxt biz  
Söyləsək də: sağ olun,  
Gəlmişik ki, burdayıq.  
Çatmaz ona səsimiz.  
O silkələr başını,  
Tanış mühazirəni  
O, yenə də oxuyar.  
Qəlbimizdə alışar  
Tələbəlik həvəsi,  
Könlümüzdə intizar.  
"Bizim skamyalarda  
Oturmuş cavanlara  
Görünməyib yenə də,  
Köhnə, doğma sözləri  
Bircə-bircə yazarıq  
Onların dəftərində.  
Bir kimsə duymaz bunu.  
Zəng olanda çıxarıq  
Görünmədən otaqdan;  
Divarların yanında  
Sakitcə durar, baxar  
Hamıya otuz cavan.  
Ötüşse də qış, bahar,  
Bura yenə gələrik,  
Oxuyarıq təzədən  
Yaşa dolsaq belə, biz.  
Saçımıza düşsə də  
İllər ötüşdükcə dən.  
Qonorar çox olsa da  
O vaxtkından yüz dəfə,  
Çoxdan xərclədiyimiz  
Təqaüdlə yenə də  
Bulka alıb yeyərik 
  
  
___________________Milli Kitabxana_____________________ 
61 
 
Arbatın yanında biz.  
Sonra, yataqxanada  
Alovlu mübahisə  
Qurtarmaz səhərəcən.  
Heç günahı olmayan  
Bir dahini də qəfil  
"Vurarıq" ya siz, ya mən.  
Dostluq qədəhi kimi  
Dolu günlər, o günlər,  
Yenə daşar, tökülər... 
 Gah futbol meydanından,  
Gah şeir gecəsindən  
Məğrur səsimiz gələr,  
A dostlarım, dostlarım,  
Bizim bu sirrimizi  
Hardan biləcək dekan:  
Hər il yenə oxuyur  
Xatirə şöbəsində  
Otuz qəlbli bir cavan.  
Gələrlər bura hər gün,  
Gedərlər burdan hər gün,  
Gəzərlər hamıs: bir...  
Hər səhər Moskvanın  
Geniş küçələrində  
Otuz cavan yeriyir. 
 
 
MƏNİM ÖMRÜM 
 
Ömür tənhalıqda bada gedərdi,  
Əgər olmasaydı gözəl insanlar.  
Mənimdir onların sevinci, dərdi,  
Mənə özüm kimi əzizdir onlar. 
 
Bəzən rastlaşıram özümlə özüm,  
Düşəndə bir yerə güzarım mənim.  
Yüz gördü, min gördü, çox gördü gözüm  
Bir deyil, on deyil məzarım mənim. 
  
  
___________________Milli Kitabxana_____________________ 
62 
 
Torpağın altında çox darıxıram,  
Torpağın üstündə nə qədər şənəm.  
Gah sağa göz qoyub, sola baxıram,  
Hər yerdə mən varam, hər yerdə mənəm. 
 
Deyib: "Nə tez öldü, nə nakam öldü" – 
Bəzən gül qoyuram məzarım üstə,  
Deyirəm: az güldü, çox azca güldü,  
Qoy gülüm, qalmasın arzusu gözdə. 
 
Baxsan bu dünyanın ha tərəfinə,  
Bir yerdə qəbrim var, on yerdə sağam.  
Göy uçsa, yer qopsa ölmərərn yenə,  
Hələ neçə dəfə doğulacağam. 
 
1954  
 
NƏĞMƏLƏRİN YUVASI 
 
Gecə düşür...  
susur bütün nəğmələr,  
susur şəhər.  
Oğlum Paşa,  
Oğlum Azər 
deyirlər: 
Nəğmələr harda yatır,  
Yuvaları hardadır?  
Deyirəm ki: - Ay Paşa,  
Deyirəm ki: - Ay Azər,  
Sizin ürəyinizdə  
Gecələyir nəğmələr.  
Bir azdan oğlum Paşa  
Bir azdan oğlum Azər  
Sevindirərək məni  
Yatırlar, ürəklərinin  
Başına qoyub təmız,  
Balaca əllərini. 
  
  
___________________Milli Kitabxana_____________________ 
63 
 
GƏL, AZƏRİM 
 
Sənin yerin xəstəxana, 
Mənimki boşluq, 
Sahilsiz kədər. 
Bir sənsən bu sonsuz məmləkətin yiyəsi, - 
Gəl, məni gözlətmə bu qədər. 
Gəl, könlümün istəyi, 
Həsrətimin qənimi, 
Sevinc təşnəsi, 
Sevinc dilənçisi 
Olmağa layiq gördün 
mənimi?  
Gəl, adın dodağımı 
yaxıb-yandırır  
Qəfil basılmış köz kimi.  
Gəl, ayrılıq adlı 
Ən pis xərçəng  
Xəstəliyinin həkimi.  
Gəl, tut gülüşünlə dünyanı:  
Kədər yurdsuz, yuvasız, 
Otaqsız qalsın,  
Bir qarış bucaqsız qalsın.  
Gəl, hər qədəminin altında 
Qəlbimin yuvası 
Şerimi atım.  
Gəl, bıçaq altında 
İnildəyən dünyam, 
Ürəyim,  
Varlığım, 
Adım. 
Gəl, yaramın üstünə  
Gülüşlərini səpələ,  
Təbəssümünü saç,  
Sözlərini çilə.  
Səndən bircə xahişi var 
Atanın, gəl, 
  
  
___________________Milli Kitabxana_____________________ 
64 
 
Yerə salma bu xahişini,  
Gəl, ömrümün gərdişi,  
Milyon ümidsizliyin hasarını  
Bir "gəlirəm!" sözünlə 
Yar, gəl!  
Sənə vardır ürəyimdə 
həmişə etibar, gəl!  
Gəlirsənmi? 
Səni yaxşı görmək üçün  
Kədərimi bir daş kimi  
Qoymuşam ayağımın altına,  
Qalmışam boylana-boylana,  
Gələcəksən!  
Tanıyıram həkimlərini, 
Tanıyıram səni  
Bir dəfə də salmamısan yerə 
Atanın xahişini. 
 
1964 
 
* * * 
Uşaq deyir ki, mənə  
Bir ovuc dəniz verin,  
Bir stəkan Kür verin,  
Araz verin, 
tez verin. 
Bircə qurtum su verin, - 
Bir çıxımlıq dağ verin,  
Uşaq üçün dünya ev,  
Göy də mavi bir tavan,  
Uşaq üçün hissitək  
Bütövdür, safdır cahan.  
Məncə, bu sadədlllik  
Dühayla eyni şeydi.  
Bu hiss dahi elədi,  
Bəlkə də Eynşteyni... 
  
  
___________________Milli Kitabxana_____________________ 
65 
 
* * * 
Başının üstünə bax! 
- Durna qatarıdımı? 
- Yoxsa heç nə görmədin? 
- Uçdumu? Qurtardımı? 
Gözlə görünmür onlar; 
Keçir başımız üstdən 
Günlər... 
Saatlar...anlar...  
Qarşılanmamış səhər,  
Nəfəs dəyməmiş gecə  
Necəsən, başın üstdən  
Sözsüz, xəbərsiz keçə? 
 
Saçlarında günlərin  
Ayaq tozları qalımş,  
Görən deyir gənc deyil,  
Yaşa dolub qocalmış.  
Nə oldu, nə tutuldun  
Tərlədin puçur-puçur?  
Başının üstünə bax!  
Köçəri günlər uçur!  
Köçəri günlər uçur! 
 
 
İNSAN TƏK DEYİL 
 
Yuxunu evdən qovub 
şeirim keçib yerinə,  
Səhər yola düşübdür, 
yazıb-pozuram yenə.  
Günəş özü görünmür,  
amma dağlar dalından  
qaldırıbdır üfüqə  
al-əlvan yelpəyini. 
  
  
___________________Milli Kitabxana_____________________ 
66 
 
Açıram pəncərəmi,  
avazıdır bir qədər  
səpsərin yel beyini.  
Düşünürəm; mən təkəm, 
dünya hələ yatıbdır.  
Otağım tənhalığın 
Dəryasında batıbdır.  
Yox, bu belə deyildir,  
hətta mən indi belə  
bağlıyam yer üzünün  
hər uzaq guşəsilə.  
Bağlıyam kainatın 
hər planetiylə mən,  
Bizi fırladan Yerin 
mərmi sürətilə mən,  
Ürəyim yaman vurur,  
Bəlkə həkimə gedim?  
Bəlkə dosta gənəşim?  
Xeyr! 
Çox güman indi  
Gur maqnit tufanları  
Başlamışdır Günəşin.  
Vurur dalğası məni,  
Vurur dalğası Yeri... 
 
 
SANKİ... 
 
Sanki kədər mənim yox, 
Mən kədərinki idim.  
Neçə gündüz edirdi 
Bağrımı didim-didim.  
Ürəyim söylədi ki, 
sahibi ol bunun sən.  
Axı, bircə sənə yox, 
dostlara da toxunur. 
  
  
___________________Milli Kitabxana_____________________ 
67 
 
Onların şad gününü 
birdən yasa döndərir.  
Gözlərə yağış səpir, 
boğazlara tıxanır,  
Gələcəyi, keçmişi, 
iradəni, ümidi,  
düşmənin nifrətini 
yığdım bir qoşun etdim,  
Mən onu qəlpə-qəlpə 
hər gün çapdım, azaltdım.  
Mən onu nəfəsimlə 
gilə-gilə əritdim,  
O təslim olmayırdı 
son zərrəsinə qədər.  
Son zərrəsi də qəlbə 
sancıldı iynə kimi.  
Aldım onun əlindən, 
həyatımı, 
dostları, 
Bir də bu gün yazdığım  
Həmin yeni şeirimi. 
 
 
ŞAİR 
 
Şair Rəsul Rzanın 50 illiyi münasibətilə 
 
Dünyada çoxdur şair, 
Necə sayım onların hamısını birbəbir. 
Şair var ki, ömrünü 
Başlamamış bitirir.  
Cansız əsəriylə bir, 
Ömrünü də itirir.  
Şair var ki, ümidi 
Qafiyəyə, vəznədir. 
  
  
___________________Milli Kitabxana_____________________ 
68 
 
Şair var ki, özünü 
Başqasına bənzədir.  
Amma şair də var ki, 
Zamanın doğma oğlu;  
İdrakın zirvəsindən,  
Hissin yanğınlarından  
Keçir şeirinin yolu.  
Əsrin ahəngi - vəzni,  
Müqəyyəd qafiyəsi.  
Gah qovuşan cüt ürək...  
Gah da ki orkestrin 
Toqquşub şaqqıldayan  
Qoşa zərb alətitək...  
Misraları gah Ayın  
Dənizə salladığı  
Nur zolağıtək oynaq.  
Gah da ağır qatarlı  
Qoşa rels kimi  
Dümdüz, 
Qüdrətli, güclü, parlaq,  
Gah qısayol...  
Məqsədə tez yetirən 
kəsə yol... 
Gah da ki, bu dünyanın  
Sinəsinə dolanan  
Ekvatorla  
Meridian. 
Belə şair də vardır:  
Onun ömrünün yolu  
Bir əbədi yazadır.  
O, sözlər sərkərdəsi,  
Fikirlər qəhrəmanı  
Şair Rəsul Rzadır. 
  
  
___________________Milli Kitabxana_____________________ 
69 
 
HABİL 
 
O zaman - 
deyəsən, vaxt qovuşanda  
Şeirlə musiqi bir ucalırdı.  
Bütün könüllərin sifarişiylə  
Damcılı bulaqda Habil çalırdı, 
 
Elə bil köksündən çəkib çıxarır  
Titrək kəmanəni bir xəncər kimi,  
Ondakı ağrını,  
qanı, 
kəlamı  
Töküb, 
titrədirdi hər gümüş simi.  
Sözlü ürəyinə əyib başını,  
Hər bir adiliyə yumub gözünü  
Çalır, 
yırğalanır səs dəryasında.  
O çalmır elə bil... 
Unutmuş bizi, 
Dərin bir yuxuya yuvarlanıbdır.  
Hansı əsrdəsə ilişib qalıb,  
Neçə əsrdir ki, xumarlanıbdır. 
 
Əli - kəmanədir, 
kəmanə - əli.  
Çalır kamançanı 
kəmanə özü.  
Gözümdə ilk məna dəyişir, 
dönür.  
Dünya düşəcəkmi sahmanə özü? 
 
Elə bil unudub segahı Habil.  
Qırılsa musiqi, o neynəyəcək?  
Habil ilan dili çıxarır, nədir,  
Arzu qızmarında ilantutantək. 
  
  
___________________Milli Kitabxana_____________________ 
70 
 
Ürəyi çırpınır barmaqlarında,  
Onlardan tökülür simlərə nəbzi.  
Özü də bilmir ki, çalır, 
ya çalmır; 
Nə dünyanı görür Habil, nə bizi. 
 
Axır kəlmə-kəlmə Damcılı bulaq,  
Qüvvəti Habilin əllərindədir,  
Əllərin əmriylə axır şarhaşar,  
Gah da sar sözütək tökülür bir-bir. 
 
Habilin gözünə qonur damlalar, - 
Eşqilə simlərə qonur damcılar.  
Qonur, Habil isə yumur gözünü,  
Qorxur ki, damlalar 
Düşər, dağılar. 
Segah gah uzanır bir ağn kimi,  
Onu üfüqlərə sancır kəmanə.  
Düşüb Yer kürəsi gah bir guşəyə,  
Cah sakit fırlanır, gah yana-yana. 
 
1969 
 
* * * 
Heç kim məni başa düşməz,  
Bəlkə aydınlığımdandır.  
Qafiyə düz olmasa da,  
Bəlkə də yandığımdandır, 
 
Məni dəhşət 
alıbdır çox, 
  
  
___________________Milli Kitabxana_____________________ 
71 
 
Zülməti korlar da görür.  
Qoy hünərin varsa sənin  
Hamı üçün işıq saçan  
Günün qızıl gözlərinin  
Içinə düz bax! 
 
ÖLÜM, SEVİNMƏ ÇOX... 
 
Səməd Vurğuna 
 
Ölüm, şöhrətinmi azalardı de,  
Tanışdı onsuz da cahana adın.  
Sənə nə olardı, nə olardı de,  
Belə bir insana əl vurmasaydın? 
 
Gedir, şair gedir, sənətkar gedir,  
Bu gedən hər gedib-gələndən deyil.  
Ölüm, sevinmə çox, bu sevinc nədir?!  
Bu ölən, sənə hər öləndən deyil, 
 
O yazdı, yaratdı həyat naminə,  
Onun hər bir şeiri ölümdür sənə! 
 
1965 
 
 
QIŞ GÜNÜNDƏ 
 
Şaxta,  
sazaq... 
Maşın tərpənmir yerindən,  
Şofer əllərini 
hirsli-hirsli  
yanlarına çırpır.  
- Benzini az götürmüşdüm, - 
deyir, - mən. 
  
  
___________________Milli Kitabxana_____________________ 
72 
 
Yığınq çır-çırpı 
Bir ocaq çatmaq üçün,  
Ocaq alışmır  
Şofer əlyazmalarıma baxır 
gözucu.  
Çıxarıram bir-bir: 
bu ballada,  
bu şeir, 
bu epiqram.  
Kibritin titrəyən 
alovu altına atıram.  
Bircə şeirim qalır ki,  
Heç onu yandıracağımız kimi,  
çap etirməyi də,  
fikirləşməmişəm.  
Gözümdə qaralır aləm, 
Ocaq istəyr alışsın,  
İstəyir alışmasın.  
İstəyir məftil kimi,  
damarlarımda 
bərkisin qanım.  
İstəyir şaxtada yanım,  
Vermərəm o şeirimi. 
Vermərəm könlümün  
müqəddəs guşəsindən  
bəzi şeirləri  
verməyəcəyim kimi.  
Qəmlənirəm bu ara,  
şaxta redaktorun 
yandırdığı soyuq sözündən sonra.  
Bildim ki, insan 
nə qədər yanılarmış,  
O qədər yazı içində  
bircə şeirim varmış. 
  
  
___________________Milli Kitabxana_____________________ 
73 
 
BÜLBÜLÜN XATİRƏSİNƏ 
 
Nə səni dindirdi ölüm, 
nə bizi,  
Söndürdü nəğməylə 
yaşayan nəbzi. 
İnsan dəryasında bir qayıq kimi  
axdı tabutun. 
Bu zaman cəh cəhlə ucaldı səsın,  
Ucaldı, 
Söylədi: - Qəmi unudun.  
Hamı fikrə getdi, 
səni dinlədi. 
Coşub bir-birinə dedi min könül:  
Hamıtək ölümə məruz Bülbülü  
Oxuyub dəfn edir ölümsüz Bülbül. 
 
 
SƏNƏT EŞQİ 
 
Müəllimim Akif Süleymanova  
Sən dedin könlünün sənət eşqini  
Arzu aləmində diqqətlə yoxla.  
Sən onu min hissin içində ara,  
Qoyma küsüb gedə, uça, yox ola.  
Getsə, çağırsan da qayıtmaz geri,  
Deyək, lap qayıtdı, harda qalacaq?  
Geri qayıdanda sənin o arzun,  
Yerini başqası tutmuş olacaq. 
 
Arzular hamısı əzizdir bizə,  
Amma onların da bir şahı olur,  
O sənin könlünün ən uca səsi,  
Ömrünün bu günü, sabahı olur. 
  
  
___________________Milli Kitabxana_____________________ 
74 
 
Sən onu tapmasan, bütün nəğmələr  
Eyni bir hüsndə, ahəngdə olur.  
Təbiət itirir rəngarəngliyi,  
Bütün Yer kürəsi bir rəngdə olur. 
 
Əziz müəllimim! 
Sən müdir idin.  
Yox, çıxmaz yadımdan 
bir dərnək açdın,  
Dərnəyin rəhbəri bir yanda qaldı,  
Sen dərnək apardın, sən ürək açdın, 
 
Bir axşam dedin ki, möhkəm ol, Əli!  
Səninki şeirdir,  
səninki sənət! 
Dedin o sözləri bir dostuma da  
Nə isə... qisməti deyilmiş əlbət.  
Sənin işarənlə tapdım ünvanı,  
Döydüm Füzulinin qapısını mən.  
Sənin o sözlərin deyilməsəydi,  
Nəçiydim indi mən,  
hardaydım görən? 
 
Bəlkə də hələ də sərgərdan idim.  
Tapmaq istəyirdim əsl yerimi.  
Başqa bir sənətin hücrələrində  
Qısılıb qalmışdım bir qərib kiıni. 
 
Şeir dünyasında qərib deyiləm,  
Sözüm olmasa da o qədər dərin,  
Hər şeir yazanda ilk misra kimi  
Durur göz önümdə sənin sözlərin. 
  
  
___________________Milli Kitabxana_____________________ 
75 
 
VAN QOQUN GÜNƏŞİ 
 
İrvinq Stonunun   "Həyat təşnəsi"  
əsərini oxuyarkən... 
 
Səhərdən axşamacan 
Gəzdi altında günün;  
Gunəşi görüb, duyub.  
Fırçasının gücüylə  
dünyada başqa,  
yeni 
bir Günəş almaq üçün.  
Yandırdı varlığını 
Günəşin hər şüası;  
qaraldı bət-bənizi.  
Töküldü dalğa-dalğa  
sinəsinə, başına,  
Günəşin al dənizi.  
Qəlbin odu bir yandan, 
göyün odu bir yandan;  
qorxmadı,  
çəkinmədi 
Van Qoq bu yanhayandan.  
Baxmayıb qızmar günün  
alovuna,  
közünə,  
yığdı bir ucu göydə, 
bir ucu yerdə olan  
qızılı şuaları  
qabarmış sinəsinə, 
ürəyinə, gözünə,  
yapışdı şualardan, 
Gunəşi çəkib-çəkib  
yerə salmaq istədi.  
Günəşin qucağında  
yanıb-yanıb,  
yaxılmaq, 
  
  
___________________Milli Kitabxana_____________________ 
76 
 
Günəşin qucağında  
bir əbədi,  
vəfalı 
sakin olmaq istədi.  
Alışdı, 
yandı Van Qoq.  
Bir ucu gözlərində,  
Bir ucu göydə olan,  
kainatı dolduran, 
yanğını ərşə dayaq  
Şüalar arasında,  
rənglərin əfsanəvi, 
qarışıq dünyasında.  
Görənlər düşündülər: 
"Yazıq bezib həyatdan,  
öz canına zülm edir".  
Birdən 
çökdü Van Qoqun  
işığa, 
rəngə həris  
alıcı gözlərinə 
sanki qütbün zülməti.  
Vurmuşdu məhəbbətin  
Alovuyla onu gün,  
qovuşmuşdu Van Qoqa  
Bir daha ayrılmamaq, 
Uzaq olmamaq üçün.  
Van-Qoq səndirləyərək  
əllərini uzatdı 
Günəşin gecəsinə,  
zülmətin göylərinə.  
Günü tutııb, oxşamaq, 
saxlamaq arzusuyla.  
Yıxıldı sonra günün  
Zülmət ucalığından. 
Üzünə su səpdilər,  
sönərmi arzu suyla? 
  
  
___________________Milli Kitabxana_____________________ 
77 
 
Günəş sönərmi suyla?  
Yaman yanırdı Van Qoq,  
Ürəyi hay-harayda  
Bir günəş alışırdı  
Köksündə köksü boyda,  
Üzündə üzü boyda.  
Qarsımış dodağından  
Hərdən köz kimi düşən  
Sözündə sözü boyda.  
Gecə yarıydı artıq...  
Qurtarmışdı görüşlər, 
xoş söhbətlər, 
gülüşlər. 
Tökülürdü Van Qoqun  
Dodağından arabir  
Xırda-xırda cünəşlər:  
- Niyə batdın, ey Günəş?  
Odun var, 
işığın yox. 
Gəl, gözümə düş mənim,  
Ey ağrısı, - 
dərdi xoş!  
Ey yanğısı vəfalı!  
Ey varlığım!  
Ey canım!  
Ey sevimli düşmənim! 
 
 
KÜRƏ YAĞIŞ YAĞIRDI... 
 
Günəş batırdı Kürdə,  
Durmuşdum sahildə mən.  
Sularda körpü vardı,  
Elə bil ki, qızarmış,  
Kür, Günəşdən axırdı. 
  
  
___________________Milli Kitabxana_____________________ 
78 
 
Bir ağaca söykənib, dayanmışam bayaqdan.  
Adamammı, daşammı, ağacammı, bilmirəm.  
Mən özümün deyiləm, nə yerdəyəm, nə göydə - 
Başqa bir aləmdəyəm - qayıtmaram, gəlmərəm,  
Kürə yağışyağırdı...  
Suda rəngli bir yağış!  
Belə yağış dünyanın heç yerində olmamış.  
Açıq düzlər tərəfdə yağış yağır gümüşü.  
Göylərin təbəssümü, təbiətin gülüşü.  
Kürün ortasındasa - günün qarşısında al,  
Al-qırmızı bir yağış, 
al-qırmızı bir xəyal.  
Samux meşələrinin kölgələrində - qara,  
Qara yağış, boz yağış - 
yağır aramsız yağış.  
Samux meşələrinin qara kölgəliyində  
Yağış görünmür gözə.  
Kürün suyu orada xırda-xırda oynayır.  
Sanki yağışdan deyil, 
öz-özünə qaynayır.  
Kürə yağırdı yağış... 
Kürə yağışyağırdı... 
Onun min rəngi vardı...  
Yağırdı qızıl yağış, yağırdı gümüş yağış,  
Qara yağış, boz yağış: 
harda görüşür yağış?  
İnanmadım gözümə...  
Dedim, burda baxan mən,  
Yoxsa bu bir yuxudur gəlib keçdi gözümdən?!  
Heç bir yerdə, heç zaman,  
belə bir şey olmamış,  
Mən yox idim orada...  
Kürə yağmamış yağış. 
  
  
___________________Milli Kitabxana_____________________ 
79 
 
KÜRƏ BAXDIM 
 
Kürə baxdım, axır yavaş-yavaş,  
Artırmadan sürətini.  
Plyaj fotoçuları kimi  
Çəkə-çəkə hamımızın surətini.  
Birdən heyrət aldı məni,  
İndiyəcən elə bilirdim axı,  
Kür bir tərəfə axır.  
Gördüm, 
yanlarda burulub  
Geriyə dönən dalğalar da var.  
Mənbələrindən ayrıldığma  
Peşman kimi  
Xeyli dala axır onlar.  
Duranları da var  
Nəfəs dərirmiş kimi,  
Ya da, 
Dostlarına "keç-keç" deyə  
Nəcabət göstərirmiş kimi.  
Göl də var:  
Özü su, sahili su.  
Elə yerləri də var ki,  
Dalğalar köpük yallı;  
verib əl-ələ dövrə vururlar,  
gedirlər yallı.  
Elə yerləri də var ki,  
sanki nəsə görünməz bir şey  
burula-burula  
sancılır suya.  
Suda yekə bir qıf yaranır,  
Sanki baş vurmaq üçün  
Yer açır  
Günəşə,  
Aya. 
  
  
___________________Milli Kitabxana_____________________ 
80 
 
Baş vurdum sulara. 
Duydum altda başqa axar var, 
daha soyuq, 
daha iti. 
Artdı qəlbimin heyrəti. 
Altda da başqa Kür. 
İrəliyə, 
geriyə axan Kür.  
Oynayan Kür,  
duran Kür.  
Kür neçədir,  
Kür nə gözəl görünür.  
Könlümdə ləbələb bir heyrət.  
Salam, Kürüm,  
Səni olduğun kimi  
Gördüm, nəhayət! 
 
 
HƏMİŞƏ SƏFƏRDƏ 
 
Qatarlar dayananda,  
Təyyarələr enəndə,  
Məncə, bitməyir səfər,  
Səfərdəsən yenə də.  
İnsan dünyaya bənzər, - 
Səfərdədir əbədi.  
Məncə, oturubsa da,  
Bir daşın üzərində.  
Mənalı bir kitabı  
Varaqlayırsa əgər,  
Gözəl bir səfərdədir.  
Yuxulayanda hər axşam,  
Yuxusu körpüdürsə  
Günlə gün arasında – 
Səfərdədir o adam...  
Hətta məzardadırsa,  
Xatirəsi dostlara 
  
  
___________________Milli Kitabxana_____________________ 
81 
 
Bir təpə aşmaq üçün  
Qüvvə verirsə əgər,  
O yenə səfərdədir.  
Mənzilə çox var hələ.  
Səfərdədir, 
yol gedir... 
 
 
QAĞAYILAR... 
 
Nə çoxdur Neft daşlarında  
Qağayılar.  
Qağayılar..  
Qağayılar...  
Bir gün onlar gördülər ki, 
Dalğalarda insan da var.  
Çığrışdılar  
Qağayılar. 
Şəhər saldı suda insan.  
Qorxusundan  
Bağrışdılar qağayılar.  
Qorxdular ki, dəniz - Vətən  
Alınacaq əllərindən,  
səhvlərini  
Duyub birdən  
Barışdılar qağayılar.  
İndi isə 
Yeməkxana qabağında  
Görünəndə qağayılar  
Onlar üçün pəncərədən 
Pay atılar.  
Hər gün bura dəstə-dəstə 
Uçub gələr qağayılar,  
Neftçilərtək düz vaxtmında 
Səhər-səhər  
Qağayılar.  
Qağayılar..  
Qağayılar... 
  
  
___________________Milli Kitabxana_____________________ 
82 
 
KÜLƏK, DƏNİZ, GECƏ, 
ÖLÜM VƏ SƏLİM 
 
(Ballada) 
 
Şəhər təzə salınırdı; 
Külək coşdu, 
Dəniz coşdu, 
Həddi aşdı, 
Dəniz daşdı. 
Hər dalğası 
Ada - şəhər üzərində 
parçalanan  
ağır daşdı.  
Ada - şəhər üzərində 
dənizin daş ürəyinə  
basıb, 
möhkəm dayanmışdı.  
Şahə qalxıb  
Dalğalardan üzülürdü,  
Dalğaların göy dağı da,  
Göydə birdən sökülürdü, 
tökülürdü,  
Göylər kimi 
şəhər üstə,  
Az qalırdı o dağıda  
Dəmir-taxta küçələri,  
Küçədəki dirəyi də,  
Ürəkdəki dirəyi də.  
Parçalamaq istəyirdi  
Ürəklərdən  
Saf məhəbbət lövbərini 
gənc şəhərin.  
Tökülürdü şəhər üstə  
qorxunc,  
nəhəng şəlaləsi  
boz Xəzərin. 
  
  
___________________Milli Kitabxana_____________________ 
83 
 
Kişnəyirdi 
Dəniz... 
Külək...  
Qışqırırdı  
Bir at kimi, 
on at kimi,  
yüz at kimi...  
Qırat kimi,  
Dürat kimi.  
Dəlliərin atı kimi,  
Boz at kimi.  
Birdən-birə xətt qırıldı,  
İşıq söndü. 
Şirin nə var həyat kimi?!  
Gözlər daha lazım deyil,  
Dəniz - "ölüm",  
Külək - "ölüm",  
İnsan isə - "işıq" deyir.  
Oğul gərək  
Ölümün gur dalğaları,  
Parçalanan sərt dağları,  
Fiti, 
səsi arasında  
Axtarsın da, 
arasın da,  
Gedib çatsın 
parçalanmış  
bir sinirə.  
Gərək neçə ölüm uda 
və sinirə. 
Ada - şəhər kənarında  
Dörd ayaqlı kiçik otaq  
Titrəyirdi soyuqlamış 
zürafətək...  
Mədəsində altı cavan.  
Biri qalxdı: - Gedəm gərək,  
Buna çarə edəm gərək. 
  
  
___________________Milli Kitabxana_____________________ 
84 
 
Biri: getmə, gərək deyil, 
məhv olarsan.  
- Gedəcəyəm, - ürək deyir.  
Yandı fənər,  
Nur zolağı 
yardı qatı qaranlığı,  
Qalın, kobud, cod gecəyə  
Saplanmış bir xəncər kimi  
İşıq saçdı. 
Əriyib bir zolaq qalmış səhər.  
Beş cavan da, 
Durdu, getdi  
dostlarının arxasınca  
qaça-qaça,  
Dalğayla bir, 
küləklə bir,  
soyuqla bir,  
Ölümləri quca-quca.  
Qabaqdaydı işıq, Səlim.  
Fənərinin nur zolağı 
işləyirdi avar kimi, - 
Yerlə göyü birləşdirən  
qaranlığın dənizində,  
Gah dibində, gah üzündə.  
Nur zolağı bir dirəkdən 
yapışdı bərk.  
Budur demək.  
Çıxdı Səlim,  
Çıxdı Səlim,  
Çıxdı dəniz.  
Çıxdı külək...  
Bir dirəkdə  
Səlim,  
İşıq,  
Dəniz,  
Külək...  
Səlim deyir çatam gərək, 
  
  
___________________Milli Kitabxana_____________________ 
85 
 
Parçalanmış məftilləri  
Bir-birinə çatam gərək.  
Qalxır Səlim,  
Heydən düşür,  
Gah dayanır,  
Gah sürüşür.  
Qalxır Səlim,  
Dişlərilə dostalarının  
Sözlərindən tuta-tuta.  
Sözlər batır dalğalarda  
Xırda-xırda balıq kimi,  
Dirək titrək dor ağacı,  
Şəhər gəmi  
Qalxır Səlim.  
Gücdən düşür saralaraq  
Əlindəki fənər ölür,  
atır Səlim.  
Qaranlığın heçliyinə  
batır Səlim.  
Məftlləri 
Axtar..  
Axtar... 
Axtar...  
Ax... 
Axır tapır Səlim.  
Yaş məftili qapır Səlim.  
Hər əlində bir məftil var.  
Köks ötürür  
Qəlbi vurur... 
vurur... 
vurur... 
Bir ovucda ailələr,  
Bir ovucda ada-şəhər... 
 
Ovucları adam dolu,  
Məktəb dolu.  
Yollar dolu, 
  
  
___________________Milli Kitabxana_____________________ 
86 
 
Bahar dolu. 
O bağlayır paslı, 
kobud bir məftilə  
Təbəssümü təbəssümə,  
Ailəni ailəyə.  
Üst də dəniz, 
alt da dəniz.  
Yanır işıq - 
Qızıl dəniz!  
Parçalayır qaranlığı  
Dalğalırn başı üstdən  
Fırldayır uzaqlara.  
Çırpır suyun üzərinə,  
Deyir ki, sox gözlərinə,  
Səpələnir qaranlığın  
Parçaları 
ora-bura,  
Qalxır şəhər,  
Məğlub olur 
Külək, 
Qorxu, 
Ölüm, 
Xəzər.  
Səhər-səhər  
Hamı axır kluba ki,  
Qəhrəmanı görə bilsin,  
Barı salam verə bilsin.  
Oyananda Səlim səsə  
Pəncərədən baxır,  
deyir: 
- Olub nəsə?  
Səslər gəlir:  
Gedirlər ki, 
Qəhrəmanla görüşsünlər  
səhər-səhər. 
  
  
___________________Milli Kitabxana_____________________ 
87 
 
Səlim qalxdı, 
mən də 
gedim, 
baxım deyə.  
O geyindi,  
o yollandı  
Qəhrəmanla görüşməyə. 
 
*** 
Gəldim bu yerlərə  
Və əllərimi 
Boynumun ardında daraqlayaraq  
Uzandım laləli otlar içində,  
Gözümdə, könlümdə baharlı maraq.  
O qədər baxdım ki, mavi göylərə,  
Onlar duydu məni, 
sinəmə endi. 
Ağlağan söyüdün altından axan  
Arx da "Əli" deyib astaca dindi. 
 
Bahar gül-çiçəklə yağdı başıma,  
Dinib-danışmadan boşaldım, doldum.  
Uzandım beləcə... 
Qovuşdum yerə,  
Axırda özüm də yer boyda oldum. 
 
 
*** 
Qız baxır uzağa, 
uzaq yerlərə,  
Nura qərq olunmuş  
gur şəhərlərə,  
İşığı açılı pəncərəsindən,  
Şırrntək tökülən  
ağ salonlara, 
  
  
___________________Milli Kitabxana_____________________ 
88 
 
Sübhədək rəqs edən 
şux cavanlara.  
Axtarır 
arayır səadətini,  
Dünyada 
yeganə məhəbbətini.  
Qız baxır, 
kövrəlir  
boynunu burub. 
Amma o bilmir ki, bilmir ki, qəti  
Onun səadəti 
yanında durub. 
 
 
HAMIYA MƏKTUB 
 
Təsadüfən yolda bu gün 
üzərində ünvanı yox  
məktub gördüm.  
Açdım. 
Baxdım.  
Sətirləri 
gənc bır qızın  
təbəssümü işığında  
yazılmışdı.  
Orda arzu ətri vardı- 
çiçək açıb, yaz olmuşdu.  
Xətt - ürəyin xətti idi;  
Sevgi yolu.  
Dəli-dolu,  
Bəzən əyri - duyğuların 
sərt dönüşü. 
Bəzənsə düz - fikrin, hissin  
söz birliyi,  
xoş görüşü.  
Bəzən isə seçilmirdi.  
Belə məktub 
  
  
___________________Milli Kitabxana_____________________ 
89 
 
Bircə dəfə sevən  
Qəlbə qonaq gəlir,  
Bircə dəfə!  
Gənclik kimi!  
Ömür kimi! 
 
 
MƏKTUBDAKI ADAM 
 
Sən mənlm haqqımda elə yazırsan,  
Özüm də heyrətə düşürəm, düzü.  
Sən ətrə, 
sən nura qərq eləyirsən  
Nə vaxtsa dediyim adi bir sözü. 
 
Hisslər içindən kiçik bir hissi  
Tapırsan bu qədər  
sadəcə, 
asan. 
Yarımçıq olsa da o hissim hələ,  
Sən onu nə yolla tamamlayırsan? 
 
Gözümə nur verib, 
qoluma qüvvət, 
Tökürsən başıma yaz səhərini. 
Necə calayırsan sən bu alnımın 
Həyatda qırılan cizgilərini?! 
 
İllər müti durur qarşında sənin,  
Qayıdıb tökülür ömrümə birdən.  
Məktubun oxunur, 
qurtarır, heyif! 
Sanki birdən-birə yox oluram mən.  
Xeyr, yox olmuram, 
adiləşirəm. 
  
  
___________________Milli Kitabxana_____________________ 
90 
 
Deyirəm, bəs hanı yazdığın insan?  
O vaxtdan düşmüşəm ardınca onun,  
Deyirəm hardasan?  
Ey! De hardasan?! 
 
 
MƏKR VƏ 
MƏHƏBBƏT QALASI 
 
O, dağın alnındakı 
məkrin 
və məhəbbətin  
qalasıdır,  
qalası.  
Ordan özünü hər gün 
Əfsanə dumanında 
Atır eşqin balası.  
Neçə-neçə əsrdir  
O, ölümlə həyatın 
Arasında əsirdir.  
Gəlir səyahətçilər,  
Cəlir hər axşam-səhər.  
Cəfakeş aşiq oğlan  
Əbədiyyət tülünün  
Arxasından görünür.  
Deyir: - Ürəyim, oxlan!  
Deyir,  
Atır özünü,  
Atır 
Sularda batır...  
Qızsa baxır qayadan,  
Axı demişdi: - Atıl,  
Mən də atılım, oğlan!  
Bizi ayıracaqlar,  
Ölütn bundan yaxşıdır... 
  
  
___________________Milli Kitabxana_____________________ 
91 
 
İndi deyir özünə: Yaxşı, dayan, yaxşı dur. 
Sonra... 
Sonra... 
Bağrına Basır məkri, Bir də ki, 
Dövlətli bir taciri. 
Gəlir səyahətçilər, 
Gəlir hər axşam-səhər. 
Böyükdən kiçiyədək - 
Hər səyahətçi üçün 
Əfsanə dumamnda 
Oğlan atılır çaya, 
Qanı qanşır suya. 
Doymayır eşqi üçün 
Ölməkdən belə oğlan... 
Axşam-səbər, 
Hər zaman 
Həmin qayadan Oğlan 
Özünü atır, Batır... 
Qanı suya qanşır, 
Sular dönür sevgiyə! 
Qayalarm dibindən, 
Əsrləriıı qəlbİndən 
Sular axır şırhaşır. 
Sular dönür sevgiyə! 
Baxanlar pıçıldaşır, 
Qem ahr gözlərini; 
Məhəbbətlə yuyurlar 
Sonra əl-üzlərini. 
  
  
___________________Milli Kitabxana_____________________ 
92 
 
* * * 
 
Söz dedim, 
sözümü yerə saldı.  
Özünü itirdim, 
kitabı qaldı.  
Oxudum  
Xoşuma gəldi:  
Əvvəlki kimi,  
Alqışladım  
Həyatdakını yox,  
Kitabdakı həmdəmi. 
 
 
AZADADAM... 
 
Küçədə elə danışır ki,  
Guya bütün insanlara 
mühazirəsi var,  
Yaxşı da gər səsi var;  
Birinin pıçıltısını kəsir,  
Birinin fikir dolu sükutunu.  
Elə bil hamının azadlığına 
tutmusan  
bunu.  
Mərifətdən azad, 
hörmətdən azad,  
Hər şeydən azad,  
Hər şeydən xali,  
Danışır ali-ali.  
Qışqırır qazı-qazı,  
Nadanlığın bu sevimli,  
bu hürr balası. 
  
  
___________________Milli Kitabxana_____________________ 
93 
 
* * * 
Tənhalıq boşluq deyil - 
Səni gözləyən varsa; 
Doludur ümid günəşilə, 
Həsrət ayparasıyla... 
Kövrək qəmin ala-toranıyla... 
Doludur Braziliya stadionu kimi 
Şıltaq nazla, 
Dəli ümidsizliklə, 
Janna d'Ark kimi qəhrəman ümidlə. 
Gözləyənin yoxdursa, - 
Tənhalığın da yoxdur. 
Harda dünya başlayır, 
hamısını sən 
bilmirsən.  
Harda dünyayla birləşirsən, 
onu da bilmirsən.  
Yaşayırsınız - 
bir-birinə bir ümid şüası  
vermeyən  
pis qonşular kimi.  
Tənhalıq istəyirəm – 
Böyük, dərin, 
dolu tənhalıq! 
 
 
AZMAQ İSTƏRƏM 
 
İtdim bir şəhərdə mən,  
Ünvan çıxdı yadımdan. 
Oldum ki, elə qərib, 
hətta qorxdum adımdan. 
İndi Şərq nə,  
Qərb nədir, 
İndi çox qəribədir, 
İndi sol da sağımdır, 
İtıdi sağ da solumdur 
  
  
___________________Milli Kitabxana_____________________ 
94 
 
Bütün şəhər evimdir, 
Bütün yollar yolumdur.  
Gözümdən qaçırmıram, 
bir qarış səkini mən.  
Tez düşən axşamı mən.  
Şəhərin sakini - mən,  
Şəhərin rəssamı – mən.  
Dolanıram, gəzirəm, 
bayaqdan hər yeri mən.  
Şəhərin çox qayğıkeş, 
çox mehriban meri - mən.  
Gəzirəm, 
seyr edirəm,  
elə daşı,  
torpağı, 
İllərlə dəyməmişdir,  
ora insan ayağı.  
Gəzirəm elə məyus 
dərdli xərabələri,  
Ora heç kim getməmiş 
düşmən qaçandan bəri.  
Burda yeraltı duxan,  
Altdan mal verən dükan,  
Mavi ipək kölgəli 
sıra-sıra xiyaban...  
Yox, mənə lazım deyil, 
yox, daha heç bir ünvan.  
Gəzəcəyəm, 
rastıma gələr - 
gəlsin, - 
gəlməz - heç.  
Kolumb həvəsi ilə  
ordan adla,  
bura keç. 
  
  
___________________Milli Kitabxana_____________________ 
95 
 
Bat suya, 
ucal göyə, 
sancıl yerin təkinə.  
Atom-atom 
alınıb 
gərək şəhər tükənə.  
Könlümü Günəş kimi 
bu göyün qübbəsindən,  
Mən asmaq istəyirəm.  
Burda azdığım kimi  
dostun sədaqətində,  
yarın məhəbbətində,  
düşmənin nifrətində,  
ömrümün möhlətində  
mən itmək istəyirəm.  
Mən azmaq istəyirəm.  
Marşrutsuz, 
filansız  
Ağlı, 
qaralı neçə 
adam yanında yalqız.  
Kaş ki tez-tez azaydım, 
o göydə,  
bu yerdə də,  
Azaydım mən,  
azaydım, 
Bu kiçicik dünyada,  
bir hüdudsuz zərrədə. 
 
 
O QIZA 
 
Axtarıram mən səni, 
Arayıram mər səni. 
Soruşuram gözümlə ötüb keçəndən səni, 
Axtarıram kitabda, arayıram həyatda, 
Bilmirəm nə boydasan, nə görkəmdə, nə adda, 
  
  
___________________Milli Kitabxana_____________________ 
96 
 
Sənin təhsilin nədir, sənin yaşın neçədir?  
Aladırmı gözlərin, qaradırmı, necədir?  
Bəlkə elə xalın var, ay ömrün rəfiqəsi,  
Qoy qara xalın olsun həsrətimin nöqtəsi!  
Bəlkə məndən böyüksən, bəlkə məndən kiçiksən;  
Ol, kiçik ol, böyük ol, amma kamallı ol sən.  
Kamallı ol ki, ömür bir şən nümayiş deyil,  
Mənalı yaşamaqsa çox da asan iş deyil.  
Ağıl da öz yerində, kamal da öz yerində,  
Bir gözəllik də görüm mənalı gözlərində.  
Kimə, nəyə baxiram təkcə səni andırır,  
Ürəyimdə sözüm var, ürəyimi yandırır.  
O elə bir sözdür ki, dosta, yada deyilməz,  
Anadan əziz nə var, anaya da deyilməz.  
Əllərimi göynədir saçlarının həsrəti,  
Gəl, yiyəsiz qalıbdır könlümün məhəbbəti.  
İşdir üz-üzə gəldik... Onda məndən utanma,  
Ürəyindən keçəni nə gizləmə, nə danma.  
Gizləmə ki, danma ki, gedər hərə bir yana;  
Qoyma canım od tutub yana, ömürlük yana  
Səni harda axtarım? De nəçisən? De kimsən?  
Tez ol görün, tez ol gəl, axtarıram səni mən!  
Gözümdə, könlümdə qəm,  
Yollarına bitmişəm.  
İlk baharı gözləyən cavan ağaclar kimi.  
Baharı gözləyirəm... Ay qız, gəl bahar kimi. 
 
 
MASKA 
 
Yaxşı yadımdadır Peredelkino,  
Klubda karnaval gecəsi vardı.  
Orda maskaları maska taxmamış,  
Bir şümal, bir gözəl qız paylayardı.  
Bəzən görürdim ki, bir ayüzlüyə  
Eybəcər bir meymun maskası düşür.  
Bəzən də görürdün, elə tülkünün 
  
  
___________________Milli Kitabxana_____________________ 
97 
 
Özü özü ilə bir də görüşür.  
Gah da hər gün üzü maskalı olan,  
Təzədən üzünə bir maska vurur.  
Bəzən də birisi öz sifətini  
alır,  
qəzəblənir, 
qıza qaytarır.  
Karvanal qurtarır,  
adamlar bir-bir  
aldığı maskanı qaytarır qıza.  
Amma bəziləri naxələf çıxır,  
Qayıdır evinə üzündə maska. 
 
*** 
 
"Kimdir müqəssir?"  
A.Gertsen 
 
O, elmin müqəddəs astanasından,  
endi yavaş-yavaş,  
küskuncə getdi.  
Səsləyən olmadı onu arxadan,  
gözlərdən yox olub  
hardasa itdi. 
 
İndisə yığışıb hamı bir yerə,  
- Bəs kimdir, bəs kimdir müqəssir? - deyir.  
Amma belə yerdə deyəsən gərək;  
aramızda bəs kim müqəssir deyil? 
 
1969 
 
*** 
Bəzən haqq qazanır insan öləndə,  
Hətta unudulur ağır günahı.  
Hamıya dərd olur, "cavan getməyi"  
"Olduqca az görüb, az yaşamağı".  
Deyirlər: "Bilsəydik ayıq olardıq.  
Onu qoyardıqmı heç gözdən iraq? 
  
  
___________________Milli Kitabxana_____________________ 
98 
 
Hər bir dərdinə də çarə qılardıq,  
Nə bilək o belə az yaşayacaq..."  
Eh, bu gün nə qədər xəyala daldım,  
Eh, qəldim nə qədər alışdı, dindi.  
Sən mənim qəbrimi biləsən deyə  
Bu cavan yaşımda ölümmü indi?! 
 
 
QIZIL QANAD 
 
Dənizdə boy göstərib mahir üzgüçü kimi 
Yavaş-yavaş batır gün. 
Şüaları sulara açılmış nəhəng, qızıl 
Qanad kimi atır gün. 
Sahildəyəm. Durmuşam həmin nəhəng qanadm 
Bir lələyi ucunda, 
Başqa bir lələyinsə balıqçıdır başında; 
Durmuş əli qaşında. 
Bir lələk də uzanıb sulardakı buruğa, 
Sanki ona dayaqdır. 
O birisi çatıbdır uzaq bir pəncərəyə, 
Yanır, sanır mayakdır. 
Sahildə bağlar, evlər, plyajlar sıra-sıra, 
Adamlar dəstə-dəstə. 
Hamını birləşdirir boy göstərib batan gün. 
Hamımızı ucaldır, uçurur üfüqlərə 
Bir qızıl qanad üstə. 
 
 
ZƏHMƏTKEŞ BURUQ 
 
Nəzarətdən, 
nəsihətdən, uzaq 
tənha bir buruq.  
İşləyir bir dağ döşündə,  
axşam-səhər. 
  
  
___________________Milli Kitabxana_____________________ 
99 
 
Başında dumanlar 
buruq-buruq. 
Bir baxış belə ona 
günlərlə sancılmasa da,  
olsa bəzən sancılanması da,  
işləyəcək ona verilən qüvvə  
qurtarana qədər,  
baş verməyincə bir qəzavü-qədər. 
 
 
EPİQRAMLAR 
 
1 
Deyirlər ki, Əli yazmır 
ne vaxtdır,  
Həm şeirdən, 
həm qələmdən uzaqdır.  
Biri deyir: - Daha yazmaz, 
Tərgidib.  
Şeir, sənət dünyasını 
tərk edib.  
Biri deyir: - İndi 
harda var adı,  
Şair üçün 
ölüm bundan yaxşıdır.  
Düşünürəm: - Nə yaxşı ki,  
mən varam,  
Onlar haqda  
yeni əsər yazaram. 
 
2 
- Məni təhrif eləyir 
Qəzetdə bu şarj, - dedi,  
Baxdım, 
özüysə hələ  
bu şarja bir şarj idi. 
  
  
___________________Milli Kitabxana_____________________ 
100 
 
3 
 
Dedi: -Belinski 
belə deyibdir,  
Çernişevski də 
bu sayaq yazıb.  
Odur ki, əsərin zəifdir, 
Mənə  
Baxdı yazdığımı, 
yuz yerdən cızıb.  
Dedim ki, nə yaxşı, 
böyük dahilər  
Əsərim haqqında 
fikir deyibdir.  
İncimə, mehriban, 
sevimli dostum,  
Bu əsər haqqında 
öz fikrin nədir? 
 
4 
 
Oxudum dostumun 
məqaləsini,  
- Nə oldu, sən belə 
tutuldun? - dedi.  
Dedim ki, incimə,  
çoxdur sitatın,  
O, sitat haqqında 
sitat gətirdi. 
 
5 
 
Birisi su içirdi,  
O birisi müdiriylə 
yaxınlıqdan keçirdi. 
"O birisi" müdirə dedi: - Mənim əzizim,  
Arağı su tək içir,  
Baxın işçimiz bizim. 
  
  
___________________Milli Kitabxana_____________________ 
101 
 
6 
Oğlan- 
Bütün dünyanı dağıdaram mən, 
Bircə sözün üçün, ey könlüm yazı. 
Qız: 
      -Bəs harda yaşarıq, ey könlüm qışı, 
Demək, səndə də var atom bombası? 
 
7 
-Həkim, boynum mənim üzülür tamam. 
-Otur, yaxşı, baxım, resept yazaram. 
I. Boynuna müdiri çox mindirirsən. 
Odur ki, dəb həbi atmalısan sən. 
II. Boynunda nə nədər öhdəliyin var, 
Odur ki, dəb həbi atmalısan sən. 
III. Boynuna almadın neçə yalanı, 
Müdirin yerinə tumbul balanı, 
Odur ki, tip həbi atmalısan sən. 
 
 
TƏNƏK 
 
Tənək əkib qonşumuz...  
Qaldırıbdır yuxarı.  
Aşağı eyvanlara 
bənd eləyə-eləyə.  
Qonşular fikrə gedir: 
hər gün üstdən aşağı  
baxır qonşumuz niyə?  
Yarısıdır gecənin,  
Alt paltardadır kişi.  
Gah eyvanda gəzişir,  
Gah da evdən boylanır; 
onun yoxmu bir işi? 
  
  
___________________Milli Kitabxana_____________________ 
102 
 
O isteiyr ki, kimsə  
iti bıçaq əlində  
yanaşanda tənəyə  
qışqıra, 
söyə bərkdən,  
birdən hücum eləyə - 
birdəfəlik bilə ki, 
düşməni kimdir onun.  
Gəzişir  
evdə... 
çöldə... 
Pusur yuxusuz kişi...  
Qonşularsa xumardır 
dalğasında yuxunun,  
sükut - daha şübhəli...  
Gecə yandan keçib, 
azca qalır sabaha,  
Qonşular şirin yatır...  
səhər açılanadək  
Çəkir keşiklərini 
xoflu kişiyiə tənək. 
 
* * * 
Şeir gətirdi, 
Həm şeirdir, 
Həm də ki, qoşma, qəzəl, bayatı. 
Aldım, baxdım, 
nə gördüm; həftəbecər boyatı.  
Kəlmələr bir-birindən 
xəbər verən xəfiyyə...  
Vardı dodaq-dodağa 
verib gülən qafiyə.  
Fikir verəndə vəznə, 
yada düşürdü 
  
  
___________________Milli Kitabxana_____________________ 
103 
 
köhnə atlı sinəsindəki 
yar-yaraşıqlı vəznə. 
Bəs təqti? 
O da bütün dünya şeirində təkdi. 
Yorğa kəhərdi ki, var. 
Bəs fikir, hiss? 
Onları basmışdı his... 
 
BİR-BİRİNDƏN XƏBƏRSİZ DAHİLƏR 
 
 
Cavandılar,  
O qədər də 
kəmsavad deyildilər.  
Bir-birlərinə tez-tez  
Yapışqanlı tərif deyirdilər: 
- İstedad! 
-Qəşəng! 
- Bəh-bəh! 
- Sağlığına bir qədəh! 
Ayrılırdılar. 
Hərə elə o dəqiqə 
vaxtlı-vaxtında 
O biri haqqında 
Qaşqabaqlı, 
Büzülmüş dodaqla, 
Yellənən başla, 
Dartılmış qaşla 
Deyirdilər: - Əclaflara bir bax, 
Yalançı sorraflara bir bax. 
Düz adamsınızsa siz, 
Niyə bilə-bilə 
Mənə dahi demirsiniz?  
Hamısı 
bir-birlərini pislərdi.  
Özlərini isə 
dahi hiss edərdi. 
  
  
___________________Milli Kitabxana_____________________ 
104 
 
Beləliklə, 
yeddi Allah, 
yeddi axmaq,  
Yəni on dörd miyanə  
Məclisə  
Hamıdan tez gələrdilər. 
Yerlərini bilərdilər.  
"Keçin başa" deyiləndə  
Səfərbər baxışları ilə  
bərk tutduqları 
stula tərəf yüyürərdilər,  
bir-birinə dəyərdilər.  
Sağlıq deyiləndə  
Yeddisi də qız kimi qızarıb,  
Göyə öyrənmiş başlarını  
Yerə əyərdilər,  
Gözləyərdilər.  
İdman tapançasının  
atəşini gözləyən  
yürüşçü kimi  
gözləyərdilər.  
Düşünərdilər:  
- Seçilməsəm, ah,  
batar, gedər tamam adım.  
Baş qaldıranda 
görərdilər ki, 
Dahi olmayan oğlunun biri  
dahi olmayan  
tamadadı.  
Nəhayət, 
günlərin dahiyanə bir günündə  
Bir yerə baxıb, bir göyə  
Bu onun, 
o bunun işini bilməsin deyə,  
Bir-birinə xəbər də vermədən  
Ayrıldılar, 
getdilər,  
Müstəqil dahilik etdilər. 
  
  
___________________Milli Kitabxana_____________________ 
105 
 
GÖRDÜM HEÇ DOĞULMAMIŞ 
 
Ağıl yaşda deyil.  
(Atalar sözü)  
 
100... neçə yaşı vardı – 
Dedim nələri görüb.  
Qoca kimləri görüb.  
O, iki əsri görüb.  
Dedim ki, ey qoca, siz 
necə bəxtiyarsınız!  
Lermontovun bizlərə 
qonaq gəlməyini də  
əlbət, xatırlarsınız.  
Dedi: - O kımdir elə?  
Atıb bir neçə ili 
ömründən bu qocanın,  
Gəldim bir qədər bəri,  
Dedim, Tolstoyu necə? 
Bəlkə də görmüsünüz  
O dahi peyğəmbəri?  
Ağzını açdı yenə: 
cəhəng-dəmir,  
diş - inci? 
- Peyğəmbər tanımıram - dedi.  
mən yüz beşində.  
Bir az da gəldim bəri,  
40-50 il azaldı, 
onun ömür illəri.  
Mirzə Cəlil necə bəs, 
Cəfər Cabbarlı necə, - 
Onları görmüsünüz?  
Hansı gün,  
Hansı gecə?!  
Dedi: - Düzünü deyim, 
yararmı: düzüm, qoşum.  
Olmayıb bu isimdə 
nə qohumum,  
nə qonşum. 
  
  
___________________Milli Kitabxana_____________________ 
106 
 
Dedim ki, bəs indiki 
alimiər,  
yazıçılar?  
Dedi: əlbəttə, olar.  
Yüz neçə il yox oldu, 
qaldı, qaldı 
bircə il. - 
67-ci il. 
Bu bir yaşlı qocadan  
Soruşdum: - Bəs, ay baba,  
Vyetnamdakı evlər,  
yurdlar qalır xaraba?  
Bu məsələyə siz...  
necə baxırsınız bəs?  
Qoca gözünü döyüb,  
aldı dərindən nəfəs.  
Altmış yeddinci il də 
düşdü ömründən qəfil,  
Yox oldu yüz neçə il.  
Elə bil ki, tonqalın ortasına tük endi,  
Ömrü kimi qoca da 
gözlərimdə tükəndi.  
Nəinki bir ağacdır, nəinki qara daşdır,  
Gördüm ki, heç bu qoca 
hələ doğulmamışdır. 
 
* * * 
 
Mənə deyirsiniz ki, 
hər gün, hər səhər-axşam, 
Nəğmə, 
Şeir yazıram.  
Anam, hər kəlməm, 
sözüm  
Səninkilərdi ki, var. 
  
  
___________________Milli Kitabxana_____________________ 
107 
 
Könül odundur onlar.  
Müəllimim, bu xətt də 
Səninkidir, səninki...  
Sevgilim, bu ilhamım 
Səninki, 
Vətəninki.  
Mən nəyəm - 
Sadə katib, 
Önümdə kağız, 
Qələm.  
Sizin qüdrətinizlə 
Sizə  
Nəğmə deyirəm. 
 
 
SEVİRƏM 
 
Səhərdən bəridir 
Telefonçu qız  
Xəbərlərin canlı açarı 
barmaqlarını 
aramsız  
Gəzdirir düymələrdə. 
Gəzdirir 
bir-bir...  
Efir doludur.  
Bəzən yad səs  
Yad səsiə görüşür.  
Bəzən sevinc 
Kədərlə düyün düşür.  
Efirdə müxtəlif dillərin 
Anlaşılmaz polifoniyası.  
Qucaqlaşan polyar qışı, 
Cənub yazı. 
  
  
___________________Milli Kitabxana_____________________ 
108 
 
Bir-birinə qarışmış  
şəhərlərin,  
kəndlərin  
burulğanı.  
Gah ürək,  
gah şəhər,  
gah dəniz adlı  
planetlərin  
Dağınıq karvanı. 
Qız həmişə xəbərlərin  
istisindən, soyuğundan  
Çırpınan barmaqlarıyla 
Çalır düymələri.  
Səhərdən bəri  
Yol axtarır səslər 
kosmosundan keçirib  
Tanımadığı bir qız səsini,  
Yetirsin bir şəhərə.  
Yetirsin o yerə  
Efir kimi dolu qəlbin  
Saf sevgisini.  
Çünki oğlan 
köçməlidir harasa,  
O, bir cavab almamış  
könül açıb qıza.  
Birdən təbəssüm 
Ay kimi doğur üzündə.  
Göziərindən uçur qəm.  
Eşidilir cürbəcür xəbərlərlə  
"Sputnik" siqnalı ilə  
Dövlət əhəmiyyətli  
Bir səslə yanaşı:  
Sevirəm!  
Sevirəm! 
 
1964 
  
  
___________________Milli Kitabxana_____________________ 
109 
 
O QIZ KİMƏ QİSMƏTDİR? 
 
Qız xəyala dalıbdır,  
Sən deyən də gözəl deyil...  
Amma sifətini  
Dərin fikirlər, 
xoş duyğular  
Elə mükəməl  
Elə gözəl 
işləyib ki... 
Deyərsən, bu iş rəssamındır;  
Ən odlu bir ilhamındır.  
Cizgilər hamısı tamam  
Aralarında bir boş nöqtə belə yox,  
Hamısı taram.  
Üzündə, alnında,  
Gözlərində 
Təbəssümün şəffaf rəngi var;  
Kamillik ahəngi var.  
Gözlərində intəhasızlıq qərq olub;  
Baxışları dərin, - 
Gün şüası kimi uzun.  
Hansı planetə qədərsə yol gedir:  
Kökü ürəkdədir.  
Qız baxır birbaşa ürəkdən.  
Gözləri ulduzla, 
günəşlə 
musiqiylə, dünyayla dolu,  
Bu qıza rast gələcək hansı idrak oğlu?  
Əlbət, beləsi var dünyada...  
Mənim də arzumdur.  
Belə qıza  
Layiq olmaq üçün  
Heç olmasa bir  
ulduz kəşf edib, 
  
  
___________________Milli Kitabxana_____________________ 
110 
 
ona bu qızın 
adını qoyaydı.  
Yaxşı oğlan olaydı,  
Yaxşı oğlan olaydı. 
 
 
MEHMANXANADA 
1 
 
Mehmanxana nömrəsi...  
Baxıram qarlı dağlara...  
Baxışlarım yol gedir,  
Mavi, saf havanı yara-yara,  
Hər şeydən azadam,  
Azadam uşaqlarımdan,  
Azadam səsli-küylü  
həyətimizdən,  
Ordakı bəd itimizdən.  
Bir səs gəlir: 
ay yazıq,  
Nəyə lazım  
Kainatında heç bir şey olmayan 
Bomboş bir azadlıq! 
 
2 
Bir mənəm, 
bir kağızdır, 
bir də tənhalıq...  
Yazıram dərdli-dərdli,  
yavaş-yavaş, 
qırıq-qırıq.  
Mənim xoşuma gəlməyəndə 
öz şeirim,  
başqasının necə 
xoşuna gələr? 
  
  
___________________Milli Kitabxana_____________________ 
111 
 
Qələm düşur əlimdən,  
İlham düşür qəlbimdən,  
Tutur yerini kədər.  
Sözlərim sınır çilik-çilik  
Ən yaxın bir dost kimi  
Əl çəkmir məndən qəriblik.  
Yadıma məsafələr başında 
dostlar düşür.  
Xəyalım onlar bilmədən 
onlarla görüşür.  
Bu vaxt qoca ürəyinin 
döyüntüsünü xatırladan  
qapı  tıqqıltısı eşidilir.  
Açıram,  
 otağa  
iki oğlan gəlir: 
- Salam! 
- Salam! 
- Mən sizi tanımıram! 
- Biz tanıyrıq səni. 
Bir dəfə 
qatarda yol getmişik.  
Xeyli söhbət etmişik.  
Bu gün eşitdik ki,  
buradasınız.  
Qalmayasınız dedik  
tək-tənha, 
yalqız.  
Qəriblik qaçır 
cığal bir paxıl kimi.  
Görüş olur nağıl kimi.  
Otağımda iki planet - 
göy kimi açıq qəlbli.  
Təmənnasız, 
səmimi! 
  
  
___________________Milli Kitabxana_____________________ 
112 
 
O gündən 
mən 
Qorxmuram qəriblikdən;  
O gündən mən,  
Hansı tanımadığım 
yerə getsəm, 
Oluram həm bu yerə məhrəm,  
həm şad-xürrəm,  
həm də ötkəm.  
Hətta istəyirəm ki, 
uzaq bir şəhərə,  
bir kəndə  
yolum düşəndə,  
Qarşıma çıxan  
O iki cavan kimi  
adam görəndə,  
deyəm: "Dayan,  
Gərək mən söyləyəm ki,  
dostumsan?!" 
 
* * * 
 
Baxdım, 
bulağa baxdım.  
O, yox idi elə bil,  
Görunmürdü havatək.  
(Bəlkə elə su deyil?)  
O, duruydu  
o, safdı, 
Ən ülvi bir arzutək.  
Özü görünmürdü ki,  
Dibindəki 
rəngarəng  
əfsanəni tez görək. 
  
  
___________________Milli Kitabxana_____________________ 
113 
 
GÜL VƏ ÇÖRƏK 
 
O vaxt gül yada düşmürdü,  
Gülü çörək əvəz edirdi...  
Gülü çörək məhv etmişdi...  
Gülü çörək yemişdi.  
İnsanlar da  
çörəyi 
yemək istəyirdilər,  
Çörək özü də gizlənirdi. 
İnsanlar da gizləyirdilər.  
Oğlanla qız görüşdülər,  
Atalarin, 
qardaşların  
ayrılıq dünyasında.  
Burda yad olsa da,  
Onlar yeriyirdilər yavaş-yavaş  
Müharibə gedən 
Şimalda, buz səhrasında,  
Oğlan qıza bir parça çörək verdi.  
200 qram.  
200 qram səadət.  
Amma qara,  
sızaq, - 
yaxşı bişməmiş, 
yetişməmiş səadət.  
Qız alır utana-utana,  
Arxasında gizlədir yana-yana.  
Gəncliyi, 
könlünün ilk kövrək,  
titrək 
sözü kimi.  
Aclığın Günəş batmamışdan 
düşən, 
dünyanın ən qaranlığı olan  
gecəsində 
  
  
___________________Milli Kitabxana_____________________ 
114 
 
Göz qamaşdırıb yanan, 
Diksinib oyanan səadət gündüzü kimi.  
Oğlan yenə baxır.  
"Ye" demir ki, utandırar.  
Qız bölür çörəyi dərdi kimi yarı.  
Oğlan alır çörəyi – 
bu ən qalın kitabmı, 
İlk eşqinə cavabmı?  
Yeyirlər yavaş-yavaş, - 
qorxurlar ki, qurtara.  
Yeyirlər dadına vara-vara  
dünya xətirli,  
arpa ətirli,  
həsrət tündlükdə,  
vüsal şirinlikdə, 
damla olub yeri-göyü əks edən loğmanı  
ulduz-ulduz,  
zərrə-zərrə yeyirlər.  
Başlarını bir-birinə söykəyirlər,  
Yeyirlər ordumuz qürbət tozları arasında 
bir şəhəri keçənə qədər.  
Hitler Reyxin binasından  
Yeraltı bunkerə köçənə qədər. 
Dururlar, 
bir-birinə verirlər əllərini.  
Əllər öpür bir-birini.  
Beş ağ qanadlı bir sevinc var 
Ürək kimki titrəyən ovcunda oğlanın.  
Uçurlar 
dumanları,  
şimşəkləri,  
ildırımları  
içində həyəcanın.  
Səhərdən bəri burdadırlar.  
Axı, bircə an keçib,  
Zaman onların ömründən bircə damla 
içib. 
  
  
___________________Milli Kitabxana_____________________ 
115 
 
Axı, bir anın qoynunda bu qədər  
oturmaq olarmı?  
durmaq olarmı? 
Bəlkə bu an zamandan qopub düşüb,  
İstəməyib onlardan ayrıla. 
Onlar gedir xəyala.  
Gözləri yaşarır,  
Bir anın səltənətində bütün dava illəri 
tutur qərar.  
Loğma dağdan aşırar,  
Bu loğmasa 
onları davadan aşırır. 
 
 
№ 3702 
 
Birdəт titrər, çırpınar,  
Üşüyər xəstə kimi.  
Rəqəmlər aləmində  
Bir hesab müəllimi. 
1... 
20... 
100 neçə  
Eşidər dik atılar;  
Konslager düşər yada,  
Qara qaşı çatılar...  
Onu dostlarla birgə  
Bir gün uddu zəhmli  
məftil dişli düşərgə.  
Adlarını aldılar,  
Paltarlarıyla birgə.  
Verdilər əvəzində  
çirkli, 
zolaqlı paltar.  
Döşlərinə 
  
  
___________________Milli Kitabxana_____________________ 
116 
 
1…1  
3001,  
7001  
10001  
Vurdular. 
O, dərs keçdiyi zaman,  
Bilmirlər ki, uşaqlar,  
Hər rəqəm isti nəfəs,  
Canlı alamdır ki, var.  
200 - Xanməhəmməd,  
Vurdular  
səhər-səhər. 
100 - Valya, 
Qaz peçinə 
Atdılar, öldürdülər. 
500 -zorla anadan 
Ayırıb gestaponun 
məhv etdiyi o uşaq, 
göz yaşında islanan 
həşəm gözləri onun 
300 - naməlum macar! 
Verdi bir parça çörək, 
 
Bala,7-1001  
- Müəllim, bax, cavabı  
Dümdüzdür, 1007-dir.  
Müəllim fikrə gedir.  
7 - gürcü  
100-sə rus.  
1007-sə onların  
Birləşən qüvvəsilə  
xilas olan fransız 
37! - satqın!  
Gestapo işçiləri  
Paltarları alanda  
namusu kurtkasının  
ətəyinə bükərək  
Vermiş bir haramzada. 
  
  
___________________Milli Kitabxana_____________________ 
117 
 
-Müəllim, 1000 çıxıram...  
Müəllim fikrə gedir:  
Bir gecənin içində  
Dostların mini getdi.  
Ya az olsun,  
ya da çox  
300...  
5... 
6... 7...  
Hamısı  
insan,  
ölüm,  
əzab, 
məşəqqət...  
insan... 
Rəqəmlər dənizindən  
İndi necə çıxasan?!  
Birdən şagird: - Müəllim!  
3702! 
Dik atılır müəllim  
Gör neçə il daşımış  
O, bu qurğuşun yükü  
3702!  
Eşidəndə  
Dik atılır yenə də.  
Nə gözəldir insanı  
Öz adıyla çağırmaq.  
Yiyəsidir adının  
Buradakı hər uşaq.  
3702 dərs deməyir onlara.  
Başqasıdır müəllim! 
Elmi, dərdi, sevinci  
Onlar ilə bir bölən,  
Onların adlarını  
Adıtək əzər bilən  
Məhəmmədin nəvəsi  
Əlövsət oğlu Qara! 
  
  
___________________Milli Kitabxana_____________________ 
118 
 
COĞRAFİYA MÜƏLLİMİNİN 
ŞƏHADƏT BARMAĞI HAQQINDA 
BALLADA 
 
Tankla, 
teyyarəylə 
almanlar gəlir, 
Müəllim xəritə qabağındadır.  
Qoyub barmağını sərhəddə, 
durmuş,  
Bilir ki, 
baxışlar barmağındadır.  
O vermək istəmir sərhəddi əldən,  
Bilir dağılacaq 
neçə kənd, 
şəhər. 
Ordumuz çəkilir,  
osa dayanmış. 
İstəmir sərhəddən aşağı düşə.  
Gözləri az qalır alışa, yana,  
Barmağı az qalır divarı deşə.  
Birdən Levitanın acı sözləri  
Birbəbir sancılır barmaqlarına.  
Gizlədir üzünü, 
baxmaq istəmir  
Sinfinin lal olmuş uşaqlarına.  
Bəd xəbər gözlərdə həlqələnibdir,  
Həqiqət odutək yağır baxışlar.  
Titrəyir, 
alışır, 
boşalır əli. 
Düşür arxasınca qanlı düşmənin.  
Keçib Ukraynanı, 
aşağı düşür. 
Bir sorm yoxdurmu belə düşməyin?  
Yox, belə olarsa, 
gödək bir uşaq 
  
  
___________________Milli Kitabxana_____________________ 
119 
 
Pəncəsi üstünə qalxıb şəst ilə  
Böyük bir ölkəni göstərməyəcək.  
Yoxsa coğrafiya məhv olacaqdır,  
Müəllim bir daha dərs deməyəcək?!  
Güclü bir ordunun önündə indi  
Tütündən saralan bir barmaq durub,  
O barmaq altında böyük, möhtəşəm  
Bir diyar dayanıb, bir torpaq durub.  
O barmaq üstündən keçir aramsız,  
Ötür ağır tanklar, 
nallı çəkmələr. 
O barmaq atılır düşmənin üstə;  
Bəlkə də əzilər, 
qorxar, 
çəkilər. 
Barmağın ucunda döyünür ürək,  
Sonra da sərhəddə düşüb çırpınır.  
Həqiqət naminə barmaq çəkilir,  
Ürəksə bombalar altında yanır.  
Bu barmaq çəkilir, 
ardınca onun 
Hitlerin süngütək caynağı gəlir,  
Sonra da bir alman müəlliminin  
Gah qaixan, 
gah enən barmağı gəlir.  
O gün belə ötdü, 
sonra müəllim 
Canlı coğrafıya dərsini keçdi.  
Düşmən tərəfləri göstərən zaman,  
Həmin barmağını güllələr biçdi.  
Bu gün dərs deyirdi, 
bozardı rəngi. 
Onu çox yandırdı kəsilmiş qolu,  
O dərdli barmağı yoxdur, 
göstərə  
Böyük bir ölkəni, 
keçdiyi yolu. 
  
  
___________________Milli Kitabxana_____________________ 
120 
 
ALMAN ƏSİR 
 
Gedir Mingəçevirə  
Göyçaydan keçib  
gedir 
dəstə-dəstə əsirlər: - 
Zolaqlı qiyafədə,  
uca, 
boylu-buxunlu  
Aranın qızmarında 
sanki tir-tir əsirlər.  
Gəlib məmə yeyəndən, 
pəpə yeyənə qədər – 
Dünənki cəlladları  
sakitcə seyr edirlər.  
Əsirin biri  
birdən 
bir uşaq gördü,  
durdu, 
Əsirə nə oldu bəs?  
Bir ildırımmı vurdu?  
Dünən bu uzundraz  
cəllad olmuşdu çox da:  
xəfəli göy gözləri  
qalmışdı bu uşaqda.  
Qıvrımsaç,  
gözü mavi  
uşaq durmuşdu  
toxtaq. 
Əsir durub baxırdı  
diqqətlə,  
yaxşı-yaxşı.  
Tökülürdü 
o cəllad gözdən insan baxışı,  
mehribanlıq yağışı.  
Fikrə getmişdi hamı... 
  
  
___________________Milli Kitabxana_____________________ 
121 
 
Gözətçi hey səsiəyir  
toz içincə uzaqdan.  
Əsir aynla bilmir  
gözləri mavi kinli, 
bu qalib,  
doğma və yad,  
bu sevimli uşaqdan. 
 
 
BOMBA ÜSTÜNDƏ EV 
 
Mən Stavropol qəzetlərinin birində 
oxudum:  Müharibə  vaxtı  almanların 
torpağa işləyib partlamamış bir bombası 
illərlə burada qalmış, hətta bilmədən onun 
üzərində ev də tikmişlər. Bomba qazıntı 
zamanı təsadüfən tapılmışdır. 
 
Bomba üstünə 
Köçdü ailə, - 
Şən, 
Gülə-gülə.  
Toy da oldu 
Bomba üstündə.  
Uşaq da doğuldu  
Bomba üstündə.  
Gəlinin ayağı altına atılan 
Dəmir - bomba.  
Bomba - uşağın beşiyi.  
Ölüm - dayəsi. 
Səadətdən qorumaq istəyib uşağı  
O çəkir keşiyi.  
Bomba susur evin altında,  
Ailə xoşbəxt, dinc,  
Müharibənin üstündə sülh,  
Yasın üstündə sevinc.  
Bomba susur nəfəsini çəkib içəri, 
  
  
___________________Milli Kitabxana_____________________ 
122 
 
Toy, bayram günləri  
Oynayanların təpik zərbəsindən  
Tərpənəndə evin divarları  
Bomba başını qaldırır  
Partlatmaq istəyib 
Qurşun qəzəbini  
Baxır altdan yuxarı.  
O, odlu bir maraqdadır, - 
Dincəlmir, 
marıqdadır.  
Adamlar gələndə 
izləiyr.  
Adamlar gedəndə 
Baxır... 
Donmuş qəlbi gecə-gündüz  
Deyir: 
Partla! 
Gurla! 
Bağır!  
Dincliyə, 
Rahatlığa yaddır,  
Adamlar yatandan sonra yatır,  
Səhər də onlarla bir oyanır,  
Elə bil durub işə gedəcək.  
Bomba hardan anlayaydı ki,  
İnsanları bu sayaq  
Güdəcək,  
Güdəcək,  
İnsanlar isə ancaq  
Onun dəmir içalatını 
ağzından çıxaracaq. – 
Bomba özüldə deyilmiş,  
Yoxsa göstərərmiş özünü.  
Qoruyaq 
Dünyamızın özülünü. 
  
  
___________________Milli Kitabxana_____________________ 
123 
 
ANALAR AĞLAR 
 
Anam, 
Sapunqaraya analar gəlib ağlar.  
Göz yaşında islanar  
Bayatılar,  
ağılar. 
Köhnə döyüş meydanı  
dönər qəm meydanına;  
Güllələrin torpağa sərdiyi 
cavanların  
Analarını kədər 
meydan boyu səpələr.  
Həşəm olub 
torpağa qarışmış oğlanların  
Ruhu üstə nə qədər 
Ana fəryada gələr,  
Bu, onun oğlu üstə 
ağlar öz oğlu bilib,  
O, bunun oğlu üstə 
ağlar öz oğlu bilib;  
O birisi bilmədən  
- Canım, 
balam, - 
söyləyər 
Pas atmış bir mərmiyə,  
Bu birisi bilmədən  
Göz yaşını sel elər  
Oğlunu ondan almış  
Düşmən meyiti üstə: 
- -Ay oğlum, 
- Oğlum, - deyə. 
Birisi də: - Ay bala! - 
Deyib fəğan qoparar, 
Boş torpağı qucaqlar. 
Oğullarına dəyən 
  
  
___________________Milli Kitabxana_____________________ 
124 
 
Neçə ağır qurşunu  
Ürəyində əridər,  
Gözlərindən axıdar.  
Anam, 
Sapunqarada,  
Bir də ki, görmədiyim  
Neçə eldə, obada  
Ağlar,  
Analar ağlar. 
 
 
XİROSİMADA 
MƏKTƏBSİZ UŞAQ 
 
İnildər bir qız Xirosimada 
Bir il... 
İki il... 
İllər... 
Bu nə tükənməz ağıdır. 
O qız- 
Bir həşəm sevincli, 
Topdağıtmaz qranit kədərli, 
Söndürülməz alov qəzəbli 
Ananın 
Gözlərinin qarasıdır, ağıdır. 
O, xəyala dalınca 
Parçalanımş könlü uçur 
Məktəbli uşaqların dalınca. 
Könlü gah düşür 
Daşlar üstə 
Əldən sürüşmüş 
Çantatək. 
Qayıdır geri kövrək, 
Küsür, 
Qalır canda tək. 
Eşidir zəngi birdən 
  
  
___________________Milli Kitabxana_____________________ 
125 
 
Yenə uçur məktəbə, 
Açılır jurnaldakı 
Birinci səhifə. 
Niyə cavan müəllim yenə də 
Yol verdi səhvə?! 
Ağlağan könlün adı 
Jurnalda yoxdur yenə, 
İşlər düşməyir yönə. 
Neçə il bir sinifdə qalır 
Qızın ürəyi, 
Ürəklərin kövrəyi. 
Neçə il bir sinifdə, 
Bir arzuda, 
Bir yaşda. 
Bu il o, yaşıd deyil 
Keçənilki yaşıda. 
Bu il doğulan uşaq 
Gəlib onu keçəcək. 
O isə bir pərişan 
Didərgin. 
Müəllimsiz 
Və sevgisiz, 
İstəyin salxaq, sınıq 
Qanadında dünyadan nakam-nakam 
köçəcək, 
Könül, neçə il olar  
Arzu ləpədöyəni?  
Kim unudar  
Bu qızın istəyini?  
İllər, aylar bu qızdan uzaq keçir,  
Yan keçir.  
Partla! 
Alış! Yan! Keçir!  
Qız ümidlə, qız qəmlə  
Az qalır partlayası,  
Ümidsizliklə dolu  
Tamam dolu sükutun qoynunda 
  
  
___________________Milli Kitabxana_____________________ 
126 
 
Nə danışar, nə dinər. 
Gah ucalar ümidin orbitindən keçib, 
Gah da ümidsizliyin, 
Qəmin təkinə enər. 
Ona dərman verərlər, 
Dərman xəstələnər. 
Sənin loğmanın olam, 
Mənim məktəbsiz balam. 
 
 
UŞAQLIQ, GƏNCLİK, QOCALIQ 
 
Xeyr, uşaqlığımı atdım nə göy çəməndə, 
Nə dağda oynayanda, nə Göy çayda çiməndə. 
Qəlbimdə isti bir yer verdim ayrıca ona, 
Çıxdım dolama yollar, çığırlar ayncına. 
Yerişimin sürəti, 
Sevincimin şimşəyi 
Odur. 
O olmasaydı, kim durardı obaşdan, 
Könlümün qapısını 
Döyərdi 
va 
Deyərdi: - Səhər açıldı, yatma,  
Dur, yüyürmək, oynayıb-gülmək düşdü yadıma.  
Məni çulğalar boran,  
Əgər bir saat, bir an 
Ayrılsam gəncliyimin yüyənsiz tufanından.  
Cünlərim keçər, 
köçər 
Çırpıntısız bir ömrün  
Boz dumanı,  
İlğımı 
Xanə-xərabi içrə.  
Yuvam olar  
Zamanın  
Baş yolundan kənarda 
  
  
___________________Milli Kitabxana_____________________ 
127 
 
Bir soyuq, xəfə hücrə. 
Qocalıqdan da qorxma! 
Qorxmuram! 
Karıxmıram! 
Qoy gəlməsin, gələndə bizə diş qıcadırsa, 
Gəlsin kamal timsalı müdrik bir qocadırsa. 
Evimə qonaq deyil, ailə üzvü gəlsin. 
Uşaqlıq, gənclik və o! 
Səsləri bir yüksəlsin: 
Ömrümüzün yolları ötüb keçməz qarışıq. 
Ayrılmaz uç qardaşıq! 
 
 
QAYTAR ANA BORCUNU 
 
Bir gözəl, bir sevimli oğul böyütdü ana.  
O bəd, uğursuz günü - ərinin öldüyünü  
Birdirmadi heç ona.  
Kədəri dalğa-dalğa doldusa da ürəyə,  
Lakin nə saç yolaraq verdi əsən küləyə,  
Nə şivən etdi ana, 
Ürəyində ağlayıb, gülmək öyrətdi ona.  
Dözərək davanın da dərdinə, bəlasına,  
Öz boğazından kəsib yedirdi balasına.  
Bir oğul böyütdü ki, gur çatmaqaş, gensinə,  
Bir oğul böyütdü ki, oğul deyirəm sənə:  
Atlını atdan salıb küləklərlə ötüşür,  
Baxışından qızların ürəyinə od düşür.  
Bir oğul böyütdü ki, oğul məktəb bitirdi,  
Oğul instituta qızıl medalla girdi.  
Ana fikirləşdi ki, "Gör neçə aya getdi?!"  
Ana yuxularında tez-tez Bakıya getdi.  
Ana məktub yazdı ki, "Yanıltma gümanımı,  
Pul nədir, pul deyirsən, göndərərəm canımı".  
Nə zaman ki oğlunun getdiyi dörd il oldu,  
Məktubları kəsildi, gəlmədi tətil oldu, 
  
  
___________________Milli Kitabxana_____________________ 
128 
 
Ananı fikir aldı, ananın əsdi dizi,  
Ana müqəssir etdi tramvayı, dənizi.  
O yenə dözdü, durdu... O, yolmadı saçını,  
Səslədi qonşuları Əsmər, Çiçək bacını.  
Yenə də azalmadı ürəkdən bala dərdi.  
Onlar oğul vermədi, onlar təsəlli verdi.  
Məktub məktub dalınca axdı, Bakıya axdı,  
Ana da məktubların dalınca baxdı, baxdı...  
Məktublarsa Bakını dolandı, gəzdi, gəldi,  
Məktublar əzik-üzük, məktublar bezdi gəldi,  
Ana yenə də baxdı gah dolama yollara,  
Gah da oğul boynuna həsrət qalan qollara.  
Ana oğul böyütdü, gür çatmaqaş, gensinə,  
Ana oğul böyütdü, özgəyə qismət oldu.  
Ana fikirləşdi ki, mən neyləmişəm sənə?  
Bu nə oğulluq oldu, bu nə məhəbbət oldu?  
Oğul böyütdümü o, büzmədodaq bir qıza?  
Oğul böyütdümü o, min işvəyə, min naza?  
Ana bilsəydi əgər böyütməzdi oğlunu,  
Yox, bunu yandım dedim, yenə atmazdı onu.  
Bir gözəl, bir sevimli oğul böyütdü ana,  
Ürəyində ağlayıb, gülmək öyrətdi ona.  
Oğul! Nədir etdiyin bəs bu haqq-say üçün?  
Qaytar onun ömrünə neçə gecə, neçə gün!  
Qaytar onun saçının qaralığını geri.  
Qaytar o dilindəki şirin-şirin sözləri!  
O sözü, o söhbəti, gülüşü anan verib,  
Ana dodaqlarından bala dodaqlarına.  
İndi ondan gen gəzən oğul ayaqlarına  
Yerişi anan verib. 
Qaytarsan o sözləri, sözsüz bir lal olarsan,  
Qaytarsan o yerişi, yerindəcə qalarsan.  
Qaytarsan o gülüşü hırıldamazsan daha,  
Qaytar, qaytar onları, qaytar, qoyma sabaha!  
Sən ki dərd verdin, oğul, sənə gülüş verənə, 
  
  
___________________Milli Kitabxana_____________________ 
129 
 
Oğul demərəm sənə! 
Deyirəm ki, o boyu, buxunu qaytar geri! 
Deyirəm ki, varını, yoxunu qaytar geri! 
Qaytar onun borcunu, 
Gülüşünü, adını, sözünü qaytar geri! 
Qaytar onun borcunu, 
O borc sənin özünsən, özünü qaytar geri! 
 
 
* * * 
Barışma kədərlə,  
Hər şeyə biganə olarsan.  
Barışma sevinclə,  
Sərməst qalarsan.  
Mübarizəylə barış.  
Axtarış lazımdır, 
Axtarış!  
Fikirləş bir,  
Şekspir var, 
Şekspir! 
 
*** 
 
Gecə uşaqlar yatır...  
Mən, tənqidçilərin 
cığallıq, ya da nadürüstlük silabı – 
"dumanı", yəni siqaret tüstüsü 
İçində 
işləyirəm. 
Sinəmdən söz çıxır,  
Sinəmə tüstü gedir,  
Mehriban-mehriban  
Bir-birinə yol verə-verə.  
Birdən görürəm;  
otağı tüstü bürüyüb  
deyirəm uşaqlara tüstü oldu.  
İstəyirəm tüstünü sinəmdən 
  
  
___________________Milli Kitabxana_____________________ 
130 
 
buraxmayım, 
amma bacarmıram. 
Tüstü sözlərlə bir çıxır sinəmdən. 
Tüstülü sözlər, 
"Duman"lı sözlər. 
Söz - uşağımın səadəti, 
Tüstü-düşməni. 
İkisi də canbir qəlbdə. 
Birini atsan, 
Demək, ikisini atmısan.  
Çıxıb eyvanda 
şaxtada yazacağam. 
 
 
* * * 
Qapını daldan bağlayıb 
Şeir yazıram.  
Misralar hasarının 
arxasında,  
Fikirlər arasında,  
Qapı tez-tez döyülür.  
Yenə bu oğlanlarımdan başqa, 
heç kim deyildir.  
Açıq otaqlar orda qalıb,  
onlar bura girmək 
istəyirlər, 
Sanki məni izləyirlər,  
Birdən gəlir başıma  
belə bir fikir:  
Yaxşı ki, meylləri 
açıq qapıya deyildir.  
Mən açmasam hirslənib bir qədər,  
Sındırın bağlı qapını,  
Oğlanlarım - 
Orxan! 
Paşa! 
Azər! 
  
  
___________________Milli Kitabxana_____________________ 
131 
 
* * * 
Söz axtardım, tapmadım,  
Misram qopub töküldü  
Özülsüz divar kimi.  
Girdım söz dünyasına.  
Çox gəzdim, çox aradım  
Kəşfiyyatçılar kimi,  
Nəhayət, onu tapdım.  
Yerinə düşdüyündən  
Bu söz nə qədər gözəl,  
Əzəmətli və nəhəng!  
Yorulmuşdum... 
Uzandım 
Bu sözün yamacına  
Başımı söykəyərək. 
 
 
MÜŞFİQƏ 
 
Yadımdadır, deyərdilər,  
Bu dünyada - 
Müşfiq adlı  
çox gözəl bir 
şair olub.  
Hərəkəti, 
məhəbbəti,  
həqiqəti 
şeir olub.  
Şeir olub  
göylər kimi, 
yerlər kimi  
aydın 
açıq. 
Hər kəlməsi,  
gəncliyinin 
vüqarına bir yaraşıq. 
  
  
___________________Milli Kitabxana_____________________ 
132 
 
O ləbələb dolu idi  
şeir ilə, 
sənət ilə;  
Ölümdən də qorxmaz olan 
qüdrət ilə.  
Bu gün onun həyatında 
bir bahardır. 
Bu dünyada Müşfiq vardı,  
Bu dünyada yenə vardır. 
 
* * * 
İşıqlar hər yerdə çoxdan keçibdir,  
Bir sənin işığın sönməmiş, şair!  
Çovğunlar rəqsində itmiş bir adam  
Sənin yandırdığın işığa gəlir.  
Bilmir ki, ulduzsan,  
ya bir xəyalsan.  
Amandır, 
amandır, 
yan- deyir sənə.  
Sənin misraların yoludur onun.  
Bu yoldan çıxmadan gəlir evinə.  
Misran qırılmasın! 
Könlün sönməsin!  
Axı, pənahısan azmış bir kəsin. 
 
 
QARLI 
QIŞ AXŞAMINDA 
 
Tiflisə axşam düşür... 
Ağır-ağır 
qar yağır. 
Fənərli fayton keçir 
Orda-burda arabir. 
  
  
___________________Milli Kitabxana_____________________ 
133 
 
Səbuhi asta-asta  
İşdən evinə gedir.  
Paqonlu çiynində qar,  
Bir də qəm yükü Şərqin.  
O, qoynunda yeriyir  
Ağır düşüncələrin.  
"Nə yaratdım?"  
"Nə etdim?"  
Yenə deyir o bu gün.  
Vurur hər axşamkıtək  
Ömrə qısa bir yekun.  
Şərqin dərdi ağırdır;  
Şərqin çiynində dağlar...  
Bu dərd Günəşin olsa  
Günəş özü dağılar.  
Zülmün qılıncı iti,  
Həm də haçabaşlıdır.  
Çarla şahda nə fərq var;  
Adlar başqa-başqadır.  
Puşkinlərin döşünə  
Medal əvəzinə çar  
Güllələr vurduranda,  
Gavan Lermontovları  
Sürgünə qovduranda,  
Ərşə dayaq olanda  
Verdiyi zülmü şahın,  
Yolu görünməyəndə  
Üfüqlərdə sabahın,  
Nə eləsin sənətkar?  
Onun qələm adlanan  
Bircə silahı vardır.  
Qəzəblənir Səbuhi,  
Yeyin-yeyin yeriyir.  
Fikrən nəsə yaradır,  
Sanki qar üstə düşən  
Ləpir deyil, 
xəyalən, 
  
  
___________________Milli Kitabxana_____________________ 
134 
 
Ayaqlayıb keçdiyi  
Zərli paqonlarıdır. 
 
- "Nə etdim?"  
Nə yaratdım?"  
Yenə deyir o bu gün. 
Vurur hər axşamkıtək 
Ömrə qısa bir yekun. 
Ədəbiyyat da gərək 
Mənasını dəyişsin. 
"Ahü-fəğan" yox olsun 
Söz zamanla döyüşsün. 
Sızıltıyla ağlayan 
"Şeydayi-bülbül" nədir? 
Qəzəllərdə yıpranan 
Ətirsiz və qoxusuz 
Qalaq-qalaq gül nədir? 
Qəzəlxanlar ordusu – 
Əl atsa da "qılınca",  
Vuruşacaq Səbuhi  
Son nəfəsi qalınca.  
Səbuhi addımlayır,  
Ürəyində qəzəblə,  
Hiddət ilə gülərək,  
Tapdayıb qarı bərk-bərk.  
Ləpirlər düşür qara  
Ayağı altda qalmış  
Köhnə şeirin gərəksiz  
Xəzan yarpaqlarıtək. 
 
Gedir Səbuhi, gedir...  
Şərqin mövhumatını,  
Şərqin təriqətini,  
Münəccim və müəzzin  
Şərqini əzə-əzə,  
Dərdlərə dözə-dözə,  
Gedir Mirzə Fətəli.,. 
  
  
___________________Milli Kitabxana_____________________ 
135 
 
Hələbin, 
Hindistanın,  
Marağanın,  
Təbrizin 
Dərdinə yana-yana.  
İstəyir ki, bütün Şərq  
Qalxa,  
Dura, 
Oyana. 
Yeriyir... hər ləpiri  
Zülmə dəyən zərbədir.  
İstibdad dünyasını  
Silkələyib tərpədir.  
Gedir Səbuhi, gedir.  
Qar kəsibdir... 
Ayazdır...  
Qar oturubdur yenə.  
Ay çıxır, nuru düşür  
Küçələrə,  
Evlərə. 
O sevinir bu nura,  
Havanın saflığına.  
Ağaclar arasından  
İndi gedib içində  
Yazıb-yaradacağı  
Evi görünür ona.  
Sanki ayaqlarını  
İndi qar üstə deyil,  
Qoyur ağ üfüqlərə.  
İdrakı, gözü, könlü  
Qərq olur şəfəqlərə.  
O sevinir...  
Tələsir... 
Uşaqtək yumruqlayır  
Köksünü tez-tez ürək  
O tələsir... 
  
  
___________________Milli Kitabxana_____________________ 
136 
 
Bir azdan  
Qarlı pillələr üstə  
Görünür ləpirləri  
Karvanqıran yolutək. 
 
 
HEYKƏL VƏ İNSAN 
 
O, günlərlə,  
aylarla  
işlədi.  
Demədi ki, əlim, 
qolum yoruldu.  
Çünki sənətkar idi, 
Daşdan insan yonurdu.  
Qopardıqca heykəlin 
üzündən qəlpə-qəlpə  
artıq ifadələri, 
kobudluğu,  
lazımsız kədəri;  
Bıçağının ucuyla 
heykəlin üzünə  
məğrurluq, 
əzəmət  
Həkk elədikcə  
zərrə-zərrə  
Dəyişirdi öz üzü də, 
Öz gözü də. 
Sığallanırdı alnmdakı qırışıqlar.  
Cizgilər tarım çəkilib 
tamamlanırdı.  
Baxışları 
sənət alovuyla yanırdı.  
Qəribə idi: 
O, heykəli,  
heykəl onu gözəlləşdirirdi. 
  
  
___________________Milli Kitabxana_____________________ 
137 
 
Heykəl insana döndükcə  
İnsan sevincindən  
Heykələ döndü.  
Gördü onun yanında 
onu yaradan  
Bir heykəltəraş var.  
Sonra hər ikisi dost kimi  
Şəhəri gəzməyə çıxdılar. 
 
 
SÖZ HAQQINDA 
 
1 
 
Neçə gündür yazmamışam,  
Sözlər qaçıb dağa-düzə.  
Baxımsızlıq olan zaman  
Söz özü də baxmır sözə. 
 
2 
 
Ən möhkəm körpü sözdür,  
Sal dənizin üstündən.  
Çirkab çayı – 
Paxıllıq dalğalı  
Qeybətin üstündən,  
Küdurətin üstündən.  
Çək onu eldən-elə,  
Ölkədən-ölkəyə,  
Ondan millətlər keçsin.  
Məmləkətlər keçsin.  
Saxlar, 
uçulmaz, 
dağılmaz 
Günəş könüllü söz,  
Məhəbbət özüllü söz. 
  
___________________Milli Kitabxana_____________________ 
138 
 
 
* * * 
Yox, mənə deməyin 
"çox yazma, 
dincəl, 
Elə düşərsən ki, gəlməz səsin də".  
"Şeir də, sənət də məhv olub getsin".  
"Deyərsən son ağrın, 
Son nəfəsində". 
 
Xeyr, termometrim - bu qələməmdir,  
Yandırsın qoy onu hisslərin odu.  
Şairi yaşadır hər şeydən əvvəl  
Mənə ənginliyi, söz kislorodu. 
 
* * * 
 
Nöqsanlar...  
Günahlar...  
Ağır qüsurlar...  
Bəzən əvəzimə  
onlar yazırlar.  
Eh, onlar 
əlimdən alıb qələmi  
Yazırlar, 
Yazırlar bir şair kimi.  
Mənim mövzularım bir yanda qalır,  
Onlar tamam başqa söhbətlər salır,  
Hamısında da  
ağrı, 
kədər,  
hıçqırıq. 
Gərək şeir yazam nöqsandan artıq, - 
Onların şeirilə baş-başa gələ,  
Onlarla meydanda vuruşa bilə. 
  
  
___________________Milli Kitabxana_____________________ 
139 
 
SALYERİ 
 
Motsarta yox,  
deyərdim: 
özünə verdi zəhərini.  
O vaxtdan heç kim çalmır  
onun bircə əsərini.  
Demək, heç nəyi yoxmuş.  
Həyatı bir qızdırmalının  
Gördüyü yuxuymuş  
"Namərd qardaşlıq məzarında" 
basdırdılar yazdıqlarını.  
Dahiliyin  
Şahlıq taxtına 
yozduqlarını.  
Dirildib Motsartı  
Demək istər:  
- Ver mənə  
öz halalca zəhərimi.  
Dinləmək istəyirəm  
Heç olmasa bir əsərimi,  
Zəhərimi ver mənə,  
Öz puluma aldığım zəhərimi.  
Tök dostunun piyaləsinə yox, 
lap boğazına.  
Yaşasın yazdıqları  
Heç olmasa,  
müdhiş ölüm bahasına.  
Qurtar yer altından canını.  
Susan görüm  
Sənin musiqinin  
məni boğan,  
batıran, 
Boy verməyən okeanını.  
Motsart bacarsa deyər: 
  
  
___________________Milli Kitabxana_____________________ 
140 
 
- O zəhəri 
mən heç bir zaman  
tökmərəm boş boğazına  
ki, notlar əsərimin 
məzarı olsun  
bir nacinsin 
ölümü bahasına.  
Gözüm yoxdur 
sən yaşayan dünyada.  
İstəmirəm gözəlliyini  
ordakı qışın, yazın.  
Qara torpaq 
mənə daha xoşdur.  
Təki həsrətlisi olduğum  
əsərlərim yaşasın. 
 
 
ŞƏHİDLİYİN ZİRVƏSİ 
 
"Zahidin bir barmağın kəssən, dönüb həqdən qaçar,  
Gör bu gerçək aşiqi sərpa soyarlar, ağrımaz!" 
İmadəddin Nəsimi 
 
I 
 
Altı yüz ildir idrak 
çırpınır pələng kirni,  
Nərə çəkir, 
ağlayır, 
tapa bilmir ki, 
bilmir - 
o bir sirr-xudanı.  
Təpədən dırnağadək 
soyalar bir adamı;  
Necə ola dinməsin,  
Böyük əqidəsindən  
Bir misralıq enməsin. 
  
  
___________________Milli Kitabxana_____________________ 
141 
 
Gözündən bir nöqtə yaş  
sinəsinə düşməsin.  
Qaşları çatılmasın 
bir xırda vergül qədər,  
Diri-diri soyulsun, 
əqidədən keçməsin.  
Altı yüz ildir bəşər 
ağrılardan inildər.  
Altı yüz ildir bəşər 
düşünər, 
çatmaz yenə  
Məşəqqətli ölümün 
Nəsimi zirvəsinə.  
Altı yüz ildir, 
altı, 
Nəsimini soyurlar,  
Qanlı yaralarına 
Hələ duz da qoyurlar.  
“Uf” da demir 
Nəsimi. 
 Əmmaməlilər baxır 
Dəli suçlular kimi.  
Təpədən dırnağadək  
soyurlar, 
özləri qorxur neçin?  
Göylərə göz dikirlər. 
.  .  .  .  .  .  .  .  .  .  .  .  . 
Şəhidi gorməməkçin,  
İlahi də görünmür!  
Onun qorxusu nədi?  
Niyə azad eləmiş 
hər ağrıdan şəhidi?  
Şəkki-şübhə başını 
qaldırdı,  
dedi, 
"Ay aman, 
  
  
___________________Milli Kitabxana_____________________ 
142 
 
Tanrı dəhşətə gəlmiş, 
qaçmış yaratdığından!"  
Təpədən dırnağadək 
əqidə olan kəsi  
Dırnaqdan təpəyədək 
soydu xəncər tiyəsi,  
Şəhid, odur,  
Nə dindi, 
göz yaşı tökdü nə də,  
O oldu yer də, 
göy də 
İlahi də, 
bəndə də.  
Amalıyla ağrısı 
birləşib 
daha güclü 
bir qanadla  
Tanrı tutası yerə  
uçub, o bülənd oldu.  
Küfr edən də çox oldu,  
duyub bilən də oldu. 
 
 
II 
 
Yarımölümdən ötrü 
azmı ağlayan olmuş,  
Azmı könlə, 
beyinə 
qorxu qurşunu dolmuş?  
Xırda yarasının da 
ağrısını 
doğmaca balasıyla 
bölənlər.  
Ölümün gəlişini 
eşidəndə ölənlər,  
Bir qəzəbli baxışın  
ucunda tir-tir əsən 
  
  
___________________Milli Kitabxana_____________________ 
143 
 
Adam görsən, Nəsimi, 
əlbət, heç nə deməzsən  
Ləkələməzsən əsla  
Yazmaq istedadını,  
ölmək istedadını,  
Dinməzsən ucalardan,  
Enməzsən ucalardan. 
 
 
EPİLOQ 
 
O, altı yüz il qabaq  
Dərisindən çıxaraq  
Göylərə baxa-baxa,  
Dözüb hər məşəqqətə,  
Getdi əbədiyyətə,  
Al qanı axa-axa,  
Yeridi, gücü artdı.  
Tarixləri qızartdı. 
 
1969 
 
 
* * * 
 
Sinəm sızıldayır masadan ötrü  
Könlüm – neçə sözün qəbristanlığı.  
Mənmi gerilədim, zamanmı ötdü?  
Ey fikrim, xəyalım, 
rakettək şığı, 
İndi meridianmı ömrün arşını,  
İndi ölçüsümü sevincin gülüş?  
Dərindən dərk elə, yaxşı başa düş,  
Zamanla şeirin son yarışını. 
  
  
___________________Milli Kitabxana_____________________ 
144 
 
SÖZLƏR 
 
Gecə yansı yenə gəlmisiniz 
Yurdsuz-yuvasız, 
Tökülüb yan-yana yatasınız 
Kağız döşəldər üstə davasız-şavasız. 
Yox, qardaşım sözlər! 
Dostum sözlər! 
Bəsdir daha dözdum, sözlər. 
Nə vaxt bas sizinle 
verib çiyin-çiyinə 
Hücum edəcəyik mənaların çiyinə! 
Eh, sozlər. 
Bilirsinizmi, məni nə səslər?! 
Gəlin qalanın uc-uca, 
Dolayım sizi Yer kürəsinin belinə 
Götürüm çiynimə. 
 
* * * 
Qələmdəki mürəkkəb 
məni yandırır.  
Qəlbimdə qalan söz kimi,  
Qələmitn boşalaydı,  
Ürəyim boşalaydı.  
Döyün, könül, döyün, könül,  
Sözün düşdü düyün, könül!.. 
 
AUT 
 
Dərslər sona yetir... 
O dəqiqə 
Tökülür keçmişə mühazirələr.  
İndi başlanacaq yenə voleybol, 
  
  
___________________Milli Kitabxana_____________________ 
145 
 
Torun ətrafında mühasirələr.  
Topu dolduraruq ağızla bir-bir,  
Deyəsən, hamının artır nəfəsi.  
Axı, ucalacaq o gözəl qızın,  
"Nə oldu? Tez olun! Başlayaq!" səsi. 
 
Hamı istəyir ki, onunla ola,  
Hamı bir-birini yaman aldadır.  
O gülür: - Çox oldu oyunçuların,  
Axı, komandada say ki altıdır.  
Əlacsız qalır o... 
Utanır bir az.  
Demir bu yarayar,  
ya o yarayar. 
Mehriban əlinin sərt əmri ilə  
Bizi bircə anda bölür yarıya. 
 
- Yaxşı komandaya düşdünüz, - deyə,  
Məni ovundurur xoş tərifində.  
Ekvator çəkilir araya tordan,  
Qalıram dinməzcə yad tərəfində. 
 
Həsrət alovlanır neçə baxışda,  
Ürək korun-korun yanır, 
göynəyir. 
O qız oynadıqca tarım çəkilir,  
Gözündən ərkanə məzəmmət yağır.  
Qız topu vuranda 
bilinməz qəti,  
Kiminçin göndərdi,  
ünvanı nədir. 
Baxışlar şaxıyır, gözlər alışır,  
Hər oğlan düşünür: yəqin mənədir.  
Bir gün hamı gördü o, pis oynayır,  
Nə olub bu qıza, nədir səbəbi?  
Doğrusu, hamımız düşdük həvəsdən,  
Hamı məyus oldu, hamı əsəbi. 
  
  
___________________Milli Kitabxana_____________________ 
146 
 
Hamı yerindəydi...  
Aşağı kursdan 
Bir oğlan getmişdi başqa şəhərə.  
Demişdi gördüyü bir dostuna ki,  
O, bir də qayıdıb gəlməz bu yerə.  
O qızdan bir aydın cavab almadım,  
Mən buna heç zaman dözə bilmərəm.  
Kimi sevdiyini bildirməz niyə?  
Həmin meydançaya bir də gəlmərəm.  
İndi qız oynayır, məyus, mükəddər,  
Əlinə top keçdi, 
vurur kənara  
Bəzən fikrə gedir, 
durur,  
düşünür. 
Top gəlir, 
O vurur uzaq yollara. 
Atır haradasa gedən qatara, 
Hardasa yol gedən bir təyyarəyə. 
Vurur xam torpağa, 
Kəndə,şəhərə, 
Oğlan topu alıb qaytarsın deyə. 
Heç kim də xətrinə dəyməyir onun. 
O, bundan utanıb fikirli durur. 
O, bir vaxt oynardı nə qədər gözəl, 
O, indi topları auta vurar... 
 
 
DALĞALARDA İKİ QANAD 
 
Suyu azalmış, 
böyük bir çaydan keçirdilər; 
Gah tullanırdılar  
Cunbulu qollar üstündən,  
Gah da ovuclayıb içirdilər.  
Qızcığaz qorxurdu ki,  
Bilməz, içər, bu tərtəmiz 
  
  
___________________Milli Kitabxana_____________________ 
147 
 
Uşaq arxların 
birini birdən-birə.  
Axı, o da yol gedir,  
Çata bilməz, axı, 
istədiyi yerə.  
Ata-bala sevinci  
Könüldə tufan qoparanda,  
Onları sel kimi götürüb 
aparanda 
Boz-bulanıq sifətli  
bir dağ seli 
Sahilini gur dalğaları ilə alıb,  
Dağların döşündə yeni sahillər salıb,  
Elə gəlirdi ki,  
Uğultusu,  
gurultusu  
Elə yüksəlirdi ki,  
İnanmazdın ki, su gəlir,  
Deyərdin ki, zəlzələlər ordusu gəlir.  
Qız elə bildi ki, bu, kinodur,  
Ata dondu qaldı.  
Qızı qucağına aldı,  
Bərk-bərk bağrına basdı.  
Sahilə yüyürə-yüyürə  
Gözlərini yumub selə qulaq asdı.  
Sel elə gəlirdi ki,  
Dalğalar bir-birinin başı üstündən  
İrəli, geri  
Elə tökülürdü ki,  
elə tökülürdü ki...  
Sel çatanda ata-balaya,  
Ata istədi ki, 
qızını yerə qoyub, 
Qollarını çırmayıb 
Cuma selə.  
Elə bunu istəyirdi ki, 
Sel onunla yaman görüşdü. 
  
  
___________________Milli Kitabxana_____________________ 
148 
 
Əvvəlcə qurşaqdan girişdi,  
Sonra döşündən keçib  
yapışdı boğazından.  
Ata, 
sel qarışmış 
yaşlı gözlərini  
Çəkməyib 
məsələni daha qanan,  
Amma hələ də atasına inanan  
Gözəl qızından, 
qəşəng qızından, qara qızından,  
Onun tombul ayaqları  
Döyürdü seli. 
Atasının üzünü silirdi bir əli.  
Sel getdikcə  
qalxdı,  
qabardı.  
Atanın başını, 
qızın ondan yapışan  
əllərini də apardı.  
Ata son nəfəsiylə 
suların zülmətində  
öpürdü ayaqlarından qızının.  
Su içində yanan ürəyi  
təşnəsiydi  
təşnəsi 
bir arzunun:  
Heç bir su axmayaydı,  
Yandırıb-yaxmayaydı.  
Bu bəlalı başından  
Yuxarı qalxmayaydı.  
Köməyə gələn adamlar  
O ki var yüyürdülər,  
Dalğalar qoynunda çırpınan,  
batıb gedən 
iki qanad gördülər. 
 
1968 
  
  
___________________Milli Kitabxana_____________________ 
149 
 
QONŞUDA BİR QIZ AĞLAR... 
 
Qonşuda bir qız ağlar,  
Qonşular çəkər ahlar...  
Yüz adamın içində  
O körpə yalqız ağlar.  
Getdi bacı gətirsin 
ana xəstəxanadan...  
Bacı bir yana dursun,  
Xəbər verin anadan.  
Cərrah... 
bıçaq... 
nələr... 
Gələr? 
Xeyr. 
Qız ağlar. 
Bütün dünyadan küsüb  
küncdə  
üzü divara  
Ağlar, 
Aramsız ağlar.  
Adamlar arasında  
Ağlar, 
Adamsız ağlar.  
Göz yaşı 
yaz yağışı.  
- Ağlama... 
Bəsdi... yaxşı,  
Üzüldün... 
öldün...  
Bu gün... 
Anan gələcək, anan – 
Ata göz çəkmir ondan.  
Ata - uşağa dönmüş,  
Körpə bala ahıldır,  
Onu "ağlama" sözü  
Daha dərdli ağladır. 
  
  
___________________Milli Kitabxana_____________________ 
150 
 
Dərdi bilir qonşular, 
Axıb gəlir qonşular... 
Doğma uşaqlarına, 
Özlərinə, 
həyata 
Bütün sevgilərini 
gətirir və ağlayan 
bu körpəyə yetirir...  
Qız kirimir...  
Toxtamır. 
Bütün dünyada heç kim  
anasına oxşamır...  
Sıxıb qucaqlayıbdır  
Ana ətriylə dolu,  
Göz yaşlarıyla xal-xal,  
göz-göz olan balışı,  
Titrəyir  
çiyni... 
başı...  
Durur...  
əsir..  
Və 
Açır... Şkafı...  
Çoxlu-çoxlu  
Baxır təzə paltoya,  
Ana burda da yoxdu...  
Təzə tufli götürür,  
oxşayır... 
xeyli susur...  
Susub birdən qışqırır...  
Sonra küncdə  
balışı 
qucaqlayıb  
hıçqırır. 
Ağlamaqdan yorulur...  
Qalxır, 
  
  
___________________Milli Kitabxana_____________________ 
151 
 
Baxır,  
Ağır  
və sakit,  
yorğun,  
çarəsiz 
Milyonillik kədərlə,  
İndi artıq sualsız,  
təmənnasız,  
mənasız, 
İntəhasız nəzərlə.  
İndi qəm də yorulub,  
İndi qız da yorulub.  
Hələ dava daldadır.  
Körpə qəmi, 
Qəm onu  
Döyüşlər arasında,  
Fasilədə  
Aldadır...  
Ata tənha... 
O, tənha...  
Birləşib cüt tənhalıq.  
Daha qüdrətli olub,  
Daha möhnətli olub...  
Növbəylə qalırıq biz...  
onlarda... nə mənası...  
Getmir qızın həsrəti,  
Gəlmir qızın anası.  
Qonşuda bir qız ağlar,  
Gəlib düşər yadıma  
Müharibə...  
Ölüm... qan...  
Axşarn... səhər... 
hər zaman 
Qonşuda bir qız ağlar,  
Qız ağlar, 
Yalqız ağlar... 
  
  
___________________Milli Kitabxana_____________________ 
152 
 
ÖLÜMDƏN PİS 
 
Ölümdən - xəyanət pis,  
Ölümdən - rəzalət pis!  
Bəzən necə gözəlsən,  
Ölüm, sən ey səadət! 
 
M.HADİYƏ 
 
Həqiqət it şəklindəsə - 
yalan 
ceyran şəklində,  
Olma iti 
madonnatək  
sevəcəyim şəkkində... 
 
* * * 
Yaxşıya pis desələr, 
pisə yaxşı desələr,  
Bunu görcək, qəzəblənib, 
yaxşılar da  
pis olmaq istəsələr... 
Nə deyim sənə,  
Vay o günə,  
o günə! 
 
 
ÇİÇƏKLƏR İCLASDA 
 
Çiçəklər iclasa birinci gəldi;  
Onların ətirdən sözləri vardı.  
Onlar çıxışını hamıdan əvvəl  
Başlayıb, 
hamıdan sonra qurtardı. 
  
  
___________________Milli Kitabxana_____________________ 
153 
 
Onların sözünü dinləməyərək,  
Əlini döşünə döyənlər vardı.  
Onlarsa zəriflik əzəmətiylə  
İclası sonadək gözəl apardı. 
 
Onların saf qəlbi, 
ruhu, qüdrəti  
Mənim ürəyimdə qaldı əbədi. 
 
 
QAYIT 
 
Həsrətin araya atdı dağ, dərə,  
Sönən işıq oldun, batan səs oldun.  
Qayıt, mənim gülüm, qayıt bu yerə,  
Ey mənim istəyim, nə gəlməz oldun! 
 
Ümidlər, arzular pəran-pərəndir,  
Qəlbə təsəllidir xatirələrim.  
Bir halımı soruş, könlümü dindir;  
Axşamlar yadıma düşür səhərim. 
 
Qayıt, mənim gülüm, yerbəyer elə  
Dərdli səhərləri, gecələri sən.  
Çaşıb başqa yolla keçirəm elə,  
Düz öz qaydasınca küçələri sən. 
 
Qayıt, yerinə qoy Ayı, Günəşi, - 
Yenə olduğutək görüm həyatı  
Qayıt, gözüm nuru, könlüm atəşi,  
Qayıt, sahmana sal bu kainatı! 
  
  
___________________Milli Kitabxana_____________________ 
154 
 
ÇƏTİN GÖRÜŞ 
 
Mənə elə gəlir ki, 
Bir həftə, 
Bir ay, 
Bir il, 
On il, 
On beş il 
Deyil,  
Qərinəydi, 
Əsrdi 
Mən sənə həsrət idim.  
Dünyaya gəldim, 
Dedim: 
- Bəs, o niyə gəlmədi?  
Yoxsa, mənim sevgilim  
Gəldiyimi bilmədi.  
Dünya - görüş yerimiz, 
Gözlə, könül, 
Gözlə sən.  
Gənclik - görüş vaxtımız, 
Bir gün gələr, 
Gözləsən. 
Saatlar altda durdum,  
Səhər, axşam biqərar.  
Gözlərimdə intizar.  
Beş dəqiqə gözləyib  
Görüşdən bezən oldu.  
"Ey vəfasız" da, - deyib  
Yardan əl üzən oldu.  
Gözlədim səni beş il,  
Gözlədim səni on il.  
Səndən gözəllər oldu,  
Könül dedi: - O deyil.  
Yox, səni gözləmədim,  
Dayanıb bir yerdə mən, 
  
  
___________________Milli Kitabxana_____________________ 
155 
 
Aradım səni hər vaxt,  
Bir gn gördüm gəlirsən.  
Dedim: - Bu sənsənmi, sən.  
Dedin ki, “yox”  
Dedim: -Hə...  
Sənin bir rəfiqənə  
Söylədim ki, 
Qoy desin: 
Sən mənim gözlədiyim,  
Sən mənim axtardığım,  
İlk sevgilimsən mənim.  
Son sevgilimsən mənim.  
Ey sevgilim, sevgilim.  
Bu da mənəm, o oğlan,  
Çəkməz bir ay, iki ay  
Tamyarsan,  
Duyarsan.  
Sən duydun,  
Sən tanıdın.  
Ürəyimin, bağrımın  
Başına basdım səni.  
Boynuma da doladım,  
Qalın hörüklərini,  
Soruşdum da: - Sevgilim,  
Hardaydın indiyəcən?  
Gözləyirdim axı mən.  
Güldü ala gözlərin,  
Dedi 
Hər yerdə, hər vaxt  
Gəldim görüş yerinə,  
Amma adam çox idi,  
Görmək çətindi 
Çətin. 
İndi ki yanındayam,  
Daha nə dərdin sənin?!  
Gülüb qol-qola girdik  
Teatramı gedirdik? 
  
  
___________________Milli Kitabxana_____________________ 
156 
 
Kinoyamı gedirdik? 
Bir yerdə, 
Teatra, 
Kinoya 
Getmək 
Bizə 
Xoş gəlsə də nə qədər, 
Daha xoşdur 
Düşünmək: gülə-gülə 
Belə şən, 
Sevgilim, səninlə mən  
Gedəcəyik qol-qola,  
Ömrün sonuna qədər. 
 
* * * 
Elzaya  
Baxışın üzümdədir 
hər zaman şəfəq kimi.  
Məhəbbətin sinəmdə 
hər vaxt var ürək kimi.  
Sözlərin bir-bir axır 
sinəmə ulduz kimi.  
Təbəssümün evimdə  
qaranlıq gecədəki  
şimşəklər kimi çaxır.  
Qovur çölün düzünə 
sükutu şirin səsin.  
Gülüşün otağımda 
bir işıq şəlaləsi.  
Oğlanların - sevincin  
ayıq keşikçiləri.  
Gözlərində açılır 
ömrümüzün səhəri.  
Hərarəti  
o incə,  
o həssas əllərinin 
  
  
___________________Milli Kitabxana_____________________ 
157 
 
əlimdədir,  
qüvvədir! 
Sanıram ki, bu axşam  
Sənə bax, bu şeirimi 
Öz əlinlə yazmışam... 
 
*** 
Ürəyim sən deyən çox cavan deyil,  
Nə qədər dərdini daşıyıbdır o.  
O qədər sürətlə vurub ki, sənsiz,  
Bəlkə də lap yüz il yaşayıbdır o! 
 
*** 
Xeyli vardır, 
bir sözün qoşa hecası kimi,  
ayrılmazdır qəlbimiz.  
Vüsalın tünd ətirli, 
bahar səltənətində  
Xoşbəxt ömr edirik biz.  
Həyat adiləşibmi 
sevincin çoxluğundan... 
 
İKİ SEVGİ 
 
Gözəl qız, sən saf susan, 
İki qəlb arzususan. 
Mənsə səni sevirəm 
Susuzluğun od vurub köz kimi yandırdığı 
dodaq su sevən kimi.  
O isə səni sevir, 
rahatca bardaş qurub, 
- Kabab üstdən sərin su pis olmaz - deyən kimi.  
Gözəl qız, sən işıqsan, 
  
  
___________________Milli Kitabxana_____________________ 
158 
 
Yurduma yaraşıqsan.  
Mənsə səni sevirəm 
iynənin ucu boyda  
İşığa həsrət qalan göz işıq sevən kimi. 
O isə səni sevir,  
Bir şən mağarda, toyda,  
İşıqlardan yaranmış yaraşıq sevən kimi.  
Danış, ucalsın səsin,  
Qısılmasm nəfəsin.  
Mən ki səni sevirəm,  
Bakıdan, Daşkəsəndən  
Gələn bir səda kimi, 
Səs kimi, 
Qüdrət kimi.  
O isə səni sevir,  
Gizli deyil ki, səndən,  
Bir otaq küncündəki qəmli sükunət kimi. 
Bu mən, bu o, bu da sən,  
De görək, nə deyirsən!  
Arama yaxşı fikir ver bu iki məhəbbətə.  
Daha heç nə demirəm.  
Nöqtə, nöqtə və nöqtə. 
 
1953 
 
* * * 
Nə vaxt görüşmüşük? 
Harda? Nə zaman? 
Doğrusu, elə bil yadmıdan çıxıb. 
Təbəssüm səhəri doğdu üzündən, 
Dayandın ehmalca əlimi sıxıb. 
 
Sözlərin qırıldı, töküldü bir-bir;  
Çırpdı divarlara, daşlara külək.  
Kəlmələr dağıldı sahil boyunca  
Yorulmuş bir gülün ləçəkləri tək.  
Əynində sevincdən biçilmiş ağ don, 
  
 
  
___________________Milli Kitabxana_____________________ 
159 
 
Gözündə çaşqınlıq ala-toram.  
Əllərin qonmağa bir yer tapmadı,  
Sındırdın az qala barmaqlarını. 
 
Sonra da gözlərin sirli söhbəti: 
- Sevirsən? 
- Sevirəm. 
- Hər zaman? 
- Hər an! 
Sonra da dillərin şirin yalanı: 
- Sevmirsən? 
- Sevmirəm? 
İndi o vaxtdan 
Saatlar, 
həftələr, illər ötüşür. 
Amma o ilk görüş yaşayır hələ.  
Qocalmır, zamana yanıqlar verib,  
Yaşayır hər yeni görüşümüzlə. 
 
İlk görüş yox olsa, yox olub gedər,  
Dönər bir heçliyə görüşlərimiz...  
Görüşlər hamısı vərdişə dönər,  
Bəlkə bir saatda qocalarıq biz. 
 
Hər yeni görüşlə ilk görüş gəlir,  
Bütün görüşlərə nur səpir bir-bir.  
İlk görüş həmişə arxada deyil,  
İlk görüş bəzən də gələcəkdədir. 
 
* * * 
Qəribsədim uzaqlarda,  
Könlüm-gözüm səni andı.  
Ayrıldığım nə müddətdi,  
Bir əsrdi, yoxsa andı?.. 
  
  
___________________Milli Kitabxana_____________________ 
160 
 
Mən vəfalı gördüm, gülüm,  
Özün kimi həsrətini,  
Yad etdinmi sən də bu vaxt  
Sənə şeir həsr edəni? 
Sorağının sorağıyla  
Dağ-dərəli yollar dolu,  
Ayrılığ;n sözləri tək  
Yağır yağış, yağır dolu. 
Tutub sözün, səsin, adın  
Uca dağı, gen dərəni.  
Əllərinlə döyür külək  
Səhərəcən pəncərəni. 
 
* * * 
Keçirdim qəlbimi 
yüz-yüz gözəlin  
Heyran baxışının odu içindən.  
Mən onu keçirdim 
neçələrinin  
Sözü, 
Gözəlliyi, adı içindən.  
Mən onu vermədim, verə bilməzdim,  
Çünki, səninüçün saxlamalıydım.  
O qış baxışının, 
çovğun sözünün  
Odları içində 
yoxlamalıydım.  
Saxlamalıydım ki, mən onu sonra, 
  
  
___________________Milli Kitabxana_____________________ 
161 
 
Verəm gözlərinin 
cəfalarına.  
Saxlamalıydım ki,  
rahat olmaya;  
Çırpına,  
alışa,  
odlana, 
yana. 
Saxlamalıydım ki,  
gecəbəgündüz  
Sən ona dərd verə, 
ezab verəsən.  
Həsrət aləminin  
dolaylarında  
yol göstərəsən.  
Mən onu saxladım,  
sənindir dedim,  
Sevib saxlamadın  
amma onu sən.  
Bir gün mükafatsız,  
səssiz,  
səmirsiz  
Getdi gözlərinin  
məmləkətindən. 
 
* * * 
Ayrılıq zamanında 
anladım ki, bir sözük,  
Onun gül adın kimi 
ikicə hecası var. 
Biri sənsən, bir mən. 
Görüşməsək, o sözdən,  
Hansı bir məna qalar?.. 
  
  
___________________Milli Kitabxana_____________________ 
162 
 
*** 
Ala gözim gülümsündü,  
Alovlandım alovundan.  
Sandım ki, göy Günəş doğdu  
Mavi rəngə girdi cahan. 
 
Ala gözün soyuq baxdı,  
Necə deyim bu dərdi mən.  
Soyuq mavi baxışından  
Elə bil ki, göyərdim mən. 
 
*** 
Gecə də,  
cündüz də 
fikrimdə sənsən, 
Mən kimin fikrində yaşayım, söylə?  
De hansı bir ürək qəbul eləyər  
Məni sən ünvanlı 
dərdlə, gileylə. 
Hansı bir ürəyə yan alsara əgər,  
Dərdimin adından biləcək yadam.  
Biləcək, 
gəlməyəsi,  
köçəri quşam,  
Uzağam, soyuğam, 
dərdəm,  
fəryadam.  
Əgər olsa, olsa, 
qonaq eləyər 
Rəhm edib gözümün məhzunluğuna.  
Mənsə səhər durub gizli qaçaram,  
Utanıb, əlvida demərəm ona! 
  
  
___________________Milli Kitabxana_____________________ 
163 
 
*** 
 
Kədər başdan-başa sinəmi tutmuş,  
Nəfəs almağa da yer saxlamamış.  
Fəsilllər astaca üstündən keçər,  
Əriməz ordasa boranlı bir qış. 
 
Bircə qış fəslini qəbul eyləyər,  
Bir-biri üstünə yığılar qışlar,  
Sinəmdə hökm edər 
ikiqat, üçqat  
Sıx yağan  
dolular, 
qarlar,  
yağışlar. 
Bir insan nəfəsi əridə bilər  
Sinəmin hakimi bu ağır qışı.  
Amma o gözdə də bir qış görürəm – 
Tökər qış üstünə  
qarı, 
yağışı. 
 
1966 
 
*** 
Neyləyək, məsələ bitir, deyəsən,  
Bizdən icazəsiz ayrılır yollar.  
Hər yol qərq olubdur qaranlıqlara,  
Hər yol ayrıcında bəlkə işıq var?  
Hər yol gözlərinin yanından keçir,  
Bəlkə işıqlandı təbəssümündən?  
Eh, neçə gündür ki, yol yorğunuyam  
Həmin təbəssümün işığında mən.  
Bəlkə o işıqda görəcəyəm ki,  
Tale, əleyhimə gülən hakimdir.  
Bəlkə də güləcək talelə birgə,  
Həmin təbəssüm ki, mənə həkimdir. 
  
  
___________________Milli Kitabxana_____________________ 
164 
 
* * * 
Özü duyaydı ki, ürəyimdədir, 
Yanaydı verdiyi hicran içində. 
Qalaydı özünün əsəri olan 
Bir kədər dalğalı ümman içində. 
Olaydı qəlbimin ağrılarında, 
Yanaydı qəlbimin intizarında; 
Çox deyil, bir az. 
Görəydi orada yaşamaq olmaz. 
Deyəydi bəsdir, 
Bir rahat guşə ver orada mənə. 
De qəsdinmi var ki, yer ayırmısan 
Ağrıda, 
acıda, yarada mənə?! 
 
*** 
 
Sənsiz nə çətin imiş 
gecə ilə bacarmaq. 
 Nə şıltaqmış, nə tərsmiş 
intizarın, həsrətin.  
Nə məni qoyur yatım, 
nə də özü yuxlayır.  
Nə də rahat buraxır, 
sənə şeir həsr edim.  
Gecə yarıdan keçir, 
mən yatmaq istəyirəm.  
Görürəm həsrətinin 
fikri tamam ayrıdır.  
Ona laylay deyirəm... 
dildən-əldən düşüncə.  
Məni yuxu aparır,  
Əziyyət vermək üçün 
birdən məni ayıldır. 
  
  
___________________Milli Kitabxana_____________________ 
165 
 
*** 
 
Bəlkə də bezmisən, 
bəlkə bu, düzdür.  
Qorxuram həsrətin həqiqətindən.  
Məni məhrum elə haqlısansa sən,  
Omrümün ən əziz səadətindən.  
Bəşər çoxdan bilir, mən niyə deyim,  
Vüsal əziz olur hicran zamanı,  
Bilirəm, duyuram dağıdacaqsan  
Könlümün zədəli ehtimalını.  
Nə könlün ağlayır, 
nə rəhmin gəlir, 
Bəlkə də dünyadan bir insan gedir.  
Bu, ölümlə 
həyat çarpışmasıdır:  
İkisi çarpışır, 
imtahan gedir.  
Mənə çox 
yad idi bu sızıltılar,  
İndi hakimidir onlar könlümün.  
Dağıt başdan-başa yaşanılmamış  
Üstünü, altını 
axmaq ömrümün. 
  
*** 
Məgər ürəyimin bu zamanında  
Sən məni heç atıb getməlisənmi?  
Mənim kədərimə, dərdımə bir an  
Yad baxıb, əlvida etməlisənmi? 
 
Nə olar, hər şeyi deyə bilmirəm,  
Görünür, bunları həyat deyəcək.  
Eh, təki sən sağ ol, bu soyuq tale  
Məndən istəsə, bir can istəyəcək. 
 
1966 
  
  
___________________Milli Kitabxana_____________________ 
166 
 
* * * 
 
Mən belə bilsəydim könlümün dəli,  
Sərsəri vaxtında atardım səni.  
Dəlini aldatmaq çətin ki deyil,  
Deyərdim, gəl ataq bu nazənini.  
İndi yaşa dolub, bəlkə bir qədər  
Ağlı dar, 
aldatmaq onu çətindir.  
Hər şeyi başlamaq asan bir işdir,  
Görünür, daha çox sonu çətindir. 
 
* * * 
Nə bu dərd gərəkdir uşaqlar üçün,  
Nə də aramızda bu narazılıq.  
Biz dərdin, 
kədərin özündən belə,  
Onlara səadət yaratmalıyıq.  
Onlar uşaqdırlar, nə veclərinə,  
Görüşdük harada, 
Nə zaman niyə?! 
Nə üçün bir səhər mən aşiq oldum  
Könlümü yandıran bir gözəlliyə?  
Ayrılıq onlara bir məzuniyyət,  
Gedərəm, 
dönərəm  
yenə də geri. 
Amma məzuniyyət qurtarmayanda  
Çəkilməz yollardan həsrət gözləri.  
Çəkər məzuniyyət, 
qırılar ya da, 
Haqlayar sizləri soyuq bir xəbər,  
Ya da ki onların toyuna bir gün 
  
  
___________________Milli Kitabxana_____________________ 
167 
 
Toya çağrılmamış bir qoca gələr.  
Baxıb tanıyarsan, 
gözünə o vaxt 
İndidən dəyərsə xırda bir əsər.  
Bəlkə də qəlbinə yaylıq hənirli  
Çox xəfif, 
çox zəif bir külək əsər.  
Bir kəs də bilmədən oğurlayaram  
Bir az uşaqların səadətindən.  
Sonra yavaş-yavaş çıxıb gedərəm  
Çox uzaq, çox uzaq qonaq kimi mən... 
 
*  *  * 
Otağı doldurub yenə tənhalıq,  
Bir udum havaya yer qoymamışdır.  
Saatın cansıxan tıqqıltıları  
Könlümə tökülən soyuq yağışdır.  
O gözəl gələrsə,  
Gülərsə bir gün,  
Otağı günəşlə, sevinclə bəzər.  
Dərdsə, 
Manejdəki şıltaqlığıyçün  
Sahibdən gizlənən pələngə bənzər. 
 
* * * 
Bir vaxt gec olacaq, 
peşimançılıq 
Hücuma keçəcək hər ikimizə.  
Bir səadət kimi görünəcəkdir  
Onda bu söz-söhbət, bu mübahisə.  
Onda deyəcəyik: bir görüşəydik,  
Yenə başlayaydı mübahisələr.  
Yenə hər ikimiz haqlı olaydıq, 
  
  
___________________Milli Kitabxana_____________________ 
168 
 
Susa bilməyəydik səhərə qədər.  
Mən səni danlayıb haqsız edəydim,  
Haqsız eləyəydin sən də ki, məni.  
Onda çox güman ki, aynlmamaqçün  
Sübhədək kəsməzdik mübahisəni. 
 
*** 
Sənin baxışını 
yığdım gözümə.  
O xoş ətrini də 
səpdim evimə.  
Sözün də qapımın 
ağzında durdu,  
O bir hasar oldu 
hər gələn qəmə. 
 
* * * 
Nə xoşbəxt imişəm bir zaman, Allah,  
Xəbərim olmayıb bu səadətdən.  
Nə xoşbəxt imişəm, 
nə xoşbəxt, 
xoşbəxt! 
Bu gün eşitmişəm bunu həsrətdən.  
Niyə yazmamışam o zaman, Allah,  
Əlimə qələm də gəlməyir indi.  
De, niyə aradan küləklər əsir?  
Aramız, de, niyə belə sərindir?  
İçdiyim o su da səadət imiş,  
İşə getməyim də, qayıtmağım da.  
Ona baxmağım da xoşbəxtlik imiş,  
Onu yuxusundan ayıltmağım da.  
Dünya başdan-başa səadət imiş,  
Mənsə bu dünyanın qoynundayammış, 
  
  
___________________Milli Kitabxana_____________________ 
169 
 
Dünya fırlanırmış sevinc gücüylə,  
Bəs indi nə olub belə dayanmış?  
Göylər səadətin çətiri imiş,  
Torpaq da səadət məhvəri imiş.  
Gecələr toranlı vüsal məskəni,  
Hər səhər,  
ruhumun səhəri imiş.  
Dilin quruyaydı sənin, ay həsrət,  
Sən bu gün könlümü tarımar etdin.  
Ya bunu vaxtında deyəydin mənə,  
Ya da ki lal olub heç dinməyəydin.  
Dünya başdan-başa səadət imiş,  
Görəsən, heç bir də olarmı yenə?  
Dünya başdan-başa nə imiş dedin?  
Dünya başdan-başa nə imiş, de nə?! 
 
GÜNƏBAXAN 
 
Qol saldım 
məndən uzun bir günəbaxanın boynuna. 
Durdu başım üstündə 
çətir kimi. 
Sürtdüm çopur sifətinə,  
uzun belinə əlimi, dayandım  
Elə bil aran yayı rəngində 
qızıl bir yuxudan oyandım.  
Duydum ki, 
axır barmaqlarım arasından  
Günəşin istisi, 
işığı, - 
aşağı...  
Duydum ki, 
qalxır yerin ətri,  
soyuğu, 
buxarı, 
yuxarı. 
  
  
___________________Milli Kitabxana_____________________ 
170 
 
Günəbaxanın sifətindən qalxıb,  
enib, 
nöqtə-nöqtə,  
Barmaqiarım isindi,  
soyudu, 
Onlar oldu beş qitə.  
Göy boyda oldu 
günəbaxanın başı,  
Yer boyda ayağı... 
qaldım arada  
Ağır yüklü 
bir pəhləvan sayağı  
Barmağımdan göy axdı, 
Yer qalxır...  
Ürəyimdə 
dərinliklə yüksəkliyin  
bir-birinə təkanı.  
Bir az əvvəl 
qələm tutan əlimdə - 
kainatın sükanı. 
 
TOLSTOYVARI 
 
(1-ci variantda) 
 
O çəkdi tilovu 
balığı tutdu.  
Açıb tez-tələsik 
sahilə atdı.  
Yuyanda əlini 
baxıb arxaya  
Sürüşdü, qsflətən  
yıxıldı suya.  
Atılıb-düşürdü  
balıq quruda. 
  
  
___________________Milli Kitabxana_____________________ 
171 
 
Batırdt,  
çıxırdı 
balıqçı suda.  
Balıq deyirdi ki: 
      -Çək, məni batır. 
Balıqçı deyirdi: 
- Əlimmi çatır?  
Tut mənim burnumdan,  
at qumlar üstə! 
      -Balıqçı, sən məndən 
başqa şey istə... 
 
GÖYDƏMİR AT 
 
Eh, at idi göydəmir,  
dərisi nur saçırdı  
Qabıqdan təzə çıxmış 
xallı gürzə rəngitək,  
Yerişinin ahəngi,  
gəl-gəl deyən,  
kükrəyən 
təlatümlü cəngitək.  
Başını yerə əyər, 
sonra dik qaldırardı,  
Elə bir yerlə göyü  
birləşdirib, 
onların ikisində də birdən  
çapmaq arzusu vardı.  
Bir gün gəldi göydəmir  
şəst ilə,  
yeyin-yeyin,  
yedəyində jokeyin.  
Saxlayırlar atların 
yanında göydəmiri,  
Başını silkələyib,  
cilovunu gəmirir. 
  
  
___________________Milli Kitabxana_____________________ 
172 
 
Dırnağını torpağa 
vura-vura yoxlayır;  
Bilir nəsə olacaq, 
jokeysə sirr saxlayır.  
Baş nazik,  
sinə ensiz,  
baldır qayış,  
göz iri.  
Çapın! 
Sıçrayır atlar,  
Kim ötəcəkdir görən.  
Qara atmı,  
boz atmı, 
yoxsa uzunbel kürən?  
Xeyli geridə qalır 
əvvəl-əvvəl göydəmir.  
Jokey şallaq da vurmur, 
"anam qurban" da demir,  
Göydəmirin başını buraxır,  
göydəmidir,  
yerdəmidir  
göydəmir?  
O, uzun, şumlu yolu  
qabaq ayaqlarıyla  
sinəsindən keçirib,  
dal ayaqlarıylasa  
tullayır uzaqlara, - 
yanma hakimlərin,  
Atır başqa atları,  
Birdən qalxan küləyi,  
ay aman,  
göydəmir  
göydə gedir.  
Bircə anda unudur, 
azarkeşlər mərcini,  
düşəcəyi xərcini. 
  
  
___________________Milli Kitabxana_____________________ 
173 
 
Gəl, ey gözüm- 
qışqırır, - 
"tez ol, canım göydəmir". 
Göydə gedir  
göydəmir. 
İndi hammınkıdır, 
göydəmir günəş kimi. 
Hamı ilhama gəlib, 
Hamı pəncəsi üstdə: 
Sanki hamı dartınıb, 
üzəngidə yüksəlib. 
Elə bil göydəmirin 
yüyəni var- 
hamının 
düyümlənmiş əlində; 
Neçə yüz adam çapır  
göydəmirin belində. 
Adamlar birdən susur, 
köks ötürür dərindən; 
Kimi gözünü yumur, 
kimi yavaş oturur. 
Göydəmirə nə oldu?  
Kim vurdu göydəmiri? 
Başını dik qaldırıb, 
cilovunu gəmirir. 
Sürəti çox azaldı, 
nədir buna səbəb, nə? 
Dişiylə, dırnağiyla 
yolu çəkir döşünə. 
Çər dəyər göydəmirə, 
yox, onun bağrı çatlar,  
Göydəmirimi ötdü  
tozanaqda bozarmış, 
Hirsdən gözü qızarmış,  
arxada qalmış atlar? 
Yerlə getmək istəmir, 
Şahə qalxır göydəmir, 
  
  
___________________Milli Kitabxana_____________________ 
174 
 
Şahə qalxıb atlanır,  
Düşmüş heydən, nəfəsdən.  
Tullanıb başı üstdən 
məsafənin,  
atların,  
sükutun, 
səsin-küyün,  
Birbaşa hakimlərin 
yanına düşmək üçün.  
Nəsə, kimsə boynunu 
qanırdıqca qanırır.  
Göydəmir çapır, yanır, 
gözünə vurur qanı. 
 
1969 
 
* * * 
Nə üçünsə yadıma  
Bir bulaq düşdü bu dəm.  
Mən bir bulaq görmüşəm.  
Əslində görməmişəm,  
Çox baxdım dibindəki  
Əlvan daşa, yosuna.  
Dostum dedi: - Nə batdın  
yenə şeir yasına? 
İç... yu da əl-üzünü... 
Gözəl sudur bu su, yu. 
Donub qalmışdım ancaq. 
Elə şəffafdır bulaq, 
Görünməyirdi suyu. 
Hər dürlü, hər qanadlı 
Qəlbi yarıtmalıyıq.  
Bu saf suya bənzəyən  
Hava yaratmalıyıq! 
  
  
___________________Milli Kitabxana_____________________ 
175 
 
ÖLÜMDƏN SONRA 
 
Kiçik bir dərdim vardı,  
Dünya da gözümdə qəmxanəydi.  
Bir az ondan ağır gələn  
Dedim bunun yanında nəydi.  
Bundan sonra hər dərdim olanda  
Deyirəm qəmgin olma.  
Özünə, özümə güləcəksən  
Bir başqa qəm gələndə,  
Bəs, öləndə?.. 
 
1969 
 
* * * 
Ürəyim çox yaman sancdı.  
Dedim ölüm sevgi kimi ürəyimə  
Gizli-gizli necə qonub.  
Yoxsa boşluq olub orda,  
Yoxsa orda sevgi sönüb.  
Yox, 
sönməyib!..  
O sönərmi?  
O vuruşur ölümlə 
vəfalı dostum kimi. 
 
1969 
 
 
...XATİRƏSİNƏ 
 
O, dünyada yox imiş. 
Gördüyüm kəs yuxuymuş. 
Nə siqaret çəkərmiş, 
Hey sümürə-sümürə, 
Nədə 
baş qaldırarmış 
xırda bir səs-səmirə. 
  
  
___________________Milli Kitabxana_____________________ 
176 
 
Oturmazmış 
burada, 
bu divarın yanında. 
Görünməzmiş 
dərdimiz 
onun həyəcanında. 
Özü olmadığından 
olmayıb bir arzusu. 
Nə biz olmuşuq, 
nə o, 
Ağ bir yalan imiş bu.  
Ağlama, könlüm, 
kiri... 
Gözündə yaş qalmayıb,  
Bu adda, 
bu nişanda,  
O gözəl gənc  
cahanda  
Olmayıb, 
olmayıb, 
olmayıb. 
 
1969 
 
 
* * * 
Gecə yağış yağdı...  
səhərə qədər... 
Başını salmışdı zanbaqlar gölə.  
Onları qoruyur bu vaxt su sudan,  
Amma güllər, otlar, başqa çiçəklər  
Yağışın altında mərd durmuşdular.  
Gün doğdu... hər yerdə parladı bahar.  
Zanbaqlar başını suyun altında  
Şirin bir yuxudan çəkdiyi zaman,  
Amma güllər, otlar, başqa çiçəklər  
Qaldırdı başmı zərbə altından. 
  
  
___________________Milli Kitabxana_____________________ 
177 
 
*** 
Sənə hücum çəkir qəm qoşunları  
Hamısı köhnəli, həm də təzəli.  
Tapılsa hər dərdə milyonca məlhəm,  
Yenə sağalmağa yoxdur təsəlli.  
Hər dərd bir planet, 
bir qalaktika, 
Tap dünyadan böyük zərrələrini.  
Amma ki çoxları öldürür, 
boğur 
Qəm planetinin sirlərini.  
Duy, mənim ürəyim, 
duy insanları 
Kədər dünyasını duy incə-incə.  
Hər dərdi qərq elə yaz başı daşan  
Sel kimi 
bir dəli, bir Kür sevincə. 
 
1969  
 
* * * 
Od tutub yandı içim,  
Bir bulaq su ver içim:  
Ölüm bilir 
"O dünyada işlənən" 
bir dili.  
Yadıma salır o 
əlindən qaçdığım bildıri.  
İnamı nə elm, 
nə dindi...  
O, indı 
fikrini  
daha sərt bildirir, 
bildirsin.  
Günahkar eləyir 
dostunu bildirçin. 
  
  
___________________Milli Kitabxana_____________________ 
178 
 
Oxuyur qəlbimin 
sərhəddi yanında  
bu "ölüm - bildirçin".  
Deyirəm, qan dəyib, 
qan dəyib dişinə.  
Deyirəm: dur dinşə.  
Ölüm, 
qan dolu  
o gözlə  
dur,  
gözlə.  
Heç zaman  
əlində qalmadı  
bu yaxam.  
Sən ancaq o zaman 
qəlbimi tutarsan  
ki, baxıb görərsən  
mən yoxam.  
Say beşə, onacan,  
Onacan 
Gərək mən, mən səni sarıyam.  
Görməzsən rəngimi,  
Bilməzsən,  
qarayam, 
sarıyam,  
qonuram.  
Deyərsən kədərli:  
Eh, mən ki  
ölüməm.  
Ölümün üstünə  
qonuram.  
Qonuram üstünə  
özümün,  
adımın.  
Səsini eşidib, 
dostlarla  
atdığım addımın,  
Deyərsən 
işindən heç başım çıxmayır 
  
  
___________________Milli Kitabxana_____________________ 
179 
 
bu... adamm...  
Ölüm bu sözləri  
nə duydu,  
nə qandı... 
Özünü öldürüb aldandı:  
Torpağa hey sızan,  
hey hopan  
al qandı: 
Bu qan da axırdı...  
Danışır əlləri...  
sinəsi,  
gözləri.  
Gözlərdə 
sözləri közərir.  
Dostların 
sözləri 
yaraya sancılır:  
Danışır 
ağrılı,  
sancılı 
yarası...  
Qarışıb al qana  
torpağa süzülüb,  
ürəkdən tökülən  
sözlərin bəlkə də yarısı.  
Dostları təəssüflə,  
Dərmanlı tənziflə  
Saxlamaq istəyir,  
yaradan süzülən 
qırmızı sözləri,  
Qəlbinə sevgini söyləyir;  
Bu axan al qanda 
həyatda sev eşqi,  
düşməndə sev kini.  
Mərdliklə sən elə seviş ki,  
Onunla sən elə  
qayna ki,  
qarış ki,  
Ölümlə aranda 
  
  
___________________Milli Kitabxana_____________________ 
180 
 
O bircə qarışki, 
qalacaq,  
Özünə yanma sən, 
belə bir mərdə yan,  
Mərd dayan!  
Əmr ver qəlbinə,  
Söylə, ey sən uşaq dərd, dayan,  
Analar qəlbində dərdə yan... 
 
1969 
 
PALATADA SAXLANMIŞ 
ŞEİRLƏRDƏN 
 
Ey mənim yerimdə  
yatan qardaşım,  
bəzi məsləhətə ixtiyarım var.  
Dəmir yaddaşında bu çarpayının  
qalar o çəkdiyim sonsuz ağrılar.  
Can vermək təcrübəm,  
sancı vuruşum,  
Qızdırma yanğınım, 
üşütmə qışım,  
İcazə verir ki, 
ağır halına  
bircə qədəm atım, 
azca qarışım.  
Qorxu! 
Ürəyinə yol tapsa qorxu,  
insan da ölməyə başlar o gündən.  
Qorxu - kəşfiyyatçı,  
xəbər verəcək 
Ölümə o, sənin hər illətindən.  
O yol açacaqdır, 
ölüm gələcək,  
Gəlib hazırına 
nazir olacaq,  
Səni içəridən 
alacaq onlar, 
  
  
___________________Milli Kitabxana_____________________ 
181 
 
yanacaq sinəndə 
sönməz bir ocaq.  
Dərmana fikir ver, 
iynəyə də bax,  
qarışıb onlara 
qorxu da keçər.  
Qorxudan qorunmaq 
qüdrətin olsa,  
Ölüm baş götürüb, 
dünyadan köçər. 
 
1969 
 
 
AĞRIYA BİR-İKİ SÖZ 
 
Ağrı, yaxın gəlmə,  
girmə araya.  
Get, 
yoxdur ölümdən çəkinəcəyim.  
Həyatı qorxmadan necə alıbsa  
Elə də verəcək mənim ürəyim.  
Dəyişmə rəngləri,  
qaraltma günü, 
Olümün gözünün içinə baxım.  
Kimdi vəkil edən səni, bilmirəm.  
Çəkil, get, avara, 
üzlü qonağım!.. 
Doğrusu, ölüm də yadımdan çıxıb – 
Soxulub girmisən aramıza sən.  
De, bu nə hay-küydür? 
De, qoruyursan  
Mənimi ölümdən, 
onumu məndən?  
Qoy görüm kişinin sifətini bir.  
Qoy baxım, 
anlayım kimdir düşmənim.  
Görüm ölümü də olduğu kimi,  
Düzlüyün vurğunu - könlümdür mənim. 
 
1969 
___________________Milli Kitabxana_____________________ 
182 
 
* * * 
Ölüm xəstəxanada  
Zəhləmi tökdü mənim.  
Əvvəl çırpındı qəlbim,  
Üşüdü də bədənim.  
Uzanıram... "tıq!"... qapı...  
Durub gəzirəm, - "taraq".  
Lap qır-saqqıza dönüb,  
İş-gücü buraxaraq.  
Hey gəldi, getdi, baxdım  
Ona gülümsəyərək,  
Öyrəndim ilantutan  
İlana alışantək.  
Həftə keçdi, gəlmədi.  
Qapı-bacaya baxdım.  
Doğrusu, dostum üçün  
Bir qədər də darıxdım.  
Dedim, bircə gələydi,  
Gəlib görəydi məni.  
Köçünü birdəfəlik  
Bu yerlərdən sürəydi,  
Yuxuda gördüm onu:  
Boylandı sola, sağa,  
Girdi ən axırdakı  
Ah-uf gələn otağa.  
Durub getdim...  
Zəhərli 
Dili lap bal dadırdı,  
Bir sadəlövh, bir gozəl  
Gəlini aldadırdı. 
 
1969 
 
VƏSİYYƏT 
 
Yeri oldu-olmadı 
həkim ki 
girdi xəstənin qılığına,  
Nəsə pıçıldadı 
dostalarından 
birinin qıılağına - 
___________________Milli Kitabxana_____________________ 
183 
 
  
Onda həkim,  
Salam-əleykim!  
Hardan gəldi çıxdı 
ölüm - bu qoca kaftar.  
Yaman kəmfürsətdir,  
Görmür ki, 
əlimdə nə qədər işim var? 
Heç kim inanmır ki,  
Öləcək..  
Elə mən də...  
Amma ölüm 
oğlanlarımın 
kədərli təbəssümüylə  
gülümsəyəndə,  
Onların, hələ dünyanı  
tamam yığa bilməmiş  
gözləriylə baxanda  
onlarla bir oyanıb da,  
Bir oynayanda,  
Hər işdə onlardan 
geri qalmayanda,  
Sadiq köpək kimi girəni, 
çıxanı yoxlayıb  
qapının yanından ayrılmayanda,  
İnandım öləcəyimə...  
Demədim heç kimə.  
Tabutuma oğlanlarımı  
yaxın qoymayın!  
Təbəssümlərini qoyarlar ora,  
Qoymayın onları 
həyətdən bir adam çağıra,  
Oyuncaqlarını, 
oyunlarını gətirib  
qoyarlar tabutuma,  
Birdən-birə 
qocalarlar.  
Mənsə aparıram 
sizə lazım olmayan  
nəyim var. 
  
___________________Milli Kitabxana_____________________ 
184 
 
  
Amma qoyub gedirəm 
nöqsanlarımı.  
Onlar narahat yaşadar 
oğlanlarımı,  
Tabutuma 
Bir az kağız qoyun,  
bir dənə də qələm.  
Hayıf, bu yaşda heç nə, 
heç nə deməmişəm.  
Dostlar 
bir şeir desinlər,  
İşdi imkan olsa 
bir dənə də mahnı  
çaldırsınlar. 
Şeirlə mahnının möcüzəsilə  
Ayılmağa 
çox dəli bir ümidim var.  
Ölüm çəkmiş olsa üzümə 
sarı bir kədər,  
Əvvəlki təbəssümümü  
salın yada  
düşünüb bır qədər.  
Gecələr 
yazmaq, 
oxumaq eşqi gələndə  
Paşanın,  
Azerin,  
Orxanın, 
Asın təbəssümümü  
divar lapması kimi  
başı üstdən  
Uç canımın, 
üç 
igid oğlanımın 
Paşamın,  
Azərimin,  
Orxanımın. 
 
1969 
  
___________________Milli Kitabxana_____________________ 
185 
 
 
 
 
 
 
 
 
    
POEMALAR
 
___________________Milli Kitabxana_____________________ 
186 
 
  
___________________Milli Kitabxana_____________________ 
187 
 
İLK SİMFONİYA 
 
1 
 
Təpələrin başından,  
Qayaların qaşından  
Keçib gedən bir cığır  
Göylərə sanki çıxır.  
Uşaq gedir baş açıq,  
Əlində bir yaş çubuq  
Qara gözlü bu uşaq  
Gedir mızıldayaraq,  
Gedir mal qabağına,  
Görənlər gülür ona...  
Uşaq yıxıldı birdən,  
Uşaq gördü gələn var,  
Uşaq sıçradı yerdən:  
"Yoxsa baxıb gülən var?!"  
Göz yaşını gizlədib,  
Toza batan qoluyla,  
Şax dayanıb, düz gedib,  
Yenə də öz yoluyla  
Durdu, birdən ağladı,  
Amma gözəl təbiət,  
Uşağı təskin etdi,  
Uşağı qucaqladı.  
Uşağı alcaq heyrət,  
Dərdini qoydu getdi...  
Dağ başında günə bax,  
Aşağıda yağışdır.  
Dağın güneyi yaydır,  
Dağın qüzeyi qışdır.  
Göz zilləyib baxanda  
Görünməyən saf sular!  
Dərin dərə, əyri yol! 
  
  
___________________Milli Kitabxana_____________________ 
188 
 
O ahular, ahular!  
Quzeydə az deyildir  
Topa-topa qar hələ.  
Kollarm altında da  
Orda, burda var hələ.  
Uşaq, gözdə intizar,  
Yeriməyə başlayır.  
Dağ döşündə qalan qar  
Əriməyə başlayır.  
Yarpaqların ucundan  
Damcılar axdı bu an,  
Axdı, yerə tələsdi;  
Damcı yarpağa düşdü;  
Yarpaq oynadı əsdi,  
Damcı torpağa düşdü.  
Damcı qaçdı damcıdan,  
Damcı onu haqladı,  
Damcı onu bircə an  
Sanki göydə saxladı.  
Sonra ikisi də bir,  
Axıb gəldi aşağı.  
Uşaqsa donmuş, nədir,  
Heyrət alıb uşağı.  
Damcılar axdı, getdi,  
Süzüldü daşdan-daşa.  
Uşaq da baxdı, getdi  
Bu xırda çayla qoşa.  
Uşaq gedirdi çoxdan  
Düşmüşdü əl-ayaqdan.  
Naxır isə gəlirdi.  
Elə bu dəm uzaqdan,  
Bir nəğmə yüksəlirdi,  
Haradansa o taydan  
Nəğməyə səs verdilər,  
Dağları dindirdilər.  
Səs gəlmədi bu taydan,  
Elə səs də gəldi ki, 
  
  
___________________Milli Kitabxana_____________________ 
189 
 
İkinci səs də batdı.  
O elə yüksəldi ki,  
Sanki üfüqə çatdı.  
Başqa səs də ucaldı,  
Nəğməni aldı, getdi.  
Qayalar fikrə daldı,  
Quş qanad saldı getdi.  
Bu nəğmə qanadlanıb,  
Dağdan dağa atlanıb,  
gah getdi, gah qayıtdı,  
Gah bulandı, pis oldu,  
Damcı-damcı yığılan,  
Uşağa yoldaş olan,  
Bu çay kimi, nəhayət,  
Durulub təmiz oldu,  
Nəğmə axdı, çay axdı,  
Nəğmədə vusal, həsrət,  
Çayda ulduz, Ay axdı.  
Uşaq, gözündə heyrət,  
Əksini çayda gördü,  
Arzusunu nəğmədə;  
Çox istədi ucadan  
Bu arzunu nəql edə.  
Səs verdi o taydakı  
Ən uzaq, gözəl səsə,  
Oxuduqca oxudu,  
Düşdü min bir həvəsə.  
Amma səsi çatmadı,  
Uzaq dağlar başına.  
Bayaqkı səs batmadı,  
Aldı kəndi başına.  
Uşaq necə dözərdi,  
Uşaq yaman xar oldu.  
Onun bu sirli dərdi  
Nəğmədə xallar oldu.  
Evə dönəndə uşaq,  
Həyətdəydi boz inək, 
  
  
___________________Milli Kitabxana_____________________ 
190 
 
Bir səs gəldi: "Ay axmaq,  
De, haradaydın görək?"  
Bu onun xalasıydı,  
Uşaq, yetim uşaqdı.  
Sözdən ağlayasıydı,  
Xala uşağa baxdı: 
-Soyuq dəyər, ay balam, 
Gəl, çörək ye, ay ilham. 
 
* * * 
 
Bir gün xalayla uşaq  
Bakıya gəldi qonaq.  
Qəribsəyib arabir  
Uşaq oxudu pəsdən.  
Qonşular gəldi bir-bir,  
Ayrılmadı bu səsdən.  
Bir gun, bir axşamcağı,  
Gəldi başqa qonaq da.  
Xala süzüb qonağı,  
Saldı kimisə yada.  
Xala çoxunu andı,  
Xala birdən tanıdı:  
Dəcəl uşaqdı o da,  
Bu ki Eyvazdır, Eyvaz,  
Hələ xalaya bir az  
Çatır qohumluğu da.  
Tanış olub güldülər,  
Üzrlər, vədlər, nələr...  
Bu vaxt həyətdə uşaq  
Oxuyurdu astadan.  
Kişi susub bu zaman,  
Birdən dedi: - Ora bax! 
-O ki bizim gədədir! 
-Bura çagır oglunu... 
...Bala, bayaqkı nədir? 
Oxu görək bir onu... 
  
  
___________________Milli Kitabxana_____________________ 
191 
 
Olmasa da uşağın  
Yaxşi səsi, zil səsi,  
Amma çox maraqlıdır  
Oxuduğu nəgməsi.  
Uşaqsa anlamadı  
Kişi ona nə dedi,  
Kişinin fikri nəydi, 
-Bayaq həyətdə, bəs, sən, 
Oxumurdunmu pəsdən? 
Sən bəstəkarsan, oglan! 
Bunu lağlağı bildi, 
İlham incidi ondan: 
-Bəstəkar sən özunsən! 
-Nə olar, mən ölüm, mən. 
Güldü pərt olan xala: 
-Nə dediki, ay bala?! 
Yamanca kəc uşaqsan, 
Kişi güldü mehriban: 
-Musiqi şünasam mən, 
Nə üçün inciyirsən? 
Bayaq oxuduğunu 
Haradan öyrənmisən? 
-Hamı oxuyur onu, 
Sonra oxuyuram mən. 
-Bayaq oxuduğuntək, 
Oxu, ay oglum, görək. 
Uşaq indi başqa cür 
Xallar vurdu, oxudu. 
-Bacı, oğlun oğuldur, 
Musiqi təbi vardır. 
Sənətkar olacaq bu, 
Oglunuz bəxtiyardır. 
Bacı, inanın mənə, 
Musiqi məktəbinə 
Göndəriniz uşağı. 
Musiqi məktəbi ki, 
Rayonumuzda vardır. 
  
___________________Milli Kitabxana_____________________ 
192 
 
Könlüm dilə gəldi ki,  
Bu uşaq bəstəkardır.  
Gələrkən də Bakıya  
Köməyi məndən, - deyə,  
Kişi bunu arvada  
Məsləhət gördü getdi.  
Ünvanmı arada  
Xalaya verdi getdi. 
 
2 
 
Musiqi məktəbini İlham əla bitirdi, 
Xala satdı kənddəki həyətini, evini. 
Özü Bakıya köçdü, İlhamı da gətirdi, 
Bacısının gətirdi bu əziz-xələfini. 
Xala: - Yola gəl - dedi, - gedək, - dedi, - ay bala, 
Professor kişinin qohumunun yanına. 
Qışqıracaqdı İlham qəzəbindən az qala: 
      -Getmərəm, and içirəm xalamın da canına. 
Heç kimə yalvarmaram, imtahan da verərəm. 
Konservatoriyaya öz gücümə girərəm. 
 
Konservatoriyada bəyəndilər İlhamın  
Hələ kənddə yazdığı "Bir damcı" əsərini.  
İlham birdən diksinib həmin o dost adamın  
Tanıyanda mehriban, mənalı gözlərini,  
Maraqla bir də baxdı, bir də, iki də baxdı;  
Kişi qocalmışdı çox, yox tanımayacaqdı. 
-Yaxşı əsərdir, - deyə, qoca qərq oldu fikrə, 
Başını əydi yana, gözünü dikdi yerə. 
İlham uşaq olduğu nə vaxtdır, nə zamandır;  
İndi boylu-buxunlu, qarayanız cavandır.  
Qaşında bir çapıq var - dəcəllik yadigarı,  
Vüqarlıdır, itidir azca sərt baxışları.  
Qoca açdı, danışdı fikrini, xəyalını,  
Barmağıyla tərpədib gümüşü saqqalını, 
  
  
___________________Milli Kitabxana_____________________ 
193 
 
-Mən, - dedi, - nə vaxtdısa, yadımda da qalmayıb, 
Bilmirəm heç belə şey olub, ya da olmayıb, 
Bir uşaq görmüş idim, bir az dəcəl, birtəhər,  
Gözlərinə oxşayır gözləriniz bir qədər.  
Az deyil xalq içində yaxşı oxuyan, çalan,  
Eh, kim bilir ki, indi haradadır o oğlan. 
 
Gülə-gülə o axşam 
Evə qayıtdı İlham. 
Qocadan danışanda, uğundu getdi xala: 
-Bildim gizlədəcəksən, yaman tərssən, ay bala! 
 
3 
 
Yay günüdür, çox istidir,  
Sahil boyu adama bax!  
Neçə-neçə 
Maşın gəlir, maşın gedir,  
Haray salıb keçə-keçə,  
Özünü gur dalğalarını  
Qucağına atan da var.  
Üzünə bir qəzet salıb,  
Qum üstündə yatan da var.  
Dalğa qalxır uzaqlarda;  
Gah qabarıb, köpüklənir,  
Gah da yatıb birdən enir.  
Su gəldikcə üzü bəri,  
Dənizdəki yaş qayalar  
Elə bil ki, üzüb gedir,  
Gedib, gedib birdən vurur  
Dalğalara baş qayalar.  
Dalğa gedib bir də dönür,  
İndi daha gur görünür.  
Gəlir dalğa, gəlir qaya,  
Cör necə baş-başa dəyir.  
Öz dilində nəsə deyir, 
  
  
___________________Milli Kitabxana_____________________ 
194 
 
Coşur dalğa, 
Aşır dalğa, 
Uçur dalğa, birdən göyə, 
Səpələnir parça-parça, 
gilə-gilə.  
Yenə gedir, yenə gəlir 
gülə-gülə...  
Fikirliydi o, bu gün də,  
Uzanmışdı qum üstündə.  
Çatılmışdı qara qaşı,  
Qucaqlayıb bir sal daşı;  
Seyr edirdi ağ papaqlı,  
Göy sinəli, ağ ayaqlı,  
Qalxıb-enən dalğaları...  
Eh, bu nədir, yenə bu nə?  
Birdən onun üzərinə,  
Elə bil ki, yağış yağır.  
Osa qalxır ağır-ağır...  
Sola baxır, sağa baxır.  
Yoxdu yaxın, tanış bir kəs,  
Səpən kimdi bu suyu bəs?  
Eh, bu nədir, eh, bu nədir?  
Sular bir də səpələnir?  
Bir qız baxıb birdən gülür:  
Yanağından od tökülür.  
Bu, qonşudur, bu, qonşudur,  
Nə yaxşı ki, elə odur.  
O keçən il kiçik idi,  
Gör necə də tez böyüdü. 
-Bu tezliklə hara, Nigar? 
-Eh, nə qədər çimmək olar? 
"İlham, niyə indiyəcən, 
Görməmisən Nigarı sən!" 
Birdən baxdı, o qız hanı? 
O şeytan qız, 
Mehriban qız, 
İlham qaldı yalqız, hanı? 
  
  
___________________Milli Kitabxana_____________________ 
195 
 
O qız getdi, nə tez getdi,  
Ən sevimli bir an kimi.  
Dalğalandı ağ ətəyi,  
Uzaqlarda gözdən itdi,  
Bir parça ağ duman kimi. 
 
* * * 
Bir gün yenə 
Həmin yerə, 
Birdən-birə, 
İkisi də bir zamanda, 
Birdən gəlib dayananda, 
O bu yanda, bu o yanda 
Birdən-birə dəyişdi 
Halları, 
əhvalları... 
Susub, susub bir qədər, 
Gözlərində intizar, 
Onlar salam verdilər, 
Onlar salam aldılar. 
İlhamın salamını 
Özü eşitdi ancaq. 
Özünü danladı ki, 
"Bir buna bax, buna bax,  
Bir soz de barı, bir söz!" 
Dedi: - Hava sərindir, 
"Bunlar ki, köhnə sözdür, 
O günkü sözlərindir". 
Gedirdilər? Hara bəs?  
Harayadır yolları? 
Bir-birindən aralı, 
Gedirdilər, mehriban...  
Xeyli zaman keçirdi, 
Gəlib aralarından 
Qoca, cavan keçirdi. 
  
  
___________________Milli Kitabxana_____________________ 
196 
 
Qız görmür oğlanları, 
Qızları görmür oğlan, 
Keçsələr də yanından. 
Nə göy vardır, nə yer var, 
Nə də cərgə ağaclar. 
Bütün dünyada yalnız, 
Bir İlhamdır, bir o qız. 
Hərdən pıçıldaşırlar, 
Söz tapıb danışırlar. 
Bir-birindən utanıb,  
Qızarırlar, çaşırlar,  
Çaşırlar, qımışırlar. 
Nədən danışdığını 
Nə o bilir, nədə bu. 
Bu nədir, birdən-birə 
Göydən səpələndi su? 
Bu ki yağışdır, yağış, 
Bu ki çoxdan yağırmış... 
Hamı qaçır, tələsir, 
Tələsir, ora-bura: 
Eh, nə yağış onlara! 
Onlar evə gələndə 
Su içində gəldilər. 
Danlandılar bir qədər. 
Bir-birindəıı uzaqda, 
Hərəsi bir otaqda 
Qımışdılar, güldülər. 
Xəyallar dünyasında! 
Nə mənalar gördülər, 
Bu günün mənasında. 
 
* * * 
O günlər, atlı günlər,  
Sevinc qanadlı günlər,  
Başdan-başa məhəbbət,  
Vüsal, intizar, həsrət, 
  
  
___________________Milli Kitabxana_____________________ 
197 
 
Dadlı-büsatlı günlər, 
Hardadırlar?.. 
Üçüncü kursa da keçdi İlham 
Ah, bir axşam, o axşam, 
Toy oldu, büsat oldu, 
Evində İlhamgilin. 
Mübarək qədəmilə 
Gəldi, nə gəldi gəlin!  
Ömür bayrama döndü,  
Sevinc ilhama döndü.  
O, bir az yorulanda 
önündə pianonun  
Xəlvət gəlir arxadan,  
Nigar gülür, mehriban,  
Oturarlar üz-üzə,  
Dayanırlar bir saat,  
İki saat göz-gözə,  
Nigar tutur İlhamın 
Biləyindən, əlindən.  
Deyir: - Bu mənimkidir, 
Öz əlini tanı sən.  
Növboylə gah bu yumdu, 
Cah da o, gözlərini.  
Həyatı seyr etdilər,  
Bir-birinin yerinə.  
Dindi ikisi birdən: 
- Ya sən baxdın, ya da mən,  
Mənası nə, fərqi nə...  
İlham alnına sarı 
Qaldıranda əlini,  
Ağ, yumşaq əllərilə 
Evin təzə gəlini  
Ovxaladı, oxşadı 
İlhamının alnını.  
İlham da tez anladı 
Onun hər xəyalını.  
Nələr deyəcəyini 
  
  
___________________Milli Kitabxana_____________________ 
198 
 
Oxuyaraq gözündən,  
Öpdü dodağındakı 
deyilməmiş sözündən.  
Gözəl Nigar necə şən,  
Gözəl Nigar sevincdən 
Kövrələrək ağladı, 
Yar yarı qucaqladı.  
İki ürək döyündü 
Onların sinəsində,  
İkİ ürəyi oldu 
Bu vaxt ikisinin də.  
"İlham, İlham, ay İlham,  
Belə qurbanın ollam.  
Durum yemək verimmi,  
Durum çay gətirimmi?"  
Nigar çıxıb birtəhər  
İlhamın əllərindən,  
Birdən durur yerindən  
İlhamın zarafatca  
Saçından çəkir Nigar,  
Qaçır qonşu otağa.  
Durur İlham ayağa,  
Nigarı axtarmağa.  
Nigar sıçrayır qəfil,  
Şkafın arxasından.  
Bu mənəm, Nigar deyil,  
Dəymə, dəymə, ay İlham.  
Bir şey etdim elə bil.  
Qurban olub, di burax,  
Bıy, buna bax, buna bax.  
Küsürlər, barışırlar.  
Barışıb qımışırlar.  
Birdən gülürlər yenə,  
Vurulurlar yüz kərə  
Cavanlar bir-birinə. 
  
  
___________________Milli Kitabxana_____________________ 
199 
 
4 
 
Xala yenə büzüşüb yatır qonşu otaqda, 
Nigarı da divanda yuxu aparmış yenə. 
Nigar qəmli, pərişan, sol əli də yanaqda. 
Dağılmış qara saçlar qollarına, köksünə. 
Yazdı, dikəldi İlham, bir də çaldı, dinlədi, 
Ürəyinə yatmadı, ürək yenə inlədi. 
Əzdi, atdı varağı, seyr elədi Nigarı. 
"Azad kimi yaz, - dedi, - yazmışam, amma pisdir! 
Nigar necə sadədil, Nigar necə təmizdir!" 
Xala səhər divanda yatan gördü onları. 
 
5 
 
Professor çağırmışdı İlhamı bu gün  
Nə haqdasa danışmaq üçün.  
Yeridikcə düşünürdü: "Nə idi yazdım,  
Ürəyimi dinləməyib yolumu azdım.  
Xeyr! Nəğmə pis də deyil, amma elə bil  
Baş vurmadı ürəyimin dərinliyinə,  
Gəldi-gedər hisslərdən söz açdı mənə".  
O, qapını döydü yavaş, gəlmədi bir səs,  
O, qapını bir də döyüb girdi içəri.  
Professor, axı, dönüb baxmayır da bəs,  
Hey çevirir önündəki boz vərəqləri!  
İlham bir də salam verdi, qoca dikəldi. 
-Siz kimsiniz? - deyib durdu, yaxına gəldi. 
-Siz özünüz demisiniz... 
- Mənmi, nə zaman?  
Qoca seyrək ağ saçını yatırtdı dala.  
Saqqalına əl uzadıb getdi xəyala: 
-Fikrinizi açıq deyin, ay cavan oğlan! - 
Bu qocanın laübalı aləmi vardı, 
Dediyini, gördüyünü tez unudardı. 
  
  
___________________Milli Kitabxana_____________________ 
200 
 
Eynəyini taxdı. - Aha, bizim tələbə?  
Salam, canim, əşi, bunu bayaqdan de də.  
Buyur, otur. Yaddaşım da yaddaş deyil ki...  
Otur, otur, İlham bala, yaxşıca bil ki,  
Səhv etmisən, nə yazmısan, a zalım oğlu.  
Məgər sənin yolundurmu Azadın yolu?  
Eşitmişəm dotsluğun da onunla vardır.  
Bil ki, canım, Azad dayaz bir bəstəkardır.  
Dünən Nigar çalan zaman təzə nəğməni,  
Elə bü ki, dönə-dönə söydülər məni.  
O "Bir damcı" yazmışdın ha, əsl yol odur,  
O, məhəbbət alovudur, xalqın ruhudur.  
Damcı-damcı bu dəryanı yığasan gərək,  
Ondan sonra könül dolub, coşar dəryatək.  
İlham bala, bu qüvvətlə səsin ucalsın,  
Bütün dünya dinləyici salonun olsun.  
Budur arzu, budur dilək, budur ideal.  
İlhamını bu yurddan al, bu diyardan al.  
Sözün varmı, əgər yoxsa, gedə bilərsən.  
Uşaqsanmı, daha sənə nə söyləyim mən?! 
 
6 
 
...Bu gələn kimdi gəldi,  
Bu axşam İlhamgilə?  
O, niyə belə güldü?  
O, niyə baxdı belə?  
İlhamınmı dostudur,  
Məşhur olan, tək olan  
Həmin bəstəkarmıdır?  
Bu gələn nə gözəldir:  
O, ucadır, o, qıvraq.  
Bu nə qoldur, nə əldir,  
Uzun barmağına bax!  
Baxışları xumardır,  
Hey süzülür, hey axır. 
  
  
___________________Milli Kitabxana_____________________ 
201 
 
Onun nə fikri vardır?  
Nigara nə çox baxır?  
Gəzir onun baxışı  
Nigarın buxağında,  
Belində, ayağında.  
Nigar bir az oturub  
Keçdi qonşu otağa.  
O dözmədi Azadla  
Üz-üzə oturmağa.  
Amma bildi ki, əri  
Sancacaqdı Azadı.  
O, harada, nə zaman  
Qəlbində söz saxladı?! 
-Eh, a dostum, ay İlham, 
Qalmasın gözündə kam! 
Bu gözəllər, gözəllər, 
Könlümü candan elər. 
Demə, nə dərdim mənim. 
Dərdim, bu gözəllərin 
Sayı qədərdir mənim. 
Bunlar - yaxşı bil ki, sən, 
Olduğutək görünən, 
Həqiqətdir, həyatdır. 
Demə, cəfəngiyatdır. 
Varmı sözümdə yalan? 
-İstəsə, hər hissini 
Boğub parçalar insan. 
-Ehtiras ümman olur, 
Qurbanı insan olur. 
-Ehtiras insanındır, 
Yoxsa insan onundur? 
-Bir az toxta, bir az dur, 
Beyninə qan vurmasın! 
Ehtirasın - okean, 
Aşıb-daşdığı zaman 
Qoy səni batırmasın. 
-Yaxşı hazırcavabsan, 
  
  
___________________Milli Kitabxana_____________________ 
202 
 
Asan gəlməsin, asan  
Ömür sənə, gün sənə. 
-Böyük  filosofa bax, 
Səmimi ol, ay axmaq, 
Nə deyir könül sənə? 
-Son zaman sən, 
Bilirsən, 
Pis yazırsan,  
Azad can! 
-Eşit ki, çox yazmışam. 
Yazdıqlarım var mənim, 
Nə eləsəm, ay İlham, 
İxtiyarım var mənim. 
Sağ ol, a dost, çox sağ ol, 
On beş il oxu, öyrən, 
Axırda da axmaq ol. 
Anlamıram səni mən. 
Azad gülümsəyərək, 
Uzun, şəvə saçını 
Apardı bir əliylə 
Boynunun ardınadək. 
Dodağının ucunda 
Gülümsədi, qımışdı. 
O, İlhama baxmadan  
Uzun-uzun danışdı,  
İlham dedi: - Eşit, sən,  
Dön bu yollardan, evlən,  
Yığış evə, yaz, yarat!  
Bu kefdə, bu damaqda,  
Səni qoyarmı həyat!  
Son zamanlar,  
Nəyin var!  
Görən deyir pis yazır  
Sənin dostun bəstəkar!  
Yazdığı da zəifdir  
Köhnə əsərlərindən.  
Azad birdən sıçrayır, 
  
  
___________________Milli Kitabxana_____________________ 
203 
 
Oturduğu yerindən: 
-Dünənki uşağa bax! 
Bir dur şəhərə çıxaq, 
İki adam dindirək, 
Kimi tanıyır görək. 
Başın işləyirmi heç 
Barı, qanacağın var? 
Ustadına baxma kəc, 
Gözlərinə qan damar. 
-Deməsəm həqiqəti, 
Yeyər məni vicdanım, 
Yaxşı başa düş, canım, 
Əvvəl vardın, Azadcan, 
Bəstəkardın, Azadcan. 
Azad, mənə inan sən, 
Altını çəkəcəksən. 
Bir zaman verdiyini,  
Alır bir zaman həyat.  
Bir evlən, bir yaz, yarat:  
Adın mənim adımdır, - 
Evlən... 
-Evlən! 
Gözəllər hamısı arvadımdır... 
-Yox, Azad. 
-Bəli, İlham. 
Mən buna qol qoymaram.  
Evlənərəm, o yandan  
Çıxar daha sevimli,  
Başqa sevgili canan.  
Bir də boşadın, aldın;  
Niyə pis olsun adın? 
-Sənə nə deyim... Ancaq 
Axrın pis olacaq. 
Bu vaxt çöldə bir uşaq  
Azadın mahnısını  
Fıştırıqla çalırdı.  
Azad güldü: - Ora bax, 
  
  
___________________Milli Kitabxana_____________________ 
204 
 
Nəğmə gah alçalırdı,  
Nəğmə gah ucalırdı...  
Nəğmə deyirdi: "Durun,  
Hey gülüşün, gülüşün,  
Durun, atılın, düşün!  
Nə sevgi, nə məhəbbət!  
Nə desələr yalandır.  
Bir öpüşdür səadət,  
İnsana bu qalandır". 
-İlham, sözün varmı, de, 
Azad bəstəkarmı, de! 
-Xeyr, heç də bu hələ, 
Qalibiyyət deyildir. 
Musiqi oynaq olur, 
Yadda saxlamaq olur, 
Amma... 
-Nə amma, balam, 
Nə yazmısan, ay İlham! 
-Mən heç nə... Amma sənin, 
De, hansı bir nəğmənin 
Elə mənası var ki,  
İnsan heyrətdə qalsın.  
Azad, hər nəğmən məni  
Qoy haldan-hala salsın. 
-Gəl, öyrətmə sən məni, 
Bəs onda Ştraus? - 
Məğlub olurmusunuz? 
-Ah, o valslar, o valslar, 
Rəngbərəng bir həyatdır, 
Günəşi var, ayı var, 
Bir böyük kainatdır.  
Dostuq, istədiyimdən  
Dediyimi dedim mən.  
Sabah bir iclasda da  
Açıq deyə bilərəm. 
-Vallah, gedərsən bada, 
Mən də baxıb gülərəm. 
  
 
  
___________________Milli Kitabxana_____________________ 
205 
 
-Azad, sənin sənətin 
Səsləyir eyş-işrətə, 
Yaddır saf məhəbbətə, 
Çətin duyursan, çətin. 
Çıxarıb doğru yoldan 
Şirin təriflər səni, 
Edib birtəhər səni. 
Aldan, nə deyim, aldan, 
De, bu otaqda, a dost, 
Neçə cür səs eşitdin? 
-Nə üçün sual etdin? 
A könlü dar sərsəri, 
Səsmi? Bütün səsləri!.. 
Həm saatın, həm sənin, 
O evdəki Nigarın, 
Nigarın xışhaxışla, 
Açdığı vərəqlərin... 
Əl çəkərsənmi bizdən? 
-Qaldı ki, öz səsin bəs, 
Qaldı ki, könlümüzdən, 
Gələn səda, gələn səs. 
Sən dediyin səsləri 
Hamı eşidə bilər. 
Sənətkar üçün isə, 
Sükutdan da səs gələr. 
Hanı təzə boylanan 
Çiçəklərin sədasi? 
Ürəyə ilk iz salan 
Diləklərin sədası. 
Sənsə nə düşdü yada 
Tezcə bəstələyirsən, 
Müvəqqəti olsa da, 
Bizi üstələyirsən. 
İlhamı düşmən görüb, 
Azad çıxdı otaqdan. 
 
  
  
___________________Milli Kitabxana_____________________ 
206 
 
*** 
 
Xəyal, fikir götürüb  
Evdə onu bayaqdan.  
"Azmıdır istedadım,  
Hər vaxt baş olmuş adım.  
Bəs indi? De, bu uşaq,  
Birincimi olacaq?  
Gözəl Nigar, o Nigar  
Nə yaxından baxırdı,  
Nə mehriban baxırdı.  
O tanıyır, o duyur  
Məni bəstəkar kimi.  
Bir Nigar olarmı heç  
Bu gözəl Nigar kimi?  
Onu qucaqlar Azad,  
İlhamı dağlar Azad,  
Onda bilər ki, İlham,  
Sevimli bəstəkaram". 
 
*** 
 
Azad göy paltosunu  
Geyib çıxdı şəhərə.  
Tuş etdi şöhrət onu  
Sevdalı gözəllərə.  
Boy uca, qamət gözəl,  
Vüqarlıdır görkəmi,  
Hələ saçları da var  
Onun Rac Kapur kimi.  
O, vüqarla yeridi,  
Yenə də baxdı göyə,  
"Gözəl Azərbaycanın  
Dahisi mənəm", - deyə.  
Azad görüb yaxında  
Tanış qıza göz etdi. 
  
  
___________________Milli Kitabxana_____________________ 
207 
 
Gəzib sahil bağında  
Onunla evə getdi.  
Heyrət elədi yaman  
Xumar adlı bu qıza, 
-Nigar, - dediyi zaman... 
 
7 
 
Gedən İlhamdır, getdi.  
Gələn Azaddır, gəldi.  
O, niyə belə etdi?  
O, niyə belə güldü?  
Danışdı qəmli-qəmli  
Bədbəxt doğulduğundan,  
Gözəllərin əlindən  
Yanıqlı olduğundan: 
-İlham isə, doğrudan, 
Doğrudan, bəxtiyardır; 
Onun belə mehriban, 
Gözəl Nigarı vardır. 
Qəlbimi odlandırır, 
Musiqini duyan qız. 
Məncə, indi ən gözəl 
Skripkaçısınız. 
Paqanini kimi siz 
Könlü inlədirsiniz. 
Mənim yazdığım sizə 
Xoş gəlirmi heç? 
-Üzə 
Desəm də qoy deyim mən  
Sizin musiqinizdən,  
Başqa ilham alıram.  
Hər konsertdə çalıram. 
-O İlham niyə sevmir? 
Ona da bildirin bir. 
Qız olsanız da, bir qız, 
  
  
___________________Milli Kitabxana_____________________ 
208 
 
Yaxşı sənətkarsınız.  
Axtarıram, gəzirəm  
Sənintək Nigarı mən.  
Varlığımdan bezirəm  
Görməyəndə yarı mən.  
Nigar dedi ki: - Eh, siz,  
Niyə qəm yeyirsiniz?  
Bir gözəl yoldaşım var.  
İstəsəniz, o qıza  
Deyib anlatmaq olar. 
-O, sizə oxşayırmı? 
Aladırmı gözləri? 
Şirindirmi sözləri? 
Ağlı, kamalı varmı? 
Musiqini duyurmu? 
Çalırmı, oxuyurmu? 
Ucadırmı qaməti? 
Çoxdurmu sədaqəti? 
Sevərəmmi onu mən? 
Susursunuz... Axı, siz... 
-Bu iş ürək işidir, 
Bəlkə də sevmədiniz. 
Amma o sevər sizi, 
Gözləyər gecə yarı, 
Gözləyər səhər sizi... 
-Yox, elədirsə əgər, 
Sevərəmmi onu mən? 
Mən istərəm bir qızın 
Alışım həsrətindən. 
Deyin nəyə gərəkdir. 
Asan, ucuz bir vüsal? 
Sorğusuz sevəcəkdir, 
Azad, onu buyur, al. 
Qəm olsun, bu yolda qəm. 
Həsrətə dönsün aləm. 
Sonradan bilsin o qız, 
Nəkarəyəm, kiməm mən. 
  
  
___________________Milli Kitabxana_____________________ 
209 
 
Məhəbbət yollarında  
Ölərəm, dönmərəm mən.  
Sevdiyim sevməyibdir  
Heç zaman, heç vaxt məni.  
Anam doğmayaydı kaş,  
Doğunca bədbəxt məni.  
Mən gedirəm, sağ olun.  
Bu evə dayaq olun... 
 
8 
 
Sönmüş arzuların, ehtirasların  
Külləri altında qalan bir közü  
Közərtdi Azadın alovlu gözü.  
Yadına gör nələr düşdü Nigarın:  
Kefdə, qonaqlıqda qanşıq salıb,  
Qaralan axşamı, doğan səhəri.  
Adi nəfəsi də ədayla alıb,  
Ömrü başa vuran ailələri.  
Bir də ki, ilk sözü, ilk idealı:  
Hamıdan şöhrətli, hamıdan  
qəşəng  
Hər zaman,  
Hər yerdə, 
Hər hünərdə tək  
Gözəl bir oğlanı sevmək xəyalı.  
Üzüb rəqslərin ümmanlarmda,  
Nə qədər üzsə də heç doymadığı,  
Konservatoriya oğlanlarında  
Ürək qoymadığı, can qoymadığı.  
Amma o yanda da dostların, elin,  
Onlarla bir yerdə keçən hər ilin  
Gözəl romanların - 
Qəhrəmanların  
Mənalı təsiri...  
Olub əsiri 
  
  
___________________Milli Kitabxana_____________________ 
210 
 
Füzuli, Lermontov şeirlərinin...  
Əli çənəsində düşündü dərin. 
Birisi qüdrətli, o biri təmiz – 
İki hiss 
Yaşadı qəlbində mübahisəsiz:  
Bir gün coşdu amma, tufan 
qopardı, 
Aldı qucağına Nigarı onlar,  
Hərəsi bir yana çəkib apardı.  
Çaşdı bu tufanda fırlanan 
Nigar. 
Basıb sinəsinə skripkanı,  
Əydi bir qədər də başını yana,  
Çaldı Azad yazan bir şən havanı,  
İlham qulaq verdi kədərlə ona. 
 
9 
 
Nigarın gözlərində Azad ucaldı, getdi.  
Nigarın ürəyinə Azad xal saldı, getdi.  
Gecəyan... 
Ay gəlib pəncərənin yanına...  
Nigar yata bilməyir,  
Od tökülüb canına...  
"Azad özü qəşəngdir,  
Xasiyyəti ipəkdir.  
O, indi evdə təkdir,  
Eh, bu gözdə, bu qaşda  
İlham olaydı, İlham.  
İlhama qurban ollam,  
Nə deyirəm, ay aman.  
Çıx, ey fikir, bəd fikir, 
Qara fikir başımdan.  
Əgər ərimdən əvvl,  
Ərimdən uca, gözəl 
  
  
___________________Milli Kitabxana_____________________ 
211 
 
Azad görsəydi məni,  
Sevdiyini bildirib,  
Sevindirsəydi məni,  
Bu, başqa söz, başqa iş!  
Demək, xoşum gələrmiş?  
Nə dedim, nə düşündüm, 
Nə pis etdim, ay ana!  
Sadiq idim, bəs, ona?  
Bəs, könlümün ən əziz 
Yarıydı İlham mənim, 
Dünyada dünyam mənim.  
Yoxsa, aldanıram mən 
Rəngarənglik eşqinə?  
Öl, deyərdim, deyimmi?  
Ölüm də azdır mənə!  
Bu necə bir duyğudur? 
Bu necə ehtirasdır?  
Məni kəssələr de az,  
Doğrasalar da azdır.  
Azad, uzaq ol, uzaq!  
Niyə gözəl yaratmış,  
Səni gözəl təbiət?  
Bu, yaxşilıq deyildir,  
Cinayətdir, cinayət!  
Qoymayın yaxın gələ, 
Bizə gələ Azadı.  
Qoyma, İlham, o gülə,  
Qoyma, gülə Azadı.  
Azadım sənsən mənim,  
Necə? 
Azadım? Aman!  
Alovlandı bədənim,  
Ağrı qopdu başımdan.  
Haradasan, ay İlham,  
Sənin qurbanın ollam".  
Nigar çarpayısında  
Ayrı yatıb ərindən, 
  
  
___________________Milli Kitabxana_____________________ 
212 
 
Ayrıla bilməyirdi,  
Dərdindən, kədərindən.  
O durdu yavaş-yavaş...  
Qucaqladı İlhamı. 
-Ay İlham, yatmısanmı? 
-Sənə nə olmuş, Nigar? 
Nigar, Nigar, de nə var? 
-Bilirsənmi, ay İlham, 
Üşüyürəm, qorxuram. 
-Gəl, ay Nigar, gəl bəri, 
Bu axmaq fikirləri 
Bir yol başından çıxart.  
Evdə deyilsən ki, tək.. 
-Məncə, sənsən ən qəşəng. 
O, qəlbində ağladı, 
İlhamı qucaqladı. 
İlham onun gur, qara 
Saçlarına oldu qərq.  
- Xəstələnibsən, nədi? 
Nigarın çılpaq  
Dümağ 
Titrəyən tərli çiyni  
Ay nurunda titrədi. 
Nigar çox istədi ki, 
İstədi ki, anmasın, 
Düşünməsin Azadı; 
Necə oda yanmasın, 
Olmadı ki, olmadı. 
 
 
10 
 
Üz-üzə oturan rəfiqələrdir,  
Biri gözəl Nigar, biri Qəmərdir.  
Nigarın saçı gur, yanağı aldır,  
Qəmər bir pərişan, solğun xəyaldır. 
  
  
___________________Milli Kitabxana_____________________ 
213 
 
Nigar Azad deyib, Azaddan çalır,  
Qəmər qəmli-qəmli xəyala dalır.  
Söyləyir: - Rayona gedəndən bəri,  
Olubdur bir nəğmə dilim əzbəri:  
O, kimə xoş cəlməz, söylə bir kimə?  
Sən eşitməmisən? 
Mənə tanışdır. 
-Məncə, belə nəğmə az yaranmışdır. 
Onu dinləyəndə adam düşünür, 
Həyat başdan-başa mənaya dönür. 
Amma Azadınkı birtəhərdir ey... 
Bir az gurultulu nəğmələrdir ey... 
-Çaldığım pisdirmi? Bilirsən, 
Qəmər, 
İstəsən rəfiqən tanış eləyər  
Bunu yazan ilə... 
- Gərək deyildir. 
Mənim gözümdəsə İlham gözəldir.  
Bir dəfə görmüşəm, təvazökardır,  
Gözündə bir dərin düşüncə vardır. 
-Ay qız, buna bax ey, buna bax ey bir, 
Ay qız, o ki mənim, mənim ərimdir. 
-Bir teleqrama da dəymədik, ay qız? 
Ay toyu yoldaşsız edən vəfasız? 
Deməkki, bəs belə... 
İlham bu zaman  
Fikirli-fikirli girir qapıdan.  
Qəmər tez-tələsik ayağa qalxır, 
-Hələlik, - söyləyib otaqdan çıxır. 
-Ay bacı, nə oldu? Ay bacı, 
hara?.. 
-İlham, o vurulub sən bəstəkara, 
Deyir yaxşı yazır... 
-Doğrudan? Bəs sən? 
-Mən də çox sevirəm, düşmə həvəsdən. 
-Bilirsən, bu axşam müşavirədir, 
Mən də lap hazıram... 
  
  
___________________Milli Kitabxana_____________________ 
214 
 
-Məqsədin nədir? 
-Məqsədim odur ki, harayla, hayla, 
O ucuz, o dayaz patetikayla... 
-Yaxşı ey... Bəsdir ey... Bilirəm ki, sən, 
Hay-haray deyəndə Azad deyirsən. 
Bəs müşavirənin mövzusu nədir? 
-Xalqın nəğməsindən istifadədir. 
-Bilirsən, Azadın dalında dağ var, 
Sən cavan, Azadsa məşhur bəstəkar... 
Kəsər bircə sözlə səsini sənin, 
Bilinməz sorağı bircə nəğmənin. 
-Qoy olsun! Susmaram nə qədər sağam... 
-Yox, səni, mən səni qoymayacağam. 
 
11 
 
-Söz indi İlhama verilir, - deyə 
Salona boylandı sədri iclasın. 
İlham susdu niyə, dinmədi niyə? 
Bəlkə də gəlməyib, xəstə olmasın! 
İşıqda parlayır sədrin daz başı, 
Yenə də diqqətlə baxır salona, 
Böyüyür gözləri, çatılır qaşı; 
Azaddır "gəlməyib" söyləyən ona. 
Azaddır! Rəyasət kürsüsündədir. 
Çatmadır qaşları, 
Gurdur saçları. 
Gah sədri gözaltı süzür arabir,  
Gah da üz çevirir salona sarı.  
İlham axırıncı sıralardadır  
Gözəl Nigarıyla çiyin-çiyinə.  
Nigar: - Qalxma, - deyir, - ağlın 
hardadır?! 
Sən Allah, sən canın, qulaq as mənə!  
İlhamsa dartınıb qalxır ayağa,  
Çıxır pencəyinin ətəyi əldən. 
  
  
___________________Milli Kitabxana_____________________ 
215 
 
Boylanır qabağa, gedir qabağa: 
-Ay yoldaş, ay sədr, buradayam mən! 
Bu yaxın kürsüyə çatana qədər 
Titrəyir dizləri, yorulur İlham: 
"Çox yollar keçmişəm bu ana qədər,  
Amma indikitək yorulmamışam".  
Özünü çatdırıb kürsüyə İlham,  
Su içdi əvvəlcə, gülənlər oldu. 
-Yoldaşlar, bu saat başlayacağam... 
O, xeyli sussa da, danışdı birdən. 
Azadın haqqında deyəndə İlham 
Azad baş əsdirdi, söz atdı yerdən: 
-Ay canım, bilirsən heç nədir muğam? 
İlham çaşdı yenə, qızardı yenə, 
Yenə sükut etdi başı aşağı.  
Baxarkən Azadın göy gözlərinə  
İtirdi özünü uşaq sayağı.  
İlham su içəndə söz atdı Azad: 
-Az iç, maestro, böyük istedad! 
Su çoxdur onsuz da sözündə sənin, 
Su yoxdur, hayıf ki, üzündə sənin. 
İlham o gözlərdə istehza görcək, 
Qəlbinə dalbadal köz yapışdı, köz, 
Dedi: - Mədəni ol, səbr elə görək, 
Soruş sədrdən ki, kiminkidir söz. 
... Yoldaşlar, dediyim muğamat ki var,  
Göy kimi, yer kimi dərindir, dərin.  
Amma muğamatdan bəzən bəstəkar  
Köçürür sadəcə çox nəğmələrin.  
Muğam elə dərin bir dəryadır ki,  
Muğamdan min dəfə söz salmaq olar.  
O elə qəribə bir mənadır ki,  
Onunla dünyaya səs salmaq olar.  
Kimi bu dəryanın üzündən keçir,  
Kimi də baş vurur incilər seçir.  
Çırpınır illərlə inci seçənlər.  
Amma bu dəryanı üzdən keçənlər 
  
  
___________________Milli Kitabxana_____________________ 
216 
 
Köpüklə doldurub ağzını üzdən,  
Deyir ki, ən gözəl sənətkaram mən.  
Üzünü Azada çevirdi İlham:  
- Bəli, bilməyirik nədir o muğam.  
Siz onun kəfini xörək yerinə,  
Dinləyicilərə yedirirsiniz.  
Taxta sinənizdə ürək yerinə,  
Lira nişanınmı gəzdirirsiniz.  
Niyə deməyək ki, üzünə açıq,  
Sənin yazdıqların dərinmi, dərin?  
Sənətkar qəlbilə danışmalıyıq;  
Meydanı çox dardır o nəğmələrin.  
Aparmır uzağa onlar insanı,  
Dar gündə, bəd gündə tutmur əlindən,  
Hanı Üzeyirin dediyi, hanı?  
Nələr eşitmişik onun dilindən?!  
Nəhayət, sözünü qurtardı İlham,  
Yerini axtarıb tapdı birtəhər.  
Nigar acıq etdi: - Razı olmuram,  
Ala gözlərində dondu bir kədər.  
Kürsünün dalında göründü Azad,  
Hər cümlə başında "yoldaşlar!" 
- dedi, - 
Onda nə savad var, nə də istedad,  
Qoymuş adını da bəstəkar, - dedi.  
Qoca professor söz aldı yerdən,  
Dərin sükut çökdü salona birdən.  
Qoca eynəyini taxtı gözünə: 
-İlhamın sözündə həqiqət vardır. 
Azad, qoy deyim ki, sənin üzünə, 
İlham az yazsa da, bir sənətkardır. 
-Sən qoca kişisən, get evində yat. - 
Professor soruşdu: - Nə dedin, Azad? - 
Qocanın sifəti ağardı birdən: 
-Sənin atan yerdə bir kişiyəm mən. 
Titrədi qocanın əli, ayağı, 
Ömründə belə söz eşitməmişdi. 
 
  
  
___________________Milli Kitabxana_____________________ 
217 
 
Çırpındı ürəyi, əsdi dodağı,  
Əlləri titrəyib yanına düşdü:  
- Çox sağ ol!.. - Toxtayıb danışdı yenə,  
Bir qızartı çökdü solğun üzünə...  
Azadın nə qədər dostları varmış,  
Yamanca vurdular İlhamı yerə  
Nigarsa qərq oldu düşüncələrə:  
"Azad nə hörmətli bir bəstəkarmış!  
Paxıllıq etmirmi İlham Azada?  
O böyük şöhrətə, o böyük ada?!  
O professor da qocalmış daha.  
Sabaha baxasan gərək, sabaha.  
Bəs, Qəmər? Deyirdi o axşam Qəmər  
Gözəldir İlhamın yazdığı əsər.  
Eh, Qəmər adicə müəllimədir,  
Onun musiqidən qandığı nədir?  
Azadın sədası tutmuş hər yanı,  
Gəzir başdan-başa Azərbaycanı.  
Bir də ki, mənim də qənaətim var,  
Onun sənətinə məhəbbətim var". 
 
12 
 
Uçub gəlir dənizdən  
Gərib ağ qanadını  
Dalğalara bir səhər.  
Yel vurduqca tərpənər,  
Birər-birər  
Ləpələr 
Sahilə zər səpələr.  
Dalğarıın biri qızıl,  
Biri boz, biri ağdır,  
Dəniz zolaq-zolaqdır,  
Dəniz pillə-pillədir.  
Külək pəncərələrdə  
Pərdələri yellədir. 
  
  
___________________Milli Kitabxana_____________________ 
218 
 
Günəş sanki batıbmış  
Dalğalarda bu gecə,  
Yenə çıxır, közərir,  
Alışacaq indicə  
O yanır,  
O ucalır. 
Üfüqlərdən sahilə  
Yanar bir körpü salır:  
İşıqlanır. Elə bil 
Buruqlar addım-addım  
Yeriyir üzü bəri.  
Yırğalanıb ayılır 
Dünəndən lövbər atmış  
Ağır-ağır gəmilər.  
Açılır Bakımızın 
Əzəmətli səhəri,  
Doğma səhər, xoş səhər...  
Azadın son zamanlar 
Yazdığı bir nəğməni  
Yadına saldı Nigar.  
"Aşiqinin, ay gözəl,  
Qəsd eləmə canına.  
Səhər açılanda gəl  
Pəncərənin yanına!"  
Buna görəmi Nigar  
Pəncərənin yanında  
Gəlib dayandı bu gün; 
Açdı qara saçları,  
Tökdü çiyninə çin-çin.  
Daramaq istəyirdi 
Daraq əlində qaldı;  
Gördüyü bir mənzərə 
Onu heyrətə saldı.  
Odur, bağda oturmuş  
Bir skamyada Azad.  
Elə bil ki, Azaddan 
Üz döndərib kainat. 
 
  
  
___________________Milli Kitabxana_____________________ 
219 
 
Aradan keçdi bir gün,  
Azad yenə ordadır.  
Nigar pəncərələrdən  
Boylandı, baxdı hər gün,  
Azad yenə ordadır.  
Bir səhər  
Belə keçir, 
Bu beş gün, on gün olar.  
Azadı burda hər gün,  
Gördü hər səhər Nigar.  
Bir gün əlində zənbil  
Gedirdi asta-asta,  
Baxmayirdı Azada,  
Görməyirdi elə bil.  
Yeridi ona sarı,  
Yeridi birdən Azad.  
Güldü Nigara onun  
Gözlərində şöhrət, ad.  
Cazlı, 
Tanslı,  
Ah, necə, 
Ehtiraslı bir həyat,  
Tamam başqa kainat,  
Görüşdülər,  
Keçdilər. 
Dönüb baxanda dala,  
Nigar öldü az qala!  
Ürək payimal oldu.  
Yanaq yandı, al oldu,  
Təkcə kiçik bir çapıq  
Qaralırdı üzündə.  
Yaş göründü gözündə, 
Sallandı kirpiyindən,  
Elə bil o damlatək  
Ürəyi də düşəcək. 
Çünki Azad da dönüb sözlü, suallı baxdı,  
Yoxsa çağıracaqdı? 
  
  
___________________Milli Kitabxana_____________________ 
220 
 
Günlər belə ötmədi, 
Azad çıxıb getmədi. 
Nigarını görməmiş, 
Şlyapanı götürüb, 
Yerə əyib başını 
Ona salam verməmiş. 
Azad bu bağa gəldi 
Səhər günəşlə birgə. 
İndi gəl bu ürəkdən, 
Bu sönməyən diləkdən  
Sirr gizlə, can əsirgə. 
 
13 
 
Geniş səhnə... Ortada dümağ geyinmiş Nigar,  
Burum-burum burulmuş çiyinlərində saçlar.  
Qoynunda skripka, baş əyilibdir yana,  
Gözlər yarı yumulmuş, süzgün baxır salona.  
Lojadakı adamın baxışları itidir.  
Nigar ona baxmayır, axı fikri qətidir.  
Nəğmənin ahəngisə qoyur ki, dursun onu,  
Əyir onun boynunu,  
Yana əyir, o yana. 
Nigar baxır yenə də bu nəğməni yazana.  
Azadınsa baxışı deyir; "Sevirəm səni!"  
Yaxasından ağ donun yandırır ağ sinəni.  
Çıxışmı qurtarıb evə gedəndə Nigar,  
Gördü tində adam var, Azad idi bu adam. 
-Salam, Nigarcan, salam! 
Tutdu onun əlindən: - Nə qədər ki, mən varam, 
Bu ələ minnətdaram. 
Sizin icazənizlə öpərdim bu əli mən... 
Hərarətli, sorucu, uzun sürən öpüşdən 
Nigar əlini çəkib düzələndə yoluna 
Azad bir an içində girdi onun qoluna. 
-Bir səbr elə, dayan sən, 
  
  
___________________Milli Kitabxana_____________________ 
221 
 
De mənə nə istəsən, 
Mən rəziləm, alçağam 
Yeri gələrsə əgər, 
Sən istəsən 
Bil ki, mən 
Yenə alçalacağam. 
Sənsiz, demə, varam mən, 
Axı, sənətkaram mən. 
Bir-birindən aralı biz nəyik ki, ay Nigar, 
Gərək duya, anlaya sənətkarı sənətkar. 
Hər gün sahildə axşam, 
Səni axtaracağam 
Bağın girəcəyində. 
Barı, bir insaf olsun, ay Nigar, ürəyində! 
Saat doqquz tamamdan 
Düz saat ona kimi 
Oradayam hər zaman, 
Lap qocalana kimi. 
Vaxtın olarsa nə vaxt, 
Keçsə bir il, iki il, 
On il keçsə gec deyil. 
Gözləyərəm, a xoşbəxt, 
Yerim dəniz qırağı,  
Nigar, xəbər al məni! 
Bir gün, bir axşamçağı  
Nigar, yada sal məni!  
De, buna nə sözün var?  
Gözləyirəm, gəl, Nigar!  
Bağın girəcəyində...  
Barı, bir insaf olsun,  
Ay Nigar, ürəyində.  
Nigar titrək əliylə  
Qapamışdı üzünü.  
Göz yaşı gilə-gilə  
Axırdı, tokülürdü  
Yumru yanaqlarından  
İlham üçün aldığı 
  
  
___________________Milli Kitabxana_____________________ 
222 
 
Not varağına bir-bir  
Tıppa-tıp... 
Azad gedir,  
Onun ayaq səsləri  
Birdən kəsildi nədən?  
Eşidildi təzədən.  
Kəsildi.  
Eşidildi. 
Nigar bircə söz tapıb  
Ona deyəmi bildi? 
 
14 
 
Nigar oturmuş yenə  
Pəncərənin yanında.  
Əli çənəsindədir,  
Həsrəti var canında.  
"Bu idimi ailə?  
Bu idimi məhəbbət?  
Bu idimi xoş vusal?  
Həsrət gözəldir, həsrət!  
Məlal istərəm, məlal.  
Gəncliyin qurtardımı  
İntizarı, görüşü?  
Xoş günlərim vardımı,  
Bu nə işdi, nə işdi?  
Adiləşdi bu həyat!  
Ah, necə adiləşdi!  
Görünməsəydi Azad!  
Siz nə bəxtiyarsınız,  
Ey azad rəfiqələr.  
Od tutdu bağrım, ay qız,  
Yanıram axşam-səhər". 
  
  
___________________Milli Kitabxana_____________________ 
223 
 
15 
 
Gün batdı, axşam oldu, 
Bu gələn, İlham oldu. 
Bir dəstə gül gətirdi. 
Nigarına, 
Yarına, 
İlk baharına verdi. 
Dedi: - Necə qəşəngdir! 
-Eh, nəyimə gərəkdir. 
-Sən ki gülü sevirsən. 
-Sevmirəm, sevmirəm mən! 
Öz güllərim solubdur, 
Gör, bir necə olubdur.  
İlham baxdı: 
- Doğrudan,  
Solub dibçəkdə güllər.  
Ay Nigar can, Nigar can,  
Heç bu da işdir məgər...  
Güllərə bax, güllərə  
Quruyub nahaq yerə.  
Həsrətindən solubdur,  
Sapsarı saralıbdır.  
Nə olmuşdıır, de, sənə  
Sirr sözünü desənə? 
-Sən mənim İlhamımsan. 
Mənim mehribanımsan. 
İstərəm pis olasan, 
Nə qeydimə qalasan,  
Nə oxşayasan məni,  
Sevmə məni, sən məni.  
Sənə yaraşmır Nigar. 
-Nigar, dəlisən, nəsən? 
Danış görüm bir nə var. 
Nigar istəyirdi ki, 
Doğrudan, pis olsun ər, 
  
  
___________________Milli Kitabxana_____________________ 
224 
 
Ona acı söz desin,  
İncitsin axşam-səhər.  
Onun da olsun haqqı  
Başqasını sevməyə.  
İlhamsa mehribandır,  
Nigar ona nə deyə?  
İlham gəldi yaxına,  
Diqqətlə baxdı ona,  
Qucaqlayıb oturdu  
Yanındakı divana,  
Bir daha baxdı ona.  
Əyib onun başını  
Öpdü, qoydu köksünə: 
-Nigar, o nəydi dedin? 
Nigar, nə olmuş sənə? 
Nigar, danış, Nigar, din! 
 
16 
 
Gün niyə batdı yenə?  
Ah, niyə düşdü axşam?  
Yenə - dənizz seyrinə  
Gedək, - söylədi İlham. 
-Yox, getmirəm, getmirəm. 
İxtiyar mənimkisə 
Dənizi seyr etmirəm. 
-Sən o deyilsən... Nəsə... 
İlham çıxıb gəzdi tək, 
Nigar evdə bezdi tək, 
Sahil ona - gəl! - dedi. 
O, yox! - deyib ağladı.  
O, dənizə açılan,  
Pəncərəni bağladı.  
Bağlı pəncərədən də  
Göründü sahil ona. 
-Tez ol, - dedi, - gəl, - ona, - 
  
  
___________________Milli Kitabxana_____________________ 
225 
 
Azad gedir, qayıdır,  
Azad gəlir yenidən,  
İnsafın olsun, ay qız,  
Ürəyi daşsan ki, sən! 
 
17 
 
Bir duyan varmı onu?  
Kim anlaya, kim bilə?  
Nigar ömrü uzunu  
Çıxmasınmı sahilə?  
Nigar da öz-özünə  
Baxıb güzgüdə bir gün  
And içdi, dad çəkdi ki,  
"Sahilə gəzmək üçün,  
Gəzmək üçün gedirəm.  
Elə-belə gedirəm.  
Yoxsa bir məqsədim var?  
Bilə-bilə gedirəm?"  
O, arxası düyməli  
Yaşıl donunu geydi.  
Bu ən yaxşısıdır ki,  
Nə üçün onu geydi?  
Ürəyində həyəcan  
Evdən çıxdığı zaman  
Səs gəldi dörd tərəfdən.  
- Ana, - dedi, - ay ana,  
Mən hara gedirəm, bəs?  
Kimin səsidir bu səs,  
Kimdir, mənə nə deyir?  
Sahilin işıqları 
Niyə belə titrəyir?  
Yox, bu başqa səs idi,  
Lap nəfəsim kəsildi.  
Lap boğazım qurudu,  
Bir içim su, bir az su. 
  
  
___________________Milli Kitabxana_____________________ 
226 
 
Su içdi bircə qurtum.  
İçib düzəldi yola.  
Bir az gedib dayandı,  
Daldı fikrə, xəyala.  
Bu vaxt uca buruqdan  
Paraşütlə bir oğlan  
Uçub gəldi aşağı.  
Hiss elədi ki, Nigar  
Ucalardan alçağa  
Enir bu oğlan kimi.  
Nigar indi havada,  
Nigar indi göydədir.  
Qapqaradır hava da,  
Yer haradır, göy nədir?  
Yaralı bir quş kimi  
Qanad çalır nə vaxtdır,  
Dənizəmi,  
Yerəmi, 
Hara yıxılacaqdır?  
Nigar yeriyib asta,  
Baxmadı da Azada.  
"Axı, dəniz seyrinə  
Elə-belə gəlibdir,  
Bilə-bilə gəlibdir?"  
Azad gəldi yaxına,  
Salam da verdi ona.  
Yeridilər fikirli,  
Yeridilər aralı.  
Ürəyi gəldi dilə:  
Söylədi: - Ey vəfasız,  
İlhamla bir vaxt belə  
Gəzərdin, ay qız, ay qız?  
Ah, nə üçün bu Azad  
Çəkdi qolundan onu?  
Etdi yolundan onu?  
Onlar keçdiyi zaman  
Dəniz qırağındakı 
  
  
___________________Milli Kitabxana_____________________ 
227 
 
Sulanmış asfalt yolu  
Sıçrayıb balıq kimi  
Azadın əllərindən  
Çıxdı Nigarın qolu.  
Adamların içindən  
Birdən ona çox tanış,  
Yaxın adam göründü.  
"Bax, bu odur, özüdür,  
Nigar, İlham göründü".  
Əllərini apardı  
Alovlanmış üzünə,  
Bilmədi qatar-qatar  
Maşın gəlir üstünə.  
Azad qaçdı kənara,  
- Səni basar maşınlar,  
Tez ol, - dedi Nigara.  
Dondu yerində Nigar.  
Gələn maşınlar qəfil  
Haray salıb dayandı.  
Bütün dünya elə bil,  
Yuxusundan oyandı.  
Uzanlarda hardasa,  
Qıyya çəkdi bir gəmi.  
Sədalar zilə gəldi,  
Dindi orkestr kimi.  
Səs bürüdü aləmi,  
Səsə düşdü hər nə var,  
Dondu yerində Nigar.  
Həsəd çəkdi karlara,  
Həsəd çəkdi korlara.  
Düşünmək istəmədi  
Adı nədir, nəçidir...  
Burda niyə dayanmış,  
Niyə burdan keçirdi.  
Neçə cür çıxış yolu  
Dolandı xəyalında.  
İstədi ki, gizlənə 
  
  
___________________Milli Kitabxana_____________________ 
228 
 
Redikülün dalında,  
Əlindəki əzilmiş  
Xırda gülün dalında.  
İstədi ki, məhv olub,  
Nə danışa, dinə o.  
Dönə daşa, torpağa,  
Bir heçliyə dönə o!  
Dindar deyildisə də,  
Dedi: - Allah, ay Allah,  
Mənə də bax, ay Allah.  
Allah, bıı mən deyiləm,  
Vallah, bu mən deyiləm.  
İlham, bu mən deyiləm.  
Anam, bu mən deyiləm.  
Sonra səhv edərsiniz!  
Mən məhv edərsiniz!  
Doğrusunu deyirəm,  
Məni deyiləm, deyiləm.  
Niyə inanmırsınız?  
Burda duran bu pis qız  
Bir axmağın biridir.  
Ölüm - onun muzdudur,  
Qəbir - onun yeridir.  
Mən deyiləm, bu - odur.  
Baxma, baxma, ay İlham!..  
Mənmi niyə baxıram?  
Mən ki burda deyiləm.  
Doğrusunu deyirəm,  
Mən deyiləm, deyiləm.  
Bu əl kimin əlidir?  
Kim yapışdı, bu qızın  
Biləyindən, qolundan?  
Axı, bu başqa qızdır,  
Nə istəyirlər ondan?..  
...Açan zaman gözünü, 
  
  
___________________Milli Kitabxana_____________________ 
229 
 
Azadın otağında,  
Güzgünün qabağında  
Gördü Nigar özünü...  
Adam-adama bənzər,  
O adam əriydimi?  
O gözlər, odlu gözlər  
Onun gözləriydimi?  
Azad bir an içində  
Aldı onu qoynuna.  
İsti, odlu, dalğalı  
Bir həyəcan içində,  
- Xeyr, - söylədi ona, - 
Gördüyün adam, - dedi, - 
Deyildir İlham, - dedi, - 
Can, - dedi, - yarım, - dedi,  
Ey yoxluğum, varlığım,  
Qəmim, bəxtiyarlığım,  
Mənim Nigarım, - dedi.  
Aradan xeyli keçdi,  
Sükut çökdü otağa...  
Nigar qalxdı ayağa.  
Nigar istədi Azad  
Onun könlünü alsın.  
Qoy yenə də kainat  
Gözlərində ucalsın.  
Bunlar bir yana qalsın.  
Nigarı dindirmədi,  
Bir sual da vermədi,  
Sanki onu görmədi.  
Könlü nələr demədi  
Nigara nələr, nələr...  
Dedi: - Halın necədir,  
A şirin dilli dilbər?  
Dedi, dedi Nigara.  
O, ağzından gələni. 
  
  
___________________Milli Kitabxana_____________________ 
230 
 
Bura hara, sən hara?  
Yaman sevir o səni!  
Nigar saraldı, soldu,  
Köks ötürdü dərindən.  
Könül uçdu yerindən.  
Üşürgələndi Nigar.  
Sevda zirvələrindən  
Bu əcayib, qəribə  
Otağa endi Nigar,  
Seyr eylədi otağı,  
Yaydımı, yoxsa qışdır?  
Təqvimin də varağı  
Çoxdan cırılmamışdır.  
Qırılmış qanadıdır  
Elə bil ki, həyatın  
Böyük gümüş kəfkiri  
İşləməyən saatın.  
Gözəllik, rəngbərənglik  
Onu aldatmasaydı...  
O, qapıdan çıxanda,  
Qorxa-qorxa baxanda,  
Könlü necə qan oldu.  
Elə bil bütün şəhər,  
Büitün gələn-gedənlər  
Onu tanıyan oldu.  
Könlü dərd ilə yüklü,  
Hamıdan üz gizlədi.  
Balacalı, böyüklü  
Hamı onu izlədi.  
Evə çatdı, nə çatdı,  
Gördü qapı açıqdır.  
Saçlarına əl atdı:  
Bəlkə də pırtlaşıqdır?  
Rediküldən çıxarıb  
Balaca güzgüsünü, 
  
  
___________________Milli Kitabxana_____________________ 
231 
 
Çaşdı tələsdiyindən  
Onun dalına baxdı.  
Görməyəndə özünü  
Sanki yıxılacaqdı.  
Belə ağır bir fikir:  
Mən varammı, yoxammı?  
Ah, bu nədir, bu nədir?., 
 
18 
 
Azad ilə Nigarı,  
Görən adam, o adam,  
Yoxsa İlhamdır, İlham!  
Axı dinib-danışmır,  
Nigara bir söz demir.  
Nigardan da bircə söz,  
Bircə kəlmə gözləmir.  
Anlamışdır elə bil,  
Nigar o Nigar deyil.  
Amma birdən: - Ay Nigar,  
Nə var, - dedi, - Ay Nigar.  
Dərd eləmə, əzizim,  
Vaxt gələcək ki, bizim,  
Musiqi aləmində,  
Xidmətimiz,  
Yerimiz,  
Əsərimiz olacaq.  
Bir gülümsə, sən Allah,  
Gülümsəmir, buna bax...  
Qoy çalım pianoda  
Yazdığım sonatanı.  
O ilk məhəbbət haqda,  
Söz haqda, söhbət haqda.  
Yar haqda,  
Nigar haqda. 
  
  
___________________Milli Kitabxana_____________________ 
232 
 
Musiqi qurtardı...Dinmədi Nigar,  
Əlləri qoynunda baxdı küçəyə.  
Dedi: "Hardaqaldı, harda o çağlar...  
İlhamın qədrini bilmədim niyə?  
Məni bu dərdlərə salan düşmənim  
Azaddır, Azadın musiqisidir.  
Daş olsun, kül olsun başıma mənim,  
Ay aman, bu nə hal, bu əhval nədir?  
Nədir həyatımın indi mənası,  
Həyatım nə qədər nasiranədir!  
De, o stul nədir, de, o rəf nədir?  
Baş-başa vurulmuş üç şam taxtası.  
Nədir bu küçələr, nədir bu yollar  
Evə getmək üçün, gəlmək üçündür.  
Orda nə vüsal var, nə də intizar,  
Nə də ki, ağlamaq, gülmək üçündür,  
Otağa bir sükut çökdü o axşam,  
Nə Nigar dilləndi, nə də ki İlham..." 
 
19 
 
Bir gün Bəstəkarlar İttifaqında  
Qəfilcə rast cəldi Azada Nigar.  
"Keçən gün, qara gün, gəl, düşmə yada". 
-Nigar, söylə görüm nə yenilik var? 
Bu zaman arxadan İlham gəlirdi, 
-Nigar, bu İlhamın inanmır mənə, 
Özünü hər zaman dahi bilirdi... 
Ordan evlərinə yuyürdü Nigar, 
Yolda skripka düşdü, bilmədi. 
Götürüb tələsik bircə dəst paltar, 
Çıxıb gedən oldu, daha gəlmədi. 
Dolandı həftələr, dolandı günlər, 
Ay da başa çatdı, Nigar gəlmədi. 
Günəş axşam batıb, göründü səhər, 
Hər gedən qayıtdı, Nigar gəlmədi. 
  
  
___________________Milli Kitabxana_____________________ 
233 
 
İnsafı harda qaldı,  
Özü harda, gəlmədi, 
Niyə Nigar gəlmədi?  
Pəncərəni tutdu toz, 
Tutdu qubar, gəlmədi:  
Gündüz Günəş, axşam  
Ay, Pəncərə qarşısında 
Dayandı, fikrə daldı.  
Açılmadı pəncərə,  
Bu Nigar harda qaldı? 
 
Yavaş-yavaş fikirli,  
Ötdü Günəş, ötdü Ay;  
Batdı Günəş, batdı Ay.  
Dibçəkdəki çiçəklər  
Saraldılar, gəlmədi.  
Qaraldılar, gəlmədi...  
Pişik çıxıb otaqdan  
Pilləkənin başında  
Yola baxır bayaqdan.  
Xalanı fikir aldı,  
Gözləri yolda qaldı.  
İlhamın dağ dərdini  
Gözəl Nigar bilmədi,  
Gəlmədi ki, gəlmədi! 
 
20 
 
İlham demədiyi adam qalmadı,  
Nigardan heç yerdə soraq olmadı.  
Amma necə gəldi, gəldi bir səhər,  
Gəldi tanışları həmin o Qəmər.  
Söylədi İlhama olub-keçəni:  
- Nigar, yazıq Nigar tez inanandı,  
O, mürtəd Azadın oduna yandı...  
(Dünən bir məktubla yad edib məni) 
 
  
  
___________________Milli Kitabxana_____________________ 
234 
 
İlham xalaya baxdı,  
Əydi başını xala.  
İlham çıxdı otaqdan.  
- Hara gedirsən, bala? 
 
* * * 
 
O görmədi ki, maşın 
Süzüb gəlir uzaqdan.  
Maşın birdən səslənib  
Silkələndi, süründü.  
Birdən dayandı, birdən.  
Asfaltın üstdə qara,  
Əyri izlər göründü.  
Tüstü çıxdı daldakı  
Təzə, qoşa təkərdən.  
İlham baxdı, dinmədi.  
Şofer: - Dəlidir, - dedi,  
Əl eləyib, maşını  
Sürdü getdi uzağa.  
İlham bir az dayandı,  
Yollandı yaxın bağa, 
Oturdu sahildəki,  
Sınıq bir skamyada. 
Ah, keçən gün, keçərı gün,  
Sən niyə düşdün yada?! 
Qonaq gəldi bircə an, 
Ey ötən günlər, aylar. 
Günəş, tərsinə fırlan, 
Axın geriyə, çaylar! 
Cavanlaşın, adamlar, 
Bəlkə dönə o bahar. 
Xəzri əsdi, nə əsdi, 
Xəzri hara tələsdi? 
Çiçəkləri, gülləri 
Ələk-vələk elədi: 
  
  
___________________Milli Kitabxana_____________________ 
235 
 
Nəyi aradı külək?  
Coşdu haray çəkərək. 
Döydü pəncərələri,  
Külək, 
şişirtdi, açdı, 
Qaldırdı pərdələri, 
Parçaladı Xəzəri; 
Birdən şahə qaldırıb 
Dindirdi dalğaları, 
Endirdi dalğaları. 
Nigarı axtardımı, 
Coşan xəzri Nigarı? 
Kiparisin, palmanın 
Əyildi budaqları, 
Çevrildi yarpaqları. 
Neçə yarpaq da düşdü 
Düşdü bir-bir, iki-bir, 
Xışıltıyla sürüşdü... 
Yarpaq oynadı keçdi, 
Qalxdı təzədən göyə... 
Çırpındı ki, elə bil 
Doğma budağa düşsün.  
Onu vurduqca külək,  
İstərdimi qərib tək, 
Uçsun uzağa düşsün... 
Ağaclar da baş əydi  
Uzaqlarda kiməsə  
Qəmli adamlar kimi.  
Aldı İlhamı sahil 
Qucağına 
Dözülməz, 
Küləkli, soyuq, acı, 
Qəmli 
intizar kimi... 
Bu göylərə nə oldu? 
Dünyanın bu başında, 
Dünyanın o başında. 
  
  
___________________Milli Kitabxana_____________________ 
236 
 
Gurhagur gumldadı.  
Yağış gücləndi, coşdu, 
Şırhaşır şırıldadı.  
Çoxu çatıb qaşım,  
Çətirin açdı, qaçdı,  
Nədir bunun mənası?  
Yağışın titrək toru  
Dəniz işıqlarını göstərdi  
Xeyli tutqun,  
Göstərdi xeyli uzaq.  
İlham işığa baxdı,  
Gözü qaraldı ancaq.  
Nargində, Bayıldakı,  
Haradasa közərib,  
Yanan xırda bir işıq  
Görünməz oldu artıq. 
 
* * * 
 
Evə gəldi... bir kağız...  
Görən kimdəndir kağız?  
Nigarın xəttidir bu,  
Bu ki onun məktubu...  
"Salam, könlü qan olan,  
Məndən nigaran olan!  
Vəfasızam,  
Pis qızam,  
Uzaqlarda yalqızam.  
Gündüzüm qəm, gecəm qəm,  
Yaşayıram hardasa, 
Heç özüm də bilmirəm. 
Yəqin deyirsən ölmüş! 
Ölməmişəm mən ölmüş! 
Canımı almaq üçün 
Əcəli tap, əmr elə. 
Mən bir heçəm, barı sən 
  
  
___________________Milli Kitabxana_____________________ 
237 
 
Səadətlə ömr elə".  
O titrədi... 
O keçdi pianonun dalına.  
Endirdi yumruğunu  
İki dəfə alnına.  
Pəncərəyə göz dikib 
Durdu, çox belə durdu.  
Əllərini qaldırıb  
Birdən başının üstə,  
O dil bilən dillərə  
Bütün gücüylə vurdu.  
Tez də qalxdı ayağa,  
Göz gəzdirdi otağa;  
Bu, Nigarın saatı,  
Bu, Nigarın qolbağı,  
Bura oturduğu yer,  
Bura axır zamanlar  
Köksünü qucaqlayıb  
Boynunu burduğu yer!..  
Kimə desin bu dərdi?  
Dostlar da yaylaqdadır,  
Hərəsi bir bağdadır,  
Onlara zəng edərdi,  
Bu necə bir qəmdi ki,  
Tutmuş bütün otağı,  
Tutmuş bütün şəhəri,  
Bütün bağçanı, bağı.  
Hara gedir nə xeyri, 
Orda da qəm, yenə qəm.  
Sən ki bir şəhər oldun  
Ah, nə deyim sənə, qəm.  
İlham getdi kurorta,  
Getdi Leninqrada.  
Getdi ata yurduna,  
Qəm göründü yurd ona.  
Getdi, yenə də qəmli,  
Yenə də möhnətlidir. 
  
  
___________________Milli Kitabxana_____________________ 
238 
 
Qəmdən qaçmaq olarmı?  
Xeyr! O, təyyarədən, 
Qatardan sürətlidir.  
Gəldi Bakıya İlham,  
Dedi, - İlham, ay İlham,  
Yoxsa zəif adamam?  
Boğa bilməyəcəyəm,  
Kədərimi, hissimi?  
Düşəcəyəm çöllərə  
Zəif bir insan kimi? 
 
21 
 
Dil boğaza qoymadı, beş gün, altı gün xala: 
-Bir get, ay oğul bala, 
Get, o qocaya de ki, qohumunam mən sənin.  
Nə vaxtdır ki, gəlməyir səsi də bir nəğmənin. 
-Yox, xala, işləməkdən kor olsa da gözlərim, 
Qoy özüm öz gücümlə öz gücümü göstərim. 
-Allah görüm sabaha çıxartmasın Azadı. 
-Yox, ay xala, olmadı. 
Həkim de lazım olsa göndərərəm ki, ona  
Qoy ölməyib sağ olsun, qoy sona baxsın, sona. 
-Özün bilən yaxşıdır, gözünə qurban olum. 
-Sənin də, bax, bu gözəl sözünə qurban olum. 
-Bıy, Allah eləməsin, nə deyirsən, ay İlham, 
Qaşının çapığına yüz dəfə qurban ollam. 
 
* * * 
 
Gecə yarı... Ay batıb... Sərin hava təmizdir,  
Hamı yatıb... Yatmayan sənətkarla dənizdir.  
Yenə qalın qaşları çatılıbdır İlhamın.  
Qaşındakı o çapıq yenə də görünməyir.  
Gözünə yuxu getmir yan otaqda xalanın,  
Xəlvət açıb qapını çay gətirir arabir...  
İlham yazır, yaradır "Damcılar" əsərini. 
  
___________________Milli Kitabxana_____________________ 
239 
 
İlham susur, oxuyur, gen açır əllərini.  
...Damcı damcıya çatdı,  
Damcı dərya yaratdı, 
Damcı coşdu, çağladı, Kür oldu, Araz oldu.  
Damcı yenə susmadı, damcı dedi: - Az oldu.  
O çağırdı dostluğa dənizləri, gölləri,  
Uzaq səltənətləri, obaları, elləri.  
O söz açdı, söz dedi bəşər səadətindən:  
Dəryaya dərya axdı ellər məhəbbətindən.  
Volqa-Kürə, Kür-Nilə, Nil-Araza qarışdı,  
Damcı okeana çatdı, okean aşdı-daşdı.  
Birləşdilər, axdılar, dənizlər, okeanlar. 
Qucaqlaşdılar onlar, 
Aşıb-daşdılar onlar. 
 
22 
 
Filarmoniyada az deyil adam,  
Onun simfoniyası çalınacaqdır...  
Durub xalasıyla arxada İlham  
Sağına, soluna baxır nə vaxtdır.  
Olardı bir zaman Nigar yanında;  
Ağrılar, acılar gəzir canında.  
Qoca professor qabaq sırada,  
Boylanıb arxaya baxır arada.  
- Gəl, gedək, axtarır, - söylədi xala, - 
O, səni axtarır, səni ay bala!  
Qocanın yanına gələndə onlar,  
Xala açıb dedi qəlbində nə var.  
Qoca fikrə gltdi: - Yamanca tərssən,  
Amma təəssüf də eləmirəm mən.  
Bunu əzəldən də bilsəydim əgər,  
Yaxşılıq edərdim elə bu qədər.  
Mənə hər talantlı adam qohumdur,  
Mən də bir qocayam, əqidəm budur,  
Eşitdin səsimi müzakirədə?  
Əsər gözləyirik səndən yenə də. 
___________________Milli Kitabxana_____________________ 
240 
 
 
 
Qoca heyran-heyran baxdıqca ona, 
Gözündən süzülüb damcı-damcı yaş, 
Gümüş zolaq saldı ağ saqqalına. 
- Gözəldir əsərin, gözəl, a qardaş. 
Tutur orkestrdə yerini hərə, 
Köklənir qaboylar, skripkalar. 
Sanki bu dəqiqə gələcək Nigar. 
Dirijor baş əyir ikinci kərə, 
Çubuğu qaldırır, endirir qəfil. 
Simfoniya elə bil 
Qabardı, aşdı, daşdi. 
Yayıldı radiodan, 
Dağlar başından aşdı, 
Şəhərləri dolaşdı. 
Səda saldı hər yana, 
Yetişdi Gürcüstana, 
Çatdı Nigara bu səs, 
O neyləsin indi, bəs? 
Ömrə yaxşı bax dedi. 
Qəbahətdir, ay Nigar, 
Özünü asmaq dedi. 
Qayıt, - dedi, - bu saat 
Bu mənalı həyata, 
Bu rəngarəng, narahat, 
Dalğalı kainata. 
Nigar sevdi bu səsi, 
Könlünə damcı-damcı 
Axdı həyat həvəsi. 
Azad isə evində 
Yaman mükəddər oldu, 
Qəzəbindən boğuldu. 
Əliylə tez-tez atdı 
Uzun saçını dala. 
Gah gəldi, gah dayandı, 
Gah da getdi xəyala. 
Bağladı radionu... 
Qonşulardan gəldi səs, 
  
___________________Milli Kitabxana_____________________ 
241 
 
Qonşudan xahiş etdi,  
Kəsdilər radionu.  
Götürdü heyrət onu:  
"İndi hardan gəldi səs?"  
O neyləsin indi, bəs?  
Musiqi getməyirdi  
Azadın yaddaşından,  
Ürəyindən, başından...  
Simfoniyanın şöhrəti  
Tutdu Azərbaycanı,  
Tutdu bütün dünyanı.  
O, indi anladı ki,  
Ondan yaxşısı varmış,  
Azaddan dəfələrlə 
Yaxşı yazmaq olarmış.  
Azad iki əlilə  
Saçlarından yapışdı.  
Niyə belə istidir?  
Niyə belə soyuqdur?  
Həm yaydır, həm də qışdır.  
Niyə bir kimsə yoxdur?  
Bu simfoniya da susmur  
Onun qulaqlarında,  
Onun otaqlarında...  
O əyildi, düzəldi,  
Qucaqladı köksünü,  
O ilk dəfə görürdü  
Olduğutək özünü.  
Dedi: - Bu mənəmmi, mən?  
O istədi ayrılıb  
Uzaq ola özündən,  
Uzaq ola gözündən.  
Yaman qəribə işdir!  
Ömrü boyu özünü  
Bir an düşünməmişdir.  
Özünü dahi bilib,  
Böyük yaradan bilib, 
  
  
___________________Milli Kitabxana_____________________ 
242 
 
Ən böyük insan bilib.  
Amma həqiqi Azad 
Qalıbdır bir qıraqda, 
Yaşamışdır uzaqda.  
İndİ o dahi hanı?  
O, bu gün hara qaçdı?  
Hansı dağlara qaçdı?  
Anladı ki, özünü  
Görməmiş illər boyu,  
Azad budurmu, de, bu?  
Anladı ki, o özü 
Çıxıbdır öz yadından.  
Alovlanır, yanır o,  
Həyəcanın odundan.  
Öz-özünü tanımır. 
"Ah, bu nə hal, bu nə qəm, 
Dəyişikmi düşmüşəm? 
Verin məni özümə.  
Kəsin bu simfoniyanı,  
Alov yağır üstümə!  
Azad mən deyiləmmi?  
O məni oğlu kimi  
Oğurlayıbdır tamam,  
Adını qoymuş İlham!"  
Simfoniya susmayır,  
Simfoniya çağlayırdı.  
Elə bu vaxt uzaqda  
Yerə dikib gözünü,  
Qucaqlayıb dizini  
Bir gözəl ağlayırdı... 
 
Bakı, 1956 
  
  
  
___________________Milli Kitabxana_____________________ 
243 
 
ÜÇÜNCÜ ATLI 
 
(Lermontovun Şamaxı səfəri) 
 
"...Sevirəm Qafqazı mən"  
M.Y.Lermontov 
 
1 
 
Keçən zamanların bir payız günü,  
Dumanlar almışdı dağlar üstünü.  
Əkinlər yanında, yol ayrıcında,  
Bir qovaq altında, dağ yamacında  
Boylanıb dumanlı dağlar başına,  
Söykəyib əlini yəhər qaşına  
Üç kəhər ürgədən üç atlı düşdü.  
Göz qoyub ətrafa onların biri,  
Könlündə söz deyib ellə görüşdü.  
- Buranı deyirəm səhərdən bəri.  
Gəlin odun yığaq... 
Qaralırdı qaş. 
Bir tərəfi quru, bir tərəfi yaş  
Odun topladılar, ocaq çatdılar,  
Oturub dincəldi burda atlılar,  
İkisi rus idi, birisi çərkəz,  
Onların başçısı bir qaradinməz,  
Kürən zabit idi, baxışında kin.  
Adı İsmayıldı ikincisinin.  
Çöldə ölümlərlə baş-başa yatmış,  
Düşməni, qorxunu bir yerə qatmış  
Bu çərkəz oğlunun hünərdi yolu.  
Üçüncü gah qəmli, gah dəli-dolu,  
Gah da gözlərində küskün bir xəyal,  
Gəncdi, yarımkürklü, yaxalığı al,  
Çiynində bir uzun qara yapıncı,  
Belində qotazlı çərkəz qılıncı. 
  
  
___________________Milli Kitabxana_____________________ 
244 
 
* * * 
 
Çatlaçat alışır ərçan odunu...  
Yağla xal-xal etdi sızlayan kabab  
Onun qığılcımlı, qızıl odunu.  
Bu, Kaxetiyadan alınmış şərab,  
Bu məclis, bu gülüş, bu söhbət nədir?!  
O gəncin ürəyi təbiətlədir.  
Durub odun qoyur ocağın üstə.  
Alov qaranlığı parçalayaraq,  
Alıb qolaylayır qovağın üstə.  
Ocağın üstünə əyilmiş budaq  
Bütün yarpağıyla titrəyir tir-tir,  
Sanki aşağıdan bir külək əsir,  
Titrəyir, qovaqda qaranlıq özü.  
Qaralır elə ki, ocağın közü  
Qaranlıq astaca enir aşağı,  
Qaraldır ocağı, örtür ocağı.  
Alışır yenə də gurhagur ocaq,  
Yüksəlir alovu halaybahalay;  
Keçir ağ qovağın şaxələrindən,  
Cörünür bu zaman yuxarıdan Ay.  
Qaranlıq baş alıb uçur yerindən,  
Çəkilir dərəyə, meşəyə, dağa.  
Uzaqdan-uzağa,  
Baxır ocağa.  
O gənc gülümsəyir. 
Alovlar vurar 
Bu saf təbəssümə qızılı bir rəng.  
Bir an qaranlığa sancılıb durur  
Qığılcım - ocağın yanar sözütək.  
Alov - odunları düzəldir, əyir.  
Köz də parçalanıb atılır bir-bir,  
Oxşayır alçaqdan uçan ulduza,  
Qonur yaxındakı təpəyə, düzə. 
Bir yarpaq üzülüb düşür qovaqdan,  
Ayrıla bilməyib sanki budaqdan 
 
  
___________________Milli Kitabxana_____________________ 
245 
 
İstəyir ucala, qayıda göyə. 
Titrəyə-titrəyə, 
Qəm yeyə-yeyə. 
Alovla bir yerdə enir torpağa, 
Elə az qalır ki, düşsün ocağa, 
Onu alovların əlındən alan, 
Sonra öpən cavan, oxşayan cavan: 
-Tamam qurumayıb, hələ də sağdır, 
Yazıq beş-on gün də yaşayacaqdır - 
Deyib bir tərəfə qoyduğu zaman 
Boylanır bir uşaq ağac dalından. 
Qarğıdan at minən gülümsər uşaq 
Baxıb yoldaşına dedi ki, "axmaq, 
Baxanda görmədin yaxşı əmidir, 
Uzaqdan-uzağa baxmağın nədir?" 
"Atını" sür bura. 
-Sürürəm, Əhməd, 
-Tez ol, Məhəmməd! 
-Kunaklar, buyurun! 
- Ay Əhməd, urus  
Bizim dilimizdə danışır. 
- Di sus.  
Sənə nə... 
 
* * * 
 
Tonqalın başında onlar  
Danışdı o ki var, güldü o ki var.  
Alovlar həm yaşıl, həm ağ, həm sarı...  
Alovdan üzülən tüstü layları  
Gah qara, gah da boz görünür gözə,  
Yayılır neçə rəng alına, üzə;  
Bax, bu yaşıl sifət, o qara sifət...  
Alışdı çırpılar, uzandı söhbət.  
Bayaqkı gənc isə susmayır bir an.  
O durdu - uzandı kölgəsi yana, 
  
  
___________________Milli Kitabxana_____________________ 
246 
 
Oturdu - kölgəsi qaya başından  
Peşiman qayıtdı ocaq başına.  
Uşaqlar balaca qarğı səbətdən  
Ona nar uzadır... 
- Deyin, uşaqlar,  
Bir deyin, nə təhər yeyilir bu nar?  
İlahi, bir söylə, bu necə işdir;  
Pərdədə saxlanır hər üç-dörd gilə.  
Təbiət heç zaman, heç yerdə hələ  
Bu nazda bir meyvə yetirməmişdir.  
Əyilir, yayılır, dikəlir ocaq,  
Elə sual verir o cavan qonaq.  
Uşağın birisi dilli-dilavər,  
Bütün suallara o cavab verir.  
Amma ikincisi dilsizdir, nədir,  
Tutub papağını üzünə, gülər.  
O bunun yerinə danışar, coşar,  
Bu onun yerinə qızarar, çaşar.  
O deyir: - Gedəyin, qonaq olun siz,  
Bu isə göz dikib çarıqlarına,  
Xəlvəti göz vurur "qonaqlarına".  
O gəncsə - yox, - deyir, - evə gediniz, - 
-Heyif, başqa dildə danışır qonaq, 
Heç başa düşmürəm, - söyləyir uşaq. 
Yanır İsmayılın qaynar gözləri, 
Yaxşı başa düşür bizim sözləri. 
Uşaq söyləyir ki, - qayıdanda siz, 
Burda çoxlu-çoxlu nar yeyərsiniz. 
Nə vaxt gələrsiniz, bir deyin görək? 
Sizi bax, burada biz də gözləyək. 
-Şamaxı haradır, könül dostları? 
-Bax, elə bu yolla çıxın yuxarı. 
-Yaxşı, görüşərik. 
Minib "atına" 
Çapır kəndə sarı, uşaqlar çapır.  
O gənc elə bil ki, təsəlli tapır,  
Baxır o çərkəzə - baxır dostuna: 
  
  
___________________Milli Kitabxana_____________________ 
247 
 
- Bu yerin nə gözəl adətləri var. – 
O, Lermontov idi. Gəlmişdi bizə,  
İyirmi üç yaşa girmişdi təzə.  
Düşdü xatirinə Tiflis şəhəri,  
Gəzdi Səbuhini1 mavi gözləri,  
Şeirini yad etdi ellər oğlunun,  
Könlündə misralar qırıldı onun.  
Açıldı, qanadı köhnə yaralar,  
Dövranın insanla zarafatı var,  
Sevinc əvəzinə, sevgi yerinə  
Puşkinin qəlbindən bir güllə keçdi,  
Dəydi yazılmamış əsərlərinə,  
Neçə misrasını doğradı, biçdi.  
Döndü, qurşun oldu nifrəti çarın,  
Atıldı Dantesin tapançasından.  
Könlü yasa batdı Lermontovların,  
Mişel2 də şeirini yazdı o zaman,  
Qürbət dedikləri ağır səfərdir,  
Baisi daş qəlbli hökmdar oldu.  
Amma Səbuhini görəndə şair,  
Hətta sürgünə də minnətdar oldu. 
 
2 
 
Gürcüstan şairi Çavçavadzenin  
Cənnət məkanında yenə də baldı.  
Gəlmiş gözəlləri gözəl Tiflisin,  
Bu küskün xəyaldı, o şən xəyaldı;  
Əl vurma, səs salma, uçar düzlərə,  
Ötür, dil-dil ötür uzaqlarda tar.  
Ötür o xanəndə3, ötür biqərar,  
Xırda bir səsi də bölür yüz yerə. 
 
 
  
                                                            
1 M.F.Axundov. 
2 "Mixail" adının fransızca variantı. 
3 Tiflisdə yaşamış azərbaycanlı xanəndə Səttarın müəlliminə işarədir. 
 
___________________Milli Kitabxana_____________________ 
248 
 
Ay da bu səsdənmi gəlmişdir cana,  
Axır yavaş-yavaş Azərbaycana?!  
Burda Səbuhiylə Lermontova bax.  
Hələ özlərindən neçə ay qabaq  
Odlu misraları vermiş əl-ələ1.  
İndisə üz-üzə dursalar belə,  
Yenə də gözlərdə uzaq bir həsrət,  
Səhər yuxusutək şirindi söhbət.  
Coşsa da musiqi, qızışsa da bal,  
Onların gözündə başqa bir xəyal.  
Qabarıq sinəsi güllü, çiçəkli,  
Duman yaxalıqlı, bulud ətəkli  
Nazlı gözəllərin rəqs eləməsi,  
Xırdaca bir sözü, bir atmacanı  
Açıq gözlərində əks eləməsi  
Aldı, apardımı iki cavanı?  
Hərdən gözlərini süzdürən gözəl 
-Oynayaq, - deyərək uzadanda əl 
Başladı Lermontov atmacalara. 
-Onun sözlərini yumşaldaq, - deyə 
Səbuhi zarafat etdi bu ara, 
Sonra gözlərini zillədi göyə.  
Uzaqda xanəndə gəldikcə coşa  
Dolanır sədası Ay ilə qoşa. 
-Bizim musiqidir! 
-Sizinmi, gerçək?!  
Dinləyə-dinləyə dur gedib gəzək.  
Bir nazlı nazənin baxanda bir də  
Onları görmədi bayaqkı yerdə.  
Düşündü: "Çox nahaq gülümsəmişəm!"  
Qondu gözlərinə köçəri bir qəm,  
Şair Çavçavadze əlində buynuz  
Çaxır gətirəndə qaşını çatdı: 
-Hanı, ay camaat, o qoşa ulduz, 
Məgər səhərdirmi deyək ki, batdı? 
 
 
  
                                                            
1 Hər iki şairin Puşkinin ölümünə yazdığı əsərlər nəzərdə tutulur. 
 
___________________Milli Kitabxana_____________________ 
249 
 
3 
 
Bu aylı gecəyə qonaqmı səhər?  
Sanki gülümsəyir yuxuda şəhər  
Nurun yaratdığı tül arxasından.  
Boylana-boylana Metex qalası  
Şəhərdən gözünü çəkməyir bir an.  
Gah durur, burulur Kürün dalğası,  
Gah da altdan axır fikirli və lal.  
Deyərsən görunür qərib bir xəyal.  
Gümüşdən yaranıb təpə də, düz də...  
Dostlar dayandılar,  
Nəyi andılar? 
Əyləşib əyri bir budağın üstdə  
Birdən alışdılar, birdən yandılar.  
Onlar ikisi də susur bir qədər,  
Dinib-danışmır ki, gözəllik hürkər,  
Külək də, yarpaq da çaşar sözünü.  
Gecənin yarısı vaxtsız, vədəsiz,  
Sükutun özü də narahat olar.  
Sonra bir-birinə dikdi gözünü,  
Yenə də bir kəlmə kəsmədi onlar.  
Baxdı irəliyə, baxdı geriyə,  
Sonra da yandakı göy çəmənliyə.  
O şehli göy çəmən parıldayırdı,  
Amma qaralırdı ayaq izləri.  
O sınmış, əzilmiş otlar ki vardı,  
Əlləşib, vuruşub səhərdən bəri  
Başını qaldırıb qalxırdı yenə. 
-Yadıma el düşdü görənda bunu, 
A dost, göz dağıdır kainat mənə, - 
Mişel seyr elədi könül dostunu, 
Əlini oynadıb dedi ucadan: 
-Məgər qanunununmu quludur insan? 
Əynimə gəlməyən bir paltar kimi 
Sıxır, a qardaşım, qanunlar məni. 
-Çiynimə yük olan paqonlar kimi 
  
  
___________________Milli Kitabxana_____________________ 
250 
 
 
Bir an isitməmiş heç onlar məni.-  
Azadlıq! O pəri varmıdır, de, sən? 
-Susmaq azadlığı nə qədər desən. 
Tərif azadlığı boğaza qədər: 
Buyur, qonağım ol, nə dərd, nə kədər.  
-Puşkinin ölümü... Yanıram, Allah!  
Adi bir hoqqabaz qurbanı olmaq.  
Donuq bir ifadə, saxta bir vüqar!  
O, soğan yeyəndən yeyənə ağlar!  
Gör necə daşdır ki, köksündə ürək,  
Ona söz yerinə bir güllə gərək.  
Ah, kimə qəsd etdi taxta bir insan! – 
Nə qədər xoşuma gəldi poeman! 
 
Dostların enirdi, qalxırdı səsi,  
Biri otururdu, biri dururdu.  
Onların oynayan uzun kölgəsi  
Sanki dalğalarda üzgü vururdu. 
-Sizin musiqidir, ucaldı yenə, 
O daldı xanəndə zənguləsinə - 
-Bəli, bizimkidir. 
- Bir ondan danış.  
Qubadan, Şəkidən, Şirvandan danış.  
Bu vaxt Səbuhinin yol çəkdi gözü,  
Sanki əzizini gördü ötəri,  
Közərdi könlündə "Vətənim" sözü,  
Sonra doğma Kürə endi nəzəri.  
Bir yarpaq qoparıb tulladı Kürə,  
Çatar bu məktubu ele-obaya.  
Tiflisdən Şəkiyə baxdı o gözlər,  
Qondu o gözlərə doğma bir kədər.  
Səbuhi danışır, Səbuhi gülür,  
Hərbi köynəyinin döşündə əli.  
Gah filosof olur, gah şair olur,  
Deyərsən danışir neçə Fətəli.  
Dostu da dinmir ki, Səbuhi susar,  
Bir də çətin coşar bu sakit adam. 
___________________Milli Kitabxana_____________________ 
251 
 
  
Onun söhbətidir elə bil sular,  
Dalğası nurludur, sürəti aram.  
Dostunun gözündə gütümsədi qəm: 
-Elə ki ilk dəfə dinlədim səni, 
Dedim görməliyəm sizin vətəni. 
Mən sizin diyarı gəzmək istərəm, 
Kaş ki, sizin dildə danışam aydın, 
Kaş ki, müəllimim özün olaydın. 
-Mənim gözüm üstə. Sevindim düzü. 
Başla, ilk sözümüz "öyrənmək" sözü. 
-O sizin diyarı, gözəl diyarı, 
Bu dildə danışan mərd adamları, 
Görməsəm, ölümə can vermərəm mən. 
-Gözləyir yolunu o doğma Vətən! 
Gedəydim nə ola səninlə özüm. 
Dostlar səhərəcən qanadlı və şən... 
Birdən o üzlərdə bir xoş təbəssüm 
Yandı dan yerinin şəfəqlərindən. 
 
4 
 
Şair bunu anıb ocaq başında,  
Bir əli kəmərdə, biri qaşında, 
-Atlarım, gedəyin, qoçaqlar, - dedi. 
Dikildi gözləri zabitin yerə, 
"Mənəm böyüyünüz, uşaqlar!" - dedi. 
Şair, necə baxım sizin bu əmrə? 
Tez olun, söndürün ocağı, gedək. 
-Yox, niyə söndürək, qoy yansın ocaq, 
Səndəki söndürmək eşqinə bir bax. 
Səsləsin bu ocaq yol azanları, 
Yolçular yerisin işığa sarı. 
Çərkəzin dişinə sıxılır dişi: 
"Şair olmasaydı bitərdi işi",  
Ocaq tənha qaldı. Ocaq yanırdı,  
Sirdaş arayırdı, yoldaş anırdı. 
  
  
___________________Milli Kitabxana_____________________ 
252 
 
5 
 
Səhər səs yayıldı dörd minarədən  
Sükutla bir yerdə yatan şəhərə.  
Səksəndi Mixail, ayıldı birdən,  
Zillədi gözünü minarələrə.  
Köhnəlib süzülən göy ipək kimi  
Göylər asta-asta ağarır, solur.  
Üfüq zolaq-zolaq, rəngbərəng olur,  
Gətirib ilhama bütün aləmi.  
Şair pəncərədən baxdı o ki var,  
Geyindi, üfüqə boylandı yenə:  
Sandı ki, yolların üst tərəfinə  
Ağrıyan çiynindən düşdü o dağlar.  
Buludlar axdıqca aşağı, yana,  
Dağlar elə bil ki, gəlirdi cana.  
Dağlar asta-asta dayandı heyran,  
Dayandı görsün ki, Günəş hardadır.  
Görüb yola düşdü bu qəmli karvan,  
Bu karvan min əsr bu yollardadır.  
Onun həyat boyu bir səfəri var.  
- Qardaşlar, ayılın, yeriyir dağlar,  
Çərkəz: - Hanı, - deyib görmək istədi,  
Zabit: - Üç dəqiqə vaxta var, - dedi.  
Qoyun qaydasınca dincəlsin adam,  
Yuxum gəlməsə də uzanacağam.  
Gün düşüb əvvəlcə minarələrə,  
Günbəzlər başına, qalalar üstə,  
Sonra yayıldıqca bütün şəhərə  
Adamlar görünür dərədə, düzdə.  
Görünür meydanda, atın belində  
Çiynində al paqon, tüfəng əlində  
Oynayır havada göy süngüləri.  
Durub o zabit də baxır şəhərə,  
Hərbi qiyafəli bəyzadələrə:  
Əziz "ata çarın" dayağı olan,  
Bütün vicdanı qan, paqonları qan, 
  
  
___________________Milli Kitabxana_____________________ 
253 
 
Qılıncı - əzrayıl, tüfəngi - əcəl,  
Qorxudan irəli, taledən əzəl  
Düşmənin bağrının başına qonan,  
Evində ölməyi həqarət sanan,  
Yazın buludutək halaybahalay  
Gurlayıb od saçan dəli bir alay!  
Zabiti dərd alır: "Nə olsun ki, mən  
Çağırdım alayı? 
Qorxu sözünü 
Əcnəbi söz kimi başa düşməyən,  
Dağların qoynunda qoçaqlar da var1,  
Parçala bağrını, öldür özünü,  
Bununla, ey çarım, üsyanmı yatar?!"  
O dinmir, o baxır axan buluda,  
Az qalır ona da acıği tuta.  
"Bü Günəş nə üçün gecikir yenə?  
Günəş də bircə gün soldatım ola!" 
-Mən sənə deyirəm, Mixail, sənə. 
Geyin paltarını, düzələk yola. 
Polkovnik Aşenberq gözləyir bizi. 
-Tarix hifz eləsin bu əmrinizi. 
O zabit, qızılı düymələrində, 
Yaşıl papağının nişan yerində, 
Tərliyin ucunda, yəhər qaşında, 
Silib o "cüt başlı qartallarını", 
Qovub qeyri-hərbi xəyallarını 
Susur əmri dildə, fikri başında: 
"Demişlər əl çəkmə bircə an da sən, 
Bunun fikri kimi bunun özündən - 
Dəlisov şairdən..." 
-Lermontov, gedək! 
O çərkəz dayanıb bir bucaqda tək,  
Əyilməz başını əymişdir dala,  
Sanki yüz ildir ki, dalmış xəyala: 
-Mixail, keyfini açım deyə mən, 
 
 
  
                                                            
1 Azərbaycanda o vaxt kəndli üsyanları baş verirdi. 
 
___________________Milli Kitabxana_____________________ 
254 
 
Öldürüm bu iti, əgər istəsən. 
-Gəl gedək, İsmayıl, qızışma görək! 
İtdən ölümü də qoruyaq gərək. 
Uğunur İsmayıl, gülür İsmayıl, 
Şairin ardınca gəlir İsmayıl... 
 
6 
 
Başladı hərbi iş, zabit o ki var  
Söylədi: - Susmayır Qubadakılar.  
Özüm də bilmirəm bu necə işdir,  
Sinəmə belə dağ çəkilməmişdir. 
-Qoşun göndərərik bir neçə günə, 
İndisə yollanaq kef məclisinə. 
 
7 
 
Şamaxı. Ucalır faytonçuların  
Yenə "ay xəbərdar, xəbərdar" səsi.  
Gəlir uğultusu böyük bazarın,  
Baqqaln, tüccarın coşur həvəsi.  
Fanarlı faytonu uçuran atlar  
Gümüş sinəbəndli, qapqara yallı.  
Yollar kənarında pinəçilər var  
Alim təfəkkürlü, şair xəyallı – 
Yeşiyin yanına döyüb əlini  
Şeir söyləyir ki, gəlsin müştəri.  
Baqqal işə salır şirin dilini: 
-Bəhməz al, bal apar, yaxın düş bəri. 
Şair ürəyində deyir bu ara; 
"Şairlər vətəni adlanır bura". 
Sonra fikrə gedib baş əyir yenə  
Bütün Şirvanilər1 xatirəsinə.  
Hərdən atlı keçir mavi çadralı.  
Çadranın altından nə gözlər baxır. 
 
 
  
                                                            
1 Şirvan şairlərinə işarədir. 
 
___________________Milli Kitabxana_____________________ 
255 
 
Sanki min şairin birgə xəyalı  
İki göz yaradıb, min könül yaxır.  
Bir bina görünür...  
-Gəlin içəri, 
Buyurun bəri,  
-Ayağı ucunda başmağı yaşıl,  
Uzun çuxası göy, xəz papağı şiş  
Bəy yenə səslənir: - Bu nə gözəl iş,  
Sevincim, həvəsim başımdan aşır.  
Şair bu məclisdə susdu tək kimi,  
Bir acı söz kimi dodağında kin.  
Yüzbaşı parlayan bir şimşək kimi  
Qıvrılıb-açılan rəqqasələrin  
Hüsnünü seyr edir, gözlərində qəm.  
Apardı qoynuna əlini nədən?  
Düşündü: "Ürəyim uçar sinədən,  
Uçar, bir də onu tuta bilmərəm". 
Yenə gəlir bəyin səsi:  
- Yeyin kabab! 
İçin şərab! 
Nə oldu, ey xanəxərab, 
Harda qaldı neyin səsi? 
Tarın səsi, 
Yarın səsi? 
Xalça üstdə bardaş qurub,  
İncə simə mizrab vurub  
Tarı çalır,  
Səs ucalır.  
Zınqırovlu qavalların 
Eşidildi cingiltisi.  
Sanki gəldi qulaqlara  
Bir yanıqlı bülbül səsi. 
-Ay Mixail, bir ora bax! 
Gözlərə bax, xallara bax! 
-Di bir dayan! 
-Olmaz, aman! 
 
  
  
___________________Milli Kitabxana_____________________ 
256 
 
Gəl incimə İsmayıldan,  
Bu gözlərin xatirinə  
Öldürüm o zabiti mən.  
Canım, gözüm, bir dinsənə,  
Yandın nədən, susdun nədən?  
Tapançayla vuracağam  
Bir qolumu, dillənməsən.  
- Səbr eləsən, bir, ay balam.  
Coşma görək yenə də sən. – 
Şamaxının dilbər qızı,  
Geydiyi don al-qırmızı. 
 
O nə deiyb, 
Paltar geyib 
Ürəklərin alovundan. 
Fırlananda coşan zaman 
Görünməyir incə beli. 
Göydə gəzir bəyin əli: 
"A tarçı, tarı asta çal, 
A zalım oğlu, tel hanı? 
İncitmə yarı, asta çal, 
Vallah üzüldü, bel hanı?" 
Süzür yenə, 
Elə bil ki, görünməyən bir dəryada 
Üzür yenə rəqqasələr rəqqasəsi. 
Boy ucadır, əllər uzun - 
Sanki ülvi gözəlliyin 
Güllərini dərmək üçün. 
Heyran baxan gözlər iri - 
Sanki bütün kainatı 
Birdən-birə görmək üçün. 
O gözlərdə neçə baxış, 
Qovar biri, çəkər biri. 
Könüllərin sarayını 
Yıxar biri, tikər biri. 
Kirpiyinin hərəsində 
  
  
___________________Milli Kitabxana_____________________ 
257 
 
Qalxıb-enir neçə ürək.  
Gözəlliyin talançısı!  
Onu duyub sevən gərək.  
Qandırır ki, bəylərə bəy,  
Deyir ki, söz arasında:  
- Baxın, vardır öpüş yeri  
Qaş ilə göz arasında.  
Şair: - A dost, mənəm yanan,  
Qəmə döndü bütün cahan,  
Dustaq olan gözəlliyə  
Dözə bilməz ürək, - deyə 
 
Çıxdı çölə. 
Susdu yenə.  
Yenə dedi öz-özünə:  
“Demon”da Şərq oyunu var,  
Ah, nə qədər zəif imiş.  
O rəqs edən gözəl nigar  
Doğrudan da zərif imiş.  
Şamaxılı incə pəri!  
Bir dünyadır rəqsi onun.  
Axdı qəlbə "Demon"umun  
Təzə-təzə sətirləri.  
Ürəyimə damdı yenə:  
"Vəfasızdır ömür mənə...  
Qanun yaxın, sevinc uzaq – 
Başım gora gedərmi sağ?  
Qoy dolanım bu diyarı,  
Bu düzləri, o dağları.  
Hər yerini görüm, gəzim,  
Bu könlümü verim, gəzim. – 
Bircə anda,  
Hər bir yanda  
Olmaq istər ürək, a dost",  
Gedək, a dost, gedək, a dost! 
  
  
___________________Milli Kitabxana_____________________ 
258 
 
* *  * 
Yoldan keçəndə,  
Danışan zaman,  
Deyir ki, dinlə  
Məni bircə an.  
Necə danışdım  
Sizin dildə mən?  
Yəqin ki, çaşdım,  
Keç səhvlərimdən.  
Şair xəyalda,  
Dayandı yolda,  
Baxdı dörd yana.  
Hələ Şirvana  
Tezə girəndə,  
Onu görəndə  
Salamlar verən,  
Sonra nar verən  
O iki uşaq  
Düşdü yadına.  
Üz tutdu bu vaxt  
Çərkəz dostuna: 
-A dostum, gərək, 
Onlarda qalaq. 
Bir həyat görək. 
Mehriban olaq. 
-Dərdə düşmə sən, 
Bu yerdə əgər 
Haraya getsən, 
Sevinəcəklər. 
Biz onları da  
Salarıq yada.  
Şair bu zaman 
-Ey gözəl insan, 
Gedək, - söylədi, - 
Meşədə, bağda, 
Dərədə, dağda 
  
  
___________________Milli Kitabxana_____________________ 
259 
 
İtək, - söylədi.  
Gəzdidlər onlar  
Bu gün o ki var.  
Meşələrə bax,  
Sanki nağıldı.  
Baxanda qonaq  
Dərdi dağıldı.  
Yaşıl budaqlar,  
Qovuşmuş necə;  
Qalınlıqda var  
Min illik gecə. 
 
Quşlar ürküşür  
Dəstəbədəstə,  
Yarpaqlar düşür  
Quşların üstə.  
Vələs yarpağı  
Çinara köçmüş.  
Çinar budağı  
Şama bitişmiş. 
 
Cığırlara bax,  
Düyün düşübdür,  
Çox ayrılaraq,  
Çox görüşübdür.  
Könüldə ilham,  
Könüldə kədər  
Bu yanda axşam,  
O yanda səhər.  
Bu hansı əsr,  
Bu necə zaman? 
Titrəyib əsir  
Duyduqca insan.  
Yaranışından  
Girməmiş zaman  
İtməsin deyə  
Sanki meşəyə. 
  
  
___________________Milli Kitabxana_____________________ 
260 
 
Burada vardır  
Nə pul, nə şöhrət,  
Azad təbiət,  
Nə bəxtiyardır!  
"Barı burada,  
- Düşünür şair, - 
Yetər murada  
Könlümdə şeir.  
Meşələr dərin,  
Qulağım da dinc.  
Xoşdur bu şirin,  
Atustü sevinc".  
Yolun sağında,  
Göl qırağında  
Durub bir aşıq,  
Alnı qırışıq.  
Dayanır şair,  
Gözlərində sirr.  
Sıyrıldı birdən,  
Təzə yəhərdən. 
 
Atlılar çəmənə töküldü bir-bir,  
Həmin o zabitdi sonuncu düşən,  
Düşündü: "Neyləyim vəzifəni mən,  
Balam, nə istəyir, onu da edir". 
-Soldatlar, tez olun, düşəcək axşam. 
-Sənin ki başına düşmür, ay balam. 
Ona da əmr elə... 
-Şair, bəsdir ha!.. 
-Sən məni boğaza yığmısan daha. 
Bir odlu-alovlu "ilham" kimi sən 
Yaxamdan yenə də əl çəkməyirsən. 
-Mən ilham? Mənəmi söylədin, şair? 
Bu heç qanunimi, qanunimidir? 
Mənim haram pisdir o ilhamından? 
-Hərbi qiyafəli bir madonnasan. 
Əsgərlər görəndə bəlkə üzünü, 
  
  
___________________Milli Kitabxana_____________________ 
261 
 
Elə buna görə çaşır sözünü?  
Sən də ruha gəlib təbiətə bax,  
Danışır min dildə hər yaşıl budaq. 
-Sənin bir dilini anlamıram mən. 
-Küs onda sevdasız təbiətindən. 
Yeridi Lermontov aşığa sarı 
Mavi gözlərində qəm dumanları, 
Ağlaya-ağlaya güldü o gözlər: 
-Salara, dostum aşıq, nədir bu qəhər? 
Aşığa anlatdı bu sözü bəylər. 
Aşığın gözündə dondu bir kədər: 
-A dostum, gəlirəm toy adlı yasdan. 
-Sən də mənim kimi dərdlisən, oğlan! 
-Dərd kimi vəfalı olsaydı dövran... 
Şair niyə susdu, susdu lal kimi, 
Göründü ən uzaq bir xəyal kimi. 
Daldı bizim dilin mənasına o, 
İldə yüz fəsilli dünyasına o!  
"Bu şirin dilini yaratmış, güman,  
İlahi damağı çağ olan zaman.  
Tar üstə, saz üstə bəsləmiş onu,  
İlk dəfə avazla səsləmiş onu.  
Bu dildə varlığın hər sədası var;  
Bir neçə sait də düşməmiş kənar.  
Nəinki hər səsi, hər yarım səsi,  
Dinlə sədaların zərrəsini sən.  
Bu dil təmizlikdə - uşaq nəfəsi,  
Gözəllik utanır bu incə dildən.  
Onun məhv etdiyi boranlı qışdır,  
Onun qarşısında düşməndi əsən,  
Onu həqiqətmi ovxarlamışdır?!  
Şahlar qılıncını bu dildir kəsən!  
Onun cümlələri Kürdür, Arazdır,  
Onun məcrasında əsrlər axır.  
Eşqimi alovsuz, gücümü azdır?  
Hər kiçik səsindən bir şimşək çaxır.  
Elə şirindir ki, doyulan deyil. 
  
  
___________________Milli Kitabxana_____________________ 
262 
 
Sanki xatirələr dilidir bu dil".  
Xəyal cahan oldu, könül asiman,  
Aşıq, söhbət elə, dilinə qurban!  
Bəlkə danışasan Aşıq Qəribdən,  
Yaman vurulmuşam o dastana mən.  
Mənə alim Əli1 danışdı onu,  
Qnun saz üstündə oxunduğunu  
Söylədi. 
- Özüdür, özüdür, bəli,  
Bizim Fətəlidir, Mirzə Fətəli.  
Tiflisdə görmüşəm, yaxın olmuşam,  
Tapılmaz elə bir ağıllı adam. 
-Mənim o dostumun xatirinə sən 
Bəlkə söyləyəsən Aşıq Qəribdən. 
Bir az məzmununu bilirəm. Amma 
Saz üstə səsləsən yetərəm kama. 
-Qonaq, şairlərə oxşadın düzü, 
İsmayıl dedi ki, - Şairdir özü. 
-Şairdir? Yox oldu bu ah, bu fəğan, 
Dostuma sazım da, sözüm də qurban! 
 
Qərib bir axşamdı. Batırdı Günəş.  
Hər yarpaq üstündə soyuq bir atəş.  
Çinarın od tutan göz yaşlarıtək  
Saralan yarpağı tökülür tək-tək.  
Azmı ardıcın da qəmi-qüssəsi? – 
Dərdidir o yolu tutan kölgəsi.  
Sanki min gecənin ahıdır ki var  
Göydə burum-burum axan buludlar.  
Palıd yarpağına bir damla düşdü,  
Yarpaq ürəyinin döyüntüsütək  
Səsiəndi. 
Elə bil məlala düşdü.  
Başqa yarpaqlar da. Onların bu an  
Döyündü ürəyi, döyündü kövrək. 
 
 
  
                                                            
1Mirzə Fətəlini Tiflisdə belə adlandırırdılar. 
  
___________________Milli Kitabxana_____________________ 
263 
 
Döyündü ürəyi otun, çiçəyin.  
Səsini dinlədi o şair ürək  
Bir meşə köksündə milyon ürəyin.  
Yağış şan-şan etdi göy ləpələri,  
Elə bil qaynadı gölün üzəri.  
Batan Günəş isə göl sularını  
Boyayan qırmızı şüalarını  
Yanan qol-budaqlı bir ağac kimi  
Açmışdı titrəyən su üzərində,  
Şair dayanmışdı yenə daş kimi,  
İlhamı yanıırdı goy gözlərində.  
Yağış ələndikcə ələnir narın,  
Yağır qarşısında al şüaların,  
Qırmızı bir yağış, yanar bir yağış.  
Xeyr! Bircə rəngli deyildir yağış!  
O, yaşıl talada yağır gümüşü,  
Yağır təbiətin sözü, gülüşü...  
Hələ ağacların kölgəsinə bax,  
Yağır qara yağış, yağır boz yağış,  
Yağır narın-narın aramsız yağış.  
Yağır o yanda da görünməz yağış,  
Olarmı de sənə bir əvəz, yağış?!  
- Deyin, həqiqətmi, yoxsa bir yalan,  
Xeyr, bu aşığın sazından qopan  
İncə musiqinin hüsnüdür ancaq! – 
Deyib yaxasını açanda qonaq  
Qırıldı düyməsi qara kürkünün,  
Açıldı göyləri dəli könlünün.  
O doğma yurd düşdü, el düşdü yada.  
Qürbətə gəlmişdi elə bil vətən.  
Ağcaqayın bitdi çinar yanında,  
"Nələr yaratmadı musiqi birdən?"  
Boynuna qol saldı əyri budağın,  
Qorxdu ki, yer qaçar, təbiət qaçar.  
(Hüsnə könül verib aşiq olmağın  
Bir sevinci varsa, min kədəri var).  
Düşdü gah soyuğa, gah da ki oda, 
  
  
___________________Milli Kitabxana_____________________ 
264 
 
İnandı bircə an "Yaradana" da.  
İnandı hər sözə, hər möcüzəyə  
Bu ki bir ilahi sədadır, - deyə.  
Düşündü: "Yağışını bu göydən yağan?  
Xeyr! Bu ağ yalan, adi bir yalan,  
Söyləyin, adicə saz simlərindən  
İlahi xallarını tökülər dən-dən?  
Göylərdən tökülər, onlardır yağan  
Dönüb sirli-sirli döyüntülərə - 
Səpildi sinəmin yandığı yerə!  
Tökülür rəngbərəng, 
tökülür bir-bir. 
Dedim, səninkidir bu, ey asiman!  
Başqa bir kəlama mən inanmaram.  
Musiqi, musiqi, dinlə qəlbimi,  
Tez ötmə xoş keçən bircə an kimi.  
Könlümü yandırma min yerdən yenə,  
İndi ki yandırdın, qaytarma mənə.  
Sən Allah, al onu apar sinəmdən,  
Apar ki, onunla bacarmıram mən!" 
 
Aşıq baxa-baxa uzaq bir yerə,  
Sanki toxunmayır incə simlərə;  
Əliylə işarə eləyən zaman  
Uçur üfüqlərə, meşəyə, düzə,  
Bir möcüzə kimi görünür gözə.  
Aşıq elə qıyya çəkir ki, bəzən  
Deyərsən, qırılır könlünün simi.  
Elə bil dostunu bir loğman kimi  
Səsləyir dünyanın son guşəsindən.  
Şair düşünür ki, "Mən də qəribəm,  
Dağıl ey kainat, dağıl, ey aləm!  
Qara gözlərində yaş gülümsəyən,  
Təbəssüm ağlayan o aşiqi mən 
Sevirəm. 
Gözlərim çox ağlamışdır,  
Dərdim ürəyimdə daş bağlamışdır. 
 
  
  
___________________Milli Kitabxana_____________________ 
265 
 
Tərpənir sinəmdə qəlb əvəzinə,  
Yerindən oynamış yanar çarpanaq,  
Tale etdiyini edibdir mənə,  
Olmuşam o qızdan, o yardan uzaq.  
Vüsal birimizik, hicran birimiz,  
Görüşə bilmirik onlar kimi biz.  
Mənə çar əmri yox, vətən versələr,  
Bu zabit yerinə - azadlıq, qələm,  
Coşan dərya-dərya dərdi görsələr,  
Batarmı kainat, uçarmı aləm?  
Sinəmdir - od tutan Muğan səhrası,  
Musiqi zərrəsi - bir damla sudur.  
Ey, Aşıq Qəribin qəm macərası,  
Qəlbimdə hönkürən dərdimi susdur!"  
Musiqi əfsanə, möcüzə, xəyal...  
Musiqi sinəyə töküldü xal-xal.  
Musiqi doldurdu sinəmi tamam,  
Ordakı min şeir, ordakı ilham  
Köpürdü, hayqırdı, səda da saldı.  
De, şaha qalxmamış duyğumu qaldi?!  
Könül uşaq kimi: ver, nə var, dedi.  
İndi axşam idi, 
səhər istədi. 
Gecə də istədi səhərlə birgə,  
Sevinc də istədi kədərlə birgə.  
O görmək istədi eli, obanı,  
Bir meşə qoynunda bütün cahanı.  
Ulduzu, Günəşi yerdən istədi,  
Bütün fəsilləri birdən istədi.  
Gecəni gündüzün yerinə qoymaq,  
Gündüzü nur kimi gecəyə yaymaq,  
Cahana min səda salmaq istədi.  
Allahın Allahı olmaq istədi.  
Eşqi sığardımı yerlərə, de sən,  
Eşqini göylərə yaymaq istədi.  
Dünyanın bu qərib gözəlliyindən  
Doymaq istəmədi, duymaq istədi. 
  
  
___________________Milli Kitabxana_____________________ 
266 
 
Yenə də duydu ki, az yaşayacaq,  
Düşündü: "Taledə namərdliyə bax!"  
Onun yazdığıni pozmaq istədi,  
Qoyub qabağına neçə dəftəri  
Birdən hamısında yazmaq istədi  
Pyesi, poemanı, romanı, şeiri...  
Birdən ayıldı ki, "haradayam mən?  
Musiqi qurtardı, ay Mişel", - dedi.  
Sandı bu sıx meşə, o sıra dağlar  
Həmin musiqidən qaldı yadigar.  
Qaldı buludlar da sönən nəğmədən  
Yanğından sonrakı tüstülər kimi.  
"Ey Qərib, haqqında yazacağam mən,  
Bu eşqin yaşasın bir əsər kimi".  
Şairin gözləri alacalanmış,  
O iri gözlərdə təbəssüm ki var,  
Min ildir elə bil küsmüş sevincdən.  
Sonsuz üffüqlərdən üfüqlərəcən  
Dünyanı fəth edən dəli bir vüqar  
Müqəddəs dizini qoymuşdu yerə.  
Şair bir də baxdı çalan əllərə,  
Öpdü o əlləri, öpdü o sazı.  
Şair bizim dildə "sağ ol"u azı  
Beş dəfə söylədi, doymadı yenə.  
Şair düşündü ki, "gülərlər mənə!"  
Odur ki, qəlbində söylədi: "Sağ ol". 
-Aşıq, nə istəsən mənə qonaq ol. 
-Qonaq, bu dünyanın qonağıyıq biz. 
Arama ki, düzgünmü məzəmmətimiz? 
Daima yerində deyilmi cahan? 
Cahanı dərk edən, 
Sonra tərk edən, 
Söylə, biz deyilik, kimdir, ey qonaq? 
-A dostlar, aşıqda kəlama bir bax, 
Doğrudan, oxşayır Xıdır İlyasa!1 
İrişdi zabitsə: - Batıbmı yasa? 
Saz çalıb ağlayır bayaqdan bəri. 
 
                                                            
1 "Aşıq Qərib" dastanındakı peyğəmbər. 
 
___________________Milli Kitabxana_____________________ 
267 
 
Şairin gözündə parıldadı kin: 
-Aşıq seyr eləyib sən kimiləri, 
Ağlayır halına dərrakənizin. 
Zabit gah ağarır, gah da qaralır, 
Sonra da astadan fıştırıq çalır. 
Görüşüb onlarla atlandı aşıq. 
Apardı hüsnü də, sevincidəmi? 
Qatışdı kölgəyə alaqaranlıq, 
Tutdu kainatı intizar kimi. 
Düşündü şairsə: "Uzaq işartı 
Görünür, titrəyir, ora gedəkmi?! 
Lermontov oxşayıb minəndə atı, 
Yanında çərkəzi gördü dost kimi, 
Şair düşündü ki, "bu işıq nədir, 
Bəlkə çatdığımız həmin ocaqdır? 
Bax, o da titrəyir, sanki gəl deyir, 
Məhəbbət alovu yaşayacaqdir". 
Sıçradı atlara bəylərlə xanlar, 
Şair sürən səmtə sürəndə onlar, 
O zabit hirsini soyutsun deyə, 
Qəlbində əmr etdi: - "Dönün geriyə!". 
 
8 
 
Doqqazlar açılır səssiz-səmirsiz: 
-Allah qonaqları, xoş gəlmisiniz. 
Qoca unutmadı yüyən tutmağı, 
Atların belinə çul atan oldu. 
Saçı yerə dəyən gəlinlər, qızlar, 
Baxdı qonaqlara yaşmağın altdan. 
Yenə o "iki göz, ilahi gözlər". 
Misrası şairə od vuran zaman 
Açıldı taybatay qonaq otağı, 
Açıldı qolları həmin qocanın. 
 
 
  
___________________Milli Kitabxana_____________________ 
268 
 
Evdən ətri gəldi təzə parçanın. 
O, yastıq gətirdi yerə qoymağa, 
O, yastıq gətirdi dirsəklənməyə. 
Şair gülümsündü: - Cənnətdir, - deyə, - 
-Baba, öldürəsən getmərəm burdan. 
-Oğul, gedənləri öldürür baban. 
Şairə tərcumə etdilər bunu, 
Unutdu məclisdə oturduğunu. 
Puşkin ölən gündən indiyə qədər 
Heç belə qəhqəhə çəkməmişdi o, 
Sevinclə göz yaşı tökməmişdi o. 
Zabitsə düşünür: "Dəlidir məyər?" 
Şişdə kabab gəldi güllü süfrəyə, 
Süfrədə Mədrəsə çaxırı da var. 
Məclis ki qurtardı: - Sevimli dostlar, 
Mən gedib bayırda yatıram, - deyə 
Lermontov tələsik çıxdı qapıdan. 
İsmayıl: - Dinməyin, qayıtmaz, - dedi, - 
Yerini taxt üstdə həyətdən salın, 
Əgər istədisə, demək, istədi,  
Siz də, əziz ata, arxayın olun.  
Şair taxtın üstə uzandı səssiz,  
Başının altında əlləri çarpaz.  
"Ey ulduz, ey gecə, sevimlisiniz,  
Sizsiz sinəmdəki ürək də çarpmaz!  
Bir deyin, insafmı, mürvətmi bu da,  
Çəmən çöldə yata, şair otaqda".  
Uzandı gecəylə, Ayla baş-başa,  
Bağlarla bir yerdə, çəmənlə qoşa.  
Təkliyi qoymadı xiyabanda tək,  
Çığıra-çığıra qalmadı külək.  
Qoymadı titrəyə, soyuq da tir-tir,  
Qoynunda yer verdi soyuğa şair,  
Yapıncı altında qızdırdı onu.  
Bu qəmli gecəyə vurulduğunu  
Açdı ağaclara, ota, yarpağa,  
Verdi təbitlə dodaq-dodağa.  
Sabah getməlidir bu diyardan o, 
  
 
 
___________________Milli Kitabxana_____________________ 
269 
 
At minib qaçaydi irtizardan o!  
Deyir ki, taleyin oyununa bax!  
Bilsəydim ayrılıq çətin olacaq,  
Heç bura at sürüb gələrdimmi mən?  
Ayrılıq, güləndə gözümə vətən  
Mişel qisasını səndən alacaq.  
Ayrılıq gecəsi, gecəyə bax bir,  
Özü də tərs kimi necə gözəldir!  
Sankı gecə deyil, bu varlığı sirr,  
Gecənin sehrli yuxusudur bu.  
Aləmi çulğayan sükutdur, nədir?  
Sükutun ən böyük arzusudur bu.  
Bir səs eşitməmiş yaranışından,  
Elə bil nəyisə dinləyir cahan.  
Elə sükutdur ki, Sankt-Peterburqdan,  
Gəlir nənəsinin "Mişelim" səsi.  
Ordakı yel vuran göy büdaqlardan  
Tökülür bağlara qəm şəlaləsi.  
Elə sükutdur ki, Tiflisdən gəlir  
Açılan, örtülən varağın səsi.  
Gecənin yarısı o, Səbuhidir,  
Axır kağızlara könül nəğməsi.  
Elə sükutdur ki, keçən bir əsrin  
Susan varlığından səda yüksəlir.  
Ərzurumu keçən aşıq Qəribin,  
Bir də köhləninin nal səsi gəlir.  
Elə sükutdur ki, hər yerlə danış,  
Nə teleqraf gərək, nə kağız gərək.  
"Balam, Rayevski, məktub çatmamış?  
Bəlkə də almısan, bir danış görək.  
Ay nənə, könlümə düşmüşdün necə?  
Ay nənə, bir əsər yazıram yenə.  
Yaxşı ki, burdasan sən də bu gecə,  
Nənə, üstümü ört, nənə, ay nənə!  
Nənə can, nə üçün susursan elə?  
Bilirəm çoxdandı hirslisən mənə!  
Anam deməyib ki dinmə Mişelə?!  
Şirni ver, yataram, nənə, ay nənə! 
  
  
___________________Milli Kitabxana_____________________ 
270 
 
Hayqırdı birdən o: - Ax səni, dövran! 
Mən varam hər zaman səninlə, - dedi. 
Ağır qılıncını çəkib qınından 
Burdan Peterburqa atmaq istədi. 
Bir azdan Ay batdı, 
Gecə də yatdı. 
Ayrılıq gecəsi əzizdir, deyə 
Şair keşik çəkdi yatan gecəyə. 
Ondan icazəsiz, ondan xəbərsiz 
Könlünə cümlələr tökülür bir-bir. 
Köksündə gah Günəş, gah duman, gah sis... 
Bilir ki, yazılan "Aşıq Qərib"dir. 
Gözündə həm sevinc, həm qəzəb, həm kin 
Hərdən xumarlanır, hərdən çevrilir. 
Düz sabaha kimi "Aşıq Qərib"in, 
Bir də köhləninin nal səsi gəlir. 
Ayıldı alnına şeh düşən zaman 
Qızartı yüksəldi dağlar dalından. 
Qaranlıq dağıldı bir yuxu kimi, 
Ağ duman göründü süd buğu kimi. 
Çiçək səpələndi çəmənə narın, 
Aydın eşidildi harın atların 
Yerə ayaq döyüb kişnəməsi də. 
Gəzinir həyətdə ev yiyəsi də. 
Yoldaşlar ayılır, yoldaşlar gülür, 
Zabitin üzündən zəhər tökülür. 
Onlar yola düşdü yeyib çay-çörək, 
Zabit şax dayanıb qaşını çatdı, 
Guya ki, bir yeni aləm yaratdı. 
Gedən adamlara əmr etdi: - Gedək! 
Qonaqlar qocayla halallaşdılar, 
Yenib dar dərədən 
Dağı aşdılar. 
 
* * * 
 
Göründü o qovaq, 
Yanır o ocaq. 
Çathaçat alışır ərçan odunu, 
  
  
___________________Milli Kitabxana_____________________ 
271 
 
Könlü alovlular qalamış onu. 
Yoxdur o uşaqlar. 
Hanı qoçaqlar? 
Sapsarı su dolub ləpirlərinə, 
Həmin ləpirlərdə sərçələr çimir, 
-Uşaqlar gələrək görüş yerinə 
Peşiman qayıdıb. 
Həyata bax bir! 
Yazıqlar nə qədər gözləyib dünən,  
Bax, odur, kənara atmışlar narı.  
Könül qurtaraydı bu hərbi işdən.  
İncitdik, İsmayıl, dostcuğazları. 
-Əzizim, onların xatirinə mən 
Bir qoşun qıraram əgər istəsən. 
İsmayıl qəzəblə baxır zabitə, 
Mişel göz-qaş ilə "sus" deyir ona, 
Bilir ki düşdümü dostu niyyətə, 
Nə ölümə baxar, nə də ki qana. 
Şair odun qoydu yenə ocağa, 
O baxdı çəmənə, təpəyə, dağa... 
-Neyləyim, ayrılıq namərddir, - dedi... 
 
*** 
 
O gün o yerdən  
Üç atlı getdi.  
Qanrıldı geri  
Onların biri.  
Bəlkə yadından  
Nə isə çıxdı.  
Bəs o nə yaman  
Həsrətli baxdı!  
Bəlkə də elə  
Bir sözü varmış? 
 
Gedəndə belə  
Nə pis olarmış?! 
  
  
___________________Milli Kitabxana_____________________ 
272 
 
Yumdu gözünü,  
Atmı sürsün,  
Birdən özünü  
Uzaqda görsün. 
 
Dağların atlı  
Belindən endi.  
Atın gur yalı  
Buludla təndi. 
 
Qaldı yolundan,  
Dostamı çatdı?  
Atın nalından  
Ay doğdu, batdı.. 
 
Qəm kainatlı  
Bir igid kimi,  
Burdan o atlı  
Gəlib keçdimi? 
 
Çiynində onun  
Qara yapıncı,  
Belində onun  
Çərkəz qılıncı. 
 
Belə nişanlı,  
Belə büsatlı – 
Xeyli zamandı  
Getmiş o atlı. 
 
Onu gedəndə  
Görən oldumu?  
Su istəyəndə  
Verən oldumu? 
 
Getdi yurduna,  
Kəsildi səsi.  
Atıldı ona  
Namərd gülləsi. 
 
Bu necə işdi?  
Hanı o adam? 
___________________Milli Kitabxana_____________________ 
273 
 
  
Axı demişdi:  
"Qayıdacağam". 
 
Qəm iynə kimi  
Ürəyi dəlir.  
Bu o deyilmi?  
Nal səsi gəlir... 
 
Gəlmədi... hələ də odlanır ocaq.  
Hər gün burda olur o iki uşaq.  
Gözləyir kənara tullayıb narı,  
Gedir yavaş-yavaş obaya sarı.  
Ocaqsa sönmədi, həmin ocaqdan  
Hər yerdə, hər yanda qaladı zaman.  
Göydə qatar-qatar ulduzlara bax,  
Uzaqdan görünür orda min ocaq,  
Şairin eşqilə yanır hər axşam;  
Od tutur hamısı düz sabahacan.  
"Bəlkə də yollarda azmış o insan?"  
O isə gəlməyir, başında iş var.  
Küsüb sabah üzü sönür işıqlar.  
Uşaqlar böyüdü: hər biri qoçaq,  
Öldü döyüşlərdə o dəcəl uşaq.  
Amma o birisi ömür də sürdü,  
Bizi də gözlədi, bizi də gördü.  
Bax, bu həmin qovaq! 
Sualına bax,  
Bax, bu həmin uşaq! 
Saqqalına bax. 
Əlində tutduğu “Aşıq Qərib” dir.  
Olub-keçənləri danışır bir-bir.  
Bax, bu həmin ocaq!  
Məlalına bax. 
Hələ də odlanır, hələ də yanır,  
Gizləyə bilməyib intizarını,  
Saxlayır arabir alovların 
Bir an fikrə gedib kimisə anır. 
 
Bakı, 1958 
  
___________________Milli Kitabxana_____________________ 
274 
 
O MƏNƏ DANIŞDI Kİ... 
 
Kurortdayıq. Bağdayıq,  
Oturub dincəlirik.  
Axır göy meşələrdən  
Dalğa-dalğa sərınlik.  
Xoşdur burda hər kəsin,  
Zarafatı, sohbəti.  
İş budur, pozulmasın  
İnsanların səhhəti.  
Bir gün bizə ortaboy,  
Qarayanız bir kişi  
Elə burda başına  
Gələnləri çöylədi. 
 
 
AYAQLAR 
 
Qəribəydi... Dediyim bu mehriban adam 
Söyləyəndə - bu yerlərdən ayrılammaram, 
Çox da bura Bakı deyil, xeyli xırdadır, 
Ayağımın biri buradadır. 
Onu süzdüm: ayağının yox idi biri, 
Aldı mənim baxışımı iri gözləri. 
Mən utandım... 
O utandı... 
Nə isə andı; 
Gəlib keçən bir əsrdi, 
yoxsa ki andı.  
Baş açmadım... 
Birdən dinən o oldu yenə...  
Nə olaydı, söhbətimiz düşəydi yönə.  
Dönə-dönə, 
baxdı mənə 
üzündə duman. 
O tutuldu. 
Düz çıxmışdı qəlbimə daman...  
Yağdı sanki gözlərindən kədər yağışı.  
Dedi ki: - Yaxşı, 
  
  
___________________Milli Kitabxana_____________________ 
275 
 
Fikrə dalma,  
dilxor olma, 
təqsirin nədir?  
Buna bircə səbəb varsa, müharibədir. 
 
AYRILIQ 
 
Dostum, o yay onilliyi  
Bitirmişdim təzəcə mən.  
Deyırdım ali məktəbə  
Nə cür olsa girəcəyəm.  
Müharibə bizim üçün  
Çətin, ağır sınaq oldu.  
Faşist xaçı sinələrə  
Çalın-çarpaz bir dağ oldu.  
Anam, atam, qonşular  
Məni yola saldılar  
Kiçik vağzala kimi.  
Nələr yoxdu gözlərdə:  
Acı qəmdən, kədərdən  
Şirin vusala kimi...  
O gözlərdə görürdüm  
Davaya qarşı dava,  
Ölümə qarşı ölüm,  
Həsrətə qarşı həsrət.  
Dünya boyda, işıqlı,  
Böyük, odlu məhəbbət.  
Hey yağdı üz-gözümə  
Ata, ana öpüşü  
Tufanlı bir havada  
Payız yarpağı kimi.  
Vaxt necə tez ötüşdü,  
Sevinc sorağı kimi...  
Qalstuklu uşaqlar  
Vaqonların böyrünə  
Yazırdılar: - Qana qan!  
Deyirdilər: - Qoy ölsün,  
Ürəkləri qanadan! 
  
  
___________________Milli Kitabxana_____________________ 
276 
 
ADSIZ FƏSİL... 
 
Hələ bələd olmamışdım,  
Bombaların nəfəsinə.  
Mən alova, oda girdim  
İnstitut əvəzinə. 
 
AÇILMAMIŞ GÜLLƏLƏRİN YARASI 
 
Mən piyada bir əsgərəm,  
Mən təzəyəm.  
Bilirəm ki, hələ gərək  
Alov görəm, dava görəm,  
Qorxulara sinə gərəm,  
Neçə kərə 
oda girəm. 
Heç öyünüb döymə döşə,  
Demə ki, bir aslan kimi  
Girə billəm ilk döyüşə...  
Həddi nədir əhvalımı  
Ölüm poza, od dəyişə.  
Bu ilk döyüş, döyüşlərin  
Ən yüngülü olsa belə,  
Yenə də ən ağırıdır.  
Deyirsən ki, bu ilk döyüş  
Həyatımın axırıdır.  
Səngərlərdə uzanmışıq,  
Uzanmaqdan usanmışıq.  
Messerşmit səsi gəlir...  
Bir az keçir... 
özü gəlir...  
Kölgəsi də ötüb keçir,  
Başımızın üzərindən  
Ölümün öz kölgəsitək.  
Sürünür bu qara kölgə  
Təyyarənin kölgəsitək. 
  
  
___________________Milli Kitabxana_____________________ 
277 
 
Alır çölü, dağı, daşı 
O gör hardan hara kimi. 
O, qaradir, 
Anaların bağladığı 
qara kimi. 
Tutub yırtmaq, parçalamaq 
İstəyirəm bu kölgəni, 
bu kəlməni.  
Birdən yağır üstümüzə,  
Arzumuza, 
Qəlbimzə  
Gurultular... 
Bu bombalar...  
Parçalanır, hava, sükut,  
Torpaq, ömür və hər nə var,  
Qalxır göyə 
daşın, tozun,  
İnsanların, ümidlərin  
Paçraları - qarışığı.  
Biraz sükut...  
Əmr gəlir: 
- Düşmənlərə qarşı şığı!  
Şığıyırıq... 
İrəlidə tüstü-duman boğanağı.  
Kimdir indi 
Belə şeyə baxan axı?!.  
Yüyürürük... Atlanırıq  
Yiyələri görünməyən  
İniltilər üzərindən.  
Nələr, nələr üzərindən!  
Xəyali bir son görüşün,  
Məlallı bir son öpüşün,  
Min nidanın üzərindən,  
"Əlvida!"nın üzərindən!  
Tapdayırıq bəlkə də biz  
Son kəlməni, son nidanı.  
Bura gələn bir ananı. 
  
  
___________________Milli Kitabxana_____________________ 
278 
 
Nə yandırır bir gör məni;  
Bəlkə elə tapdayırıq  
Dil bilməyən bir köpəni.  
Varmı bunu olduğutək  
Fikirləşib tapanımız?  
Görən neçə son görüşə  
Nöqtə qoyub dabanımız?!  
Yüyürük enə-enə,  
Yana-yana, 
sönə-sönə! 
Düşmən vurur...  
Düşmən biçir.  
Güllələri qulağımın  
Lap dibindən gəlib keçir.  
Bu dəymədi...  
Daha gecdir...  
Yenə gəldi...  
Sanki dilə gəlib deyir:  
Bil ki, səni yeyəsiyəm.  
Əl çəkməyir,  
Aşıq olub, mənə nədir,  
Yoxsa onun yiyəsiyəm?!  
Nədir görən bədənimdə,  
Ürəyimdə küt ağrılar?  
Sonra bildim hələ sənə  
Toxunmamış güllənin də  
Yarası var, ağrısı var.  
Duyarsan o güllələri,  
Bədənində 
Qalmasa da güllə yeri.  
Sol qoluma nəsə dəyir,  
İsti-isti nəsə axır,  
Qolum düşür ağır-ağır.  
Qorxuram ki, qolum sına.  
İlk hücumum, 
İlk döyüşüm  
Qolum üstə yetir sona. 
  
  
___________________Milli Kitabxana_____________________ 
279 
 
* * * 
Biz Şimali Qafqazdayıq.  
Bir təpənin arxasında.  
Qanlı-qanlı susur yağı,  
Ağır-ağır  
Qar dayağır...  
Yerə düşüb 
partlamamış  
Bomba kimi  
hava gərgin, 
Sükut gərgin.  
"Qonşusuyuq" faşistlərin.  
Yuxarını onlar tutub,  
Aşağıdan biz baxırıq.  
Güllə yağır,  
Faşist susur;  
O gözləyir ov vaxtını.  
Necə olsa pozmalıyıq  
Bizsə onun ovqatını.  
Sol qolum da qaydasında,  
Bərkimişdir, sağalmışdır.  
Əlbəyaxa bir döyüşdə  
Məni yaxşı saxlamışdır.  
Yanımdadır bizim Vano,  
Ən sevimli dostumdur o.  
Cəbhəyə də bir gəlmişik,  
Halal duzu, çörəyi də,  
Ölümü də tən bölmüşük.  
O, təmkində bir dağ kimi,  
Coşqunluqda Kür kimidir.  
Görkəmisə çox sadəcə,  
Bir əsgərin görkəmidir.  
Hücum əmri!  
Atəş əmri!  
Sürünürük... 
yüyürürük... 
 
  
___________________Milli Kitabxana_____________________ 
280 
 
Tüstü... Duman... 
Od görürük! 
Bomba düşür, arx yarılır,  
Bölünür tən ortasından.  
Qisas, 
Qisas almalıyıq  
Düşmənin sərt ordusundan!  
Fürer qızıb, quduz olub,  
İstəyir ki, bundan belə 
Hələ 
Min-min qan törədə.  
Yeriyirik, 
yıxılırıq,  
Gah təpədə, 
gah dərədə.  
Birdən duyduq; dörd yan düşmən. 
Görməmişdim  
Bundan qorxunc mühasirə.  
Komandirin qaşı çatıq:  
- Yaxşı yerdə axşamladıq...  
Amma bircə yol var, baxın,  
Sinəsində qarşı dağın  
Fikir verin dar yarğana;  
Sarılaraq yarağına  
Biri keçib ordan gərək,  
Xəbər verə hissəmizə.  
Kömək edə hissə bizə,  
Vano dostum çıxdı önə.  
Gözlərilə: - "Gedim!" - dedi.  
Bizə baxdı...  
çıxdı, 
getdi... 
Eşidildi güllə səsi,  
Yuvarlandı Vano yerə,  
Tez yüyürdüm, qucaqladım,  
Əllərimdə uçub getdi  
Son nəfəsi. 
  
  
___________________Milli Kitabxana_____________________ 
281 
 
Qucaqladım birdən onu,  
Öpdüm onun gözlərində  
Həsrəti də,  
Möhnəti də,  
Həyatı da, ölümü də.  
Elə bildim 
Əziz dostun gözlərindən  
Baxdığıyçün 
Bir an mənə doğma gəldi  
hətta ölüm özü belə...  
Mən ilk dəfə tanış oldum  
Qardan soyuq, gözdən odlu,  
O öpdüyüm boz sifətli ölüm ilə.  
Öpdüm, bir də öpdüm onu.  
Qucağımda saxlasam da mən Vanonu,  
Milyon yaşlı keçmişdəydi,  
Milyon ağac uzaqlıqda.  
Mən yadigar kimi aldım  
Bir az ölüm qarışıqlı  
Kədər rəngli təbəssümü,  
Ana adlı son sözünü,  
Əlindəki son istini,  
Son həyatı, teleqramı.  
- Kimdəndir bu?  
Sonra onu açıb baxdım.  
Az qaldı ki, yana bağrım.  
Az qaldı ki, lap bağırım!  
Vano gizli saxlayırmış;  
Anam uçub getmiş imiş.  
O, məni tərk etmiş imiş.  
Eh, nə fayda, gecə-gündüz  
Səndən deyəm, səni anam.  
Səni burda qoruyurdum,  
Orda niyə öldün, anam?!  
İki ölüm hücum etdi,  
Bir əsgərin üzərinə,  
Eh, ölümlər nə edəcək, 
  
  
___________________Milli Kitabxana_____________________ 
282 
 
Alvolamb-közərənə!  
Neçə dostum qarlı dağa  
Diri qalxdı, ölü endi.  
Nə tərpəndi, 
nə də dindi, 
Baxdı mənə komandirim,  
Bildim çatıb növbəm mənim.  
Qalxdım dağa...  
İrəilyə baxa-baxa,  
Qəzəbimi boğa-boğa  
Dişlərimlə  
Nifrətimi sıxa-sıxa,  
Sürünürəm yavaş-yavaş  
Güllə döyən yerə sarı.  
Başım üstə od hasarı.  
Snayperdir yəqin orda,  
Qırır bir-bir, 
Tökür bir-bir,  
Ağlıma bir fikir gəldi:  
Yanıb-sönən iti fikir.  
Aldım başdan kaçskanı mən,  
Tez qaldırdım...  
Tez vurdular.  
Elə o an mən aşrıldım  
Dağ döşündən  
Dar yarğana,  
Daha nə var?  
Yenə dərə,  
Dərin dərə, 
Yenə, yenə yerim dərə!..  
Çiynimdəsə bir küt ağrı  
Yüyürürəm dərə boyu.  
Çiynimdə qan – yüyürürəm,  
Sanıram ki, 
Uşaqlıqdan yüyürürəm  
Gərək indi bu xəbəri,  
Hissəmizə gedib deyəm, yüyürəm. 
  
  
___________________Milli Kitabxana_____________________ 
283 
 
Mən dostların ümidiyəm.  
Deməyin ki, çiynimdəki bir çantadır.  
İndi görün neçə həyat bir candadır.  
Çiynimdəki bu ağır yük  
Dostlarıma həsrət çəkən,  
Böyüklərin, uşaqların həyatıdır,  
Neçə evdə gizli yanan,  
İşıqların həyatıdır.  
İndi xırda körpələr var, 
Çoxu yatır, 
Qəmə yaddır.  
Bilmirlər ki,  
Mənimlə bir yüyürürlər  
Yıxılıram, yıxılırlar.  
Bilmirlər ki, hamısının çiynində də,  
Mənimkitək bir yara var.  
Yağır mərmi;  
Dağ düz olur,  
Düz dağ olur.  
Mənim yolum irəlidir,  
Necə olsa, 
Ölüm neçə-neçə olsa,  
Mən ümidəm.  
Uşaqların təbəssümü,  
Sözü mənəm.  
Ey dərədə qalan dostlar!  
Yüyürürəm!  
Yüyürürəm!  
Şəhər... Çatdım...  
Qolsuz ağac... 
Kor binalar...  
Görürəm ki, bizimkilər  
Tərk eləyir bu yerləri. 
Gəlməyimin yoxmuş xeyri.  
Qışqırıram, çatmır səsim,  
Kəsilibdir lap nəfəsim. 
  
  
___________________Milli Kitabxana_____________________ 
284 
 
Gurultular yenə qopur... 
Birdən-birə yıxılıram... 
Ayağımın birini mən 
İtirmişəm elə orda. 
Bu arada 
Məni görüb 
Şəhərin mərd sakinləri, 
Aparırlar, 
Gizlədirlər xeyli zaman. 
Gecə-gündüz keşik çəkib 
Bir ağ saçlı gürcü ana. 
Gah açaram gözlərimi, 
Gah da yumub sayıqlaram. 
 
ANA, HARDASAN?! 
 
"Mən indi hardayam?!" 
Duman içində, 
Məni yırğalayan ümman içində.  
Bu nədir alnıma toxunur, bu nə?  
Bu kimdir? 
Nəçidir?  
Nə deyir mənə?  
Qadın səsidirki... 
Anammı? Axı...  
Axı, ölüb anam. 
Yalanmı? Axı... 
De sağsan, yoxsa ki... Söndünmü, ana!  
Sənə yalvarıram, susma, ana can!  
Başına gələni danış sonacan.  
Söylə, səsi gələn səndinmi, ana?!  
Dözməyib bunlara o gürcü ana,  
Mərhəmət ucundan keçib yalana.  
Söyləyib: - Ananam, ay oğul, mənəm!  
Ay oğul, mənəm!  
- Gəlmisən? 
-Gəlmişəm! Bəli, gəlmişəm! 
  
  
___________________Milli Kitabxana_____________________ 
285 
 
-Bəs axı... 
-Nə olub? 
-Ölməmişdinmi? 
Tez ol de... 
-Çəkmə qəm, 
Yalan demirəm. 
-Sən ayağı yalın, 
Sən başı açıq  
Tapdayıb davanı 
Ölümü, 
qarı, 
Sən qoca qarı 
Qoşa addımlayıb qəmlə, kədərlə,  
Topları susduran qəhqəhələrlə,  
Keçib alov dolu qanlı yolları,  
Keçib gəlmisən.  
Uçub gəlmisən!  
Durub gəlmisən,  
Ana, gəlmisən...  
Sən... 
Sən... 
Ölümün əbədi sərt qanununa  
Ağ saçlı başını əyməyən ana,  
Bəs səsin bir cürdür... 
-Soyuqlamışam. 
-Əlin kiçikdir ki... 
-Arıqlamışam. 
-Axır ki, gəlmisən, tapmısan məni. 
Ana, tanımadım amma səsini, 
Bir də əllərini... 
-Sakit ol, bala. 
-Kimin nə haqqı var, bir özün de sən; 
Mən səni qoymaram bir də öləsən! 
Sonra dotslarıma bir sözüm də var: 
Məni vurdular! 
  
  
___________________Milli Kitabxana_____________________ 
286 
 
AYILDIM BİR SƏHƏR 
 
Ayıldım bir səhər... 
İlk sözüm: - Ana!  
Başımın üstündə durmuş bir qadın.  
Az-az xatırladım olub-keçəni.  
Görəsən, 
görəsən, nəçidir qadın?  
Bəlkə də öldürmək  
İstəyir məni?  
Susuram xəyala gedib nə vaxtdır.  
Baxıram diqqətlə: 
Bu ki otaqdır,  
Divarda şəkli var 
Rustavelinin... 
Seretelinin.  
Baxıram qadına. 
Qadın da baxır.  
- Bəs bura haradır? 
- Bizim otaqdır. 
Tez düşür yadıma o dostum Vano.  
Mənə elə gəlir, bax, bu qadının  
Sevimli, doğmaca balasıdır o.  
Sanki qadın bilir Vanoyla dostuq,  
Odur, xilas edib məni bu qadın.  
Vano, a qardaşım, harada qaldın?  
Toplar guruldayır, divarlar əsir,  
Qəlbimi bir acı xatirə əzir.  
Qalxmaq istəyirəm, 
Dayan, bu nədir?  
Yoxsa sol ayağım uyuşub nədir?  
Tapa da bilmirəm, 
Yoxdur o! 
Hanı? 
Anladım... Dərdiniz yanında dostlar,  
Heç ayaq itirmək dərdi dərdmidir?  
İndi təkayaqlı ümidiniz var.  
Dörd yanda düşmənsə dərya kimidir.  
İndi həsrət kimi hava soyuqdur, 
  
  
___________________Milli Kitabxana_____________________ 
287 
 
İndi çantanızda bəlkə su yoxdur.  
Söyləyin, qəlbiniz donmuşdu indi?  
Sus, yaddaş... 
Gözümə qaranlıq endi.  
Bəlkə də vurdular təkbətək sizi,  
Bəlkə də hammız bir vuruldunuz.  
Bəlkə qucaqlayıb bir-birinizi  
O namərd ölümə ortaq oldunuz! 
-Oğlum, az fikir et... 
Süd içsən azca...  
Yaxın pəncərənin qabağmdaca  
Balaca bir güzgü vardı 
Götürdüm,  
Baxdım. 
Amma başqa adamı gördüm.  
De, niyə düşmüsən, niyə bu günə?  
Atdım o adamı otaq küncünə.  
Qalxmaq istəyirəm. 
- Bir ayaqla sən... 
-Baxsaydım xəlvəti pəncərədən mən. 
- Bıy, nə danışırsan?  
Hələ gərək biz  
Padvala köçürək tələsik səni. 
-Elədir. 
-Hər tində bir alman durub. 
Boz-yaşıl paltarlı, qolları xaçlı, 
Hərəsi nə qədər günahsız vurub. 
Bu gün lap acıqlı, lap hirslidirlər. 
Parkın ağ sütunlu girəcəyində - 
Meydanda kimisə dəfn eləyirlər. 
Böyüklərindəndir ölən deyirlər. 
-Uzan, genatsvali, bir xəta olar. 
-Nəvədən, oğuldan 
nə var, ana can? 
-Oğlum davadadır, 
Körpə qız nəvəm,  
Bir də mənə həyan bir gəlinim var.  
Oğul, Quram idi oğlumun adı. 
 
  
  
___________________Milli Kitabxana_____________________ 
288 
 
"Bəlkə də görmüsən?" - deyə soruşdu.  
- Mən çox gürcu ilə birgə vuruşdum,  
Bu adlı adama rast gəlməmişəm.  
Xeyli söhbət etdik. 
Danışdı ana 
Ərinin iş yeri dəyişilərkən  
Buraya könülsüz köçdüklərindən, 
Eh, nədən, nədən... 
 
*** 
 
Könlümdə əbədi qalmış o günlər...  
Yurdumuz davadan çıxdı müzəffər! 
 
*** 
 
Qalib gəldik... 
Döndü geri, 
Ananın oğlu, 
Gəlinin əri.  
Ana indi lap qocadır, 
Qarıdır, qarı. 
Yay oldumu, görməliyəm gəlib onları.  
Qız böyüyüb... Ərə gedir o gözəl bu gün,  
Toyudur qızın,  
Sən də gəl, bu gün! 
 
* * * 
 
Söhbətini tamamlayıb üzümə baxdı  
Oturmuşduq, məskəninıiz yenə o bağdı. 
Kislovodsk, 1964 
 
BİR SANTİMETR HAQQINDA 
BALLADA 
Proloq 
O, iki yüz iyirmi səkkiz santimetrdən 
yıxıldı, 
Rekord adlı o yerdən  
yıxıldı.  
Yumaq kimi yığıldı. 
___________________Milli Kitabxana_____________________ 
289 
 
  
Söz vermişdi. 
Rekordun ən uca zirvəsində  
qərar tutmuşdu o söz;  
həmin sözdən yıxıldı. 
Yandı, 
yandı, yaxıldı. 
Özü torpağa düşdü,  
sözü göylərdə qaldı. 
Elə o gündən bəri 
gözü göylərdə qaldı. 
O istəyirdi olsun 
ucalıqda birinci. 
Qızıl, gümüş cəhənnəm, 
əldən verdi bürüncü. 
Göylər kürəyində yük, 
özü yerə qısılı. 
Başqasının döşündə 
Yandı rekord qızılı. 
Nə çatmadı? 
Bircə santimetr çatmadı 
Zirvədən aşmaq üçün, 
Könüllər açmaq üçün. 
Bir santimetr nədir 
Göyə baş-başa ucalmış 
Mavi kilometrlər arasında? 
Amma insan xar olur 
Bəzən bir santi çatmayanda 
Fəth olunmuş 
Kilometrlər içində. 
Məşqçi dedi: 
-Yandırdı atamı! 
O, Mefistofel səsi ilə dindi, 
ruhdan düşmədən, 
Qolunu oğlanın boynuna saldı, 
-Qisas alacağıq, - dedi, - 
Boyu bir santi düşməndən! 
 
  
  
___________________Milli Kitabxana_____________________ 
290 
 
* * * 
Əjdər durub sahilin 
sakit bir guşəsində  
Döş vürmaq istəyirdi  
qağayılarla birgə  
dalğaların yalına.  
Sonra düşərdi  
göyə şığımaq xəyalına. 
Sonra qanad çalmadan  
küləyin axarında uçmaq,  
uçmaq istərdi.  
Bu arzular Əjdərə 
ucalığa atılmaq,  
Dalğalarda işləmək  
yollarını göstərdi. 
 
* * * 
 
Yarışlara 
az qalır. 
- Dostuma bir baş çəkim, - 
deyə 
minib katerə  
Gəlib çıxıram onun 
işlədiyi yerlərə.  
Burdaydı məşqçi də.  
Qalxıbdır 
Xəzər adlı  
mavi nəğmə zilinə,  
Şagirdini  
gözündən 
iraq qoymamaq üçün,  
Onun tərlaıı gözünə  
baxıb doymamaq üçün. 
  
  
___________________Milli Kitabxana_____________________ 
291 
 
*** 
 
Dördayaqlı bir otaq, 
Əsir dörd ayağı da.  
Narahatdır dostumun  
özü tək otağı da.  
Neft daşlarında olmur  
hətta dincəlmək asan.  
Sanki soyuqdan əsən  
Zürafə qarnındasan.  
Əyləşdik,  
bir mən,  
bir o, 
bir də məşqçi oldu.  
Məşqçi yaşlı idi,  
Qlobustək dazdı o;  
Göylərlə gah dostlaşıb, 
Gah inciyib dalaşmış,  
Göylərlə nəfəs almış, 
Göylər axmış qanına.  
Alqış deyib burdakı 
möhkəm "qura qanuna"  
Əjdəri qabaqlayıb  
Sadə bir süfrə açır: 
- Adam burda tez acır.  
O düşünə-düşünə  
Hərdən baxır dostuna,  
Hərdən də yumruğunu  
vurur qalxan döşünə. 
 
*** 
 
Əriyir dənizdə gecə.  
Göyərir pəncərələr;  
Sanki dəniz qalxıb,  
istəiyr "zürafə"nin  
başı üstündən keçə. 
  
  
___________________Milli Kitabxana_____________________ 
292 
 
Məşqçi də ayıqdır, 
gözləri doludur səhərlə. 
Deyir yarısevinclə, 
yarıkədərlə: 
- Əzizim, antisantimetr 
Elə bir zirvədir ki, 
Ora qalxmaq üçün 
olsun gərək böyük, şəffaf arzun,  
bahadır gücün,  
Hətta kədərə ilişib qalmış  
Bir qayğı zərrəsi,  
Kəmfürsətin qadağan zərbəsi,  
Orda başqa cür dinir,  
orda tonlara dönür.  
Tonlara dönür  
ultra yüksəklikdə  
kiçicik bir parçasının  
ton-ton ağırlığı olan ulduzlar kimi.  
Bir santimetr, əzizim,  
Böyükdür,  
sonsuzdur, 
bir məmləkət kimi,  
bir diyar kimi.  
Düşünürəm: onları  
yerin neçə səhvindən.  
ucalığın zəhmindən,  
baxışlarm kəcindən,  
sevinclərin gecindən  
qoruyasan. 
Şan-şöhrətdcən, ad-sandan,  
Düz görünən nöqsandan  
stronsi 90-dan  
qoruyasan.  
Yüz milyon dərd-sər 
Məhv eləyəsən gərək,  
yerinə yüz milyon 
fərəh nuru tökərək. 
  
  
___________________Milli Kitabxana_____________________ 
293 
 
Mən Əjdərlə hər səhər,  
aşırıram suların 
göy yalından qayığı.  
Edib sinəmi qalxan  
qəlbimdə yüz milyon  
şahə qalxan,  
hayqıran,  
narahatlıq və qayğı. 
 
DƏNİZDƏN GÖYƏ 
 
Başlayır sözə  
Üzünü küləklər, 
dalğalar, 
qorxular 
Hələ yaxşı hamarlamamış  
cavan trest müdiri: 
-Yeridir, yeri. 
Kim fəxrimizin 
xətrinə dəyibsə, 
ağır bir söz deyibsə, 
Dostumuzun beynindəki milyard neyrondan,  
nevrondan  
alsın o kəlməni. 
Yoxsa yüksəklik düşməni kədər  
O kəlmənin yerində hökm edər.  
Dalğaların zirvəsində  
yırğalana-yırğalana boy atmış 
bir dəstə gülü ondan alır, 
verib dostumuza, 
məşqçi gülür: 
-Bu sözləri nə səbəbə 
saxlamısan indiyə?  
Deyirsən indi niyə?  
Yoxlamalısan mədəndə  
hər addımı, qarşı,  
hər adama qarşı 
  
  
___________________Milli Kitabxana_____________________ 
294 
 
Yönəldilən sözü 
hələ hiss halında, 
duyğu halında, 
Məhv eləməlisən insan xəyalında. 
 O, hamıya əl edə-edə, 
mənimlə, 
dostumla yanaşı,  
Vertolyota yanaşır.  
Vertolyotda mən  
baxıram Əjdərə,  
Dalıram düşüncələrə.  
Bəziləri şümşad kimi 
parıltılı yol sevər,  
İnsan xəyalının yüksəlməsi üçün  
Heç bir qabartısı olmayanı  
Sürüşkən parket fikir.  
Evlənmək istədikləri 
nə gözəl olar, 
nə də kifir,  
Nə istiarəylə araları var, 
nə təşbehlə.  
Sutkanı 24 saata, 
saatı 60 dəqiqəyə, 
dəqiqəni 60 saniyəyə 
Bölərlər sür təsbehlə.  
Səhəri səhər yaşayırlar, 
gecəni gecə.  
Günəş sistemli dünya  
Onlara 70 il ayırıbsa,  
70 il gərək 70 il kimi keçə.  
Belələri, 
Boyları balaca olanda  
Dabanlarına bir-iki santimetr qoyub  
arzuya yetdi. 
  
  
___________________Milli Kitabxana_____________________ 
295 
 
* * * 
Durur gözlərimdə rekord zirvələri: 227... 
228... 
İnsana yovuşmayan antisantimetr.  
Dostumun qəlbindən bir an 
sovuşmayan andı - santimetr!  
Az deyil 
həm gənclikdə, 
həm də dolduqca yaşa, yananlar,  
Nəbz hesabı, 70 il 
100 il və daha çox yaşayanlar.  
Çatanda antisantimetrə,  
Hər şey dəyişir.  
İlk məna son mənayla dəyişir.  
Bir santimertdə  
Üst-üstə qalanmış  
metrlər,  
versllər  
preslənir.  
(İnsanların  
biri dözür,  
biri bezir, 
biri hirslənir).  
Santimetrdə - 
havası,  
boşluğu,  
xəfəsi sıxılmış,  
cövhəri sağılmış 
verstlər! 
İnsanın arzusundan keçirilmiş,  
əsəblərindən süzülmüş,  
sevincində şəffaflanımş,  
əzabında yanmış  
bir santimetrə yığılmış verstlər! 
  
  
___________________Milli Kitabxana_____________________ 
296 
 
* * * 
Baxıb göyə  
eşqi ilə ucalığın, 
uğunanda, 
uçanda o, 
ağaran dan ulduzuna, 
ürəyini lövbər atır 
baxışının ucunda o.  
Baxan olsa Yer üzünün 
hər yanından  
Görər ki, bu cavan oğlan  
Asılmışdır baxışıyla asimandan.  
Atıl!  
Bir də...  
iki də... 
qara qaşı çatılır.  
O atılır  
yıxılır, 
durub yenə atılır.  
Atılır, 
axı, onu göydə gözləiyr ürək, 
Qopub düşəcək  
bir meteortək,  
dayaq tapmasa  
yerə düşəcək.  
Onun fıkri göydədir,  
Sanki yerdən usanıb.  
Beli tarım çəkilmiş,  
Boy da bir az uzanıb.  
Mavi köynəyi düşmüş  
Əzələsi şəklinə.  
Amma var yenə şübhəm  
Şübhəsinə, şəkkinə.  
Dostum könül verdiyi  
qız ağzına su almış.  
Onu da dinc qoymayan  
eyni fikir, sualmış. 
  
  
___________________Milli Kitabxana_____________________ 
297 
 
ZƏFƏR ƏBƏDİ DEYİL 
 
Başlanır yarış...  
Görək, 
özüylə ölkəsini ucaldacaq kim indi.  
Sərhəddi göylə yerin  
o antisantimetr 
kimin, 
kimin, kimindir?  
Jorj 
Bazen 
De, nə oldu?  
Sən ki axı göylərə 
mahir bir baş vuransan.  
De, birdən üzü üstə döşəyə səninlə bir 
niyə düşdü Fransan?  
Avstraliyalı dost, 
sən havada qıvrılan,  
açılan bir pələngdin  
keçən il burda sanki.  
Göyün qənimi idin 
keçən yarışda sən ki!  
Aciz qalan ölkələr,  
Min verstlərlə uzunu, 
eni olan ölkələr  
Bu bircə santimetrin  
içində itib, batır.  
Heç kim görməsin deyə  
gizli yerə qayıdır;  
bu da belə qaydadır. 
 
YER ENİR 
 
Yüyurür Əjdər...  
Yerə sanki ayaqlarını  
çox ehtiyatla basır. 
  
  
___________________Milli Kitabxana_____________________ 
298 
 
O atılır, 
yıxılır, 
baş tutmayır uçuşu. 
Məşqçinin ucalır  
sərt Mefıstofel bası... 
Dostumuzdan çox qabaq  
bizim qəlbimiz düşür, 
Durur... Baxır yuxarı. 
Bir il əvvəl verdiyi 
Sahibsiz sözü görür. 
Düşünür ki:"Qəlbdi bu!" 
Sinəsinə elə bil 
Sürətlə bir makina 
Nəsə yazır: "Qəlpdi bu". 
Söz havadan asılı; 
Onu döyüb yağış, qar. 
Bəlkə də bu söz üstdən 
başqaları atlanar?!. 
O söz mənadan kənar 
Bir yad, ayrı sitatdır. 
Döyüşdən sonra yaddan 
Çıxmış aerostatdır. 
Baxır... 
Birdən açılır  
alnındakı qırışıq. 
Yüyürür... 
gəlir... 
çatır!.. 
O, yeri biz qarışıq, 
Rəqibləri qarışıq, 
Çempionlar qarışıq, 
Okeanlar qarışıq 
Basır bir ayağıyla, 
atır aşağı! 
Uçur!.. 
O, havada dikəlir 
Sanki ayaqlarını 
  
  
___________________Milli Kitabxana_____________________ 
299 
 
basır bir il sərasər 
göydə qalmış ürəyə,  
havadakı sözünə,  
havadakı vədinə.  
EIə bil birdən gəlir 
göy imana və dinə.  
Sanki bütün bədəni 
dinir,  
ötür, 
hayqırır. 
O, sanki bir ayqırın  
azadlıqdan savayı  
başqa bir şey görməmiş;  
şümşad belinə yatır,  
üzü üstə çevrilib,  
ayağı üstə düşür. 
 
*** 
 
...Elə bil ki, bizimlə 
o, yuxuda görüşür.  
Məşqçi əl çalır, 
- Bis! -deyir.  
Udmalıydım mən, - deyir,  
Udmalıydıq biz, - deyir... 
 
*** 
 
Bəs rəqib? 
Xəstədir! 
Əjdərin ürəyi söyləyir: düz deyil,  
Axı, 
bu rekordu  
o vurdu  
keçən il  
  
___________________Milli Kitabxana_____________________ 
300 
 
*** 
 
Niyə gəlməyib? 
Bəlkə də 
tutduğu zirvəyə dirənib, qalıb? 
Bəlkə də ordan aşrılmaq istəyəndə 
yerə tirlənib qalıb. 
Məğlubiyyəti evdən 
çölə çıxarmaq istəməyib?  
"O gəlsəydi hamıdan  
uca olardı!"  
Düşünərlər deyib?  
Özünü ötə bilməyib, 
Odur ki, gəlməyib? 
 
*** 
 
Əjdər birdən qollarını gen-gen açıb qızın boynuna saldıqca 
sıxılıb əsəblərə, əzələlərə yığılmış kilometrlər oğlanın ayaqları və 
əlləri ucundan süzülüb əvvəlki şəklini alır. Uzun məsafələr boyu 
uzanır. Əsgərin döyüşdən sonra açdığı dolağı kimi yollar, 
yoxuşlar, üfüqi, şaquli metrlər, adi yerişlər, tanqolar, burum-
burum valslar açılıb tökülür. Oğlanın əli, ayağı barmaqlarının 
ucunda qurtarmır. Gah ekvator, gah meridian boyu davam edir: 
odur ki, oğlan qızı ölkələr, dənizlər, şəhərlər, kəndlərlə birgə 
qucaqlamiış olur. 
Birdən məşqçinin ürəyi oynadan gur səsi eşidilir. Dincə 
qoyulmuş kilometrlər, yollar, yoxuşlar, tanqolar, valslar yığılıb, 
sıxılıb əsəblərə, əzələlərə dolurlar. Oğlan iri addımlarla üç yerli 
zəfər kürsüsünün ortasındakı zirvəyə qalxır. Dünyanı özünə qərq 
etmiş sevinc ilğımından bir əl çıxıb oğlanın əlini sıxır, ona nəsə 
verir. 
 
Sinəsində qızıl olur  
Dini, andı santimetr,  
Mən hardayam, harda - deyə  
Dinir antisantimetr. 
 
Bakı, 1967 
  
  
___________________Milli Kitabxana_____________________ 
301 
 
HEYKƏL VƏ HEYKƏLİN QARDAŞI 
(Fraqmentlər poeması) 
 
FRAQMENT - PROLOQ 
 
Polşa uğrunda vuruşmalarda 
həlak olmuş  
Sovet İttifaqı Qəhrəmanı Cəmil 
Əhmədova həsr  
edirəm. 
 
Cəbrayıla 
bir payız səhəri gəldim;  
Yorğun-arğın.  
Xeyli baxdım  
təpələr qucağındakı  
bu gözəl guşəyə;  
durub kənarında arxın.  
Çinar gördüm;  
bir binaın qanadı altına alıb,  
boylanırdı  
ağsaqqal kimi.  
Soruşurdu yarpaq dilləri ilə:  
kimi axtarırsan, kimi?  
Mən Vaqifi axtarırdım,  
Qəhrəman Cəmilin qardaşını – 
rayonun katibini.  
Birdən, 
heyrət aldı məni:  
Gördüm Cəmili 
tunc geyimli,  
heykəlliyində də  
qayğıkeş,  
cəsur, 
sadə.  
Sinəsini döndərmişdir, 
həyatla 
ölüm arasındakı səddə.  
Sanki fikrə gedib  
zövq alırdı 
  
  
___________________Milli Kitabxana_____________________ 
302 
 
yanındakı gur su səsindən.  
Kədərliydi bir qədər;  
üç addımlıqdakı evlərinə 
düşüb gedə bilmirdi  
əbədiyyət kürsüsündən...  
Ağlar anası: 
Oğul, durub burdan-bura  
gəlmirsən! 
Bu dərdimə sənsən çara, 
Gəlmirsən?!  
Susar atası: 
İndi böyük bir kişisən 
mən qocayam, 
məndən yaxşı 
sən bilirsən 
hər işi sən. 
Cəmil, xırda uşaqsanmı  
qışqıram ki, axşam oldu.  
Oynamısan, yorulmusan,  
bəsdir, Cəmil.  
İndi isə sən özün bil,  
mən deməyim yaxşı deyil.  
Deyər Cəmil:  
Axı, yenə postumdayam,  
mən gəlməsəm, siz gəliniz.  
Heç bir şey də lazım deyil,  
Gətiriniz lalə, nərgiz.  
Dİnər qəlbim:  
Cəmilin vüqarında  
vuruşaraq,  
Avropadan  
müzəffər qayıdıbdır  
bu çinar. 
Cəmilin gur səsində  
vuruşaraq,  
Avropadan  
müzəffər qayıdıbdır  
bu sular. 
  
  
___________________Milli Kitabxana_____________________ 
303 
 
Onun arzularında 
vuruşaraq, 
Avropadan 
müzəffər qayıdıb 
bu çiçəklər. 
Onun təbəssümündə 
vuruşaraq,  
Avropadan  
müzəffər qayıdıb 
bu şəfəqlər,  
Cəmilin nəfəsində  
vuruşaraq,  
Avropadan  
bu saf hava  
qayıdıbdır müzəffər.  
Alar məni fikirlər: 
Çinar qəhrəman! 
Sular qəhrəman! 
Şəfəqlər qəhrəman!  
Çiçəklər qəhrəman!  
Hava qəhrəman!  
Cəmil qəhrəman!  
Alqış sənə, 
Kamiranlıq dostu olub,  
Özü nakam ölən cavan!  
Katib susur baxa-baxa 
Pəncərədən görünən tunc Cəmilə - 
gərgin ifadəli simaya.  
Cəbrayılın üstündəki  
Qəhrəmanlıq şəfəqi kimi çilənmiş  
Cəmil adlı səmaya.  
Gözlərindən oxuyuram:  
Anam - dərdli qarı  
az qala çarşabını açıb  
saxlamaq istəyir 
  
  
___________________Milli Kitabxana_____________________ 
304 
 
Cəmilin başına yağan 
dolunu,  
yağışı, 
qarı.  
Elə əli 
ürəyinin üstədir.  
Gah deyir ki, "qaranlıqdır, 
Cəmil darıxar".  
Gah da: "Ona soyuqdur, 
istidir".  
Məndə 
Qonaq gələndə  
istəyirəm gedib çağıram.  
Sözüm yerə düşər deyirəm, 
birdən gəlməz insafsız.  
Ürəyimdə "toy" sözü partlayır  
görəndə 
ona layiqli bir qız.  
İşləyirəm hamı kimi...  
İstəyirəm, 
nə qüvvəm varsa qoyam.  
Heç bacararammı ki, 
Cəmilin adına,  
şöhrətinə,  
hörmətinə  
qıyam. 
Mən yaxşı bilirəm  
ha işləsəm,  
az olacaq.  
Pis işləsəm  
Cəmilin 
şan-şöhrəti azalacaq.  
Bir məsələ yönə düşməyəndə  
qır-qıc olub quruyuram.  
Axı mən bizi  
Rusiya çöllərində,  
Avropada qoruyanın 
  
  
___________________Milli Kitabxana_____________________ 
305 
 
şöhrətini qoruyuram.  
Mən saxlamaq istəyirəm  
onun şöhrətini  
evdəki paltarı kimi 
təmiz,  
ləkəsiz,  
təzə. 
Asandırmı onun  
şərəfli,  
həm də ağır 
Şöhrət yükü altında yaşamaq  
anama, 
atama,  
qardaşıma,  
mənə- 
bizə?! 
İstəyirəm daha çox hörmət qazanım.  
Bu hörmət,  
gərək çətinliyin  
dəmir caynağından alına.  
Qoyum orm 
pyedestalının altına Cəmilin;  
Cəmil daha uca olsun,  
daha çox vuqar nuru tökulsün  
O şərəfli,  
o ləkəsiz alına. 
Cəmil daha uca olsun deyirəm,  
axı, o hələ çox cavandı.  
Boyca da böyüyə bilərdi, 
şöhrətcə də. 
Bəlkə ikinci ulduz da alardı  
zəhmət adlı cəbhədə.  
Yox, yox,  
qoymaram  
tuncda donub qalsın  
şöhrəti,  
boyu. 
  
  
___________________Milli Kitabxana_____________________ 
306 
 
Cəmilə həsr edəcəyəm  
Ömrümü ömrüm boyu.  
Nəyə lazım  
nəfəssiz, 
həyatsız heykəl?!  
Qolsuz-qanadsız heykəl.  
Amma heykəl 
Böyüyərmiş nə çətin;  
bahasın dağdan ağır zəhmətin.  
O, hər xırda-para  
raportu,  
işi, 
xeyirxahlığı  
qəbul etməz;  
dayanıb vüqarlı,  
Ətrafı əbədiyyət hasarlı.  
Lakin o, 
Otellodan daha qısqanc  
əbədiyyətin  
gözlərindən yayınıb,  
hər işimizə qarışar,  
artar alnındakı qırışlar...  
Hər iclasda iştirak edər 
qulaq verib həyətdən,  
ayrılmaz fəxri bir uzv kimi 
heyətdən.  
Onun baxışı altında  
Mehriban və sərt olmalıyam.  
"Yerinə yetirilməlidir, 
bir söz ki, deyildi.  
Necə yəni mümkün deyildi?  
Necə yəni bir xahişə gələnə  
Deyəsən: - Çox mahaldır.  
Yox, qardaşım,  
Bu, Cəmili yetişdirən 
xalqdır,  
mahaldır". 
  
  
___________________Milli Kitabxana_____________________ 
307 
 
Cəmil 
heç xahiş edilmədən,  
heç özlərinin xəbəri 
olmaya-olmaya  
insanları ölümdən qurtarıb,  
vida deyib son kərə 
səngərə,  
heç bir "olmaz", 
"düzləməz",  
"yoxdur",  
"bəlkə"  
sözlərini 
dilinə gətirməyəsən  
sən gərək,  
fikir verəsən 
Cəmilin bu məsələyə  
necə baxmasına.  
"Olacaq! 
Düzələcək!  
Var! 
Mütləq!"  
Deməlisən narahatlıq, 
Yorğunluq nədir,  
lap ölüm bahasına.  
Çətindir Cəmilin  
baxışı altında 
Daşımaq rəhbərliyi çiyində.  
Gərək biləsən  
camaatın süfrəsində  
bişmişin də,  
çiyin də.  
Katib susur,  
Mən susuram.  
Oynadır fikirli-fıkirli  
Qarşısındakı  
raket uclu qələmləri,  
göy mürəkkəbqabını. 
  
  
___________________Milli Kitabxana_____________________ 
308 
 
Elə bu vaxt  
üç pirani qoca  
tıqqıldadıb açar yerini,  
aralayıb qapını.  
Təklif eşidib 
girirlər içəri,  
əyləşirlər.  
Rəngləri  
gün altında işləməkdən 
tunca çalır. 
Katib uzun barmaqları ilə  
sanki göy məxmərdə  
sükut mahnısı çalır.  
Qocalardan biri deyir:  
- Yoldaş katib,  
üç dəfə yazmışıq sədrə.  
Baxmayıb ərizəmizdə  
barı bir qısa sətrə,  
bir söz deyirik, 
o qızır. 
Verdiyi vədlər də qısır.  
Deyir: - Necə? 
Susuzsunuz?  
Yenə də bu? 
Susunuz!  
Gedirik,  
gəlirik hey, 
Qalmayıb daha bizdə hey.  
Katib astadan dinir:  
- Olacaq suyunuz.  
Daha nə sözünüz, soyunuz?  
Sədrə də deyin ki,  
belə getməz, ay ağa.  
Baxıram,  
nə üçünsə 
  
  
___________________Milli Kitabxana_____________________ 
309 
 
qocalar qalxmır ayağa.  
Amma katib elə ki  
gözlərini dikir  
qardaşının heykəlinə,  
gedir fikrə. 
Qocalar "sağ ol, çox sağ ol" - deyib,  
otaqdan sevincək çıxırlar  
Qapıda bir-birinə  
Yol verə-verə.  
Susuruq... 
Ayaq səsləri gəlir...  
Sanki Cəmildir,  
Raykomun bağından  
keçir fikirli-fikirli, 
asta-asta.  
Katib deyir: 
- Sizinlə söhbət edək bir az da,  
Telefon zəng edir;  
katib əyilir 
dəstəyə sarı.  
Pəncərədən tökülür 
çiyinlərinə, 
qələminin altına 
külək əsdikcə  
Cəmilin 
tunc çiyinlərindən qopan 
yarpaqlar; qızılı-sarı. 
 
 
1-ci FRAQMENT 
 
Heykəl uzağa baxır 
 
Heykəl durub kədərli,  
qəmli bir əzəmətlə.  
Durub baxır heyrətlə,  
Həsrətlə. 
  
  
___________________Milli Kitabxana_____________________ 
310 
 
Qocalmış atasına,  
cüt qardaşa,  
anaya. 
Onların gözləriylə.  
Onlarla söhbət edir,  
onların sözləriylə.  
Baxır, görüşür hər gün.  
Cəbrayılın yazı,  
payızı, 
yayı, 
doğma, 
gözəl qışıyla.  
Onların ürəyilə,  
onların baxışıyla.  
Baxır uşaqlığının  
Narahat çağlarına.  
"Qaçaq-qaçaq" oynayan  
Qonşu uşaqlarına.  
O vaxt çevik,  
mehriban,  
gah həlim, 
gah da yaman 
bir Cəmil vardı.  
Baxmayıb Cəbrayılın,  
od şaxtalı qışına,  
əllərini aparıb  
Qara, çatma qaşına,  
Hücum, deyərdi, hücum!  
Qonşu uşaqlarından  
Toplanılmış qoşuna.  
Baxır, 
məktəblərini  
Tapa bilmir.  
Yerində  
Uca, 
geniş 
  
  
___________________Milli Kitabxana_____________________ 
311 
 
bir məktəb saldırıbdır  
onun Vaqif qardaşı, - 
Heykəlinin, adının,  
şöhrətinin sirdaşı.  
Sonra baxır yollara  
Uzaq-uzaq yollara,  
gah sıldırımdan keçən,  
gah da düzdə günün altda,  
nurlu, parlaq yollara.  
Baxışları yol gedir,  
o silahla açdığı,  
dağlı, düzlü yollarla.  
Gah yayla,   
  
___________________Milli Kitabxana_____________________ 
312 
 
2-ci FRAQMENT 
 
Coğrafiyadan "5" 
 
Uşaqların nəğməsi  
yayılıb hava kimi  
bütün Yer kürəsinə. 
Yer kürəsi titrəyir,  
tablamayır onların  
dalğalı,  
gur səsinə.  
Yaxalarında çiçək, 
çiçəyin altda ürək,  
ürəkdə min xoş dilək  
məktəbə yollanırlar,  
şirin şərqi deyərək.  
Onların bəsi olmur,  
Yollar, 
rizlər,  
cığırlar; 
Çəmənliyə çıxırlar.  
Eh, kəpənək nə qədər!  
Var xallılar, qonurlar.  
Uşaqlar da,  
onlar da 
Burdan ora keçirlər,  
Ordan bura qonurlar. 
 
* * * 
Bir az o yanda 
Üç-dörd ölkə burdan aralı 
Küçələri titrədir 
"Zonder-yunq" dəstələri.  
Bu ötkəm, 
şıq geyimli,  
Addmıları müqəyyəd 
  
  
___________________Milli Kitabxana_____________________ 
313 
 
Gənclər səhərdən bəri.  
Hitler - onlara günəş,  
Almaniya - hər şeydən:  
İlk məhəbbətdən,  
Hər cinayətdən,  
Addan, 
Həyatdan üstün.  
Hitlerə həsr ediblər 
cavan ömrü büsbütün.  
Onlar hazırlaşırlar  
Cəbrayılda - çəməndə  
Kəpənəklərlə uçan  
Gəncləri məhv edələr;  
Tarixin qarşısında  
Özləri də bilmədən  
Çox böyük səhv edələr.  
Hitler baxır onlara  
Reyxin pəncərəsindən.  
Baxır Fürer 
zövq alır 
Yenə "hitleryungendin"  
"hayl!", "hayl!" səsindən.  
O baxır  
Pəncərədən;  
Adını bilmədiyi  
Cəbrayıla göz dikir.  
Cəbrayıl da bir böyük  
Ölkənin varlığında  
Onun gözünə girir  
Görünməz zərrə təki. 
SSRİ-yə baxanda  
bura da baxmış olur.  
Buranı da rəhmsiz  
Yandırıb-yaxmış olur.  
Bizim gəncliyimizi  
gətirəndə nəzərə, 
  
  
___________________Milli Kitabxana_____________________ 
314 
 
Kəpənəklə oynayan  
bu məktəblilərə də  
Qətl əmri vermiş olur.  
Yamacda at seyirdən  
Cəmili görmüş olur.  
Xeyli baxdı Cəmilə  
Reyxin pəncərəsindən,  
İodl, 
Keytel titrədi  
Fürerin kal səsindən.  
Narahat oldu fürer  
Baxan zaman bu şümal,  
bu qaraşın oğlana.  
Amma çox da baxmadı  
Cəmilin gözündəki  
Şücaət alovuna,  
kamalına,  
ağlına. 
Cəmil o gün tarixdən,  
Coğrafiyadan da "beş",  
Fürersə ölkə aldı.  
Hələ ikincisini  
Dedi ki, bəlkə aldı. 
 
3-cü FRAQMENT 
 
Analar dünyası 
 
Kainatı tutubdur 
anaların qayğısı. 
Yuxarıda göy olub, 
aşağıda yer olub,  
anaların ürəyi,  
anaların arzusu. 
Çünki onlar – 
analar 
göyə heç də inanmır  
yerə heç də inanmır. 
  
 
  
___________________Milli Kitabxana_____________________ 
315 
 
Göy də,  
yer də gözəldir.  
amma ana qəlbitək  
heç biri uşaqların  
dərd-qəminə yanmır.  
Köks ötürüb dərindən  
onlar öz arzusundan,  
onlar öz qayğısından,  
Könlünün ən sevimli, 
ən titrək, 
ən müqəddəs 
gizli guşələrindən 
ətir,  
işıq, 
rəng,  
hava 
alıb, bir yeni dünya  
düzəldirlər.  
Ətrafı arzu,  
qayğı hasarlı. 
Sonra rahatlanaraq  
dayanırlar,  
baxırlar,  
əzəmətli,  
vüqarlı. 
Göyün üzünə bir göy,  
Yerin üzünə bir yer  
çəkib, sonra analar  
su içər, 
çörək yeyər,  
uşaqları qoruyar  
özdəri yaratdığı  
bu dünyaya atılan  
Daşdan, 
oddan,  
kəsəkdən,  
Bura qaçan kəhərdən, 
  
  
___________________Milli Kitabxana_____________________ 
316 
 
Hətta aydın səhərdən 
Əsən yeldən, küləkdən. 
İntizar baxışları 
Saf təbəssüm sərhədli, 
nifrət, 
hiddət sərhədli 
müqəddəs bir dünyanı 
hey dolana-dolana 
düşər hər çəmənliyə, 
hər bağa, 
hər şənliyə,  
hər küçəyə,  
dalana. 
 
* * * 
Nə biləydi analar  
onların baxışını  
kəsib, doğrayıb keçir  
Fürerin sərt baxışı.  
Analar dünyasına  
Baxır, 
indidən gülür  
anaların yasına.  
Analar az qalır ki,  
gələcək günləri də  
yığıb baş-başa çata.  
Bilmirlər belə olsa,  
oğlun boyu 
Fürerin 
Gülləsinə tez çatar.  
Ürəkdən yana-yana,  
Düşünür ki, hər ana,  
gen sinəli bir igid  
olsun ki, 
mən də deyim ceyran kimi  
bir qıza, 
  
  
___________________Milli Kitabxana_____________________ 
317 
 
uşaq yox, 
oğlumu sən 
pəhləvan san, ay pəri.  
Bilmir ki, gen sinəli,  
enli kürəkli olsa,  
əziyyət çəkməyəcək  
düşmənin snayperi.  
enlikürək,  
uca, 
mərd  
oğul böyüdüb ana, 
sən demə,  
kömək edir ölümə! 
 
4-cü FRAQMENT 
 
Ananın şifahi gündəliyi 
 
Ana gündəlik yazmır,  
Əvvələn, yaza bilmir,  
Sonra ki, nəyə lazım  
Yaddan çıxmazlar haqda?!  
Xalqının da yadından  
Heç vaxt çxmazlar haqda.  
Ürəyi bir kağızın  
Üstünə qoyub, 
sonra  
Bir də onu təzədən 
sinəyə basmaq üçün  
qələm alsın əlinə,  
Bir də onu tanıtsın 
onu duyan elinə!  
Bir də ana qəlbinin, 
müqəddəs yaddaşının  
yoxdur əvvəli, 
sonu. 
  
  
___________________Milli Kitabxana_____________________ 
318 
 
Yaxşı süjetli şeirə 
novellaya,  
romana,  
Allahı sevərsiniz, 
oxşatmayınız onu.  
Oxşamır da axı, o,  
Bir də görürsən ana  
yuxusunda 
bir totuq, 
"yeməli uşaq" görür.  
Elə həmin uşağı 
həmin vaxtda 
Polşada vuruşan qoçaq görür.  
Əmib doymamış uşaq 
faşist ilə vuruşur, - 
frİs ilə vuruşur.  
Atıb dodaqlarından 
süd rəngli təbəssümü, 
yanan hirslə vuruşur.  
Ana birdən ayılır 
öz qəzəbli səsinə.  
Hitleri boğub atır 
qüvvətsiz əlləriylə  
Quranın "Öldürməyin!" - 
yazılan ayəsinə!  
Xatirələr qırılır  
Cəmilin körpəlikdə 
quraşdırıb bir kəlmə 
etmək arzuladığı 
şirin hecalar kimi.  
Körpə hecalar kimi,  
Körpü hecalar kimi.  
Cəmil bir an içində  
Cavan bir oğlan olur.  
Polşada qan içində  
Cəmil qəhrəman olur.  
Orda neçə ananı  
Cəmil bəxtiyar edir.  
Amma öz anasının 
  
  
___________________Milli Kitabxana_____________________ 
319 
 
Könlünü qubar edir.  
Ana deyir: - Ay oğul,  
Təki bütün analar,  
Olaydılar  
bəxtiyar!  
Ay Cəmilim, 
Ay oğlum,  
İstərdim onlar kimi  
Mən də bəxtəvər olum...  
Sonra Cəmil çevrilir  
Ananın 19 il  
Bundan əvvəl etdiyi  
Bir müqəddəs arzuya,  
Bir əlçatmaz duyğuya.  
O vaxt da arzu olsun,  
İndi də arzu olsun?  
Onda da istəyirdi  
Onun bir oğlu olsun,  
İndi də istəyir ki,  
Onun bir oğlu olsun.  
"O vaxt heç yaşı yoxdu, 
indi on doqquz yaşlı  
Cəmiltək oğlan gəlsin.  
Qəhrəman gəlsin!  
Gəldi. 
Tunc şəklində qəhrəman.  
Amma bağışla məni,  
Azca narazı qaldı  
Səndən uman 
bu anan.  
Hamı təriflədisə  
sənin belə vəfanı,  
mənə, 
elə vəfanı. – 
Bala, qoy açıq deyim  
Sözüm - sənə gileydi;  
Gərək sən elə birbaş  
Evimizə gələydin. 
  
  
___________________Milli Kitabxana_____________________ 
320 
 
5-ci FRAQMENT 
 
Qonşulara təsəlli. 
 
(Ana deyir:) 
 
Bir dəfə görmədim ki,  
Onun əyilə başı,  
Onun əyilə qəddi,  
Dəstəsində bir xətər 
olarsa,  
Ona dəyəcək, ona; 
Ona dəyər.  
Ürəyim deyir qəti.  
Bir dəfə də girməmiş  
mənim oğlum qabığa.  
Yaxşı bilirsiniz ki,  
bir dərd-bəla gələndə 
Cəmil düşüb qabağa.  
Olsa bir ölüm-ətər,  
Cəmil birinci görər,  
Əsirgəməz canını,  
halal bilər qanını.  
Məktubunda yazır ki,  
"...Salam, anam, salam, atam!  
Qorxmayın,  
Salamatam!"  
Dinləyən qonşuların, 
qəlbi dönüb dağ olur.  
Onlar durub dağılır. 
Gizli əzbərləyirlər  
Quran ayəsi kimi 
ananın sözlərini.  
Gecə tənha qalanda,  
Gecə dərd çoxalanda  
Onlar durub dağılır – 
Başda Cəmil olmaqla 
  
  
___________________Milli Kitabxana_____________________ 
321 
 
heç kimin balasına xətər dəyməsin deyə  
zümzümə eləyirlər. 
Əlavə  
eləyirlər 
burdan keçən  
hər axşama,  
hər səhərə,  
Heç Cəmilin anasına 
söyləməyə qıymazlar da.  
Roden kimi 
pyedestal qoymazlar da.  
Oğulların 
gənc Cəmilin ətrafında  
mərd dayanan heykəlinə,  
Axşam düşər,  
apararlar, 
gətirərlər səhər yenə.  
Eh, analar, 
oğlu üçün 
heykəltəraş, 
rəssam olan, 
Məhəbbətdən ilham alan  
Gərək sizi hər bir zaman  
İlahətək 
Yad edələr,  
Hey analar,  
Ey analar!  
Ey analar! 
 
6-cı FRAQMENT 
 
Qurşağacan su,  
Göyə qədər 
sükut içində...  
O, birinci girir suya  
dizə qədər. 
  
  
___________________Milli Kitabxana_____________________ 
322 
 
Ağır sükut davam edir, 
qarşıdakı düzə qədər.  
Orda sükut parçalanır 
ara-sıra, 
Elə bil ki, top-tüfənglər,  
ağır tanklar  
Öz-özünə yeriyirlər,  
sıra-sıra. 
Sükut... Barıt iyli sükut...  
Düşmən onu səngər edib,  
doluşubdur bu sükuta.  
Cəmil bilir: 
onlar gəlir;  
pıqqıltıdan,  
çıqqıltıdan,  
şırıltıdan 
tuta-tuta  
Sükut hərdən sızıldayır... 
Sükut hərdən inildəyir.  
Sonra susur... 
Sükut indi ərşə dayaq.  
Ulduzlarla birləşdirib 
Cəmilgili,  
Baş - ulduzda, 
ayaq - çayda bu igidlər  
Dayanıblar yerdən, 
sudan göyə qədər.  
Bəlkə bir az keçən kimi...  
neçə-neçə messerşmit  
Sükut adlı planetə  
birdən girib,  
Cəmilgili ulduzlardan 
ayıracaq.  
Ton-ton ölüm  
Cəmilgilə tuşlanacaq?  
Ulduzlardan, 
bu sulardan 
  
  
___________________Milli Kitabxana_____________________ 
323 
 
yaranmış bir kainatda  
Ölüm-dirim çarpışması 
başlanacaq?..  
Sükut elə sərindir ki,  
sükut elə dərindir ki,  
sükut elə qocadır ki,  
sükut elə ucadır ki...  
Düşmənin ilk gülləsini  
Görür Cəmil,  
başı üstdən ordumuzun  
keçib gedən  
o sahillə 
bu sahili birləşdirən  
titrək,  
uzun 
nizə kimi.  
Bir nizə ki,  
Tüstü-duman arasında  
Donub qalır.  
O sancılır sakitliyə;  
bir əsgərin sinəsində  
sınıb qalan süngü kimi.  
Cəmil dinir "hücum" deyə,  
Araz axır, 
Araz gəlir 
Qarışır bu xırda çaya.  
Leytenantın gər səsində  
Cəmil girir axar suya, 
qurşağacan,  
Qayışında parıldayan 
ulduzacan.  
Köksündəki 
bir igidlik sürətilə,  
bir pəhləvan qüdrətilə  
hücum edən ürəyəcən, 
  
  
___________________Milli Kitabxana_____________________ 
324 
 
Qızılgülün ləçəyindən  
Titrək olan diləyəcən.  
Orda daim qərar tutan 
təpərəcən.  
Əzəmətli bir ölkəyə,  
O Cəbrayıl adlı kəndə,  
Həmin adlı şəhərəcən.  
Mərmi gəlir, 
güllə gəlir 
Başı üstə fit çala-çala.  
Sular olur şırım-şırım,  
Təpə-təpə... 
Sütun-sütun... 
çala-çala.  
Dağılır da, 
yığılır da...  
Ulduzlu bir papaq qoyub, 
qalxır sular, 
sahilinə, 
məcrasına 
yıxılır da. 
Qan götürüb gedir onu,  
ölüm yoldan edir onu.  
Sulara qan zolaq salır  
Komandirin yarasından.  
Amma hara, 
hara gedir 
Vzvodunu başsız qoyub  
vuruşmanın yansından?!  
Al qan axır su yerinə.  
Qan qarışib bir-birinə.  
Suda yağı qanı da var;  
Qan qarışır qanımıza.  
Əsgər içər yad qanını  
mərdlik onu qınamasa. 
  
  
___________________Milli Kitabxana_____________________ 
325 
 
Cəmil sanır: qanıyla bir  
Axır çaya ağrısı da.  
Dolur, daşır,  
ağrılarla 
qandan doyan ağır su da.  
Axıb gedir bu ağrılar,  
Azad olmuş neçə elə  
Axar suda, 
ağır suda. 
Orda üstü-başı tozlu,  
Böyük, kiçik gülə-gülə  
Çimir indi 
bu vzvodun,  
Komandirin ağrısında. 
 
7-ci FRAQMENT 
 
Adsız qəhrəman 
 
1 
 
Cəmilin bir dostu var,  
Od-alovun içindən 
Qayıdıb sağ-salamat.  
Gərək dünya eşidib  
Onun haqda,  
qala mat.  
İri, qara gözləri - 
ürəyinin güzgüsü.  
Sifətində sən deyən, 
yox qoçaqlıq cizgisi.  
Dava cəhənnəmi də  
qova bilməmiş  
qəti 
Üzündən çox zərif,  
həlim ifadələri. 
  
  
___________________Milli Kitabxana_____________________ 
326 
 
Var hamıyçün  
gözündə 
mehribanlıq səhəri.  
Kim baxsa söyləyər ki, 
görmüşəm bu surəti.  
Yox heç kimdən,  
ricası,  
xahişi, 
təmənnası.  
Var çiynində  
Cəmilin 
çiyninin xoş təması.  
Kənddə bir kəs də bilrnir  
O vuruşmuşdur necə,  
Fris öldürüb neçə.  
Ağır, ya asan idi 
onunçun hansı vuruş.  
Bilən yoxdur.  
Yerlilər 
bircə şeyi bilirlər  
Ki, o hər an  
qəhrəman  
dostu ilə bir olmuş.  
Ki, onunla ayrılıb 
gözü yaşlı bir səhər.  
Niyə dinmir bu adam,  
gördüyünü danışmır,  
etdiyini danışmır?  
Reyxin paytaxtınacan  
getdiyini danışmır.  
Tanıyırlar ki, həlim,  
Gözəl bir insandır o.  
Amma bir kəs də bilmir  
mükafatsız, 
medalsız,  
ordensiz  
bir igiddir,  
adsız qəhrəmandır o. 
  
  
___________________Milli Kitabxana_____________________ 
327 
 
Adı cəbhədə qalmış  
həlak olanlarla bir.  
Özü də açıb demir.  
Bu iradəsi dəmir  
Qızğın vuruş zamanı  
Dostlardan ayrı düşmüş.  
Təkbaşına bir taqım  
düşmən ilə  
döyüşmüş.  
Talelərin, 
adların 
Qəribə gərdişində,  
Davanın sərt dönüşlü, 
dağınıq gedişində,  
Görünən təkcə olub 
qollarının sarığı.  
İtib, 
batıb 
misilsiz bir igidlik sorağı...  
Kimsə yiyə durubdur  
bəlkə bu igidliyə  
Onu əzizləyirlər  
"ey bizim igid" deyə.  
İndi mehrini salmış  
Cəmilin heykəlinin  
ucaldığı o bağa.  
Səpir sirr sözlərini 
çiçək toxumu kimi  
su içdikcə canlanıb  
pıçıldayan torpağa.  
Çırlladımı dağda gün,  
evdə qalmaz, 
burdadır. 
Həlak olub-olmayan  
dostlarının adını  
əkir bağa birbəbir. 
  
  
___________________Milli Kitabxana_____________________ 
328 
 
Gül açır yazda onlar, 
bağı ətrə qərq edir. 
Hasarları adlayıb 
aşır, 
baş alıb gedir. 
Güllər kimin adını 
daşıyır, 
bilmir heç kəs.  
Əhmədinsə qəlbində 
sönüb, tükənmir həvəs.  
Güllər azca solanda, 
dərdə düşüb üşünür,  
Bu güllər dostlarımın  
heykəlidir... düşünür.  
Qarşılayıb burada, 
hər açılan səhəri,  
heykəlləri səsləyir.  
heykəlləri bəsləyir:  
Böyüdür heykəlləri... 
 
2 
 
Çox işləyibdir bu gün  
yaman ağrıyıb beli.  
Çəkib sarı torpaqdan  
göy yala sancır beli.  
Yanını qoyub yerə  
siqaret tüstülədir.  
Fikri, xəyalı yenə  
keçmişə yollar gedir.  
Yenə qayıdır geri  
Əhməd yumur gözünü.  
Eşidir çiçəklərin,  
güllərin xoş sözünü.  
Güllərin səsi rəng-rəng:  
Birininki qırmızı,  
birininki çəhrayı, 
  
  
___________________Milli Kitabxana_____________________ 
329 
 
Bu rəngli sədaların,  
sözlərin yoxdur sayı.  
Nə dərdi var Əhmədin  
bu hüdudsuz dünyada?!  
Yaşayır bir mənalı  
al-əlvan simfoniyada.  
Güllər hamısı açmış,  
işlər düşüb çəminə.  
Açıb gözünü birdən  
Fikir verir Cəmilə...  
Cəmil deyir: "Ay canım,  
ay mənim dəstəmdəki  
istəkli qəhrəmanım,  
görmədim sənin təki  
gözü tox,  
təvazökar. 
Amma mənim yenə də  
sən dostuma sözüm var.  
Sən niyə utanırsan?  
Sən nədən çəkinirsən?  
Şöhrətdən çəkinirsən?  
Həqiqəti aç, danış.  
Bilsinlər ki, döyüşdə  
Cəmil də tək olmamış;  
Dostlarının əlindən  
şan-şöhrəti almamış.  
Cəmil burada təkcə,  
Heykəl olub qalmamış.  
Əhməd deyir:  
- Sənin heç bir əmrini  
Yerə salmamışam mən.  
Qəm eləmə, nə oslun,  
orden almamışam mən.  
Rahat ol, ay əzizim,  
barı heykəlliyində.  
Dostunun yaratdığı,  
bu cənnət güllüyündə. 
   
  
___________________Milli Kitabxana_____________________ 
330 
 
Cəmil deyir:  
- Uşaq olma,  
belə qalma.  
Qalsan unuduluşda,  
demək, sənin əlində  
bir düşmən də ölməyib.  
O kəndin əsl adı  
sakinləriylə birgə,  
öz yurduna gəlməyib.  
Qazandığın sükutda  
gül balalar gülməyib,  
Qocalar dincəlməyib.  
Hələ orda analar  
göz yaşını silməyib,  
Quşlar o uçan olub,  
Çöllər dinclik bilməyib.  
Belə çıxır ordadır,  
öldürməyə hərislər.  
"Ölü baş"lı frislər.  
O, AS-lar  
O SS-lər  
Bir igidlik nişanı,  
İyirmi ildən də çox  
Sən yiyəsini səslər.  
Yoxsa açmaq ayıbdır,  
Yoxsa o kənddə hələ  
dava qurtarmayıbdır?!  
Girib unuduluşun  
gözgörməz zülmətinə,  
əlinlə xətt çəkmisən  
sən öz mətanətinə.  
Bu dərd məni öldürər,  
Bu sər məni qurudar.  
Həqiqətin gücüylə  
Orda davanı qurtar. 
  
  
___________________Milli Kitabxana_____________________ 
331 
 
Bu gün yorğundu Əhməd,  
Bir gül-çiçək əkmədi.  
Üstəlik də raykoma  
Çağırdılar Əhmədi.  
- Sənin qəhrəmanlığın  
Böyükdür, - dedi katib, - 
Ay insafsız, bu şərəf  
İyirmi ildir itib.  
İndi aydın olub ki,  
İgidsənmiş, igid sən,  
Döyüşlərdə Cəmillə  
Nələr eləməmisən! 
 
8-ci FRAQMENT 
 
Bir neçə il sonra  
Cəbrayıla gəldim.  
Katibi otağından  
çıxanda tuta bildim.  
Keçdik içəri,  
oturduq. 
Danışdı bu adsız qəhrəmandan,  
Qəhrəmanlığından 
iyirmi il ayrı yaşamış 
sadə bir insandan.  
Ayağa qalxdım,  
Cəmilin heykəli olan  
bağa baxdım.  
Gördüm ordadır. 
Əlində də bel var.  
Söykənib Cəmilin heykəlinə  
Durub yanaşı,  
Uzaq Polşaya baxırlar. 
 
1969 
  
  
___________________Milli Kitabxana_____________________ 
332 
 
MÜNDƏRİCAT 
Tofiq Hacıyev. Əli Kərim poeziyası………………………………………………………….4 
Şeirlər 
Franqmentlər……………………………………………………………….................15 
Kür, sənə bənzəyən nəğməm olaydı!............................................................................17 
Bir gecəlik Kür olmuşam……………………………………………………………..18 
Mavi nəğmə qanadında…………………………………………………….................19 
Fəhlələr…………………………………………………………………….................21 
Muğamı dinləyirəm…………………………………………………………………..22 
"Altıncı festivala"………………………………………………………….................24 
"Çox yazdım gecə"…………………………………………………………………...25 
Əllər………………………………………………………………………..................26 
Ən böyük gəmi…………………………………………………………….................27 
Atamın xatirəsi…………………………………………………………….................28 
İlan……………………………………………………………………………………29 
Poçtalyon……………………………………………………………………………..30 
Bakı küləyi……………………………………………………………………………31 
Babəkin qolları…………………………………………………………….................32 
Füzuli…………………………………………………………………………………32 
Xətayi………………………………………………………………………………...34 
"Yazırsan gecələr"……………………………………………………………………35 
Azərbaycan…………………………………………………………………………...36 
Kür……………………………………………………………………………………39 
"Ürəyim boylanır o yerə sarı"………………………………………………………...39 
Ana…………………………………………………………………………………...40 
Dəniz……………………………………………………………………….................40 
Səfərdən sonar………………………………………………………………………..41 
Nida…………………………………………………………………………………..42 
Ucadan………………………………………………………………………………..43 
Çəkisizlik……………………………………………………………………………..44 
Metronun yaylı qapıları………………………………………………………………44 
Xətlər variasiyaları…………………………………………………………………...45 
1. Əyləncəli həndəsə……………………………………………………….................45 
2. Açıq pəncərə…………………………………………………………….................47 
3.Meridian üstündə oyun……………………………………………………………..48 
4. "Gözlərim sənə heyran olub"………………………………………………………48 
5. Oğlum şəkil çəkir………………………………………………………………….49 
Yeraltı dünyada……………………………………………………………................50 
Daş…………………………………………………………………………................51 
Mənim həyatım……………………………………………………………………….53 
Uşaq…………………………………………………………………………………..54 
Bu, Göyçaydır………………………………………………………………………...55 
Paşanın ilk uçuşu……………………………………………………………………..56 
Uşaqlar çimir…………………………………………………………………………57 
Dostlar………………………………………………………………………………..59 
Mənim ömrüm………………………………………………………………………..61 
___________________Milli Kitabxana_____________________ 
333 
 
Nəğmələrin yuvası……………………………………………………………………62 
Gəl, Azərim…………………………………………………………………………..63 
"Uşaq deyirki, mənə"…………………………………………………………………64 
"Başmın üstünə bax!" ………………………………………………………………..65 
İnsan tək deyil………………………………………………………………………...65 
Sanki………………………………………………………………………………….66 
Şair……………………………………………………………………………………67 
Habil………………………………………………………………………………….69 
"Heç kim məni başa düşməz"………………………………………………………...70 
Ölüm, sevinmə çox…………………………………………………………………...71 
Qış günündə…………………………………………………………………………..71 
Bülbülün xatirəsinə…………………………………………………………………...73 
Sənət eşqi……………………………………………………………………………..73 
Van Qoqun günəşi……………………………………………………………………75 
Küə yağış yağırdı……………………………………………………………………..77 
Kürə baxdım………………………………………………………………………….79 
Həmişə səfərdə……………………………………………………………………….80 
Qağayılar……………………………………………………………………………..81 
Külək, dəniz, gecə, ölüm və Səlim…………………………………………………...82 
"Gəldim bu yerlərə"…………………………………………………………………..87 
"Qız baxır uzağa"…………………………………………………………………….87 
Hamıya məktub………………………………………………………………………88 
Məktubdakı adam…………………………………………………………………….89 
Məkr və məhəbbət qalası……………………………………………………………..90 
"Söz dedim"…………………………………………………………………………..92 
Azad adam……………………………………………………………………………92 
"Tənhalıq boşluq deyil"………………………………………………………………93 
Azmaq istərəm………………………………………………………………………..93 
O qıza…………………………………………………………………………………95 
Maska………………………………………………………………………………...96 
"O, elmin müqəddəs astanasından"…………………………………………………..97 
"Bəzən haqq qazanır insan öləndə"…………………………………………………..97 
Qızıl qanad……………………………………………………………………………98 
Zəhmətkeş buruq……………………………………………………………………..98 
Epiqramlar……………………………………………………………………………99 
Tənək………………………………………………………………………………..101 
"Şeir gətirdi"………………………………………………………………………...102 
Bir-birindən xəbərsiz dahilər………………………………………………………..103 
Gördüm heç doğulmamış…………………………………………………………...105 
"Mənə deyirsiniz ki"………………………………………………………………...106 
Sevirəm……………………………………………………………………………...107 
O qız kimə qismətdir? ……………………………………………………………...109 
Mehmanxanada……………………………………………………………………...110 
"Baxdım"……………………………………………………………………………112 
Gül və çörək………………………………………………………………………...113 
№ 3702……………………………………………………………………………...115 
___________________Milli Kitabxana_____________________ 
334 
 
Coğrafiya müəlliminin şəhadət barmağı haqqında ballada…………………………118 
Alman əsir…………………………………………………………………………..120 
Bomba üstündə ev…………………………………………………………………..121 
Analar ağlar…………………………………………………………………………123 
Xirosimada məktəbsiz uşaq…………………………………………………………124 
Uşaqlıq, gənclik, qocalıq……………………………………………………………126 
Qaytar ana borcunu………………………………………………………………….127 
"Barışma kədərlə"…………………………………………………………………...129 
"Gecə uşaqlar yatır"…………………………………………………………………129 
"Qapını daldan bağlayıb"…………………………………………………………...130 
"Söz axtardım, tapmadım"…………………………………………………………..131 
Müşfiqə……………………………………………………………………………...131 
İşıqlar hər yerdə çoxdan keçmişdir………………………………………………….132 
Qarlı qış axşamında…………………………………………………………………132 
Heykəl və insan……………………………………………………………………..136 
Söz haqqında………………………………………………………………………..137 
"Yox, mənə deməyin"………………………………………………………………138 
"Nöqsanlar"…………………………………………………………………………138 
Salyeri……………………………………………………………………………….139 
Şəhidliyin zirvəsi……………………………………………………………………140 
"Sinəm sızıldayır masadan ötrü"……………………………………………………143 
Sözlər………………………………………………………………………………..144 
"Qələmbəki mürəkkəb"……………………………………………………………..144 
Aut…………………………………………………………………………………..144 
Dalğalarda iki qanad………………………………………………………………...146 
Qonşuda bir qız ağlar………………………………………………………………..150 
Ölümdən pis…………………………………………………………………………152 
M.Hadiyə……………………………………………………………………………152 
"Yaxşıya pis desələr..." ……………………………………………………………..152 
Çiçəklər iclasda……………………………………………………………………..152 
Qayıt………………………………………………………………………………...153 
Çətin görüş…………………………………………………………………………..154 
"Baxışın üzümdədir"………………………………………………………………..156 
"Ürəyim sən deyən çox cavan deyil"……………………………………………….157 
"Xeyli vardır"……………………………………………………………………….157 
İki sevgi……………………………………………………………………………..157 
"Nə vaxt görüşmüşük?" …………………………………………………………….158 
"Qəribsədiın uzaqlarda"……………………………………………………………..159 
"Keçirdim qəlbimi"…………………………………………………………………160 
"Ayrılıq zamanında"………………………………………………………………...161 
"Ala gözün gülümsündü"…………………………………………………………...162 
"Gecə də"……………………………………………………………………………162 
"Kədər başdan-başa sinəmi tutmuş"………………………………………………...163 
"Neyləyək, məsələ bitir deyəsən"…………………………………………………...163 
"Özü duyaydı ki, ürəyimdədir"……………………………………………………...164 
"Sənsiz nə çətin imiş"……………………………………………………………….164 
___________________Milli Kitabxana_____________________ 
335 
 
"Bəlkə də bezmisən"………………………………………………………………...165 
"Məgər ürəyimin bu zamanında"……………………………………………………165 
"Mən belə bilsəydim"……………………………………………………………….166 
"Nə bu dərd gərəkdir uşaqlar üçün"………………………………………………...166  
"Otağ, doldurub yenə tənhalıq………………………………………………………167 
"Bir vaxt gec olacaq………………………………………………………………...167 
"Sənin baxişını"……………………………………………………………………..168 
"Nə xoşbəxt imişəm bır zaman, Allah………………………………………………168 
Günəbaxan…………………………………………………………………………..169 
Tolstoyvari…………………………………………………………………………..170 
Göydəmir at…………………………………………………………………………171 
"Nə üçünsə yadıma…………………………………………………………………..l74 
Ölümdən sonra………………………………………………………………………175 
Ürəyim çox yaman sancdı…………………………………………………………..175 
...Xatirəsinə………………………………………………………………………….175 
"Gecə yağış yağdı"………………………………………………………………….176 
"Sənə hücum çəkır qəm qoşunları…………………………………………………..177 
"Od tutub yandı içim"……………………………………………………………….177 
Palatada saxlanmış şeirlərdən……………………………………………………….180 
Ağrıya bir-iki söz……………………………………………………………………181 
"Olüm xəstəxanada"………………………………………………………………...182 
Vəsiyyət……………………………………………………………………………..182 
 
Poemalar 
 
İlk simfoniya………………………………………………………………………...187 
Üçüncü atlı…………………………………………………………………………..243 
O mənə danışdı ki…………………………………………………………………...275 
Bir santimetr haqqında ballada……………………………………………………...289 
Heykəl və heykəlin qardaşı…………………………………………………………302 
  
  
___________________Milli Kitabxana_____________________ 
336 
 
 
 
 
 
Buraxılışa məsul:               Əziz Güləliyev 
 
Texniki redaktor:               Rövşən Ağayev 
 
Tərtibatçı-rəssam:               Nərgiz Əliyeva 
 
Kompyuter səhifələyicisi: Alianna Duxanina 
 
Korrektor:                             Aysel Qarayeva 
 
 
 
 
 
 
 
 
 
 
 
 
 
 
 
Yığılmağa verilmişdir 24.04.2004. Çapa imzalanmışdır 21.11.2004. 
Formatı 60x90 1/16. Fiziki çap vərəqi 21. Ofset çap üsulu. 
Tirajı 25000. Sifariş 182. 
 
 
Kitab "Şərq-Qərb" mətbəəsində çap olunmuşdur. 
Bakı, Aşıq Ələsgər küç., 17. 
 
