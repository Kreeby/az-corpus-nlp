
HEKAYƏ
Gənclik. 
Bakı. 1985
Rəssamı:     RASİM BABAYEV
2
Ovçuların yalan danışmaları hər bir yerdə məlumdur. “Ovçu ya -lanı” zərbulməsəldir. Bununla belə, vay o şəxsin halına ki, ovçu-nun heka yələrinə inanmayıb başını bulaya və yainki çiyinlərini
qısa, yaxud dodağı altında təbəssüm edə; ovçu o saat inciyib hekayətlərin
dalısını söyləməyəcək və deyəcək:
– Doğrudur, ovçu çox yalan danışan olar və mənim yoldaşlarımın
arasında da qurama-qarışıq söyləyən çoxdur. Amma mən ömrümdə yalan
söyləməmişəm.
3
– Xeyr, əfəndim, nə buyurursunuz?! Biz heç vaxt sizin söhbətlərinizin
doğruluğuna şəkk gətirmirik. Bizdə gördüyünüz halət, ancaq heyrət əla -
mətidir, başqa bir şey deyil və ola da bilməz.
Ovçu üzrləri qəbul etməyib hekayətinin dalısını söyləməyəcəkdir.
Bizim qonşumuz ovçu Qasım da bu qəbil ovçulardandır.
Qış gecələrində bikar adamlar onun başına cəm olub söylədərlər. O da
uzun-uzadı öz ovçuluğundan, hünərindən, dörd ayını bir gündə öldür -
düyündən, gecə vaxtı darı zəmisində qırğı ilə bildirçin ovladığından, tü fəng -
4
siz gedərkən yolda yüz tülkü gördüyündən və bu qəbil söhbətlərdən edib
vax tın xoş keçməsinə səbəb olur.
Bunu da qeyd etməlidir ki, ovçu Qasımın uydurma söhbətləri fəqət ova
dairdir, Qasım, iş yalanı deməz.
Qış gecəsi idi. Qasım kənddə isti buxarının kənarında başı açıq əyləşib
bi zim üçün söhbət edirdi. Buxarının içinə yığılmış palıd kötüyü çırthaçırt
yanmaqda idi, samovar da bir tərəfdə segah oxuyurdu. Buxarının bir
tərəfındə bir böyük pişik dörd ayağını və quyruğunu uzatmış, xorultu ilə
yatmışdı. Qasımın istəkli tulası “Gümüş” də qapının ağzında “şonqutma”
əylə şib sahibinin söhbətinə qulaq asırdı.
Bayırda şiddətli külək qarı səhra qumu tək havaya sovururdu, damın
taxtalarının arasından keçdikdə fabrik borusu tək fit verirdi.
Yoldaşlardan birisi küləyin vıyıltısını eşidib dedi:
5
– Belə gecəninki belə-belə söhbətlərdir. İsti otaqda, isti buxarının kəna -
rında əyləşib rəfiqələrlə vaxt keçirəsən.
Qasım bu sözə şərik olmadı.
– Yox, qardaş, səhvsən, görünür, ovçu deyilsən, qışın belə günləri ayı
ovu üçün çox müsaid olur. Mən belə bir gündə iki sənə bundan əqdəm dörd
ayı nı Hacı Samlı meşəsində öldürdüm. Ayıların cəmdəklərini meşədə qoyub
6
gəldim ki, səhər araba aparıb gətirim. Ayıların yerlərini və yolu da nişan -
lamışdım. Səhər araba ilə gəldim gördüm kürdlər, zalım uşaqları cəm dək -
lərin dördünü də oğurlayıb aparıblar.
– Qasım, ayının dördünü də tək özün öldürdün?
– Mən ova tək gedirəm. Həmişə yoldaşım bircə bu, Gümüş olar.
Bu halda Gümüş öz adını eşidib “ham” elədi.
Gümüşün nə demək istəməsini yəqin bir sahibi bildi, bir də özü.
Qasım söhbətinə davam elədi:
– Qırqovul vurmaq üçün, dovşan ovuna, tülkü ovuna, çaqqal və canavar
ovuna getmək üçün belə hava çox yarayan olar. Həmçinin ördək ovu üçün
qış fəsli yaxşı olar. “Ördək” dedim, bir şey yadıma düşdü, sizə nağıl edim.
– Buyur.
– Bir sübh tüfəngi götürüb kənddən çıxdım. Kəndin kənarından ötərkən
gördüm Allahverən kişinin bağının çəpərinə altı ördək qonubdur.
Yoldaşlardan biri Qasımın sözünü kəsdi:
7
8
– Ay Qasım, axır ördəyin çəpərə qonduğunu biz anadan olandan gör -
məmişik.
Qasım hirsləndi.
– Sən öz bazarından dəm vurursan. Ördəyin xasiyyətini biz ovçular
bilərik. Hər yerin ördəyində bir xasiyyət olur. Sizin kəndin ördəkləri, ola bil -
sin ki, çəpərə qonmasınlar. Ancaq bu yerin ördəkləri başqadır: buranın
ördəkləri çəpərə də qonarlar, hələ desən, ağaclarda yuva da tikərlər.
Gümüş “ham” eləyib sahibinin sözlərinə şərik oldu.
Qasımın pərt olmağını görüb hamımız etiraz edən yoldaşı məzəmmət
edib sakit etdik.
9
– Qasım, söhbətini elə, görünür, bu adam xamdır.
Qasım davam etdi:
– Bəli, gördüm Allahverən kişinin bağının çəpərinə altı ördək qonubdur...
Yox... Yox... Nələt yalançıya, altı deyildi, beş idi.
Gümüş “ham” edib hürdü.
Mən baxdım ki, tüfəngi ördəklərə boşaltsam, biri qalıb qalanı uçub
gedəcək. Bəs necə ediın ki, ördəklərin beşini də ələ gətirim. Bir qədər fıkirdən
son ra tüfəngin sünbəsini çıxarıb saldım lüləsinə. Tuşlayıb necə atdımsa,
ördək lərin beşi də kabab kimi sünbəyə keçdilər. Götürüb gəldim evə.
10
Biz buna bərk gülüşdük və “Gümüş” də “ham” edib hürdü. Pişik ayağa
qalxıb çırpınıb, belini dikəltdi, gərnəşib evin küncünə tərəf getdi.
Hamımız Qasımın hünərini tərif etdik.
Qasım durub, çay töküb, öz əli ilə hər adamın qabağına bir stəkan çay
qoyub dedi:
– Sizə qırqovuldan söyləyim.
– Buyur, Qasım.
Atalarımızın məsəli var: “Yüz gün yaraq – bir gün gərək”. Bir gün Qara -
bağır lıya getməli oldum. Səhər atı minib yola düşdüm. Nədənsə, tüfəngi də
götürmədim və halonki, mən tüfəngsiz evdən çıxmaram. Adamın bəsarəti
bağlananda bağlanır. Gümüş də yanımda idi.
Gümüş  “ham” edib cavab verdi:
– Hacı Cabbarın kolluğundan keçərkən atın ayağının altından bir
qırqovul toyuğu pırtlayıb qalxdı. Baxdım tüfəngim çiynimdə yox. Qamçını
qırqovulun dalınca atdım, qamçının qol halqası keçdi qırqovulun boğazına
və bu halda quş uçub getdi. Bu əhvalatdan bir ay keçmiş yolum yenə həmin
kolluqdan düşdü. Bir də gördüm həmin qırqovul toyuğu kolların arasında
gəzir və mənim qamçım da boğazındadır. İndi bır söz deyəcəyəm, inan maya -
11
caq sınız, sizin hamınızın meyidini görüm ki, bir zərrə yalan yoxdur. Baxdım
ki, qırqovulun dalınca on və ya on iki cücə gedir və hər cücənin boynunda
da bir balaca qamçı var.
Biz bu hekayətə qəhqəhə ilə ucadan güldük. Gümüş üç dəfə “ham, ham,
ham” edib bayıra çıxdı.
12

