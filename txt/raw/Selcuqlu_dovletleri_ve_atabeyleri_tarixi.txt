1 
 
 
ƏKBƏR N.NƏCƏF 
 
 
 
 
 
 
 
 
 
 
 
SƏLCUQLU 
DÖVLƏTLƏRİ VƏ 
ATABƏYLƏRİ TARİXİ 
 
(Oğuzların ortaya çıxmasından - XIV əsrə qədər) 
 
 
 
 
 
 
 
 
 
 
 
 
 
 
QANUN-2010 
 
  
2 
 
 
 
 
Elmi redaktor: 
tarix elmləri doktoru, prof., İsmayıl Məmmədov 
 
 
 
 
 
 
 
 
Əkbər N.Nəcəf. Səlcuqlu dövlətləri və atabəyləri tarixi (Oğuzların ortaya 
çıxmasından - XIV əsrə qədər). Bakı: Qanun, 2010.  
 
 
 
 
 
 
 
 
 
 
 
Q 0700070110 
   AB 022051 
 
 
 
 
Az2 
©QANUN, 2010 
  
3 
 
AZƏRBAYCAN ATABƏYLƏRİ ELDƏNİZLƏR 
 
Köhnə sovet tarix nəzəriyyəsi, müasir Avropa və İran tarixçiliyi 
Səlcuqluların, ümumiyyətlə, oğuz türklərinin Azərbaycanı işğal etdiyini və bunun 
nəticəsində bu coğrafiyada yaşayan "irani" xalqları asimilə etdiyini qeyd edirlər. 
Bu tarix görüşü, ideoloji bir görüş olub, Yaxın və Orta Şərq tarixində türk 
gerçəyinin inkarına yönəlik bir düşüncəyə xidmət edir. Mövcud qaynaqlarımız 
yuxarıda da geniş bəhs etdiyimiz kimi, oğuz fəthlərindən əvvəl Cənubi Qafqazda, 
Şərqi Anadoluda, indiki İranın bütün şimali və mərkəzi torpaqlarında qələbəlik 
türk ünsürünün yaşadığını ortaya qoymaqdadır.
1
 
Böyük Səlcuqlu dövlətinin quruluşu ərəfəsində və sırasında Azərbaycan 
daha sonra İraq türkmənləri adını alacaq oğuzların vətəni olmuşdur. XI əsrin 
ortalarında isə Azərbaycan və Aran oğuz kütləsinin ən çox olduğu coğrafiyaların 
başında gəlməkdə idi. F.Sümərin də qeyd etdiyi kimi "Anadolunu fəth edən və 
oradakı türklüyü uzun bir zaman bəsləyənlər Azərbaycandakı qələbəlik oğuz 
kütlələri olmuşdur".
2
 
Azərbaycan və Aran oğuzları qısa müddət sonra bu coğrafiyaya uyğun adlar 
almış və bunlar ümumi oğuz-türkmən boylarının tarixində böyük rol oynamışdılar. 
Navekiyyə türkmənləri, Gəncə türkmənləri, Aran türkmənləri sadəcə, Azərbaycanın 
deyil, Anadolu və Suriyanın fəthində əvəz edilməz fəaliyyətlər həyata keçirmişdir. 
Yəni oğuzların Azərbaycana gəlişi bu ölkənin türkləşməsinə səbəb olmamış, 
sadəcə, buradakı türk ünsürü çoxalmış və hakim mövqeyinə çıxartmışdır. 
Səlcuqlulardan əvvəl də Azərbaycan türk boylarından hunların, peçeneqlerin, 
sabirlərin, oqur/oğuzların, xəzərlərin, qanqlıların və d. kompakt (birlikdə) yaşadığı 
ölkə olmuşdur. 
Azərbaycan və Aran coğrafiyası Səlcuqlular tarixində mərkəz rolunu 
oynamışdır. Böyük Səlcuqlu sultanları Alparslan və xüsusilə də Məlikşahdan 
etibarən Azərbaycan və Aran Səlcuqluların vəliəhd ölkəsi və ya "şahzadə sancağı" 
elan edilmişdir. Xorasan ilə Azərbaycan oğuz türkləri üçün vazkeçilməz iki 
ölkədən biri idi. Məlikşah dövründə Azərbaycanda Səlcuqlu əmirliyi təsis edilmiş 
və Gəncə paytaxt elan edilmişdir. Gəncədə oturan Məlikşahın oğlu Məhəmməd 
Tapar Azərbaycan türklərinin dəstəyi ilə böyük sultanlıq taxtı uğrunda mübarizəyə 
başlamış və Bərkiyaruqun ölümü ilə hakimiyyəti əlinə keçirmişdir. Azərbaycan 
əmirləri və atabəylərinin İraq Səlcuqlu sultanları zamanında da mərkəzi 
hakimiyyəti ələ keçirmək mübarizəsi davam etmişdir. Paytaxtın Reydən Həmədana 
köçürülməsi və Həmədan şəhərinin Azərbaycanın cənub sərhədi içində yer alması 
bu coğrafiyanı imperiyanın mərkəzinə çevirmişdir. 1161-ci ildə Azərbaycan 
                                                          
1 Bu barədə geniş məlumat üçün bax. Hatä'i Külliyatı, Haz: Necef E.N. - Cavanşir B., İstanbul 2006, 
Giriş kısmı. 
2 Sümər, Oğuzlar, Bakı nşr, s. 141. 
 
4 
 
Atabəyləri Eldənizlər İraq Səlcuqlu taxtını əllərinə keçirmiş və otuz ildən çox İraq 
Səlcuqlu sultanlarının atabəyi sifətiylə Səlcuqluların qərb torpaqlarının tamamını 
idarə etmişdir. Bunun birinci səbəbi oğuz əsgəri güclərinin Azərbaycanda özlərinə 
böyük yurdlar əldə etmələri idi. Nəsəvi, o dövrdə Azərbaycanı "türklərin dəniz 
qumunun dənələri qədər çox olduğu ölkə" olaraq təsvir etməkdədir. 
Qaynaqlarda "türk", "türkmən", hətta "oğuz" adları köçəri türklərə şamil 
edildiyindən yerləşmiş türklər məskun olduğu şəhər və əyalətləri adıyla (təbrizlilər, 
həmədanlılar, şirvanlılar kimi) qeyd edilirdilər. Buna görə də məskunlaşmış və 
əkinçilik, ziraatla məşğul olan türklər, müasir Qərb və Sovet tarixçiləri tərəfindən 
türk olmayan xalqlar olaraq göstərilmişdir. O isə, Səlcuqlulardan əvvəl və 
Səlcuqlular dövründə köçəri türklər xaricində Azərbaycan və indiki İranın özündə 
də çoxlu miqdarda yerli türk qrupları yaşamaqda idi. 
 
Azərbaycanda Səlcuqlu hakimiyyəti 
 
Səlcuqlular dövründə Azərbaycana qələbəlik sayda oğuz-türkmən kütləsi 
gəlib yerləşdi. 1040-cı ildə meydana gələn Dandanakan savaşı nəticəsində Qəznəli 
ordularının ağır məğlubiyyəti Yaxın və Orta Şərq qapılarını oğuzların üzünə açdı. 
Beləcə, Səlcuqlu sultanı Toğrul Bəyin hakimiyyəti dövründə (1040-1063) oğuz-
türkmən boylarının Azərbaycan köçləri başladı.
3
 
Reydə qazandıqları müvəffəqiyyətlərdən sonra oğuz birlikləri buradan 
Azərbaycan istiqamətində hərəkətə keçdilər. Bu vaxt İraqda və Azərbaycanda 
siyasi vəziyyət heç də yaxşı deyildir. Bölgə çoxlu sayda sülalə dövlətləri tərəfindən 
paylaşılmışdır. Bu sülalələr ərəb, türk və iran mənşəlidirlər. Deyləmilər 
Deyləmanda Kakaveyhilər sülaləsini qurmuşdular. Azərbaycanda Rəvvadilər və 
Şirvanşahlar sülaləsi mövcudkən, Azərbaycan ilə Şərqi Anadolunun bir hissəsi 
Şəddadilərin əlində idi. Oğuz birlikləri Reyi tərk edincə, Deyləman 
Kakaveyhilərdən İsfahan və Hamədan hakimi Əlaüd-dövlə buraya hücum etmişdir. 
Ancaq müvəffəq ola bilməmiş, xüsusilə də Əbu Səhl-i Həmdavi qarşısında məğlub 
olunca oğuzlardan kömək istəmişdir. Azərbaycan tərəflərinə hərəkət edən oğuz boy 
bəylərindən Qızıl bu dəvət üzərinə geri döndü. Qızılın əmrində cəmi 1500 qədər 
əsgər var idi. Ancaq onun Əläüd-dövlə ilə dostluqları uzun davam etmədi. Qısa 
vaxt sonra münasibətləri pozuldu və Qızıl talanlara davam etməyə başladı. Qızılla 
birlikdə Azərbaycana gələn Boğa, Göy Daş, Mənsur və Dana Anadoluya qədər 
uzanan səfərlərinə davam etdilər.
4
 Oğuzların Azərbaycana gəlişi Rəvvadi 
Vəhsudanın dəvəti ilə olmuşdur. Vəhsudan, ərazidəki digər dövlətləri öz təsiri 
altına almaq üçün oğuzlarla ittifaq qurmuşdur. Necə ki, Rəvvadi Vəhsudan 
gələnləri dostca qarşılamış və hətta bu dostluğu qız qohumluğuyla gücləndirmişdir. 
                                                          
3 Ağacanov, Oğuzlar, s. 300-320; Sumer, Oğuzlar, s. 80-86. 
4 Sumer, Oğuzlar, s. 80. 
 
5 
 
F.Sumərə görə, "oğuzların münasibət qurduqları Müsəlman əmirlərə asanlıqla qız 
verdiklərini görürük. Bunda bir az da qalın başlık (başlıq pulu) almaq ənənəsinin 
təsiri var idi".
5
 Ancaq qısa müddət sonra Vəhsudanla oğuzların ittifaqı dağıldı. 
Vəhsudanın onlara qarşı hazırladığı xəyanət planı ortaya çıxınca, oğuzlar 
dostluqlarını pozdular və Rəvvadi mülklərini talan etməyə başladılar. Oğuzlar 
narazılıqlarını büruzə vermək üçün Marağada bir məscidi də yandırdılar. Bundan 
başqa, Həzbaniyye oymağından və xalqından çoxlu insanı qılıncdan keçirdilər. Bu 
hadisənin əslində Vəhsudanın istəyi ilə meydana gəldiyi haqqında məlumatlar 
vardır. Zira, Vəhsudan ilə Həzbaniyye oymağı başçısı Əbul-Heyca ibn Rəbibüd-
dövlə bir-birlərinə düşmən idilər.
6
 Nəticədə Vəhsudanın bundan xoşhal olduğu 
inkar edilə bilməz. Ancaq Vəhsudan köhnə düşmənlərini zəiflətdikdən sonra 
oğuzların böyük bir siyasi və əsgəri güc kimi ortaya çıxmasından narazıydı. Bu 
məqsədlə Əbul-Heyca ilə ittifaq qurdu və oğuzlara qarşı düşmənçiliyini açıq 
şəkildə büruzə verdi. Bu vəziyyət qarşısında xeyli güclənən Vəhsudanla müharibə 
edə bilməyəcəklərini başa düşən oğuzlar Azərbaycanı tərk edib İraq tərəfinə 
getdilər. Ancaq oğuzlar Rəvvadi güclərinin zəifləməsinə səbəb olmuşdular. 
Qıpçaq-gürcü qüvvətləri uzun müddətdir mühasirədə tutduqları ərəb əsilli Cəfərilər 
sülaləsi mərkəzi Tiflisi ala bilməyib geri çəkildilər.
7
 Oğuzların tamamı 
Azərbaycanı tərk etməmişdir. Xüsusilə Dananın əmrindəki oğuz birlikləri 
Vəhsudanla qurduqları yaxşı münasibətlər sayəsində Urmiyəyə yerləşdilər. 
Vəhsudan, Dananın qohumlarından bir qızla evləndi və oğuzları, xüsusilə də bu 
ərazilərdəki bəylərin gözünü qorxutmaq üçün Urmiyəyə yerləşdirdi.
8
 Bu oğuz-
türkmənlərin Azərbaycanda ilk məskunlaşmasıdır. Beləcə, Azərbaycan yaylaqları 
oğuzların axtardıqları bir ölkə idi. Yenə bu səfərlərin Dandanakan müharibəsindən 
əvvəl meydana gəldiyi bilinməkdədir. Ehtimal ki, gələn oğuz kütləsi Səlcuklu 
bəylərindən müstəqil fəaliyyət göstərirdilər. Urmiyə ətrafına yerləşən oğuz-
türkmənlərin 3000 çadır, yəni 15.000 nəfər olduğu təxmin edilir. 
Hicri 430-cu ildə (1037/8) Dananın idarəsində Urmiyədə məskunlaşan 
oğuzlar Ərməniyyə ərazisində məskunlaşmış yerli xristian türk əhaliyə hücum 
etdilər. Cərəyan edən hadisələrin sonunda Ərməniyyə türkləri talan edilmiş, 
oğuzlar əsir və qənimətlərlə geri dönmüşdür. Oğuzların bu zəfərinin arxasından 
Urmiyə ətrafında mövcud olan Həzbanilər sülaləsinə qarşı müharibə etdikləri 
məlumdur. Xüsusilə Vəhsudanın xahişi ilə bu əraziyə yerləşən Dananın qüvvətləri 
Həzbani Əbul-Heyceya gözdağı verirdilər. Oğuzların rahat hərəkəti və istədiklərini 
etmələri Əbul-Heycanı çox əsəbiləşdirmişdir. Buna görə, bütün gücünü yığıb 
onlarla vuruşmağa başladı. Bunun nəticəsində oğuzlar buradakı Həzbani 
                                                          
5 Eyni yer. 
6 İbn əl-Əsir, əl-Kamil, VIII, s. 163. 
7 İbn əl- Əsir, əl-Kamil, IX/159; Sumer, Oğuzlar, s. 81; Şərifli, Azərbaycan feodal dövletleri, s. 137. 
8 İbn əl-Əsir, əl-Kamil, IX/160. 
 
6 
 
idarəsindəki kəndlərə hücum etdilər. Talan və çoxlu insanın öldürülməsi 
Həzbanilərin geri çəkilməsinə səbəb oldu. F.Sumər haqlı olaraq, Vəhsudanın qız 
qohumluğu əvəzində başlıq pulu olaraq Urmiyəni Danaya dirlik payı verdiyini 
qeyd etməsi bu hadisələrlə əlaqədardır.
9
 
Dandanakan müharibəsindən əvvəl sayısı çox olmayan oğuz-türkmən 
ailələrinin Azərbaycan daxil olmaqla Orta Şərqə ayaq basan və başçılığını Dana, 
Göy Daş, Boğa, Qızıl, Mənsur və Anasıoğlunun etdiyi bəylərin məqsədi özlərinə 
əlverişli yurdlar tapmaqdır. Dandanakan savaşından sonra Sultan Toğrul Bəy, Göy 
Daş, Mənsur, Boğa və Anasıoğlunun fəaliyyətlərini məhdudlaşdırmaq üçün onlara 
məktubla müraciət edərək hüzuruna çıxmalarını tələb etmişdir. Bu vaxt Dana, 
Vəhsudanla qurduğu qohumluq sayəsində ərazidəki Rəvvadilərin düşmənlərini bir-
bir ortadan qaldırmaqla məşğul idi. Onun bu hərəkəti müəyyən qədər nəzarət 
altında olduğundan Sultan Toğrulu çox narahat etmirdi. Toğrulun məktubuna 
cavab olaraq "sultanın məqsədinin onları qorxutmaq və cəzalandırmaq olduğunu və 
buna görə də hüzura çıxmayacaqlarını" bildirən oğuz bəyləri Cənub-Şərqi Anadolu 
tərəflərinə getdilər. Burada əvvəlcə Cəzirə ətrafında hərlənən oğuz bəyləri Mosul 
və Diyarbakır hakimlərini ağır məğlubiyyətlərə düçar etdilər.
10
 
Büveyhi, Ukayl və Diyarbakır hakimləri oğuzların ölkələrinə dağıdıcı 
hücumları qarşısında onları Toğrul Bəyə şikayət etdilər. Toğrul Bəy, bu şikayətlərə 
ancaq sözdə cavab verdi. Çünki Toğrul Bəy hələlik oğuz bəylərinə öz hökmünü 
qəbul etdirəcək gücdə deyildir. Ayrıca Toğrul Bəy Cəzirədəki ərəb sülalələrinin 
şikayəti ilə öz boydaşlarını narahat etmək istəmirdi. Toğrul Bəydən istədikləri 
cavabı ala bilməyən Mosul hakimləri Ukayıloğullarından Kırvaş, Xillə əmiri 
Dübeys ibn Məzyəd əl-Əsədi və Amiddəki (Diyarbakır) ərəb sülalələrindən 
Mərvanilərin hökmdarı Nasüd-dövlə Əhməd bölgənin kiçik qəbilə rəislərini 
ətrafına yığaraq oğuzlara qarşı ittifaq qurdu. Oğuzlar bu vaxt iki qola ayrılaraq 
fəaliyyətlərini davam etdirirdilər. Göy Daş və Mənsur Mosul tərəflərində, Boğa və 
Anasıoğlu isə Amid əyalətində yağmalar edirdilər. Ancaq yerli sülalələrin ittifaqını 
xəbər alan oğuzlar tez birləşdilər. Ramazan 435-ci ildə (aprel 1044) oğuzlar ilə 
müttəfiqlər arasında vuruşma cərəyan etdi. Əvvəlcə savaşı oğuzların qazanacağı 
təsəvvürü var idi. Ancaq canlarını dişlərinə tutaraq vuruşan müttəfiqlər bütün 
güclərini sərf etdilər. Nəticədə oğuzlar məğlub olub Amidi tərk etdilər. Van Gölü 
ətrafında qabaqlarına çıxan Bizans ordusunu məğlub edən oğuzlar valini də əsir 
olaraq əllərinə keçirdilər. Daha sonra da Azərbaycana girdilər.
11
 Güc və əsgər itirən 
oğuz bəyləri Azərbaycanda Toğrul Bəyin hakimiyyətini qəbul etdilər.
12
 
                                                          
9 Sumer, Oğuzlar, s. 81. 
10 İbn əl-Əsir, əl-Kamil, IX/212; Sumer, Oğuzlar, s. 88-89. 
11 İbn əl-Əsir, əl-Kamil, IX/161-163. 
12 Sumer, Oğuzlar, s. 89. 
 
7 
 
Toğrul Bəyin hakimiyyətini qəbul edən oğuz bəyləri böyük sultan 
tərəfindən sevinclə qarşılandı. Toğrulun əmriylə Boğa və Anasıoğlunun 
komandasındakı 10.000 nəfərlik ordu Amidə göndərilmiş və burasını iqta olaraq 
onlara verilmişdir. Ancaq Amidə gələn kimi ətrafı talan etməyə başlayan Boğa ilə 
Anasıoğlu bir gecə sərxoş ikən öz aralarında mübahisə etdilər. Çıxan mübahisədə 
bəylər bir-birlərini yaralayıb öldürdülər. Digər iki oğuz bəyi Göy Daş və Mənsurun 
Azərbaycandan sonra başlarına nələrin gəldiyi bilinməməkdədir. Beləcə, Arslan 
Yabgu tərəfdarları olan və qaynaqlarda İraq türkmənləri olaraq adlandırılan bu 
oğuz bəylərinin taleyi belə nöqtələndi.
13
 
Oğuzların Azərbaycandakı ilk fəthindən Toğrul Bəyin bu ölkəyə gəlməsinə 
qədər bölgədə diqqəti çəkən hər hansı bir oğuz fəaliyyəti olmamışdır. İbn əl-Əsir, 
Toğrul Bəyin Azərbaycana səfəri ərəfəsində ölkədəki vəziyyəti belə izah edir: 
"Hicri 446-cı ildə (1054/55) Toğrul Bəy Azərbaycana hərəkət edərək Təbrizə gəldi. 
O vaxt Təbrizin hakimi olan Əmir Əbu Mənsur Vəhsudan ibn Məhəmməd 
Rəvvadi, Toğrul Bəyə tabe olduğunu bildirdi, adına xütbə oxutdurdu və sikkələr 
üzərində zərb etdirdi və hədiyyələr göndərərək qəlbini ələ aldı və oğlunu girov 
olaraq onun yanına göndərdi".
14
 Beləcə, Toğrul Bəy, qədim türk yurdu 
Azərbaycana sahib oldu və bu ölkə oğuz-türkmənlərin Xorasandan sonra ən böyük 
sığınacağı və mərkəzi halına gəldi. 
Azərbaycan hakimləri öz hakimiyyətlərini qorumaqla Səlcuqlulara tabe 
olmağı qəbul etdilər. Səlcuqluların Azərbaycanda ən yaxın müttəfiqləri Rəvvadilər 
idilər. Toğrul Bəylə Təbrizdə görüşündən bir müddət sonra vəfat edən Rəvvadi 
Vəhsudanın yerinə Səlcuqlu sultanı onun oğlu Məmlanın keçməsini istəmişdir.
15
 
İbn əl-Əsirə görə, "Hicri 450-ci ildə (1058/59) Toğrul Bəy, Vəhsudan ibn 
Məhəmmədin oğlu Məmlanı atasının ölkəsi Azərbaycana hakim təyin etdi".
16
 
Ancaq 1060-cı ildə Toğrul Bəy Təbriz şəhərini mühasirəyə almışdır. Bunun səbəbi 
dəqiq bilinməsə də hər halda Məmlan Səlcuqlulara itaətsizlik etmişdir.
17
 
M.Şəriflinin görüşünə görə, Rəvvadi Məmlan Səlcuqluların boyunduruğu altında 
yaşamağa yanaşmırdı.
18
 Dörd ay davam edən mühasirədən sonra Toğrul Bəy şəhər 
hakimləri ilə bir müqavilə bağlayaraq geri çəkilmişdir. Bu müqavilə nəticəsində 
Toğrul Bəy Təbriz vergisinin bir miqdarını və Məmlanın oğlunu özü ilə 
aparmışdır. Görünün Rəvvadilərin müstəqillik hissləri yenidən ortaya çıxmış və 
buna görə də Sultan Alparslan onların şıltaqlıqlarına artıq təhəmmül edə bilməyib 
                                                          
13 İbn əl-Əzraqdan nəql edən Sumer, Oğuzlar, s. 89; Ayrıca, İraq oğuzlarının Anadoludakı fəaliyyətləri 
üçün bax. Yınanç M. H, Türkiye Tarihi, Selçııklular Devri, Anadolu'nun Fethi, İstanbul 1944, s. 39-44.  
14 İbn əl-Əsir, əl-Kamil, IX/223.  
15 Şərifli, Azərbaycan feodal dövlətləri, s. 247. 
16 İbn əl-Əsir, əl-Kamil, IX/224. 
17 Cahen C, L'evolution de L'ıqta du IX-e au XIII-e Siecles Annales, 1953, t. VIII, s. I. 
18 Şerifli, Azərbaycan feodal dövlətləri, s. 237. 
 
8 
 
1065-ci ildə Təbrizə gələrək Məmlanın hakimiyyətinə son vermiş və bir oğuz 
bəyini Azərbaycan hakimi təyin etmişdir.
19
 
Səlcuqlular Toğrul Bəy dövründə Azərbaycanın tamamına sahib oldular. 
Ancaq türkmən-oğuzların Azərbaycanı özləri üçün əsas mərkəz halına gətirmələri 
Sultan Alparslan dövründə, xüsusilə də Malazgird müharibəsindən sonra olmuşdur. 
Alparslan zamanında Aran və Azərbaycanın türkmən-oğuzlarının yaşadıqları və 
toplaşdıqları yer olduğuna qaynaqlar şahidlik etməkdədir. 
Azərbaycana ilk yerləşən Səlcuqlu oğuzları Nəvakiyyə adı verilən bir qrup 
olmuşdur. Bunların doğru adının yavegiyyə, bir ehtimala görə "qaçaqlar", başqa 
bir görüşə görə isə "yıvalar" olduğu dilə gətirilmişdir. Göy Daş, Mənsur və 
Dananın əmrindəki oğuz kütləsinin böyük bir hissəsinin bunların təşkil etdiyi 
bilinməkdədir. Bunlar daha çox Azərbaycanın qərbi istiqamətində və otlaq 
sahələrdə (Qarabağ, Zəngəzur) özlərinə yurdlar qurmuş və Bizans torpaqlarına, 
əslində xristianlığı qəbul edib qriqoryan məzhəbli qədim türklərin ölkəsi 
Ərməniyyəyə hücumlar etməyə başlamışdılar. Sultan Alparslan dövründə bunların 
başında Ər Barsqan (hər halda Qaraxanlı Barsqan boyundan) adlı bir bəy dururdu. 
O, Alparslanın kürəkəni idi. Ancaq onun sultanla arası dəyincə Ər Barsqan əvvəl 
Bizansa qaçdı, sonra isə Suriya tərəflərinə getdi. Nəvakiyyə oğuzlarının əsas 
hissəsi isə Azərbaycanda yerləşərək Səlcuqluların Anadolu fəthində böyük rol 
oynadılar.
20
 
Azərbaycanda yerləşmiş ikinci böyük oğuz qüvvəsi Əbül-Fidanın əsərində 
rast gəldiyimiz Gəncəviyyə türkmənləri olmuşdur.
21
 "Gəncəviyyə" adı Aranda və 
indiki Ermənistanın şimali-şərqində yaşayan oğuz-türkmənlərin ümumi adı hesab 
edilir. Azərbaycan və Arandakı Səlcuqlu əmirliyinin əsas ordusunu bunların təşkil 
etdiyi məlumdur. Bizansa və Gürcüstandakı qıpçaqlara qarşı uzun müddət 
mübarizə aparan Gəncəviyyə türkmənlərinin Aranda geniş ərazilərə sahib 
olduqlarına şübhə yoxdur. Bunların döyüşkən və hərbi cəhətdən bacarıqlı olduğuna 
1255-ci ildə Türkiyə Səlcuqlu hakimiyyəti uğrunda mübarizədə İzzəddin 
Keykavusun Rüknəddin Qılınc Arslana qarşı təşkil etdiyi ordu dəstələri arasında 
"Gəncə türkmənlərinin" yer alması da sübut edir.
22
 Gəncəviyyə türkmənlərinin 
1258-ci ildə Hüləgü Xanın Azərbaycana gəlməsi üzərinə "arvad və uşaqları ilə 
birlikdə" Aranı tərk edərək Anadoluya və buradan da Məmlüklü ölkəsinə (Suriya 
və Misirə) köç etdikləri xəbər verilməkdədir.
23
 Belə məlum olur ki, Səlcuqlular 
dövründə mərkəzi Gəncə olmaqla Aranda yerləşən Gəncəviyyə türkmənlərinin əsas 
                                                          
19 Minorskyə görə, Alparslan 1071-ci ildə Kiçik Asiyada Bizansı məğlub etdikdən sonra Məmlanın 
uşaqlarını da həbs etdirmişdir. Bax. Şeddadiler, s. 160. 
20 Sumer, Oğuzlar, s. 114; 
21 Ebu'1-Fida, el-Muhtasar fi Ahbari'l-Bəşər, İstanbul 1286, c. IV, s. 84. 
22 İbn Bibi, el-Evamirü'l, s. 618. 
23 Ebu'1-Fida, IV, s. 84. 
 
9 
 
hissəsi monqolların Azərbaycanı əlinə keçirməsindən bir müddət sonra vətənlərini 
tərk edib Misirə getmişdilər.
24
 
Toğrul Bəy dövründə Azərbaycan və Aran hənüz Böyük Səlcuqlu 
dövlətinin bir əyalətinə çevrilməmiş, sadəcə, vassal bir ölkə idi. Ancaq yenə də 
onun dövründə oğuz-türkmənlərin Gəncə mərkəz olmaqla yavaş-yavaş Aran və 
Azərbaycanın suyu bol yaylaqlarına yerləşməyə başladıqları məlumdur. Toğrul, 
Azərbaycanın vergi işlərini idarə etməsi və vassal sülalə hakimlərini (Şəddadi, 
Rəvvadi, Şirvanşahlar, Süləmilər, Cəfərilər, Sərir) nəzarət altında tutmaq üçün 
qardaşı oğlu Yaqutini buraya əmir təyin etdi. Yaquti, bu sülalələrin daxili işlərinə 
müdaxilə etməmiş, Anadolu istiqamətində genişləyən fəthləri idarə etməklə məşğul 
olmuşdur. Yaquti, onun oğlu İsmail İl-Arslan və nəvəsi Qütbəddin Məvdud (və ya 
Alp Sunqur Bəy) bir-birinin ardında Aran və Azərbaycan əmiri olmuşdular.
25
 
Buradan belə bir nəticəyə gəlmək olar ki, Toğrul Bəydən Məlikşaha qədər 
Azərbaycan və Aranın Səlcuqlu hakimləri Çağrı Bəyi nəslindən Yaqutilər ailəsi 
idarə etmişdir. Səlcuqlu sülaləsinin ən böyük nümayəndələrinin Gəncədə 
yerləşərək Cənub Qafqaz ilə Şərqi Anadolunun idarəsini əlinə alması 
Azərbaycanın Səlcuqlu sultanları üçün xüsusi əhəmiyyət kəsb etdiyini ortaya 
qoymaqdadır. 
Xoyda meydana gələn ixtişaşları yatırmaq məqsədi ilə Azərbaycana gələn 
Sultan Alparslan buradan da Abxaziya üzərinə hərəkət etmiş, Ərməniyyədə 
yaşayan qriqoryan türklərini, Çıldır və indiki Gürcüstanda yerləşərək 
ortodokslaşan qıpçaq türklərini özünə tabe etdirmişdir.
26
 Sultan ortodoks Abxaz, 
Kartli, Kaxetya, Meqreli məliklərini və qədim türklərin törəmələri olan gürcü 
eristavlarını da itaət altına aldı.
27
 Daha sonra Səlcuqlular Ani şəhərinə hücum 
etdilər. Arxasından Trabzon hakimi məğlub edildi, Ərməniyyədəki qriqoryan 
türklər, Gürcüstandakı Abxaz-qıpçak xalqları və Aran hakimlər üzərində Səlcuqlu 
hakimiyyəti qurulduqdan sonra Gəncədə Səlcuqlu əmirliyinin başına Əmir 
Sevtəgin gətirildi.
28
 1075-ci ildə Sevtəgin ordusuyla Arana gəldi. Ondan bir qədər 
sonra da Sultan Məlikşah özü Azərbaycana səfər etdi (1088).
29
 
Sultan Məlikşahdan etibarən Azərbaycan, böyük sultan olacaq Səlcuqlu 
şahzadələrin "sancağı" və vəliəhd ölkəsi elan edildi. Sırası ilə Məhəmməd Tapar, 
oğulları Toğrul və Məsud mərkəzi Gəncə olan Azərbaycanda məliklik etmişdilər. 
Bunun əsas səbəblərindən biri, hakimiyyəti ələ keçirmək üçün Azərbaycan və 
xüsusilə də Aranda yeni gələn Səlcuqlu oğuzları ilə qaynayıb-qarışmış qələbəlik 
                                                          
24 Sümer, Anadolu'da Moğollar, s. 83. 
25 Sumer, Oğuzlar, s. 114-15; 
26 İbn əl-Əsir, əl-Kamil, Bakı nşr., s. 142-143. 
27Bundariyə görə, Alparslan Naxçıvan üzərindən Abxaziyaya girdi. Abxaz hökmdarı Baqratlı 
xanədanının nümayəndəsi Baqrat ibn Georgi onunla müqavilə bağlayaraq qızını sultanla evləndirdi. 
Bundari, Zubdat, s. 31. 
28 Minorsky, Şeddadiler, s. 25; 
29 Şərifli, Azərbaycan feodal dövlətləri, s. 251. 
10 
 
türk xalqının yaşaması idi. Bunlar Bizans və Abxaz-qıpçaq ölkələrinə qarşı 
davamlı hücumlar təşkil etdiyindən yüksək qabiliyyətdə əsgəri bacaracağa və 
döyüş ruhuna sahib idilər. Aran və Şirvandakı Şirvanşahlar və Şəddadilər sülaləsi 
isə bu dövrdə kiçik feodal vassal hakimlər hesab edildilər. 
1092-ci ildə Sultan Məlikşah vəfat etdiyində Azərbaycan və Aranın 
hakimiyyəti Məhəmməd Taparın əlində idi. Məhəmməd Tapar isə gözünü Böyük 
Səlcuqlu taxtına dikmişdi. Bu səbəblə qardaşı Sultan Bərkyaruqa qarşı Xorasan 
hakimi Səncər ilə gizlicə sövdələşərək qiyam qaldırdı. Azərbaycan və ətraf 
hakimlərdə kömək alan Tapar noyabr 1101-ci ildə Həmədan döyüşündə Sultan 
Bərkyaruqa məğlub olsa da xəlifə əl-Müstəzhirin araya girməsilə faktiki olaraq 
Böyük Səlcuqlu dövləti üç yerə parçalandı. Azərbaycan və Aran mərkəz olmaqla 
şimal-qərb torpaqları Taparın, paytaxtı Həmədan olmaqla mərkəzi torpaqları böyük 
sultan Bərkyaruqun, Xorasan və ümumiyyətlə, şərq torpaqlarının idarəsi də 
Səncərin əlinə keçdi.
30
 
Məhəmməd Tapar ilə Sultan Bərkyaruq arasında Xoy ətrafında meydana 
gələn ikinci müharibədə zəfəri Bərkyaruq qazansa da Azərbaycanın iqtası Tapara 
verildi.
31
 1104-cü ildə Azərbaycanda sadəcə, Taparın adına xütbə oxunurdu. Bu 
Taparın əmrindəki Azərbaycan türklərinin mərkəzi hakimiyyəti tanımadıqlarını 
göstərməkdədir. 1104-cü ildə Sultan Bərkyaruq vəfat etdi. Hakimiyyəti əlinə 
keçirən Məhəmməd Tapar Azərbaycan və Aranı vəliəhd elan etdiyi oğlu 
Mahmudun iqtası təyin etdi. 1118-ci ildə Tapar öldü və yerinə oğlu Mahmud keçdi. 
Ancaq əmisi Səncər ona qarşı üsyan edərək Böyük Səlcuqlu taxtını əlinə keçirdi. 
Səncər paytaxtı Mərvə köçürüncə, ölkənin qərbində İraq Səlcuqluları dövləti 
(1119) ortaya çıxdı. Taparın oğlanları tərəfindən idarə edilən bu dövlətin paytaxtı 
Həmədan olub ilk sultanı da Mahmud idi. Bu əslində Böyük Səlcuqlu dövlətinin 
Şərq və Qərb Səlcuqluları olaraq ikiyə bölünməsi mənasına gəlirdi. Mahmud İrak 
Selçuklularının başına keçdi. Həmədan, İsfahan, əl-Cibəl, Kirman, Fars, Xuzistan, 
İraq, Azərbaycan, Aran, Cəzirə, Diyar-i Mudar, Diyar-i Rabiə, Şam və Rum 
(Anadolu) İraq və ya Qərb Səlcuqlularının hakimiyyət sahəsi olurkən; Səncər 
Büyük Selçuklu sultanı ünvanını özündə qorusa da əslində Xorasan, Xarəzm, Qur, 
Qəznə, Mərv, Murqab, Dehistan, Mavəraünnəhr torpaqlarının hakimi sifəti ilə 
Xorasan və ya Şərq Səlcuqlarının hökmdarı oldu. 
Mahmud İraq Səlcuqlu sultanı olurkən qardaşı Məsud da Azərbaycan və 
Aran hakimliyini öz əlinə aldı.
32
 Onun atabəyliyini isə İraq Səlcuqlu dövlətinin ən 
güclü əmiri Qara Sunqur icra edirdi. Ancaq əmirlərin təsiri altında qalan Məsud 
Azərbaycan məlikliyi dövründə davamlı olaraq sultan olan qardaşına qarşı 
                                                          
30 Bünyadov, Azərbaycan Atabəyləri, s. 15-16. 
31 Bundari, Zubdat, s. 83-84; Ravendi, Rahat, s. 139-151. 
32 İbn əl-Əsir, el-Kamil, VIII/286-288; Bundari, Zubdat, s. 128-129; İbn əl-Cövzi, Mir'atü'z-zeman, 
IX/205-216; Bünyadov, Azərbaycan Atabəyləri, s. 16-17. 
 
11 
 
qiyamlar qaldırmış, ancaq heç bir nəticə ala bilməmişdir.
33
 Yenə də Sultan 
Mahmud qardaşını incitməmiş Azərbaycan, Mosul və əl-Cəzirənin idarəsini ona 
vermişdir.
34
 Yəni Böyük Səlcuqlu dövləti Məhəmməd Tapardan sonra iki yerə 
bölünməklə qalmamış, bölünmüş ərazinin daxilində də parçalanmalar başlamışdır. 
Sultan Məhəmmədə qədər Böyük Səlcuqlu sultanlarına tabe olduqlarını inkar 
etməyən Anadolu, Suriya, Fələstindəki türk hakimləri, əmirləri, dövlətləri və 
bəylikləri də oğlu Sultan Mahmud dövründə müstəqil siyasət yeritməyə başlamış, 
oxutduqları xütbələrdə və zərb etdikləri sikkələrdə çox vaxt Səncərin və 
Mahmudun adını çəkməyə belə ehtiyac hiss etməmişdilər. 
Böyük Səlcuqlu mərkəzi hakimiyyətinin zəifləməsi vassal dövlətlərin də 
itaət altından çıxmasına səbəb olmuşdur. Şərqi Anadolu və Qafqazdakı Səlcuqlu 
hakimiyyəti üçün bu böyük bir fəlakətə səbəb olmuşdur. Çünki Kuban əyalətini 
əllərinə keçirən qıpçaqlar indiki Gürcüstan, Artvin, Çorux torpaqlarına sahib olub 
Baqratunilər sülaləsi ilə qohumluq əlaqələri təsis edərək bu coğrafiyanın hərbi və 
siyasi idarəsini əllərinə keçirib müsəlman torpaqlarına hücumlara başlamışdılar. 
Bunun nəticəsində qıpçaqlar 1118-ci ildən monqolların gəlib Azərbaycanda 
yerləşməsi tarixi olan 1230-cu ilə qədər davamlı olaraq müsəlman türklərin 
ölkələrinə hücumlar təşkil etmişdilər. Qıpçaqlar bu dövrdə müsəlmanlığı qəbul 
etməmiş şaman inanclarına sahib olduqlarında Səlcuqlular onlara "kafir" gözü ilə 
baxırdılar. Onların əcdadları çox qədim dövrlərdən gəlib indiki Gürcüstan 
ərazisində yerləşmiş və ortodoks xristian məzhəbini qəbul etmişdi. Bunların təsiri 
ilə Gürcüstana gələn yeni qıpçaqlar da xristianlaşdılar və gürcüləşdilər. Qıpçaqlar 
ilə oğuzlar arasındakı düşmənlik isə hələ Orta Asiyada, xüsusilə də Aral və 
Manqışlaq çevrəsinə sahib olmaq uğrunda başlamış və bu düşmənlik qıpçaqların 
Qafqaza köçü ilə yeni bir mərhələyə qədəm qoymuşdur. Ancaq müsəlmanlığı 
qəbul edib Səlcuqlu ərazilərində yaşayan qıpçaqlar da var idi. 
Təəssüflər olsun ki, nə Azərbaycan, nə də Sovet tarixçiliyində XII əsr gürcü 
krallığının çiçəklənməsi dövründə qıpçaqların oynadıqları böyük rol üzərində 
durulmamışdır. Bu mövzu olduqca əhəmiyyətli olduğu üçün bunu aşağıda xüsusi 
bir başlıq altında tədqiq etməyə ehtiyac hiss edirik. 
Məsudun Azərbaycan məlikliyi dövründə əvvəlcə qardaşı Mahmud, sonra 
isə II Toğrul ilə mübarizə aparmaq məcburiyyətində qaldı. 1135-ci ildə isə nəhayət, 
İraq Səlcuqlu taxtına oturdu. Sultan Məsud, hakimiyyətə gəldikdən və xəlifə ilə 
yaşadığı sürüşmədən sonra vəzir Kəmaləddin Məhəmməd əl-Xazininin məsləhəti 
ilə əmir və atabəylərin səlahiyyətlərini əllərindən almaq üçün hərəkətə keçdi. Bu 
qərara ilk müxalifət Azərbaycan hakimi Atabəy Qara Sunqurdan gəldi. Qara 
Sunqurun İraq Səlcuqlu əmirləri arasında böyük ehtiramı var idi. O, aralarında 
                                                          
33 Bünyadov, Azərbaycan Atabəylər, s. 19. 
34 İbn əl-Əsir, əl-Kamil, VIII/291-293; Bundari, Zubdat, s. 133-34; Bünyadov, Azərbaycan Atabəyləri, s. 
19. 
 
12 
 
Sultan Məsud da daxil olmaqla bir çox Səlcuqlu şəhzadəsinə atabəylik etmişdir. 
Atabəyin şöhrətini yaxşı bildiyi üçün vəzir əl-Xazini, Sultan Məsuda belə 
demişdir: "Qara Sunqurun mövcudiyyəti sultana öz iqtidarından və iradəsindən 
yararlanmağa imkan verməyəcəkdir".
35
 Həqiqətən də böyük bir nüfuza sahib olan 
Atabəy Qara Sunqur yanına Səlcuqşah və Davudu da alaraq gücünə güc qatmışdır. 
1139-cu ilin ilk aylarında 20 minlik orduyla Həmədana doğru irəliləyən Qara 
Sunqur iyun ayında şəhər divarlarına yaxınlaşdı. O, sultana bir elçi göndərib vəzir 
əl-Xazininin başını tələb etdi. Qara Sunqura rədd cavabı verəcək nə gücü, nə də 
cəsarəti olan sultan elçinin tələbini qəbul etdi və atabəyin vəziri İzz əl-mülk Tahiri 
özünə vəzir təyin etdi. Bunun üzərinə Qara Sunqur sultan əleyhdarı bütün əmirləri 
Azərbaycana yığıb müstəqil qərarlar almağa başladı. Hətta Atabəy Qara Sunqurun 
tələbi ilə Məsud, Davudu özünə xələf təyin etdi.
36
 Ancaq bir müddətdir ismaililərlə 
gizli əlaqədə olan Sultan Məsud bir yolunu tapıb onların əliylə Davudu öldürtdü. 
Xəbərin ortaya çıxması üzərinə 1139-cu ilin sonlarında Qara Sunqur Fars 
istiqamətində hərəkətə keçdi. O, buranın idarəsini Səlcuqşaha verdi. Ancaq geri 
döndükdən sonra Boz Apa onu məğlub edib Səlcuqşahı İsfiddəç qalasına həbs etdi. 
Qara Sunqur həbsə atılan şahzadənin köməyinə gedərkən Gəncədə böyük bir 
zəlzələ meydana gəldi. Zəlzələ nəticəsində şəhərin yarısı yerlə bir oldu və çoxlu 
insan həyatını itirdi. Ölənlər arasında atabəyin öz ailəsi də var idi. Gəncəyə dönən 
Atabəy Qara Sunqur şəhəri yenidən bərpa etmək üçün tədbirlərə başladı. Ancaq 
zəlzələ sonrası ortaya çıxan yoluxucu xəstəliyə tutulan Atabəy Qara Sunqur hicri 
535-ci ildə (1140/41) həyatını nöqtələdi. Ölümündən bir neçə gün əvvəl Sultan II 
Toğrulun məmlüklərindən Çavlı ət-Toğrulu öz yerinə Aran və Azərbaycanın 
hakimi təyin etmişdir.
37
 
Qara Sunqurun ölümünü xəbər alan Məsud, əmir Çavlıya fəxri libaslar və 
ünvanlar göndərərək onunla münasibətini yaxşılaşdırmaq istədi. Sultan, Çavlını 
Azərbaycan və Aranın hakimi təyin etdi. Çavlı, sultanın təklifini qəbul edib, 
Gəncədə qiyam qaldırmış Qutluqu ortadan qaldırıb bu ölkədəki üsyançı qüvvələri 
darmadağın etdi. O, Tovuz ətrafında üsyançıların ordusunu məğlub etdi. Çavlı 
1146-cı ilə qədər Aran və Azərbaycanın Səlcuqlu əmiri olaraq mövqeyini qorudu.
38
 
Bu vaxt Sultan Məsud əleyhində Rey hakimi Abbas ilə Fars və Xuzistan hakimi 
Boz Apa başçılığında yeni bir qiyam ortaya çıxdı. Onlar Çavlıya bir məktub yazıb 
onunla dostluq qurmaq istədilər, ancaq Çavlı sultanın tərəfində yer aldı. Sultan 
Məsud ilə vəziri Xass Bəy ibn Bələncərinin ona qarşı sui-qəsd planı ortaya çıxınca 
Çavlı da qiyam edən əmirlərin tərəfinə keçdi. Sultanın hacibi Fəxrəddin Toğan 
                                                          
35 İbn əl-Əsir, əl-Kamil, VIII/361-362; İbn əl-Cövzi, Mir'atü'z-zeman, X/72. 
36 İbn əl-Əsir, əl-Kamil, VIII/363. 
37 İbn əl-Əsir, əl-Kamil, VIII/369; Bundari, Zubdat, s. 190; Ravendi, Rahat, s. 223; Qara Sunqur 
haqqında geniş məlumat üçün bax. Bünyadov, Azərbaycan Atabəyləri, s. 32-33.  
38 Bünyadov, Azərbaycan Atabəyləri, s. 34. 
 
13 
 
Yürək də onlara qoşuldu.
39
 Əmir Çavlı əmrindəki ordu ilə Boz Apanın gəlməsini 
gözlərkən Həmədan yaxınlarında cümadələvvəl 541-ci ildə (oktyabr-noyabr 1146) 
vərəm xəstəliyindən öldü. Azərbaycan və Xalxalı iqta olaraq əlinə keçirən 
Fəxrəddin Toğan Yürək, Çavlının ordusuna sahib oldu və Azərbaycan ilə Aranın 
hakimiyyətini ələ aldı. Daha sonra Abbas ilə Boz Apanı da özünə tabe edib Sultan 
Məsudu öz nəzarəti altında tutdu. Ancaq qıpçaqların hücumunu fürsət bilən Sultan 
Məsud və vəziri Xass Bəy, Toğan Yürəkin ordusunun Şamxorda olduğundan 
istifadə edib onu aprel 1147-ci ildə Gəncədə öldürdülər. Qısa müddət sonra Rey 
hakimi Abbas da ortadan qaldırıldı. Fəxrəddin Toğan Yürəkin ölümü ilə 
Azərbaycan hakimiyyəti Xass Bəy Bələncərinin əlinə keçdi.
40
 İyul 1147-ci ildə 
meydana gələn vuruşmada Boz Apanın da bərtərəf edilməsi ilə Sultan Məsud və 
Xass Bəy idarəni öz əllərində cəmləşdirdilər. Ancaq Xass Bəyin sultanı öz nəzarəti 
altında tutaraq istədiyi qərarları verməyə başlaması əmirləri narahat etməyə 
başladı. 1148-ci ildə İraq Səlcuqlularının bəzi komandanları Aran hakimi Eldəniz, 
Əmir Bahaəddin Kövsər, Alp Quş Gün Qur, Hacib Tatar, Vasidin şəhnəsi Tarıntay 
əl-Məhəmmədi, Əmir İl-Təgin, Əmir Karqur və öldürülən Toğan Yürəkin oğlu bir 
yerə yığışaraq Bağdada doğru yeridilər. 1148-ci ildə Bağdadı ələ keçirib çoxlu 
insanı qılıncdan keçirən əmirlər xəlifənin vəziri İbn Hübeyrənin əmrindəki ordular 
tərəfindən məğlub edildilər. Uzun müddətdir İraqdakı hadisələri izləyən böyük 
sultan Səncər nəhayət, qərb istiqamətində hərəkətə keçdi. Səncərin müdaxiləsi 
İraqdakı hadisələri ancaq qısa müddətliyinə dayandırdı.
41
 1 Rəcəb 547-ci ildə (2 
noyabr 1152) Sultan Məsud Həmədanda vəfat etdi. Qaynaqlara görə, "sultanın 
ölümü ilə Səlcuqlu evinin səadəti də öldü".
42
 Səncərin istəyi üzərinə vəzifəsindən 
kənarlaşdırılan Xass Bəy, Məsudun ölümündən sonra yenidən idarəni öz əlinə aldı. 
Əvvəlcə Məlikşahı taxta əyləşdirdi. Ancaq sonra onu taxtından endirib yerinə 
Məhəmmədi oturtdu (yanvar 1153). Sultan Məhəmməd taxta oturduqdan üç gün 
sonra Xass Bəyi onun yanındakı fitvaçılarıyla birlikdə edam etdirdi. Vəzirin başını 
Aran hakimi Atabəy Şəmsəddin Eldəniz ilə Marağa hakimi Nüsrətəddin 
Ağsunqura göndərən sultan onlar ilə yaxınlıq təsis etmək niyyətində idi.
43
 Lakin 
sultanın hərəkətini özləri üçün göz dağı hesab edən əmirlər Sultan Səncərin 
vəliəhdi olan, 1153-cü ildə oğuz üsyanından sonra İraqa qaçan Süleymanşahın 
tərəfinə keçdilər və Məhəmmədi taxtdan salıb 1156-cı ildə öz namizədlərini taxta 
əyləşdirdilər. Ancaq yeni sultan onların ümidlərini boşa çıxartdı. Gününü əsrüklük 
(əyyaşlıq) və əyləncə ilə keçirən Süleymanşah dövlət işləriylə də heç 
maraqlanmırdı. Qısa müddət sonra əmirlər onu tərk etdilər. Bunu fürsət bilən 
                                                          
39 İbn əl-Əsir, əl-Kamil, IX/10-11; Bundari, Zubdat, s. 199-200; Ravendi, Rahat, s. 224. 
40 İbn əl-Əsir, əl-Kamil, IX/15; Bundari, Zubdat, s. 216-217; Ravendi, Rahat, s. 228; Mxitar Qoş, Alban 
Salnaməsi, s. 14; Bünyadov, Azərbaycan Atabəyləri, s. 35. 
41 İbn əl-Əsir, əl-Kamil, IX/21-22; Bundari, Zubdat, s.222-225. 
42 əl-Makriziden nəql edən Bünyadov, Azərbaycan Atabəyləri, s. 37.  
43 Bundari, Zubdat, 229-231. 
 
14 
 
Məhəmməd Həmədanı yenidən ələ keçirdi. Məhəmməd Aran və Azərbaycanın 
bütün idarəsini Atabəy Eldənizə vermişdir. Eldəniz 1159-cu ildə Məhəmmədin, 
1160-cı ildə Süleymanşahın ortadan qalxması ilə İraq Səlcuqluları taxtını da əlinə 
keçirdi. 
Azərbaycan və Arandakı Səlcuqlu hakimlərinin Böyük Səlcuqlu və İraq 
Səlcuqlu taxtı uğrunda bu qədər aktiv fəaliyyət göstərməsinin əsas səbəbi türklərin 
həm siyasi, həm də hərbi cəhətdən bu ölkədəki hakim mövqeyi idi. Bu da Aran və 
Azərbaycan hakimlərinə böyük əsgəri dəstək sağlayırdı ki, onlar da əllərinə 
keçirdikləri bu güc sayəsində mərkəzi hakimiyyəti əllərinə keçirməyə, bu olmazsa 
öz iqtalarını genişləndirməyə çalışırdılar. Ancaq buna tam layiqi ilə müvəffəq olan 
Atabəy Eldəniz olmuşdur.
44
 
 
Gürcüstanda qıpçaq hakimiyyəti 
 
Türklər tarixdə ehtişamlı dövlətlər quraraq min illər boyunca cahan 
hakimiyyətini əllərində tutsalar da başqa dinlərin, mədəniyyətlərin və xalqların 
təsir dairəsinə girərək öz kimliklərini itirmiş və içində yer aldıqları din və kultur 
sahəsində əriyərək yerliləşmiş və izlərini itirmişdilər. Bu əslində tarixin təbii 
proseslərindən biri hesab edilir. Əlimizdəki zəngin tarixi qaynaqlar və materiallar 
sayəsində Avropa, Rusiya, Qafqaz, Misir, Hindistan, İran və Çin coğrafiyasında 
daha çox dini təsirlər altında əriyərək asimilə məruz qalmış türk xalqlarının, 
boylarının və dövlətlərinin geniş bir siyahısını tərtib etmək mümkündür. Bu cür 
dini təsirə məruz qalaraq öz kimliklərini itirmiş türklər arasında Ərməniyyə və 
Gürcüstan türkləri də yer almaqdadır. Təəssüflər olsun ki, elmi ədəbiyyatda bu 
mövzuda olduqca az tədqiqatlar aparılmışdır. Buna görə də mövzumuzla yaxından 
əlaqədar olduğu üçün Səlcuqlular dövründə Gürcüstandakı türklərin vəziyyətini az 
da olsa işıqlandırmağa çalışacağıq. 
Gürcüstan və Gürcü adı indiki Gürcüstan Respublikasında yaşayan bütün 
xalqlara (Kartvel, Kaxet, İmeret, Megrel, Abxet və d.) gürcü olmayanların 
verdikləri ümumi addır. "Gurqistan" adı ilk dəfə pəhləvi qaynaqlarında 
keçməkdədir. Ərəbcə mənbələrdə isə bu ölkənin adı "Kurzan/Kurcan" və 
"Curcan/Gürcan" olaraq göstərilmişdir. Türklər isə "gürci" və "gürcü" adını tərcih 
etmiş və Avropa literatürünə "Georgia" şəkli ilə türklər vasitəsilə keçmişdir. Bu ad 
ilk dəfə Urartu qaynaqlarında indiki Aşağı Çorux ilə Batum-Acar ərazisini ifadə 
edən coğrafi bir ad kimi istifadə edilən Kulkha/Kulkxa (Kolx/Gorq) adından nəşət 
etmişdir. Daha sonra burada yaşayan xalqlara ümumi mənada "kukar-k-/-qoqarq", 
"qorqlar", "quqarlar" deyilmişdir. İndiki gürcülər bu adı özləri üçün "xaricilərin 
verdiyi ad" hesab edirdilər. Gürcüstanın mövcud xristian gürcü xalqı müasir 
dövrlərə qədər ümumi milli bir ada sahib olmamış, qədim və orta əsrlərdə özləri 
                                                          
44 İbn əl-Əsir, əl-Kamil, IX/72; Bundari, Zubdat, s. 296; Bünyadov, Azərbaycan Atabəyləri, s. 42. 
 
15 
 
üçün coğrafi-qəbiləvi mənsubiyyət mənasında "Kartli", "İmeret" "Kaxeti", 
"Meqreli" kimi adlar işlətmişdilər. Buna rəğmən orta əsrlərdə gürcü adını Acar-
Batumdakı müsəlman xalqları özləri üçün işlətmişdilər. Gürcü adının ümumiləşmiş 
etnik bir mənaya sahib olması XVIII əsrdə Rusiyanın təsiri ilə olmuş və ümumi bir 
etnocoğrafiya Gürcüstan adı ortaya çıxarılmışdır.
45
 
Səlcuqlu hücumları ərəfəsində indiki Gürcüstanın siyasi mənzərəsi çox 
qarışıqdır. Mənşəyi dəqiq olaraq bilinməyən (yəhudi olduqları)
46
 Baqratlıların 
(Baqratuni) burada çoxlu sülalə qolları mövcud idi.
47
 Mərkəzi Ani olan və 
qriqoryanlıq məzhəbini mənimsəmiş Ani Baqratlıları Krallığı (961-1045), 
Tbilisinin qərbində Oltu, Gölə, Ərdahan və Çıldırda Ortodoks Baqratlıları (899-
1064/68), Borçalı ərazisində isə Taşir Baqratlıları (982-1185) indiki Kars 
bölgəsində qriqoryanlığı mənimsəmiş Vanand-Baqratlı Krallığı (962-1064), 
Ardanuç Baqratlı sülalələri eyni kökdən gəlirdilər. Tbilisidə ərəb mənşəli Cəfərilər 
(912-1068), Divin və Gəncədə Şəddadilər (951-1088) hökm sürürdülər. İşquzlarla, 
xüsusilə də m.ə. IV əsrdə buraya kütlələr halında gəlib yerləşmiş türklər, aradan 
keçən min illik dövrdə xristianlaşmış və öz dini, milli və etnik mənsubiyyətlərini 
                                                          
45 Bax. Kırzıoğlu, Kıpçaklar, s. 189, n. 2. 
46 Yəhudilərin Gürcüstan və Şərqi Anadoluya gəlməsi haqqında gürcü mənbələrində belə deyilir: "Bu 
zamanlarda (Babil) kralı Nabuxodnozor Qüdsü işğal etmiş olduğundan Kartliyə gələn (yəhudi) 
qaçqınlar, Mtzheta mamasahlisinə müraciət edib illik vergi müqabilində bir ərazi istədilər. Mamasahlis, 
Zanav çayı ətrafında Araqvi yaxınlığında onlara illik vergi müqabilində torpaqlar verdi. Burası da 
(onlardan alınan) vergiyə görə indi də Xarc adını daşıyır" (Gürcistan Tarihi (Eski çağlardan 1212 yılına 
kadar), Haz. M. F. Brosset, Türkçe yay haz: E. Merçil, Ankara 2003, s. 14). Bu hadisə m.ə. 586-cı ildə 
olmuşdur. Burada "Harc", gürcücə "harci" - vergi sözüylə eyniləşdirilir. Ancaq "harc" sami mənşəli bir 
kəlmə olub, ərəbcə "'xərac" sözü də buradan gəlir. Bu söz yəhudilər vasitəsilə sami dillərində gürcü 
dilinə keçmişdir. 
47 Baqratlıların yəhudi və türk olduqları məsələsi dəqiq deyildir. Gürcü qaynaqlarında Baqratlılar 
yəhudilərlə (Davud və Süleyman peyğəmbərlərlə) əlaqələndirilir. Ancaq bu məlumat şübhəli də ola 
bilir. Gürcü mənbələrin Baqratlıların ulu babası olaraq göstərdikləri Quaram, qrabarca mənbələrdə 
Qomar olaraq keçir. Yenə gürcü qaynaqlarında bu şəxsin atasının "Xosrov sülaləsindən" olduğu 
yazılmaqdadır. Ancaq Qomarın Kimmerlərlə də yaxınlığı diqqət çəkir. Bu görüşləri təhlil edən və 
Samtzhe tarixinin girişində izah edən Wakhouchta görə, Quram adlı şəxs, 34-cü kral Daçinin qardaşı 
Mirdatın bacıyla evlənmiş və bundan da Baqrat adlı bir oğlan dünyaya gəlmişdir. Baqratlılar sülaləsi 
adını buradan almışdır. Quaram öz ana tərəfdən Qurqaslan sülaləsindən idi. Ancaq bu mülahizələrin 
doğru olub-olmadığı bilinmir. Üstəlik bu məlumatlarda qeyri-dəqiqlik də diqqəti çəkir. Misal üçün, 
müəllifın "kral Daçinin qardaşı Mirdatın bacısı"nın eyni zamanda kral Daçinin də bacısı olacağını 
problemli bir ifadə halına gətirməsini başa düşmək mümkün deyildir. Ayrıca, "Qurqaslan" adı gürcü 
dilinə keçmiş türkcə bir ada (qorq-aslan//qurd arslan) olaraq izah edilə bilər. Məsələ burasındadır ki, 
gürcü mənbələrində Quram, Peyğəmbər Süleymanın 7 oğlundan biri olaraq göstərilmişdir. Bunlar: 
Baqrat, Abqavar, Moabal, Quaram, Saak, Asam və Varzavar idi. Bunlardan dördü, əsir yəhudilərlə 
birlikdə Fələstini tərk edib Gürcüstana gəlmişdilər. Ancaq burada da dolaşıqlıq vardır. Zira, Qüdsün 
assurlar tərəfindən işğalı ilə Süleymanın iddia edilən yeddi oğlu arasında uzun bir tarixi dövr vardır. 
Kartli Tarixinin bir başqa əlyazmasında isə, Süleymanın Gürcüstana gələn dörd oğlundan Quaramın 
burada eristav vəzifəsinə gəldiyi və Baqratlıların ulu babasının da bu şəxs olduğu deyilir. Ancaq bu 
əfsanəvi məlumatlar ibrani mənbələri tərəfindən təsdiq edilmir. Bax. Gürcistan Tarihi, s. 182-184. 
 
16 
 
itirmişdilər. Misal üçün, Ançabadze sülaləsi əslində Anç-Aba-oğlu olub, xanədanın 
qurucusu I Levan (744-789), Xəzər Xaqanının kürəkəni idi. O, Abxaziyanın 
eristavı (valisi) ikən qayınatasının köməyi ilə özünü mepe (kral) elan etmiş və 
Meqrel, İmeret və Eger (Gurel-Acara) ölkələrini əlinə keçirmişdir. Xəzərlərin 
köməyi ilə ərəb hücumlarının qarşısını almış və paytaxt olaraq Kutaisini seçmişdir. 
Onun nəvəsi I Georgi (845-877) Kartli ölkəsini də dövlətinə qatmışdır. 
Doqquzuncu Ançabadze hökmdarı II Georgiyə (921-955) qədər parlaq bir dövr 
keçirən krallıq dini cəhətdən ortodoks xristianlığını qəbul etmişdilər. Xristian 
olmaları səbəbi ilə Bizansın dini təsirində olan Ançabadze sülaləsinin son 
nümayəndəsi II Teodos (979-985) varis buraxmadan ölmüşdür. Atası II Georgi qızı 
Guran-Dukhtı
48
 Ardanuç Baqratlıların hökmdarı Gürgenlə (994-1008-cü illərdə 
kral olmuşdur) evləndirmişdir. Buna görə, qardaşı Ançabadzeli II Teodos 
öldüyündə Gürgen ilə Guran-Dukhtın izdivacından anadan olan Baqaratlı III 
Baqrat adıyla Ançabadze taxtına oturdular. O, "Abxaz kralı" ünvanını aldı. III 
Baqrat, atası II Teodos 1008-ci ildə vəfat edincə Ardanuç-Baqratlı ölkəsini də əlinə 
keçirdi. O, bu minvalla "İber (Kartli) kralı" ünvanına da sahib oldu. 1000-ci ildə 
isə o, Bizansdan curopalates ünvanını almış və hakimiyyətini məşhurlaşdırmışdır. 
Beləcə, III Baqrat dövründə bu bölgədə mərkəzi bir idarə qurulmuşdur. Abxazya-
Kartli (yəni gürcü) krallığı adını daşıyan bu dölvətin mənşəcə türk əsilli 
Ançabaoğullarına dayandığı beləcə ortaya çıxmaqdadır.
49
 
III Baqrat 1014-cü ildə vəfat edərkən yerinə 18 yaşındakı oğlu I Georgi 
(1014-1027) "Abxaz və İber kralı" ünvanıyla keçdi. O, uzun illər Tayk (Oltu-
Yusufeli) ərazisini ələ keçirmək üstündə Bizansla müharibələr aparan Bizans 
imperatoru II Basilə Çıldır çölündə (Palakatzis) 1021-ci ildə məğlub olmuşdur. 
Onun ölümü ilə Kutaisi taxtına 9 yaşındakı oğlu IV Baqrat (1027-1072) çıxdı. 
Onun dövründə Səlcuqluların ortaya çıxması ilə Abxaz-Kartli krallığı ilə Bizans 
arasında sülh bağlandı. IV Baqratın anası Kraliçə Məryəm 1032-ci ildə 
Konistantinopola (İstanbul) gəlib, diplomatik oyunları sayəsində həm Tayk 
ərazisini, həm də III Romanos Argyrosun qızı gözəl Helenanı gəlin olaraq öz 
oğluna almışdır. Bizansın məqsədi bu şəkildə Abxaz-Kartli krallığını Səlcuqluların 
                                                          
48 Gürcücəyə tərcümə edildiyi başa düşülən bu ad əsli türkcə "Kuzən xatun"dur. Kuzən, Gürcü dilində 
"Guran" şəklində, "xatun" isə pəhləvicədən keçmiş "doxtə" (dukht) şəklində ifadə edilmişdir. Gürcü 
qaynaqlarında türk dilində olan adların çoxu bu şəkildə ya dəyişdirilmiş, ya da tərcümə edilərək 
yazılmışdır. Misal üçün, sülalə və boy adları: Anç-Aba oğlu=Ançabadze, Qoluuzun-
oğlu=Mexarqrdzelidze, Arsaqlı=Artok'es, Afşar/Əfşar=Apsar'os, Yazır və ya Yazqır =Askur'os, 
Döyər/Dögər=Tukhar vəd. 
49 Bax. Histoire de la Georgie depuis L'antiquite jusqu'au XlXeme siecle, SPb. 1849-1856, t. I—II 
(Gürcücə qaynaqların külliyatı), M. Brosset; Türkcə tər bax. Gürcistan Tarixi, s. 259-261, 294, 301-
303, 305-307; Allen W.D.E., History of the Georgian People, London 1932, s. 49, 81-84, 89.  
 
17 
 
qarşısına çıxartmaq idi. O, uzun hakimiyyəti boyunca Səlcuqlularla barışmamış və 
onlara böyük çətinliklər törətmişdir.
50
 
1072-ci ildə IV Baqrat vəfat etmiş, Abxaz-Kartli taxtına II Georgi (1072-
1089) çıxmışdır. Ancaq ona qədər Səlcuqlular artıq Faç/Ryon ətrafını və Qara 
dənizin sahil hissələrini əllərinə keçirmiş, İmeret, Megrel, Suvanet və Abxazeti 
xarac verməyə məcbur etmişdilər. II Georgi, Səlcuqlularla sülh bağlayıb vassal 
asılılığını qəbul etmiş və illik xərac verməyə başlamışdır. Onun ölümü ilə yerinə 
keçən tək oğlu IV David (1089-1125) bir müddət Səlcuqlulara olan bağlılığını 
qorudu. IV David dövründə Abxaz-Kartli krallığı yerli və köklü ailələr qəbul 
edilən eristavların əlində idi. Bu eristavlar dili, ləhcəsi ayrı fərqli etnik qruplardan 
meydana gəlmiş sadəcə, illik bir miqdar vergi verməklə krala olan sədaqətlərini 
ifadə edirdilər. Davidin, onlar üzərində krallıq hüququnu tam bərpa etməsi üçün 
güclü və daimi bir orduya ehtiyac vardı. Bu ordu eyni zamanda onu Səlcuqlara 
qarşı da qorumalı idi. Bu güc Aral dənizinin şimalından bütün Şimali Qafqaz və 
Qara dənizi əllərində tutan şaman olduqları üçün Səlcuqlu oğuzları ilə düşmən olan 
qıpçaqlar olacaqdı. İstanbul qapılarına qədər gəlib Bizansı qorxudan peçeneqlerə 
qarşı 40 minlik Kuman-Qıpçaq ordusunun köməyi sayəsində 29 aprel  1091-ci ildə 
Levunion müharibəsində imperator Aleksi Komnenosun qazandığı zəfər Abxaz-
Kartli kralını qıpçaqlar ilə dostluğa vadar etdi. IV David əvvəlcə 1096/98-ci ildə 
qıpçaq hökmdarı Şara xanın oğlu Atraqın gözəl qızı Guran-Dukht (Kuzən Xatun) 
ilə evləndi. Beləcə, Abxaz-Kartli krallığı ilə qıpçaqlar arasında dostluq 
münasibətlərinin əsasları atıldı. 
Bu sırada qıpçaqlar Dəşt-i Qıpçağa yeni gəlmişdilər. Qıpçaqlar Kimək 
dövləti tərkibində yer almış bir türk boyu idi. Qıpçaqlar kuman-qanqlı türk 
boylarını da yanlarına alaraq öz bəyliklərini XI əsrin ortalarından etibarən təşkil 
etməyə başlamışdılar. XI əsrin ortalarına doğru şərqdə başlayan kitanların 
fəaliyyəti Monqolustandakı qun-qayı türklərini qərbə doğru hərəkətə keçirmişdir. 
Bunlara Kimək dövlətinə son verib onların əlindəki İrtiş və indiki Şərqi Qazaxıstan 
torpaqlarını aldılar. Bunun üzərinə kiməklər arasında yer alan qıpçaqlar Xarəzm 
sərhədlərinə qədər gəldilər. Aral Gölü ətrafında oğuzlar ilə qıpçaqlar arasında 
şiddətli müharibələr başladı.
51
 
Ancaq 1050-ci ildə qun və qayı boylarının qərb istiqamətində hərəkətlərinə 
davam etməsi nəticəsində
52
 qıpçaqlar Şərqi Avropa səhnəsində görünməyə 
başladılar. Qıpçaqlar, Şərqi Avropaya gəlmədən əvvəl Üst Yurt bölgəsində 
(Manqışlaq və ətrafında) oğuzlarla şiddətli müharibələr etmişdilər. Qıpçaqlar bu 
münaqişələrinə Səlcuqlular dövründə də davam etmiş və Alparslan bir neçə dəfə 
"kafir Kıfşak" (qıpçaq)lara qarşı səfərlər tərtib etmişdir. Qıpçaqlar müsəlman 
                                                          
50 Histoire de la Georgie, I, s. 311-318; İstoriya Qruzii, Tbilisi 1962, s. 127-147. 
51 Əl-Hüseyni, Axbar, Bünyadov nşr, s. 43-də 1040-cı ildə bir Qıpçaq əmirinin Xarəzm bölgəsinə səfər 
etdiyini qeyd etməktədir. 
52 Ağacanov, Oğuzlar, s. 232-233 
18 
 
olmadıqları üçün Səlcuqlu qaynaqlarında "kafir, dinsiz" olaraq qeyd edilməkdədir. 
Xarəzmin yuxarı hissəsində Səlcuqlularla, daha sonra da Xarəzmşah 
Anuştəginlərlə qıpçaqlar arasındakı şiddətli müharibələr yüz ildən artıq davam 
etmiş və qıpçaq-quz düşmənçiliyi ənənəvi bir şəkil almışdır. 
1055-ci ildə bəzi qıpçaq boyları Şərqi Avropaya girdilər. 1061-ci ildə isə 
qıpçaqlar rus knyazlıqlarına qarşı ilk hücumlarını etdilər.
53
 Kuman-qıpçaqların rus 
və məmlüklü qaynaqlarında qıpçaq boy birliyini meydana gətirən tayfalarının 
adları qeyd edilməkdədir: Ay-opa, Badaç, Barat/Barak, Bayavut, 
Burçoğlı/Burcaqlı, Bzangi, Çağrak/Çığrak, Çitey, Çırtan/Çortan, Durut/Dörüt/Dört, 
Ənçoğlı/İlançuklı, İt-oba, Kitan-opa, Knn (?), Küçeba/Küçoba, Küçet, Kor/Qor, 
Kara Börklü, Kol-oba/Kul-oba, Qumanlu (Qmngu), Konguroğlu, 
Mekrüti/Bekrüti/Bekürte, Mingüzoğlu, Orungqut, Ölberlig/ Ölperliq, Toks-oba 
(Tokşı), Örən/Uran, Peçenə/Peçenek, Shan-mie Ku-ma-li, Tarğıl, Terter/Teriter-
oba, Tğ Ysqut (Tağ Başkurt?), Ulaş-oğlu, Urusoba, Yimək/Yemək, 
Yuğur/Uyqur.
54
 Burada adı çəkilən boyların hamısı qıpçaq-kuman əsilli olmayıb, 
onların ittifaqında yer almış digər türk boyları idi. 
Qıpçaqlar 1091-ci ildə Şimali Qara dəniz bölgəsinin ən böyük dövləti olan 
peçeneqləri məğlub edib, bütün Şərqi Avropanın cənubunu əllərinə keçirdilər. 
Onlar buradakı digər türk boylarını da öz cərgələri arasına alıb rus knyazlıqlarını 
öz vassallarına çevirdilər. Qıpçaqlar Bizansla yaxşı əlaqələr təsis etdilər və bu 
sayədə Macarıstan ovalarına qədər ərazinin idarəsini əllərinə keçirdilər. Qıpçaqlar 
1090-1110-cu illəri arasında ən parlaq dövrlərini yaşadılar. Qıpçaqlar, peçeneqler 
kimi mərkəzi bir dövlət qurmayıb, boylar-ittifaqı meydana gətirmişdilər. Bu 
ittifaqın başında duran qüdrətli qıpçaq hökmdarlarının adları qaynaqlarda belə 
qeyd edilmişdir: Bönək/Bonyak, Tıgor (Tugor-Qan), Sarı (Şaru Qan), Altun-Aba. 
1110-cu ildən etibarən qıpçaq və kumanların əsas gücləri Kuban sahəsinə endilər. 
Onlar, qıpçaq boy bəyi ilə Abxaz-Kartli kralı IV David arasındakı qohumluğa 
əsaslanaraq bu ölkəyə köç etməyə başladılar. Kartli xroniki bu barədə belə deyilir: 
"Tiflis şəhərinə qədər Rustav, Somxet
55
, Şamşvildə və Aqarani
56
 torpaqlarını 
türklər tutmuşdular. Kral David, baş müşavirinin qardaşı oğlu Teodor və 
Orbeliyanlı Yoane ilə Abuletsin (Əbül-Leysin) köməyi ilə bir gecə türklərin 
getməsindən faydalanaraq Şamşvildəni işğal etdi. Bu günə qədər həqiqətən türklər 
bütün xalqlarıyla Somxetə məhsul yığınında (sentyabr ayında) gələrək Kür çayı 
sahillərində çadırlar qurur, Tiflisdən Bərdəyə, Yor (Alazan-Kür arasındakı çay) 
sahillərində qışı keçirirdilər. Yay aylarında ot biçir, orada bol ağac və su ilə çoxlu 
ov heyvanlarını ovlayır, istədikləri şəkildə yaşayırdılar. Oralarda çadırlarını 
                                                          
53 Polnoe Sobranie Russkix Letopisey, SPb. 1841,1, s. 162-163. 
54 Eyni əsər, I, s. 248, 249, 250, 278-279, 361, 396; II, s. 253, 255, 259, 285, 342, 435, 632, 641, 644. 
668, 672, 675; Rəşidəddin, Cami ət-təvarix, Ali-zadə nşr, II/I, s. 129, 347, 657-658. 
55 Somxet: orta əsrlərdə Taşir, yəni Xram ilə Borçalı çaylarının sahil xətti. 
56 Aqaralar ölkəsi, Xramın sağ qolu, Şilavər ilə onun solundakı Bolnisi arasındakı sahə. 
19 
 
qurudurlar; atları, qoyunları, qatırları və dəvələrinin sayı-hesabı yoxdur. Burada 
çox rahat şəkildə yaşayırlar; ovlanır, dincəlir, oynayır (mərasimlər keçirir), heç bir 
şeyin məhrumiyyətini çəkmirdilər. Şəhərlərdə alış-veriş edir və bizim ölkəmizə də 
(Kartliyə) girərək çoxlu əsir alır və talan edirdilər. Bahar gələndə Somxet, Ararat
57
 
və Aboç
58
 dağlarına çıxırdılar (yaylaq). Yayda onlar yaşıllıq yerlərdə, böyük 
ovalarda, bol miqdarda bulaq və çay sularının olduğu torpaqlarda qalırdılar. Elə bil 
ki onlar sayıları çox obalarına "dünyanın hər yerindən bu ölkəyə gəlin deyə söz 
kəsmiş və burası Türkelidir" demişdilər. (Səlcuqlu) Sultanı belə onları buradan 
çıxara bilməz və heç kəs onlara zərər verə bilməzdi".
59
 
Gürcü qaynağının da şahidliyinə görə türklər Gürcüstan ərazisində özlərinə 
geniş yaylaq və qışlaq torpaqları əldə etmişdilər. Ayrıca, gürcü xronik müəllifləri, 
onların sahib olduqları bu coğrafiyanı özləri üçün "Türkeli" olaraq qəbul etdiklərini 
xəbər verməkdədir. Gürcüstanda türklərin böyük bir kütlə təşkil etdikləri 
bilinməkdədir. Necə ki, Abxaz-Kartli kralı David özünün 40 min nəfərlik ordusunu 
türklərdən (qıpçaqlardan) təşkil etmişdir.
60
 Anonim bir müəllifə görə: "O il, bütün 
türklərdən mütəşəkkil 200.000 nəfərlik Sultan ordusu (Səlcuqlular) məharətli bir 
hücumla birdən ortaya çıxdılar. Kral (IV David) sözünü eşidənlərlə 
Naçarmagevdə
61
 ikən onların Tiryaletə çatdıqlarını öyrəndi və 1.500 nəfərlik 
ordusu ilə Maslataya gəldi". Müəllif bu müharibədə Davidin Səlcuqları məğlub 
                                                          
57 Ararat: Kars ilə İrəvan arasındakı ərazi. 
58 Aboç: Arpaçayın və ya Qanqarın (Kəngər) zirvə hissəsi. 
59 Histoire de la Georgie, I, s. 358. 
60 Gürcü qaynaqları bu barədə belə deyirlər: "Kral David, Tanrının gözlənilmədən verdiyi bu lütflər 
qarşısında aciz qaldı (Səlcuqlular arasında ortaya çıxan ara müharibələr qəsd edilməkdədir). O, bu 
şəhərləri və qalaları daima əlində saxlamaq və (yeni torpaqlar) işğal etməsi üçün böyük bir ordusunun 
olmadığını gördü. Qış və yay olduğuna baxmayaraq başladığı səfərlərdə əsgərinin çatmadığını, ortaya 
çıxan böyük arzularının həyata keçirilməsi üçün xalqının həddindən az olduğunu başa düşdü. Bunun 
üzərinə ürəyində bir "ah" çəkdi. David başa düşdü ki, başqa heç bir gücü yoxdur. Ancaq qıpçaq 
millətinin çox qələbəlik əhalisi, müharibələrdəki cəsarəti, hücumlardakı çevikliyi, basqınlarda 
insafsızlıqları, istədikləri torpağı asan ələ keçirmək qabiliyyətləri (ona) arzularını həyata keçirə bilmək 
imkanı verəcəyini özü də yaxşı bilirdi". Bunun üzərinə kral, öz qayınatası Atraqdan kömək istədi. 
Qıpçaqlar "oslar (alanlar) ölkəsindən rahat keçmələri şərtini gətirdilər. Kral vəziri Georgini oslara 
göndərdi. Oslar ilə qıpçaqlar kral Davidə girovlar verdilər, bu iki millətə yaxınlaşmaq və aralarında sülh 
təsisi ilə dostluq ittifaqı qurmaları asanlaşdı. Davir, Daryela (Daryal keçidi) qapılarını, bütün oset və 
Qafqaz qapılarını aldıqdan sonra qıpçaqlara qorxudan uzaq bir yol hazırladı və qayınatası və qayınları 
ilə birlikdə böyük bir ordu gətirdi. 
Kralın, onları yanına gətirməklə çəkdiyi əməklər hədər getmədi; çünki qıpçaqların köməyi ilə İran 
(Səlcuqlu) gücünə böyük zərbələr vurdu və bütün ölkələrin hökmdarları üzərində qorxu və titrəmə 
yaratdı. ... Qıpçaqlar qadınları ilə birlikdə bəyəndikləri torpaqlara yerləşdilər və onlarla birlikdə seçmə 
40.000 döyüşçü bu səfərlə gətirilmişdir. Onlara atlar, silahlar tədarük edildi. Ayrıca döyüşdən sonra 
dincəlmələrinə (kömək etmələri üçün) 5.000 kölə verildi". Histoire de la Georgie, I, s. 362-363.  
61 Qorinin şimalındakı kral iqamətgahı. 
 
20 
 
etdiyini desə də, əslində zəfəri Səlcuqluların qazandığı müəllifin sözlərindən də 
ortaya çıxmaqdadır.
62
 
Abxaz-Kartli krallığının Səlcuqlulara olan bağlılığı Sultan Məhəmməd 
Taparın ölümünə qədər davam etdi. 1118-ci ildə rus knyazlıqları qarşısında arxa-
arxaya məğlubiyyətə uğrayan kuman-qıpçaqların başçısı Atraq/Otrok 300.000-lik 
bir kütlə ilə Kuban-Tərək arasına gəldi və kürəkəni IV Davidin ölkəsinə getdi. Bu 
rəqəmin doğru olduğunu, 1125-ci ildə qıpçaqlara hücum etmək məqsədi ilə Aşağı 
Don tərəflərinə qədər gələn Pereyaslav knyazının kumanları buralarda tapa 
bilməməsi də isbat etməkdədir. Ayrıca, kral Davidin gələn qıpçaqlardan 40.000-lik 
bir ordu təşkil etməsi Gürcüstana gələn türklərin ən azı 200.000 olduqlarını 
göstərməkdədir. Ancaq rus knyazı Vladimir Monamax öldükdən sonra Atraq bəzi 
birlikləri ilə təzədən şimala getmişsə də, qıpçaqların böyük bir hissəsi Gürcüstanda 
qalmış, xüsusilə də Ani ilə Ərzurum arasındakı Kürün yuxarı axarı və Çorux 
sahəsini, Rustav və Somxeti tərəflərini əllərinə keçirərək yerləşdikləri məlumdur. 
Bunlar daha sonra ortodoks xristianlığı qəbul edib Gürcüstanda 1578-ci ilə qədər 
(Osmanlı fəthinə qədər) öz yerli idarələrini (atabəyliklərini) qurmuşdular. 
Qıpçaqların Gürcüstana gəlib yerləşdikləri, Abxaz-Kartli krallığının əsgəri 
sistemini əllərinə keçirdikləri, gürcü krallığında "atabəylik sistemi" təsis edərək 
qıpçaq bəylərinin gürcü kral və kraliçalarının "hərbi nazirləri" olduqları və 
Səlcuqlu ölkələrinə qarşı hərbi səfər və yürüşlər təşkil etdikləri 1096-1230-cu illər 
arasındakı 235 illik dövr Gürcüstan tarixinin ən parlaq dövrünü təşkil etməkdədir. 
Köçəri həyat tərzi sürdüklərinə görə qıpçaqlar üçün Səlcuqluların əlindəki 
müsəlman ölkələri böyük qənimət mənasına gəlirdi. Ayrıca bu iki türk boyu 
arasında dini düşmənçiliyin izləri də möhkəm idi. 
Abxaz-Kartli krallığının 40 min qıpçaq döyüşçüsünü öz sarayında 
yerləşdirdiyi, 500 qıpçaq uşağını da sarayda tərbiyə etdiyi və onlara xristianlığı 
qəbul etdirdiyi qaynaqlarda qeyd edilməkdədir. Əsgərlər arasında başlayan 
xristianlaşma daha sonra qıpçaqlar arasında da yayıldı və beləcə, Gürcüstanda 
yerləşən 200 minlik qıpçaq-türk ailəsi ortodoks xristianlığını qəbul edib, müəyyən 
bir vaxtdan sonra "gürcüləşdilər".
63
 
1096-1120-ci illər arasında qıpçaqların bir tərəfdən ordunu əlinə keçirməsi, 
digər tərəfdən sarayda tərbiyə alan qıpçaqların xristianlaşaraq dövlətin idari 
mexanizmasında xidmətə başlamasından sonra müasir tarixçilərin "gürcü krallığı" 
adı verdikləri dövlətin çiçəklənmə dövrü başladı. 1120-ci ildə artıq Abxaz-Kartli 
krallığı Səlcuqluların vassallığından çıxıb 1230-cu ilə qədər davam edəcək 
                                                          
62 Histoire de la Georgie, I, s. 359-360. 
63 Anonim müəllifə görə, "Qıpçaqlar özləri də fərdi olaraq yavaş-yavaş xristian dinini qəbul etməyə 
başladılar; buna görə hər gün çoxlu (öz dinindən) üz döndərənlər və möminləşənlər olurdu. Kral, onlara 
generallar və başçılar təyin edib bir yerə yığdıqdan və oymaqlarına görə intizama soxduqdan sonra öz 
şəxsi ordusunu tənzim etməyə başladı". Histoire de la Georgie, I, s. 360. 
 
21 
 
Səlcuqlu dövlətləri və atabəyləri ilə müharibələrə başladı. Bu tarixdə, Abxaz-Kartli 
kralları əsgər ehtiyaclarını qarşılamaq üçün davamlı olaraq şimaldakı qıpçaqları 
Gürcüstana köç etməyə təşviq etmişdir. 1121/22-ci ildə qıpçaqlar Tiflisi ələ 
keçirdilər. Abxaz-Kartli krallığının paytaxtı buraya köçürüldü və bu ərazidə 
qıpçaqlara geniş sahələr verildi.
64
 Qıpçaqların Gürcüstana gəlməsi və burada 
yerləşməsi daha sonrakı dövrlərdə də davam etmişdir.
65
 
Qıpçaqların Gürcüstanda və siyasi hakimiyyətdə əsas güc təşkil etdiyini o 
dövrə aid protoqol sənədində yer alan Abxaz-Kartli krallığını təşkil edən xalqların 
mərasim sırası da təsdiq edir. Atabəy Cahan Pəhləvanın oğlu Əmir Əmiran Ömərin 
qarşılanması mərasimində gürcü krallığını təmsil edən millətlər və ordular 
protokola görə belə düzülmüşdülər: 1. Oslar və ya alanlar - kral David Soslanın 
birlikləri; 2. Köhnə qıpçaqlar; 3. Yeni qıpçaqlar; 4. Heretlər və ya qara ağaclılar; 5. 
Kaxetlər və ya sıqnaqlar; 6. Kartlilər (Tiflis-Qori ərazilərinin İberiyalı xalqı); 7. 
Mesexlər (qədim massagetlər - Axıska-Azqur-Xırtız əhalisi); 8. Torlular 
(mesexlərin şərqindəki xalq); 9. Savşat-Kalarcet-Tao; 10. Somxitarlar (Alqet-
Xıram-Borçalı çayları arasındakı xalq); 11. Abxazlar və ya abazlar; 12. Suvanlar 
(Əngür çayı mənbəsindəki dağlıq ərazidə yaşayan sıvanet xalqı); 13. Megrellər; 14. 
Gürəllər; 15. Raçalar (Faç/Riyon mənbəyində yaşayan xalq); 16. Takver (Ayqır 
suyu mənbəyindəki Leçxum); 17. Arquet.
66
 Burada gürcü krallığını təşkil edən 17 
xalqın 5-i türk əsillidir: köhnə və yeni qıpçaqlar, qara ağaclılar, gürəllər, arqular 
(Arquet) və mesxetilərin bəzi qolları. Ancaq yeni qıpçaqların bəzi qolları xaricində 
bunların tamamı artıq XIII əsrin əvvəllərinə qədər əsas din olaraq ortodoks 
xristianlığı mənimsəmişdilər. Ancaq bu protoqol sənədi, kralın şəxsi 
mühafizəçilərini təşkil edən ostlardan sonra qıpçaqların əsas siyasi və hərbi güc 
olduğunu ortaya qoymaqdadır. 
 
Eldənizlərin ortaya çıxması 
 
Azərbaycan Atabəyləri Eldənizlilərin qurucusu qıpçaq əsilli bir memlükdür. 
Mixonda görə, Eldəniz, qıpçaqlar ölkəsindən alınmış bir quldur. Cılız, zəif olduğu 
üçün qul alverçisi onu pulsuz kölə tacirinə bağışlamışdır. Eldəniz, İraq Səlcuqluları 
dövlətinin vəziri Kəmaləddin Əbu Talib əs-Sümeyrəminin əmrində sarayda 
                                                          
64 Tiflis o tarixdən əvvəl türk-islam şəhəri hesab edilirdi. Qıpçaqlar bu şəhəri əllərinə keçirdiklərində 
burada kiçik yerli xanədan olan ərəb əsilli Cəfərilər mövcud idilər. Urfalı Mateos Vekayinamesi (952-
1135) ve Papaz Grigpr'un Zeyli (1136-1162), s. 270. 
65 Bu mövzuda geniş məlumat üçün bax. Gökbel A., Kıpçak Türkleri, İstanbul 2000, s. 56-60. 
66 Histoire de la Georigie, I, s. 435-440. Bunlardan axırıncısı Arquet, indiki Kutaisi bölgəsinin 
şərqindəki ərazinin adıdır. Arquet-Arqu yurdu deməkdir. Arqu, türklərdən bir boy olub Orta Asiyanın 
Arqu çayı ətrafında yaşayırdılar. Arqular mədəni bir xalq olub, Arqu türkcəsi türk ləhcələri arasında 
özünə məxsus bəzi xüsusiyyətlər də ifadə edirdi. Gürcüstanda və Sünükdə ortaya çıxan məşhur 
Orbeliyanlar sülaləsi bunlardandır. Gürcü səlnamələrində bunlar özlərinin "Çenestandan", yəni Çindən 
gəldiklərini iddia edirdilər. 
22 
 
xidmətə başlamış və sırasıyla iqtidar pillələrini bir-bir çıxmışdır.
67
 Cüzcani, 
Eldənizin, Böyük Səlcuqlu sultanı Səncərin məmlükü olduğunu qeyd etmiş və 
onun adını Eldəniz əs-Səncəri olaraq qeyd etmişdir. Eldənizlilər tarixinin ən 
məşhur araşdırmaçısı Z.Bünyadov, təəssüf ki, bu məlumatı ciddiyə almamış və 
bunu müəllifin səhv görüşü olaraq qiymətləndirmişdir. Ancaq Cüzcaninin bu 
məlumatı olduqca qiymətlidir. Müəllifin, Eldənizi Sultan Səncərin məmlükü olaraq 
qeyd etməsi, Eldənizin Sultan Məhəmməd Taparın ölümü və oğlu Mahmudun taxta 
keçdiyi tarix 1118-ci ildə saraya alındığını göstərməkdədir. Bu tarixdə Səncər, 
Mahmudu məğlub edib böyük sultan olunca onun məmlükləri də ali sultanın 
tabeliyinə keçmişdir. Ayrıca Vəzir Süməyrəmi Mahmudun vəzirliyinə gətirən də 
Səncərin özü olmuşdur. Eldəniz birinci dərəcədən Səncərin məmlükü olmasa da, 
Cüzcaninin məlumatı onun 1118-ci ildə saray məmlükləri arasına alındığını 
göstərməkdədir. 
Eldənizin qıpçaqların hansı boyuna mənsub olduğu haqqında tarixçilikdə 
heç bir məlumat verilmir. Lakin Xarəzmşah Təkişin münşisi (divan katibi) 
Bağdadlı Bahaəddin Məhəmməd ibn Müəyyəd Xarəzmşahların məktublarını 
qələmə aldığı əsərində Atabəy Nüsrətəddin Cahan Pəhləvana aid bir məktubdan 
bəhs edərkən, atabəyin Xarəzm ordularının başında Taraza qədər gəlmiş qıpçaq 
Uran qəbiləsinin rəislərindən Qıranla (Kıran) "qohum olduğunu" yazmaqdadır.
68
 
Atabəy Cahan Pəhləvanın, Qıranı öz qohumlarından göstərməsi Eldənizlərin də 
qıpçaqların Uran tayfasından olduğuna işarət ola bilər. Zira, qıpçaqların Uran 
qəbiləsi Orta Asiyada Xarəzmşahlarla sərhəd olan Cənd ətrafında yaşayırdılar. 
Bunların böyük bir hissəsi müsəlman deyildi. Ancaq Xarəzmşahların əmri altına 
girdikdən sonra uranlılar Xarəzm ordusunda xidmətə başlamışdılar.
69
 Atabəy 
Eldənizin Səncərin "məmlükü" olduğu, vəzir Süməyrəmin Səncər tərəfindən 
Mahmudun vəziri təyin edildiyi və Atabəy Cahan Pəhləvanın Uran rəisi Qıranı öz 
qəbilə qohumu olaraq göstərməsi kimi məlumatları əsas aldığımızda Eldənizin 
Orta Asiya (Cənd və ətrafındakı) qıpçaqlardan (Uran tayfasından) olduğu və bir 
qul kimi əvvəlcə Xorasana oradan da İraq və Azərbaycana gəldiyi ortaya 
çıxmaqdadır. Yəni Eldəniz Qafqaz üzərindən deyil, Orta Asiyadan Xorasana, 
oradan da İraq Səlcuqlu ölkəsinə gəlmişdir. 
Vəzir Sümeyrəmi hicri 515/16-cı ildə (1121-1122) ismaililər tərəfindən 
öldürülüncə Eldəniz də Sultan Mahmudun əmri altına girdi. 1131-ci ildə Sultan 
                                                          
67 Mirxond, Rövzət əs-səfa, VI, s. 10-12; Vəzirin adı Z.Bünyadovun əsərində "Əbu Həmid Əli ibn 
Əhməd əs-Sümeyremi" olaraq keçir (Azərbaycan Atabəyləri, s. 43). Erdoğan Merçil isə onu 
"Kəmaləddin Əbu Talib əs-Sümeyrəmi" şəklində göstərmişdir (İldenizliler: Azurbaycan Atabegleri, 
Doğuştan Günümüze Büyük İslam Tarihi, İstanbul 1993, c. 8, s. 81) 
68 Bahaəddin Məhəmməd ibn Müəyyəd, əl-Tavassul ila əl-Tarassul, A.Behmenyar nşr., Tehran 1315, s. 
171-176. 
69 Uranlıların Xarəzm ordusundakı fəaliyyətləri haqqında bax. Köprülü F., "Türk Etnolojisine Ait Tarihi 
Notlar: Uran Kabilesi", Belleten, c. VII, Sayı: 26, Yıl: 1943, 231-239. 
 
23 
 
Mahmud vəfat etdi. Yerinə Sultan II Toğrul keçdi. Bu sultan, Eldənizi öz şəxsi 
məmlükləri arasına daxil etdi. Eldəniz, sultanın arvadı Mömünə Xatunun təşəbbüsü 
sayəsində qısa zamanda II Toğrulun kiçik yaşlı oğlu Arslanşahın atabəyliyinə 
gətirildi. Sultan II Toğrulun ölümü və yerinə Sultan Məsudun (1135-1152) keçməsi 
üzərinə Eldəniz Mömünə Xatun ilə evləndirildi və 1136-cı ildə Aranı Arslanşah ilə 
onun iqtası təyin etdi. Beləcə, 1136-cı il Azərbaycan Atabəyləri Eldənizlilərin 
quruluş ili olaraq qəbul edilməkdədir.
70
 Ayrıca Eldənizin Mömünə Xatundan 
Məhəmməd Cahan Pəhləvan və Müzəffərəddin Qızıl Arslan adında iki oğlu və bir 
qızı olmuşdur.
71
 
On il içində (1136-1146) Atabəy Eldəniz Arandakı bütün idarəni əlinə aldı. 
O, üsyankar əmirləri bərtərəf etdi və yerli idarəçilər arasında nizam-intizam 
sağladı. Xalq arasında asayişi bərqərar edən Eldəniz, dövrün Alban müvərrixi 
Mxitar Qoşun məlumatına görə, "o gücləndi; bütün böyük hökmdarları əzdi və 
çoxlarını özünə tabe etdi; türkmənlərin qiyamçılarını tamamilə darmadağın etdi. O, 
Albaniya (Aran) ölkəsindəki çaxnaşmalara son qoydu".
72
 
1145/46-cı illərdə Farsın türk hakimi Boz Aba ilə Rey valisi Abbas arasında 
ittifaq təsis edildi. Bu ittifaqa Sultan Məsudun hacibi Əbdürrəhman ibn Toğan 
Yürək də daxil oldu. Onlar sultanın qardaşı oğullarından şahzadə Məhəmməd ilə 
şahzadə Məlikşahı öz yanlarına alıb, Məsuda qarşı qiyam qaldırdılar. Sultan 
Məsudun onlara qarşı gələcək gücü olmadığı üçün Atabəy Eldənizə müraciət etdi. 
Atabəy təcili yola çıxıb Məsudla birlikdə Kaşan ətrafında qiyamçıların qarşısına 
çıxdı. İlk çarpışmalardan sonra qiyamçılar sultan ilə atabəyin gücləri qarşısında 
geri çəkilməyə başladılar.
73
 Bu hadisə, Atabəy Eldənizin İraq Sultanlığı nəzdində 
nüfuzunu xeyli artırdığını göstərməkdədir. 
1 Rəcəb 547-ci ildə (2 oktyabr 1152) Sultan Məsud Həmədanda vəfat etdi. 
Yerinə qardaşı oğlu Məlikşah ibn Mahmud keçdi. Ancaq vəzir Xass Bəy Bələncəri 
qısa müddət sonra onu həbs edib yerinə onun qardaşı Məhəmmədi oturtdu. Ancaq 
yeni sultan hakimiyyətə keçməsinin üçüncü günü onu taxta çıxaran Bələncərini 
edam edib başını Aran hakimi Şəmsəddin Eldəniz ilə Marağa hakimi Nüsrətəddin 
ibn Ağsunqura göndərdi. Ancaq sultanın bu hərəkəti onları qorxutdu. Bundan 
istifadə edən xəlifə əl-Müqtəfi əmirləri sultana qarşı qiyama dəvət etdi. Əmirlər 
özlərinə yeni sultan olaraq Süleyman şahı seçdilər. Onlar birlikdə Bağdada gəldilər 
və burada xəlifə tərəfindən təntənə ilə qarşılandılar. Məhərrəm 551-ci ildə (mart 
1156) Bağdadda xütbələr Süleyman şahın adına oxundu. Beləcə, Süleyman şah 
yanında xəlifə orduları xaricində Aran hakimi Şəmsəddin Eldəniz, Marağa hakimi 
                                                          
70 Bünyadov, Azərbaycan Atabəyləri, s. 44; Merçil, İdenizliler, s. 81'de Eldənizin Arana 
göndərilməsində Mömünə Xatundan əlavə Sultan Məsudun öz arvadının da onun haqqında müsbət 
fikirlərə sahib olmasının təsiri böyük olmuşdur. 
71 Nişaburi, Selçuk-name, s. 75'de Eldənizin qızının adını çəkmir.  
72 Mxidar Qoşdan nəql edən Bünyadov, Azərbaycan Atabəyləri, s. 45. 
73 Ravendi, Rahat, s. 224; Merçil, İdenizliler, s.81-82; Bünyadov, Azərbaycan Atabəyləri, s. 34. 
 
24 
 
Nüsrətəddin Arslan Apa, Alp Quş Gün-qur, Fəxrəddin Zəngi Həmədana doğru 
irəlilədilər. Sultan Məhəmməd şəhəri tərk etmək məcburiyyətində qaldı və İsfahana 
qaçdı. Süleyman şah heç bir maneə ilə qarşılaşmadan paytaxta gəldi və sultanlıq 
taxtına oturdu. Ancaq taxtı ələ keçirdikdən sonra sultan içki məclislərinin aludəsi 
olub əyyaşlıq etməyə başladı.
74
 Bunun üzərinə müttəfiqləri ondan ayrılıb öz 
əyalətlərinə çəkildilər. Eldəniz də Gürcülərin Arana hücumunu eşidib ölkəsinə 
döndü.
75
 Ayrıca, bu vaxt vəzir Bələncərinin əmisi oğlu Rəvvadi
76
 də Aranda rahat 
durmamış və qiyam etmək üçün fürsət gözləyirdi.
77
 
Süleyman şahın ordusunun dağıldığını görən sabiq sultan Məhəmməd onun 
üzərinə hücum çəkib taxtı yenidən əlinə keçirmiş, Süleyman şahı da tutub həbs 
etmişdir. Sultan Məhəmməd, Atabəy Eldənizi bağışlandığını ifadə etmişsə də, onu 
nəzarət altında tutmaq üçün oğlu Cahan Pəhləvanı girov olaraq sarayda 
saxlamışdır. Ancaq xəlifənin təhrikiylə Şəmsəddin Eldəniz sultana qarşı üsyan etdi. 
Sultan Məhəmməd Bağdadı mühasirə etdiyi sırada Eldəniz şahzadələrdən 
Məlikşahı və oğulluğu Arslanşahı yanına alıb Həmədana yiyələndi. Bunun üzərinə 
Bağdadın mühasirəsini buraxan Sultan Məhəmməd Həmədana hücum etdi və Rey 
yaxınlığında Eldənizin qüvvətlərini ağır məğlubiyyətə düçar etdi. Naxçıvan 
yaxınlığında cərəyan edən ikinci vuruşmada da yenə Eldəniz məğlub oldu. Bunun 
üzərinə Eldəniz bir məktub yazıb sultandan əfv edilməsini istədi. Sultan onun 
üzrxahlığını qəbul edib, atabəyin Arandakı hakimiyyətini təsdiq etdi. Azərbaycanı 
da Marağa Ağsunqurlularından Arslan Apa ibn Ağsunqura verdi.
78
 Ancaq 
Məhəmmədin hakimiyyəti çox davam etmədi. Bağdada hücuma hazırlaşdığı bir 
dövrdə qəflətən xəstələndi və Zülqadə 554-cü ildə (dekabr 1159) öldü. Taxta təkrar 
Süleyman şah keçdi. Süleyman şah Eldənizin oğulluğu Arslanşahı özünün vəliəhdi 
elan etdi. Necə ki, Süleyman adına oxunan xütbələrdə Arslanşahın da adı vəliəhd 
olaraq keçilirdi.
79
 
Süleyman şah taxta çıxışından sonra yenidən əyyaşlığa başladı. Bunun 
üzərinə əmirlər ona qarşı sui-qəsd planı hazırladılar. Şəvval 555-ci ildə Süleyman 
şah taxtdan salındı və həbs edildi. Şərafəddin Qurd Boz adlı bir əmir onu 12 
Rəbiüləvvəl 556-cı ildə (22 aprel 1161) həbsdə boğaraq öldürdü.
80
 Arxasından da 
                                                          
74 Əl-Bundari, Zubdat, s. 252; Bünyadov, Azərbaycan Atabəyləri, s. 39. 
75 Merçil, İldenizliler, s. 82. 
76 Vəzir Xass Bəy Bələncərinin əmisi oğlu Rəvvadi, Sultan Məsud dövründə Gəncənin hakimi təyin 
edilmişdir. Eldənizin yoxluğundan istifadə edən Rəvvadi Aranda soyğunçuluğa başlamışdır. Gəncə 
xalqı vəziyyəti Eldənizə şikayət etdiklərində atabəy Gəncəyə hücum etmiş və Rəvvadini oradan 
qovmuşdur. Mxitar Qoş, Albanskaya xronika, Baku 1960, s. 17. 
77 Bünyadov, Azərbaycan Atabəyləri, s. 39.  
78 Bünyadov, Azərbaycan Atabəyləri, s. 40-41. 
79 İbn əl-Əsir, əl-Kamil, IX, s. 68; Bundari, Zubdat, s. 189-190; Ravəndi, Rahat, s. 264, 272; Merçil, 
İldenizliler, s. 82; Bünyadov, Azərbaycan Atabəyləri, s. 41-42. 
80 Süleymanşahın öldürülməsində Atabəy Eldənizin də əli ola bilər. Çünki Eldənizin Həmədana 
girməsində (zilqadə 555//noyabr 1160) beş ay sonra Süleyman şah öldürülmüşdür (11 Rəbiüləvvəl 
556//12 aprel 1161). Ayrıca onu öldürən Şərafəddin Qurd Boz, Eldənizin ən yaxın dostu idi. 
25 
 
Atabəy Eldənizi Həmədana dəvət edib Arslanşahı taxta oturtmasını istədilər. 
Eldəniz Həmədana gəldi. Oğulluğu Arslanşah ibn II Toğrulu sultanlıq taxtına 
əyləşdirdi. Özü isə atabəy əl-əzəm (böyük atabəy) adıyla onun yanında oturdu. 
Beləcə, Eldənizlilər İraq Səlcuqlu dövlətinin idarəsini əllərinə keçirdilər.
81
  
 
Eldənizlərin çiçəklənməsi və inkişafı 
 
Zilqadə 555-ci ildə Şəmsəddin Eldəniz 20 minlik orduyla Arslanşahla 
birlikdə Həmədana gəldi. Rey hakimi İnancdan başqa (belə ki o, Süleyman şahın 
hakimiyyətliyini dəstəkləyirdi) bütün dövlət ricalı paytaxtda toplanmışdır. Eldəniz 
oğulluğu Arslanşahı taxta oturtdu. Özünü isə onun atabəyi elan etdi. Böyük oğlu 
Cahan Pəhləvan sultanın əmir-i hacibi (baş hacib), ikinci oğlu Qızıl Arslanı isə 
əmir sipehsalar əl-kəbir (sultan ordularının baş komandanı) təyin etdi. İraq 
Səlcuqlularının idarəsi Eldəniz ailəsinə mənsub insanların əlinə keçərkən, Eldəniz 
öz yaxın dostlarına da yüksək vəzifələr verdi.
82
 
Atabəy Eldənizin İraq Səlcuqlu taxtını ələ keçirməsi asan olmadı. 
Arslanşaha qarşı taxtın iki iddiaçısı daha ortaya çıxdı: Marağa atabəyi nəzarəti 
altında olan Mahmud şah Məhəmməd və Fars hakiminin nəzarəti altındakı 
Mahmud şah Məlikşah. Bu iki iddiaçı xəlifənin təkidilə Eldənizə qarşı hərəkətə 
keçdilər. Ancaq Eldəniz tez tərpənib onların birləşməsinə imkan vermədi. 9 şaban 
556-cı ildə (2 avqust 1161) Rey ətrafında Mahmud şah ibn Məhəmmədin ordusunu 
darmadağın etdi. Reyi ələ keçirib orasını Cahan Pəhləvanın iqtası elan etdi. Rey 
hakimi Əmir İnanc da Arslanşahın vassalına çevrildi.
83
 
Eldəniz Reydən Qəzvinə hərəkət etdi. Qəzvində üsyan etmiş Alp Arqun 
məğlub edildi və burası atabəy mülkləri arasına qatıldı. Eldəniz buradan 
Nüsrətəddinə məktub göndərib tabe olmasını əmr etdi. Ancaq Marağa hakimi 
atabəyin bu təklifinə rədd cavabı verdi. Marağa hakimi Ərmənşahlardan Seyfəddin 
Bəy Teymur ibn II Sökmənin yardımı sayəsində Qızılözən çayı kənarında Cahan 
Pəhləvanı məğlub etdi. Ancaq Nüsrətəddinin bu zəfəri arxasından Marağanın 
idarəsi ilə kifayətləndi. Atabəy Eldəniz də onunla məsələni çox ciddi qəbul 
etməyib Fars Atabəyləri Salqurlular üzərinə yeridi. Bu sırada Salqurlu atabəyi 
Sunqur vəfat etmiş, yerinə Zəngi keçmişdir. Zəngi Eldənizə qarşı çıxmamış və 
Arslanşahın hakimiyyətini qəbul etmək məcburiyyətində qalmışdır.
84
 
                                                                                                                                      
Şərafəddinin Süleyman şahın öldürmə qərarını təkbaşına alması bir az şübhəlidir. Ancaq qaynaqlar bu 
barədə heç bir söz demirlər. Bünyadov, Azərbaycan Atabəyləri, s. 44 qeyd 7, 45. 
81 Bünyadov, Azərbaycan Atabəyləri, s. 42; Meriç, İldenizliler, s, 82-83. 
82 Nişaburi, Səlçuknamə, s. 74; Ravendi, Rahat, s. 269, 272, 273, 278; Bundari, Zubdat, s. 297; İbn əl- 
Əsir, əl-Kamil, IX, s. 72-73; Həmdullah Qəzvini, Tarix-i Qozidə, s. 470-473; Merçil, İldenizliler, s. 82-
83; Bünyadov, Azərbaycan Atabəyləri, s. 45-46. 
83 Bundari, Zubdat, s. 300. 
84 Bu mövzuda geniş məlumat üçün bax. Merçil, İldenizliler, s. 83-85; Bünyadov, Azərbaycan 
Atabəyləri, s. 48-49. 
26 
 
Bir müddət sonra Marağa atabəyi Nüsrətəddin də vəfat etdi. Eldəniz onun 
mülklərində çoxuna əl qoydu və Ağsunqurluları təsiri altına saldı. 1167-ci ildə 
Mosul Atabəyləri Zəngilər də Arslanşahın hakimiyyətini qəbul etdi. Atabəy 
Eldəniz Kirman və Xuzistan hakimlərini də itaəti altına aldı. Beləcə, Atabəy 
Eldəniz dövründə Azərbaycan Atabəyləri İraq Səlcuqlularının bütün torpaqlarını 
əllərinə keçirdilər. Atabəyə itaət edən əyalətlər arasında Aran, Azərbaycan, Şirvan, 
Cibəl, Həmədan, Gilan, Mazandaran, İsfahan, Rey, Mosul, Kirman, Fars, Xuzistan, 
Axlat, Ərzurum və Marağa yer alırdı. Səlcuqlu müvərrixi əl-Hüseyni belə deyir: 
"Əsl hökmdar Atabəy Eldənizin özü idi. Əmrləri o verirdi, iqta torpaqlarını o 
paylayırdı, dövlət xəzinəsinə nəzarəti də o edirdi. Sultan Arslanşah ibn Toğrulun 
ancaq adı var idi".
85
 
Atabəy Eldənizi, Qərbi Səlcuqlu dünyasında etibarlı və nüfuzlu hakim 
səviyyəsinə çatdıran şey onun qıpçaq-gürcü krallığına qarşı apardığı 
müvəffəqiyyətli müharibələr və "İslam dünyasının müdafiəçisi" olmasıydı. 
Şəmsəddin Eldəniz, İraq Səlcuqlu taxtını ələ keçirməsinin birinci ilində şaban 556 
tarixində (avqust 1161) qıpçaq-gürcü birləşmiş orduları III Georgi dövründə (1156-
1184) Ani şəhərinə hücum etdilər. Mühasirəyə alınan şəhərə kömək etmək istəyən 
Ərmənşah Seyfəddin Bəy Temür özü də qıpçaqlar tərəfindən ağır bir məğlubiyyətə 
uğradıldı və əsir düşməkdən güclə yaxasını qurtardı. Qıpçaqlar Anidə böyük bir 
qətliam törətdilər. Sadəcə, əsir aldıqları insanların sayısı 41 min idi.
86
 Eyni 
tarixlərdə 30 minlik bir qıpçaq-gürcü ordusu Divinə hücum etdi. Onlar 10 min 
insanı öldürdülər, bir o qədər qadın və qızı da çılpaq edib əsir olaraq öz ölkələrinə 
apardılar.
87
 
Qıpçaqlar Gəncədə də eyni hərəkətlərini təkrar edincə, Atabəy Eldəniz 
başçılığında Ağsunqurlulardan Nüsrətəddin, Ərmənşahlardan Seyfəddin Bəy 
Temür və d. əmirlərdən ibarət bir ordu iyul 1163-cü ildə gürcüləri məğlub etdi.
88
 
Hicri 559-cu ildə (1164) Abxazlar Anidən qovuldular. 
                                                                                                                                      
 
85 Əl-Hüseynidən nəql edən Bünyadov, Azərbaycan Atabəyləri, s. 50-51. 
86 İbn əl-Əsir, əl-Kamil, IX, s. 77; Vardan, Vseobşaya istoriya, s. 155. 
87 Vardanın şahidliyinə görə, bu davranışları gürcü qadınlarının ağır etirazına səbəb olmuşdur. 
Vseobşaya istoriya, s. 155; İbn əl-Əsir, əl-Kamil, IX, s. 79-80; Bünyadov, Azərbaycan Atabəyləri, s. 52; 
Merçil, İldenizliler, 85.  
88 Bu müharibənin şahidi olan İbn əl-Əzraq belə yazır: "Gürcülər ən həqarətli məğlubiyyətə uğradılar. 
Onların varidatından o qədər çox qənimət götürülmüşdür ki, onu təsvir etmək və ya saymaq mümkün 
deyildir. Hökmdarın axuru gümüşdən qayrılmış ilxı tövləsi ələ keçirilmişdi. Hökmdarın anbarı və onda 
nə varsa, böyük gümüş çəlləklər də daxil olmaqla, hamısı zəbt edilmişdi. Bu gümüş çəlləklərdən biri 
sultana göndərildi. Onu və o cür başqa birisini daşımaq üçün bütöv bir araba lazım idi. Sultan onu və o 
dövrdə dövriyyədə olan dinar hesabı ilə iki min dinarlıq qəniməti öz sarayına göndərdi. O, qızıl və 
gümüş su qablarını göndərdi, adamların su içməsi üçün onlar Həmədan cümə məscidinə verildi. İkinci 
çəlləyi türkmənlər götürdü və onu tikə-tikə doğradılar. Müsəlmanlar çox böyük sayda qənimət əldə 
etdilər və çoxlu adam qırdılar. Abxaziya hökmdarı qaçmağa üz qoydu və qalın meşədə gizləndi. 
Ərmənşah üç tay yük ələ keçirdi: birində qızıl və gümüş qablar var idi; ikincisində tayı-bərabəri 
tapılmayan müxtəlif qiymətli daş-qaşla örtülmüş ölçülməz dəyərdə qızıl və cavahiratla bəzədilmiş qızıl 
27 
 
Qıpçaq-gürcülərin arxa-arxaya Eldəniz tərəfində iki dəfə məğlubiyyətə 
uğraması onların hücumlarını dayandırmadı. Hicri 561-ci ildə (1166) böyük bir 
qıpçaq ordusu Azərbaycana soxuldu. Onlar talan və yağma hərəkətlərinə davam 
edib Gəncəyə qədər gəldilər. Hicri 569-cu ilin ortalarında (yanvar 1174) onlar bir 
kəz daha Azərbaycan və Şərqi Anadoluya hücum etdilər. Qurban bayramı günü (12 
iyul 1174) atabəy Naxçıvan üzərindən qıpçaqlara qarşı hücuma keçdi. Ancaq bu 
ərazidə çıxan taun xəstəliyi orduya böyük ziyan vurdu. Buna görə atabəy yürüşü 
yarıda kəsib geri döndü.
89
 
Məhərrəm 571-ci ildə (avqust 1175) Atabəy Şəmsəddin Eldəniz yanında 
Sultan Arslanşah, Ərmənşah və Diyarbakır orduları ilə abxazlar üzərinə bir kəz 
daha hücum etdi. İbn əl-Kalanisinin verdiyi məlumata görə, Eldənizin ordusu "Lori 
Dimanis ovasına çatdı və burasını yağmalamağa başladı. Daha sonra da Ahalkalaki 
ilə Trialeti arasında yer alan Ağşəhərə girdilər və buranı elə dağıtdılar ki, sanki 
burada daha əvvəl heç kəs yaşamamışdır. Gürcü hökmdarı keçilməz meşələrə 
qaçdı. Eldəniz bir neçə gün burada qaldıqdan sonra Naxçıvana qayıtdı".
90
 
Şəmsəddin Eldəniz qısa vaxtda Çin sərhədindən Aralıq dənizinə qədər 
uzanan geniş Səlcuqlu coğrafiyasının ən etibarlı və güclü hökmdarına çevrildi. Bu 
İraq Səlcuqlularının öz tarixlərinin ən qüdrətli dövrünü yaşamasına yol açmışdır. 
Eldənizin güclənməsi ətraf hökmdarların onun hakimiyyətiylə razılaşmağa məcbur 
qalmalarına səbəb olmuşdur. Xarəzmşah İl-Arslan, Sultan Səncərin ölümündən 
sonra Xorasanda ortaya çıxan oğuz bəyliklərini öz təsiri altına almaq siyasəti də 
Eldənizin müdaxiləsinə səbəb olmuşdur. Bunda Nişabur hakimi və Səncərin 
əmirlərindən Müəyyəd Ay-Abanın Xarəzmşah qarşısında Eldənizdən kömək 
istəməsinin təsiri böyükdür. Bunun üzərinə Eldəniz öz ordusuyla Bistama qədər 
hərəkət etmiş və bu da Xarəzmşahın Nişaburu tərk etməsiylə nəticələnmişdir.
91
 
Daha sonra Reyə hərəkət edən atabəy, bu əyaləti əlinə keçirib oğlu Cahan 
Pəhləvanın iqtaları arasına qatdı. Rey hakimi İnanc, atabəyin izniylə ortadan 
qaldırıldı.
92
 Bu vaxt İraq Səlcuqlularının vassalı Mosul atabəyi Qütbəddin Məvdud 
öldü (1170). Onun ölümü üzərinə yerinə oğlu Seyfəddin Qazi Mosul taxtına çıxdı. 
Ancaq bir müddətdən bəri Suriyanı idarə edərək xaçlılara qarşı döyüşlərdə böyük 
şöhrət qazanmış əmiri Nurəddin Mahmud Mosul taxtını əlinə keçirmək istəyirdi. 
Eldəniz bu məsələyə qarışmaq istəmiş və Nurəddin Mahmuda bir məktub 
                                                                                                                                      
və gümüş xaçları olan hökmdar sövməəsi; üçüncü yükdə qızıl, gümüş və cavahirat olan çar xəzinəsi var 
idi ki, onların bəzilərinə qiymət vermək mümkün deyildi". Bax. İbn əl-Əzraqdan nəql edən Bünyadov, 
Azərbaycan Atabəyləri, s. 53 
89 Eyni əsər, s. 57-58. 
90 İbn əl-Kalanisi, Zeyl, s. 365. 
91 Bünyadov, Azərbaycan Atabəyləri, s. 60-61. 
92 Rey hakimi İnancın öldürülməsi İnancın vəziri Sadəddin Eşəlin əliylə gerçəkləşmişdir. Vəzirin 
əmriylə üç qulam İnancı öldürmüş, bunun müqabilində Eldəniz də vəzirin oğlu Pəhləvanın Reydəki 
işləri üzrə müvəkkil təyin etmişdir. Eyni əsər, s. 62; Merçil E, İldenizliler (Azerbaycan Atabegleri), 
BİT, c. VIII, s. 86. 
28 
 
göndərərək onu uyğun bir dildə hədələmişdir. Nurəddin, Eldənizin bu məktubuna 
çox əsəbiləşmiş və ona eyni dildə cavab vermişdir. Buna rəğmən iki tərəf arasında 
işi müharibəyə qədər götürəcək bir hadisə olmamışdır.
93
 
Eldənizin müdaxilə etdiyi ölkələrdən biri də Kirman idi. Kirman Səlcuqlu 
taxtında meydana gələn hakimiyyət mübarizəsində II Arslanşah kömək üçün 
Eldənizə müraciət etmiş, atabəy də Əmir Cəmaləddin Məhəmməd ibn Aqquş 
komandanlığında bir ordunu onun ixtiyarına göndərmişdir. Bunun sayəsində 1172-
ci ildə II Arslanşah Kirman taxtına oturmuşdur. Kirman taxtına çıxan II Arslanşah 
xəzinəni açıb burada nə varsa hamısını Cəmaləddinə göndərmişdir. Ancaq 
xəzinədə yer alan şeylər Eldənizə layiq olmadığından II Arslanşah atabəyə bir 
məktub göndərib belə demişdir: "Əgər mən xəzinədə cövhər tapsaydım, bunları 
sultandan gizlətməz, ona və Atabəy Eldənizə göndərərdim. Çünki hər ikisi də 
mənim haqqımda səhv etmədilər. ... Sultan və Atabəy Eldənizin yanında onlara 
üzrxahlığımı bildirin. Kirmandan Həmədana gələn Əmir Cəmaləddin Atabəy 
Eldəniz tərəfindən mərasimlə qarşılanmış və Eldəniz onu qucaqlayaraq belə 
demişdir: "Allaha şükürlər olsun! Sənin əlinə Kirmanın fəthi, sahibinə təslimi və 
bu surətlə sultanın arzusunu yerinə yetirmək müəssər oldu".
94
 
Atabəy Eldəniz beləcə geniş bir ərazini əlinə keçirmişdir. Onun hakimiyyəti 
zamanında İraq Səlcuqluları ən geniş hüdudlara sahib olmuşdular. Eldənizlilərin 
nəzarəti altında olan Aran, Azərbaycan, Şərqi Anadolu, əl-Cibəl, İraq-i Əcəm və 
İraq-i Ərəb xaricində Kirman Səlcuqluları, Fars Atabəyləri, Xuzistan, Mosul 
Atabəyləri, Kuhistan, Kumus, Gilan, Axlat, Gürcüstan və Şirvan kimi böyük 
ölkələr Eldənizin əmir və göstərişləri ilə idarə edilirdi. 
Hicri 571-ci ilin rəbiül-əvvəl ayında (19 sentyabr - 18 oktyabr 1175) 
Şəmsəddin Eldənizin arvadı və Səlcuqlu tarixinin ən məşhur xatunlarından 
Mömünə Xatun vəfat etdi. Onu Naxçıvanda, məqbərəsi indiyə qədər duran 
Mömünə Xatun türbəsində dəfn etdilər. Bu hadisədən bir neçə ay sonra da Atabəy 
Eldəniz vəfat etdi. Qaynaqlar onun vəfatının 571-ci ilin rəbiül-sani ayında (19 
oktyabr - 16 noyabr 1175) olduğunu qeyd edirlər. Ondan bir neçə ay sonra da İraq 
sultanı Arslanşah ölmüşdür (17 dekabr 1175 - 14 yanvar 1176).
95
 
Atabəy Eldənizi qaynaqlar "müdrük, adil, ağıllı, zəka sahibi, atabəy əl-
əzəm" olaraq tanıdırlar. Doğrudan da onun dövründə İraq Səlcuqlu dövlətində 
davam edən hərc-mərcliyə son qoyulmuş və ölkə uzun bir müddətdən sonra rifaha 
çatmışdır. O, Sultan Arslanşah üzərində tam nəzarət sahibiydi. Qaynaqlar atabəy 
ilə sultan arasındakı münasibətlər haqqında maraqlı faktlar verirlər. Bunlara görə, 
                                                          
93 Nurəddin Mahmudun məktubu üçün baxın İbn əl-Əsir, əl-Kamil, IX, s. 109-110; eyni müəl, 
Atabəylər, s. 153. 
94 Merçil, İldenizliler, s. 87. 
95 Nişaburi, Selçuknamə, s. 82; əl-Bundari, Zübdət, s. 301; Ravəndi, Rahat, s. 286; Vardan, İstoriya, s. 
159; Bünyadov, Azərbaycan Atabəyləri, s. 54; Merçil, İldenizliler, s. 87-88. 
 
29 
 
"bir gecə Sultan Arslanşah çox içmiş və sərxoş olmuşdur. Bunun üzərinə 
xəzinəsindəki hər şeyi yanındakılara paylamışdır. Bunu eşidən Eldəniz onun 
payladıqlarının hamısını geri almış və sultana belə demişdir: pulu ehtiyacın olan 
şeylər xaricində sərf edərsən, eyni şəkildə lazımsız yerə pul yığmaq 
məcburiyyətində qalarsan. Beləcə, xalqına zülm etmiş olarsan".
96
 
Eldənizin ədalətini gürcü və qrabarca yazılmış əsərlər də təsdiq etməkdədir. 
Misal üçün, Vardan, atabəy haqqında "xristianları sevir və ölkəsinin rifahı üçün 
qayğı göstərirdi" deyir.
97
 Ümumiyyətlə, qaynaqlarda Eldənizlər dövründə xristian 
təbaya qarşı böyük hörmət və ehtiram göstərildiyi haqqında məlumatlar 
verilməkdədir.
98
 Hətta Eldəniz atabəylərindən Əbu Bəkrin xristianlara mehribanlığı 
o qədər böyük olmuşdur ki, bu, xalqda onun "islam dinini tərk etdiyi" şəklində söz-
söhbətə səbəb olmuşdur. Z. Bünyadov bunu, Eldənizin "gürcü və digər qonşu 
xristian ölkələri öz tərəfinə çəkmək politikası" olduğunu qeyd edir.
99
  Ancaq bu 
görüşlə razılaşmaq o vaxt mümkün olardı ki, ümumiyyətlə Səlcuqlular tarixində 
Eldənizin bu siyasəti yeganə hadisə olaydı. Ancaq bu belə deyildir, Səlcuqlular hər 
zaman, hətta xaçlılar qatı din düşmənliyi siyasəti yeritdiklərində belə öz 
hakimiyyətləri altındakı müsəlman olmayan xalqlara zərər verməmişdilər.
100
 
Atabəy Şəmsəddin Eldəniz öz hakimiyyətinin zirvəsində həyatdan 
köçmüşdür. Yerinə böyük oğlu Cahan Pəhləvanı vəliəhd təyin etmiş, digər oğlu 
Qızıl Arslana da onun xidmətində durmağı əmr etmişdir. Eldənizin vəfat xəbərini 
Həmədanda eşidən oğlu Pəhləvan surətlə Naxçıvana hərəkət etdi. Burada dövlət 
xəzinəsini və atabəylik taxtını əlinə keçirən Pəhləvan, sultan Arslanşahın 
izləyəcəyi siyasəti təqib etməyə başladı. Ancaq Eldənizdən narazı bəzi əmirlər 
sultanı
101
 Cahan Pəhləvana qarşı təhrik etdilər.
102
 Bunun üzərinə Arslanşah böyük 
                                                          
96 Merçil, İldenizliler, s. 88. 
97 Vardan, İstoriya, s. 151-152. 
98 Histoire de la Siounie par St. Orbelian, trad. par M.Brosset, SPb. 1864, s. 195 vəd. 
99 Bünyadov, Azərbaycan Atabəyləri, s. 59. 
100 Bu kitabda bununla əlaqədar çoxlu hadisəyə yer verilmişdir. 
101 Arslanşah daha Eldəniz dövründə Azərbaycan atabəylərinin nəzarəti altında olmaqdan narazı idi. 
Ancaq onun bu narazılıqlarını anası Mömünə xatun bərtərəf etməkdəydi. Eldənizin dövlətin bütün 
idarəsini əlinə keçirməsindən narazı olan Arslanşahı anası belə yatışdırırdı: "Bu adama bir söz demə, o 
sənin üçün özünü təhlükəyə atır və müharibələr aparır; sənin üçün varını-yoxunu sərf edərək, kölələrini 
və adamlarını tələf edir. Nəhayət, səni o sultan elan etdi. Səlcuqlu sultanlarından neçələri var ki, yaş 
olaraq səndən böyük olduqları halda həbsxanalarda çürüməkdədir. Sən səltənət taxtında olduğu üçün 
hərəkət edə bilmirlər. Halbuki Atabəy Eldəniz və iki oğlu sənə xidmət edirlər, sənin düşmənlərin ilə 
çarpışırlar. Sən isə onların sayəsində asudə vaxt keçirirsən. Onun işlərinə qarışma, ondan bir zərər 
gəlməsindən qorxma; o sənin məmlükündür". Bax. Merçil, İldenizliler, s. 89. 
102 Əl-Hüseyni Eldənizdən narazı əmirlərin sultana belə dediyini qeyd edir: "Əgər sən Azərbaycanı azad 
etsən, oraya etibarlı adamlarından birini hakim təyin edib Həmədana qayıdar, Bağdada gedib onu 
tutarsan. Çünki sənin məmlükün Mosul hakimi Qütbəddin Məvdud ibn Zəngi sənə tabedir və sənə 
qulluq etməyə gəlir. Sonra əgər sən Bağdadı tutarsansa və xilafətin minbərlərindən sənin adınla xütbə 
oxunarsa, ölkənin səması sənin üçün hər hansı rəqib və düşməndən təmizlənmiş olar". Bax. Bünyadov, 
Azərbaycan Atabəyləri, s. 66. 
30 
 
bir orduyla Azərbaycana hərəkət etdi. Ancaq İraq Səlcuqlu sultanı Zəncana 
gələndə birdən xəstələndi və təcili Həmədana qayıtdı. Böyük təlaş ilə Cahan 
Pəhləvanı Həmədana çağıran sultan atasının bütün səlahiyyətlərini ona verdi və bu 
hadisədən qısa müddət sonra da öldü.
103
 
Atabəy əl-əzəm məqamını əlinə keçirən Cahan Pəhləvan narazı əmirləri 
ortadan qaldırıb, üsyan bayrağını qaldıran əmirləri yola gətirməyə başladı. İlk iş 
olaraq Xuzistan və Əhvaz hakimi əfşarlardan Ay-Doğdu Şumla ilə üz-üzə gəldi. 
Daha Eldəniz dövründə əfşarlı Şumla atabəydən Nəhavənd əyalətini istəmiş, ancaq 
rədd cavabı almışdır. Eldənizin ölümündən sonra ortaya çıxan vəziyyətdən istifadə 
edən Şumla bacısı oğlu idarəsində bir qüvvəti Nihavəndən göndərib buranı hiylə 
ilə əlinə keçirmiş və tar-mar etmişdir.
104
 Arxasından da Şumla türkmənlərə qarşı 
hücumlara başladı. Bunun üzərinə türkmənlər Cahan Pəhləvandan kömək istədilər. 
Böyük bir orduyla Şumla üzərinə hərəkət edən Atabəy Pəhləvan meydana gələn 
Karmasin yaxınlığındakı döyüşdə qalib gəldi. Şumla döyüş sırasında vurulan oxla 
yaralandı, oğlu və bacısı oğluyla birlikdə əsir düşdü. Döyüşdən bir neçə gün sonra 
Şumla aldığı ox yarası nəticəsində öldü. Onun yerinə Xuzistan hakimiyyətinə oğlu 
Şərafəddin Əmiran çıxdı.
105
 
Atabəy Pəhləvan Marağa atabəyi Arslan-Aba ibn Ağsunqurun vəfatından 
istifadə edib onun torpaqlarını əlinə keçirmək istədi. Bu səbəblə Marağanı 
mühasirəyə aldı. Eyni zamanda Aran və Azərbaycan hakimi qardaşı Qızıl Arslan 
da Təbrizə hücum etdi. Bu vaxt Ftabəyin ordusundan bir qrup Marağaya girsə də 
şəhər xalqı tərəfindən tərk-silah edilib əsir alındılar. Ancaq Marağa şəhərinin 
qaziül-qüzatı (baş qazısı) Sədrəddin əsirlərə xələt geydirib sərbəst buraxdırdı. 
Qazının bu hərəkətindən çox məmnun olan Pəhləvan onunla sülhə razı oldu. 
Bağlanan sülh müqaviləsinə görə Marağa, Ruin-dej qalası Ağsunqurlulara 
verilmək şərti ilə Marağa Atabəylərinin digər torpaqları Eldənizlilərin əlinə keçdi. 
Aran və Azərbaycan hakimi Qızıl Arslan bunun üzərinə öz iqamətgahını 
Naxçıvandan Təbrizə köçürdü.
106
 
Atabəy Pəhləvanın bütün İraq Səlcuqlu hakimiyyəti əlinə keçirməsindən 
sonra sultan Arslanşah öldü. Onun vəfatından sonra Pəhləvan oğlu III Toğrul şah 
ibn Arslan şahı İraq taxtına oturtdu. Arslan şahın vəfatını eşidən taxtın digər varisi 
və ölən hökmdarın qardaşı şahzadə Məhəmməd Xuzistan hakimi Şərafəddin 
Əmirana məktub yazıb İsfahan üzərinə hərəkət etməsini istədi. Ancaq Əmirandan 
xeyir cavabı alınca özü İsfahana gəldi və burada 1000 süvari ona qoşuldu. 
Məhəmmədin üsyan xəbərini eşidən Cahan Pəhləvan Həmədandan İsfahana 
                                                          
103 İsfahani və ondan da nəqlən Bundari, sultanın Pəhlivan tərəfindən zəhərləndiyini qeyd edirlər ki, bu 
məlumat doğrudur. Bax. əl-Bundari, Zübdət, s. 301; Sümer F., Pehləvan, İA, IX, s. 545-598; Bünyadov, 
Azərbaycan Atabəyləri, s. 66. 
104 İbn əl-Əsir,əl-Kamil, IX, s. 120. 
105 İbn əl-Əsir, əl-Kamil, IX, s. 134; İbn əl-Cövzi, Muntazam, X, s. 255; Merçil, İldenizliler, s. 89-90. 
106 Merçil, İldenizliler, s. 90. 
 
31 
 
hərəkət edib şahzadənin ordusunu darmadağın etdi. Məhəmməd məğlubiyyətdən 
sonra Xuzistana Əmiranın yanına qaçdı. Ancaq Xuzistan hakimi Atabəy 
Pəhləvanın qorxusundan onu ölkəsindən uzaqlaşdırdı. Bunun üzərinə vasitə gedən 
Məhəmməd, burada da qala bilməyincə Fars Atabəyləri Salqurilərdən Zənginin 
yanına getdi. Ancaq Pəhləvan ona bir məktub yazaraq şahzadəni təslim etməsini, 
yoxsa bunun "onun məhvinə" səbəb olacağını bildirdi. Atabəy Zəngi, Pəhləvanla 
üz-üzə gəlməmək üçün Məhəmmədi həbs etdirib atabəyə göndərdi, o da onu 
Sərcahan zindanlarına atdırdı.
107
 
Bu hadisələrdən sonra Atabəy Cahan Pəhləvan dövlətin tək hakiminə 
çevrildi. Səlcuqlulara qarşı münasibəti yaxşı olmayan Sibt ibn Cövzi onun 
haqqında belə yazır: "Toğrul kiçik idi və dövlət işlərini Pəhləvan ləqəbiylə ad 
çıxarmış Məhəmməd ibn Eldəniz Elşah idarə edirdi. O, Həmədanda iqamət edir və 
bütün dövləti idarə edirdi".
108
 Ravəndi isə onu "İslamın padşahı, böyük hökmdar, 
atabəy əl-əzəm, Əcəm xaqanı Şəms əd-Dünya vəd-Din Nüsrət əl-İslam vəl-
Müslimin Əbu Cəfər Məhəmməd Cahan Pəhləvan ibn Eldəniz" olaraq tərif edir.
109
 
Sibt ibn Cövzinin Cahan Pəhləvanı "elşah" ləqəbi daşıdığını xəbər verməsi 
çox maraqlıdır.
110
 Bunun bir ləqəb deyil, ölkə hakimini ifadə etmək üçün 
ümumiləşmiş bir ifadə olduğu ortaya çıxmaqdadır. "el/il" türklərdə "dövlət" 
mənasını ifadə edirdi, burada da "elşah" adı "dövlətin şahı" deməkdir. Bu da, 
Cahan Pəhləvanın gücünü və qüdrətini ortaya qoymaqdadır. 
Ancaq Cahan Pəhləvan Eldənizli Atabəylərinin ən güclü hakimi olmaqla 
birlikdə Eldənizli Atabəylərinin süqutunun da birinci dərəcədən səbəbkarı idi. 
Əslində nə Pəhləvan, nə də atası Eldəniz ələ keçirdikləri Səlcuqlu üsul-i idarəsində 
heç bir dəyişiklik aparmamışdılar. Sadəcə, zəifləyən mərkəzi idarəni öz 
qabiliyyətləri, ciddiyyətləri və şəxsi idarələri ilə gücləndirmiş, nizam və intizamı 
bərqərar etmişdilər. Şəxs mərkəzli bu idarə forması sultan və ya atabəy iradəsi 
güclü olarkən yaxşı işləməkdə, zəif olarkən də ayrı-ayrı əmirlərin əlində oyuncağa 
dönməkdəydi. Pəhləvan öz məmlüklərinə geniş səlahiyyətlər və böyük iqtalar 
vermişdir. Bu məmlüklər "əl-Pəhləvani" adını daşıyırdılar. Ancaq onları sadəcə, 
adı məmlük olub, həqiqi mənada isə yarımüstəqil hakimlərə çevrilmişdilər. İbn 
İsfəndiyar özünün Təbəristan Tarixinin bir yerində Pəhləvanın məmlükləri 
haqqında maraqlı bir məlumat verməkdədir. Ona görə, atabəy ölümündən bir qədər 
əvvəl Reyə gəlir və sarayın avlusunda öz əyanları ilə söhbət edərkən birdən 
çavuşların böyük bir hay-küy qopardığını eşidir. Atabəy bu hay-küyün səbəbini 
soruşanda ona Rey əmiri Siracəddin Qaymaz əl-Pəhləvaninin gəldiyi xəbər verilir. 
                                                          
107 Bünyadov, Azərbaycan Atabəyləri, s. 68-69; Merçil, İldenizliler, s. 90-91. 
108 Sibn ibn Cövzi, Mir'at, VIII, s. 330. 
109 Ravəndi, Rahat, s. 306. 
110 İbn Xəlliqanda da Atabəy Pəhləvan üçün "İl-şah" (El-şah) adı keçir. Bax. İbn Khallikan's 
Biographical Dictionary, transl from the Arabic by Mc.G. de Slane, vol. I-IV, Beyrut 1842-1943, c. III, 
s. 361. 
 
32 
 
Bu hadisə qarşısında təəccübünü inkar etməyən Atabəy Pəhləvan vəzirlərindən 
birinə belə deyir: "Mənim qullarım və onlara verdiyim səlahiyyətlər haqqında 
fikrin nədir?" Vəzir belə cavab verir: "Qoy atabəy əl-əzəmin həyatı əbədi olsun. 
Sən öz qullarını elə yüksək mərtəbələrə qaldırmısan ki, səndən sonra onlar sənin 
övladlarının heç birinə itaət etməyəcək və heç biri o birisinə baş əyməyəcəkdir. Bu 
qullarının ömrü davam etdiyi müddətcə İraq nə sülh, nə də asayiş görəcəkdir". 
Vəzirin sözləri üzərinə atabəyin gözləri yaşarır və belə deyir: "Sən çox haqlısan! 
Ancaq nə etmək olar?" Vəzir cavab verdi: "İndi artıq sadəcə və sadəcə, Allahın 
iradəsinə ümid bağlamaqdan başqa çarə görünmür".
111
 
İbn İsfəndiyarın verdiyi bu məlumat, Eldənizlər dövründə Səlcuqlu "qulam 
təşkilatının" iflas etdiyini göz qabağına çıxartmaqdadır. Hələ Eldənizlərdən çox-
çox əvvəl ordu komutanlarına verilən iqtalar irsi hakimiyyətə çevrilmişdir. Buna 
görə də atabəylər və sultanlar öz mövqelərini qorumaq üçün əmirlərə, məmlüklərə 
böyük imtiyazlar vermişdilər. Ancaq onlar dövlətin təməlinə döşənmiş canlı 
bombalar kimiydilər. Onların sayəsində 80 illik İraq Səlcuqlu tarixində heç bir 
hakimiyyət dəyişikliyi dava-savaşsız keçməmişdir. Digər tərəfdən, Atabəy 
Pəhləvan da haqlı idi. Çünki Eldənizlərin özü də bu sistem sayəsində dövlətin ən 
üst mərtəbəsinə qədər ucala bilmişdilər. Sadəcə, Pəhləvan öz məmlüklərini 
özündən narazı salmamaq üçün onlara tanınan haqq və imtiyazları daha da 
genişləndirmişdir. Bu böyük səlahiyyətlər sayəsində hər bir məmlük idarə etdiyi 
torpaqların yarımüstəqil hakiminə çevrilmişdir. Atabəy Pəhləvanın vəziyyəti 
gücünün və ehtişamının zirvəsində olan, ancaq öz əmirlərinə söz keçirə bilməyən 
böyük sultan Səncərin vəziyyətinə oxşayırdı. Buna rəğmən Pəhləvan ölümünə 
qədər məmlükləri üzərində öz otoritəsini qoruyub saxlaya bilmişdir.
112
 
Eldənizli Atabəyləri dövründə xilafət ilə münasibətlər çox zəif olmuşdur. 
Atabəy Eldəniz özündən əvvəlki İraq hakimlərindən fərqli olaraq Bağdad və ətraf 
ərazilərdə Abbasi xəlifələrinin özərk idarəsinə heç bir zaman müdaxilə etməmiş və 
xilafətlər arasındakı münasibətləri İslam dünyasının ən yüksək dini məqamına 
hörmət çərçivəsində qurmuşdur. 1180-ci ildə Abbasi xəlifəsi əl-Müstəzi Biəmrillah 
vəfat etdi. Onun yerinə oğlu ən-Nasir Lidinillah keçdi. Xilafət dəyişikliyi üzərinə 
Bağdadın şeyhuş-şuyuhu (şeyxlər şeyxi)
113
 Sədrəddin Atabəy Pəhləvana bir elçi 
göndərib yeni xəlifəyə biət edilməsini istədi. Ancaq Pəhləvan onun bu məktubuna 
                                                          
111 İbn İsfəndiyar, Tarix-i Taberistan, s. 151-152. 
112 Ravəndi (Rahat, s. 309-310) və Cüzcani (Tabakat-i Nasiri, I, s. 171) Atabəy Cahan Pəhləvanın 70-ə 
qədər şəxsi məmlükünün olduğunu qeyd edirlər. Bu məmlüklərin hər birinin öz iqtası və hərbi dəstələri 
var idi. İbn əl-Əsir isə Atabəyin 5000-dən çox şəxsi qulamının olduğunu yazır (əl-Kamil, IX, s. 173) 
113 Ərəb cəmiyyətində şeyxlərin böyük hüquqları var idi. Şeyx əslində qəbilə rəisi deməkdir. Yəni şeyx 
öz qəbiləsinin bütün idari və siyasi işlərindən məsul bir rəis mövqeyində idi. Şeyxlər şeyxi məqamı 
bütün ərəb şeyxlərini təmsilən qurulmuş bir idarə idi və xəlifə nəzdində geniş səlahiyyətləri vardı. 
Çünki Səlcuqlular qarşısında xilafətin tək əsgəri və siyasi gücü ərəb qəbilələrinə və onların rəsiləri olan 
şeyxlərə dayanırdı. Buna görə də şeyxu'ş-şuyuh məqamına hörmət böyük idi. 
 
33 
 
əhəmiyyət belə verməyincə Sədrəddin öz əsgərlərinə xitabən belə dedi: "O (Atabəy 
Pəhləvan - Ə.N.), Əmirül-Mömünə biət etmədikcə, siz də ona itaət etmək 
məcburiyyətində deyilsiniz, hətta onu əmirlikdən uzaqlaşdırıb və onunla müharibə 
aparmanız lazımdır". Bunun üzərinə Atabəy Cahan Pəhləvan xəlifəyə belə bir 
məktub göndərdi: "Əgər xəlifə imamdırsa, onun daimi məşğuliyyəti namaz qılmaq, 
saleh əməl işləmək olmalıdır. Çünki dinin əsası və işlərin ən gözəli namazdır. 
Onun bu sahədə əldə etdiyi üstünlük xalqın gözündə nümunəvi insan olmasına 
kifayətdir. Allah qatında həqiqi padşahlıq budur. Xəlifənin dünya padişahının işinə 
qarışmasının heç bir əhəmiyyəti yoxdur. Dünya işlərini sultana buraxmaq 
lazımdır".
114
 Atabəy Cahan Pəhləvanın xilafətə münasibəti klassik türk hakimiyyət 
anlayışının bir nümunəsidir. Cahan Pəhləvanın sərgilədiyi bu davranışı böyük 
sultan Toğrul Bəydən üzü bəri bütün Səlcuqlu sultanlarında görmək 
mümkündür.
115
 
Atabəy Cahan Pəhləvan Anadoluda cərəyan edən məsələlərə də yaxından 
müdaxilə etmişdir. Necə ki, Səlcuqlu dünyasının iki böyük hökmdarı mövqeyindən 
çıxış edən Cahan Pəhləvan ilə Səlahəddin Əyyubi əl-Cəzirə və Şərqi Anadoluda 
nüfuz mübarizəsi aparırdılar. Nurəddin Mahmudun məmlüklərindən hesab edilən 
Səlahəddin Əyyubi əslən Ani ətrafında yaşayan köçəri türklərdəndir. Qaynaqlarda 
onun üçün "Aninin kürdləri" ifadəsi keçir ki, Cahizdən də bildiyimiz kimi orta əsr 
ərəb mənbələrində "köçəri", "dağlı" mənasındadır.
116 
Hələbdə Zəngi Atabəylərinin 
ən böyük nümayəndəsi Nurəddinin vəfatından sonra Misiri əlinə keçirən Əyyubi öz 
hərbi gücündə istifadə edərək Zəngilərin əvvəlcə Hələb qolunu öz hakimiyyəti 
altına almış, daha sonra da Mosul Zəngilərinə təsir etməyə başlamışdır. Mosul 
hakimi Zəngilərdən İzzəddin Məsud Səlahəddin Əyyubiyə bir elçi göndərərək sülh 
təklif etsə də Əyyubi buna yanaşmadı.
117
 Səlahəddin Əyyubinin cavabı üzərinə 
Mosul atabəyi İzzəddin Cahan Pəhləvana baş vuraraq özlərinin İraqın mətbusu 
olmaları səbəbilə qorunmasını xahiş etdi. Bunu eşidən Əyyubi məhərrəm 581-ci 
ildə (aprel 1185) Mosulu mühasirəyə aldı. Ancaq tam bu vaxt Ərmənşahlardan II 
Sökmənin 9 rəbiül-axır 581-ci ildə (10 iyul 1185) vəfat xəbərini eşidən Səlahəddin 
Əyyubi mühasirəni qaldırıb Axlat istiqamətində hərəkətə keçdi. Əyyubinin gəlişinə 
qədər Axlatda Ərmənşahların başına keçən Seyfəddin Bəyteymur kömək üçün 
Pəhləvana müraciət etdi. Həm Mosul, həm də Axlatdakı vəziyyəti hesaba qatan 
Atabəy Pəhləvan təcili olaraq Şərqi Anadolu istiqamətində hərəkətə keçdi. 
                                                          
114 Ravəndi, Rahat, s. 309. 
115 Türk hakimiyyət anlayışında hökmdar, yəni türk xaqanı yer üzərində Tanrının kölgəsidir. Xəlifənin 
missiyası onlar üçün şamanizmdəki kamın, yəni kam atanın missiyası kimidir. Buna görə də Səlcuqlu 
sultanları və atabəyləri xəlifələri dini işlərdən məsul ali insan kimi görmüşdülər. 
116 Cahiz, Menakıb, s. 42; Halaçoğlu Y, "Osmanlı Belgelerine Göre Türk-Etrak Kürd-Ekrad Kelimeleri 
Üzerine Bir Değerlendirme", Belleten, c. LX, Sayı: 227, Ankara 1996, s. 140-143. 
117 Qaynaqlar buna səbəb olaraq elçi Muhyiddin ibn əş-Şəhrəzurinin qatı mövqeyini göstərirlər. Merçil, 
İldenizliler, s. 92. 
 
34 
 
Səlahəddin Əyyubi ilə Cahan Pəhləvanın qarşılaşması ani bir məsələ ikən atabəyin 
gücünü hesaba qatan Misir hökmdarı ordusunu burada xərcləyərək xaçlılar 
qarşısında zəif vəziyyətə düşməmək üçün döyüşdən vaz keçdi. Beləcə, Atabəy 
Pəhləvan ilə Əyyubi arasında şifahi bir müqavilə bağlandı. Buna görə Ərmənşahlar 
öz mövqelərini qorumaqda, Mosuldakı Zəngi hakimiyyəti də davam etməkdəydi.
118
 
Ancaq Səlahəddin Əyyubi daha sonra Mosula hərəkət edib burasını yenidən 
mühasirəyə saldı. İzzəddin Məsud Atabəy Pəhləvandan istədiyi köməyi ala 
bilməyincə Əyyubi ilə ağır şərtlər altında bir müqavilə bağlamağa məcbur qaldı. 
Atabəy Pəhləvanın Zəngilərə kömək edə bilməməsinin səbəbi qarnında şiddətli bir 
ağrının tutması nəticəsində Həmədana aparılmasını əmr etmiş olmasıdır. Atabəy bu 
ağrıdan da öldü. Mənbələr atabəyin zil-hiccə 581-ci ildə (23 fevral - 23 mart 1186) 
vəfat etdiyini xəbər verirlər. 
İbn əl-Əsir, Atabəyi belə xarakterizə edir: "O, İraq, Azərbaycan, Aran, əl-
Cibəl, Rey, İsfahan, Həmədan və digər ölkələrin hakimi idi. O, xoşxasiyyətli insan, 
adil, müdrik və səbirli hökmdar idi. Onun hakimiyyəti illərində ölkələr əmin-
amanlıq, təbəələri isə rifah şəraitində yaşadılar".
119
 
Atabəy Cahan Pəhləvan təqribən 1136-cı ildə anadan olmuş və 1186-cı ildə 
vəfat etmişdir. Bu hesaba görə, o öldüyündə 50 yaşında idi. Onun bu qədər erkən 
vəfatı sui-qəsd məsələsini də ağıllara gətirməkdədir. Ancaq bu haqda məlumatlar 
çarpaşıq olduğundan qəti bir mövqe tutmaq çox çətindir. 
Cahan Pəhləvanın taxtına oturacaq varisi çoxdu. Ravəndiyə görə, öz 
uşaqlarına çox bağlı olan Pəhləvanın dörd oğlu və o qədər də qızı var idi. Rey 
hakimi və Eldəniz tərəfindən öldürülən İnanc Bəyin qızı İnanc Xatundan 
Pəhləvanın Qütlüq İnanc Mahmud və Əmir Əmiran Ömər adında iki oğlu var idi. 
Küteybə Xatundan Əbu Bəkr, Zahidə Xatundan isə Özbək adında iki oğlu və daha 
sonra Naxçıvan hakimi olacaq Cəlaliyyə adında bir qızı vardır. Əslində Cahan 
Pəhləvan öz övladları arasında hakimiyyəti bölüşdürmüşdür. Azərbaycan və 
Aranın iradəsini oğlu Əbu Bəkrə tapşırmış, qardaşı Qızıl Arslanı da onun atabəyi 
təyin etmişdir. Rey, İsfahan və İraqın idarəsi Qütlüq-İnanc ilə Əmir Əmirana, 
Həmədanı isə Özbəyə vermişdir.
120
 
Ancaq Cahan Pəhləvanın vəsiyyətnaməsində bəzi boşluqlar var idi. 
Bunlardan birincisi qardaşı və ordu komutanı Qızıl Arslanın haqları unudulmuşdur. 
Əslində Atabəy Pəhləvan qardaşı Qızıl Arslanı Əbu Bəkrin "tərbiyəçisi" elan 
etməklə ona hakimiyyətdə açar rolunu vermişdir. Necə ki, bu açar da hakimiyyətə 
gedən yolu açacaqdır. Türk hakimiyyət ənənəsinə görə də Cahan Pəhləvandan 
boşalan yerə qardaşının keçməsi lazım idi. 
Atabəy Pələvanın vəfatından sonra İraq Səlcuqlu sultanı III Toğrul da 
sərbəst hərəkət etməyə başladı. Cahan Pəhləvanın təsiri altında keçirdiyi onillik 
                                                          
118 Ravəndi, Rahat, s. 312; Bünyadov, Azərbaycan Atabəyləri, s. 73-74; Merçil, İldenizliler, s. 92. 
119 İbn əl-Əsir, əl-Kamil, IX, s. 173. 
120 Bünyadov, Azərbaycan Atabəyləri, s. 76, qeyd 138. 
35 
 
dövr haqqında danışan Ravəndi, III Toğrulun "insanlara həsəd apardığını, gününü 
əyləncə və kef məclislərində keçirdiyini, atabəyin isə vuruşmalarda ağır zəhmətlər 
çəkdiyini" qeyd edir.
121
 Bu onun siyasi cəhətdən çox təcrübəsiz olduğunu ortaya 
qoymaqdadır. Cahan Pəhləvanın əmrindəki məmlüklər və əmirlər də taxt 
iddiaçıları arasında üçə bölünmüşdülər. Ordunun böyük bir hissəsi Qızıl Arslanın 
tərəfində idi. Əmirbar (rəsmi mərasim əmiri) Mahmud Anasıoğlu, Qəzvin əmiri 
Nurəddin Qara, Natanz hakimi Nurəddin Qıran Huvan, Rey əmiri Siracəddin 
Qaymaz, Qarac valisi Əbu Duləf, Fərrazin hakimi və Atabəy Pəhləvanın məlikül-
ümərası Cəmaləddin Uluq Barbəy Ay-Aba əl-Fərrazin Qızıl Arslanın atabəyliyini 
dəstəkləyirdilər. Cəmaləddin Ay-Aba, Seyfəddin Rus və Cəmaləddin Öz-Aba 
Qütlüq İnanc ilə Əmir Əmiran Ömərin; İzzəddin Miyak əl-Atabəyi, Qaragöz əl-
Atabəyi, Bəşir və Sevinc Aba sultan III Toğrulun tərəfini tuturdular.
122
 
Bu əmirlərin özləri arasında da ixtilaflar var idi. Hətta əl-Carbazağani "bu 
məlüklər ifritə və ifritə nəslindən idi" deyərək onlar arasında cərəyan edən ədavətin 
ölkənin iflasına yol açdığını qeyd etməkdədir.
123
 
Atabəy Cahan Pəhləvanın ölüm xəbərini bir müddət gizli tutan arvadı İnanc 
Xatun əmirlərlə dəfələrcə görüşərək hakimiyyətə oğlanlarının keçməsinə çalışsa da 
onun bu cəhdləri səmərə vermədi. Əmirlər atabəy əl-əzəm məqamında Qızıl 
Arlsanı görmək istədiklərini dilə gətirdilər. Əmirlərin bu görüşü qarşısında çarəsiz 
qalan sultan III Toğrul da Qızıl Arslana bir fərman göndərərək onu atabəy elan 
etdi. Həmədana gələn Qızıl Arslan atabəylik taxtına oturdu. Ancaq bir müddət 
sonra Qızıl Arslan sultanın əmri ilə məmlüklərdə Qaragöz tərəfindən ona qarşı sui-
qəsd hazırlandığını öyrəndi. Sui-qəsd atabəyin Həmədanda qarşılanma mərasimi 
sırasında həyata keçirilməli idi. Ancaq sultanın işarəti ilə plan təxirə salınmışdır. 
Bunu öyrənən Qızıl Arslan Qaragözü həbs etdirib gözlərinə mil çəkdirdi. Bu hadisə 
atabəy ilə sultan arasında münasibətlərin korlanmasında atılmış ilk addım oldu.
124
 
Qızıl Arslanın narazı əmirlərə divan tutması güc tərəzisinin sultan və İnanc 
Xatun lehinə dəyişməsinə səbəb oldu. Əmirlərdən Cəmaləddin Ay-Aba ilə 
Seyfəddin Rus III Toğrulun tərəfinə keçdilər. Əbhər hakimi Bahaəddin əd-Dövlə, 
Zəncan hakimi İl-Kifşat və Marağa Atabəyi Körpə Arslan da onların yolunu tutdu. 
Bu yeni ittifaqın məqsədi atabəylik taxtına Qütlüq İnancın oturdulması idi. Bunun 
üzərinə sultan ilə atabəyin orduları h. 583-cü ildə (1187/88) Həmədan yaxınlığında 
toqquşdular. Vuruşmalar iki gün davam etdi. İkinci günün axırında Qızıl Arslan 
                                                          
121 Ravəndi, Rahat, s.310. 
122 Bünyadov, Azərbaycan Atabəyləri, s. 78. Z. Bünyadov "pəhləviyyə" adıyla Eldənizlər və İraq 
Səlcuqlu tarixində məşhur əmirlərin də adlarını vermişdir (eyni əsər, s. 78-79). Bunlar: Nurəddin 
Gökçə, Şəmsəddin Aydoğmuş,  Adamış (Ödəmiş), Nəsirəddin  Mengli,  Qay-Aba  (Kay-Aba),  
Seyfəddin Oğlamış,  Bədrəddin Dizmari, Nəsirəddin Ağ-Quş, Seyfəddin Sunqurca, Seyfəddin Bəklik 
əs-Sadidi, Buqday, İzzəddin Balban və d. 
123 Eyni əsər, s. 79. 
124 Ravəndi, Rahat, s. 313. 
 
36 
 
ordusunu meydandan çəkmək məcburiyyətində qaldı. Bu müvəffəqiyyət sultan 
ordusunda rahatlığa yol açdı. Ay-Aba ilə Rus bir-birinə girdilər. Nəticədə Ay-Aba 
Rusu öldürmüş, sultan da əmrini yerinə yetirmədiyi üçün Ay-Abanı edam 
etdirmişdir.
125
 Bu dəfə atabəy tərəfdarlarına divan tutmaq sırası sultanda idi. Bu 
qətliamda vəzir İzzəddin, Həmədan rəisi Fəxrəddin, Rey valisi Siracəddin Qaymaz 
və Bədrəddin Qaragöz öldürüldülər.
126
 
Sultanın bu davranışları Qızıl Arslanın daha qəti tədbirlər almasına səbəb 
oldu. Eldənizli atabəyi əvvəlcə Bağdad xəlifəsi ən-Nasir Lidinillaha müraciət etdi. 
Abbasi xəlifələri isə Səlcuqluların zəif vəziyyətindən istifadə edərək bu türk 
dövlətinin ortadan qalxmasını istəyirdilər. Buna görə də Qızıl Arslanın təklifini 
məmnuniyyətlə qəbul etdilər. Xəlifə ən-Nasir bir ordu hazırlayaraq Həmədan 
istiqamətində yola çıxartdı. Həmədan ətrafındakı Day-Mərgdə meydana gələn 
döyüşdə Qızıl Arslanın gəlməsini gözləməyib vuruşmaya girən Cəlaləddin ibn 
Yunis başçılığındakı xəlifə qüvvələri III Toğrul tərəfindən darmadağın edildi (6 
may 1188). Bu hadisə üzərinə Atabəy Qızıl Arslan Kirmanşah istiqamətində 
çəkildi.
127
 
Məğlubiyyət xəbərini eşidən xəlifə təcili ikinci bir ordu təşkil etdi və başına 
da Mücahidəddin Xalis əl-Xassi gətirdi. H. 584-cü ildə (dekabr 1188) xəlifə ilə 
sultan arasında ikinci vuruşma meydana gəldi. Bu dəfə III Toğrul Həmədanı tərk 
edib İsfahana qaçdı. Abbasi ordusu paytaxtı tutdular, Qızıl Arslan da buraya gəldi. 
Həmədanda xəlifənin əmriylə taxta Qızıl Arslan oturduldu və Bağdadda onun 
adına "hökmdar və möminlər əmirinin köməkçisi" adıyla xütbə oxuduldu. Bu, 
Səlcuqlu tarixində ilk hadisə idi ki, bir atabəy sultanlıq taxtına keçirdi.
128
 
Bunun üzərinə III Toğrul Azərbaycan soxuldu. Azərbaycanda İzzəddin 
Həsən ibn Qıpçaq başçılığında
129
 türkmənlərdən ibarət 50 minlik qoşun toplayan 
III Toğrul sırasıyla Uşnu, Urmiyə, Xoy və Səlması işğal edərək Həmədana 
yaxınlaşmağa başladı. Sultan hətta Qızıl Arslana qarşı Misirdə Əyyubilər 
dövlətinin qurucusu Səlahəddin Əyyubidən də kömək istədi. Ancaq Əyyubi 
xaçlılarla müharibələri səbəb göstərərək İraq Səlcuqlu taxtında meydana gələn 
hadisələrə qarışmaqdan uzaq durdu. Nəticədə sultan ilə atabəy öz niyyətlərini 
döyüş meydanında paylaşmağa qərar verirlər. Bu vaxt Reydən qardaşı oğulları 
Qütlüq İnanc ilə Əmir Əmiran Ömər Həmədana gəlib əmilərinin xidmətinə girirlər. 
Cahan Pəhləvanın dul arvadı İnanc Xatun da Qızıl Arslan ilə evləndi. Beləcə, Qızıl 
Arslan İraq Səlcuqlu taxtının mütləq hakimi olur. Arxasından da Əbu Bəkiri 
                                                          
125 Ravəndi, Rahat, s. 317. 
126 Eyni əsər, s. 319. 
127 Nişaburi, Selçukname, s. 87; Ravəndi, Rahat, s. 319-320; İbn əl-Əsir, əl-Kamil, IX, s. 197; 
Bünyadov, Azərbaycan Atabəyləri, s. 82; Merçil, İldenizliler, s. 95. 
128 Bünyadov, Azərbaycan Atabəyləri, s. 83; Merçil, İldenizliler, s. 95. 
129 Sultan III Toğrul,  İzzəddin  Həsən  ibn  Qıpçağın bacısıyla evlənərək aralarındakı  münasibətləri 
qohumluqla gücləndirdilər. Bax. Merçil, İldenizler, s. 95. 
 
37 
 
Toğrul üzərinə göndərdi. Meydana gələn ramazan 586 tarixli (oktyabr 1190) 
döyüşdə III Toğrul ilə İzzəddin Həsən ibn Qıpçağın ordusu darmadağın edildi. 
Sultan ilə İzzəddin qaçaraq Kərkük yaxınlığında Qarkın qalasına sığınırlar. 
Buradan Bağdad xəlifəsinə məktub yazıb ondan üzr istədi və arxasından da 
özü Bağdada getdi. Sultan III Toğrul "bir əlində qılınc, bir əlində kəfən" xəlifənin 
hüzuruna çıxmaq üçün gözləməyə başladı. Ancaq xəlifədən istədiyi köməyi ala 
bilməyincə buradan Həmədan üzərinə hərəkət etdi. Həmədan yaxınlığında 
meydana gələn döyüşdə Fəxrəddin Qütlüq əmrindəki atabəy ordusuna məğlub olub 
əsir düşdü və Qızıl Arslanın əmri ilə Naxçıvandakı Qəhrəm qalasında zindana 
atıldı.
130
 
Həmədanda işləri yoluna qoyan və III Toğrulu ortadan qaldıran Qızıl Arslan 
buradan Azərbaycan istiqamətində hərəkətə keçərək Gəncə ilə Divin tərəflərində 
fəallaşan qıpçaq-gürcü hücumlarının qabağını kəsmək istədi. Bu vaxt qıpçaqlar 
Katli, Kahetiya və Abxaziyada bütün hakimiyyəti əllərinə keçirmiş, qıpçaqların 
böyük bir hissəsi də xristianlığı qəbul edərək gürcüləşmişdilər. Bütün ordu və hərbi 
dairələri öz nəzarətləri altında tutan qıpçaqlar vaxtaşırı Azərbaycan və Şərqi 
Anadolu istiqamətində hücumlar edirdilər. Bu vaxt Kartli-Abxaziya taxtına oturan 
kraliça Tamaranın qadın olmasından istifadə edən qıpçaqlar saray daxilində 
intriqalara qarışaraq çariça ilə əri Georgi Rusanın arasının dəyməsinə səbəb 
olmuşdular. Bunun üzərinə Georgi Rus ölkədən qaçaraq "atabəyin yanına gəlir və 
Aranda özünə sığınmaq üçün bir yer istəyir". Bunun üzərinə hərəkətə keçən Qızıl 
Arslan Gəncəyə gəlir və buradan da Kahetiya ölkəsinə hücum edir. Qızıl Arslan 
ölkənin bir hissəsini talan edib çoxlu əsir və qənimətlə Arana qayıdır.
131
 
Qızıl Arslan Həmədana qayıdarkən həbsdə olan Səlcuqlu taxtının 
varislərindən Səncər ibn Süleymanı da özüylə gətirərək İraq taxtına əyləşdirir. 
Ancaq Bağdad xəlifəsinin məsləhəti üzərinə Səncəri yenidən həbs etdirib sultanlıq 
tacını öz başına qoyur. Beləcə, Eldənizlərin hakimiyyət uğrunda mübarizəsi 
Naxçıvan iqtidarlığından Səlcuqlu sultanlıq taxtına qədər bir yol keçərək öz 
inkişaflarının zirvəsinə çatır.
132
 
Atabəy və sultan Qızıl Arslan taxtına mütləq hakim olduqdan sonra ölkədə 
dağılan nizam və intizamı bərpa etməyə başlayır. Bu dövrdə siyasi ixtilafların 
xaricində Səlcuqlu ölkəsində dini ixtilaflar və təriqətlər də ortaya çıxmışdır. 
İsfahanda şafiilər ilə türkmənlər arasında qızğın müharibə gedirdi. İsfahan 
şafiilərinin dini lideri Sədrəddin Əbu Bəkr Məhəmməd ibn Əbdüllətif özü 
Xocəndli bir türk olmasına rəğmən Eldənizli atabəylərindən narazıydı. Onun bu 
narazılığını bildiyinə görə də mərhum atabəy Pəhləvan şeyxi daima öz nəzarətində 
                                                          
130 İbn əl-Əsir, əl-Kamil, IX, s. 218; Nişaburi, Selçukname, s. 89; Bundari, Zubdet, s. 302; Bünyadov, 
Azərbaycan Atabəyləri, s. 84-85; Merçil, İldenizliler, s. 96-da "Oğuznamə"dəki məlumatı əsas alaraq 
sultanın Dizmar qalasına salındığını yazır. 
131 Qandzaketsi Kirakos, İstoriya, per. T. İ. Ter-Qriqoryana, Baku 1946, s. 93-94. 
132 Nişaburi, Selçukname, s. 89; Ravendi, Rahat, s. 333. 
38 
 
tuturdu. Ancaq Pəhləvanın ölümündən sonra İsfahandakı öz şafi tərəfdarlarını 
silahlandıran Şeyx Sədrəddin bir gecədə şəhərdəki bütün Qızıl Arslan tərəfdarlarını 
qətl etdirdi. O bu hərəkətinə məşhurluq qazandırmaq üçün III Toğrulun tərəfini 
tutduğunu deyirdi. İsfahanda qətliam və döyüşlər üç il boyunca səngimədi. Qızıl 
Arslan sultanlıq taxtını əlinə keçirdikdən sonra İsfahan hadisələrinə müdaxilə etdi. 
Əmirlərindən Qaymaz əl-Atabəki adında bir komandanın başçılığında İsfahana 
böyük bir ordu sövq edən Qızıl Arslan şəhərdə öldürülən türkmənlərin intiqamını 
çox ağır şəkildə aldı. İbn əl-Əsirin dediyinə görə İsfahanda elə bir qırğın meydana 
gəldi ki, şəhərdə şafi tapmaq mümkün olmadı. Ancaq İsfahan hadisələri bir müddət 
daha davam etmiş, nəhayət, şafi şeyxi Sədrəddinin tutulub Fəlakəddin Sunqur əl-
Təvil tərəfindən öldürülməsi ilə sakitləşmişdir.
133
 
Beləcə, deyir Z.Bünyadov, Həmədanda "xəlifə adından "sultan, möminlər 
ərinin köməkçisi (nasir) Müzəffər əd-Dünya vəd-Din" Qızıl Arslanın ünvanına 
xütbə oxunur, onun saray darvazasının qarşısında beş dəfə "Zülqərneyn" növbəti 
çalınır və o öz adından sikkə kəsdirməyə başlayır".
134
 Qızıl Arslan adına kəsilmiş 
dinarlar vardır. Bunların üzərində sultan kimi Qızıl Arslanın öz adı, Qurandan bir 
ayə və xəlifənin adı qeyd edilmişdir.
135
 
Bütün bunlara rəğmən Qızıl Arslan əyyaşlığa və kef məclislərinə aludə idi. 
O vaxtının çoxunu öz yaxın adamları ilə içki məclislərində və kənizləri ilə 
hərəmində keçirirdi. Yenə bu kef məclislərinin birindən sonra öz yatağında sui-
qəsd nəticəsində öldürülmüşdür. Qaynaqlar onun ölüm tarixi olaraq şaban 587-ci 
ili (24 avqust - 21 sentyabr 1191) göstərirlər.
136
 Ə.Merçil onun haqqında 
qaynaqlarda yer alan xasiyyətnaməni belə verir: "Atabəy Qızıl Arslan comərd və 
gözəl əxlaq sahibi idi. Ədaləti sevər və üstün tutardı. Günahkarlara belə yaxşı 
davranılmasını istəyərdi".
137
 Qızıl Arslan təqribən 1138-ci ildə anadan olmuşdur, 
öldüyündə 52-53 yaşında idi. Onun naşını Həmədandakı Cahan Pəhləvan 
məqbərəsində torpağa tapşırdılar. 
Atabəy və sultan Qızıl Arslanın ölümü İraq Səlcuqlu və Azərbaycan 
Atabəyləri dövlətlərində ixtişaşların, taxt müharibələrinin başlanğıcı oldu. Bütün 
Səlcuqlu coğrafiyasını saran hakimiyyət hərisliyi xəstəliyi otuz il içərisində 
                                                          
133 İbn əl-Əsir, əl-Kamil, IX, s. 174; İbn əl-Fuvati, Talhis Mecmaü'l-adab fi Mecmaü'l-elkab, Demeşq 
1962-1965, c.IV/1,s. 13. 
134 Bünyadov, Azərbaycan Atabəyləri, s. 86. 
135 Eyni əsər, s. 86, qeyd 190. 
136 Qızıl Arslanın öldürülməsi haqqında üç rəvayət vardır. Birincisi, onun öz mühafizəçiləri tərəfindən 
boğulduğudur. Bir başqa rəvayətdə İnanc Xatunun əmri ilə 15 xəncər yarası nəticəsində öldürülmüşdür. 
Üçüncü bir rəvayət isə ismaililər tərəfindən öldürüldüyüdür. Buna əsas olaraq da İsfahan imamı 
Mütəllibin dar ağacından asılmasından sonra-şafilərin təhrikiylə ismailər tərəfindən törədildiyi 
göstərilir. Bax. İbn əl-Əsir, əl-Kamil, IX, s. 218; Bundari, Zubdet, s. 302; İbn Xəldun, əl-İbər, V, s. 180-
181; Nişaburi, Selçukname, s. 89; Sibt ibn Cövzi, Mirat, VIII, s. 406; Ravendi, Rahat, s. 333; 
Bünyadov, Azərbaycan Atabəyləri, s. 87; Merçil, İldenizliler, s. 96.  
137 Merçil, İldenizliler, s. 96. 
 
39 
 
bölgənin bütün maddi və insan qaynaqlarını tükətdi. Ravəndinin dediyi kimi, 
"İraqın bədbəxçiliyinə səbəb olacaq satqınlıq" tüğyan etməyə başladı.
138
 
 
Eldənizlərin süqutu 
 
Atabəy və Sultan Qızıl Arslanın öldürülməsi ilə Azərbaycan Atabəyləri iki 
yerə parçalandı. Əslində İraq Səlcuqlu dövləti ilə Azərbaycan Atabəyləri bir-
birindən ayrıldılar. Aran və Azərbaycan ilə ona bağlı əyalətlərin idarəsi Atabəy 
Əbu Bəkrin hakimiyyəti altına keçərkən, İraq Səlcuqlu dövlətinin atabəylik taxtını 
Qütlüq İnanc əlinə keçirdi. Təkrara yol verməmək üçün Qütlüq İnancın atabəyliyi 
İraq Səlcuqluları bəhsi içində keçdiyindən biz burada sadəcə, Azərbaycan 
Atabəylərinin sonrakı tarixi üzərində duracağıq. 
Qızıl Arslan öldüyündə Cahan Pəhləvanın dul arvadı Qüteybə Xatun 
sultanın barmağındakı üzüyü və eyni zamanda möhürü çıxarıb oğlu Əbu Bəkrə 
verərək belə deyir: "Get Azərbaycan və Aranın hakimiyyətinə sahib ol!"
139
 
Naxçıvana gələn Əbu Bəkr, ögey anası Zahidə Xatunun əmrində olan Əlincə 
qalanısı alır və buradakı atabəy xəzinəsini əlinə keçirir, daha sonra da Azərbaycan 
və Aranın bütün hakimlərinə öz atabəyliyini qəbul etdirir. 
Ancaq Pəhləvan oğulları arasında hakimiyyət uğrunda şiddətli mübarizələr 
başladı. Bir tərəfdə Əbu Bəkr və Özbək (Həmədan hakimi), digər tərəfdə isə 
Qütlüq İnanc və Əmir Əmiran Ömər ikiliyi taxtın tək varisi qalana qədər silahlarını 
yerə qoymadılar. 1192-ci ilin axırlarında Əbu Bəkir ilə Qütlüq və Ömər qardaşları 
üzləşdilər. Təbriz yaxınlığında cərəyan edən döyüşdə müzəffər olan tərəf Əbu Bəkr 
oldu. Məğlublardan Qütlüq İnanc Semnana, Əmir Əmiran Ömər isə Şirvana 
qaçdılar. Buradan da Əmir Əmiran Ömər Gürcüstana qıpçaqların diyarına hərəkət 
etdi. Ələ keçirdiyi böyük qənimətlə Əbu Bəkr Naxçıvana dönərkən, Əmir Əmiran 
Ömər də Kartli-Abxaziya sarayının yolunu tutmuşdur. Baba tərəfdən özü də qıpçaq 
olan Əmir Əmiran Ömər çariça Tamara və qıpçaq komandanları tərəfindən yüksək 
qarşılandı. Gürcü səlnaməsinin dediyi kimi "ata-babalarının ləyaqətinə uyğun 
şəkildə onunla davrandılar".
140
 
Beləcə, kraliça Tamaranın dəstəyini alaraq qıpçaqlardan ibarət böyük bir 
orduyla Arana hərəkət edən Əmir Əmiran Ömər burada Əbu Bəkrdən narazı 
türkmən əmirlərini də öz tərəfinə çəkdi. Bu vaxt Əbu Bəkr də Naxçıvandan Arana 
gəldi. Müttəfiqlər də (Əmir Əmiran, Şirvanşah və gürcü-qıpçaq birlikləri ilə Gəncə 
və Qarabağ türkmənləri) Kürün sağında yerləşən Zəyəm ətrafına gəldilər. İki ordu 
                                                          
138 Ravəndi, Rahat, s. 310. 
139 Ravəndi, Rahat, s. 333; Bundari, Zubdet, s. 302; İbn İsfəndiyar, Tarix-i Təbəristan, s. 254; 
Bünyadov, Azərbaycan Atabəyləri, s. 87. 
140 El-Hüseynidən nəqlən Bünyadov, Azərbaycan Atabəyləri, s. 95; Gürcü səlnaməsi bu haqda belə 
yazır: "Şirvanşah və Əmir Əmiran ilə kral və kraliça, bir-birlərinə hədiyyələr verib bir həftə boyunca ov 
ovladılar, çovqan oynadılar və vaxt keçirdilər". Bax. Histoire de la Georgie, I, s. 435. 
40 
 
Şamxor yaxınlığında üz-üzə gəldilər. Döyüşü Əbu Bəkr uduzdu və Beyləqana 
qaçdı. "Vuruşma ordunun əsas qüvvələri ildə deyil, öncü güclərlə - onlara Qıpçaq 
dilində çalk və çançak deyilir - oldu".
141
 Döyüşdən sonra Əmir Əmiran Ömər 
Gəncəyə hərəkət etdi və gəncəlilərlə müqavilə bağlayaraq şəhəri təslim aldı. 
Burada o Məhəmməd Taparın taxtına oturdu. Ancaq 22 gün sonra öldü. Bunu 
eşidən Əbu Bəkr təcili şəhərə gəlib Gəncəni aldı.
142
 
Əmir Əmiran Ömərin ölümünü və Əbu Bəkrin Gəncəni aldığını eşidən 
qıpçaq-gürcü orduları başçısı qıpçaq əsilli İvane Qoluuzunoğlu (Mharqradzeli)
143
 
Gəncəyə hücum etdi. Şəhəri 25 gün mühasirə etdikdən sonra ala bilməyincə 
Naxçıvan istiqamətində hərəkət etdi. H. 599-cu ildə (20 oktyabr 1202 - 9 oktyabr 
1203) qıpçaqlar Divini mühasirəyə aldılar. Divini əllərinə keçirən qıpçaqlar burada 
böyük qətliamlara səbəb oldular.
144
 
Vaxtının çoxunu kef məclislərində keçirən Atabəy Əbu Bəkrin bu olanlara 
reaksiyası İbn əl-Əsirə görə "elə bil bütün bunların onun üçün əhəmiyyəti yoxdur" 
şəklində idi.
145
 Qıpçaqların Naxçıvana hücum etməsindən qorxan atabəy Təbrizə 
çəkildi. Burada Xarəzmşah Təkişdən İraq və Azərbaycanın idarəsinin ona 
verildiyini yazan bir mənşur aldı. Ancaq Xarəzmşahın hüzuruna getməyib qardaşı 
Özbəyi göndərdi. Özbək Həmədanda Xarəzmşah tərəfindən böyük hörmət və 
izzətlə qarşılandı. Təkiş, İraq-i Ərəb, İraq-i Əcəmin idarəsini Özbəyə tapşırıb 
məlikül-üməra Cəmaləddin Ay-Abanı onun vəziri təyin etdi. Görünür, Təkiş, 
Özbəyin şəxsində İraq Səlcuqluları torpaqlarını vahid bir idarədə birləşdirmək 
istəyirdi.
146
 
Xarəzmşah Təkişin Xarəzmə qayıtmasından sonra İraq məmlükləri bir yerə 
yığışaraq Xarəzmşahlara qarşı mübarizəyə başladılar. İttifaqın başında duran 
Cahan Pəhləvanın məmlükü İzzəddin Əbül-Müzəffər Gökcə ibn Abdullah ət-Türki 
ilə birlikdə xəlifə ən-Nasir də Xarəzmlilərə qarşı hərəkətə keçmişdir. Xarəzmşah 
tərəfindən Özbəyə verilən köhnə İraq Səlcuqlu torpaqları xəlifə ilə Gökcə arasında 
bölüşdürüldü. Rey, Savə, Qum, Kaşan Gökcənin, İsfahan, Həmədan, Zəncan və 
Qəzvin isə xəlifənin əlinə keçdi. Özbək isə Həmədanın idarəsini öz əlinə aldı.
147
 
                                                          
141 Eyni əsər, s. 444; Bünyadov, Azərbaycan Atabəyləri, s. 96. 
142 Əmir Əmiran Ömərin ölməsi haqqında fərqli rəvayətlər vardı. Gürcü səlnaməsi zəhərləndiyini, İslam 
qaynaqları isə xristianları müdafiə edib müsəlmanlara pis davrandığı üçün əyanlar tərəfindən 
öldürüldüyünü yazırlar. Bax. Histoire de la Georigie, I, s. 446; Bünyadov, Azərbaycan Atabəyləri, s. 97. 
143 Bu komandan qıpçaq olub xristianlığı qəbul etmişdir. Onun əsl adı Qoluuzunoğludur. Buna görə də 
gürcü qaynaqlarında onun adını gürcücəyə tərcümə edib "Mharqradzeli" yazılmışdır. Gürcü tarixində 
Qoluuzunoğulları çox məşhur bir ailə olmuş, ən məşhurları ordu baş komandanları Şalve və İvane 
qardaşları ilə Zakarya Qoluzunoğulu olmuşdur. Bax. Kırzıoğlu, Kıpçaklar, s. 139. 
144 İbn əl-Əsir, əl-Kamil, IX, s. 260; Vardan, İstoriya, s. 169. 
145 İbn əl-Əsir, əl-Kamil, IX, s. 260. 
146 Ravəndi, Rahat, s. 357; Bünyadov, Azərbaycan Atabəyləri, s. 99. 
147 İbn əl-Əsir, əl-Kamil, IX, s. 234; Bünyadov, Azərbaycan Atabəyləri, s. 99. 
 
41 
 
Xəlifə ən-Nasir, Özbək ilə Gökcə arasındakı münasibətləri düzəldərək 
Xarəzmşahlara qarşı vahid cəbhə qurmaq məqsədi daşıyırdı. Xəlifə bu vaxt 
Bağdada gələn Əyyubilərin məşhur əmiri Əbül-Hayc əs-Sam Tosqun başçılığından 
böyük bir ordu hazırladı. Ancaq bu ittifaq Özbək ilə Əbül-Hayc arasının açılması 
səbəbilə pozulur və xəlifə ilə Özbəyin yaxınlaşmasından qorxan Əyyubi 
komandanı Ərbilə qaçır. Bir müddət sonra Özbək də Həmədanı tərk edərək 
Azərbaycana gəlir. Rəcəb 593-cü ildə (20 may - 18 iyun 1197) qardaşı Atabəy Əbu 
Bəkrdən aldığı Bahaəddin Sumbat, Şişaq və Nəsrəddin Ağ Quş əmrindəki 
ordularla Həmədana qayıdan Özbək burada Gökcə ilə mübarizəyə başlayır. Bu 
vaxt Xarəzmşah Təkiş vəfat edir və taxta oğlu Əlaəddin Məhəmməd (1200-1220) 
keçir.
148
 
Xarəzm taxtında meydana gələn hökmdar dəyişikliyindən istifadə edən 
Gökcə, Özbək və Əbu Bəkr İraq-i Əcəm bölgəsindəki fəallıqlarını artırırlar. 
Həmədana gələn Atabəy Əbu Bəkr buranın idarəsini qardaşına verib, İsfahanı öz 
əlinə alır. Reyin idarəsi isə Gökcəyə verilir. Beləcə, İraq Səlcuqlu torpaqları 
Eldənizlər ilə onların məmlükləri arasında bölüşdürülür.
149
 Ancaq az sonra 
Eldənizlərlə onların məmlükləri arasındakı ixtilaf yenidən canlandı. Əslində bütün 
günlərini kef və eyş-işrət məclislərində keçirən atabəyin
150
 yerinə Eldənizlərin 
idarəsi vəzir Cəlaləddin Ay-Abanın əlində idi. Bu durum Gökcənin gücünün 
artmasına səbəb oldu. Eldənizlərin əmrindəki bir çox ordu əmiri də Gökcənin 
tərəfinə keçmişdir. Gökcə tezliklə Həmədana da sahib oldu. 
Ancaq Gökcənin zalimliyi ona qarşı digər məmlüklər arasında narazılıqların 
ortaya çıxmasına səbəb oldu. Cahan Pəhləvanın bir başqa məmlükü Şəmsəddin 
Aydoğmuş Gökcəni öldürüb onun əlindəki Rey, Həmədan və əl-Cibəl vilayətlərini 
işğal etdi. Aydoğmuş ələ keçirdiyi bu torpaqların "sultanı" olaraq Özbəki hökmdar 
elan edib, Aran və Azərbaycan xaric İraq Səlcuqlu torpaqlarının tamamını əlinə 
keçirdi. Aydoğmuş özünü sultan Özbəkin atabəyi elan etmişdir.
151
 
Atabəy Əbu Bəkrin idarəsi altında olan Aran və Azərbaycanda da istiqrar 
pozulmuşdur. Qıpçaqlar Aran torpaqlarında tüğyan edirdilər. Azərbaycanda isə 
Marağa hakimi Körpə Arslan, Ərbil atabəyi Göy-Börü ilə müqavilə bağlayıb 
                                                          
148 Buniyatov Z.M., Qosudarstvo xorezmşaxov-anuşteqinidov 1097-1231 qq., İzbrannıe soçineniya v 
trex tomax, t. 3, Baku 1999, s. 68; eyni müəl., Azərbaycan Atabəyləri, s. 100. 
149 Ravendi, Rahat, s. 369; Bünyadov, Azərbaycan Atabəyləri, s. 100. 
150 Dövrün tarixçiləri də atabəyi bu davranışları ucbatından ağır bir dillə tənqid etmişlərdir. Misal üçün, 
vəkanüvis Ravəndi onun haqqında belə deyir: "Əgər mən desəm ki, bu hərəkət ağıldan, dərrakədən, 
bilikdən, məhəbbətdən, rəğbətdən, hakimiyyətlikdən və idarəsindəki torpaqları yönətməkdən uzaqdır, o 
zaman mən heç bir şey deməmiş kimiyəm. O, ağzına qədər var-dövlətlə dolu və əmin-amanlığa çatmış 
ölkəni ən alçaq adamların ixtiyarına verdi. ... Bu adamların caniliyini necə təsvir edə bilərəm? Vəzir 
məqamını əmirlik vəzifəsini elə adamlar tutmuşlar ki, onların adlarını çəkmək belə eyibdir". Bax. 
Ravendi, Rahat, 370. 
151 Ravəndi onu "xeyirxah və adil" bir əmir olaraq adlandırmaqdadır (Rahat, s. 372). İbn əl-Əsirə görə, 
Aydoğmuş "cəsur cani" idi (əl-Kamil, IX, s. 265). 
 
42 
 
Təbrizi ələ keçirməyə hazırlaşırdı. Körpə Arslan ilə Müzəffərəddin Göy-Börü 
ittifaqı qarşısında Atabəy Əbu Bəkr ilə Aydoğmuş birlikdə hərəkət edərək onların 
üzərinə hücum etdilər. Bunu eşidən Ərbil atabəyi Göy-Börü təcili Azərbaycanı tərk 
etdi. Aydoğmuş ilə Atabəy Əbu Bəkr bunun üzərinə Marağanı mühasirəyə aldılar. 
Ancaq Əlaəddin Körpə Arslan sülh təklif edincə mühasirəni qaldırdılar. 
Müqaviləyə görə Marağa qalalarından biri Əbu Bəkrə, Uşnu ilə Urmiyə də Körpə 
Arslana verildi.
152
 
Bu dövrdə Azərbaycanın şimalında vəziyyət xeyli ağırdı. Qıpçaqlar Kartli-
Kaxetiya üzərindən tez-tez ölkəyə yağma məqsədli hücumlar təşkil edirdilər. Bu 
hücumlardan ikisi h. 601-ci (1204/05) və 602-ci (1205/06) illərdə meydana 
gəlmişdir. İlkində qıpçaqlar Azərbaycana soxuldular. Daha sonra buradan 
Ərmənşahların torpaqlarına girib Malazgirdə qədər hərəkət etdilər. İkincisində isə 
qıpçaqlar Aranın qərbi istiqamətində hərəkət edib Axlatın bir neçə vilayətini 
yağmaladılar. Əvvəlkilərdən fərqli olaraq bu hücumları yeni qıpçaqlar təşkil 
edirlər. Onlar Şimali Qara dəniz bozqırlarından Gürcüstana yeni gəlmişdir.
153
 
Tam bu sırada 10 min qədər süvari, ailələri ilə 50 qədər xarəzmli şərqdən 
ölkə sərhədlərinə girib Zəncana qədər yeridilər.  Buradan Aydoğmuşun ordusu 
tərəfindən pusquya salınan xarəzmlilər darmadağın edildilər.
154
 Bundan sonra 
Aydoğmuş özünü bütün İraq Səlcuqlu torpaqlarının "böyük xaqanı" elan etdi.
155
 
H. 607-ci ildə (1210/11) qıpçaqları bu zamana qədər Azərbaycana 
düzənlədikləri ən böyük yürüşlərinə çıxdılar. Qıpçaq ordularının komutanı Zaxare 
Qoluuzunoğlu əvvəlcə Yuxarı Murad boylarını istila etdi. Ancaq burada 
Əyyubilərdən Məlik Əşrəf Musa (1210-1237) tərəfindən məğlub edilincə qıpçaqlar 
üzlərini Azərbaycana çevirdilər. Qıpçaqlar Azərbaycanın mərkəzinə qədər 
irəliləyib Mərənd və Ərdəbil kimi böyük şəhərləri zəbt edib talan etdilər. 
Arxasından Zəncan, Qəzvin və Əhəri yağmaladılar. Qıpçaqlar sadəcə, Ərdəbildə 
12 min insanı öldürdülər. Böyük qənimətlər, əsirlər və bəxşişlərlə geri dönən 
qıpçaqların qarşısına Azərbaycanda çıxacaq bir gücün olmaması onların 
talanlarının daha da dağıdıcı olmasına səbəb olmuşdur. 1212-ci ildə Gürcüstanda 
qıpçaq orduları baş komandanı Zaxare Qoluuzunoğlu (Mxarqrdzeli) öldü, yerinə 
isə qardaşı İvane Qoluuzunoğlu keçdi. Ondan iki il sonra 1214-cü ildə çariça 
Tamara vəfat etmiş, taxta isə 18 yaşlı oğlu Georgi Laşa IV Georgi (1214-1222) 
adıyla çıxmışdır. Tamaranın ölümü ilə "Kartli-Kaxetya və Abxaziyanın qızıl əsri" 
                                                          
152 İbn əl-Əsirin (əl-Kamil, IX, s. 283) verdiyi bu müqavilə şərtnaməsi bizə bir az şübhəli 
görünməkdədir. 
153 Histoire de la Geoirgie, I, s. 456-463. 
154 İbn əl-Əsir, əl-Kamil, IX, s. 282; Bünyadov, Azərbaycan Atabəyləri, s. 103; eyni müəl., Qosudarstvo 
xorezmşaxov, s. 84-85. 
155 Bünyadov, Azərbaycan Atabəyləri, s. 103-104; eyni müəl., Qosudarstvo xorezmşaxov, s. 85. 
43 
 
sona çatdı. Gürcüstanda qıpçaq əmirləri arasında hakimiyyət uğrunda mübarizə 
qızışdı.
156
 
Qıpçaqların hücumunun qarşısını almaqda çətinlik çəkən Eldənizli atabəyi 
Əbu Bəkr çarəni çariça Tamara ilə qohumluq əlaqələri qurmaqda gördü. İbn əl-
Əsirin məlumatına görə, Atabəy Əbu Bəkr gürcü prenseslərindən biriylə evləndi. 
Atabəyin çarəsizliyinə də diqqət çəkən İbn əl-Əsir böyük tarix əsərində bəlkə də 
heç bir hökmdar üçün sərf etmədiyi ən ağır sözləri Əbu Bəkr haqqında yazmışdır. 
Müəllif belə deyir: "kişiliyi və iradəsi çatmırdı ki, bu alçaq işlərdən əlini çəksin. O, 
gürcü çarının qızına elçi göndərdi və onunla evləndi. Ancaq bundan sonra 
xristianlar ölkəni qarət etməkdən, səfərlərdən və talanlardan əl çəkdilər".
157
 
Zilqadə 604-cü ildə (18 may - 16 iyun 1208) Marağa Atabəyləri 
Ağsunqurluların son atabəyi Əlaəddin Körpə Arslan vəfat etdi. Marağadan 
meydana gələn hadisələrdən istifadə edən Əbu Bəkr Ruin-Dej qalası xaric 
Ağsunqurluların bütün torpaqlarına və mülklərinə əl qoydu.
158
 
Eldənizli atabəyi Nüsrətəddin Əbu Bəkr h. 607-ci ildə (1210/11) vəfat etdi. 
O, iyirmi il boyunca Aran və Azərbaycanı idarə etmişdir. İçkiyə aludə olması, 
vaxtını kef məclislərində keçirməsi ölkəsinin zəifləməsində əsas amil olsa da Əbu 
Bəkr adil bir hökmdar idi. O, atabəy ünvanı xaricində "sultan" adını da daşıyırdı. 
1211-ci ildə əmisi Qızıl Arslana aid dinarların yenidən zərb edilməsinə qərar 
verməsi onun ölüm tarixinin 1211-ci ilin əvvəlləri olduğunu ortaya qoymaqdadır. 
Atabəy Əbu Bəkrin ən böyük qüsuru öz iradəsinə sahib çıxa bilməməsi və 
əyləncəli həyata düşkün olmasıydı. Oysa, ətrafındakı əmir və məmlüklərin bir çoxu 
ona qarşı yaxşı münasibət bəsləyirdilər. Məmlük Aydoğmuş belə onun 
hakimiyyətinə qarşı çıxmamış və Eldəniz ailəsinə hörmətlə yanaşmışdır. Ancaq 
Əbu Bəkr ona bağlanan ümidləri doğrultmamışdır.
159
 
Qardaşının vəfatından sonra Eldənizli Atabəyləri taxtına Özbək (1211-
1225) keçdi. Onun taxta çıxdığı vaxt İraq-i Əcəmdə vəziyyət ağır idi. Bu vaxt bir 
müddətdir İraq-i Əcəmi tək başına idarə edən Aydoğmuşa qarşı Cahan Pəhləvanın 
bir başqa məmlükü Nəsrəddin Məngli çıxış edərək onu məğlub etdi  və İraq-i  
Əcəm torpaqlarını əlinə keçirərək Rey, İsfahan, Həmədan və d. əyalətlərdə öz 
adına xütbələr oxudub, "sultan" adıyla sikkələr zərb etdirdi.
160
 İbn əl-Əsirə görə, 
                                                          
156 Geniş məlumat üçün bax. Histoire de la Georgie, I, s. 468-473, 481; İbn əl-Əsir, əl-Kamil, IX, s. 280 
vəd; Ebu'l-Farac, Ebu'l-Farac Tarihi, II, s. 490-491; Vardan, İstoriya, s. 171; Kirakos Qandjaketsi, 
İstoriya, s. 96; Bünyadov, Azərbaycan Atabəyləri, s. 104-106; Kırzıoğlu, Kıpçaklar, s. 143. 
157 İbn əl-Əsir, əl-Kamil, IX, s. 284. 
158 Bünyadov, Azərbaycan Atabəyləri, s. 107. 
159 Eyni əsər, s. 107-108. 
160 Z.Bünyadov (Qosudarstvo xorezmşaxov, s. 85; Azərbaycan Atabəyləri, s. 108), Aydoğmuşun 
əvvəlcə Bağdada qaçdığını daha sonra "İva'i (İvait) türkmənlərinin" yanına getdiyini və burada 
Mənglinin öz adamları tərəfindən öldürüldüyünü yazır. Burada adları "İva'i" şəklində yazılan 
türkmənlərin Yıva boyu idi. Yıvalar oğuz boylarından biri olub, bu dövrdə Şimali İraq sahəsində 
yaşayırdılar. 
 
44 
 
Mənglidən Atabəy Özbək də qorxurdu. Məngli, Bağdad xəlifələri üçün də böyük 
təhlükə olduğundan xəlifə ən-Nasir ona qarşı din düşmənləri ismaililərlə müqavilə 
bağlamaqdan belə çəkinməmişdir. Xəlifə ən-Nasir, Azərbaycan atabəyi 
Müzəffərəddin Özbək və ismaili hökmdarı Cəlaləddin Həsən (1210-1221) öz 
aralarında Menglinin əlindəki İraq-i Əcəm torpaqlarını da bölüşdürdülər. Ərbil 
atabəyi Müzəffərəddin Göy-Börü də onlara qoşuldu. Müttəfiqlərin birləşmiş 
orduları Həmədana hərəkət etdilər.  Cumadiəvvəl 612-ci  ildə (28 avqust-27 
sentyabr  1215) meydana gələn döyüşdə Məngli məğlub oldu və qaçdığı Savə 
şəhnəsi tərəfindən öldürüldü. Başı isə Atabəy Özbəyə göndərildi.
161
 Mənglinin 
əlindən aldığı torpaqlar üzərinə Cahan Pəhləvanın məmlüklərindən Seyfəddin 
Oğlamışı canişin təyin edən Atabəy Özbək özü Təbrizə qayıtdı. Ancaq daha əvvəl 
Xarəzmşahların xidmətində olan Oğlamış naib təyin edildikdən sonra İraqda 
xütbəni Xarəzmşah Əlaəddin Məhəmmədin adına oxutdurmağa başlayır.
162
 Ancaq 
xəlifə ən-Nasir ismaililərlə əlaqə qurub Oğlamışın ortadan qaldırılmasını istəyir. 
Nəticədə Oğlamış İsmaili fədaisi tərəfindən 614-cü ilin əvvəllərində (yaz 1217) bir 
sui-qəsdlə öldürülür.
163
 
Bu hadisələrdən sonra Atabəy Özbək ilə ismaili hakimi Cəlaləddin Həsən 
arasında münasibətlər yaxşılaşmış, hətta Beyləqana gələn ismaili hökmdarı bir 
müddət burada istirahət etmişdir. Cüveyniyə görə, atabəy Beyləqanda olarkən 
Cəlaləddin Həsənin günlük xərclikləri üçün 1000 dinar və ülufə göndərirdi.
164
 
Oğlamışın ortadan qaldırılmasından sonra Azərbaycan atabəyi Özbək ilə 
Fars Atabəyləri Salqurilərdən Səd ibn Zəngi öz aralarında ittifaq quraraq İraq-i 
Əcəm torpaqlarını bölüşdürməyə başladılar. Bu münasibətlə Atabəy Özbək İraq 
torpaqlarına girərək İsfahanı əlinə keçirərkən, Səd ibn Zəngidən Rey, Qəzvin, 
Xuvar ilə Semnanı əlinə keçirir.
165
 Bu vaxt qələbəlik bir ordu ilə Xarəzmşah 
Əlaəddin Məhəmməd İraq üzərinə hərəkət etdi. O, Səd ibn Zəngini məğlub edib 
Reyə soxuldu. Bunu eşidən Özbək, Əhər hakimi Piştəginlərdən Nurəddin 
Məhəmmədi (1210-1230) Təbrizə göndərib özü də dağlarda yerləşən qalalardan 
birinə qaçdı. Ancaq Nurəddin Məhəmməd Miyanəc yaxınlarında Xarəzmşahlara 
məğlub oldu və özüylə birlikdə vəzir Rəbibəddin Dəndan da əsir düşdülər.
166
 
Xarəzmşah Əlaəddin Məhəmməd vəziri Nəsirəddin Dövlətyarı Atabəy Özbəkin 
                                                          
161 İbn əl-Əsir, əl-Kamil, IX, s. 309; Ebu'l-Farac, Ebu'l-Farac Tarihi, II, s. 494; İbn İsfəndiyar, Tarix-i 
Təbəristan, II, s. 175; Stroeva L.V., Qosudarstvo ismailitov v İrane v XI-XIII vv., Moskva 1978, s. 205; 
Bünyadov, Azərbaycan Atabəyləri, s. 109; eyni müəl., Qosudarstvo xorezmşaxov, s. 85-86. 
162 Nesəvi onu "Xarəzmşahın İraq naibi" adlandırmışdır. Bax. en-Nasavi, Jizneopisanie sultana Djalal 
ad-Dina Mankburnı, Per. Z.M.Buniyatov, Baku 1973, s. 57; Stroeva, Qosudarstvo ismailitov, s. 206. 
163 Stroeva, Qosudarstvo ismailitov, s. 206; Bünyadov, Azərbaycan Atabəyləri, s. 109; eyni müəl., 
Qosudarstvo xorezmşaxov, s. 86. 
164 Bünyadov, Azərbaycan Atabəyləri, s. 109. 
165 Buniyatov, Qosudarstvo xorezmşaxov, s. 87. 
166 İbn əl-Əsir, əl-Kamil, IX, s. 313; en-Nesavi, Jizneopisanie, s.  58 vəd;  Buniyato, Qosudarstvo 
xorezmşaxov, s. 87. 
45 
 
yanına göndərərək ona təslim olmağı və Xarəzmşah adına xütbə oxutdurub, sikkə 
kəsdirməyi əmr edir. Xarəzmşahın bu təkliflərini qəbul edən Özbək, Aran və 
Azərbaycandakı hakimiyyətini qorusa da Əlaəddin Məhəmmədin vassalına 
çevrilir.
167
 
Atabəy Özbək bu tarixlərdə Xaçenə bir səfər təşkil etmiş və buradakı 
xristian türk əmirliyini özünə tabe etmişdir. Eyni zamanda sərhədlərdə qıpçaqların 
hücumlarının çoxalması səbəbilə Xarəzmşah Əlaəddin Məhəmmədə müraciət edən 
Özbəkin şikayətinə müqabil Xarəzmşah Gürcüstana bir elçi göndərmiş və 
qıpçaqlar bunun üzərinə hücumlarına son vermişdilər.
168
 
Atabəy Özbəkin hakimiyyətinin və Eldənizlilərin son dövründə 
Monqolların Orta Asiya, Orta Şərq və Qafqaza birinci yürüşü gerçəkləşdi. Cəbə 
Noyon və Subeqetey Baqatırın
169
 komandanlığı altında monqollar Xorasan və İraq-
i Əcəmin torpaqlarından keçərək h. 617-ci ilin qışında (yanvar 1221) Təbrizə 
gəldilər. İbn əl-Əsirin şahidliyinə görə, bu vaxt Təbrizdə iqamət edən Özbək "hər 
zaman olduğu kimi gecə gündüz sərxoşluq edirdi".
170
 Atabəy Özbək monqollara 
elçi göndərib barışıq imzalamağı təklif etdi. Monqollar Təbriz qarnizonlarındakı 
xarəzmlilərin onlara təslim edilməsini istədilər. Atabəy Özbək xarəzmlilərin bir 
hissəsini özü öldürtdü, qalanını da monqollara göndərdi. Bunun xaricində Özbək 
onlara təzminat olaraq pul, paltar və mal-qara da verdi.
171
 
Monqollar Təbrizdən keçərək Arana buradan da qıpçaqların əlindəki Kartli-
Kaxetya ölkəsinə hərəkət etdilər. Zilqadə 617-ci ildə (1221) 20 minlik monqol 
ordusu Tiflis yaxınlığında 10 minlik qıpçaq ordusunu darmadağın etdi.
172
 
Qıpçaqlarla monqollar Kotman çölündə bir kəz daha qarşı-qarşıya gəldilər. Bu 
döyüşdə Arandakı atabəyin naibi Nəsirəddin Ağ-Quşun əmrindəki türkmən və 
köçəri türklərdən ibarət ordu da monqolların tərəfinə keçdilər. Qıpçaqlarda, 
abxazlardan, mesxetlərdən, oslardan, kartli və kaxetlərdən ibarət 60 min nəfərlik 
ordunun başında isə kral IV Georgi Laşa ilə İvane Qoluuzunoğlu dururdu. Ancaq 
meydana gələn döyüşdə qıpçaqlar darmadağın edildi.
173
 
Bu qalibiyyətdən sonra monqollar yenidən Azərbaycan qayıtdılar. Təbrizi 
təkrar mühasirəyə aldılar. Ancaq atabəyin Təbriz hakimi Şəmsəddin ət-Tuğrayi 
onlara bol miqdarda bəxşiş verərək şəhərdən uzaqlaşdırdı. Bunun üzərinə 
monqollar istiqamətlərini Marağaya çevirdilər. Bu vaxt Marağa, Atabəy Özbəyin 
oğlu Xamuşun arvadı Sülafə Xatunun iqtası hesab edilirdi. Ancaq Sülafə Xatun 
şəhəri müdafiə etməkdənsə, Marağanın alınmaz qalalarından biri hesab edilən və 
                                                          
167 Buniyatov, Qosudarstvo xorezmşaxov, s. 87; eyni müəl, Azərbaycan Atabəyləri, s. 110-111. 
168 Bünyadov, Azərbaycan Atabəyləri, s. 111. 
169 Bu komandanın adı Sübidey, Subatay, Sabutay Bahadır olaraq da yazılır. 
170 İbn əl-Əsir, əl-Kamil, IX, s. 335 vəd. 
171 İbn əl-Əsir, əl-Kamil, IX, s. 336; Bünyadov, Azərbaycan Atabəyləri, s. 112. 
172 İbn əl-Əsir, əl-Kamil, IX, s. 336. 
173 İbn əl-Əsir, əl-Kamil, IX, s. 336; Kirokos Qandjaketsi, İstoriya, s. 137-138; Vardan, İstoriya, s. 174-
175; Histoire de la Georgie, I, s. 488 vəd; Kırzıoğlu, Kıpçaqlar, s. 143. 
46 
 
bir vaxtlar Ağsunqurluların xəzinəsinin qorunduğu Ruin-Dej qalasında gizlənməyi 
tərcih etdi. Belə olan halda monqollar Marağanı mühasirə edib şəhəri ələ keçirdilər 
(4 səfər 618/30 mart 1221). Şəhərin haradasa bütün əhalisini qılıncdan keçirən 
monqollar, Marağanı tanınmaz hala gətirdilər.
174
 
Cebe və Subuqatey başçılığında monqollar əl-Cəzirə üzərindən Suriyaya 
qədər hərəkət etdilər. Daha sonra Eldənizlərə və İraq Səlcuqlularına uzun müddət 
paytaxtlıq edən Həmədana hücum etdilər. Həmədanı əllərinə keçirən monqollar 
şəhəri xarabaya çevirdikdən sonra yenidən Azərbaycana girdilər və bu dəfə 
Ərdəbili özlərinə hədəf seçdilər. Bu dövrdə Ərdəbil köhnə ehtişamını itirmiş, 
xüsusilə də qıpçaq-gürcülərin hücumundan sonra balaca bir şəhər halına gəlmişdir. 
Şəhəri dağıdan monqollar
175
 yenidən Təbrizə gəldilər. Atabəy Özbək qalası 
Naxçıvana qaçdı. Təbriz şəhər hakimi Şəmsəddin ət-Tuğrayi isə monqollara 
hədiyyələr verərək şəhəri onların hücumundan qurtardı. Monqollar buradan Səraba 
yollandılar, Sərabda da Ərdəbildə etdiklərini təkrarlayan monqollar buradan 
Naxçıvana hərəkət etdilər. Naxçıvan kəndlərinin əhalisini öldürməyə başlayınca 
Atabəy Özbəyin oğlu Xamuş onların yanına gəlib üzrxahlıq etdi. Monqollar da 
onlara toxunulmazlıq əlaməti olaraq üzərində damqa olan ağacdan qayrılmış bayqu 
verdilər.
176
 
Monqollar buradan yenidən Ərdəbilə gəldilər. Buradan da Beyləqana 
hücum etdilər. Ramazan 618-ci ildə (19 oktyabr - 17 noyabr 1221) Beyləqanı ələ 
keçirən monqollar qışı Muğan ovasında keçirdikdən sonra şimal-qərb istiqamətində 
hərəkət edərək Tiflisə gəldilər. Burada Gürcüstanda qıpçaqlara hücum etdilər. Qag 
(Göy) ovasında meydana gələn döyüşdə qıpçaqlar 30 min əsgərlərini vuruşma 
meydanında ölü olaraq tərk edib qaçdılar. Kral IV Georgi Laşa ilə ordu başçısı 
İvane Qoluuzunoğlu canlarını güclə qurtara bildilər. Gürcü qaynaqlarının "Tatar və 
Muqal" adı verdiyi monqollar yenidən Kür sahillərinə gəlib Muğanda qışladılar. 
                                                          
174 İbn əl-Əsir, əl-Kamil, IX, s. 337. 
175 Monqollar Ərdəbili mühasirə aldıqlarında orta əsrlərin məşhur İslam tarixçisi və coğrafiyaçısı Yaqut 
əl-Həməvi şəhəri tərk etmək üzrə idi. Buna görə də Ərdəbil haqqında geniş məlumat vermişdir. Yaqut 
Ərdəbilin monqol hücumu sırasında vəziyyətini belə təsvir etmişdir: "Mən şəhəri tərk etdikdən sonra 
Tatarlar buraya yaxınlaşıb əhalini qırmağa başladılar. Tatarlarla şəhər xalqı arasında döyüşlər cərəyan 
etdi; camaat düşmənə qarşı var gücüylə müqavimət edirdi. Hətta onlar şəhərə girmək istəyən Tatarları 
iki dəfə geri qovdular. Ancaq monqollar şəhərə üçüncü dəfə hücum etdilər. Xalqın isə dayanacaq gücü 
qalmamışdır. Buna görə Tatarlar güc bəla şəhərə girdilər. Müsəlmanların üzərinə hücum çəkən 
monqollar bir nəfəri də sağ buraxmayıb hamını doğradılar. Sadəcə, saxlanaraq gizlənənlər öz həyatlarını 
qurtara bildilər. Tatarlar şəhərdə böyük vəhşiliklər törətdilər və sonra da buranı tərk etdilər. Əhalisi 
öldürülmüş şəhər viranəyə qalmışdır. Qorxuducu bir mənzərə ortaya çıxmışdır". Yakut əl-Hamavi, 
Mucemü'I-Buldan, Kahirə (tarix yox). I, s. 183. 
176 Fəzlullah Rəşidəddin bunu "payszu" olaraq yazır ki, bu "bayqu"nun Çincə oxunuşudur. Z.Bünyadov 
da "payszu" şəklində vermişdir. Bax. Raşid ed-Din, Sbornik letopisey, Perevod s persdskiy 
O.İ.Smirnovoy, Moskva-Leninqrad 1952, tom I, kniqa 2, s. 228; Bünyadov, Azərbaycan Atabəyləri, s. 
114-115. 
47 
 
Daha sonra Şirvana hərəkət edib Dərbənd keçidindən keçərək Qafqazı keçib Dəşd-i 
Qıpçaq torpaqlarına girdilər.
177
 
Monqolların birinci səfəri Eldənizlər ölkəsinin talan edilməsi ilə nəticələndi. 
Monqollar Dəşd-i Qıpçaqda qıpçaq ordularını da məğlub edib İdil çayı üzərindən 
Qazaxıstan bozqırlarına doğru hərəkət edib ölkələrinə döndülər. Monqolların 
Dəşd-i Qıpçaqda qıpçaqları məğlubiyyəti üzərinə 50 min qıpçaq Dərbənd 
üzərindən Arana gəldi. Qıpçaqlar Şirvanda bəzi talanlar törətdikdən sonra Gəncəyə 
yaxınlaşdılar. Atabəy Özbəyin Gəncədəki naibi Qaş-Qara ordusuyla onların 
qarşısına çıxsa da qıpçaqlar atabəyə itaət edib onun əmrində xidmət etmək 
istədiklərini ifadə edincə Gəncə ətrafındakı torpaqlarda yerləşdirildilər. Ancaq 
qıpçaqların Gəncə xalqını talan etməsi üzərinə Qaş-Qara onlara hücum edib 
darmadağın etdi. Qaçan qıpçaqlar əvvəlcə Şirvana gəldilər. Ancaq burada 
şirvanşah qoşunları tərəfindən məğlub edilib çoxu əsir alındı.
178
 
Monqol hücumundan sonra Təbrizə gələn Özbək dağıdılmış ölkənin bərpası 
ilə məşğul olmaqdansa adəti üzrə öz kef məclislərinə davam etməyə başladı. Aran 
sərhədlərində isə Gürcüstandakı qıpçaqlar yenidən fəallaşmış, monqolların 
getməsindən istifadə edərək h. 622-ci ildə (1225) Azərbaycana bir hücum təşkil 
etmişdilər. Ancaq qıpçaqlar çox irəli gedə bilmədilər. Çünki monqolların həmən 
arxasından dağılmış Xarəzmşahlar dövlətin hərbi dəstələri peydər pey İraq-i 
Əcəmə hərəkət etməyə başladılar.
179
 
Xarəzmşah Əlaəddin Məhəmmədin fəci şəkildə həyatının sona çatmasından 
sonra oğlanları dağılan imperiyanın parçaları üzərində haqq iddia etməyə 
başladılar. Bunlardan Qiyasəddin Pir şah İraq-i Əcəmə sahib olmuş, Cəlaləddin 
Manqburnu
180
 isə Hindistana hərəkət etmişdir. Cəlaləddin Hindistanda bir müddət 
qaldıqdan sonra Hindistan ilə Kirman arasında yer alan çölləri "dodaqları bir damla 
suya həsrət qalmış şəkildə" keçərək Kirmana, oradan da Farsa yollandı.
181
 
Cəlaləddindən əvvəl Pir şah İraq-i Əcəm əlinə keçirib Eldənizli mülklərinə hücum 
etmişdir. Marağanı əlinə keçirən Pir şaha Atabəy Özbək sülh təklif etmiş və bacısı 
Cəlaliyyə Xatunu da ona ərə vermişdir.
182
 
                                                          
177 İbn əl-Əsir (əl-Kamil, IX, s. 340) monqolların Dərbənd keçidini necə aşdıqları haqqında maraqlı bir 
məlumat verməkdədir. Ona görə, monqollar şirvanşaha elçi göndərib sülh bağlamaq haqqında öz 
adamlarını göndərmələrini istədilər. Bunun üzərinə şirvanşah əsil-nəcabət sahibi 10 nəfərdən ibarət öz 
elçilik heyətini göndərdi. Monqollar bunlardan birini digərlərinin gözü qabağında işgəncə ilə öldürüb, 
qalanlarından Dərbənd keçidinin yolunu göstərmələrini istədilər. Beləcə, monqollar aşılmaz Qafqaz 
keçidini keçərək qıpçaq diyarına getdilər. 
178 Aşurbəyli S., Şirvanşahlar dövləti, Bakı 1997, s. 180-181. 
179 Buniyatov, Qosudarstvo xorezmşaxov, s. 166 vəd. 
180 Qaynaqlarda bu hökmdarın adı "Manqburnu", bəzən də "Məngü-Berti" şəklində keçir. Manqburnu 
qədim türkcədə "böyük burunlu" deməkdir. Məngü-Bərti isə "əbədi qurd" mənasına gəlir. Bu iki ad 
arasında qaynaqlarda yer alan fərqin Cəlaləddinin adının tam oxunmamasından irəli gəlməkdədir. 
Ayrıca, "manq" türklərdə boy adı mənasını da verməkdədir. 
181 Eyni əsər, s. 167. 
182 En-Nasevi, Jizneopisanie, s. 120. 
48 
 
Pir şah Eldənizləri öz vassalına çevirdikdən sonra Reyə döndü. Burada Pir 
şah ilə onun ordu başçısı Yığan-Toqş
183
 arasında mübahisə ortaya çıxdı və Yığan-
Toqş əmrindəki 50 min ordu ilə ondan ayrılaraq Azərbaycana hərəkət etdi. 
Azərbaycanı yağmalayan Yığan-Toqş Pir şaha məğlub olunca Arana qaçdı. Qışı 
Muğanda keçirən Yığan-Toqş bahar olunca yenidən Azərbaycanda peyda oldu. 
Xəlifədən gələn təklif üzərinə Həmədana gələn Yığan-Toqş burada Cəlaləddin 
Manqburnu tərəfindən darmadağın edilərək əsir edildi. Bununla da İraq-i Əcəm ilə 
Azərbaycanda Cəlaləddinin hakimiyyəti başladı. Cəlaləddin Orta Şərqə gəldiyi 
sırada buradakı bütün hakimlərə məktublar yazaraq məqsədinin monqolları 
müsəlman ölkələrinə dəvət edən xəlifəni cəzalandırmaq olduğunu, onların 
hakimiyyətinə toxunmayacağını bəyan etdi.
184
 Ardından xilafətə aid torpaqlara 
hücum edən Cəlaləddin burada üst-üstə bir neçə dəfə xilafət ordularını məğlub edib 
Bağdadı mühasirə altına alsa da şəhəri ala bilməyincə Marağa xalqından aldığı 
məktublar üzərinə Azərbaycana soxuldu. Cumadi-əvvəl 622-ci ildə (11 may - 9 
iyun 1225) heç bir müqavimətlə qarşılaşmadan Marağanı alan Cəlaləddin şəhərin 
bərpasını əmr etdi. Daha sonra Cəlaləddin Təbrizi mühasirəyə alaraq 17 rəcəb 622-
ci ildə (15 iyul 1225) Eldənizlərin paytaxtını əlinə keçirdi. Atabəy Özbək isə 
mühasirədən əvvəl şəhəri tərk edib Gəncəyə qaçdı.
185
 Buna rəğmən Xarəzmşah 
Cəlaləddin şəhərdə qalan Özbəyin ailəsinə yaxşı davranış göstərdi və atabəyin 
arvadı Məlikə Xatunun istəyini yerinə yetirərək onu Xoya göndərdi. Bir neçə həftə 
Təbrizdə qalan Cəlaləddin vəziri Şərəf əl-Mülkü buraya öz naibi təyin edərək 
Gürcüstana Qıpçaqların üzərinə hərəkət etdi. Bu vaxt Abxaz-Kartli krallığının 
hökmdarı IV Georgi Laşa ölmüş, yerinə bacısı Rusudana (1224-1245) keçmişdir. 
Cəlaləddin Manqburnu çox az qüvvətlə Araz çayını keçib, 22 ildir qıpçaq 
Qoluuzunoğlunun əlində olan Divini aldı. Gerni çayı ətrafındakı Gerni qəsəbəsində 
Atabək İvane Qoluuzunoğlunun
186
 əmrindəki 70 minlik qıpçaq ordusu ilə 
qarşılaşan Cəlaləddin iyul 1225-ci ildə onları məğlub etdi və Axıska əyalətinin 
hakimi və qıpçaq ordusunun sağ qanadının komandanı qıpçaq əsilli Şalvanı əsir 
aldı. Rəvayətə görə, Cəlaləddinin qıpçaq-gürcü orduları üzərindəki bu qələbəsinə 
çox sevinən Atabəy Özbək belə demişdir: "gürcülər üzərinə etdiyi bu qəza, Hz. 
Əlinin qəzasına oxşayır və Bədir ilə Xeybər qəzalarını unutdurur".
187
 
Bu vaxt Gəncədə olan Atabəy Özbək, naibi Cəmaləddin əl-Quminin 
sultanın tərəfində keçməsindən qorxub Naxçıvana qaçdı və Əlincə qalasında 
                                                          
183 Qaynaqlarda bu əmirin adı "İğan-Taisi" olaraq keçir (bax. Bünyadov, Azərbaycan Atabəyləri, s. 118). 
Doğrusu, "Yığan-Toqş" olması lazımdır. 
184 Eyni əsər, s. 119-120. 
185 İbn əl-Əsir, əl-Kamil, IX, s. 258; en-Nasevi, Jizneopisanie, s. 115 vəd. 
186 Qıpçaqlar Gürcüstanda geniş torpaqlar əldə etdikdən sonra öz atabəyliklərini qurmuşdular. 
Bunlardan ikisi ortodoks qıpçaq əsilli Çarlı Atabəyliyi (1267-1578), digəri isə Qoluuzunoğulları 
Atabəyliyi olmuşdur. Buna görə də bunlar "atabəy" ünvanına sahib idilər. Çünki bu qıpçaq bəyləri 
kralların atabəyi hesab edilirdi. Bax. Kırzıoğlu, Kıpçaklar, s. 148-162. 
187 Histoire de la Georige, I, s. 490; Kırzıoğlu, Kıpçaklar, s. 145. 
49 
 
gizləndi. Ancaq burada olarkən arvadı Məlikə Xatunun Cəlaləddin ilə evləndiyini 
eşidən Özbək bir neçə gün boyunca vaxtını içki içməklə keçirdi və böyük ehtimalla 
içki səbəbiylə girdiyi komadan ayılmayıb öldü. Mənbələr onun ölüm tarixini dəqiq 
verməsələr də, hər halda bu hadisə 1225-ci ilin ikinci yarısında olmuşdur.
188
 
Atabəy Özbəyin ölümü, Azərbaycan Atabəyləri Eldənizlilərin hakimiyyətinin 
rəsmən sonu demək idi. Ondan sonra Eldənizlilərin taxtına oğlu Xamuş çıxsa da, 
onun hakimiyyətinin Naxçıvan xaricinə çıxmadığı məlumdur. Xamuş haqqında çox 
az məlumat vardır. Onun 1230-cu ildə ismaililərin yanına getdiyi və Eldənizlər 
sülaləsinə son verildiyi xəbər verilir.
189
 
Eldənizlərin əlindəki bütün torpaqları əlinə keçirən Xarəzmşah Cəlaləddin 
Manqburnu fəaliyyətlərini 1231-ci ilə qədər davam etdirmiş, 28 ramazan 627-ci 
ildə (10 avqust 1230) meydana gələn Yassı Çəmən döyüşündə Türkiyə Səlcuqluları 
və Əyyubilərin birləşmiş orduları tərəfindən məğlub edilərək bütün ordusunu 
itirdikdən sonra monqolların ikinci səfəri qarşısında heç bir fəallıq göstərə 
bilməyib qaçdığı Anadoluda 1231-ci ilin avqustun ortalarında köçərilərdən biri 
tərəfindən öldürülmüşdür. 
 
Eldənizlər dövrünün mədəni həyatı 
 
Eldənizli Atabəylərinin 100 ilə yaxın hakimiyyət dövründə Azərbaycan 
siyasi, iqtisadi və mədəni cəhətdən intibah dövrü keçirmişdir. Eldənizlilərin İraq 
Səlcuqlu idarəsini də əllərinə keçirməsiylə Böyük Səlcuqlu coğrafiyasının mərkəzi 
ölkəsi halına gələn Azərbaycan Yaxın və Orta Şərqin ən pərəstişli ölkəsi hesab 
edilirdi. Bu dövrdə Gəncə, Naxçıvan, Beyləqan, Ərdəbil, Təbriz, Marağa yüz 
minlərlə əhalisi olan dövrün "metropol" şəhərləri idilər. Bu şəhərlər sadəcə, ticari 
cəhətdən deyil, mədəni və memari cəhətdən də diqqət mərkəzində idilər. 
Bu dövrü böyük tədqiqatçılarından Z.Bünyadov "Səlcuqlu sultanları, eləcə 
də sonralar onları əvəz edən Atabəylər qəbilə quruluşunu mühafizə edən və yazısız 
türk dillərində danışan köçərilərin nümayəndələri idilər"
190
 şəklindəki ifadəsi doğru 
deyildir. Hər şeydən əvvəl Qaşqarlı Mahmudun məşhur əsəri "Divan Lüqət-it-
Türk" adlı əsəri Böyük Səlcuqlular dövründə Bağdadda yazılmışdır. Ayrıca bu 
dövrə aid Orta Asiyada Qaraxanlı və Xarəzm türk ləhcələrində xeyli əsər 
günümüzə qədər gəlib çatmışdır. Buna görə "Səlcuqlu və Atabəylərin yazısız türk 
dilində" danışması haqqındakı görüşlər doğru olmadığı kimi, Səlcuqlu boylarının 
iyerarxiyasını "qəbiləçiliklə" ittiham etmək də böyük bir səhvdir. Ayrıca bu dövrdə 
                                                          
188 İbn əl-Əsir, əl-Kamil, IX, s. 360; en-Nasevi, Jizneopisanie, s. 164; Bünyadov, Azərbaycan 
Atabəyləri, s. 125. 
189 Bünyadov, Azərbaycan Atabəyləri, s. 125-126-da Eldənizlilərin axırıncı nümayəndəsinin Xamuşun 
oğlu Nüsrətəddin olduğu qeyd edilir. 
190 Eyni əsər, s. 222. 
 
50 
 
farsca yazan şairlərin türk dilində yazmadıqlarını iddia etmək də doğru deyildir. 
Nizami Gəncəvinin əsərlərindən "Leyla və Məcnun"da diqqətçəkici bir məlumat 
vardır. Orada Nizami əsərlərini türk dilində yazmaq istədiyindən, ancaq Şirvan 
sarayının bu dili xor gördüyündən şikayət etməkdədir. Ayrıca Nizaminin türk əsilli 
bir şair olduğu da onun öz şeirlərindən məlumdur. Misal üçün, əsərlərinin birində 
belə deyir: 
Farscası: 
Pedər mər pedər məra Tork bud, Dər niru hər yek yeki gorg bud. 
Türkcəsi: 
Mənim atalarım və babalarım türkdür. Hər biri gücdə sanki bir qurddur.
191
 
Şirvanşahlar sarayında bu dövrdə şairlər topluluğu meydana gəlmiş və 
bunlar özlərinə məxsus bir ekol (məktəb) təşkil etmişdilər. Daha çox qəsidə 
janrında yazan bu şairlərin başında Gəncəli Əbül-Üla (öl. 1159) dururdu. Uzun 
illər "məlikül-şüara" vəzifəsini icra edən Əbül-Ülanın bir başqa xüsusiyyəti də 
ətrafında istedadlı şairləri toplamasıydı. İzzəddin Şirvani, Əfzələddin Xaqani, 
Fələki Şirvani, Mücirəddin Beyləqani və d. Bunlar arasında ən məşhuru Əfzələddin 
Bədil ibn Əli (1121-1199) idi. O özünə türk hökmdarlarının aldığı "xaqan" (kağan) 
ünvanına uyğun "Xaqani" ləqəbini almışdır. Atası Əli xarrat olan Xaqani ana 
tərəfdən süryani idi. Xaqanidə görülən xristian təsirləri ona anasının təlqin etdiyi 
qeyd edilir.
192
 Şəxsiyyət olaraq bir az şöhrətpərəst olan şairin həyatı ziqzaqlı 
keçmiş, şirvanşahlarla arası pozulmuş və bunun nəticəsində də bir müddət 
həbsxanalarda qalmışdır. Şirvan saray mühitində şairlər arasında da davamlı 
rəqabətin olması onların hökmdar qarşısında bir-birlərinə iftira atmasına nədən 
olmuş və bu da bəzi şairlərin şah əliylə cəzalandırılmasıyla nəticələnmişdir. Xaqani 
də bunun çiləsini çəkənlərdən olmuşdur. Zira özü də bu yola baş vurmuş, ona 
müəllimlik edən Əbül-Ülanın şərlənməsində rol oynamışdır. Xaqani dövrünün və 
əslində bütün zamanların ən böyük qəsidə şairi olaraq məşhur olmuşdur. 
Qəsidələrində şirvanşahlardan II Mənuçöhr və I Axsitan (Aksartan) xaricində İraq 
Səlcuqlu sultanları Məsud və III Toğrula, Eldənizli atabəyi Qızıl Arslana və 
Xarəzmşahlardan Atsız ilə Təkişə medhiyyələr qoşmuşdur. Məddah-şair 
vəzifəsinin icrası yanında Xaqaninin şeirlərində bədii təsvirlərin güclü olması, bəzi 
fəlsəfi analizlərə yer verməsi, xüsusilə də məşai fəlsəfəsinin yaxınlığı diqqət çəkir. 
Bəzən də ağır və ağdalı bir üslubun işləndiyi Xaqanidə "şikayət-tənqid" növü də 
çox gözəl ifadə edilmişdir. Bütün bunlara rəğmən Xaqani daha cox bir "sərlövhə 
şairi" kimi yaddaşlarda qalmışdır. Bunu onun təmtəraqlı ifadələri, şəxs (hökmdar) 
mərkəzli təsvirçiliyi, bənzətmələrində bol miqdarda görülən tərifbazlığı açıq-aydın 
                                                          
191 Burada keçən "qurd" sözünü sovet ədəbiyyatında "kürt" şəklində oxunmuşdur ki, bu səhvdir. 
192 «Həbsdən şikayət və azad olması üçün Rum qeysərindən xahiş" qəsidəsində bunu aydın görürük. 
Maraqlı olan, Xaqaninin bu qəsidəsində Hz. İsa haqqındakı təsvirlərinin islam deyil, xristian dininə 
uyğun şəkildə verməsidir. 
 
51 
 
ortaya qoymaqdadır. Buna rəğmən, Xaqani, Səlcuqlu şairi Muizzi kimi tam bir 
məddah şairi olmamış, realist mövzulara da yer vermişdir.
193
 
Şirvan sarayının məşhur şairlərindən biri də Fələki Şirvani (1108/10 - 
1159/65) olmuşdur. III Mənüçehr dövrünün şairlərindən olan Fələki, Xaqaninin 
həmyaşıdı və eyni mühitin söz ustadı hesab edilir. Çox az əsərinin dövrümüzə 
qədər gəldiyi bu şairdə də peripatik fəlsəfi ənənənin təsiri özünü büruzə 
verməkdədir. Mədhiyyəçi şairlərin başında gələn Fələkidə obrazçılıq, ahəng və 
təsvirçilik qabiliyyətinin çox üstün olduğu özünü ortaya qoymaqdadır. Mədhiyyə 
və mədhiyyəçilik haqqında Azadə Rüstəmovanın yazdıqları hələ də keçərlidir: 
"Mədhiyyə ədəbiyyatının uzun tarixi bir keçmişi vardır. Hələ ərəblərdə "cahiliyyə" 
dövründən, İranda Sasanilər zamanından mövcud olmuş bu janrın VII əsrdə Əxtəl, 
VIII əsrdə Əbu Təmmam, X əsrdə Mütənəbbi kimi ərəbdilli, XI əsrdə Orta Asiyada 
Samanilər və Qəznəvilər sarayında Ünsürü, Əscədi, Əsədi, Fərruxi, Mənuçehri 
kimi farsdilli nümayəndələri məşhur idi. Mədhiyyəçilik Yaxın və Orta Şərqdə, o 
cümlədən, Azərbaycanda, xüsusən XI-XII əsrlərdə geniş vüsət tapmış, saray 
şerinin vacib estetik kateqoriyasına çevrilmişdi. Hökmdarlar, əyalət əmirləri; hətta 
bu və ya digər feodal sarayının hakimi sənətdən öz nüfuz dairəsini və şöhrətini 
əbədiləşdirmək üçün bir vasitə kimi istifadə etməyə çalışır, saraylarında məddah 
şairlər saxlayırdılar"
194
. Buna görə də dövrün saray şairlərinin məddah-şairi olması 
təsadüfi deyildir. Fələki də bu xüsusiyyətlərə sahib bir şair olmuşdur.
195
 
Fələki nücum, riyaziyyat, xəttatlıq və ərəb dilinin gözəl bilicisi idi. O da 
Əbül-Üla, Xaqani, Beyləqani kimi şirvanşahların zülmünə uğramış və həyatının 
son illərini həbsxanada keçirmişdir. Fələkinin şeirlərinin bir digər əhəmiyyəti tarixi 
bir mətin xüsusiyyəti daşımasıdır.
196
 
Məlik əş-Şüəra Əbül-Məkarim Mücirəddin əl-Beyləqani (öl. 1197/98) 
Xaqaninin şagirdlərindən olmuş və istedadlı bir şair idi. Bir müddət şirvanşahlar 
sarayında yaşamış, daha sonra Eldənizli atabəylərinə xidmət etmişdir. 
Qəsidələrində də atabəyləri və İraq Səlcuqlu sultanlarını mədh etmişdir.
197
 
Sultan əl-füzəla ləqəbiylə anılan Əsirəddin Əbül-Fəzl Məhəmməd ibn Tahir 
əl-Axsikəti (öl. 1184?) əslən Orta Asiyalı bir türk olub Atabəylər sarayında xidmət 
etmişdir. Şeirlərində Xaqani təsiri özünü göstərməkdədir.
198
 
                                                          
193 Xaqaninin külliyyatı üçün bax. Xaqani, Seçilmiş əsərləri, Tərtib edən: Məmmədağa Sultanov, Bakı 
1987; Onunla əlaqədar yazılmış ən yaxşı xarakteristika üçün bax. Bünyadov, Azərbaycan Atabəyləri, s. 
222-223. 
194 Rüstəmova A., Fələki Şirvani, Bakı 1986, s. 31. 
195 Fələki haqqında ən yaxşı tədqiqat üçün bax. Falaki-i Shirwani. Divan, edlited by Hadi Hasan, 
London 1929; Hadi Hasan M., Falaki-i Shirwani and his unique diwan in Madras, Islamic Culture, 
April/1950. 
196 Bünyadov, Azərbaycan Atabəyləri, s. 224. 
197 Eyni yer. 
198 Xaqani intiqam hissi ilə "poeziya karvanının qarətçisi" adlandırmışdır. Eyni yer. 
52 
 
Məlikül-kəlam ünvanı alan Zahirəddin Tahir ibn Məhəmməd əl-Fəryabi 
(1160-1202) Orta Asiyanın Faryab şəhərindən olub Azərbaycan Atabəylərindən 
Pəhləvanın, Qızıl Arslanın və Əbu Bəkrin xidmətində olmuş və Təbrizdə vəfat 
etmişdir. Qəsidə janrında çoxlu şeirlər yazmış, ələlxüsus da Xaqanini təqlid 
etmişdir.
199
 
Azərbaycan Atabəyləri sarayında fəaliyyət göstərən və yazıb-yaradan şairlər 
arasında Seyyid Zülfüqar Şirvani, Qivami Mütərrizi, Fərrux Şirvani, Cövhəri, 
Yusif Füzuli, Kəmaləddin Naxçıvani, Seyyid İzzəddin əl-Ələvi və d. adlarını 
çəkmək mümkündür.
200
 
Dövrün heç şübhəsiz ən məşhur şairi Nizami təxəllüsü ilə bilinən Gəncəli 
Əbu Məhəmməd İlyas ibn Yusif ibn Zəki Müəyyəd Nizami (1140/1 - 1209/11) 
olmuşdur. Şərq ədəbiyyatında "xəmsə" (beşlik) adıyla məruf ədəbi silsilənin əsasını 
qoyan Nizami şirvanşahlar və atabəylər adına əsərlər yazmışdır. Onun bu səpkidə il 
əsəri Məxzənül-əsrarı (1178/79) Ərzincan hakimi Fəxrəddin Bəhramşah ibn 
Davuda (1162-1225), Xosrov və Şirini (1180/81) III Toğrul, Cahan Pəhləvan və 
Qızıl Arslana, Leyla və Məcnunu (1188) Şirvanşah I Aksartana, Yeddi Gözəli 
(1197) Marağa hakimi Körpə Arslana, İskəndərnaməni (1196-1200) isə Əhər 
hakimi Nüsrətəddin Piştəginə ithaf etmişdir.
201
 
Z.Bünyadov bu dövrdə fəaliyyət göstərən məşhur alimlərin siyahısını 
tutmuşdur. Bunların başında Fəxrəddin Əbülfəzl İsmail ibn əl-Müsənna ət-Təbrizi 
(öl. 1185) durmaqdadır. Nizamiyyə mədrəsəsində təhsil alan bu alimin günümüzə 
qədər gəlib çatmayan "Tarix-i Azərbaycan" adlı bir əsər yazmışdır. Bu qiymətli 
əsərin bizə qədər gəlib çatmaması böyük bir talesizlik hesab edilməlidir.
202
 
Əbülfəzl Mahmud ibn Əhməd ibn Məhəmməd əl-Ərdəbili (öl. 1228) adlı 
məşhur alim Nizamiyyə və Kəmaliyyə mədrəsələrində dərslər vermişdir.
203
 
Əbdülxalıq ibn Əbülməali ibn Məhəmməd əl-Arrani (öl. 1236) Aran əsilli 
bir alim olub, Mosul və Axlatda fiqh sahəsində dərslər vermişdir.
204
 
Əz-Zəki ibn əl-Hüseyn ibn Ömər əl-Beyləqani (öl. 1277) məşhur fiqh alimi 
olmuş, eyni zamanda da ticarətlə həyatını keçindirmişdir. Beyləqanlı alim, 
monqolların hücumu üzərinə ölkəsini tərk edərək İraqa, oradan da Ədenə getmiş və 
orada vəfat etmişdir.
205
 
Əminəddin Müzəffər ibn Əbu Məhəmməd ibn İsmail ibn Əli ət-Təbrizi 
(1163-1225) adlı Təbrizli alim dövrünün məşhur fiqh bilginlərindən olmuş, əvvəlcə 
Nizamiyyə mədrəsəsində, daha sonra isə Qahirənin ən-Nasiriyyə mədrəsəsində 
müəllimlik etmişdir. Fiqh sahəsində bəzi ictihadlar edən alimin üç cildlik Saktül-
                                                          
199 Eyni əsər, s. 224-225. 
200 Eyni əsər, s. 225. 
201 Eyni əsər, s. 225-226. 
202 Eyni əsər, s. 230. 
203 Eyni yer. 
204 Eyni əsər, s. 230-231. 
205 Eyni əsər, s.231.  
53 
 
fəvaid və ər-Razinin əl-Vəcizinin xülasəsi olan əl-Müxtəsər əsərləri vardır. 
Ömrünün axırlarını Şirazda keçirən alim, burada da Salqurlu Atabəylərinin 
hörmətini görmüşdür
206
 
Tacəddin Əbülfəzail Məhəmməd ibn əl-Hüseyn ibn Abdullah əl-Urməvi (öl. 
1225) adlı Urmiyəli alim Fəxrəddin ər-Razinin tələbəsi olmuş və Nizamiyyə 
mədrəsəsində müəllimlik etmişdir. Onun əl-Hasil adlı əsərinin əlyazması bu gün 
Paris Millət Kitabxanasının Şərq Yazmaları fondunda saxlanılmaqdadır.
207
 
Umadətəddin Əbu Mənsur Məhəmməd ibn Əsəd ibn Məhəmməd ibn 
İmadəddin Əbdülhəmid ibn Məhəmməd ət-Təbrizi (1093-1178) dövrünün məşhur 
alimlərindən olub Nizamiyyədə dərslər vermişdir. Bu alim məşhur islam alimi əl-
Qazzalinin də müəllimi olmuşdur.
208
 
Əbu Hifz Ömər ibn Osman ibn Şüəyb əl-Cənzi (öl. 1160) adıyla tanınan bu 
alim ixtisasca ədəbiyyatçı olmuşdur. Nizamiyyə mədrəsəsində və Həmədanda 
dərslər vermiş və həyatının son günlərini Mərvdə keçirmişdir.
209
 
Əbülfəzl İsmail ibn Əli ibn İbrahim əl-Cənzəvi (öl. 1192) Azərbaycanın 
Cənzə şəhərindən olan bu fiqh alimi uzun müddət Dəməşq şəhərinin baş qazısı 
olmuşdur.
210
 
Xəttat ibn Asim ibn Bəkran Əbülfəzl ən-Naxçıvani Gəncənin Dar əl-Kütub 
(kitabxana) sahibi işləmişdir.
211
 
Adları keçilən dövrünün bu məşhur alimləri xaricində Şəmsəddin ət-
Təbrizinin (öl. 1247) adı xüsusilə qeyd edilməlidir. Məşhur dərviş və sufi olan bu 
alim Şəms Təbrizi adıyla tanınmış və Mövlana Cəlaləddin Ruminin xacəsi 
olmuşdur. Rəvayətə görə, Mövlananın oğlu tərəfindən hazırlanan bir sui-qəsdə 
qurban getmişdir.
212
 
Fiqh alimi Şeyx Əbu Hamid əl-Urməvi, məşhur qazı Şəmsəddin əl-Hüviyyi 
(öl. 1242), Nizamiyyə mədrəsəsi müəllimi Qivaməddin Əbu Nəsr Yunis ibn 
Mənsur ibn İbrahim əş-Şirvani (öl. 1258), əl-Atabəkiyyə mədrəsəsi müdərrisi 
Kəmaləddin Əbu Abdullah Əbu Məhəmməd ibn İmadəddin Əbdülhəmid ibn 
Məhəmməd Əli ibn Məhəmməd Əbu Musa ət-Təbrizi (öl. 1230/31) və digərləri də 
Azərbaycan Atabəyləri Eldənizlər dövrünün tanınmış simaları arasında qeyd 
edilirlər.
213
 
  
                                                          
206 Eyni yer. 
207 Eyni yer. 
208 Eyni yer. 
209 Eyni yer. 
210 Eyni yer. 
211 Eyni yer. 
212 Eyni əsər, s. 232. 
213 Eyni yer. 
54 
 
 
 
MÜNDƏRİCAT 
 
Azərbaycan Atabəyləri Eldənizlər ............................................................................ 3 
Azərbaycanda Səlcuqlu hakimiyyəti ........................................................................ 4 
Gürcüstanda qıpçaq hakimiyyəti ............................................................................ 14 
Eldənizlərin ortaya çıxması .................................................................................... 21 
Eldənizlərin çiçəklənməsi və inkişafı ..................................................................... 25 
Eldənizlərin süqutu ................................................................................................. 39 
Eldənizlər dövrünün mədəni həyatı ........................................................................ 49 
 
 
 
  
55 
 
 
 
Əkbər N.Nəcəf. 
 
 
SƏLCUQLU DÖVLƏTLƏRİ VƏ ATABƏYLƏRİ TARİXİ 
(Oğuzların ortaya çıxmasından - XIV əsrə qədər). 
 
 
 
 
 
NAŞİR: ġahbaz XUDUOĞLU 
KOMPYUTER TƏRTİBATI: Sahib QƏNĠYEV 
KORREKTOR: Ceyran ABBASOVA 
 
 
 
 
 
Çapa imzalanmışdır: 07.01.2010 
Formatı 70x100 1/16. Fiziki ç/v 47,25. 
Sifarişli. Tirajı 300. 
 
 
 
 
 
QANUN NƏŞRİYYATI 
Bakı, AZ 1102, 
Tbilisi pros., II Alatava 9. 
Tel: 431-16-62; 493-84-30; 
431-38-18 
E-mail: xuduoglu@gmail.com 
Web: qanun.az 
 
 
