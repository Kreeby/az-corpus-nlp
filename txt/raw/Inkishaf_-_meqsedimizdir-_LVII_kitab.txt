 
 
 2 
 
 
ƏLLİ YEDDİNCİ KİTAB 
————— 
MAY 2013 - İYUL 2013 
 
 
 
 
 
 
 
 
AZƏRNƏŞR  
BAKI - 2018 
 3 
 
 
 
ÇIXIŞLAR * NİTQLƏR 
 
BƏYANATLAR * MÜSAHİBƏLƏR 
 
MƏKTUBLAR * MƏRUZƏLƏR 
 
MÜRACİƏTLƏR  
 
 
 
AZƏRNƏŞR  
BAKI – 2018 
 4 
BBK 32 
Ə 56            
Buraxılışına məsul 
akademik 
 
RAMİZ MEHDİYEV 
 
ƏLİYEV İLHAM 
 
Ə 56  İnkişaf – məqsədimizdir. B., Azərnəşr, 2018,  392 səh.  
 
            Azərbaycan Respublikasının Prezidenti İlham Əliyevin oxu-
culara təqdim olunan  «İnkişaf–məqsədimizdir» çoxcildliyinin bu cil-
dində də müstəqil Azərbaycan dövlətinin möhkəmləndirilib inkişaf 
etdirilməsinə, respublikamızın sürətli iqtisadi tərəqqisi və yüksəlişi, 
xalqımızın rifahının yaxşılaşdırılması üçün aparılan islahatlara həsr 
olunmuş materiallar toplanmışdır.  
      Kitabda dövlət başçısının İsveç Krallığına işgüzar səfəri zamanı, həmçinin 
ölkəmizə gələn xarici dövlət və hökumət rəhbərləri, siyasi xadimlər, 
nümayəndə heyətləri ilə görüşləri, dərin məzmunlu söhbətləri, nitq və 
çıxışları, nüfuzlu mətbuat orqanlarına və televiziya kanallarına verdiyi bəyanat 
və müsahibələri, müraciət və məktubları geniş yer tutmuşdur.  
        Bu görüşlərdə və danışıqlarda dünyanın aparıcı dövlətləri ilə 
ikitərəfli münasibətlərin vəziyyəti və perspektivləri müzakirə olun-
muş, Azərbaycanın ən ağrılı problemi olan Dağlıq Qarabağ məsələ-
sinin həllində, münaqişənin nizamlanmasında Azərbaycan Preziden-
tinin prinsipial mövqeyi öz əksini tapmışdır. Ölkə başçısı bütün görüş 
və danışıqlarında diqqəti Ermənistanın işğalçılıq siyasətinə yönəldib, 
dünya ictimaiyyətini regionun inkişafına əngəl olan Dağlıq Qarabağ 
münaqişəsinin beynəlxalq hüququn norma və prinsipləri çərçivəsində 
həllinə dəstək olmağa çağırır. 
 
ISBN  978-9952-8100-7-3 
 
32-ББК                         
2018651(07)М
0801000000
Я   

 
     © Azərnəşr, 2018 
 5 
 
AVROPA ŞURASI PARLAMENT 
ASSAMBLEYASININ PREZİDENTİ  
JAN-KLOD MİNYONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
26 may 2013-cü il 
 
Azərbaycan Respublikasının Prezidenti İlham Əliyev ma-
yın 26-da Avropa Şurası Parlament Assambleyasının prezidenti 
Jan-Klod Minyonun başçılıq etdiyi nümayəndə heyətini qəbul 
etmişdir. 
Dövlətimizin başçısı Azərbaycan ilə Avropa Şurası Parlament 
Assambleyası arasında uğurlu əməkdaşlığın həyata keçirildiyini 
vurğulayaraq qarşılıqlı səfərlərin və görüşlərin əlaqələrimizin 
genişlənməsi işində rolunu qeyd etdi. 
Prezident İlham Əliyev Avropa Şurası Parlament Assamble-
yasının prezidenti Jan-Klod Minyonun ölkəmizə səfərinin əmək-
daşlığımızın perspektivləri ilə bağlı məsələlərin müzakirəsi üçün 
yaxşı imkan yaradacağına əminliyini bildirdi. 
Avropa Şurası Parlament Assambleyasının prezidenti Jan-Klod 
Minyon Azərbaycana ikinci dəfə səfər etməsindən məmnunluq hissi 
keçirdiyini vurğulayaraq ölkəmizdə sürətli inkişaf proseslərinin 
şahidi olduğunu söylədi, Azərbaycanın iqtisadi və digər sahələrdə 
qazandığı uğurların önəmini diqqətə çatdırdı. Qonaq səfərinin 
əsas məqsədlərindən birinin Azərbaycanın Avropa Şurasının 
Nazirlər Komitəsinə qarşıdan gələn sədrliyinə hazırlıq prosesi ilə 
bağlı məsələlər ətrafında fikir mübadiləsinin aparılmasından 
ibarət olduğunu dedi. 
Görüşdə Azərbaycan ilə Avropa Şurası Parlament Assamble-
yası arasında əməkdaşlığa dair məsələlər müzakirə olundu. 
 
 
 
 6 
 
AZƏRBAYCAN XALQ CÜMHURİYYƏTİNİN 
ŞƏRƏFİNƏ UCALDILMIŞ ABİDƏNİ ZİYARƏT 
 
27 may 2013-cü il 
 
Azərbaycan Respublikasının Prezidenti İlham Əliyev 
mayın 27-də Azərbaycan Xalq Cümhuriyyətinin şərəfinə payta-
xtın İstiqlaliyyət küçəsində ucaldılmış abidəni Respublika Günü 
münasibətilə ziyarət etmişdir. 
1918-ci il mayın 28-də Azərbaycan Xalq Cümhuriyyətinin ya-
radılması xalqımızın həyatına böyük və tarixi hadisə kimi daxil 
olmuşdur. Müstəqil, azad, demokratik respublika qurulmasını 
qarşısına məqsəd qoyan Azərbaycan Xalq Cümhuriyyəti cəmi 23 
aylıq fəaliyyəti dövründə xalqımızın milli mənlik şüurunu özünə 
qaytarmış, öz müqəddəratını təyin etməyə qadir olduğunu 
nümayiş etdirmişdir. 
1918-ci il mayın 28-də Tiflisdə qəbul edilmiş «İstiqlal Bə-
yannaməsi»ndən – «Əqdnamə»dən də göründüyü kimi, bu möh-
təşəm tarix xalqımızın müstəqillik amalını daha da güc-
ləndirmiş, onu heç vaxt ölməyə qoymamışdır. 
XX əsrin sonunda yenidən müstəqilliyinə qovuşan Azərbaycan 
öz suverenliyini qoruyub saxlamağı bacarmışdır. Ümummilli 
lider Heydər Əliyev Azərbaycan dövlətçiliyinin qorunması üçün 
qətiyyətli tədbirlər görmüş, ölkədə davamlı ictimai-siyasi sabitliyi 
bərqərar etmişdir. Ulu öndər Heydər Əliyevin şah əsəri olan 
müstəqil Azərbaycan dövləti sürətli inkişaf yoluna qədəm 
qoymuşdur. 
Şərqdə ilk demokratik respublika olan Azərbaycan Xalq 
Cümhuriyyəti XX əsrin sonunda yenidən istiqlaliyyətinə qovuşan 
müstəqil Azərbaycanın şərəfli tarixində böyük mərhələnin başlan-
ğıcını qoymuşdur. Xalqımız Azərbaycan Xalq Cümhuriyyətinin 
yarandığı bu şərəfli tarixi – 28 Mayı Respublika Günü kimi 
qeyd edir. 
 7 
Abidənin ətrafında Fəxri qarovul dəstəsi düzülmüşdü. 
Dövlətimizin başçısı abidənin önünə əklil qoydu. Azərbaycan 
Respublikasının Dövlət himni səsləndirildi. 
 
 
 8 
 
28 MAY – RESPUBLİKA GÜNÜ MÜNASİBƏTİLƏ 
RƏSMİ QƏBULDA İŞTİRAK 
 
«Buta» sarayı 
 
27 may 2013-cü il  
 
Azərbaycan Respublikasının Prezidenti İlham Əliyev 
mayın 27-də «Buta» sarayında Azərbaycanın milli bayramı – 
Respublika Günü münasibətilə keçirilən rəsmi qəbulda iştirak 
etdi və nitq söylədi. 
  
          Azərbaycan prezidenti İlham Əliyevin nitqi 
 
Hörmətli xanımlar və cənablar, əziz dostlar! 
Mən sizi və bütün Azərbaycan xalqını qarşıdan gələn Res-
publika Günü münasibətilə ürəkdən təbrik edirəm, hər birinizə 
cansağlığı, xoşbəxtlik arzulayıram. 
95 il əvvəl müsəlman aləmində ilk dəfə olaraq Azərbaycanda 
Demokratik Respublika yaranmışdı. Bu, böyük və tarixi hadisə idi. 
Çünki Azərbaycan xalqı əsrlər boyu arzuladığı müstəqilliyə, 
azadlığa qovuşurdu. Azərbaycan xalqının artıq öz dövləti var idi. 
Respublikanın yaranması eyni zamanda, müsəlman aləmində 
respublika quruluşunun yayılmasına da təkan vermişdir. 
Qısa müddət ərzində bütün dövlət qurumları, dövlət təsisat-
ları yaradılmışdır. Demokratik inkişaf gedirdi, qadınlara səs-
vermə hüququ verilmişdi, Milli Ordu yaradılmışdı. Bir sözlə, 
respublikanın qurucuları böyük işlər görmüşdülər və Azər-
baycan xalqı onların xatirəsinə böyük hörmətlə yanaşır. «İstiqlal 
Bəyannaməsi»ni imzalayanların şərəfinə Bakının mərkəzində 
abidə ucaldılmışdır. 
Ancaq müəyyən səbəblər üzündən 2 ildən sonra respublika süqut 
etmişdir və Azərbaycan müstəqillikdən məhrum olmuşdur. Ondan 
sonra sovet dövrü başlamışdır. Biz 71 il Sovet İttifaqının tərkibində 
 9 
yaşamışıq. Biz azad, müstəqil deyildik. Buna baxmayaraq, 
Azərbaycanda inkişaf prosesi gedirdi. Hesab edirəm ki, o illər 
ərzində müsbət məqamlar da kifayət qədər çox idi. İlk növbədə, 
savadsızlığa qarşı mübarizə gözəl nəticələr vermişdir. Yoxsulluq 
aradan qaldırılmışdı, işsizlik, demək olar ki, yox idi. Azərbaycanda 
sənayeləşmə prosesi gedirdi, xüsusilə    XX əsrin 70-ci illərində bu 
proses daha geniş vüsət almışdı. 
Ancaq biz azad, müstəqil deyildik. Biz başqa dövlətin tər-
kibində yaşayırdıq. Əlbəttə, həm müstəqillikdən məhrum idik, eyni 
zamanda, Sovet İttifaqında mövcud olan siyasi və iqtisadi sistem 
sürətli inkişaf üçün məqbul deyildi. Sovet İttifaqının süqutu bunun 
əyani sübutudur. 
XX əsrin 70-ci illərində Azərbaycanda Heydər Əliyevin rəh-
bərliyi ilə böyük quruculuq işləri başlamışdı. İttifaqda müttəfiq 
respublikalar arasında Azərbaycan seçilirdi, fərqlənirdi. Burada 
sürətli inkişaf gedirdi. Biz bu sürətli inkişafı 1993-cü ildən sonra 
da görəcəyik. Ancaq əfsuslar olsun ki, keçən əsrin 80-ci illərinin 
sonlarında, erməni separatizminin baş qaldırması dövründə 
respublikaya rəhbərlik etmiş insanlar öz vəzifə borcunu yerinə 
yetirə bilmirdilər. Azərbaycan tənəzzülə uğrayırdı və Sovet 
İttifaqı dağılanda burada vəziyyət çox ağır idi. Siyasi xaos, hərc-
mərclik, anarxiya, iqtisadi tənəzzül, sənaye, demək olar ki, iflic 
vəziyyətində idi. İqtisadiyyatımızın əsas sektoru olan neft sektoru 
da tənəzzülə uğrayırdı, hasilat getdikcə aşağı düşürdü. Bir sözlə, 
1991-ci ildə müstəqillik bərpa olunanda Azərbaycan postsovet 
məkanında ən ağır vəziyyətdə olan ölkə idi. Bir tərəfdən, 
Ermənistanın və separatçıların ərazi iddiası, digər tərəfdən, 
daxildə xoşagəlməz vəziyyət, hakimiyyət uğrunda çəkişmələr, 
xüsusilə 1992–1993-cü illərdə AXC–Müsavat cütlüyünün 
yarıtmaz, səriştəsiz fəaliyyəti nəticəsində Azərbaycanın dövlət 
müstəqilliyi əslində əldən gedirdi, tarix təkrarlanırdı. Azərbaycan 
Xalq Cümhuriyyəti 2 il yaşadı və 1991–1993-cü illərdə – 2 il 
ərzində, demək olar ki, Azərbaycan böyük fəlakətlərlə üz-üzə idi. 
Ancaq onu da qeyd etməliyəm ki, müstəqilliyə gedən yolda ulu 
öndər Heydər Əliyevin çox böyük zəhməti olmuşdur. Hələ 
 10 
Naxçıvanda ikən Xalq Cümhuriyyətinin üçrəngli bayrağı Dövlət 
bayrağı kimi təsis edildi. Naxçıvan Muxtar Respublikasının 
adından «Sovet Sosialist» sözləri çıxarıldı. Sovet İttifaqının 
saxlanmasına dair referendum Naxçıvanda keçirilməmişdi. Yəni 
bu addımlar əslində müstəqilliyə yönəldilmiş addımlar idi. 
Təsadüfi deyil ki, 1993-cü ildə vətəndaş müharibəsi təhlükəsi 
olan bir dövrdə Azərbaycan xalqı yenə milli liderə müraciət etdi, 
onu dəvət etdi. Onun Azərbaycan siyasi hakimiyyətinə gəlişindən 
sonra vəziyyət köklü şəkildə dəyişdi və Azərbaycan inkişaf yoluna 
qədəm qoydu. 
Bu yaxınlarda ulu öndərin 90 illiyində mən o dövrlə bağlı fikir-
lərimi bildirmişəm. Sadəcə, demək istəyirəm ki, 1993–2003-cü illər 
ölkəmiz üçün həlledici illər olmuşdur. Məhz o illərdə döv-
lətçiliyimizin möhkəm təməli qoyulmuşdur. O illərdə Azərbaycanın 
istər daxili, istərsə də xarici siyasətlə bağlı strateji xətti müəyyən 
edilmişdir. O illərdə Azərbaycan dünya birliyinə qovuşmuşdur, 
özünü tanıtdıra bilmişdir. Çox ciddi islahatlar aparılmışdır. Bazar 
iqtisadiyyatı prinsipləri üstünlük təşkil etmişdir. Azərbaycana böyük 
həcmdə investisiyaların cəlb olunması məhz o illərə təsadüf edir. 
Müstəqil dövlətin Konstitusiyası qəbul edilmişdir. Siyasi sistem 
möhkəmləndirilmişdir və ölkəmizin uğurlu inkişafı üçün möhkəm 
zəmin yaradılmışdır. 
1993–2003-cü illər sabitlik və inkişaf illəri kimi tarixdə qalır. 
Bu illər ərzində görülmüş işlər bu gün ölkəmizin uğurlu inkişafına 
xidmət edir. O illərdə başlanmış layihələr bu gün uğurla davam 
etdirilir. Əlbəttə, Azərbaycanın bugünkü reallıqlarını təsəvvür 
etmək üçün o illərə qayıtmalıyıq. Xoşbəxtlikdən Heydər Əliyev 
amili ölkəmiz üçün həlledici anlarda özünü göstərdi. Bu gün bu 
siyasət dəyişməz olaraq qalır. Bu gün Azərbaycan uğurla, inamla 
inkişaf edir. Ölkə qarşısında duran bütün əsas vəzifələr 
müvəffəqiyyətlə icra edilir. Azərbaycan bu gün dünya miqyasında 
etibarlı tərəfdaş və dost ölkə kimi tanınır. 
Son 10 ildə Heydər Əliyev siyasəti Azərbaycanda davam etdiril-
mişdir. 2003-cü ildə prezident seçkiləri ərəfəsində xalqa müraciət 
 11 
edərək bəyan etmişdim ki, əgər mənə etimad göstərilərsə, mən bu 
siyasətə sadiq qalacağam və bu siyasəti davam etdirəcəyəm. 
Çox şadam ki, son 10 ildə Azərbaycan xalqı və dövləti, sözün əsl 
mənasında, sürətli inkişaf dövrünü yaşamışdır. Bu 10 ildə prob-
lemlərin böyük hissəsi öz həllini tapmışdır. İstənilən istiqamət üzrə 
konkret proqramlar icra edilir. Onların bir çoxu artıq başa çatmışdır. 
Azərbaycanda proseslər müsbət istiqamətdə gedir. Daxili vəziyyət 
çox sabitdir. Xarici əlaqələrimiz genişlənir. Azərbaycan dünyada 
etibarlı tərəfdaş kimi tanınır. Azərbaycan ilə dostluq etmək istəyən 
ölkələrin sayı artır. Biz də ikitərəfli münasibətlərə eyni mövqedən 
yanaşırıq: nə qədər çox dostlarımız olsa, mövqemiz də dünyada o 
qədər möhkəm olacaqdır. 
Xarici siyasətlə bağlı bütün vəzifələr icra edilmişdir. İkitərəfli 
formatda çox gözəl əlaqələr yaradılmışdır. Bölgədə Azərbaycanın rolu 
olduqca möhkəmləndirilmişdir. Hazırda bölgədə gedən bütün 
proseslərdə Azərbaycanın fəal rolu, öz mövqeyi vardır. Azərbaycan 
tərəfindən irəli sürülmüş təşəbbüslər regional əməkdaşlıq üçün böyük 
əhəmiyyət daşıyır. Azərbaycanın iştirakı olmadan heç bir layihə, heç 
bir təşəbbüs uğurla nəticələnə bilməz. 
Əlbəttə, xarici siyasətin zirvəsi, hesab edirəm ki, BMT Təhlükə-
sizlik Şurasına seçilməyimiz olmuşdur. Bu, tarixi hadisə idi. Bey-
nəlxalq birliyin mütləq əksəriyyəti Azərbaycana inandı, bizi dəs-
təklədi, bizə böyük etimad göstərdi. Artıq 2 ilə yaxındır ki, Təh-
lükəsizlik Şurasında Azərbaycan, bəyan etdiyim kimi, beynəlxalq 
hüququ və ədaləti müdafiə edir. Bu illər ərzində biz böyük təcrübə 
toplamışıq. Bu, əvəzolunmaz təcrübədir, gələcək fəaliyyətimiz 
üçün bizə çox lazım olan təcrübədir. Dünya birliyinə ölkəmizi 
geniş şəkildə təqdim etmişik. Təhlükəsizlik Şurasının üzvü olmaq 
o deməkdir ki, hər bir məsələ ilə bağlı sənin dəqiq və çox aydın 
mövqeyin olmalıdır. Azərbaycan bu mövqeyi göstərir və 
göstərəcəkdir. 
Daxildə gedən proseslər, hesab edirəm ki, son 10 il ərzində ölkə-
mizi yüksək dərəcədə möhkəmləndirə bilmişdir. Daxili sabitlik, 
ictimai-siyasi asayiş, xalqla iqtidar arasında olan birlik – bütün bu 
amillər hər bir ölkənin uğurlu inkişafı üçün vacibdir. Əgər sabitlik 
 12 
qorunmasaydı, əgər sabitlik pozulsaydı, Azərbaycana bu qədər xarici 
sərmayə qoyulmazdı. Bu gün Azərbaycan bölgədə və dünyada bu 
imkanlara malik ola bilməzdi. 
Sabitliyin təməlində düşünülmüş siyasət dayanır. Sabitliyin 
mövcudluğu bu səbəblərlə şərtlənir. Əgər düşünülmüş siyasət 
yoxdursa və xalqla iqtidar arasında uçurum varsa, əgər icra edilən 
proqramlar xalqın arzularını əks etdirmirsə, sabitlik mütləq po-
zulacaqdır. Biz bölgədə gedən proseslərə diqqətlə baxırıq, izləyirik və 
görürük ki, qarşıdurmalar, kütləvi etiraz aksiyaları və digər 
xoşagəlməz hallar, vətəndaş müharibələri, qanlı toqquşmalar bu gün 
reallıqdır. Dünyanın müxtəlif yerlərində proseslər, onların isə 
əksəriyyəti mənfi istiqamətdə gedir. İnkişaf etmiş ölkələr indi daha 
çox iqtisadi və maliyyə böhranının fəsadlarının aradan qaldırılmasına 
çalışır. O qədər də inkişaf etməmiş ölkələrdəki vəziyyət, vətəndaş 
müharibələri, vətəndaş itaətsizliyi, qarşıdurmalar, siyasi və iqtisadi 
böhran, yoxsulluq və işsizlik artıq göz qabağındadır. Bax, budur 
inkişaf etməmiş ölkələrin bugünkü reallıqları. 
Son illər ərzində Azərbaycan istər siyasi, istər iqtisadi sahədə 
doğrudan da böyük uğurlara imza atmışdır. Bu uğurlar bugünkü 
Azərbaycan reallıqlarıdır. İqtisadi sahədə uğurlar mötəbər beynəl-
xalq təşkilatların hesabatlarında öz əksini tapmışdır. Azərbaycanın 
kredit reytinqləri artmaqdadır. Azərbaycan iqtisadiyyatı dünya 
miqyasında ən rəqabətqabiliyyətli 50 iqtisadiyyat arasındadır. Orada 
bizim yerimiz 46-cı yerdir. Ölkədə sürətlə sosial proqramlar icra 
edilir. 
Mən xarici siyasətlə bağlı fikirlərimi bildirdim. Burada da 
tərəfdaşlarımızın sayı artır. Biz həm İslam Əməkdaşlıq 
Təşkilatının, həm də Avropa Şurasının üzvüyük və bu da bizim 
xüsusiyyətimizdir. Biz «Qoşulmama Hərəkatı»nın fəal üzvüyük 
və bu təşkilat çərçivəsində artıq öz mövqemizi ortaya 
qoymuşuq. 
Digər məsələlərə gəldikdə, böyük işlər görülmüşdür. Ancaq 
hələ görüləsi işlər çoxdur. Bizim əsas diqqətimiz gələcəyə 
yönəlibdir. Gələcəkdə daha hansı işlər görülməlidir ki, Azər-
 13 
baycanda inkişaf uzunmüddətli və dayanıqlı olsun və iqtisa-
diyyat çoxşaxəli olsun?! 
İndi bizim əsas məqsədimiz gələcək prioritetləri müəyyən etmək 
və gələcək inkişaf strategiyamızı icra etməkdən ibarətdir. Deyə 
bilərəm ki, son 20 ildə bu istiqamətdə əldə edilmiş təcrübə çox gözəl 
şərait yaradır. Azərbaycanda transformasiya dövrü çox uğurlu 
keçmişdir. Hesab edirəm ki, bu gün çətin vəziyyətdə olan ölkələr 
üçün Azərbaycanın təcrübəsi çox maraqlı olmalıdır. Çünki 
müstəqilliyə qovuşduqda siyasi sistem də dəyişdirilməli idi. 
Müstəqilliyə qovuşan ölkələrin böyük əksəriyyəti sadəcə, azad olur, 
müstəqil olur. Orada siyasi sistem dəyişmir. Əgər misal üçün, XX 
əsrin 70-ci illərində müstəqilliyə qovuşan ölkələrin təcrübəsinə nəzər 
salsaq görərik ki, orada siyasi sistem dəyişmir, iqtisadi münasibətlər 
dəyişmir. Bizdə isə həm siyasi, həm iqtisadi sistem dəyişmişdir. Biz 
dövlət qurmalı idik. 
Hesab edirəm ki, bu keçid dövrünü biz uğurla başa vurmuşuq. 
Mən artıq qeyd etmişəm ki, keçid dövrü Azərbaycanda çoxdan başa 
çatmışdır və bu transformasiya bu gün ağır vəziyyətdə olan ölkələr 
üçün, yenə də deyirəm, çox maraqlı və cəlbedici ola bilər. 
Gələcək planlara gəldikdə, biz xarici siyasətimizi bundan sonra 
da müəyyən edilmiş xətlə aparacağıq. Xarici siyasətimizin əsas 
istiqamətləri müəyyən edilibdir. Biz bütün ölkələrlə ikitərəfli 
formatda qarşılıqlı surətdə faydalı və bərabərhüquqlu 
münasibətlərin inkişafında maraqlıyıq. Bu münasibətlər artıq 
oturuşmuş münasibətlərdir. Azərbaycan dünya birliyi tərəfindən 
bərabərhüquqlu tərəfdaş kimi tanınır. Hesab edirəm ki, növbəti 
illərdə biz xarici siyasətdə daha da fəal olacağıq və indi xarici 
siyasətlə bağlı yeni istiqamətlər müəyyən edilir. 
Dağlıq Qarabağ münaqişəsinin həlli bizim üçün ən vacib 
məsələdir. Bu həm xarici, həm də daxili siyasət məsələsidir. Bu, 
ədalət, beynəlxalq hüquq məsələsidir. Əfsuslar olsun ki, bu 
istiqamətdə irəliləyiş yoxdur və bunun əsas səbəbi ondan ibarətdir 
ki, Ermənistan beynəlxalq hüquq normalarına məhəl qoymur, 
Minsk qrupunun həmsədr ölkələrinin dövlət başçılarının 
bəyanatlarına əməl etmir, status-kvonu mümkün qədər çox 
 14 
saxlamaq, dəyişməz olaraq saxlamaq istəyir. Danışıqlarda özünü 
səmimi aparmır, yalan bəyanatlarla, riyakar davranışla fərqlənir. 
Beynəlxalq ictimaiyyəti çaşdırmaq istəyir və məsələ ilə bağlı olan 
vasitəçi qurumların tələblərinə əməl etmir. 
Budur reallıq. Azərbaycanın çoxsaylı səyləri cavabsız qalır. 
Bildiyiniz kimi, Azərbaycan 2009-cu ilin sonunda Minsk qrupu 
tərəfindən irəli sürülmüş yenilənmiş Madrid prinsiplərinə öz 
razılığını vermişdir. Hesab etmişdir ki, bu prinsiplər böyük sülh 
müqaviləsi üçün əsas ola bilər. Təklif etmişdir ki, yubanmadan, 
vaxt itirmədən böyük sülh müqaviləsi üzərində iş aparılsın. 
Ermənistan o təklifləri rədd etmişdir və sonrakı dövr ərzində bütün 
imkanlarını səfərbər etmişdir ki, danışıqlarda, bax, bu durğunluq 
vəziyyəti yaransın və möhkəmlənsin. 
Biz bununla barışa bilmərik, danışıqların aparılmasında 
maraqlıyıq. Ancaq danışıqlar mahiyyət üzrə aparılmalıdır. 
Azərbaycan məsələnin həllində ən maraqlı tərəfdir. Ermənistan 
sadəcə, çalışır ki, vaxtı uzatsın. Əgər Ermənistanın maraqlarını 
onların siyasətçiləri nəzərə alsalar görərlər ki, vaxt uzatmaq 
onları daha da ağır vəziyyətə gətirib salacaqdır. Ancaq buna 
baxmayaraq, bu, taktiki gedişlərdir. Ermənistan vaxt uzatmaq 
taktikasını seçibdir, danışıqlar naminə danışıqlar aparmaq 
fikrindədir. 
O ki qaldı vasitəçilərə, əfsuslar olsun ki, vasitəçilərin əsas 
fəaliyyət istiqaməti atəşkəsi saxlamaqdan ibarətdir. Biz də 
atəşkəsi saxlamaq istəyirik, eyni zamanda, ərazi bütövlüyü-
müzün bərpasını istəyirik, bunu tələb edirik. Beynəlxalq hüquq 
bunu tələb edir. BMT Təhlükəsizlik Şurasının qətnamələri, 
digər təşkilatların qərar və qətnamələri bunu tələb edir. Ona 
görə Azərbaycanın maraqları burada müəyyən dərəcədə 
fərqlənir. Biz də istəyirik ki, sülh olsun. Biz də istəyirik ki, 
məsələ sülh yolu ilə həll olunsun, amma həll edilsin! 
Ermənistan məsələnin həllini istəmir. Status-kvonu, yenə də 
deyirəm, nə qədər çox saxlaya bilsə, o qədər də saxlamaq 
istəyir. Vasitəçilər də əfsuslar ki, son zamanlar etimad 
tədbirlərinin gücləndirilməsi, təmas xəttində vəziyyətin sa-
 15 
bitləşdirilməsi və bilavasitə danışıqların mahiyyətinə aid 
olmayan digər məsələlərlə daha çox məşğul olurlar. 
Bu vəziyyət dözülməzdir, qəbuledilməzdir, dəyişdirilməlidir. 
Əgər danışıqlar aparılacaqsa, mahiyyət üzrə aparılmalıdır. 
Mahiyyət isə ondan ibarətdir ki, beynəlxalq birlik tərəfindən 
tanınmış ərazi bütövlüyümüz bərpa edilməli, işğalçı qüvvələr 
işğal edilmiş torpaqlardan çıxmalı və Azərbaycan öz ərazi 
bütövlüyünü bərpa etməlidir. 
O ki qaldı Dağlıq Qarabağda yaşayan və münaqişə həll olu-
nandan sonra oraya qayıdacaq vətəndaşların gələcəyinə, dünyada 
müsbət təcrübə, muxtariyyətlər, o cümlədən Avropa qitəsində 
müsbət təcrübələr vardır. Bax, bu təcrübədən kənara çıxmadan 
özünüidarəetmə prinsipi həllini tapa bilər. 
Dağlıq Qarabağ əzəli və tarixi Azərbaycan torpağıdır. 
Həmişə belə olubdur. Bu gün də belədir, gələcəkdə də belə 
olacaqdır. Ərazi bütövlüyü məsələlərində Azərbaycan tərəfin-
dən zərrə qədər güzəşt olmayacaqdır və ola da bilməz. 
Hesab edirəm ki, biz bu istiqamətdə gələcək fəaliyyətimizlə 
bağlı indi daha da ciddi addımlar atmalıyıq. Burada əslində 
seçim o qədər də böyük deyildir. Ya hərb yolu, ya sülh yolu! 
Biz hər iki varianta hazırıq. Hərb yolunu heç vaxt istisna 
etməmişik. Beynəlxalq hüquq, BMT-nin Nizamnaməsi 
özünümüdafiə imkanlarını bizə tanıdır və beynəlxalq birlik 
tərəfindən Azərbaycan ərazisi kimi tanınan ərazilərdə 
Azərbaycan istənilən vaxt istənilən əməliyyatı apara bilər. 
Sadəcə olaraq, biz hələlik çalışırıq ki, bu məsələ sülh yolu 
ilə həll olunsun. Hesab edirəm ki, bu istiqamətdə imkanlar hələ 
tam tükənməyib. Məsələni sülh yolu ilə tezliklə və ədalətli 
şəkildə həll etmək üçün biz öz səylərimizi daha da 
gücləndirməliyik. Xarici, daxili siyasətlə, iqtisadi sahə ilə bağlı 
biz daha da güclü olmalıyıq və oluruq. 
Biz Ermənistanı bundan sonra da bütün beynəlxalq layihələr-
dən təcrid olunmuş vəziyyətdə saxlamalıyıq. Bu taktika və bu 
siyasət öz bəhrəsini verir. Ermənistanın öz rəsmi statistikasına 
görə, hər il o ölkəni 80–100 min adam tərk edir, həmişəlik tərk 
 16 
edir. O ölkədə depopulyasiya meyilləri güclənir, demoqrafik 
böhran yaşanır. Bu böhran getdikcə dərinləşəcəkdir. Çünki əmək 
qabiliyyətli nə qədər çox insan oradan çıxırsa, iqtisadiyyatın 
dirçəlməsi imkanları da o qədər azalır. İqtisadiyyatın dirçəlməsinə 
gəldikdə isə, ümumiyyətlə, belə perspektivlər yoxdur. Orada 
tamamilə staqnasiya dövrü yaşanır. 
Biz öz səylərimizi, öz ölkəmizi gücləndirməliyik. Ermənistanı 
təcrid vəziyyətində saxlayacağıq və saxlamalıyıq. Bütün 
imkanlardan istifadə edib daha da böyük potensial əldə etməliyik. 
Bu potensial həm də hərbi potensialdır. Bu gün Azərbaycan 
Ordusu Cənubi Qafqazda ən güclü ordudur. Dəfələrlə bunu 
göstərmişik, hərbi paradlarda nümayiş etdirilibdir, yenə də 
nümayiş etdiriləcəkdir. 
Bizim xarici siyasətimiz öz bəhrəsini verir. Son 10 ildə 
ikitərəfli formatda görüşdüyüm dövlət başçılarının mütləq 
əksəriyyəti ilə imzalanmış yekun Bəyannamədə Azərbaycanın 
ərazi bütövlüyü prinsipləri əks olunubdur. 
İqtisadi sahədə islahatlarımızı gücləndirməliyik. Beləliklə, 
hesab edirəm ki, danışıqlar masasında bizim mövqemiz daha da 
güclü olacaqdır. Əgər bir qədər qabağa baxsaq – mən keçən dəfə 
də bu barədə danışmışam, bu gün də demək istəyirəm – de-
moqrafik vəziyyət də öz müsbət rolunu oynayacaq və artıq oy-
nayır. Bu gün Azərbaycanın əhalisi 9 milyon 500 minə yaxınlaşır. 
Ermənistanda isə 2 milyondan az əhali yaşayır. Əgər bizim əha-
limiz bu templərlə artsa, Ermənistan əhalisi azalsa, təqribən 5–7 
ildən sonra bizim əhalimiz 10 dəfə çox olacaqdır. Bu da özlüyündə 
bir güc mənbəyidir. Azərbaycanın uğurlu iqtisadi siyasətini, enerji 
siyasətini nəzərə alsaq, hesab edirəm ki, biz istədiyimizə nail 
olacağıq. 
Yəni Dağlıq Qarabağ məsələsi birinci məsələdir, ən əsas məsə-
lədir. Azərbaycan hakimiyyəti və Azərbaycan cəmiyyəti bütün 
imkanları səfərbər edib ki, bu məsələ tezliklə öz həllini tapsın. Digər 
vəzifələrə gəldikdə, artıq hesab edirəm ki, bizim proqramlarımız 
özlüyündə bu vəzifələrin müəyyən edilməsində kifayət qədər dolğun 
məlumat verir. Daxili siyasətlə bağlı demokratik proses inkişaf 
 17 
edəcəkdir. Azərbaycanda bütün azadlıqlar qorunur. Söz azadlığı, 
mətbuat azadlığı tam şəkildə təmin edilir. Azərbaycanda sərbəst 
internet fəaliyyət göstərir. Sərbəst toplaşmaq azadlığı tam şəkildə 
təmin edilir. 
Azərbaycanda demokratiyanın inkişafı ilə bağlı bundan sonra da 
islahatlar aparılacaqdır. Biz bu islahatlara hazırıq. Əslində bu 
islahatların təşəbbüskarı da bizik. 
Azərbaycanda təhlükəsizlik tədbirləri bundan sonra da təmin 
edilməlidir. Bizim böyük xoşbəxtliyimiz ondan ibarətdir ki, 
Azərbaycan vətəndaşları sülh, əmin-amanlıq, təhlükəsizlik şə-
raitində yaşayırlar. Korrupsiyaya qarşı mübarizədə çox böyük 
uğurlar əldə edilibdir. Həm inzibati tədbirlər, həm də sistem 
xarakterli islahatlar aparılır və öz bəhrəsini verir. Hesab edirəm ki, 
gələcək illərdə biz bu böyük bəlanın aradan qaldırılmasında daha 
da böyük uğurlar əldə edəcəyik. 
Bir sözlə, daxili siyasətin əsas istiqamətləri çoxdan müəyyən 
edilib. Sadəcə olaraq, biz bu məsələləri daha da məqsədyönlü 
şəkildə həll etməliyik. 
İqtisadi sahədə qeyri-neft sektorunun inkişafı bundan sonra da 
prioritet olaraq qalacaqdır. Çox şadam ki, bu ilin 4 ayında qeyri-
neft sektorumuz 11 faiz artmışdır. Bu o deməkdir ki, şaxələndirmə 
siyasətimiz öz bəhrəsini verir. Bu gün ölkəmiz üçün ənənəvi 
olmayan sahələr inkişaf edir – informasiya-kommunikasiya 
texnologiyaları, digər sahələr. Neft amilindən asılılıq azalır. 
Ümumi daxili məhsulumuzda neft seqmenti artıq azlıq təşkil edir. 
Bu da çox müsbət göstəricidir. Ümumi daxili məhsulun əsas 
hissəsi qeyri-neft sektorunda formalaşır. Gələcək illərdə bu proses 
davam etdiriləcəkdir. Nəzərə alsaq ki, gələn ilin əvvəlində 3-cü 
Regional İnkişaf Proqramı qəbul olunacaqdır, hesab edirəm ki, 
bütün vəzifələr icra edilməlidir. 
Kənd təsərrüfatı ilə bağlı ərzaq təhlükəsizliyi məsələləri ön 
plandadır. Bu barədə kifayət qədər çox qərarlar qəbul edilmişdir. Biz 
özümüzü əsas ərzaq məhsulları ilə 100 faiz səviyyəsində təmin 
etməliyik. Mən bu hədəfi bir neçə il bundan əvvəl qarşıya 
qoymuşam və biz bu hədəfə doğru uğurla irəliləyirik. Azərbaycanda 
 18 
çox güclü ixrac potensialı yaradılmalıdır. Ölkəmizdə sənayeləşmə 
prosesi sürətlə gedir, texnoparklar yaradılır, yeni sənaye müəssisələri 
fəaliyyət göstərir. Bu da iqtisadiyyatın neft amilindən asılılığının 
azaldılmasına xidmət göstərir. Biz növbəti illərdə ümumi daxili 
məhsulu məhz qeyri-neft sektoru hesabına artırmalıyıq. 
Biz son 10 ildə dünyada ən yüksək sürətlə inkişaf edən ölkə ol-
muşuq. Hesab edirəm ki, biz bundan sonrakı 10 il ərzində qeyri-neft 
sektorunun ən sürətli inkişafını təmin etməliyik. O ki qaldı neft 
sektoruna, hesab edirəm ki, biz indi gündəlik fəaliyyətimizdə əsas 
diqqəti bu sahəyə yönəltmirik. Bu da çox müsbət hadisədir. Çünki 
bu sahədə artıq hər şey plan üzrə gedir. 
Bütün layihələrimiz uğurla icra edilibdir – Bakı–Tbilisi–
Ceyhan, Bakı–Tbilisi–Ərzurum və digər layihələr. Keçən il 
TANAP layihəsinin imzalanması böyük tarixi hadisədir. Qürur 
hissi ilə deyə bilərəm ki, TANAP layihəsinin təşəbbüskarı da 
Azərbaycandır. Ən böyük maliyyə və texniki yük də Azərbaycanın 
üzərinə düşür. Biz bu məsuliyyətə hazırıq. Biz görürdük ki, 
«Cənub Qaz Dəhlizi» ilə bağlı danışıqlar davam edir və danı-
şıqlardan başqa, necə deyərlər, heç bir real addımlar atılmır. Ona 
görə bu təşəbbüsü də biz öz üzərimizə götürmüşük. TANAP 
layihəsi qısa müddət ərzində geniş beynəlxalq dəstək qazana 
bilmişdir. Əminəm ki, Azərbaycan bu layihəni də bütün başqa 
layihələr kimi şərəflə yerinə yetirəcəkdir. 
İndiki dövrdə Azərbaycan tərəfindən irəli sürülən və sürüləcək 
təşəbbüslər diqqəti cəlb edir. Bizim qərarlarımız gözlənilir. Bizim 
qərarlarımız həlledici rol oynayacaqdır. Azərbaycanda veriləcək 
qərarlar qitənin enerji təhlükəsizliyinin təmin edilməsinə töhfə 
olacaqdır. Biz tərəfdaşlarla bərabər, qitənin yeni enerji xəritəsini 
müəyyən edirik. Bu, böyük məsuliyyətdir, böyük şərəfdir, böyük 
nailiyyətdir. Çünki bunu biz öz təşəbbüslərimizlə etmişik. Bu gün də 
bölgənin enerji şaxələndirilməsi ilə bağlı təşəbbüslər böyük dərəcədə 
Azərbaycanın təşəbbüsləri ilə uzlaşır. Bizim bu istiqamətdə 
siyasətimiz birmənalıdır. Mən bunu dəfələrlə bəyan etmişəm. Biz 
enerji amilindən əməkdaşlığı dərinləşdirmək üçün istifadə edirik. Bu 
amildən heç vaxt qarşıdurma, əsassız rəqabət yaratmaq üçün yox, 
 19 
əməkdaşlıq yaratmaq, möhkəmləndirmək və milli maraqlarımızı 
təmin etmək üçün istifadə edirik. Bu siyasət bu günə qədər həyatda 
öz düzgünlüyünü sübut edir. Əminəm ki, Azərbaycan bundan sonra 
da regional və dünya miqyaslı enerji tərəfdaşı kimi, öz sözünü 
deyəcək və bu gün bizim planlaşdırdığımız layihələr uğurla 
nəticələnəcəkdir. 
Bir sözlə, hər bir istiqamət üzrə konkret proqramlarımız vardır. 
Bugünkü çıxışda mən sadəcə olaraq, əsas istiqamətlər haqqında 
fikirlərimi bildirdim. Ancaq hər bir sahə üzrə konkret proqramlar 
var və bu proqramlar icra edilir. Ən əsası ondan ibarətdir ki, 
Azərbaycan təxminən 22 ildir artıq müstəqil dövlət kimi yaşayır. 
Yenə də demək istəyirəm ki, müstəqilliyimizin ilk illəri ağır 
olmuşdur, çətin olmuşdur. 1991–93-cü illərin əvvəlləri ən ağır illər 
olmuşdur. Bu illər müstəqil Azərbaycan üçün ləkə, biabırçılıq idi. 
Azərbaycan xalqı daha da gözəl şəraitə layiqdir və bu şəraiti bizim 
iqtidar, ulu öndər Heydər Əliyevin siyasəti təmin etmişdir. 
20 ildir ki, bu siyasət davam etdirilir. Azərbaycanın xoşbəxt 
gələcəyi üçün bu siyasət davam etdirilməlidir. 
Müstəqillik ən böyük xoşbəxtlikdir, ən böyük sərvətdir. Biz 
müstəqilliyi qoruyuruq və qoruyacağıq. 
 
* * * 
Sonda Azərbaycanın incəsənət ustaları konsert proqramı ilə 
çıxış etdilər. 
 
 20 
 
 
TÜRKİYƏ RESPUBLİKASININ  
9-cu PREZİDENTİ  ZATİ-ALİLƏRİ  
CƏNAB SÜLEYMAN DƏMİRƏLƏ 
 
Hörmətli Süleyman Dəmirəl! 
Həyat yoldaşınız, ömür-gün yoldaşınız Nəzmiyə xanımın 
vəfatı xəbəri bizi son dərəcə kədərləndirdi. 
Sizinlə birlikdə çiyin-çiyinə böyük həyat yolu keçmiş Nəz-
miyə xanım həmişə yanınızda olmuş, ölkənizin çiçəklənməsi və 
xalqınızın rifahı naminə çətin və məsuliyyətli fəaliyyətinizdə 
Sizə mənəvi dəstək vermişdir. O həm də Azərbaycanın yaxın 
dostu və sevimlisi idi. 
Bu ağır anlarda mən və Mehriban xanım Sizə dərin hüznlə 
başsağlığı verir və səbir diləyirik. 
 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 28 may 2013-cü il 
 
 
 
 
 21 
 
 
AZƏRBAYCAN İLƏ ABŞ ARASINDA 
TƏRƏFDAŞLIQ ƏLAQƏLƏRİNİN 
YARANMASININ 21-ci İLDÖNÜMÜ İLƏ 
ƏLAQƏDAR TƏŞKİL EDİLMİŞ  
«GƏLƏCƏYƏ BAXIŞ» AZƏRBAYCAN–ABŞ 
FORUMUNUN RƏSMİ AÇILIŞI  
MƏRASİMİ   
 
Heydər Əliyev Mərkəzi 
 
29 may 2013-cü il 
 
Azərbaycan Respublikasının Prezidenti İlham Əliyev mayın 
29-da Azərbaycan ilə ABŞ arasında tərəfdaşlıq əlaqələrinin yaradıl-
masının 21-ci ildönümü ilə əlaqədar Heydər Əliyev Mərkəzində təş-
kil edilmiş «Gələcəyə baxış» Azərbaycan–ABŞ Forumunun rəsmi 
açılışı mərasimində iştirak etmişdir. 
Heydər Əliyev Mərkəzinə gələn prezident İlham Əliyev əvvəlcə 
ABŞ-dan olan qonaqlarla görüşdü. 
Dövlətimizin başçısı Alman Marşal Fondunun Transatlantik 
Akademiyasının aparıcı mütəxəssisi, ABŞ Senatının xarici əlaqələr 
komitəsinin sədri Riçard Luqar, ABŞ-ın federal konqresmenləri 
Maykl Törner, Ted Po, 1998–2001-ci illərdə Birləşmiş Ştatların 
Energetika naziri, Nyu-Meksika ştatının sabiq qubernatoru, ABŞ-ın 
BMT-dəki sabiq səfiri və Nümayəndələr Palatasının sabiq üzvü Bill 
Riçardson və digər konqresmenlər Qreqori Miks, Leonard Lans, 
Cim Brayndştayn, Ruben Hinoyosa, Stiv Stokmən, Mişel Qrişəm, 
Pol Uolfovitz və Birləşmiş Ştatların Azərbaycandakı səfiri Riçard 
Morninqstar ilə söhbət etdi. 
Tədbiri Azərbaycan–ABŞ parlamentlərarası əlaqələr üzrə işçi 
qrupunun rəhbəri Səməd Seyidov açdı: 
 
– Zati-aliləri cənab İlham Əliyev! 
 22 
Hörmətli qonaqlar, senatorlar, qubernatorlar, xanımlar və 
cənablar! 
Mənim üçün çox böyük şərəfdir ki, bu gün sizi burada 
salamlayıram. Azərbaycana səfər etdiyinizə və tədbirə qatıldığınıza 
görə sizə dərin təşəkkürümü bildirirəm. 
Bu çox gözəl bir ənənə olmuşdur ki, həm Azərbaycanda, həm 
də ABŞ-da biz bir araya gəlirik və çox mühüm məsələləri 
müzakirə edirik. Regional təhlükəsizlik, ölkənin inkişafı, iqtisadi 
məsələlər və digər mövzuları müzakirə edirik. 
Cənab Prezidenti bu tədbirdə görmək bizim üçün xüsusi şə-
rəfdir. Onun forumun təşkilində şəxsi iştirakı və töhfəsi bu tədbirin 
gözəl keçməsinə imkan vermişdir. Eyni zamanda, gözəl və parlaq 
Azərbaycanın inkişafı işinə xidmət etmişdir. 
İcazənizlə, sözü Azərbaycan Respublikasının Prezidenti Zati-
alilərinə təqdim etmək istəyirəm. 
 
             Azərbaycan prezidenti İlham Əliyevin nitqi 
 
Hörmətli xanımlar və cənablar! 
Hörmətli qonaqlar! 
Əziz Forum iştirakçıları! 
İlk olaraq, sizi ölkəmizdə salamlayıram və bu tədbirə 
qatıldığınıza görə sizə dərin təşəkkürümü bildirirəm. 
Burada bir çox dostlarımızı görürəm. Uzun illərdir Azər-
baycan–ABŞ münasibətlərinin möhkəmlənməsində bir arada 
çalışırıq. Bundan əlavə, qonaqlarımız arasında nüfuzlu siyasətçilər 
vardır ki, Azərbaycana ilk dəfə səfər edirlər. Əminəm ki, 
Azərbaycana səfəriniz çox uğurlu olacaq, bu tədbir çərçivəsində 
biz ikitərəfli münasibətlərimizə dair bir sıra məsələləri müzakirə 
etmək imkanı əldə edəcəyik. 
Əminəm ki, bu Forum əlavə bir töhfə olacaqdır ki, ölkələrimiz 
arasında strateji əməkdaşlıq müzakirə edilsin. Gündəlik çox 
genişdir, müxtəlif sahələri əhatə edir. Əminəm ki, səmimi və açıq 
müzakirələr qarşılıqlı anlaşmaya xidmət edəcəkdir və əməkdaşlıq 
 23 
üçün yeni sahələri müəyyənləşdirəcəkdir, strateji əməkdaşlıq 
sahəsində müəyyən yeni mövzular aşkar olunacaqdır. 
Azərbaycan–ABŞ münasibətlərinin böyük tarixi vardır. Ola bilər 
o qədər də uzun olmasın, amma çox mühüm münasibətlər vardır. 
Müstəqilliyimizin ilk günlərindən biz xüsusi əməkdaşlıq qurmuşuq. 
O da nəticədə strateji tərəfdaşlığa çevrilmişdir. Siyasi təmaslarımız 
və dialoq çox yüksək səviyyədədir, çox fəaldır. Müxtəlif sahələrdə – 
iqtisadiyyat, ticarət, sərmayələr – Amerika şirkətləri Azərbaycanda 
başlıca investorlardandır. Bu şirkətlər Azərbaycan iqtisadiyyatının 
planlı iqtisadiyyatdan bazar iqtisadiyyatına keçidini təmin etmişdir. 
Biz enerji təhlükəsizliyi məsələsində yaxından əməkdaşlıq edirik, 
iqtisadi şaxələndirmə, siyasi islahatlar, regional əhəmiyyətli 
məsələləri də müzakirə edirik. Regional təhlükəsizlik və əməkdaşlıq 
mühüm məsələlərdir. 
Təhlükəsizlik hər iki ölkə üçün mühüm əhəmiyyət kəsb edir. 
Çox şadam ki, biz artıq bu sahədə yeni mərhələyə qədəm qoyuruq. 
Biz qlobal təhlükəsizlik məsələlərində bir arada çalışırıq. Bizim 
hərbçilərimiz dünyanın müxtəlif yerlərində sülhməramlı 
əməliyyatlarda iştirak edirlər, Əfqanıstanda bir arada xidmət edirlər. 
Azərbaycan Əfqanıstana yönəlmiş yüklərin 40 faizinin nəqlini təmin 
edir və bizim marşrut ən sabit marşrut hesab oluna bilər. 
Bizim NATO ilə əməkdaşlığımız da ikitərəfli münasibətlərimiz 
aspektindən qiymətləndirilməlidir və çox şadam ki, gündən-günə 
bu münasibətlər güclənir. Azərbaycan bu regionda etibarlı 
tərəfdaşdır. Biz bunu sadəcə, bəyanatlarda deyil, real əməllərimizlə 
sübut edirik. Bu bizim əməkdaşlığımız üçün müstəsna əhəmiyyət 
kəsb edir. 
Regional təhlükəsizlik məsələləri hər zaman diqqət mərkəzində 
olacaqdır. Terrorizmlə mübarizə məsələsi mühüm bir mövzudur 
və Azərbaycan BMT Təhlükəsizlik Şurasının qeyri-daimi üzvü 
qismində bu məsələyə xüsusi əhəmiyyət verir. Beynəlxalq 
terrorçuluqla mübarizə bu sahədə səylərin birləşdirilməsi 
istiqamətində öz töhfəsini verir və burada vətəndaşlarımızın sülh 
şəraitində yaşamasına xidmət edir. 
 24 
ABŞ Ermənistan–Azərbaycan, Dağlıq Qarabağ münaqişəsinin 
nizamlanmasında da fəal rol oynayır. ABŞ Minsk qrupunun 
həmsədr ölkələri sırasındadır. Təəssüflər olsun ki, hələ də bu 
sahədə heç bir nəticə əldə edilməmişdir. Torpaqlarımız hələ də 
işğal altındadır. Lakin biz ümid edirik ki, beynəlxalq ictimaiyyətin, 
xüsusilə də Minsk qrupunun fəaliyyəti nəticəsində münaqişə 
nizamlanacaq, qaçqın və məcburi köçkünlər öz doğma yurdlarına 
geri dönəcəklər. 
Biz ABŞ-ın ən yüksək rəhbərliyi səviyyəsində status-kvonun 
qəbuledilməzliyi ilə bağlı bəyanatı alqışlayırıq. Bu, tam olaraq 
bizim mövqemizlə üst-üstə düşür və bugünkü günün tələbidir. 
Çünki Dağlıq Qarabağ münaqişəsi təkcə böyük zorakılığın və 
beynəlxalq hüququn tapdalanmasının təzahürü deyil, bu eyni 
zamanda, regional təhlükəsizliyə və sabitliyə ən böyük təhdiddir. 
Bu region təhlükəsiz və firavan olmalıdır və inteqrasiya 
olunmalıdır. 
Bu münaqişə və Azərbaycan torpaqlarının davamlı olaraq işğalı 
burada çox mənfi rol oynayır. Sizə söyləmək istərdim ki, hətta 
Sovet İttifaqının süqutundan əvvəl –  XX əsrin 80-ci illərində 
erməni separatçıları Ermənistanın dəstəyi ilə Azərbaycana qarşı 
əsassız ərazi iddiaları irəli sürürdülər. Sovetlər birliyi dağılandan 
sonra Azərbaycan çox çətin bir vəziyyətlə üzləşdi. İqtisadiyyatımız 
iflic vəziyyətində idi və burada separatçılığın artması da çox mənfi 
bir mənzərə yaradırdı. Azərbaycan ərazilərinin 20 faizinin işğalı, 1 
milyondan artıq azərbaycanlının doğma torpaqlarından didərgin 
salınması, etnik təmizləmə və bütün bu acınacaqlı şərtlər çox çətin 
bir vəziyyət yaratmışdır. Burada təkcə Dağlıq Qarabağın işğalın-
dan söhbət getmir, burada Azərbaycanın əzəli, tarixi 7 rayonunun 
işğalından söhbət gedir. Burada bütün infrastruktur məhv 
edilmişdir. Bu, müxtəlif beynəlxalq təşkilatların qiymətləndirmə 
missiyalarının hesabatlarında da öz əksini tapmışdır ki, bütün 
infrastruktur, bütün tarixi abidələr erməni silahlı qüvvələri 
tərəfindən məhv edilmişdir. 
Azərbaycan xalqı soyqırımın qurbanı olmuşdur. Bildiyiniz 
kimi, 1992-ci ildə Xocalıda günahsız qadınlar və uşaqlar xüsusi 
 25 
zorakılıqla qətlə yetirilmişdir. Bir sıra ölkələr artıq bu faciəni 
soyqırımı kimi qəbul etmişdir. Bir sıra ABŞ ştatları da bunu 
soyqırımı kimi qəbul etmişdir. 
Bu münaqişədə ilk olaraq, beynəlxalq hüquq və prinsiplər 
bərpa edilməlidir. Çünki BMT Təhlükəsizlik Şurası bununla bağlı 
4 qətnamə qəbul etmişdir ki, orada qoşunların dərhal və şərtsiz 
çıxarılması qeyd olunur. Zənnimcə, münaqişənin həlli regional 
təhlükəsizliyi və firavanlığı təmin edə bilər, münaqişənin 
nizamlanması nəticəsində Cənubi Qafqaz artıq beynəlxalq birliyə 
daha yaxşı inteqrasiya ola bilər. Azərbaycanın təcrübəsi göstərir ki, 
proqnozlaşdırılmış və gələcəyə hesablanmış siyasət mövcuddursa, 
siz uğurlu ola bilərsiniz. 
Bizim münasibətlərin digər bir mühüm sahəsi enerji 
təhlükəsizliyidir. Bu sahədə biz ABŞ ilə 1994-cü ildən etibarən 
çox sıx əməkdaşlıq edirik. O zamanlar bizim müxtəlif layihələrdə 
ABŞ çox fəal iştirak etmişdir. Bildiyiniz kimi, Xəzər dənizi 
ehtiyatlarının beynəlxalq bazarlara çıxarılmasında Azərbaycan ilk, 
mən deyərdim, pioner bir ölkə olmuşdur və 1993–2003-cü illər 
ərzində bütün proseslərdə ABŞ yaxından iştirak etmişdir. Çünki 
ABŞ administrasiyası və ABŞ-ın müvafiq güclü dəstəyi 
olmasaydı, biz uğur qazana bilməzdik. Biz çox güclü dəstəyin 
şahidi olduq və ABŞ–Azərbaycan tərəfdaşlığı da bu mühüm 
strateji layihələrin icrasını təmin etmişdir. 
Biz sərmayələri cəlb edə bilmişik. Burada sərmayələr üçün 
münbit şərait yaratmışıq. Onların qanuni cəhətdən qorunmasını 
təmin etmişik. Azərbaycanda çox münbit biznes atmosferi 
yaradılıb. Bu da bizim iqtisadiyyatın şaxələndirilməsinə xidmət et-
mişdir. Enerji gəlirləri qeyri-neft sektorunun inkişafına yönəl-
dilmişdir. ABŞ administrasiyasının dəstəyi ilə Bakı–Tbilisi–
Ceyhan neft kəməri inşa edilmişdir və istifadəyə verilmişdir. 
Bu neft kəmərinin tikintisi təkcə Azərbaycan üçün öz resurslarını 
beynəlxalq bazarlara çıxarmaq imkanı olmamışdır. Bu, yeni bir 
dəhliz, yeni bir istiqamət, yeni bir marşrut olmuşdur.     O zaman bu 
layihəni həyata keçirəndə biz onun bütün müsbət cəhətlərini görə 
bilməzdik. Amma bu gün biz onun şahidiyik ki, bu layihə bizim 
 26 
qitənin enerji xəritəsini dəyişmişdir. Biz bütün hasilatımızı ixrac 
etmək imkanı əldə etmişik və bu kəmər təkcə Azərbaycan deyil, 
bizim müxtəlif tərəfdaşlarımız tərəfindən istifadə olunur. Həmin bu 
dəhliz regional təhlükəsizliyin gücləndirilməsinə xidmət etmiş və 
biznes mühitinin yaxşılaşdırılmasında da müstəsna rol oynamışdır. 
Bu gün biz artıq bir sıra mühüm enerji layihələrini icra etmişik. 
Bu, müxtəlif istiqamətlərdə neftin nəqlinə xidmət edən layihələrdir. 
Biz avropalı tərəfdaşlarımızla «Cənub Qaz Dəhlizi» layihəsi üzərində 
çalışırıq. Azərbaycan bu layihənin təşəbbüskarı olmuşdur. Avropa 
İttifaqı Azərbaycanı qitənin ən mühüm neft və qaz təminatçısı kimi 
qəbul etmişdir və bu layihədə Azərbaycanın böyük rolu vardır. Biz 
Avropa İttifaqı ilə müvafiq memorandum imzalamışıq. Bu gün 
«Cənub Qaz Dəhlizi»nin inşası ilə bağlı bir sıra konkret real tədbirlər 
görülmüşdür. Bu layihə Azərbaycanın nəhəng qaz ehtiyatlarının 
Avropa bazarlarına nəqlinə xidmət edəcəkdir. Eyni zamanda, bu, 
iqtisadi əməkdaşlığı gücləndirəcək və Avropanın enerji 
təhlükəsizliyinə xidmət edəcəkdir. Azərbaycanın ixrac potensialı da 
nəticə etibarilə çox əhəmiyyətli dərəcədə artmış olacaqdır. 
Bu arada biz istehlakçı və ixracatçı ölkələr ilə yaxından 
əməkdaşlıq edirik. Bildiyiniz kimi, bu qaz ABŞ-a yönəlməyib, 
amma buna baxmayaraq, ABŞ bu strateji əhəmiyyətli layihəni 
dəstəkləyir. Çünki bu, iqtisadi şaxələndirməyə, enerji şaxələn-
dirməsinə xidmət edən layihədir. Enerji sahəsində regional 
əməkdaşlığa xidmət edən layihədir. Azərbaycan və Avropa arasında 
əlaqələri yaxınlaşdıran bir layihədir. Bu bizim şaxələndirmə 
imkanlarımızı artırmış olacaqdır. Çünki burada marşrutların 
şaxələndirilməsindən söhbət getmir, burada mənbələrin 
şaxələndirilməsindən söhbət gedir. Azərbaycan yeni bir mənbədir. 
Biz Xəzər dənizində nəhəng qaz ehtiyatları aşkar etmişik və 
hazırda Azərbaycan tərəfindən bütün zəruri maliyyə və texniki 
tədbirlər həyata keçirilir ki, «Cənub Qaz Dəhlizi» layihəsi reallaşa 
bilsin. 
Əminəm ki, Azərbaycan–ABŞ münasibətləri bu gün də keçən 
əsrin 90-cı illərinin ortalarında olduğu kimi, eyni dərəcədə 
əhəmiyyətlidir. Bunu söylədikdə biz daha çox iqtisadiyyatımızın 
 27 
şaxələndirilməsinə səylər göstəririk, iqtisadiyyatın enerji 
sahəsindən asılılığını azaldırıq, ölkənin və iqtisadiyyatın davamlı 
inkişafını təmin etməyə çalışırıq. Çünki neft və qaz tükənən bir 
sərvətdir. Azərbaycana gəldikdə, bizim sərvətlər hələ  100 il bizə 
kifayət edəcəkdir. Buna baxmayaraq, biz bu «qara qızıl»ı insan 
kapitalına çevirməyə çalışırıq. 
Biz artıq bu işlərə başlamışıq – aparıcı mütərəqqi texnolo-
giyalara sərmayə qoyuruq, qeyri-neft sektoruna sərmayələr 
yatırırıq. Bu ilin ilk 4 ayında bizim qeyri-neft sektorunun artımı 11 
faiz təşkil etmişdir. Bu onun göstəricisidir ki, biz ümumilikdə öz 
məqsədlərimizə nail oluruq və artıq iqtisadiyyatımızı 
şaxələndirməyə müvəffəq olmuşuq. 
Təbii ki, bu sahədə müasir texnologiyaların tətbiqi və təhsil 
böyük əhəmiyyətə malikdir. Keçən əsrin 90-cı illərinin ortalarında 
da bizə müasir mütərəqqi texnologiyalar lazım idi. Çünki sovet 
dövründə bizim 150 metrdən dərindəki ehtiyatlara əlimiz çatmırdı. 
İnformasiya-kommunikasiya texnologiyaları və innovasiyalar bu 
gün bizim iqtisadiyyatımızın şaxələndirilməsində çox mühüm rol 
oynamışdır. Burada da ölkələrimiz arasında əməkdaşlıq müstəsna 
əhəmiyyət kəsb edir. 
Əməkdaşlığımızın bariz nümunəsi bu il fevral ayında Azər-
baycanın ilk peykinin fəzaya çıxarılması idi. Bu peykin adı 
«Azərspace-1»dir. Bu elə onun işarəsidir ki, bundan sonra əlavə 
peyklər də qurulacaqdır. Biz Azərbaycanda kosmos sənayesini 
inkişaf etdirmək əzmindəyik. Bu əməkdaşlıq qarşılıqlı faydalı bir 
əməkdaşlıqdır. Bu bizə müasir texnologiyalara, təhsilə, insan 
kapitalına sərmayələrin qoyulmasına imkan verir. Eyni zamanda, 
ölkələrimiz arasında əməkdaşlığın genişləndirilməsinə töhfə verir. 
Əminəm ki, bu Forum bizim əlaqələrimizin təkcə siyasi və 
təhlükəsizlik aspektinə nəzər salmayacaq, həm də iqtisadi 
əməkdaşlığa önəm verəcək. Bizim daha çox iqtisadi fəaliyyətimiz 
olmalıdır. Biz çox şadıq ki, çoxsaylı Amerika şirkətləri 
Azərbaycanda fəaliyyət göstərir. Amma əminəm ki, burada 
potensial daha böyükdür. Azərbaycanın imkanları genişlənir. 
İqtisadi islahatların aparılması baxımından Azərbaycan çox gözəl 
 28 
göstəricilərə malikdir. Beynəlxalq maliyyə institutları da bunu 
təsdiq edir. Bu səbəbdən biz əminik ki, Azərbaycanın uğurlu 
inkişafı davam edəcəkdir. Biz iqtisadiyyatın elə sahələrinə 
sərmayələr yatıracağıq ki, onların daha mütərəqqi olmasına ehtiyac 
vardır. Burada biz Amerika şirkətlərinə müraciət edəcəyik ki, onlar 
bu yeni əməkdaşlıq sahələrini araşdırsınlar. 
Hərdən müəyyən mütəxəssislər Azərbaycanın inkişafını enerji 
ilə əlaqələndirirlər. Əlbəttə, sirr deyildir ki, enerji Azərbaycanın 
transformasiyasında böyük rol oynamışdır. Amma bunu təhlil 
etsək görərik ki, bu, tam olaraq belə deyildir. Biz öz neft 
gəlirlərimizi müdrik şəkildə istifadə etməyi bacarmışıq. Biz 
müxtəlif sahələrə bu gəlirləri yönəltmişik. İnfrastruktur layihələri 
həyata keçirmişik. Mən deyərdim, radikal iqtisadi islahatlar həyata 
keçirmişik. Bu bizim strategiyamızın tərkib hissəsidir. Çünki siyasi 
və sosial islahatlar iqtisadi islahatlarla bərabər aparılmalıdır. Çünki 
hər hansı bir sahə bir balaca geridə qalsa, biz uzunmüddətli inkişafı 
və uğuru təmin edə bilmərik. 
Bizim siyasi islahatlara da ehtiyacımız var. Biz bunu edirik, 
demokratik təsisatlarımızı inkişaf etdiririk. Azərbaycanda bütün 
azadlıqlar təmin edilir. Biz fərəhlənirik ki, Azərbaycan tam sərbəst 
media və internet məkanıdır. Hər ölkədə azad internet mövcud 
deyildir. Azərbaycanda internet istifadəçilərinin sayı  70 faizə çatır 
və bu rəqəm artmaqdadır. Bu səbəbdən siyasi reformalar, 
demokratik proses hər zaman bizim gündəliyimizdədir. Bu 
islahatlar iqtisadiyyatla tamamlanmalıdır. Uğurlu iqtisadi və sosial 
islahatlarla tamamlanmalıdır. 
Biz öz tarixi irsimizi nəzərə alırıq. Biz keçən əsrin 90-cı illərinin 
ortalarında artıq konkret qərar verdik ki, dünyəvi, müasir, 
demokratik ölkə qurmaq istəyirik. Dost və tərəfdaş ölkələrlə, 
Avropa, Avroatlantik təsisatları ilə yaxın əməkdaşlıq qurmaq 
əzmində olan bir ölkəyik. NATO və Avropa İttifaqı ilə əməkdaşlıq 
bizim beynəlxalq münasibətlər gündəliyinin başlıca məsələləridir. 
Bizim xarici siyasətdə mövqemiz açıqdır və aşkardır. Biz BMT 
Təhlükəsizlik Şurasında da öz mövqemizi açıq və şəffaf şəkildə 
ifadə edirik. 2011-ci ilin oktyabrında biz öz müstəqilliyimizin 20 
 29 
illiyini qeyd etdik və o zaman BMT üzvlərinin böyük əksəriyyətinin 
dəstəyi ilə Təhlükəsizlik Şurasına – dünyanın ən nüfuzlu təşkilatına 
üzv seçildik. 
Bizim müsəlman, islam aləmində böyük nüfuzumuz vardır. 
Çoxsaylı tərəfdaşlarımız vardır. Biz eyni zamanda, Avropa Şu-
rasının da üzvüyük. Biz bir növ təbii siyasi, iqtisadi və mədəni bir 
körpü rolunu oynayan ölkəyik. 
Sabah bizim mədəniyyətlərarası dialoq tədbirimiz olacaqdır. 
Biz mehriban qonşuluq, sülh şəraitində yaşamanın və tolerantlığın 
bir nümunəsi olan dövlətik. Ona görə də iqtisadi və siyasi islahatlar 
ölkənin transformasiyasına xidmət etmişdir. Sizə deyə bilərəm ki, 
bizim islahatlarımız beynəlxalq maliyyə institutları tərəfindən 
yüksək qiymətləndirilir. Maliyyə böhranı illərində «Fitch», 
«Moodys» və «S&P» şirkətləri Azərbaycanın kredit reytinqini 
qaldırmışdır. 
Davos Forumunun məruzələrinə əsasən, Azərbaycan 
dünyanın rəqabətə davamlı ilk 50 iqtisadiyyatı siyahısına 
daxildir. Bu təkcə neftlə bağlı deyildir. Azərbaycandan dəfələrlə 
çox neft ixrac edən ölkələr vardır. Amma onlar bizim uğuru 
əldə edə bilməyiblər. Bu bir göstəricidir – Azərbaycanda 
şaxələndirmə, biznes üçün imkanlar, güclü sosial siyasət, elm və 
təhsilə qoyulan sərmayələr. Sizi əmin etmək istərdim ki, bizim 
gözəl inkişafımız olmuşdur. Biz ümumi daxili məhsulu 3 dəfə 
artırmışıq, yoxsulluğu 50 faizdən 6 faizə endirmişik. Bu isə təbii 
ki, bizim imkanlarımızın zəruri qaydada tətbiq edilməsinin və 
istifadəsinin göstəricisidir. 
Gəlirlərin əldə edilməsi və bu prosesdə olan şəffaflıq bizim 
inkişafın təməlində dayanmışdır. Bizim Neft Fondumuz dünyanın 
ən şəffaf neft fondudur. Biz işsizliyi 5,2 faizə endirmişik. 
Gəlməkdə olan mühüm sərmayələri nəzərə alsaq, bu rəqəm bir az 
da aşağı düşəcəkdir. Bizim iqtisadiyyatımız sabitdir. Bizim strateji 
valyuta ehtiyatımız ümumi daxili məhsulun 70 faizini təşkil edir. 
Ona görə də siyasi və iqtisadi sabitlikdir, bizim iqtisadiyyatımızın 
83 faizi özəl sektor tərəfindən təmin edilir. Əməkdaşlıq üçün də 
açıq olmağımız, bütün bu şərtlər iqtisadiyyatımızın inkişafına 
 30 
xidmət edəcəkdir. Tam səmimi demək istərdim ki, mənim əvvəlki 
fəaliyyətimdə və hazırda prezidentlik dönəmimdə də 
əməkdaşlığımız üçün çox böyük işlər görülüb. Bu əməkdaşlıq çox 
mühüm əhəmiyyət kəsb etmişdir. 
ABŞ hər zaman Azərbaycanın yanında olmuşdur. İsla-
hatların həyata keçirilməsi, regional təhlükəsizliyin güclən-
dirilməsi məsələlərində də bizim yaxın tərəfdaşımız olmuşdur. 
Bu Forum zənnimcə, onun ən bariz nümunəsidir. Əminəm ki, 
bu Forum çərçivəsində çox səmimi və maraqlı fikir mübadiləsi 
həyata keçiriləcəkdir. Bu bizim əməkdaşlığımızın və 
tərəfdaşlığımızın gələcək uğurları naminə davam edəcəkdir. 
Sizə təşəkkür edirəm. 
 
* * * 
 
Sonra Azərbaycanın inkişafına, ölkəmizdə enerji siyasətinin 
uğurlarına həsr olunan videoçarx nümayiş etdirildi. 
Azərbaycan ilə ABŞ arasında tərəfdaşlıq əlaqələrinin yara-
dılmasının 21-ci ildönümünə həsr edilmiş Azərbaycan–ABŞ 
Forumu işini sessiyalarla davam etdirdi. 
 
 
 
 
 
 
 31 
 
 
BİR QRUP ABŞ KONQRESMENİNİN ŞƏRƏFİNƏ 
VERİLMİŞ İŞÇİ LANÇINDA İŞTİRAK 
 
29 may 2013-cü il 
 
Azərbaycan Respublikasının Prezidenti İlham Əliyevin 
adından mayın 29-da bir qrup ABŞ konqresmeninin şərəfinə 
işçi lançı  verilmişdir. 
Qonaqları bir daha salamlayan dövlətimizin başçısı ölkələrimiz 
arasında dostluq münasibətlərinin uğurla davam edəcəyinə 
əminliyini ifadə etdi. Azərbaycan ilə ABŞ arasında tərəfdaşlıq 
əlaqələrinin böyük tarixi ənənələrə malik olduğunu vurğulayan 
prezident İlham Əliyev ölkələrimiz arasında daha sıx əməkdaşlığın 
qurulmasına qarşılıqlı marağın olduğunu qeyd etdi. Azərbaycan–
ABŞ tərəfdaşlığının artıq sınaq dövründən çıxdığını deyən 
dövlətimizin başçısı ölkələrimizin həqiqi və etibarlı dostlar 
olduğunu vurğuladı. Prezident İlham Əliyev müxtəlif sahələrdə,  o 
cümlədən qanunverici və icraedici orqanlar arasında əlaqələrin 
ikitərəfli münasibətlərimizin daha da möhkəmləndirilməsi işinə 
təkan verəcəyinə ümidvar olduğunu bildirdi. 
ABŞ senatoru Riçard Luqar yüksək qonaqpərvərliyə və 
«Gələcəyə baxış» Azərbaycan–ABŞ Forumunda əhatəli çıxışına 
görə dövlətimizin başçısına minnətdarlığını bildirdi. «Gələcəyə 
baxış» Azərbaycan–ABŞ Forumunun əlaqələrimizin daha da 
inkişaf etdirilməsi baxımından yeni bir təcrübə olduğunu 
vurğulayan qonaq ABŞ–Azərbaycan dostluğunun daha da 
möhkəmlənəcəyinə əminliyini ifadə etdi. 
 
 
 
 
 
 
 32 
 
 
 
ABŞ SENATORU RİÇARD LUQAR İLƏ GÖRÜŞ 
 
Prezident sarayı  
 
29 may 2013-cü il 
 
Azərbaycan Respublikasının Prezidenti İlham Əliyev 
mayın 29-da ABŞ senatoru Riçard Luqarı qəbul etmişdir. 
Görüşdə Azərbaycan ilə ABŞ arasında ikitərəfli münasibət-
lərin müxtəlif sahələrdə uğurlu inkişafından məmnunluq ifadə 
olundu, Bakıda keçirilən «Gələcəyə baxış» Azərbaycan–ABŞ 
Forumunun yüksək səviyyədə təşkil olunduğu qeyd edildi, 
Forumun ölkələrimiz arasında əlaqələrin daha da möhkəmlən-
dirilməsi baxımından önəmi vurğulandı. 
 
 
 
 
 
 
 
 
 
 
 
 
 
 
 
 
 
 
 33 
 
 
 
 
İSVEÇ KRALI ƏLAHƏZRƏT  
XVI KARL QUSTAVA 
 
Əlahəzrət! 
İsveçin Milli Günü münasibətilə Sizi və Sizin simanızda 
bütün xalqınızı öz adımdan və Azərbaycan xalqı adından 
ürəkdən təbrik edirəm. 
İnanıram ki, Azərbaycan Respublikası və İsveç Krallığı 
arasındakı dostluq və əməkdaşlıq münasibətləri daha da inkişaf 
edərək xalqlarımızın və ölkələrimizin maraqlarına xidmət 
edəcəkdir. 
Belə bir əlamətdar gündə Sizə ən xoş arzularımı yetirir, dost 
İsveç xalqına daim əmin-amanlıq və firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 30 may 2013-cü il 
 
 
 
 
 
 
 
 
 
 
 
 
 34 
 
ABŞ SENATININ KƏŞFİYYAT ÜZRƏ XÜSUSİ 
KOMİTƏSİNİN SƏDR MÜAVİNİ, SENATOR  
SAKSBİ ÇAMBLİSSİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
30 may 2013-cü il 
 
Azərbaycan Respublikasının Prezidenti İlham Əliyev 
mayın 30-da ABŞ Senatının Kəşfiyyat üzrə Xüsusi Komitəsinin 
sədr müavini, senator Saksbi Çamblissin başçılıq etdiyi 
nümayəndə heyətini qəbul etmişdir. 
Bakıda «Gələcəyə baxış» Azərbaycan–ABŞ Forumunun yüksək 
səviyyədə keçirildiyini vurğulayan prezident İlham Əliyev ABŞ-dan 
300-dən artıq nümayəndənin iştirak etdiyi tədbirdə 
tərəfdaşlığımıza dair aparılan məhsuldar müzakirələrin önəmini 
qeyd etdi. 
ABŞ senatoru Saksbi Çambliss istər ulu öndər Heydər 
Əliyevin, istərsə də prezident İlham Əliyevin rəhbərlik etdiyi 
dövrlərdə ölkəmizdə böyük inkişafın şahidi olduqlarını dedi. O, 
ölkələrimiz arasında bir çox sahələrdə yaxşı tərəfdaşlıq 
əlaqələrinin inkişafına görə prezident İlham Əliyevə minnət-
darlığını ifadə etdi. 
Görüşdə Azərbaycan ilə ABŞ arasında ikitərəfli əlaqələrin 
müxtəlif istiqamətlərdə – enerji, terrorizmə qarşı mübarizə, təh-
lükəsizlik və digər sahələrdə uğurla inkişaf etdiyi vurğulandı, 
ölkəmizin Avropanın enerji təhlükəsizliyinə verdiyi töhfə yüksək 
qiymətləndirildi, əməkdaşlığımızın perspektivləri ilə bağlı məsə-
lələr ətrafında fikir mübadiləsi aparıldı.  
Görüşdə, həmçinin Ermənistan–Azərbaycan, Dağlıq Qara-
bağ münaqişəsinin həlli ilə bağlı danışıqlar prosesi ətrafında 
fikir mübadiləsi aparıldı.  
 
 35 
 
II ÜMUMDÜNYA MƏDƏNİYYƏTLƏRARASI 
DİALOQ  FORUMUNDA İŞTİRAK 
 
Heydər Əliyev Mərkəzi  
 
30 may  2013-cü il 
 
Azərbaycan Respublikasının Prezidenti İlham Əliyev mayın 
30-da Bakıda, Heydər Əliyev Mərkəzində «Çoxmədəniyyətli 
dünyada sülh şəraitində birgə yaşama» devizi altında keçirilən   II 
Ümumdünya Mədəniyyətlərarası Dialoq Forumunun açılışında 
iştirak etmişdir. 
Dövlətimizin başçısı əvvəlcə Forumda iştirak edən yüksək 
səviyyəli qonaqlarla görüşdü. 
Prezident İlham Əliyev Forumun açılışında nitq söylədi. 
 
Azərbaycan prezidenti İlham Əliyevin nitqi 
 
Hörmətli xanımlar və cənablar! 
Əziz qonaqlar! 
Mən sizin hamınızı ürəkdən salamlayıram, Azərbaycana xoş 
gəlmisiniz! Ümumdünya Mədəniyyətlərarası Dialoq Fo-
rumunun Azərbaycanda keçirilməsi çox əlamətdar hadisədir. 
Şadam ki, bu Forum ikinci dəfə Bakıda keçirilir. Yadımdadır, 2 
il əvvəl I Forum keçirilərkən mən belə bir fikir irəli sürmüşdüm 
ki, yaxşı olar bu Forum ənənəvi olsun. Çox şadam ki, bizim 
dostlarımız da bu təşəbbüsü dəstəkləmiş və bu gün bizimlə 
bərabər II Forumda iştirak edirlər. 
Əslində bu Forumun keçirilməsi «Bakı prosesi»nin təza-
hürüdür. «Bakı prosesi» 2008-ci ildə başlamışdır. Hesab edirəm 
ki, müasir tarixdə bu çox önəmli bir hadisə idi. Geniş prosesin 
başlanması Avropa Şurasına üzv ölkələrin mədəniyyət 
nazirlərinin 2008-ci ildə Bakıda keçirilmiş toplantısında İslam 
Əməkdaşlıq Təşkilatına üzv ölkələrin mədəniyyət nazirlərinin 
 36 
iştirakı ilə yadımızda qalıb. Ondan sonra – 2009-cu ildə artıq 
İslam Əməkdaşlıq Təşkilatına üzv ölkələrin mədəniyyət 
nazirlərinin toplantısında Avropa Şurasından həmkarlar 
qoşulmuşlar. Bakı əslində coğrafi körpü rolunu oynamaqla 
bərabər, mədəniyyətlərarası körpü rolunu da müvəffəqiyyətlə 
icra edir. 
2010-cu ildə də çox önəmli hadisə baş vermişdir. Dünya 
dinləri liderlərinin Bakıda zirvə görüşü və 2011-ci ildə I Forum 
keçirilmişdi. Artıq «Bakı prosesi» inkişaf edir və əminəm ki, bu 
Forumda aparılan diskussiyalar, fikir mübadiləsi, məruzələr bizim 
ümumi işimizə töhfə verəcəkdir. Çünki biz hamımız istəyirik ki, 
dünyada dinlərarası, mədəniyyətlərarası münasibətlər sağlam 
zəmində həllini tapsın, əməkdaşlıq meyilləri güclənsin, 
xoşagəlməz halların qarşısı alınsın, ümumiyyətlə, dünyada 
sivilizasiyalararası dialoqun inkişafında müsbət meyillər üstünlük 
təşkil etsin. Əfsuslar olsun ki, biz hələ istədiyimizə tam şəkildə nail 
ola bilmirik. Çünki dünyanın müxtəlif yerlərində dini, milli 
zəmində qarşıdurmalar, vətəndaş müharibələri baş verir, 
anlaşılmazlıq meyilləri artır. Hesab edirəm ki, belə vacib 
məsələlərin bu formatda müzakirə edilməsi ümumi işimizə, 
əməkdaşlıq işimizə bir töhfə olacaqdır. 
Hesab edirəm ki, bu Forumun Azərbaycanda keçirilməsi 
təsadüfi deyildir. Çünki Azərbaycan əsrlər boyu burada yaşayan 
bütün millətlərin, bütün dinlərin nümayəndələri üçün Vətən 
olmuşdur. Biz fəxr edirik ki, bu gün də müstəqil Azərbaycan 
çoxmillətli və çoxkonfessiyalı ölkədir. Burada bütün dinlərin 
nümayəndələri, bütün millətlər bir ailə kimi sülh, mehribanlıq, 
qarşılıqlı anlaşma şəraitində yaşayırlar. Bu bizim böyük sər-
vətimizdir, böyük üstünlüyümüzdür və hesab edirəm ki, Azər-
baycanın uğurlu inkişafında bu amil də öz rolunu oynamışdır. 
Qeyd etməliyəm ki, ictimai-siyasi quruluşdan asılı olmayaraq, 
bütün dövrlərdə Azərbaycan dini tolerantlıq, dözümlülük məkanı 
olub. Çox şadam ki, müstəqillik dövründə bu müsbət meyilləri biz 
nəinki qoruyub saxlaya bilmişik, hesab edirəm ki, onları daha da 
gücləndirmişik və artıq fəaliyyətimizi təkcə ölkənin hüdudları ilə 
 37 
məhdudlaşdırmırıq. Azərbaycan tərəfindən irəli sürülmüş 
təşəbbüslər bu gün dünyada da əks-səda yaradır. Hesab edirəm ki, 
bizim bütün regional təşəbbüslərimiz – siyasi, iqtisadi, digər 
sahələrlə bağlı təşəbbüslərimiz də regional əməkdaşlıq üçün yaxşı 
şərait yaradır və xalqlararası, millətlərarası dialoqun aparılması bu 
müsbət meyilləri daha da gücləndirir. Ölkələrin siyasi maraqları 
ola bilər və vardır. Təbii ki, iqtisadi maraqlar da vardır. Bir çox 
hallarda ölkələri birləşdirən bu maraqlardır. Ancaq hesab edirəm 
ki, əməkdaşlığın müsbət meyillərini gücləndirmək üçün mütləq 
xalqlararası əlaqələr də sağlam zəmində qurulmalıdır. 
Hesab edirəm ki, Forumun gündəliyi çox genişdir, burada 
müzakirə ediləcək məsələlər böyük əhəmiyyət kəsb edir və 
gələcəyə müştərək baxışlarımızla bağlı fikirlər də səslənəcəkdir. 
Bu çox vacib məsələdir – müştərək gələcək. Bu dünyada hər bir 
xalq üçün, hər bir millət üçün yer vardır. Təki sülh, əmin-amanlıq, 
qarşılıqlı anlaşma olsun. Əməkdaşlığın üstünlüyünü biz 
Azərbaycanın uğurlu inkişafında görürük. Bizim regional 
təşəbbüslərimizlə bağlı olan bütün addımlarımız əməkdaşlığa 
yönəldilibdir. Biz əməkdaşlıq, qarşılıqlı dəstək vasitəsilə öz 
iqtisadi və siyasi maraqlarımızı da tam şəkildə təmin edirik. 
Regional əməkdaşlıq məsələlərinə gəldikdə hesab edirəm ki, bizim 
müsbət təcrübəmiz maraqlı ola bilər. Azərbaycan nəinki 
çoxmillətli və çoxkonfessiyalı ölkədir, həm də nadir ölkələrdəndir 
ki, həm Avropa Şurasının, həm İslam Əməkdaşlıq Təşkilatının 
üzvüdür və hər iki təşkilatda çox fəal iş aparır, hər iki təşkilatda 
çox möhkəm mövqelərə malikdir. Bizim bu xüsusiyyətlərimiz 
hesab edirəm ki, mədəniyyətlərarası dialoqun inkişafına da 
töhfəsini verməkdədir. 
Azərbaycan müsəlman aləminin bir parçasıdır. Əlbəttə ki, 
Azərbaycanda milli və dini ənənələr çox güclüdür. Müstəqil 
Azərbaycan dövləti güclü milli-mənəvi dəyərlər üzərində quru-
lubdur. Azərbaycanda müxtəlif dövrlərdə, xüsusilə XIX əsrdən 
başlayaraq Avropa təsiri də kifayət qədər güclü olmuşdur.         2 
gün əvvəl biz Azərbaycan Xalq Cümhuriyyətinin 95 illiyini qeyd 
edirdik. Azərbaycan Demokratik Respublikası müsəlman aləmində 
 38 
ilk respublika idi və əslində nəinki Azərbaycan xalqının 
müstəqilliyini şərtləndirdi, eyni zamanda, bölgədə də, müsəlman 
aləmində də respublika quruluşunun inkişafına, yayılmasına təkan 
vermişdir. 
Azərbaycan müsəlman aləminin bir parçası olaraq İslam 
Əməkdaşlıq Təşkilatında da çox fəal iş aparır. Böyük qürur hissi 
ilə deyə bilərəm ki, Bakı şəhəri 2009-cu ildə İslam mədəniyyətinin 
paytaxtı elan edilmişdir. Bizim digər qədim şəhərimiz Naxçıvan 
isə 2018-ci il üçün bu şərəfli ada layiq görülmüşdür. Bununla 
bərabər, keçən il Bakıda Avropanın və bəlkə də dünyanın ən 
mötəbər musiqi yarışı – «Eurovision» keçirilmişdir. 2015-ci ildə I 
Avropa oyunları Azərbaycanda keçiriləcəkdir. Yəni bu məsələlər 
özlüyündə göstərir ki, Azərbaycanda mədəniyyətlərarası dialoqun 
aparılması üçün nəinki çox gözəl zəmin və əsas vardır, eyni 
zamanda, biz öz təşəbbüslərimizlə, öz xarici siyasətimizlə və 
sivilizasiyalararası dialoqa verdiyimiz töhfələrlə bu əməkdaşlığı 
daha da genişləndiririk. 
Bu doğrudan da çox vacib məsələdir, çünki dünyada biz 
hamımız bunun şahidiyik, həm müsbət, həm də mənfi meyillər 
vardır. Son vaxtlar, xüsusilə multikulturalizmlə bağlı müxtəlif 
fikirlər səslənir. Bəziləri hesab edir ki, multikulturalizm iflasa 
uğrayıb, bəzi ölkələrdə hətta siyasətçilər bu barədə açıq bəyanatlar 
verirlər. İctimai rəydə görürük ki, multikulturalizm meyillərinin 
inkişafı ilə bağlı çox bədbin fikirlər vardır. Əfsuslar olsun ki, bəzi 
hallarda siyasi bəyanatlar, qeyri-hökumət təşkilatlarının, bəzi 
media qurumlarının fəaliyyəti sivilizasiyalararası dialoqun 
inkişafına deyil, əksinə, ayrı-seçkiliyə daha da şərait yaradır. Ona 
görə burada siyasətçilərin, ictimai xadimlərin məsuliyyəti də 
böyük əhəmiyyət daşıyır. Çünki bugünkü qloballaşan dünyada, 
internet dövründə istənilən yerdə səslənən hər bir fikir, hər bir söz 
dərhal dünyada böyük əks-səda verir. Mən hesab edirəm ki, biz 
müsbət təcrübəni daha da geniş şəkildə təbliğ etməliyik. Çünki 
burada, bu Forumda iştirak edən insanları bir amal birləşdirir. Bizi 
multikulturalizmin inkişafı, mədəniyyətlərarası dialoqun uğurlu 
gələcəyi və beləliklə, dünyada gedən müsbət meyillərin 
 39 
gücləndirilməsi amalı birləşdirir. Belə olan halda biz də 
çalışmalıyıq ki, öz işimizlə, öz praktiki addımlarımızla bu müsbət 
meyilləri gücləndirək. 
Yenə də Azərbaycana qayıdaraq deyə bilərəm ki, multikul-
turalizm Azərbaycanda əsrlər boyu mövcud olmuşdur. Sadəcə 
olaraq, əvvəlki dövrlərdə biz bu ifadə ilə tanış deyildik. Bu 
nisbətən yeni bir ifadədir. Tolerantlıq, dözümlülük, multikul-
turalizm  – ancaq bu amillər daim var idi. Azərbaycan multikul-
turalizmin ünvanlarından biridir. Azərbaycanda qeyd etdiyim kimi, 
bütün xalqlar, bütün dinlərin nümayəndələri bir ailə kimi yaşayır. 
Azərbaycanda bütün dinlərin tarixi abidələri qorunur. Biz öz tarixi 
keçmişimizə çox böyük hörmətlə yanaşırıq. Bakıda zərdüştülük 
dininin gözəl abidəsi qorunub saxlanılır – Atəşgah. Bu ayın 17-də 
Şamaxıda ölkəmizin ən qədim məscidi bərpadan sonra yenidən 
açılmışdır. Məscid 743-cü ildə – 1270 il bundan əvvəl tikilmişdir. 
Bu gün Azərbaycan bu məscidi bərpa edib. Azərbaycan dövləti 
Bakıda sinaqoqun tikintisinə də öz dəstəyini əsirgəməmişdir. 
Qədim alban kilsələri Azərbaycanda dövlət tərəfindən bərpa edilir, 
qorunur, pravoslav, katolik kilsələri fəaliyyət göstərir. 
Təkcə bu faktların sadalanması göstərir ki, doğrudan da 
multikulturalizm üçün çox gözəl imkanlar vardır. Hesab edirəm ki, 
dünyanın istənilən yerində bu müsbət meyillər güclənə bilər. Təki 
siyasi iradə olsun. Təki siyasətçilərdə bu məsələ ilə bağlı düzgün 
istiqamət üstünlük təşkil etsin. Çünki multikulturalizmin 
alternativləri, demək olar ki, yoxdur. Bunun alternativi ayrı-
seçkilikdir, ksenofobiyadır, rasizmdir, faşizmdir. Mən hesab 
edirəm ki, XXI əsrdə mütərəqqi bəşəriyyət bu xoşagəlməz 
meyillərin qarşısının alınması üçün daha da fəal olmalıdır. Bu 
fəallıq müxtəlif formalarla tamamlanmalıdır. 
Hesab edirəm ki, Bakıda keçirilən II Forum ümumi işimizə 
verilən böyük töhfədir. Ancaq biz təkcə forumların keçirilməsi ilə 
öz işimizi məhdudlaşdırmamalıyıq. Biz müxtəlif tədbirlər 
hazırlamalıyıq, müxtəlif aksiyalar keçirməliyik. Mədəniyyət-
lərarası dialoqun inkişafı üçün ciddi tədbirlər görülməlidir. 
 40 
Şadam ki, I Forumdan keçən dövr ərzində biz bu istiqamətdə 
önəmli addımlar atmışıq. Əminəm ki, bu Forumun nəticələri də 
çox müsbət olacaqdır. Forumdan sonra fəaliyyət planımız da qəbul 
ediləcəkdir. 
Multikulturalizmin inkişafı hər bir xalq, hər bir dövlət üçün 
lazımdır, vacibdir. Xüsusilə etnik təmizləmədən zərər çəkmiş ölkə 
olan Azərbaycan üçün. Çünki məhz multikulturalizm meyillərinin 
aşağı səviyyədə olması nəticəsində Azərbaycan torpaqları işğal 
altına düşmüşdür. Bu işğal 20 ildən çoxdur ki, davam edir. Bizim 
xalqımıza qarşı etnik təmizləmə siyasəti aparılmışdır. Azərbaycan 
əhalisi Dağlıq Qarabağdan və ətraf rayonlardan qovulmuşdur. 
Bizim bütün dini abidələrimiz, tarixi sərvətlərimiz dağıdılıb, talan 
edilib. Buna sübut ATƏT-in 2 missiyasının məruzələridir. O 
missiyaların məruzələrində açıq-aydın göstərilir ki, işğal edilmiş 
torpaqlarda erməni silahlı qüvvələri tərəfindən bütün abidələr, bütün 
infrastruktur, bütün binalar dağıdılıbdır. Bu ədalətsizlik davam edir. 
Əfsuslar olsun ki, münaqişə öz həllini tapmır. Beynəlxalq hüquq 
normaları əfsuslar olsun ki, bu münaqişə ilə bağlı işləmir. 
BMT Təhlükəsizlik Şurası bu münaqişənin həlli ilə bağlı      4 
qətnamə qəbul etmişdir. Bu qətnamələrdə erməni silahlı qüvvələ-
rinin işğal edilmiş torpaqlardan çıxarılmasına dair açıq-aydın 
mesajlar vardır. İşğala qeyd-şərtsiz son qoyulmalıdır. Ancaq Er-
mənistan bu qətnamələrə əməl etmir və işğal, ədalətsizlik davam edir. 
Beynəlxalq hüquq normaları kobudcasına pozulur. Münaqişənin 
tezliklə həlli bir tərəfdən, beynəlxalq hüquq normalarına hörmətin 
əlaməti, digər tərəfdən, tarixi ədalətin bərpası demək olacaqdır. Çünki 
Dağlıq Qarabağ əzəli Azərbaycan torpağıdır. Bütün toponimlər 
Azərbaycan toponimləridir. Bütün abidələr xalqımızın məhsuludur, 
Azərbaycan xalqının istedadının, zəhmətinin məhsuludur. 
Münaqişənin tezliklə həll edilməsi bölgəyə sülh gətirəcəkdir. Belə 
olan halda bölgədə proseslər daha müsbət istiqamətdə gedəcəkdir. 
Azərbaycan öz ərazi bütövlüyünü bərpa etməlidir. Azərbaycanın ərazi 
bütövlüyü bütün dünya tərəfindən, beynəlxalq təşkilatlar tərəfindən 
tanınır. Münaqişənin həlli yalnız ərazi bütövlüyü prinsipləri əsasında 
ola bilər. 
 41 
Biz hesab edirik ki, bu gün və sabah bu vacib məsələlərlə bağlı 
dəyərli fikirlər eşidəcəyik. Forumun keçirilməsi əlamətdar hadisədir. 2 
il əvvəl I Forumun keçirilməsi də hesab edirəm ki, çox rəmzi xarakter 
daşıyırdı. Son 2 il ərzində Azərbaycanda bütün istiqamətlər üzrə 
inkişaf davam etmişdir. Mədəniyyətlərarası dialoqun inkişafı ilə bağlı 
çox vacib tədbirlər keçirilmişdir. 2011–2012-ci illərdə 2 dəfə 
Beynəlxalq Humanitar Forum keçirilmişdir. Demək olar ki, o 
forumların da mövzuları təxminən eynidir. Baxmayaraq ki, 
torpaqlarımızın 20 faizi işğal atlındadır və 1 milyondan artıq 
vətəndaşımız məcburi köçkün vəziyyətində yaşayır, Azərbaycanın 
sürətli inkişafı davam etmişdir. Azərbaycan inkişaf edir. Bizim uğurlu 
inkişafımız bütün istiqamətlərdə özünü göstərir. 
Keçən Forumdan ötən dövr ərzində dünya birliyi Azərbaycana 
böyük etimad göstərmişdir. 2011-ci ilin oktyabr ayında 
Azərbaycan 155 ölkənin dəstəyi ilə BMT Təhlükəsizlik Şurasına 
üzv seçilmişdir. Bu, xalqımız, müstəqil dövlətimiz üçün böyük 
tarixi hadisədir. 
İqtisadi sahədə uğurlu inkişaf meyilləri daha da güclənmişdir. 
Demək olar ki, Azərbaycanda əsas iqtisadi və sosial məsələlər 
uğurla öz həllini tapır. Hətta dünyada gedən böhran illəri ərzində 
Azərbaycanda iqtisadiyyat artmışdır. Bu gün iqtisadiyyatın 
şaxələndirilməsi prosesi uğurla davam etdirilir. Dayanıqlı inkişaf 
üçün bu, əsas şərtdir. Beynəlxalq reytinq agentlikləri Azərbaycanın 
kredit reytinqlərini artırır. Azərbaycan iqtisadiyyatı dünyada 50 ən 
rəqabətqabiliyyətli iqtisadiyyatlar arasındadır. Əlbəttə, sabit 
maliyyə vəziyyətimiz, sabit siyasi vəziyyətimiz, regional 
təşəbbüslər, təbii sərvətlər və ən önəmlisi insan kapitalı bu gün 
Azərbaycanı irəli aparan amillərdir. Bir neçə il bundan əvvəl biz 
bəyan etmişdik ki, insan kapitalı hər şeydən üstündür. Çox güclü 
sosial siyasət aparılır. Eyni zamanda, mədəniyyətlə bağlı, tarixi 
irsimizin qorunması ilə bağlı çox böyük işlər görülür. 
Əminəm ki, qonaqlar Bakının tarixi abidələri ilə də tanış 
olacaqlar. Şəhərimizə ilk dəfə gələn insanlar da xoş təəssüratlarını 
özləri ilə  vətənlərinə aparacaqlar. 
 42 
Mən bir daha, əziz dostlar, sizin hamınızı ürəkdən salam-
layıram. Azərbaycana gəldiyiniz üçün sizə minnətdaram. 
Foruma uğurlar arzulayıram. Sağ olun. 
 
* * * 
 
N a s s i r   Ə b d ü l ə z i z  ə l - N a s s e r (BMT-nin Sivi-
lizasiyalar Alyansının rəhbəri, BMT Baş katibinin ali nüma-
yəndəsi): Zati-aliləri Azərbaycan Respublikasının Prezidenti cənab 
İlham Əliyev! 
YUNESKO-nun baş direktoru İrina Bokova! 
İSESKO-nun baş direktoru Əbdüləziz bin Osman əl-Tüveycri! 
Əziz dostlar! 
BMT-nin Sivilizasiyalararası Alyansının rəhbəri kimi, II  Bey-
nəlxalq Forumda, yəni Bakı kimi gözəl bir şəhərdə multikulturalizmə 
həsr olunmuş II Forumda çıxış etmək mənim üçün böyük bir şərəfdir. 
BMT-nin Baş katibi cənab Pan Gi Munun salamlarını sizə 
çatdırmaqdan da şərəf duyuram. Biz sizin tərəfdaşlığınızdan tamamilə 
bəhrələnərək bu cür mötəbər tədbirin nəticələrini gözləyirik. Eyni 
zamanda, prezident İlham Əliyevin baxışlarının yüksək dərəcədə 
mütərəqqi olduğunu qeyd etmək istəyirəm. Hər 2 ildən bir 
mədəniyyətlərarası dialoqa həsr olunmuş belə mötəbər forumun 
keçirilməsi ilə əlaqədar, cənab Prezident, Sizə minnətdaram. Sülh, 
əmin-amanlıq və sabitlik, sözsüz ki, insanlar və mədəniyyətlər 
arasında qarşılıqlı hörmət əsasında qurulan münasibətləri tələb edir. 
Bununla əlaqədar Azərbaycan hökumətinə minnətdarlığımı 
bildirirəm. Bu mötəbər tədbirin dünyada tanınmış memar Zaha 
Hadid tərəfindən layihələndirilən Heydər Əliyev Mərkəzində keçiril-
məsi də bizim üçün böyük bir şərəfdir. 
Musiqinin, incəsənətin, əyləncənin, idmanın və digər birgə 
təcrübələrin formasında ümumbəşəri dəyərlərin təşviqi və təbliği 
kimi tədbirlər təqdirəlayiqdir. Bakı kimi gözəl bir şəhərdə – 
mədəniyyətin, incəsənətin və tarixin qovuşduğu bir yerdə bu 
görüşün keçirilməsi bizim üçün çox önəmlidir. 
YUNESKO ilə Azərbaycan hökumətinin dəstəyi və 100-dən çox 
tərəfdaşın iştirakı ilə belə bir tədbirin keçirilməsi mədəni 
 43 
müxtəlifliyin və inklüzivliyin çox gözəl təzahürüdür. Bizi dəs-
təkləyən milyonların və mədəni müxtəlifliyi təbliğ edən şəxslərin 
fikirlərini, duyğularını ifadə edərək, vətəndaş cəmiyyətinin, dini 
təşkilatların, yerli icmaların birgə təşəbbüs və səylərini həyata 
keçiririk. 
Mayın 21-də biz dünya miqyasında İnkişaf və Müxtəliflik Gününü 
qeyd edəndə mən Nyu-Yorkun Bronks rayonunda yerli icmalarla 
birlikdə mədəniyyətlərin və mədəni müxtəlifliyin birgə sülh və əmin-
amanlıq şəraitində yaşayıb fəaliyyət göstərməsinin şahidi olmuşam. 
Bu çox güclü və çox nüfuzlu mesaj idi. Avstraliyalı cənab Piter 
Freades BMT-nin Sivilizasiyalar Alyansının Azərbaycan hökuməti ilə 
birgə keçirdiyi bu tədbirin devizinin müəllifidir. Bu bizim üçün çox 
faydalı bir kompasdır. Bizə ünvanlanan bir amildir ki, birgə sülh və 
əmin-amanlıq şəraitində mədəni müxtəliflik dünyasında yaşayıb 
fəaliyyət göstərək. 
Nassir Əbdüləziz əl-Nasser dünyada tolerantlığın, qarşılıqlı 
anlaşmanın hökm sürməsi üçün mədəniyyətlərarası və dinlərarası 
dialoqu daha da gücləndirməyin vacibliyini vurğulayaraq bildirdi: 
– Mənim ümidim, istəyim ondan ibarətdir ki, burada aparılacaq 
dialoqun və müzakirələrin nəticəsində hazırlanacaq tövsiyələr bu 
salonun daxilində qalmayacaq, dünyaya çatdırılacaqdır. Bakıda 
səslənəcək bu fikirlər dünya miqyasında öz əks-sədasını 
tapacaqdır. 
Mənim doğma ölkəm Qətər 2010-cu ilin dekabrında Sivili-
zasiyalar Alyansının Forumunda bu fikirləri bir daha söyləmişdir. 
Sivilizasiyalararası görüşün nəticəsində Doha Bəyannaməsi qəbul 
olunmuşdur ki, bu da Minilliyin İnkişaf Məqsədləri ilə üst-üstə 
düşən məqsədlərdir. Bəyannamədə sülh, əmin-amanlıq, ədalət və 
inkişaf naminə müxtəlifliyin saxlanılması ideyaları öz əksini 
tapmışdır. Bu da Sivilizasiyalar Alyansının   6 əsas prioritetini 
üzümüzə gələn 5 il üçün müəyyən etmişdir. 
O da doğrudur ki, bütün dünya bu Forumun nəticəsində 
avtomatik olaraq dəyişən deyil, dəyişməyəcəkdir. Lakin əminəm 
ki, birgə səylərimiz nəticəsində biz bu nəcib məqsədlərə çata 
bilərik. Həmçinin biz öz fəaliyyətimizlə beynəlxalq aləmdə əmin-
 44 
amanlığın və sülhün möhkəmləndirilməsinə, mədəniyyətlərarası 
əlaqələrin genişləndirilməsinə yönəlmiş Bakı Forumunun 
mesajlarını gücləndirə bilərik. 
Mahatma Qandi qeyd etmişdir ki, heç bir mədəniyyət təcrid 
olunmuş şəkildə inkişaf edə bilməz. Mən çıxışımı məhz bu 
ideyanın nikbin notları ilə yekunlaşdıraraq Forumumuza böyük 
uğurlar arzulayıram. 
İ r i n a  B o k o v a (YUNESKO-nun baş direktoru): Azər-
baycan Respublikasının Prezidenti Zati-aliləri İlham Əliyev!  
BMT-nin Sivilizasiyalar Alyansının rəhbəri, BMT Baş kati-
binin ali nümayəndəsi Zati-aliləri Nassir Əbdüləziz əl-Nasser! 
İSESKO-nun baş direktoru Zati-aliləri Əbdüləziz bin Osman 
əl-Tüveycri!  
Zati-aliləri səfirlər, nazirlər, xanımlar və cənablar!  
II Beynəlxalq Mədəniyyətlərarası Dialoq Forumunda iştirak 
etmək mənim üçün böyük şərəfdir. Mən çox böyük min-
nətdarlığımı məhz cənab prezident İlham Əliyevə bildirmək 
istəyirəm ki, onun bu mövzuya davamlı dəstəyi və Azərbaycanın 
birinci xanımı, YUNESKO-nun Xoşməramlı səfiri Mehriban 
Əliyevanın qayğısı ilə Azərbaycanda bu vacib məsələyə böyük 
diqqət göstərilir. 
Azərbaycan qədim İpək yolunun bir hissəsi olaraq böyük 
mədəniyyət və incəsənət mərkəzinə çevrilmişdir və bu da 
YUNESKO-nun Mərkəzi Asiyada apardığı işlərlə üst-üstə düşür. 
Mədəniyyətlərarası daimi dialoqun davam etdirilməsinə çalışıram. 
Bakının qədim hissəsi – İçərişəhər YUNESKO-nun Dünya Mədəni 
İrs siyahısında öz yerini tapmışdır. Novruz bayramı Türkiyə, 
Hindistan, Qırğızıstan, Pakistan, Özbəkistan ilə birgə keçirilən 
bayramdır, YUNESKO-nun qeyri-maddi mədəni irsinin bir 
hissəsidir. Həmçinin muğam sənəti YUNESKO-nun dünya 
mədəniyyətinin irsidir. Gələn ilin dekabrında buna həsr olunmuş 
növbəti tədbirlər bizim birgə dəyərlərimizə göstərilən dəstəyin 
təsdiqidir. Məhz bu cür rəhbərlik bizə bu gün həddən artıq lazım 
olan amildir. Əməkdaşlıq üçün yeni imkanlar açıldıqca iqtisadi 
böhranın hökm sürdüyü bu qarmaqarışıq dövrdə müxtəlif ölkələri 
 45 
– Malidə və Suriyadakı kimi daim münaqişə vəziyyətində 
yaşayan ölkələri nəzərə almağımız çox vacib məsələdir. 
Mədəni müxtəliflik ölkələr arasında və ölkələrin daxilində çox 
önəmli məsələlərdən birinə çevrilir. Buna görə bu dialoq böyük 
əhəmiyyət kəsb edir. Çünki bizə sosial inklüzivlik və həmrəylik 
kimi amillər çox lazımdır. YUNESKO üçün sülh yalnız siyasi və 
iqtisadi tədbirlər nəticəsində əldə oluna bilməz. Onun kökləri əqli 
və mənəvi həmrəylikdə təcəssüm tapmalıdır ki, bu da bizim 
Nizamnaməmizdə əks olunmuşdur. Bu həmrəylik dialoq və 
mübadilə formasında həyata keçirilməlidir və qarşılıqlı anlaşma 
mühitində bərqərar edilməlidir. Bu da YUNESKO-nun prioritetləri 
– sülh, elm, informasiya və təhsil sahəsində əməkdaşlığın davam 
etdirilməsi vasitəsilə həyata keçirilməlidir.  
Dünyanın bütün bölgələrində mədəniyyətlərarası dialoqun ge-
nişləndirilməsi və dərinləşdirilməsi üçün YUNESKO-nun xətti ilə 
həyata keçirilən silsilə tədbirlərə toxunan İrina Bokova bu isti-
qamətdə Azərbaycanın da səmərəli fəaliyyət göstərdiyini xüsusi 
vurğulayaraq bildirdi:  
– Xanımlar və cənablar, biz mədəni müxtəlifliyi problem kimi 
qəbul edə bilmərik. Əksinə, mədəni müxtəlifliyi böyük bir dinamik 
qüvvə kimi qələmə verməliyik. Məhz bu qüvvə kreativliyə, 
davamlı inkişafa və sülhə yönəldilmiş əsas amillərə çevriləcəkdir. 
Fürsətdən istifadə edərək Azərbaycan hökumətinə Haitinin Jakmel 
şəhərində bizə dəstək göstərdiyinə görə təşəkkürümü bildirirəm. Bu, 
YUNESKO-nun cari ildəki nəşrlərində əksini tapmışdır. Mədəni 
müxtəliflik bizim mədəniyyətlərimiz üçün artıq reallığa çevrilmiş 
bir haldır. Amma bu, siyasətimizin əsasını təşkil edən amillərdən 
birinə çevrilməlidir. Mən də məhz bunu yeni humanizm – XXI 
əsrin humanizm ideyası kimi bəyan edirəm. 
Məhz bu nikbin notlarla Məhsəti Gəncəvinin sözlərini qeyd 
etmək istəyirəm. YUNESKO Məhsəti Gəncəvinin 900 illiyini  2 
həftə bundan əvvəl qeyd etmişdir. Onun ləyaqətə həsr olunmuş 
belə bir şeiri vardır, ondan sitat gətirmək istəyirəm: «Mən özümü 
tərk edəndə mənim üçün bütün yollar açılır». Yəni özümü 
unudanda mənim üçün bütün yollar açılır. Məhz bu nikbin fikirlə 
 46 
mən öz çıxışımı başa vurmaq istəyirəm. Diqqətinizə görə sizə çox 
minnətdaram. 
Ə b d ü l ə z i z   b i  n  O s m a n   ə l - T ü v e y c r i (İSESKO-nun 
baş direktoru): Zati-aliləri cənab prezident İlham Əliyev! 
BMT-nin Sivilizasiyalar Alyansının rəhbəri cənab Nassir Əb-
düləziz əl-Nasser! 
YUNESKO-nun baş direktoru xanım İrina Bokova! 
Xanımlar və cənablar! 
Sizin kimi mötəbər auditoriyanın qarşısında çıxış etmək mənim 
üçün böyük şərəfdir. Bizi bu gün birləşdirən əsas amil birgə 
səylərimizi əks etdirən, sivilizasiyalararası, mədəniyyətlərarası 
dialoqun dəstəklənməsinə yönəlmiş tədbirdə çıxış etməkdir. 
Fürsətdən istifadə edərək bu mötəbər Forumun təşkilinə, eləcə də 
İSESKO-nun və YUNESKO-nun təşəbbüslərinə verdiyi daimi 
dəstəyə görə Azərbaycan Respublikasının Prezidenti Zati-aliləri 
cənab İlham Əliyevə dərin minnətdarlığımı bildirirəm. 
Prezident İlham Əliyevin müdrik siyasəti nəticəsində Azər-
baycan çox vacib mövzulara həsr olunmuş beynəlxalq tədbirlərə ev 
sahibliyi edir. Mən Azərbaycan Respublikasına əmin-amanlıq, 
rifah və inkişaf arzu edirəm. Arzu edirəm ki, bu ölkə prezident 
İlham Əliyevin müdrik rəhbərliyi altında öz inkişafını davam 
etdirsin. 
Cənab Prezident, xanımlar və cənablar, çox mürəkkəb regional və 
beynəlxalq vəziyyətdə yaşadığımız bu dövrdə sülhün, 
mədəniyyətlərarası dialoqun təşviqi mədəniyyətlərin yaxınlaşması 
üçün başlıca amillərdən biridir ki, bu da dünya sivilizasiyasını xilas 
edə bilər. Dünyada baş verən həddindən artıq ciddi təhlükələr məhz 
dialoqun azlığından, qarşılıqlı anlaşmanın olmamasından irəli gələn 
problemlərdir. Bu böhranları müşayiət edən qanlı münaqişələr və 
müharibələr məhz müxtəlif mədəniyyətlərin və dinlərin 
nümayəndələri arasında qarşılıqlı anlaşmanın, etibarın olmamasının 
nəticəsidir. Bu isə təəssüflər olsun ki, qarşılıqlı hörmətsizliyə gətirib 
çıxarır. 
 47 
İSESKO-nun baş direktoru işğal faktları ilə bağlı beynəlxalq 
birliyin ikili standartlara yol verməsinin qəbuledilməz olduğunu 
bildirərək vurğuladı:  
– Müxtəlif problemləri, çətinlikləri aradan qaldırmaqla, biz 
gələcəyimiz üçün zəmin yaradırıq. Bunun üçün isə dialoq ən 
müdrik seçimdir. Dialoq həm də zorakılığa qarşı bir vasitədir. Bu 
da bizim gələcəkdə qarşılıqlı anlaşmanın mövcud olduğu dünyada 
yaşamağımız üçün zəmin yaradır. 
Biz müxtəlif fobiyalardan, nifrətlərdən əzab çəkən bir dünyada 
yaşamağa məcbur oluruq. Dünyamız həm də bəzi ölkələrin 
torpaqlarının işğal olunması ilə də üzləşir. Fələstinə, Azərbaycana 
və digər ölkələrə qarşı törədilən bu xoşagəlməz hadisələr, sözsüz 
ki, bizi narahat etməyə bilməz. Yalnız beynəlxalq hüquq 
normalarının tətbiq edilməsi nəticəsində bu halların aradan 
qaldırılması mümkün olacaqdır. Əgər biz bu məsələdə ikili 
standartlara yol versək, BMT-nin, YUNESKO-nun 
nizamnamələrinə hörmətsizlik etmiş olacağıq. Məhz buna görə 
YUNESKO-nun mədəniyyətlərin yaxınlaşmasına yönəlmiş səyləri 
təhsil sistemimizdə, mədəni forumlarımızda da əksini tapmalıdır. 
Kilsələrdə, məscidlərdə, sinaqoqlarda bəyan edilməlidir ki, ümumi 
dəyərlər, niyyətlər dözümlülük və hövsələ ilə həyata keçirilsin. Nə 
qədər çətin olsa da, biz bunu bu gün etməliyik. Əgər belə etməsək, 
sabah cəngəllikdə yaşamağa məcbur olacağıq. 
Bir daha bu gözəl və mötəbər Forumun məhz Bakıda ke-
çirilməsinə görə Azərbaycan hökumətinə təşəkkürümü bildirirəm. 
* * * 
 
Forumun açılışı mərasimi başa çatdıqdan sonra Heydər 
Əliyev Mərkəzinin foyesində fləşmob keçirildi. 
Dövlətimizin başçısı fləşmoba baxdı. 
Fləşmobda al-əlvan geyimli gənclərin rəqsləri rəngarəng 
dünyamızda mədəniyyətlərin yaxınlaşmasının və çoxmədəniyyətli 
dünyamızın yaradılmasında gənclərin rolunun artırılmasının yeni 
formasını təcəssüm etdirirdi. 
 48 
Azərbaycan prezidenti İlham Əliyevin himayəsi ilə keçirilən      II 
Ümumdünya Mədəniyyətlərarası Dialoq Forumunun əsas tərəf-
daşları YUNESKO, BMT-nin Sivilizasiyalar Alyansı, Avropa Şurası, 
Avropa Şurasının Şimal-Cənub Mərkəzi, İSESKO, BMT-nin Dünya 
Turizm Təşkilatıdır. Dövlətimizin başçısının 2011-ci ildə imzaladığı 
fərmanla bu Forum 2 ildən bir Bakıda təşkil olunur. Tədbirin 
əlaqələndirici qurumu Azərbaycanın Mədəniyyət və Turizm 
Nazirliyidir. Budəfəki Forumda ümumilikdə 100-dək ölkənin 
nümayəndə heyəti iştirak edirdi. 
 
 
 
 49 
 
 
BMT BAŞ KATİBİNİN ALİ NÜMAYƏNDƏSİ 
NASSİR ƏBDÜLƏZİZ ƏL-NASSER İLƏ  
GÖRÜŞ 
 
Prezident sarayı  
 
30 may 2013-cü il 
 
Azərbaycan Respublikasının Prezidenti İlham Əliyev 
mayın 30-da BMT Sivilizasiyalar Alyansının rəhbəri, BMT Baş 
katibinin ali nümayəndəsi Nassir Əbdüləziz əl-Nasseri qəbul 
etmişdir. 
Görüşdə Azərbaycan ilə BMT-nin ayrı-ayrı strukturları,    o 
cümlədən BMT-nin Sivilizasiyalar Alyansı arasında əmək-
daşlığın müxtəlif sahələrdə inkişafı məmnunluqla vurğulandı, 
müxtəlif mədəniyyətlərin və sivilizasiyaların bir-birinə yaxın-
laşmasında II Ümumdünya Mədəniyyətlərarası Dialoq Foru-
munun əhəmiyyəti qeyd olundu və əlaqələrimizin bundan sonra 
da genişlənəcəyinə əminlik ifadə edildi. 
 
 
 
 
 
 
 
 
 
 
 
 
 
 
 50 
 
 
 
YUNESKO-nun BAŞ DİREKTORU  
XANIM İRİNA BOKOVA İLƏ GÖRÜŞ  
 
Prezident sarayı   
 
30 may 2013-cü il 
 
Azərbaycan Respublikasının Prezidenti İlham Əliyev mayın 
30-da YUNESKO-nun baş direktoru xanım İrina Bokovanı qəbul 
etmişdir. 
Görüşdə Azərbaycan ilə YUNESKO arasında əməkdaşlığın 
uğurla inkişaf etdiyi vurğulandı, bu əlaqələrin gələcək illərdə də 
davam etdiriləcəyinə əminlik ifadə olundu. 
Görüşdə, həmçinin II Ümumdünya Mədəniyyətlərarası Dialoq 
Forumunun yüksək səviyyədə təşkil olunduğu qeyd edildi, 
mədəniyyətlərarası əlaqələrin möhkəmləndirilməsində və ölkələr 
arasında humanitar sahədə əməkdaşlığın genişləndirilməsində bu 
cür beynəlxalq tədbirlərin önəmi vurğulandı. 
Söhbət zamanı Azərbaycan ilə YUNESKO arasında əmək-
daşlığın perspektivləri ilə bağlı məsələlər ətrafında fikir müba-
diləsi aparıldı. 
 
 
 51 
 
 
 
İSESKO-nun BAŞ DİREKTORU  
ƏBDÜLƏZİZ BİN OSMAN ƏL-TÜVEYCRİ  
İLƏ GÖRÜŞ 
 
Prezident sarayı  
 
30 may 2013-cü il 
 
Azərbaycan Respublikasının Prezidenti İlham Əliyev ma-
yın 30-da İSESKO-nun baş direktoru Əbdüləziz bin Osman   əl-
Tüveycrini qəbul etmişdir. 
Görüşdə ölkələr və xalqlararası əlaqələrin genişləndiril-
məsində II Ümumdünya Mədəniyyətlərarası Dialoq Forumunun 
önəmi qeyd olundu, Forumda müzakirə edilən məsələlərin 
əhəmiyyəti vurğulanaraq bu məsələlərin müxtəlif mədəniy-
yətlərin bir-birinə daha da yaxınlaşması işinə xidmət edəcəyi 
bildirildi. 
Söhbət zamanı, həmçinin Azərbaycan ilə İSESKO arasında 
əməkdaşlığın uğurla inkişaf etdiyi vurğulandı, əlaqələrin 
bundan sonra da inkişaf edəcəyinə əminlik ifadə olundu. 
 
 
 
 52 
 
 
 
ƏFQANISTAN RESPUBLİKASININ XARİCİ 
İŞLƏR NAZİRİ ZALMAİ RASSULUN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
30 may 2013-cü il 
 
Azərbaycan Respublikasının Prezidenti İlham Əliyev 
mayın 30-da Əfqanıstanın Xarici İşlər naziri Zalmai Rassulun 
başçılıq etdiyi nümayəndə heyətini qəbul etmişdir. 
Xarici İşlər naziri Zalmai Rassul Əfqanıstan prezidenti 
Həmid Kərzainin salamlarını dövlətimizin başçısına çatdırdı. 
Görüşdə ölkələrimiz arasında əlaqələrin müxtəlif sahələrdə 
inkişafından məmnunluq ifadə olundu, Azərbaycanın Əfqanıs-
tanla bağlı müxtəlif beynəlxalq humanitar proseslərdə iştira-
kının əhəmiyyəti qeyd edildi, ölkələrimizin müxtəlif istiqamət-
lərdə, o cümlədən təhsil, səhiyyə və digər sahələrdə əməkdaş-
lığının bundan sonra da davam etdiriləcəyinə əminlik bildirildi. 
Dövlətimizin başçısı prezident Həmid Kərzainin salamlarına 
görə minnətdarlığını bildirdi, onun da salamlarını Əfqanıstanın 
dövlət başçısına çatdırmağı xahiş etdi. 
 
 
 53 
 
 
 
İTALİYA RESPUBLİKASININ SABİQ BAŞ NAZİRİ 
VƏ SABİQ XARİCİ İŞLƏR NAZİRİ LAMBERTO 
DİNİ İLƏ GÖRÜŞ 
 
Prezident sarayı  
 
31 may 2013-cü il 
 
 Azərbaycan Respublikasının Prezidenti İlham Əliyev 
mayın 31-də İtaliya Respublikasının sabiq Baş naziri və sabiq 
Xarici İşlər naziri Lamberto Dinini qəbul etmişdir. 
Görüşdə II Ümumdünya Mədəniyyətlərarası Dialoq Foru-
munun beynəlxalq əhəmiyyətindən danışıldı, mədəniyyətlərarası 
və sivilizasiyalararası dialoqun möhkəmləndirilməsində Fo-
rumun önəmi qeyd olundu. 
Görüşdə, həmçinin Azərbaycan ilə İtaliya arasında əlaqə-
lərin müxtəlif istiqamətlərdə, o cümlədən iqtisadi, ticarət və 
digər sahələrdə uğurla inkişaf etdiyi vurğulandı, bu əlaqələrin 
gələcəkdə daha da inkişaf etdiriləcəyinə əminlik ifadə olundu. 
 
 
 
 
 54 
 
 
 
XORVATİYA RESPUBLİKASININ SABİQ 
PREZİDENTİ STEPAN MESİÇ  
İLƏ GÖRÜŞ 
 
Prezident sarayı  
 
31 may 2013-cü il 
 
Azərbaycan Respublikasının Prezidenti İlham Əliyev 
mayın 31-də Xorvatiya Respublikasının sabiq prezidenti Stepan 
Mesiçi qəbul etmişdir. 
Görüşdə Azərbaycan ilə Xorvatiya arasında mövcud dostluq 
münasibətlərinin inkişafından məmnunluq ifadə olundu, iqtisadi 
sahədə əməkdaşlığın genişləndirilməsinin vacibliyi vurğulandı, 
bir sıra xorvat şirkətlərinin Azərbaycanda uğurlu fəaliyyəti qeyd 
edilərək, iqtisadiyyatın digər sahələrində də əməkdaşlığın inkişaf 
etdirilməsinin önəmi bildirildi. 
Görüşdə, həmçinin II Ümumdünya Mədəniyyətlərarası Dia-
loq Forumunun ölkələrimiz və xalqlarımız arasında əlaqələrin 
möhkəmləndirilməsi baxımından əhəmiyyəti vurğulandı. 
 
 
 
 
 55 
 
 
 
BOLQARISTAN RESPUBLİKASININ SABİQ  
PREZİDENTİ GEORGİ PIRVANOV  
İLƏ GÖRÜŞ  
 
Prezident sarayı  
 
31 may 2013-cü il 
 
Azərbaycan Respublikasının Prezidenti İlham Əliyev ma-
yın 31-də Bolqarıstan Respublikasının sabiq prezidenti Georgi 
Pırvanovu qəbul etmişdir. 
Görüşdə II Ümumdünya Mədəniyyətlərarası Dialoq Foru-
munun yüksək səviyyədə təşkil olunduğu və mühüm əhəmiyyət 
daşıdığı vurğulandı, tədbirdə dünyanın müxtəlif bölgələrindən, 
o cümlədən Balkan ölkələrindən yüksək səviyyəli nümayən-
dələrin iştirak etməsi Foruma olan beynəlxalq marağın gös-
təricisi kimi dəyərləndirildi. 
Söhbət zamanı ölkələrimiz arasında ikitərəfli münasibətlərin 
inkişafından məmnunluq ifadə olundu, Azərbaycanın və 
Bolqarıstanın regional əməkdaşlığın genişləndirilməsində 
əhəmiyyətli rolu qeyd edildi. 
 
 
 56 
 
 
 
SERBİYA RESPUBLİKASININ SABİQ 
PREZİDENTİ BORİS TADİÇ İLƏ GÖRÜŞ 
 
Prezident sarayı  
 
31 may 2013-cü il 
 
Azərbaycan Respublikasının Prezidenti İlham Əliyev ma-
yın 31-də Serbiya Respublikasının sabiq prezidenti Boris Tadiçi 
qəbul etmişdir. 
Görüşdə II Ümumdünya Mədəniyyətlərarası Dialoq Foru-
munun humanitar sahədə əməkdaşlığın genişləndirilməsi baxı-
mından əhəmiyyəti vurğulandı, ölkəmizdə müxtəlif dinlərin və 
mədəniyyətlərin birgə yaşaması, mövcud olan yüksək tole-
rantlığın önəmi qeyd edildi. 
Söhbət zamanı Azərbaycan ilə Serbiya arasında ikitərəfli 
münasibətlərin uğurla inkişaf etdiyi vurğulandı, əlaqələrimizin 
bundan sonra daha da möhkəmləndiriləcəyinə əminlik ifadə 
olundu. 
 
 
 
 
 57 
 
 
 
BÖYÜK BRİTANİYA PARLAMENTİNİN 
İCMALAR PALATASININ ÜZVÜ, BRİTANİYA–
AZƏRBAYCAN PARLAMENTLƏRARASI 
QRUPUNUN SƏDRİ KRİSTOFER PİNÇERİN 
BAŞÇILIQ ETDİYİ NÜMAYƏNDƏ HEYƏTİ  
İLƏ GÖRÜŞ  
 
Prezident sarayı  
 
31 may 2013-cü il 
 
Azərbaycan Respublikasının Prezidenti İlham Əliyev ma-
yın 31-də Böyük Britaniya Parlamentinin İcmalar Palatasının 
üzvü, Britaniya–Azərbaycan parlamentlərarası qrupunun sədri 
Kristofer Pinçerin başçılıq etdiyi nümayəndə heyətini qəbul et-
mişdir. 
Görüşdə Azərbaycan Respublikası ilə Böyük Britaniya ara-
sında ikitərəfli əlaqələrin uğurla inkişaf etdiyi vurğulandı, 
əməkdaşlığımızın siyasi, iqtisadi, enerji, birgə layihələrin həya-
ta keçirilməsi, təhlükəsizlik, mədəniyyət və digər mühüm sahə-
ləri əhatə etdiyi bildirildi, ikitərəfli münasibətlərimizin daha da 
möhkəmləndirilməsində parlamentlərarası əməkdaşlığın 
əhəmiyyətli rolu qeyd olundu. 
Görüşdə, həmçinin Avropa İttifaqı və NATO əməkdaşlığına 
dair məsələlər ətrafında fikir mübadiləsi aparıldı. 
 
 
 
 
 58 
 
 
 
PORTUQALİYA RESPUBLİKASININ 
PREZİDENTİ ZATİ-ALİLƏRİ  
CƏNAB ANİBAL KAVAKU SİLVAYA 
 
Hörmətli cənab Prezident! 
Ölkənizin milli bayramı – Portuqaliya Günü münasibətilə 
Sizi və xalqınızı öz adımdan və Azərbaycan xalqı adından 
səmimi-qəlbdən təbrik edirəm. 
İnanıram ki, Azərbaycan ilə Portuqaliya arasındakı dostluq 
və əməkdaşlıq münasibətləri daha da inkişaf edərək 
xalqlarımızın rifahına xidmət edəcəkdir. 
Bu bayram günündə Sizə möhkəm cansağlığı, işlərinizdə 
uğurlar, dost Portuqaliya xalqına daim sülh və firavanlıq 
arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 3 iyun 2013-cü il 
 
 
 
 59 
 
 
 
RUSİYA FEDERASİYASI DÖVLƏT DUMASININ 
BEYNƏLXALQ ƏLAQƏLƏR KOMİTƏSİNİN 
SƏDRİ, AVROPA ŞURASI PARLAMENT 
ASSAMBLEYASINDA RUSİYA NÜMAYƏNDƏ 
HEYƏTİNİN RƏHBƏRİ  
ALEKSEY PUŞKOV İLƏ GÖRÜŞ 
  
Prezident sarayı  
 
3 iyun 2013-cü il 
 
Azərbaycan Respublikasının Prezidenti İlham Əliyev iyu-
nun 3-də Rusiya Federasiyası Dövlət Dumasının beynəlxalq 
əlaqələr komitəsinin sədri, Avropa Şurası Parlament Assamble-
yasında Rusiya nümayəndə heyətinin rəhbəri Aleksey Puşkovu 
qəbul etmişdir. 
Görüşdə Azərbaycan Respublikası ilə Rusiya Federasiyası 
arasında ikitərəfli münasibətlərin müxtəlif sahələrdə uğurla 
inkişaf etdiyi vurğulandı, parlamentlərarası əlaqələrin müna-
sibətlərimizin daha da möhkəmləndirilməsi işinə verdiyi töhfə-
nin əhəmiyyəti qeyd olundu. Söhbət zamanı ölkələrimizin bey-
nəlxalq təşkilatlar çərçivəsində, o cümlədən Avropa Şurası Par-
lament Assambleyasında fəal əməkdaşlıq etdiyi qeyd olunaraq, 
bu qurumda qarşılıqlı dəstəyin verilməsi yüksək qiymətləndirildi. 
 
 
 
 
 
 60 
 
BÖYÜK BRİTANİYA PARLAMENTİNİN ÜZVÜ, 
BAŞ NAZİRİN AZƏRBAYCAN, QAZAXISTAN VƏ 
TÜRKMƏNİSTAN ÖLKƏLƏRİNDƏ TİCARƏT 
MƏSƏLƏLƏRİ ÜZRƏ ELÇİSİ  
ÇARLZ HENDRİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
4 iyun 2013-cü il 
 
Azərbaycan Respublikasının Prezidenti İlham Əliyev 
iyunun 4-də Böyük Britaniya parlamentinin üzvü, Baş nazirin 
Azərbaycan, Qazaxıstan və Türkmənistan ölkələrində ticarət 
məsələləri üzrə elçisi Çarlz Hendrinin başçılıq etdiyi nüma-
yəndə heyətini qəbul etmişdir. 
Böyük Britaniyanın Baş naziri Devid Kemeronun neft-qaz 
konfransına ünvanladığı müraciətə görə təşəkkürünü bildirən pre-
zident İlham Əliyev müraciətdə ölkələrimiz arasında güclü tərəf-
daşlıq əlaqələrinin və eləcə də bp-nin Azərbaycandakı uzunmüddətli 
uğurlu fəaliyyətinin əks edilməsinin önəmini vurğuladı. Baş nazir 
Devid Kemeron ilə ötən il Londonda görüşünü və enerji sektorunda 
əməkdaşlığa dair aparılan müzakirələri məmnunluqla xatırladan 
dövlətimizin başçısı bu sahədə əməkdaşlığın gələcəkdə də davam 
etdiriləcəyinə ümidvar olduğunu bildirdi, Böyük Britaniyanın Baş 
nazirinin təmsilçisi Çarlz Hendrinin ölkəmizə səfərinin ikitərəfli 
münasibətlərimizin gələcək inkişafı ilə bağlı məsələlər ətrafında fikir 
mübadiləsi aparmaq üçün yaxşı imkan yaratdığını dedi. 
Çarlz Hendri Azərbaycan qazının Avropaya nəqli baxımından 
2013-cü ilin mühüm il olduğunu vurğuladı. 
Görüşdə Azərbaycan ilə Böyük Britaniya arasında ikitərəfli 
münasibətlərin iqtisadi-ticari, enerji və digər sahələrdə daha da 
inkişaf etdirilməsi ilə bağlı məsələlər ətrafında fikir mübadiləsi 
aparıldı. 
 
 61 
 
 
XX BEYNƏLXALQ «XƏZƏR NEFT, QAZ, 
NEFTAYIRMA, NEFT KİMYASI» SƏRGİ VƏ 
KONFRANSININ AÇILIŞI MƏRASİMİ  
 
Bakı Sərgi Mərkəzi  
 
4 iyun 2013-cü il 
 
Azərbaycan Respublikasının Prezidenti İlham Əliyev və 
xanımı Mehriban Əliyeva iyunun 4-də Bakı Sərgi Mərkəzində 
Xəzəryanı regionun neft-qaz sahəsində ən böyük tədbiri olan və 
öz uğurlu fəaliyyətinin 20 illik yubileyini qeyd edən Beynəlxalq 
«Xəzər neft, qaz, neftayırma, neft kimyası» sərgi və konfransının 
açılışı mərasimində iştirak etmişlər. 
Əsası ümummilli lider Heydər Əliyev tərəfindən qoyulan 
Beynəlxalq «Xəzər neft, qaz, neftayırma, neft kimyası» sərgi və 
konfransının 20 illik yubileyi ulu öndərin 90 illik yubileyi ilə üst-
üstə düşür. Ötən müddətdə sərgidə 70-dən çox ölkədən 5 min 
600-dək şirkət iştirak etmişdir. Sərgi beynəlxalq standartlara 
cavab verən Bakı Ekspo Mərkəzində keçirilməyə başlayandan yeni 
inkişaf mərhələsinə qədəm qoyub. XX Beynəlxalq «Xəzər neft, qaz, 
neftayırma və neft kimyası» sərgisində 28 ölkədən    386 şirkət 
iştirak edir. Tədbir Bakı Ekspo Mərkəzinin 3 pavilyonu ilə yanaşı, 
açıq meydançada da keçirilir. Ötən illə müqayisədə sərginin 
meydançasının sahəsi 22 faiz artmışdır. Bu tədbirdə ölkəmizin 
şirkətləri də ildən-ilə daha geniş təmsil olunur və cari sərgidə 
iştirakçıların 30 faizini yerli iqtisadi qurumlar təşkil edir. Əvvəlki 
sərgi ilə müqayisədə ekspozisiyaların sahəsi 25 faiz çoxdur. Sərgi 
iştirakçılarından 20 faizi isə bu tədbirə ilk dəfə qatılmışdır. 
Tədbirin təşkilatçıları Böyük Britaniyanın «İTE Group Plc» şirkəti 
və onun tərəfdaşı «İteca Caspian» Məhdud Məsuliyyətli Cəmiyyəti, 
baş sponsoru isə Azərbaycan Respublikasının Dövlət Neft 
Şirkətidir. Təşkilatçılar sərginin beynəlxalq səviyyədə də dolğun 
 62 
işıqlandırılması üçün hərtərəfli iş aparmışlar. Sərgi və konfransın 
işgüzar proqramı genişdir, əməkdaşlığın daha da möhkəmlən-
dirilməsinə hərtərəfli imkanlar açır. 
Böyük Britaniyanın «İTE Group Plc» şirkətinin baş məs-
ləhətçisi Endryu Vud sərgi və konfransı açıq elan etdi: 
E n d r y u  V u d : Cənab Prezident!  
Hörmətli xanım Əliyeva!  
Xanımlar və cənablar! 
Mən çox sevinirəm ki, bu gün sizləri Bakıda XX neft-qaz sərgi 
və konfransında salamlayıram. Biz çox sevinirik ki, bu sərgi-
konfrans daha böyük, daha möhtəşəm bir tədbirə çevrilmişdir və 
onu cənab prezident İlham Əliyevin, Azərbaycan Respublikası 
Dövlət Neft Şirkətinin bütün rəsmi şəxslərinin iştirakı ilə açırıq. 
Biz 20 il bundan əvvələ baxarkən görürük ki, çox böyük bir yol 
keçmişik. Bu elə bir uzun yol olmuşdur ki, əsasında beynəlxalq 
şirkətlər, Azərbaycan xalqı, Azərbaycan müəssisələri və 
sahibkarları bir-biri ilə sıx əlaqədə olmuşlar. Mən düşünürəm ki, 
bu il eyni zamanda, sərgi zalında xüsusi bir bölmənin açılması çox 
uğurlu haldır. Bu bölmədə Azərbaycanın 90-dan artıq şirkəti və 
müəssisəsi bir yerə cəm olaraq bp-nin layihəsi çərçivəsində 
proqram iştirakçılarına çevrilir. 
Mən qeyd etdim ki, 20 il ərzində çox böyük bir yol qət etmişik. 
Növbəti 20 il, zənnimcə, daha səmərəli, daha maraqlı olacaqdır. 
Biz artıq dünya enerji sistemində baş vermiş böyük dəyişikliklərin 
şahidi olmuşuq. Mən inanıram ki, yalnız birgə işləməklə, birgə 
əməkdaşlıqla və bütün təcrübələrimizin mübadiləsini təmin 
etməklə, birgə səylərimizlə biz daha davamlı, daha müvəffəqiyyətli 
layihələrə nail ola bilərik. 
İndi isə, cənab Prezident, mən çox böyük məmnuniyyətlə Sizi 
çıxış etmək üçün tribunaya dəvət edirəm. Çox sağ olun. 
 
 63 
 
          Azərbaycan prezidenti İlham Əliyevin nitqi 
  
Hörmətli qonaqlar, xanımlar və cənablar! 
Mən sizin hamınızı ürəkdən salamlayıram. Bu gün Xəzər 
neft-qaz sərgisinin 20-ci ildönümüdür. Bu, böyük tarixi 
hadisədir. 20 il ərzində bu sərgi hər il daha da çox şirkəti cəlb 
etmişdir. Builki sərgidə 400-ə yaxın şirkət iştirak edir. 
Bu onu göstərir ki, 20 il keçməsinə baxmayaraq, sərgi öz 
əhəmiyyətini itirməyib, əksinə, onun əhəmiyyəti daha da 
artmışdır. Baxmayaraq ki, əsas neft və qaz müqavilələri artıq 
imzalanmışdır. Xarici şirkətlər uzun illər ərzində Azərbaycanda 
uğurla fəaliyyət göstərirlər. Buna baxmayaraq, sərginin 
əhəmiyyəti artmaqdadır. Əlbəttə, ənənəvi olaraq Amerika 
Birləşmiş Ştatlarının Prezidentinin və Böyük Britaniyanın Baş 
nazirinin göndərdikləri təbrik məktubları sərginin nə qədər 
böyük əhəmiyyət kəsb etdiyini bir daha sübut edir. 
20 il ərzində Azərbaycan da böyük yol keçmişdir. Azər-
baycanda enerji sektorunda böyük nailiyyətlər əldə edilmişdir. 
20 il əvvəl isə biz işin ilkin mərhələsində idik. Sərginin 
Azərbaycanın neft-qaz sektorunun inkişafı üçün çox böyük 
dəstəyi, çox böyük əhəmiyyəti olmuşdur. 1994-cü ildə ilk sərgi 
keçirilərkən Azərbaycan haqqında dünyada o qədər də böyük 
bilgilər yox idi. Yəni neft dünyasında fəaliyyət göstərən 
şirkətlər bilirdilər ki, Azərbaycan qədim neft ölkəsidir, ancaq 
ölkəmizin real potensialı və gələcək inkişaf planları haqqında 
kifayət qədər məlumat yox idi. Biz özümüz də o vaxt bəlkə də 
tam şəkildə gələcəyi görə bilmirdik ki, necə olacaq, Azərbaycan 
necə inkişaf edəcəkdir? Halbuki, keçən əsrin 90-cı illərinin 
ortalarında Azərbaycanda Heydər Əliyevin rəhbərliyi ilə yeni 
neft strategiyası işlənmiş və təqdim edilmişdi. 
Məhz bu strategiyanın nəticəsidir ki, bu gün Azərbaycan 
qarşıda duran bütün əsas enerji məsələlərini uğurla icra edibdir. 
Azərbaycan öz müstəqil iqtisadiyyatını təmin edibdir, 
müstəqilliyini möhkəmləndirə bilibdir. Azərbaycan beynəlxalq 
 64 
əməkdaşlıq üçün çox gözəl məkandır. Növbəti illər üçün də 
bizim dəqiq planlarımız, konkret proqramlarımız vardır. 20 il 
əvvəl isə Azərbaycanın inkişafı ilə bağlı sadəcə olaraq, 
proqramlar, niyyətlər var idi. 
Əlbəttə, «Əsrin kontraktı»nın imzalanması tarixi hadisə, 
yəni dönüş nöqtəsi idi. Təsadüfi deyil ki, 1994-cü ildə bu mü-
qaviləyə «Əsrin kontraktı» adı verilmişdir. İndi – XXI əsrdə biz 
deyə bilərik ki, bu, 2 əsrin kontraktıdır. Çünki bu gün də 
«Azəri–Çıraq–Günəşli» yataqları üzrə imzalanmış kontrakt öz 
əhəmiyyətini itirmir. Əksinə, bu kontraktın icrası nəticəsində 
açılmış yeni dəhlizlər bu gün digər layihələrin uğurlu inkişafına 
və reallaşmasına zəmin yaradır. 
«Əsrin kontraktı»nın əhəmiyyəti haqqında kifayət qədər 
danışılıbdır, deyilibdir, təkrar etməyə ehtiyac yoxdur. Sadəcə, 
qeyd etmək istəyirəm ki, ilk dəfə olaraq Azərbaycan Xəzər 
dənizini birgə işlənilmək üçün xarici şirkətlərə açmışdır. İlk 
dəfə olaraq Xəzər dənizini Qara dəniz və Aralıq dənizi ilə 
birləşdirən nəqliyyat infrastrukturu yaradılmışdır ki, bu da öz 
növbəsində, bu gün digər layihələrin uğurlu icrasına təkan 
vermişdir. 
Biz beynəlxalq əməkdaşlıqda böyük təcrübə toplamışıq. 
Azərbaycanda «Əsrin kontraktı»nın icrası nəticəsində digər 
sektorlarda da canlanma baş vermişdir. Çox gözəl investisiya 
mühiti yaradılmışdır. Bu gün də Azərbaycan MDB məkanında 
birbaşa xarici sərmayələrin qoyuluşuna görə birinci yerdədir. 
Biz neft kapitalını insan kapitalına, neft sektorunda əldə 
edilmiş gəlirləri qeyri-neft sektorunun inkişafına yönəldə 
bilmişik. Vaxtilə bəzi təhlilçilər tərəfindən deyilən Azərbaycanı 
«Holland sindromu», yaxud da ki, «neft lənəti» gözləyir 
fikirlərinin heç biri reallaşmadı. Çünki bizim düşünülmüş 
siyasətimiz vardır. Bizim siyasətimiz tam şəkildə Azərbaycan 
xalqının maraqlarını təmin edir. 
Düz 17 il bundan əvvəl, 1996-cı ildə sərgi zamanı «Şah-
dəniz» kontraktı imzalanmışdır. O vaxt dünyada və Avropada, 
ümumiyyətlə, qaz amili o qədər də ciddi qəbul edilmirdi. Ona 
 65 
görə «Şahdəniz» kontraktının imzalanması, demək olar ki, 
dünya miqyasında o qədər də böyük əks-səda yaratmadı. 
Halbuki biz bilirdik ki, vaxt gələcək Azərbaycan nəinki neft 
ölkəsi kimi, qaz ölkəsi kimi də özünü dünyaya təqdim 
edəcəkdir. Bilirdik ki, bizim çox zəngin qaz yataqlarımız vardır. 
Bilirdik ki, bu yataqların işlənilməsi nəticəsində ölkəmizin 
uzunmüddətli, dayanıqlı inkişafı təmin ediləcəkdir. 
«Şahdəniz» layihəsinin icrası nəticəsində və uğurlu bey-
nəlxalq əməkdaşlıq nəticəsində bu gün məhz «Şahdəniz» qaz 
yatağı bölgədə gedən enerji təhlükəsizliyi ilə bağlı proseslərə 
həlledici təsir edir. Bu gün «Şahdəniz» layihəsi olmadan 
bölgənin enerji təhlükəsizliyini təsəvvür etmək mümkün de-
yildir. Çünki biz enerji təhlükəsizliyi deyəndə ilk növbədə, təbii 
qazı nəzərdə tuturuq. Əgər «Əsrin kontraktı» imzalanmasaydı 
və Bakı–Tbilisi–Ceyhan neft kəməri tikilməsəydi, yəni bu 
dəhliz yaradılmasaydı, «Şahdəniz» layihəsinin icrası böyük sual 
altında ola bilərdi. Məhz dəhlizlərin mövcudluğu, Azərbaycan 
ilə Gürcüstan və Türkiyə arasındakı üçtərəfli uğurlu əməkdaşlıq 
nəticəsində biz «Şahdəniz» layihəsinin icrasına nail ola bildik. 
2006-cı ildə Bakı–Tbilisi–Ceyhan neft kəmərinin işə 
düşməsindən sonra Bakı–Tbilisi–Ərzurum qaz kəməri də eyni 
dəhlizdə tikilmişdir. Bu gün bu kəmər və bu kəmərlə bağlı 
gələcək planlarımız Azərbaycan ilə Avropa arasındakı 
əlaqələrdə də mühüm rol oynayır. 
«Şahdəniz» qaz yatağı və layihəsi dünya miqyasında ən 
böyük enerji layihəsidir. «Şahdəniz»in birinci fazası uğurla icra 
edilir. Biz ikinci fazanın reallaşmasına yaxınıq. Bütün 
tərəfdaşlarla SOCAR-ın çox gözəl əməkdaşlığı vardır. Bu 
əməkdaşlığın yaranması da məhz «Əsrin kontraktı»ndan baş-
lamışdır. Bu kontraktın imzalanması ilə Azərbaycan Dövlət 
Neft Şirkəti də beynəlxalq şirkətə çevrilmişdir. Bu gün 
Azərbaycan Dövlət Neft Şirkətinin həm ölkə daxilində, həm 
dünyada çox güclü mövqeləri vardır. 
Mən bu yubiley günündə xüsusilə bizim əsas tərəfdaşımız 
olan bp şirkətinin fəaliyyətini qeyd etmək istəyirəm. bp bizim 
 66 
strateji tərəfdaşımızdır. 1994-cü ildən bu günə qədər 20 il 
ərzində bp ilə SOCAR arasında çox gözəl münasibətlər yara-
dılmışdır. bp həm «Azəri–Çıraq–Günəşli», həm də «Şahdəniz» 
layihələrinin operatorudur. Digər layihələrdə də iştirak edir. 
Ötən 20 il ərzində bu strateji tərəfdaşlıq yüksək zirvələrə 
qalxmışdır. Bundan sonra da – ən azı 20 il bundan sonra da, 
bəlkə də ondan da çox müddət ərzində bu strateji tərəfdaşlıq 
davam edəcəkdir. 
Bu kontraktların icrası və görülən bütün işlər eyni zamanda, 
Azərbaycan Dövlət Neft Şirkətinə də imkan verdi ki, o da 
beynəlxalq şirkətlər kimi, dünyada öz fəaliyyətini 
genişləndirsin. 
Bu gün SOCAR-ın nəinki Azərbaycanda, müxtəlif yerlərdə 
böyük investisiya layihələri vardır. Bu investisiyalar Türkiyədə, 
Gürcüstanda, İsveçrədə, Ukraynada, Rumıniyada, Birləşmiş Ərəb 
Əmirliklərində uğurla icra edilir və SOCAR öz investisiya 
layihələrini genişləndirir. Bu bizim üçün böyük təcrübə idi. 
Kontraktlar əsasında Azərbaycan kadrlarının hazırlanması işi də 
yüksək səviyyədə təşkil edilmişdir. Bu gün beynəlxalq kon-
sorsiumlarda çalışanların mütləq əksəriyyəti Azərbaycan vətən-
daşlarıdır. «Əsrin kontraktı»nın imzalandığı 1994-cü ildə öl-
kəmizin imkanları o qədər də böyük deyildi, yəni indiki kimi 
deyildi. Buna baxmayaraq, biz Azərbaycan üçün maksimum 
məqbul şərtlər təmin edə bilmişik. İnvestorlar üçün də gözəl şərtlər 
təqdim edilmişdir. Məhz buna görə bu gün mənfəət neftinin 75 
faizi və gələcəkdə 80 faizi Azərbaycanın payına düşəcəkdir. Kon-
traktlarda Azərbaycan mütəxəssislərinin fəaliyyəti xüsusilə təsbit 
edilibdir. 
Biz son 20 il ərzində doğrudan da böyük və uğurlu yol 
keçmişik. Biz hər növbəti sərgidə keçən il ərzində görülmüş 
işlər haqqında fikir mübadiləsi aparırıq. Yadımdadır, əvvəlki 
sərgilərdə biz yeni yataqların aşkarlanması haqqında danış-
mışıq. Çox şadam ki, «Şahdəniz» qaz yatağından sonra «Ümid» 
və «Abşeron» yataqları kəşf edilmişdir. Bu da ölkəmizin qaz 
potensialına böyük töhfədir. Hazırda Azərbaycanın təsdiq 
 67 
edilmiş qaz ehtiyatları 2,6 trilyon kubmetrdir. Çox güman ki, 
yeni məlumatlar bu həcmi daha da artıracaqdır. 
Builki sərgidə isə mən son 1 il ərzində bu sahədə ən vacib ha-
disə olan TANAP layihəsinin başlanmasını xüsusilə qeyd etmək 
istəyirəm. Ötən sərgidən 1 ay keçməmiş Türkiyə ilə Azərbaycan 
arasında TANAP müqaviləsi bağlanmışdır. TANAP layihəsinin 
çox böyük tarixi əhəmiyyəti vardır. Çox şadam ki, Azərbaycan 
əsas maliyyə yükünü öz üzərinə götürmüşdür. Beləliklə, TANAP 
layihəsinin icrası üçün bütün imkanlar vardır. TANAP layihəsi 
«Cənub Qaz Dəhlizi»nin tərkib hissəsidir, bəlkə də əsas hissəsidir. 
TANAP böyük maliyyə xərcləri tələb edən layihədir. Çox böyük 
texniki imkanlar da ortaya qoyulmalıdır. Biz tərəfdaşlarla birlikdə 
bunu etməyə hazırıq və edəcəyik. TANAP layihəsi «Cənub Qaz 
Dəhlizi»nin uğurlu icrası üçün əsas şərtdir. 
TANAP layihəsinin başlanması o deməkdir ki, «Cənub Qaz 
Dəhlizi» reallaşacaqdır. Çünki «Cənub Qaz Dəhlizi» ilə bağlı 
müxtəlif fikirlər irəli sürülür. Əvvəllər də olubdur, bu gün də 
belədir ki, bu reallaşacaq, ya reallaşmayacaqdır? Nə qədər böyük 
problemlər vardır? Doğrudan da kifayət qədər problemlər vardır. 
Bildiyiniz kimi, uzun illərdir ki, «Cənub Qaz Dəhlizi» ilə bağlı 
müzakirələr gedir. Müzakirələrdən başqa, real addımlar atılmır. 
Belə olan halda biz gördük ki, əgər Azərbaycan bu dəfə də əsas 
məsuliyyəti öz üzərinə götürməsə, çox güman ki, bu danışıqlar 
hələ bir neçə il davam edəcəkdir. Amma biz vaxt itirə bilmərik. 
Çünki bu məsələlərlə bağlı zaman amili də çox önəmli rol oynayır. 
Ona görə Azərbaycan bu böyük məsuliyyəti öz üzərinə götür-
müşdür. Bu gün TANAP layihəsinin icrası üçün heç bir əngəl 
yoxdur. 
TANAP layihəsi Avropanın enerji təhlükəsizliyinin təmin 
edilməsi üçün də çox vacib amildir. Əlbəttə, ölkəmizin bundan 
sonra da uzunmüddətli inkişafını təmin edəcəkdir. Bizim zəngin 
neft yataqlarımız vardır. Hələ onilliklər bundan sonra bu neft 
yataqları bizə xidmət edəcəkdir. Ancaq biz gələcəyə baxmalıyıq ki, 
50 il, 60 il, 70 il bundan sonra Azərbaycan necə inkişaf 
edəcəkdir?! 
 68 
Ona görə böyük qaz yataqlarının mövcudluğu bizə diktə edir: 
bu gün biz bu böyük layihəyə böyük sərmayə qoymalıyıq ki, 
gələcək nəsillər bu imkanlardan istifadə etsinlər. Azərbaycanın qaz 
ehtiyatları ən azı bizə 100 ilə kifayət edəcəkdir, bəlkə də ondan da 
çox. Beləliklə, Azərbaycan Avropa üçün əvəzolunmaz qaz ixrac 
edən ölkəyə çevriləcəkdir. Əlbəttə, bunun həm iqtisadi, həm də 
digər aspektləri vardır və beləliklə, «Cənub Qaz Dəhlizi»nin 
reallaşması bizim üçün çox böyük əhəmiyyət kəsb edir. 
Şadam ki, bu layihənin icrası ilə məşğul olan bütün tərəflər eyni 
fikirdədir. Hesab edirəm ki, biz burada dünyanın enerji ailəsinin 
uğurlu fəaliyyəti üçün də bir nümunə göstəririk. Çünki bizim 
timsalımızda istehsalçılar, tranzitçilər və istehlakçılar bir komanda 
şəklində fəaliyyət göstərirlər. Bizim aramızda heç bir fikir ayrılığı 
yoxdur. Ancaq bu 3 tərəfin balanslaşdırılmış maraqlarının təmin 
edilməsi uğura gətirib çıxara bilər. Hesab edirəm ki, bizim bu 
sahədəki uğurlu təcrübəmiz öyrənilə bilər. Bu təcrübə bir daha 
göstərir ki, enerji siyasəti döyüş meydanına çevrilməməlidir. Enerji 
siyasəti əməkdaşlıq meydanına çevrilməlidir. Biz buna bu cür 
yanaşırıq. Hesab edirəm, bizim 20 il ərzindəki təcrübəmiz sübut 
edir ki, əməkdaşlıq vasitəsilə böyük uğurlara nail ola bilərik. 
Beləliklə, Azərbaycan, tranzit ölkələr və Avropa ölkələri 
«Cənub Qaz Dəhlizi»nin həyata keçirilməsində israrlıdırlar. 2011-
ci ilin əvvəlində Azərbaycan ilə Avropa İttifaqı arasında «Cənub 
Qaz Dəhlizi» ilə bağlı strateji tərəfdaşlıq üzrə memorandum 
imzalanmışdır və bu memorandum uğurla icra edilir. Bir daha 
demək istəyirəm ki, bu çox böyük layihədir. Bu, geosiyasi, 
geoiqtisadi bir layihədir. Bu layihə Avropanın enerji xəritəsinə 
yeni məqamlar gətirəcəkdir. Yəni biz enerji xəritəsini birgə tərtib 
edirik. Əlbəttə, biz bütün məsuliyyəti çox yaxşı dərk edirik. Qürur 
hissi ilə deyə bilərik: çox şadıq ki, Azərbaycanda verilən qərarlar, o 
cümlədən bu sərgilər zamanı aparılan danışıqlar və verilən qərarlar 
dünya miqyasında böyük əhəmiyyətə malik olan hadisələrə 
çevrilir. 
Bir sözlə, ölkəmizin uğurlu enerji siyasəti çoxdan Azərbay-
canın hüdudlarından kənara çıxmışdır. Biz öz enerji təhlükə-
 69 
sizliyimizlə bağlı bütün məsələləri uğurla icra etmişik. Bir dənə də 
olsun həll edilməmiş məsələ yoxdur. İndi bizim bütün səylərimiz 
beynəlxalq enerji əməkdaşlığına verəcəyimiz töhfələrlə və qeyd 
etdiyim kimi, ölkəmizin bundan sonrakı uzunmüddətli inkişafını 
təmin etmək üçün layihələrin icrası ilə bağlıdır. 
Qeyd etmək istəyirəm ki, bugünkü Azərbaycan ölkəmizdə 
enerji sektorunda görülən işlərin ən gözəl nümunəsidir. Ölkəmizin 
uğurlu inkişafı ilə bağlı çox söz deyilə bilər. Sadəcə olaraq, 
Azərbaycanın şəhərlərinə baxmaq kifayətdir ki, hər kəs görsün, 
doğrudan da Azərbaycan nefti Azərbaycan xalqının milli 
maraqlarına xidmət edir. Hesab edirəm ki, biz çox düşünülmüş 
siyasətlə neftdən əldə edilmiş gəlirləri qeyri-neft sektorunun 
inkişafına yönəldə bilmişik. Biz insan kapitalına böyük sərmayələr 
qoya bilmişik. Biz bu sahədə tam şəkildə şəffaflığı təmin edə 
bilmişik. Bu gün 15 ilə yaxındır ki, fəaliyyət göstərən Dövlət Neft 
Fondumuz dünya miqyasında suveren fondlar sırasında ən 
qabaqcıl yerlərdədir. Şəffaflığa, idarəçiliyə və ümumiyyətlə, bütün 
meyarlara uyğunluğuna görə Azərbaycan Dövlət Neft Fondu, 
sözün əsl mənasında, fərqlənir. 
Enerji sektorunda yaradılmış şəffaflıq, əlbəttə, bizə imkan 
verir ki, bu müsbət təcrübəni bütün digər sahələrdə də həyata 
keçirək və başqa sahələrdə də bu şəffaflığı təmin edək. Biz 
hazırda bu məsələlər üzərində işləyirik. Neft Fondunun uğurlu 
fəaliyyəti bizim üçün bir stimuldur və gözəl əsasdır. 
Gəlirlərin şəffaf şəkildə yığılması və şəffaf şəkildə xərclən-
məsi, əlbəttə, şəffaflığı təmin edir, eyni zamanda, imkan verir 
ki, əldə edilmiş hər bir manat düzgün istifadə olunsun və 
Azərbaycan xalqının, ölkəmizin inkişafına yönəldilsin. 
Əlbəttə, biz bu gəlirlərdən istifadə etmişik və edirik ki, 
ölkəmizi inkişaf etdirək. İldən-ilə Neft Fondunun gəlirləri artır. 
Hesab edirəm ki, bu da bizim gözəl təcrübəmizdir. Ölkənin əsas 
problemlərini həll etmək üçün vəsait hər il digər sahələrə 
yönəldilir. Məhz buna görə hesab edirəm ki, biz indi neft 
amilindən asılılığımızı xeyli azalda bilmişik. Məhz ona görə 
hazırda Azərbaycanın ümumi daxili məhsulunun əsas hissəsi 
 70 
qeyri-neft sektorunda formalaşır. Bu çox gözəl göstəricidir, onu 
göstərir ki, şaxələndirmə siyasətimiz öz bəhrəsini verir. Bu ilin 
4 ayının yekunları dediklərimi bir daha təsdiqləyir. Bu 4 ayda 
qeyri-neft sektorumuz 11 faiz artmışdır. Bu artıq onu göstərir 
ki, şaxələndirmə ilə bağlı bizim bütün təşəbbüslərimiz reallaşır 
və ölkəmizin dayanıqlı inkişafı təmin edilir. 
Biz infrastruktur layihələrinə, yeni texnologiyalara böyük 
vəsait qoyuruq. Biz fəzaya peyk buraxırıq. Biz ölkəmizi 
hərtərəfli inkişaf etdiririk. Hesab edirəm ki, növbəti illərdə 
«Azərbaycan – 2020» konsepsiyasının icrası ilə bağlı ölkəmiz 
inkişaf etmiş ölkələrin sırasına daxil edilməlidir. Yəni bu bizim 
əsas hədəfimizdir. 
Bu gün artıq Azərbaycan iqtisadiyyatı dünya iqtisadiyyatları 
arasında rəqabətqabiliyyətliliyinə görə 46-cı yerdədir. Bu gün 
Azərbaycanın bütün maliyyə göstəriciləri hər bir ölkə üçün 
nümunə ola bilər. İşsizlik 5,2 faiz, yoxsulluq 6 faiz, strateji 
valyuta ehtiyatları ümumi daxili məhsulun 70 faizini, xarici 
dövlət borcu ümumi daxili məhsulun 7 faizini təşkil edir. 1 
milyondan çox yeni iş yerləri açılıbdır. Bütün bunlar reallıqdır. 
Əlbəttə, bu nailiyyətlərin təməlində neft amili dayanır. Sadəcə 
olaraq, təkcə neft amili yox, neftdən uğurla istifadə edən dövlət 
siyasəti dayanır. Çünki dünyada neft-qaz hasil edən, ixrac edən 
ölkələr çoxdur. Hesab edirəm ki, Azərbaycan təcrübəsi böyük 
təqdirə layiqdir. 
Əminəm ki, ölkəmizin uğurlu inkişafı gələcək illərdə də 
davam edəcəkdir. Əminəm ki, enerji məsələlərinin həlli ilə bağlı 
bütün təşəbbüslərimiz reallaşacaqdır. 20 il ərzində görülən işlər 
və təcrübə onu göstərir ki, başladığımız istənilən layihə uğurla 
nəticələnir. O ki qaldı ölkəmizin uğurlu inkişafına, bu 
məsələlərlə bağlı konkret proqramlar vardır və bu proqramlar 
icra edilir. 
Bu yubiley tədbirində Azərbaycanda fəaliyyət göstərən və 
xüsusilə ilk illərdə – keçən əsrin 90-cı illərinin ortalarında bizə 
inanmış, Azərbaycana investisiya qoymuş və beləliklə, iqtisadi 
inkişafa təkan vermiş bütün şirkətlərə xüsusi minnətdarlığımı 
 71 
bildirmək istəyirəm. Demək istəyirəm ki, Azərbaycan bundan 
sonra da öz strateji tərəfdaşları ilə uğurla işləyəcək, fəaliyyət 
göstərəcəkdir. Əminəm ki, bu sərginin əhəmiyyəti daim artacaq 
və gələn il biz daha da çox şirkət görəcəyik. 
Sərgiyə və konfransa uğurlar arzulayıram. Sağ olun. 
 
* * * 
 
R i ç a r d  M o r n i n q s t a r (Amerika Birləşmiş 
Ştatlarının Azərbaycandakı səfiri): Cənab Prezident!  
Xanım Əliyeva!  
Hörmətli xanımlar və cənablar! 
Mənim üçün çox xoşdur ki, bu gün çox mühüm tədbirdə – 
XX yubiley sərgi və konfransında iştirak edirəm. 
Mən bir sıra konfranslarda iştirak etmişəm və bir sıra təbrik 
məktubları da oxumuşam. Lakin ilk dəfədir ki, mən ABŞ-ın 
Azərbaycanda səfiri olaraq, Birləşmiş Ştatların prezidenti Barak 
Obamanın təbrik məktubunu Sizə oxuyacağam. 
Riçard Morninqstar ABŞ prezidenti Barak Obamanın 
Azərbaycan prezidenti İlham Əliyevə təbrik məktubunu oxudu. 
Böyük Britaniya parlamentinin üzvü, Baş nazirin Azər-
baycan, Qazaxıstan və Türkmənistan ölkələrində ticarət 
məsələləri üzrə elçisi Çarlz Hendri Azərbaycan prezidenti 
İlham Əliyevi və mərasim iştirakçılarını salamlayaraq Böyük 
Britaniya və Şimali İrlandiya Birləşmiş Krallığının Baş naziri 
Devid Kemeronun təbrik məktubunu oxudu. 
Sonra prezident İlham Əliyev və xanımı Mehriban Əliyeva 
sərginin pavilyonları ilə tanış oldular. 
Azərbaycan Respublikası Dövlət Neft Şirkətinin prezidenti 
Rövnəq Abdullayev və şirkətin birinci vitse-prezidenti Xoşbəxt 
Yusifzadə prezident İlham Əliyevə axtarış-kəşfiyyat, qazma, 
nanotexnologiyalar, qaz təchizatı, neft kimyası, neft emalı, 
ekologiya, sosial və digər məsələlərlə bağlı həyata keçirilən 
tədbirlər barədə ətraflı məlumat verdilər. Geniş neft və qaz 
ixrac kəmərləri şəbəkəsinə malik Azərbaycanın strateji tərəf-
 72 
daşları ilə birlikdə TANAP layihəsinin həyata keçirilməsi üçün 
görülən işlər dövlətimizin başçısının diqqətinə çatdırıldı. 
Azərbaycan prezidenti və xanımı ARDNŞ-in pavilyonunda 
ümummilli lider Heydər Əliyevin neft strategiyasının əsas 
məqamlarına həsr olunan bölmə ilə tanış oldular. 
Böyük Britaniyanın bp şirkəti də respublikamızda səmərəli 
fəaliyyət göstərir, bir sıra layihələrin icrasında ARDNŞ ilə 
uğurla əməkdaşlıq edir. Dövlətimizin başçısına bp-nin kəşfiyyat 
və hasilat üzrə əsas texnoloji proqramları barədə məlumat 
verildi. 
İqtisadi İnkişaf naziri Şahin Mustafayev prezident İlham Əliyevin 
tapşırığına uyğun olaraq Sumqayıt Kimya Sənaye Parkının 
yaradılması istiqamətində həyata keçirilən tədbirlər haqqında 
məlumat verdi. Qeyd olundu ki, ölkəmizdə innovativ və yüksək 
texnologiyaların tətbiqi əsasında rəqabətədavamlı sənaye 
məhsullarının istehsalı üçün silsilə tədbirlər görülür. Bu baxımdan 
Sumqayıt Kimya Sənaye Parkı tezliklə nəinki ölkəmizdə, eləcə də 
Cənubi Qafqazda və Yaxın Şərq regionunda əsas kimya sənayesi 
mərkəzlərindən biri olacaqdır. 
Prezident İlham Əliyevə və xanımı Mehriban Əliyevaya 
ARDNŞ-in Türkiyədə «Petkim» şirkətinin neft kimyası sahəsində 
dünyanın ən müasir iqtisadi qurumlarından birinə çevrilməsi 
üçün nəzərdə tutduğu silsilə layihələr və sosial tədbirlər barədə 
geniş məlumat verildi. 
Fransanın Azərbaycanda 15 ildən çox uğurla fəaliyyət gös-
tərən «Total» şirkəti də ölkəmizlə əməkdaşlığını daha da 
möhkəmləndirmək əzmindədir və bir sıra layihələr üzərində iş 
aparır. 
İtaliyanın SAİPEM şirkəti dənizdə və quruda genişmiqyaslı 
layihələrin işlənib hazırlanması və icrasında böyük təcrübəyə 
malikdir. Bu iqtisadi qurum ölkəmizdə «Günəşli» yatağının 
işlənilməsində və digər layihələrdə iştirak edir. 
«Rosneft» də respublikamızın neft bazarında geniş təmsil 
olunmaq üçün səylərini artırır. 17 mindən çox əməkdaşı olan bu 
iqtisadi qurum neft sənayesində zəngin təcrübəyə malikdir. 
 73 
«Global Energy Azerbaijan» respublikamızda quruda neft 
hasilatı sahəsində fəal mövqeyi ilə seçilir. Quruda neft hasilatı 
ilə məşğul olan bir neçə qurumun birləşərək yaratdığı bu şirkət 
yeni layihələr üzərində iş aparır. 
17 ildir fəaliyyət göstərən «Caspian Drilling Company 
LTD» Xəzər dənizində qazma, quyu inşası və kompleks-layihə 
idarəetmə xidmətləri ilə məşğuldur, gələcəkdə beynəlxalq neft 
və qaz layihələrində də təmsil olunmaq üçün konkret iş aparır. 
Prezident İlham Əliyev və xanımı Mehriban Əliyeva «Tür-
kiyə Petrolları» şirkətinin pavilyonu ilə də tanış oldular. 
Diqqətə çatdırıldı ki, «Əsrin müqaviləsi» imzalanandan bəri 
ölkəmizin neft sənayesində səmərəli fəaliyyət göstərən bu 
iqtisadi qurum da Azərbaycan ilə sıx əməkdaşlıq edir. 
Dünyanın 36 ölkəsində fəaliyyət göstərən Norveçin «Statoyl» 
şirkətinin pavilyonu da zənginliyi ilə seçilir. Azərbaycanda bir 
sıra layihələrin icrasında fəallıq göstərən bu şirkət qabaqcıl 
texnologiyalarını respublikamızın neft-qaz sənayesində tətbiq 
edir. 
ABŞ-ın «Halliburton Eurasia Limited» şirkəti dünyanın 
enerji sektorunda ən qabaqcıl iqtisadi qurumlardan biri sayılır. 
Dövlətimizin başçısına və xanımına 80-dən çox ölkədə fəaliyyət 
göstərən bu şirkətin müvafiq layihələri barədə məlumat verildi. 
Azərbaycanda alternativ və bərpa olunan enerji mənbələri 
ilə bağlı hərtərəfli iş aparılır. Həmin sahədə reallaşdırılan və 
nəzərdə tutulan silsilə layihələr prezident İlham Əliyevin və 
xanımı Mehriban Əliyevanın diqqətinə çatdırıldı. 
Bildirildi ki, Bakı Ekspo Mərkəzində bp-nin təşkilatçılığı ilə 
«Alıcı ilə tanış ol» tədbiri də keçirilir. Başlıca məqsəd yerli 
şirkətlərin rəqabət qabiliyyətinin artırılması yolu ilə ölkəmizdə 
həyata keçirilən beynəlxalq neft-qaz layihələrində daha geniş 
təmsil olunmalarına təkan verməkdir. 
Dövlətimizin başçısı və xanımı OMV iqtisadi qurumunun 
pavilyonu ilə də tanış oldular. Avstriyanın ən böyük sənaye şir-
kətlərindən biri olan OMV respublikamızla əməkdaşlığını ge-
nişləndirir. 
 74 
Ulu öndər Heydər Əliyevin 90 illik yubileyi münasibətilə 
Bakı Ekspo Mərkəzində xüsusi stend yaradılıb. Burada 1994-cü 
ildən bəri Xəzər neft-qaz sərgisinin keçdiyi inkişaf yolu geniş 
əksini tapıb. 
Prezident İlham Əliyev Beynəlxalq «Xəzər neft, qaz, neft-
ayırma, neft kimyası» sərgi və konfransının Fəxri qonaqlar 
kitabını imzaladı. 
Sərginin açıq havada nümayiş etdirilən ekspozisiyasında 
dövlətimizin başçısına «Azneftemaş» ASC-nin neft və qaz səna-
yesində istifadə olunan texnika və avadanlığı təqdim olundu. 
Qeyd edildi ki, hazırda müəssisənin məhsulları Azərbaycan və 
MDB bazarlarına çıxarılır. Bu məhsulların dünya bazarlarına 
ixracı üçün iş görülür. 
Prezident İlham Əliyev sərgi və konfrans iştirakçılarına 
uğurlar arzuladı. 
 
 
 
 
 75 
 
ABŞ DÖVLƏT KATİBİNİN ENERJİ SİYASƏTİ 
ÜZRƏ MÜŞAVİRİ AMOS HOKSTEYN  
İLƏ GÖRÜŞ 
 
Prezident sarayı  
 
4 iyun 2013-cü il 
 
Azərbaycan Respublikasının Prezidenti İlham Əliyev 
iyunun 4-də ABŞ Dövlət katibinin enerji siyasəti üzrə müşaviri 
Amos Hoksteyni qəbul etmişdir. 
Görüşdə ABŞ-ın Azərbaycandakı səfiri Riçard Morninqstar 
Amerika Birləşmiş Ştatlarının prezidenti Barak Obamanın mək-
tubunu dövlətimizin başçısına təqdim etdi. 
Prezident İlham Əliyev ABŞ prezidenti Barak Obamanın 
məktubuna görə minnətdarlığını bildirdi. 
Söhbətdə XX Beynəlxalq «Xəzər neft, qaz, neftayırma, neft 
kimyası sərgi» və konfransının əhəmiyyəti vurğulandı, Azərbay-
can Respublikası ilə ABŞ arasında tərəfdaşlıq əlaqələrinin 
inkişafından məmnunluq ifadə olundu, ikitərəfli münasibətlə-
rimizin perspektivləri, Ermənistan–Azərbaycan, Dağlıq Qara-
bağ münaqişəsinin həlli ilə bağlı danışıqlar prosesi və digər 
məsələlər ətrafında fikir mübadiləsi aparıldı. 
 
 
 
 
 
 76 
 
 
 
MOLDOVA RESPUBLİKASININ SABİQ 
PREZİDENTİ VLADİMİR VORONİN İLƏ GÖRÜŞ 
 
Prezident sarayı  
 
5 iyun 2013-cü il 
 
Azərbaycan Respublikasının Prezidenti İlham Əliyev iyu-
nun 5-də Moldova Respublikasının sabiq prezidenti Vladimir 
Voronini qəbul etmişdir. 
Görüşdə Azərbaycan ilə Moldova arasında ikitərəfli mü-
nasibətlərin uğurla inkişaf etdiyi vurğulandı, əlaqələrimizin 
müxtəlif sahələrdə genişləndirilməsi üçün yaxşı imkanların 
olduğu bildirildi. 
 
 
 
 
 
 
 
 
 
 77 
 
 
 
UKRAYNA RESPUBLİKASININ MİLLİ 
TƏHLÜKƏSİZLİK VƏ MÜDAFİƏ ŞURASININ 
KATİBİ ANDREY KLYUYEV İLƏ GÖRÜŞ 
 
Prezident sarayı  
 
5 iyun 2013-cü il 
 
Azərbaycan Respublikasının Prezidenti İlham Əliyev iyu-
nun 5-də Ukraynanın Milli Təhlükəsizlik və Müdafiə Şurasının 
katibi Andrey Klyuyevi qəbul etmişdir. 
Ukraynanın Milli Təhlükəsizlik və Müdafiə Şurasının katibi 
Andrey Klyuyev Azərbaycan xalqının ümummilli lideri Heydər 
Əliyevin anadan olmasının 90 illik yubileyi münasibətilə 
Ukraynada çap olunmuş kitabı dövlətimizin başçısına təqdim 
etdi. 
Azərbaycanın inkişafında və Azərbaycan–Ukrayna ikitərəfli 
əlaqələrin möhkəmləndirilməsində ulu öndərin xidmətləri 
ehtiramla xatırlandı. 
Görüşdə Azərbaycan ilə Ukrayna arasında ikitərəfli mü-
nasibətlərin müxtəlif sahələrdə uğurla inkişaf etdiyi vurğulandı, 
əlaqələrimizin bundan sonra da genişlənəcəyinə əminlik ifadə 
olundu. 
 
 
 
 78 
 
 
 
RUSİYA FEDERASİYASININ PREZİDENTİ  
ZATİ-ALİLƏRİ  
CƏNAB VLADİMİR PUTİNƏ 
 
Hörmətli Vladimir Vladimiroviç! 
Azərbaycan xalqı adından və şəxsən öz adımdan Sizi və 
bütün Rusiya xalqını dövlət bayramı – Rusiya Günü müna-
sibətilə ürəkdən təbrik edirəm. 
Dost Rusiya Sizin rəhbərliyinizlə iqtisadiyyatın və sosial 
sahənin yenilənməsi, siyasi sistemin modernləşdirilməsi, 
demokratiyanın genişlənməsi, vətəndaş məsuliyyətinin artırıl-
ması, dünya birliyində ölkənin nüfuzunun möhkəmlənməsi 
proqramlarının həyata keçirilməsi yolunda inamla irəliləyir. 
Azərbaycan və Rusiyanı çoxəsrlik dostluq və mehriban 
qonşuluq ənənələri bağlayır. Əminəm ki, bu ənənələrə əsas-
lanan dövlətlərarası münasibətlər, ikitərəfli əməkdaşlıq ölkələ-
rimizin və xalqlarımızın firavanlığı, regionda sülh və sabitlik 
naminə bundan sonra da dinamik inkişaf edəcəkdir. 
Hörmətli Vladimir Vladimiroviç, Sizə möhkəm cansağlığı, 
firavanlıq və uğurlar, bütün Rusiya xalqına sülh və tərəqqi 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 iyun 2013-cü il 
 
 79 
 
 
 
SLOVENİYA RESPUBLİKASININ PREZİDENTİ  
ZATİ-ALİLƏRİ  
CƏNAB BORUT PAHORA 
 
Hörmətli cənab Prezident! 
Ölkənizin milli bayramı – Dövlətçilik Günü münasibətilə 
Sizi və xalqınızı Azərbaycan xalqı adından və şəxsən öz 
adımdan səmimi-qəlbdən təbrik edirəm. 
İnanıram ki, Azərbaycan–Sloveniya dövlətlərarası müna-
sibətlərinin inkişafı, dostluq əlaqələrimizin möhkəmlənməsi, 
əməkdaşlığımızın əhatə dairəsinin genişlənməsi yolunda səy-
lərimizi bundan sonra da ardıcıl şəkildə davam etdirəcəyik. 
Belə bir əlamətdar gündə Sizə möhkəm cansağlığı, işlə-
rinizdə uğurlar, dost Sloveniya xalqına daim əmin-amanlıq və 
firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 iyun 2013-cü il 
 
 
 
 
 
 80 
 
 
 
XORVATİYA RESPUBLİKASININ PREZİDENTİ  
ZATİ-ALİLƏRİ  
CƏNAB İVO YOSİPOVİÇƏ 
 
Hörmətli cənab Prezident! 
Xorvatiya Respublikasının milli bayramı – Dövlətçilik 
Günü münasibətilə Sizə və xalqınıza ən səmimi təbriklərimi 
yetirirəm. 
Bu gün Azərbaycan–Xorvatiya əlaqələri dinamik şəkildə 
inkişaf etməkdədir. İnanıram ki, ölkələrimiz arasındakı dostluq 
və əməkdaşlıq münasibətlərinin inkişafı yolunda birgə 
səylərimizi bundan sonra da davam etdirəcəyik. 
Bu bayram günündə Sizə ən xoş arzularımı yetirir, dost 
Xorvatiya xalqına daim sülh və tərəqqi diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
  
Bakı, 6 iyun 2013-cü il 
 
 
 81 
 
 
 
LÜKSEMBURQUN BÖYÜK HERSOQU  
ƏLAHƏZRƏT ANRİYƏ 
 
Əlahəzrət! 
Lüksemburqun milli bayramı – Böyük Hersoqun Təvəl-
lüd Günü münasibətilə Sizi və bütün xalqınızı Azərbaycan xalqı 
adından və şəxsən öz adımdan səmimi-qəlbdən təbrik edirəm. 
Ümidvaram ki, Azərbaycan–Lüksemburq dövlətlərarası 
münasibətlərinin inkişafı dostluq əlaqələrimizin daha da möh-
kəmlənməsi və əməkdaşlığımızın genişlənməsi üçün yeni 
imkanlar açacaqdır. 
Bu əlamətdar gündə Sizə ən xoş arzularımı yetirir, dost 
Lüksemburq xalqına daim sülh və rifah arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 iyun 2013-cü il 
 
 
 
 
 
 
 82 
 
 
 
FİLİPPİN RESPUBLİKASININ PREZİDENTİ  
ZATİ-ALİLƏRİ  
CƏNAB III BENİQNO AKİNOYA 
 
Hörmətli cənab Prezident! 
Filippin Respublikasının milli bayramı – Müstəqillik Gü-
nü münasibətilə Sizi və Sizin simanızda bütün xalqınızı 
Azərbaycan xalqı adından və şəxsən öz adımdan ürəkdən təbrik 
edirəm. 
İnanıram ki, Azərbaycan ilə Filippin arasındakı dostluq və 
əməkdaşlıq münasibətlərinin inkişafı bundan sonra da 
xalqlarımızın mənafelərinə xidmət edəcəkdir. 
Bu bayram günündə Sizə möhkəm cansağlığı, işlərinizdə 
uğurlar, dost Filippin xalqına daim sülh və firavanlıq ar-
zulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 iyun 2013-cü il 
 
 
 
 
 
 
 
 
 
 
 
 83 
 
 
 
 
BÖYÜK BRİTANİYA VƏ ŞİMALİ İRLANDİYA 
BİRLƏŞMİŞ KRALLIĞININ KRALİÇASI  
ÜLYAHƏZRƏT  II ELİZABETƏ 
 
Ülyahəzrət! 
Böyük Britaniya və Şimali İrlandiya Birləşmiş Kral-
lığının milli bayramı – Təvəllüd Gününüz münasibətilə Sizə və 
Sizin simanızda bütün xalqınıza Azərbaycan xalqı adından və 
şəxsən öz adımdan ən səmimi təbriklərimizi yetirirəm. 
Azərbaycan ilə Birləşmiş Krallığı möhkəm dostluq əlaqələri 
birləşdirir. Dövlətlərarası münasibətlərimizin yüksək səviyyəsi 
bütün sahələrdə dinamik inkişaf edən əməkdaşlığımız üçün 
əlverişli zəmin yaratmışdır. 
İnanıram ki, davamlı siyasi təmaslarımız, qarşılıqlı faydalı 
iqtisadi əməkdaşlığımız və ölkələrimiz arasında daim 
gerçəkləşən mədəni mübadilələr ikitərəfli münasibətlərimizin 
çevrəsini genişləndirməklə bundan sonra da xalqlarımızın 
mənafelərinə xidmət edəcəkdir. 
Belə bir əlamətdar gündə Sizə möhkəm cansağlığı, xoş-
bəxtlik, işlərinizdə uğurlar, Birləşmiş Krallığın dost xalqına 
daim sülh və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 6 iyun 2013-cü il 
 
 
 
 84 
 
 
 
 
ALMANİYANIN SABİQ XARİCİ İŞLƏR  
NAZİRİ HANS-DİTRİX GENŞER İLƏ  
GÖRÜŞ 
 
Prezident sarayı  
 
6 iyun 2013-cü il 
 
Azərbaycan Respublikasının Prezidenti İlham Əliyev 
iyunun 6-da Almaniyanın sabiq Xarici İşlər naziri Hans-Ditrix 
Genşeri qəbul etmişdir. 
Görüşdə Azərbaycan ilə Almaniya arasında ikitərəfli müna-
sibətlərin müxtəlif istiqamətlərdə, o cümlədən siyasi, iqtisadi, 
sənaye, humanitar və digər sahələrdə uğurla inkişaf etdiyi 
vurğulandı, əməkdaşlığımızın bundan sonra da genişlən-
dirilməsi üçün yaxşı potensialın olduğu bildirildi. 
Söhbət zamanı ikitərəfli münasibətlər, enerji təhlükəsizliyi və 
digər məsələlər ətrafında fikir mübadiləsi aparıldı. 
 
 
 
 85 
 
 
 
YENİ AZƏRBAYCAN PARTİYASININ  
V QURULTAYI VƏ 2013-cü İLDƏ KEÇİRİLƏCƏK 
PREZİDENT SEÇKİLƏRİNƏ PARTİYANIN  
NAMİZƏDİNİN İRƏLİ SÜRÜLMƏSİ 
MƏRASİMİNDƏ İŞTİRAK 
 
«Buta» sarayı 
 
7 iyun 2013-cü il 
 
Azərbaycan Respublikasının Prezidenti İlham Əliyev iyunun 
7- də  «Buta» sarayında keçirilən Yeni Azərbaycan Partiya-
sının(YAP)V Qurultayında və 2013-cü ilin payızında Azərbay-
canda keçiriləcək prezident seçkilərinə partiyanın namizədinin 
irəli sürülməsi mərasimində  iştirak etmişdir.  
YAP-ın 600 mindən çox üzvünü təmsil edən nümayəndələr 
partiyanın sədri, dövlət başçısı İlham Əliyevi hərarətlə qarşıla-
dılar. 
 
Yeni Azərbaycan Partiyasının sədri,  
Azərbaycan prezidenti İlham Əliyevin nitqi 
 
Əziz dostlar! 
Hörmətli Yeni Azərbaycan Partiyasının üzvləri! 
Bu gün ölkəmizin həyatında çox əlamətdar bir gündür. Bu 
gün Yeni Azərbaycan Partiyası növbəti qurultayını keçirir. 
Bu doğrudan da böyük hadisədir. Çünki Yeni Azərbaycan 
Partiyası ölkəmizin ictimai-siyasi həyatında həlledici rol 
oynayır. Partiyanın qərarları, fəaliyyəti ölkəmizin uğurlu inki-
şafına güclü təsir göstərir. 
Yeni Azərbaycan Partiyası ölkəmizin aparıcı siyasi qüv-
vəsidir, Cənubi Qafqazın ən böyük partiyasıdır. Bizim parti-
yamız 20 ildir ki, iqtidardadır. 1 həftədən sonra biz Qurtuluş 
 86 
Gününü qeyd edəcəyik. Qurtuluş Günü müasir Azərbaycan 
tarixində bir dönüş nöqtəsi idi. Bu 20 il ərzində partiyamız 
bütün seçkilərdə böyük üstünlüklə qələbə qazanmışdır. Yeni 
Azərbaycan Partiyası, sözün əsl mənasında, xalq partiyasıdır. 
Xalqımızın bütün təbəqələri, bütün yaş qrupları partiyamızda 
birləşir və ölkəmizin uğurlu inkişafı üçün öz fəaliyyətini 
göstərirlər. 
Keçən qurultaydan ötən dövr ərzində partiyamız daha da 
güclənmişdir. Partiyamıza böyük axın vardır. Artıq partiya 
sıralarında 600 mindən çox üzv vardır. Bu özlüyündə bir gös-
təricidir. Onu göstərir ki, partiyanın məramı, ideyaları çox 
cəlbedicidir. Xüsusilə, gənclərin partiyaya üzv olması çox 
sevindirici haldır və onu göstərir ki, partiyanın fəaliyyəti də, 
ideyaları da, cəmiyyətdəki rolu da vətəndaşlar üçün cəlbedicidir 
və partiyanın fəaliyyəti çox böyük dəstəyə malikdir. 
1992-ci ildə Yeni Azərbaycan Partiyasının yaradılması tarixi 
hadisə idi. Çünki hamımız yaxşı xatırlayırıq ki, müstəqil-
liyimizin ilk illəri ölkəmiz üçün çox ağır keçmişdir. O vaxtkı 
iqtidar ölkəni uçuruma aparırdı. Səriştəsiz, bacarıqsız, biliksiz 
insanlar, demək olar ki, Azərbaycanın dövlət müstəqilliyinə 
böyük zərbə vurmuşlar. Ona görə Heydər Əliyevin ətrafında 
birləşən insanlar ilk növbədə, çox böyük cəsarət göstərmişlər. 
Çünki o vaxtkı iqtidar imkan vermədi ki, hətta partiyanın təsis 
qurultayı Bakıda keçirilsin. Digər tərəfdən, onlarda olan Vətən 
sevgisi onların bu hərəkətlərini şərtləndirdi. 
Heydər Əliyevin keçən əsrin 70-ci, 80-ci illərində  gördüyü 
işlər, Azərbaycanın inkişafına verdiyi töhfələr və Sovet 
İttifaqının dağılma ərəfəsindəki fəaliyyəti, cəsarətli addımları – 
qanlı 20 Yanvar faciəsinin pislənməsi, Kommunist Partiyası 
sıralarının tərk edilməsi, Naxçıvanda Azərbaycan Xalq Cümhu-
riyyətinin bayrağının Dövlət bayrağı kimi təsis edilməsi, 
Naxçıvan Muxtar Sovet Sosialist Respublikasının adının 
dəyişdirilməsi, Sovet İttifaqının saxlanmasına dair referendu-
mun keçirilməməsi – bütün bu amillər, əlbəttə ki, xalqda 
Heydər Əliyevə olan məhəbbəti birə on artırırdı. 1992-ci ilin 
 87 
noyabrında Yeni Azərbaycan Partiyasının yaradılması xalqda 
böyük ümidlər yaratdı ki, nəhayət, xoşagəlməz hallara son 
qoyulacaq, nəhayət, Azərbaycanda çox ciddi siyasi qüvvə 
yaranır, nəhayət, Azərbaycanda siyasi sistem yaranır. 
Çünki Yeni Azərbaycan Partiyasının yaradılması müasir 
siyasi sistemin yaranması deməkdir. Çünki o vaxta qədər ölkədə 
fəaliyyət göstərən müxtəlif siyasi qruplaşmalar siyasi 
mübarizəni faktiki olaraq, çox primitiv səviyyədə aparmağa 
cəhd etmişlər. Siyasi sistem yox idi. Yeni Azərbaycan 
Partiyasının yaradılması siyasi sistemin yaradılması deməkdir. 
Yeni Azərbaycan Partiyasının müxalifət partiyası kimi 
yaradılması, eyni zamanda, müxalifət necə fəaliyyət göstər-
məlidir – onu da çox açıq-aydın ortaya qoymuşdur. 
Yeni Azərbaycan Partiyası o vaxtkı antimilli xəyanətkar 
iqtidara müxalifətdə idi. Yeni Azərbaycan Partiyasının əsas 
amalı dövlətçilik, müstəqillik, inkişaf, təhlükəsizlik idi. 
Partiyamız iqtidara gələndən sonra bu ideyalar, bu amillər 
Azərbaycanda reallığa çevrilmişdir. 
Təsadüfi deyildir ki, partiyanın yaranmasından 1 il keç-
məmiş Azərbaycan xalqı öz sözünü demişdir: antimilli qüv-
vələrin hakimiyyətdən getməsinə nail olmuşdur və ulu öndər 
Heydər Əliyevə müraciət edib onu hakimiyyətə dəvət etmişdir. 
Partiyamızın tarixi müstəqillik tarixi ilə də, demək olar ki, üst-
üstə düşür. Ulu öndər Heydər Əliyevin Azərbaycanda prezident 
kimi fəaliyyəti də Yeni Azərbaycan Partiyasının güclü dəstəyi ilə 
tamamlanırdı. Heydər Əliyev və Yeni Azərbaycan Partiyası 
bizim siyasi xəttimizdir. Heydər Əliyev Yeni Azərbaycan 
Partiyasının, müstəqil Azərbaycan dövlətinin qurucusudur. 
1992-ci ildə bu tarixi hadisə, bir daha demək istəyirəm ki, 
bugünkü Azərbaycan reallıqlarını faktiki olaraq şərtləndir-
mişdir. Çünki 1993-cü ildən başlayaraq ölkədə bütün xoşa-
gəlməz hallara son qoyuldu, sabitlik yarandı, vətəndaş mü-
haribəsininin qarşısı alındı, inkişaf, sabitlik, quruculuq, döv-
lətçilik dövrü başlandı. Yeni Azərbaycan Partiyasının əsas 
 88 
ideoloji dayaqları müstəqillikdir, azərbaycançılıqdır, müasir-
likdir, inkişafdır, sosial rifahdır, iqtisadi və siyasi islahatlardır. 
Ulu öndərin rəhbərliyi ilə Azərbaycan 10 il ərzində böyük və 
şərəfli yol keçmişdir. 1993–2003-cü illər ölkəmizdə sabitlik və 
inkişaf illəri kimi yadda qaldı, tarixdə qaldı. Bu illər ərzində 
dövlətçiliyin əsasları qoyuldu. Azərbaycan dünya birliyinə 
özünü təqdim edə bilmişdir. Beynəlxalq əlaqələrimiz inkişaf 
etmişdir. Dünya xəritəsində Azərbaycan özünə layiq yeri tuta 
bilmişdir. Siyasi və iqtisadi islahatlar uğurla aparılmışdır. 
Azərbaycan bir neçə beynəlxalq təşkilata üzv olmuşdur. 
Ölkəmizə böyük həcmdə investisiyalar cəlb edilmişdir və bu 
investisiyalar hesabına Azərbaycan həm o illərdə, həm bu gün 
inkişaf edir. Azərbaycan etibarlı tərəfdaş imicini qazanmışdır. 
Bu da çox vacib məsələdir. Çünki o vaxt Azərbaycan haqqında 
dünyada kifayət qədər təsəvvür yox idi. Azərbaycanı dünyaya 
olduğu kimi təqdim etmək ulu öndərin xüsusi zəhməti hesabına 
mümkün olmuşdur. 
Ulu öndərin rəhbərliyi ilə 10 il ərzində Azərbaycan, sözün 
əsl mənasında, uğurlu yol keçmişdir. Yeni Azərbaycan Partiyası 
da öz fəaliyyətini həm ölkə daxilində, həm beynəlxalq 
müstəvidə genişləndirə bilmişdir. Bu gün bizim beynəlxalq 
əlaqələrimiz də çoxşaxəlidir. Müxtəlif partiyalarla, müxtəlif 
qitələrdə fəaliyyət göstərən partiyalarla biz uğurlu əməkdaşlıq 
edirik. Bundan sonra da bu əməkdaşlığı davam etdirəcəyik. 
2003-cü ildən sonra Azərbaycanın uğurlu inkişafı davam 
etmişdir. Bu inkişafın təmin edilməsində, bir daha demək is-
təyirəm ki, Yeni Azərbaycan Partiyasının çox böyük rolu vardır. 
Çünki 2003-cü il bir sınaq ili idi. Həm dövlətçiliyimizin 
əsaslarının nə qədər güclü olduğunu elə bil ki, tarix sınayırdı, 
həm də Yeni Azərbaycan Partiyasının öz liderinə, dövlətçiliyə 
nə qədər sadiq olduğunu tarix sınaqdan keçirirdi. Bütün bu 
sınaqlardan bizim partiyamız üzüağ çıxdı. Bütün bu sınaqlardan 
biz daha da güclənmiş şəkildə çıxa bildik. 
2003-cü ildə, demək olar ki, Azərbaycanın gələcək uğurlu 
inkişafı müəyyən edilirdi: ya inkişaf yolu ilə gedəcəkdik, ya da 
 89 
yenə tənəzzülə uğrayacaqdıq. Yenə də mənfur qüvvələr Azər-
baycanın iqtidarını zəbt edəcəkdilər, necə ki, 1992-ci ilin may 
ayında onu zəbt etmişdilər. Bu 2 istiqamət arasında seçim, necə 
deyərlər, ortada idi. Yeni Azərbaycan Partiyasının mütəşəkkil 
fəaliyyəti, öz liderinə sədaqəti, Azərbaycan xalqının bu siyasətə 
verdiyi dəstək hesabına Azərbaycan inkişaf yolunu seçdi və son 
10 il ərzində bu inkişaf yolu ilə uğurla irəliyə gedir. 
Son 10 il ərzində Azərbaycan dünyada ən sürətli templərlə 
inkişaf etmişdir. İkinci belə ölkə dünya xəritəsində tapılmaz ki, 
Azərbaycan qədər uğurlar əldə edə bilsin. Bu uğurlar 
çoxşaxəlidir, bütün sahələri əhatə edir. Həm beynəlxalq, həm 
daxili siyasətlə, iqtisadi islahatlarla, siyasi islahatlarla bağlı hara 
baxsan Azərbaycan uğurla, inamla, sürətlə inkişaf edir. 
Bu inkişaf artıq bütün mötəbər beynəlxalq təşkilatlar tərə-
findən qeyd edilir, qiymətləndirilir. Azərbaycanın təcrübəsi 
artıq ən müsbət təcrübə kimi öyrənilir. Sirr deyildir ki, bizim 
keçdiyimiz yol inkişafda olan, yaxud da ki, çətinliklər içində 
yaşayan bəzi ölkələr üçün bir işıq yoludur, bir istiqamətdir. Bu 
öz növbəsində, bizim üzərimizə daha da böyük məsuliyyət 
qoyur. 
2003–2013-cü illərdə – son 10 il ərzində Azərbaycan bey-
nəlxalq aləmdə ən böyük zirvələrə çata bilmişdir, dünyanın bir 
nömrəli qurumu olan BMT Təhlükəsizlik Şurasına üzv 
seçilmişdir. Bu bizim diplomatiyamızın, siyasətimizin, dövlət-
çiliyimizin qələbəsidir, təntənəsidir. Dünyada bu qurumdan ali 
qurum yoxdur. Keçən ilin mayında Azərbaycan bu mötəbər 
quruma sədrlik etmişdir. 
Biz bu gün qlobal problemlərin həlli ilə məşğuluq. Bizim 
mövqemiz, səsimiz böyük əhəmiyyətə malikdir. Biz digər bey-
nəlxalq təşkilatlarda uğurlu fəaliyyət göstəririk, mövqemizi 
müdafiə edirik. Biz üzv olduğumuz təşkilatlarda maraqlarımızı 
müdafiə edirik, həm siyasi cəhətdən, həm də bütün başqa 
cəhətlərdən o təşkilatların inkişafına böyük töhfə veririk. İkitərəfli 
formatda qurduğumuz xarici siyasət nümunə ola bilər. Bu siyasət 
bərabərhüquqlu, qarşılıqlı surətdə faydalı, hörmət və bir-birinin 
 90 
işinə qarışmamaq prinsiplərinin üzərində qurulubdur. Bu bizim 
yanaşmamızdır. Biz heç bir başqa ölkənin daxili işinə qarışmırıq. 
Hesab edirəm ki, əgər dünyada bütövlükdə bu meyillər üstünlük 
təşkil etsə, müharibələr də, qarşıdurmalar da azalar. Ümumiyyətlə, 
dünya daha da çox əməkdaşlıq istiqamətində inkişaf edər. Ona 
görə ikitərəfli formatda, beynəlxalq təşkilatlardakı fəaliyyətimiz, 
ümumi xarici siyasətlə bağlı konsepsiyamız təqdirəlayiqdir, 
dünyada böyük hörmətə malikdir və bizə imkan verir ki, daxildə 
də uğurlu siyasətimizi aparaq. Çünki hər bir ölkə maraqlı olmalıdır 
ki, onun ətrafında vəziyyət sabit, sülh, əmin-amanlıq olsun və ölkə 
daxilində proseslər daha da normal şəraitdə getsin. 
Daxili siyasətlə bağlı Azərbaycanda çox böyük işlər görül-
müşdür. Bir daha demək istəyirəm ki, Yeni Azərbaycan Partiyası 
siyasi sistemimizin ən əsas sütunudur və ən böyük təsirə malik 
olan partiyadır. Ölkəmizdə siyasi islahatların dərinləşməsində də 
Yeni Azərbaycan Partiyasının xüsusi rolu və məsuliyyəti vardır. 
Biz 10 il ərzində iqtisadi islahatların aparılması ilə dünyanın ən 
sürətli iqtisadi inkişafına nail ola bilmişik. İkinci belə ölkə tapılmaz 
ki, 10 il ərzində iqtisadiyyatı 3 dəfədən çox artsın və bütün başqa 
statistik göstəriciləri də ən yüksək səviyyədə olsun. Hər bir ölkə 
üçün bu, nümunə ola bilər. Yoxsulluq 6 faizə, işsizlik 5,2 faizə 
düşübdür. 1 milyon 100 mindən çox yeni iş yeri açılmışdır. Xarici 
dövlət borcumuz ümumdaxili məhsulun cəmi 7 faizini təşkil edir. 
Bütün beynəlxalq reytinq agentlikləri Azərbaycanın kredit 
reytinqlərini artırır. Ölkəmiz artıq rəqabətqabiliyyətliliyə görə 
dünya miqyasında 46-cı yerdədir. Çox böyük iqtisadi təşəbbüslər 
irəli sürülür. Çox böyük islahatlar aparılır. Bu reallıqdır, bu reallıq 
bizə imkan verir ki, gələcəyə nikbinliklə baxaq, öz gələcəyimizi 
planlaşdıraq və biz gələcəyimizi planlaşdırırıq. Artıq biz 
«Azərbaycan–2020: gələcəyə baxış» inkişaf konsepsiyasının 
həyata keçirilməsi ilə məşğuluq. Biz gələcəyə baxırıq. Bu gün 
Azərbaycanda icra edilən layihələr gələcəyə yönəldilibdir. Biz elə 
etməliyik ki, bundan sonra da onilliklər ərzində ölkəmizin uğurlu, 
dayanıqlı inkişafı təmin edilsin. Şübhə etmirəm ki, biz buna nail 
olacağıq. 
 91 
Son 10 il ərzində Azərbaycanda bütün başqa istiqamətlər üzrə 
də böyük nailiyyətlər əldə edilmişdir. Bütün bu nailiyyətlərin 
təməlində Heydər Əliyev siyasətidir, onun qoyduğu yoldur, Yeni 
Azərbaycan Partiyasının ölkəmizin aparıcı siyasi qüvvəsi kimi 
fəallığıdır. Sosial məsələlərin həllində, xarici və  iqtisadi 
islahatlarda, daxili siyasətdə – bütün istiqamətlər üzrə böyük 
inkişaf vardır. Bizim siyasətimizin mərkəzində Azərbaycan və-
təndaşıdır. Azərbaycanda aparılan islahatlar çox ciddi xarakter 
daşıyır və köklü islahatlardır. Biz tarixdən və bəzi ölkələrdə gedən 
bugünkü proseslərdən də bilirik ki, köklü iqtisadi islahatlar bir çox 
hallarda kütləvi etirazlara səbəb olur. Çünki bu islahatlar bir çox 
hallarda insanların maraqları hesabına aparılır. Bizdə isə həm 
iqtisadi islahatlar aparılmışdır – bu gün iqtisadiyyatımızın 83 faizi 
özəl sektorda formalaşır – eyni zamanda, çox güclü sosial 
proqramlar da icra edilmişdir. 
Son 10 ildə Azərbaycanda orta maaş 5 dəfə, orta pensiya isə 8 
dəfə artmışdır. Sosial rifah, insanların maddi vəziyyətinin 
yaxşılaşdırılması, müxtəlif sosial proqramlar, əlbəttə ki, bizim əsas 
istiqamətimizdir. Sovet dövründən qalmış əmanətlərin insanlara 
verilməsi də bu siyasətin təzahürüdür. Ona görə görülmüş işlər 
deməyə əsas verir ki, biz gələcəkdə də bu uğurlu meyilləri daha da 
gücləndirəcəyik və Azərbaycanın uğurlu inkişafını təmin edəcəyik. 
Görülən bütün işlər Yeni Azərbaycan Partiyasının cəmiyyət-
dəki nüfuzunu da artırır. Yeni Azərbaycan Partiyasının siyasi səh-
nədə ciddi rəqibi yoxdur. Bu reallıqdır. Ona görə yox ki, biz 
kiməsə problem yaradırıq, yaxud da hansısa xüsusi imtiyazlara 
malikik. Hər bir siyasi qüvvə hansı çərçivədə fəaliyyət göstərirsə, 
biz də eyni çərçivədə fəaliyyət göstəririk. Sadəcə, ona görə ki, 
görülən işlər, islahatlar, insanların yaşayış səviyyəsinin qalxması, 
beynəlxalq mövqelərimizin möhkəmləndirilməsi bizə olan inamı 
daha da artırır. Ancaq, əlbəttə ki, siyasi mübarizə aparılır və 
aparılmalıdır. Mən bir daha demək istəyirəm ki, Yeni Azərbaycan 
Partiyası siyasi davranış qaydalarını da müəyyən etmişdir və çox 
şadam ki, siyasi fəaliyyətlə məşğul olan əksər siyasi partiyalar bu 
sivil siyasi davranış qaydalarına əməl edirlər. Amma elələri vardır 
 92 
ki, onlar islah oluna bilməz. Bu onlara şamil edilə bilməz. Bu, 
antimilli qüvvələrdir. Vaxtilə iqtidarda olmuş və bu gün də iqtidar 
arzusu ilə heç bir əsası olmadan yaşayan antimilli xəyanətkar, satqın 
qruplaşmalardır ki, onlar öz fəaliyyətlərini tamamilə başqa 
istiqamətdə görürlər. Onların siyasi fəaliyyəti – əgər buna siyasi 
fəaliyyət demək mümkündürsə – tamamilə başqa istiqamətdə gedir. 
Onların siyasi mübarizə üsulu söz deyil, fikir deyil, «Molotov kok-
teyli»dir. Onların dayaqları xalq deyil, xalqın iradəsi deyil, xaricdən 
verilən qrantlardır, pullardır. Onların söz azadlığı donos yazmaqdır, 
Azərbaycanı ləkələməkdir, beynəlxalq təşkilatlara uydurmalar, 
iftiralar göndərməkdir, yaymaqdır. Onların davranış qaydaları ermə-
nilərlə birləşib Azərbaycanı ləkələmək və Azərbaycan haqqında 
mənfi rəy formalaşdırmaqdır. 
Əlbəttə, belə qruplaşmaların Azərbaycanın siyasi həyatında 
yeri yoxdur və ola da bilməz. Son 20 ilin tarixi bunu bir daha 
təsdiq edir ki, Azərbaycanın gələcəyini, müstəqilliyini 
düşünməyən qüvvəyə Azərbaycanın siyasi səhnəsində yer 
yoxdur. Biz müstəqil dövlət qurmuşuq. Ulu öndər canı hesabına 
müstəqil dövlət qurmuşdur. Biz müstəqilliyi qoruyuruq, 
saxlayırıq. Müstəqillik bizim üçün ən böyük sərvətdir, ən böyük 
dəyərdir. Müstəqillik sadəcə olaraq, dövlət atributlarına malik 
olmaq deyildir. Müstəqillik müstəqil siyasət aparmaq, öz 
maraqlarını müdafiə etmək, öz milli maraqlarını hər şeydən 
üstün tutmaqdır. Bu gün Azərbaycan həm iqtisadi, həm də 
siyasi cəhətdən, sözün əsl mənasında, müstəqil dövlətdir. Biz bu 
müstəqilliyi möhkəmləndirməliyik. Bir daha demək istəyirəm ki, 
biz hər bir tərəfdaşla bərabərhüquqlu münasibətlər qurmuşuq. Biz 
ancaq bu münasibətləri qəbul edirik. Başqa cür ola da bilməz. Bizə 
rəqib olmaq istəyənlər xarici dairələrin təlimatı ilə fəaliyyət göstə-
rirlər. Onlar üçün xaricdən verilən vəsait, oradan verilən təlimatlar 
əsasdır. Onlar hakimiyyətə gəlmək üçün istənilən güzəştə getməyə 
hazırdırlar. Biz bunu bilirik. Biz bilirik Azərbaycanda nələr baş 
verir, hansı proseslər gedir. Hətta bizim üçün ən vacib olan 
məsələdə – Ermənistan–Azərbaycan, Dağlıq Qarabağ məsələsində 
də hakimiyyətə gəlmək üçün böyük güzəştlərə getməyə hazırdırlar. 
 93 
Bunu gizlətmirlər. Söz verirlər ki, əgər onlara böyük dəstək 
verilərsə, Qarabağı da ermənilərə bağışlamağa hazırdırlar. 
Mən bunu ona görə deyirəm ki, bu, artıq siyasi səhnədə bir 
reallıqdır. Ona görə yox ki, bizi narahat edir. Tamamilə yox. 
Yenə də deyirəm, bizim qarşımızda rəqabət aparmaq 
qabiliyyətində olan heç bir qüvvə görmürəm. Ona görə ki, son 
illər ərzində görülmüş işlər bu inamı artırır. 
Sadəcə olaraq, çox istərdim ki, Azərbaycanda siyasi müba-
rizə dövlətçilik əsasında qurulsun. Əlbəttə, siyasi mübarizə 
olmalıdır. İqtidar–müxalifət münasibətləri də olmalıdır. Yəni 
bizdə dövləti düşünən müxalifət nümayəndələri vardır və 
onların fikirləri ayrıdır, ölkənin inkişaf strategiyası, iqtisadi-
siyasi sahə ilə bağlı öz fikirləri ola bilər. Bu təbiidir. Ancaq əsas 
odur ki, dövlətçiliyə, müstəqilliyə bütün siyasi qüvvələr sadiq 
olsunlar. O qüvvələr ki, buna sadiq deyil, o qurumlarda 
yeniləşmə getməlidir. Yeni insanlar gəlməlidir rəhbərliyə və 
naftalin qoxusu verən köhnəlmiş «liderlər» tarixin arxivinə 
getməlidir. Əslində, onlar çoxdan tarixin arxivindədir, bunu 
hələ ki, axıra qədər dərk etməmişlər. 
Biz isə uğurla inkişaf edirik. Biz seçkilərə də uğurla gedəcəyik. 
Çünki bizim amalımız qüdrətli Azərbaycandır, müstəqillikdir, 
inkişafdır, sosial rifahdır. Ölkə qarşısında duran vəzifələr də məhz 
Yeni Azərbaycan Partiyasının rəhbərliyi ilə bundan sonra da 
uğurla icra edilə bilər. Bu vəzifələrin arasında ilk növbədə, 
Ermənistan–Azərbaycan, Dağlıq Qarabağ münaqişəsi dayanır. 
Bizim mövqemiz prinsipialdır. Mən bunu dəfələrlə bəyan etmişəm. 
Azərbaycan xalqı və Yeni Azərbaycan Partiyası bu mövqeni 
birmənalı şəkildə dəstəkləyir. Azərbaycanın ərazi bütövlüyü 
danışıqlar predmeti deyil və olmayacaqdır. Dağlıq Qarabağ əzəli 
Azərbaycan torpağıdır. Bu gün də belədir, sabah da belə olacaqdır. 
Azərbaycan öz suverenliyini, ərazi bütövlüyünü istənilən yolla 
bərpa edəcəkdir. Bu münaqişənin həlli yalnız beynəlxalq hüququn 
norma və prinsipləri, BMT Təhlükəsizlik Şurasının 4 qətnaməsi 
əsasında öz həllini tapa bilər. Heç bir başqa variant nəzərdən 
keçirilmir. Heç bir başqa variant qəbul edilə bilməz. 
 94 
Mən inanıram və əminəm ki, biz bu məsələni həll edəcəyik. 
Çünki bizim artan xarici və daxili gücümüz, artan ordu 
potensialımız və iqtisadi inkişaf qələbəmizi şərtləndirəcəkdir. 
Ermənistan isə, demək olar ki, tamamilə iflasa uğrayıb. 
Ermənistanda hakimiyyəti zəbt etmiş kriminal korrupsioner 
diktatura rejimi o ölkəni uçuruma aparır. Ölkədə kütləvi 
qaydada miqrasiya baş verir. Hər il 100 minə qədər vətəndaş o 
ölkəni həmişəlik tərk edir. Birinci növbədə ona görə ki, 
ümidləri yoxdur. İqtisadiyyat, demək olar ki, iflic vəziyyətdədir. 
Digər tərəfdən, o ölkəni idarə edən qaniçən, gözü doymayan 
kriminal quldur rejim insanlara divan tutur. Bütün seçkilər 
Ermənistanda kütləvi şəkildə saxtalaşdırılır, siyasi mübarizə 
orada qanlı faciələrə gətirib çıxarır. Bu ölkə terrorçu ölkədir və 
terrorçu, quldur üsul-idarəsi ilə idarə edilir. Belə olan halda nə 
qədər ki, indiki kriminal iqtidar orada rəhbərlikdədir, o qədər də 
tez Ermənistan tamamilə çökəcəkdir. 
Mən tam əminəm, məhz buna görə və digər tərəfdən, artan 
gücümüz də bunu diktə edir ki, biz mütləq ərazi bütövlüyümüzü 
bərpa edəcəyik. Sadəcə olaraq, buna vaxt və güclü siyasət 
lazımdır. Güzəştsiz, kompromissiz, milli maraqlara söykənmiş 
siyasət ki, bu gün bizim iqtidar və yalnız bizim iqtidar bunu 
təmin edə bilər. Yalnız bizim iqtidar bütün təzyiqlərə, 
təhdidlərə, təxribatlara dözə bilər. Bizə qarşı aparılan 
kampaniyanın təməlində bir çox hallarda məhz bu münaqişə 
dayanır: Azərbaycanı zəiflətmək, ləkələmək, imicinə zərbə 
vurmaq ki, Qarabağ məsələsində bizdən güzəştlər qoparsınlar. 
Bu keçməyəcəkdir. Çünki bizim işimiz haqq işidir və xalq da 
bizim siyasətimizi dəstəkləyir. 
Daxili siyasətlə bağlı deməliyəm ki, biz bundan sonra da 
Azərbaycanda demokratiyanı inkişaf etdirəcəyik. Söz azadlığı, 
vicdan azadlığı, din azadlığı, sərbəst toplaşma azadlığı – bütün 
bu azadlıqlar mövcuddur. Azərbaycanda azad internet fəaliyyət 
göstərir, heç bir məhdudiyyət qoyulmur. Demokratiyanın 
inkişafı bizim üçün əsas vəzifədir. Bu gün Azərbaycan 
demokratiyanın inkişafına görə heç kimdən geridə qalmır. Bəzi 
 95 
hallarda bizdə olan demokratik vəziyyət başqa ölkələr üçün də 
örnək ola bilər və olmalıdır. 
İqtisadi sahə ilə bağlı şaxələndirmə bizim əsas istiqa-
mətimizdir. Bu sahədə də böyük uğurlar əldə edilibdir. Bu ilin 4 
ayında qeyri-neft sektorumuz 11 faiz artmışdır ki, bu bəlkə də 
dünyada ən yüksək göstəricidir. Vaxtilə qəbul edilmiş bütün 
qərarlar icra edilir. Biz neft amilindən asılılığımızı azaldırıq. Bu 
il artıq ümumi daxili məhsulumuzda neft sektoru azlıq təşkil 
edir. Yəni şaxələndirmə baş veribdir, bundan sonra sənayeləşmə 
prosesi daha da sürətlə gedəcəkdir. Böyük sənaye kompleksləri 
yaradılacaqdır. Bu da qarşımızda duran əsas vəzifələrdən 
biridir. Sosial məsələlərin həllində bundan sonra da çox ciddi 
addımlar atılacaqdır. Maaşlar, pensiyalar, müavinətlər 
artırılacaqdır. Məcburi köçkünlərin yaşayış səviyyəsini 
qaldırmaq üçün bundan sonra da işlər görüləcəkdir. Biz bütün 
istiqamətlər üzrə öz siyasətimizi davam etdirəcəyik. Ərzaq 
təhlükəsizliyini tam şəkildə təmin etməliyik. Bir neçə il əvvəl 
qarşıya vəzifə qoyulmuşdur ki, biz özümüzü əsas ərzaq 
məhsulları ilə tam şəkildə təmin edək. Biz bu hədəfə də 
yaxınlaşırıq. 
Nəqliyyat təhlükəsizliyi üçün Azərbaycan indi əsas rol 
oynayır. Bakı–Tbilisi–Qars dəmir yolunun başa çatdırılması 
bölgənin, qitənin, qitələrin nəqliyyat xəritəsini dəyişdirəcəkdir. 
Yenə də Azərbaycan burada təşəbbüskardır və əsas tərəfdaşdır. 
Enerji siyasətimizlə bağlı bütün addımlar düşünülmüş qay-
dada atılır. Enerji təhlükəsizliyi məsələlərinə gəldikdə, biz 
daxildə bunu tam şəkildə həll etmişik. İndi Avropanın enerji 
təhlükəsizliyi məsələlərinin həllində də Avropa ilə bu 
istiqamətdə tərəfdaş kimi işləyirik, fəaliyyət göstəririk. Azər-
baycan «Cənub Qaz Dəhlizi»nin əsas iştirakçısıdır, əsas 
təşəbbüskarıdır. Azərbaycanda qəbul edilən qərarlar gələcəkdə 
enerji təhlükəsizliyi ilə bağlı olan bütün yeni məsələlərə əsas 
istiqamət verəcəkdir. Bu, böyük uğurumuzdur və böyük 
məsuliyyətimizdir. Biz bu məsuliyyətə hazırıq. Çünki ulu 
öndərin qoyduğu Azərbaycanın neft strategiyası bu günə qədər 
 96 
uğurla icra edilibdir. Bu gün qaz amili də bu strategiyanı daha 
da zənginləşdirir. 
Bir sözlə, bütün istiqamətlər üzrə konkret proqramlarımız, 
planlarımız, konsepsiyalarımız, icra mexanizmlərimiz var. 
Regionlarda gedən işlərlə bağlı gələn ilin əvvəlində üçüncü 
Dövlət Proqramı icra ediləcək. Birinci və ikinci proqramların 
icrası nəticəsində bölgələr canlandı, şəhərlər abadlaşdı, 
gözəlləşdi, müasir infrastruktur yaradılır, kəndlərimiz çiçək-
lənir, bütün infrastruktur, yollar, məktəblər, xəstəxanalar, 
olimpiya kompleksləri, qazlaşdırma, elektrik enerjisi, su xətləri, 
bütün infrastruktur yenilənir. Bütün infrastruktur sistemini 
tamamilə yeniləşdiririk ki, bundan sonra ən azı 50–100 il 
qurduğumuz infrastruktur insanlara xidmət göstərsin. 
Vəzifələr daha da çoxdur, bütün vəzifələri burada sadalasam, 
bir neçə saat vaxt lazım olar. Mən bu məsələlərlə bağlı vaxtaşırı 
vətəndaşlara müraciət edərək, fikirlərimi bildirirəm. Gələcək 
inkişafımızla bağlı heç bir tərəddüdümüz, şübhəmiz yoxdur. 
Azərbaycan inamla, uğurla irəliyə gedəcək. Bunu təmin etmək 
üçün Azərbaycanda Heydər Əliyev siyasəti bundan sonra da 
daim üstünlük təşkil etməlidir. Əminəm ki, biz buna nail 
olacağıq. Sağ olun. 
 
Qurultay: 
– Azərbaycan xalqının və 600 minlik Yeni Azərbaycan 
Partiyasının üzvlərinin iradəsini ifadə edərək; 
– Prezident İlham Əliyevin rəhbərliyi altında ölkəmizin 
iqtisadi, sosial, siyasi, mədəni və beynəlxalq inkişafının yüksək 
sürətini qeyd edərək; 
– son 10 il ərzində həyatımızın bütün sahələrində köklü 
dəyişikliklərin baş verdiyini vurğulayaraq; 
– Prezident İlham Əliyevin rəhbərliyi altında növbəti 5 ildə 
Azərbaycanın hərtərəfli inkişafına, ölkəmizin güclü, qüdrətli 
dövlətə çevrilməsinə daha əzəmətli töhfələr verəcəyinə dərin 
inamını bəyan edərək, Azərbaycan Respublikasının Seçki Mə-
cəlləsinin 54-cü maddəsinə əsasən qərara alır: 
 97 
Azərbaycan Respublikasının Prezidenti, Yeni Azərbaycan 
Partiyasının sədri İlham Heydər oğlu Əliyev 2013-cü ilin pre-
zident seçkilərində Yeni Azərbaycan Partiyası tərəfindən Azər-
baycan Respublikasının prezidentliyinə namizəd irəli sürülsün! 
Beləliklə, cənab İlham Əliyevin 2013-cü ilin prezident 
seçkilərində Yeni Azərbaycan Partiyası tərəfindən namizəd irəli 
sürülməsi haqqında partiyanın qərarı yekdilliklə qəbul olunur. 
* * * 
 
Sonra İlham Əliyevin yenidən YAP-ın sədrliyinə namizədliyi 
irəli sürüldü. 
Yeni Azərbaycan Partiyası Siyasi Şurasının üzvü Kərim 
Kərimov partiya üzvlərinin bu namizədliyi dəstəklədiyini diq-
qətə çatdırdı.  
YAP-ın icra katibi Əli Əhmədov isə V Qurultayın qərarına 
əsasən İlham Heydər oğlu Əliyevin yenidən partiyanın sədri 
seçildiyini bəyan etdi.  
 
 
Yeni Azərbaycan Partiyasının sədri, 
prezident İlham Əliyevin qurultayda yekun çıxışı 
 
Əziz dostlar, qurultayımız öz işini yekunlaşdırır. İlk növ-
bədə, partiyamızın rəhbər orqanlarına seçilmiş partiya yol-
daşlarımı ürəkdən təbrik edirəm. Əminəm ki, həm Siyasi Şura, 
həm partiyamızın İdarə Heyəti, partiya sədrinin yeni seçilmiş 
müavinləri partiyamızın işinə öz töhfələrini verəcəklər. Biz 
hamımız bundan sonra da çalışmalıyıq ki, partiyamız daim 
güclənsin və Yeni Azərbaycan Partiyası qarşıda duran bütün 
vəzifələri bundan sonra da uğurla yerinə yetirsin, onları icra 
etsin. 
Mənə göstərilən böyük etimada görə qurultaya minnətdaram. 
Bu, böyük etimaddır, böyük məsuliyyətdir. Mən bunu dərk 
edirəm və son 10 il ərzində çalışmışam ki, bu etimadı 
doğruldum. Çalışmışam ki, öz işimlə, öz fəaliyyətimlə ulu 
 98 
öndər Heydər Əliyevin qoyduğu siyasətə öz töhfəmi verim. 
Mənim bir məqsədim, bir amalım vardır. Bu, güclü Azərbaycan 
dövlətidir. Ulu öndərin bizə miras qoyduğu dövlətçiliyi 
möhkəmləndirmək, iqtisadiyyatı inkişaf etdirmək, 
Azərbaycanın beynəlxalq mövqelərini möhkəmləndirmək 
mənim əsas vəzifələrimdir və son 10 il ərzində çalışmışam ki, 
bütün istiqamətlər üzrə ölkəmizin uğurlu inkişafını təmin edim. 
Bu gün səslənən çıxışlarda görülən işlərin bir hissəsi diqqətə 
çatdırıldı. Doğrudan da son illər ərzində görülmüş bütün işləri 
sadalamaq üçün bir neçə gün vaxt lazım olacaqdı. Kərim 
müəllim çox maraqlı statistikanı diqqətimizə çatdırdı. Mən, 
sözün düzü, bölgələrə etdiyim səfərləri saymıram. Amma 
şadam ki, bu statistika da artıq diqqətdən kənarda qalmayıbdır. 
Əlbəttə ki, bölgələrə göstərdiyim diqqət bölgələrin inkişafına 
çox böyük təkan vermişdir. Çünki bizim birinci qəbul etdiyimiz 
ciddi proqramımız, əsas proqramımız regionların sosial-iqtisadi 
inkişafı Dövlət Proqramı olmuşdur. 2004–2008-ci illəri əhatə 
edən proqram artıqlaması ilə icra edilmişdir və proqramın əsas 
məqsədi məhz kəndlərlə şəhərlər arasındakı fərqi azaltmaqdan 
ibarət idi, təbii ki, kəndlərin inkişafı hesabına. Bu proqramın və 
ondan sonra qəbul edilmiş 2-ci Dövlət Proqramının uğurlu 
icrası, demək olar ki, Azərbaycanın hərtərəfli inkişafına 
həlledici töhfə vermişdir. Bu gün Azərbaycan iqtisadiyyatının 
çoxşaxəli iqtisadiyyat kimi inkişafı məhz bu proqramların 
hesabına mümkün olmuşdur. Bu gün regionlarda gedən 
canlanma, inkişaf, abadlıq, quruculuq işləri göz oxşayır. Hər bir 
vətənpərvər vətəndaş qürur hissi ilə bunu görür. Hər bir 
vətəndaş, bölgələrdə yaşayan sakinlər öz işi ilə bu ümumi 
işimizə dəstək olurlar. 
Ancaq müstəqillik dövründə görülən bu işlər sovet dövrü ilə 
müqayisədə təkcə mənim fəaliyyətimlə bağlı deyildir. Bu, 
müstəqilliyin təzahürüdür. Bu bir daha onu göstərir ki, 
müstəqillik öz əlimizdə olan zaman, Azərbaycan xalqı öz 
taleyinin sahibi olduğu bir halda böyük işlər görmək müm-
kündür. Biz uzun illər – onilliklər, əsrlər boyu müstəqillikdən 
 99 
məhrum idik. Biz başqa dövlətlərin tərkibində yaşamışıq. 
Xalqımız inkişaf edibdir. Baxmayaraq ki, müstəqil olmamışıq, 
Azərbaycan xalqı öz milli-mənəvi dəyərlərini qoruyub saxlaya 
bilmişdir, öz Azərbaycan dəyərlərini hər şeydən üstün 
tutmuşdur və bu dəyərlər üzərində bu gün müstəqil dövlət 
qurulmuşdur. Ancaq bu müstəqillik dövrü və ondan əvvəlki 
dövrlərlə müqayisə açıq-aydın göstərir ki, müstəqilliyin nə 
qədər böyük üstünlükləri vardır. Biz bunu real işlərdə, tikilən 
infrastruktur layihələrində, abadlaşan şəhərlərdə, artan 
imkanlarımızda hiss edirik, görürük. Bizim təbii sərvətlərimiz 
də, nəhayət, Azərbaycan xalqının maraqlarına xidmət edir. 
Müstəqillik ən böyük sərvətdir, ən böyük dəyərdir və 20 il 
ərzində – 1993-cü ildən başlayaraq bu günə qədər 
müstəqilliyimiz möhkəmlənir. 
Ancaq 1993-cü ilə qədər müstəqillik şərti xarakter daşıyırdı, 
təhlükə altında idi və ulu öndərin xalq, millət, tarix qarşısında 
gördüyü işlər çox böyük qiymətə layiqdir. Azərbaycan xalqı 
Heydər Əliyevin əziz xatirəsini qəlbində yaşadaraq bu hörmət 
və ehtiramını onun xatirəsinə ifadə edir. Biz müstəqil ölkə kimi 
inkişaf edirik. Biz bundan sonra əbədi müstəqil olacağıq. 
Azərbaycan xalqı dünyaya sübut edib ki, müstəqil dövlətdə yaşaya, 
müstəqil dövləti qura, müstəqilliyi qoruyub saxlaya bilər. Son 10 il 
ərzində biz bu yolda böyük uğurlara imza atmışıq. Bu yolda 
təzyiqlər də, təxribatlar da, təhdidlər də oldu. Azərbaycanın 
dostları çoxdur, Azərbaycan ilə dostluq, əməkdaşlıq etmək istəyən 
ölkələrin sayı durmadan artır. Bu da təbiidir. Çünki Azərbaycan 
güclü dövlət, etibarlı tərəfdaş kimi, ədalətli mövqeyinə görə dünya 
miqyasında böyük şöhrət qazana bilmişdir. Buna baxmayaraq – bu 
gün çıxışlarda da bu səsləndi, biz də bunu görürük və bilirik – elə 
dairələr var ki, Azərbaycanın uğurlu inkişafını həzm edə, qəbul edə 
bilmir, uğurlarımıza qısqanclıqla, paxıllıqla yanaşırlar. Azər-
baycanın hətta dünyanı bürümüş böhran illərində də uğurlu 
inkişafını qəbul edə bilmirlər. Biz onları tanıyırıq, bilirik. 
Son 10 il ərzində bütün təxribatlara, təzyiqlərə, böhtan 
kampaniyalarına baxmayaraq, biz yolumuzdan dönməmişik və 
 100 
dönməyəcəyik. Əgər hər bir insan haqlı olduğunu bilirsə, buna 
əmindirsə, o, yoldan dönməməlidir. Azərbaycan öz inkişafı, öz 
qətiyyəti ilə, bölgədə gedən proseslərə öz münasibətilə sübut 
edib ki, biz müstəqil dövlətik və biz öz maraqlarımızı qoruya 
bilərik. Ölkə daxilində və ölkəmizin xaricində bu bölgədə gedən 
proseslərə təsir imkanlarımız artır və biz öz milli maraqlarımızı 
istənilən yolla müdafiə edirik, bunu bacarırıq və bunu sübut 
etmişik. Milli maraqlarımız bizim üçün hər şeydən üstündür. 
Bizim bütün ideologiyamız, bütün səylərimiz milli maraqların 
qorunmasına yönəldilibdir. Əlbəttə, gənc, müstəqil dövlət üçün bu 
təbiidir. Çünki bu salonda əyləşənlərin böyük əksəriyyətinin 
ömrünün bir hissəsi, yarısı, yaxud da ki, böyük hissəsi sovet 
dövrünə təsadüf edir. Ancaq biz xoşbəxtik ki, müstəqil 
Azərbaycanı gördük. Bizdən əvvəlki nəsillər müstəqillik arzuları 
ilə, müstəqillik eşqi ilə yaşamışlar. Ancaq müstəqilliyi görə 
bilməmişlər. Bizim xoşbəxtliyimiz ondadır ki, müstəqil 
Azərbaycan dövlətində yaşayırıq. Bizim məsuliyyətimiz ondadır 
ki, biz – bax, burada toplaşan cəmiyyətimizin əsas siyasi fəalları bu 
müstəqilliyi möhkəmləndiririk, qoruyuruq, əbədi, dönməz edirik, 
uzunmüddətli inkişaf strategiyamızı müəyyən edirik, Azərbaycanın 
uzunmüddətli dayanıqlı inkişafını təmin edirik. 
Bizim tərəfimizdən irəli sürülmüş layihələr – enerji layihələri, 
iqtisadi layihələr, siyasi təşəbbüslər ölkəmizin uzun illər, 
onilliklər bundan sonra da uğurlu inkişafını təmin edəcəkdir. Təki 
siyasi xətt dəyişməz olaraq qalsın və mən heç şübhə etmirəm ki, 
bundan sonrakı illərdə də, onilliklər bundan sonra da siyasi 
xəttimiz dəyişməz olaraq qalacaqdır. Çünki son 20 il ərzində 
görülən işlər və müstəqilliyimizin tarixi sübut edib ki, bu, yeganə 
düzgün siyasətdir, yeganə düzgün yoldur. 
Mən çox şadam ki, son 10 il ərzində çalışmışam ki, bu böyük 
məsuliyyəti öz çiynimdə aparım. Çalışmışam ki, ulu öndərin 
siyasətinə layiq olum. Çalışmışam ki, onun siyasi xəttini sizinlə 
bərabər, Azərbaycan xalqının dəstəyi ilə yaşadım. Qürur hissi ilə 
deyə bilərəm ki, bugünkü Azərbaycan ulu öndərin görmək 
 101 
istədiyi kimi inkişaf edir, onun qoyduğu yolla gedir, güclənir, 
möhkəmlənir və çox güclü regional amilə çevrilibdir. 
Bu gün biz – ulu öndər Heydər Əliyevin siyasi varisləri, 
davamçıları onun ölməz xatirəsi qarşısında bir daha söz verir və 
and içirik ki, bu yolla gedəcəyik, bu yoldan dönməyəcəyik, 
Azərbaycan xalqının xoşbəxt gələcəyini təmin edəcəyik! 
 
 
 
 
 
 
 
 
 
 
 
 102 
 
 
 
IV RUSİYA–AZƏRBAYCAN REGİONLARARASI 
FORUMUNUN İŞTİRAKÇILARINA 
 
Hörmətli dostlar! 
Sizi – qəhrəman şəhər Volqoqradda keçirilən illik Rusiya–
Azərbaycan Regionlararası Forumunun iştirakçılarını və 
təşkilatçılarını ürəkdən salamlayıram. Yaranmış ənənəyə görə, bu 
forum çərçivəsində iclaslar növbə ilə Azərbaycanda və Rusiyada 
keçirilir. Bu, hüquq bərabərliyi, mehriban qonşuluq və qarşılıqlı 
maraq prinsiplərinə əsaslanan ikitərəfli əlaqələrin davamlı 
inkişafına dəlalət edir. 
Əlamətdar haldır ki, bu qısa müddətdə Forum regionlararası 
əməkdaşlığın aktual məsələlərinin müzakirəsi, ölkələrimizin və 
xalqlarımızın daha da yaxınlaşmasına şərait yaradan birgə təklif 
və qərarlar hazırlanması üçün səmərəli bir məkana çevrilmişdir. 
Bir məqam dərin rəmzi məna daşıyır ki, bu dəfə görüş yeri 
kimi, cari ildə Stalinqrad ətrafında qələbənin 70 illiyini qeyd 
etmiş Volqoqrad şəhəri seçilmişdir. Axı faşist Almaniyasını 
ölkənin içərilərinə soxulmaq, o cümlədən silahlı qüvvələrin 
döyüş qabiliyyətinin təmin edilməsində mühüm rol oynayan 
Bakı neftini ələ keçirmək imkanından məhrum etmiş, bununla 
da bütün müharibənin gedişini dəyişmiş ən şiddətli döyüşlər 
məhz bu torpaqda gedirdi. O müharibə illərində xalqlarımızın 
qismətinə düşmüş ağır sınaqlardan birlikdə çıxdıq. 
Sevindirici haldır ki, bu gün Azərbaycan ilə Rusiya arasında 
münasibətlər strateji tərəfdaşlıq səviyyəsindədir. Ölkələrimiz 
siyasi, ticari-iqtisadi və humanitar sahələrdə sıx əməkdaşlıq edir. 
Rusiya Federasiyasının subyektləri ilə Azərbaycanın regionları 
arasında əlaqələr səmərəli və dinamik inkişaf edir, əməkdaşlığın 
coğrafiyası genişlənir. 
 103 
Əminəm ki, Forum iştirakçıları qarşılıqlı anlaşmanın dərin-
ləşməsinə sanballı töhfə verən, ikitərəfli əlaqələri daha da 
möhkəmlədən işgüzar və konstruktiv dialoqa nail olacaqlar. 
Sizə səmərəli iş arzulayır, ən xoş diləklərimi bildirirəm. 
 
İLHAM ƏLİYEV 
Azərbaycan Respublikasının Prezidenti 
 
Bakı, 7 iyun 2013-cü il 
 
 
 
 104 
 
 
 
MİLLİ İNCƏSƏNƏT MUZEYİNİN YENİ 
KORPUSUNUN AÇILIŞI  MƏRASİMİ  
 
7 iyun 2013-cü il 
 
Azərbaycan Respublikasının Prezidenti İlham Əliyev və 
xanımı Mehriban Əliyeva iyunun 7-də Azərbaycan Milli İn-
cəsənət Muzeyinin yeni keçid korpusunun açılışında iştirak 
etmişlər. 
Azərbaycanda muzey işi qədim dövrlərdən başlayaraq özünə-
məxsus inkişaf yolu keçib. Ölkəmizdə yaradılan ilk muzeylərdən 
biri olan Azərbaycan Milli İncəsənət Muzeyi paytaxtın mərkəzində 
XIX əsrin sonlarında inşa edilən ikimərtəbəli binada yerləşir. 
Burada ölkəmizin incəsənətinə aid əsərlərdən ibarət ekspozisiya və 
muzey fondları, eləcə də Azərbaycanın, Qərbi Avropanın, 
Rusiyanın rəssam, heykəltəraş və digər incəsənət nüma-
yəndələrinin əsərlərindən ibarət kolleksiyalar daim zənginləşir. 
Muzeydə ardıcıl olaraq elmi-tədqiqat və elmi-bərpa işləri aparılır, 
kamera musiqisi konsertləri, yubiley mərasimləri təşkil olunur. 
Azərbaycanda muzey işinin yaxşılaşdırılması xüsusi diqqət 
mərkəzindədir. Bu baxımdan prezident İlham Əliyevin «Azərbay-
canda muzey işinin yaxşılaşdırılması haqqında» 2007-ci il 6 mart 
tarixli Sərəncamı milli-mədəni sərvətlərimizin qorunması, muzey 
fondlarında mühafizə olunan qiymətli eksponatlar və sənət yadi-
garlarının gələcək nəsillərə çatdırılması işində mühüm keyfiyyət 
dəyişikliyinə təkan vermişdir. Respublikamızda muzey şəbəkəsinin 
inkişafı və muzey işinin hərtərəfli yaxşılaşdırılmasına Heydər 
Əliyev Fondu da əvəzsiz töhfələr bəxş edir. 
Azərbaycan Milli İncəsənət Muzeyinin yeni inşa olunan 
keçid korpusu bu sahəyə dövlət səviyyəsində göstərilən yüksək 
diqqət və qayğının növbəti əyani təzahürüdür. 
 105 
Mədəniyyət və Turizm naziri Əbülfəs Qarayev dövlətimizin 
başçısına muzeyin yeni korpusu barədə ətraflı məlumat verdi. 
Qeyd olundu ki, yeni korpus Mədəniyyət və Turizm Nazirliyinin 
sifarişi ilə orijinal layihə əsasında inşa olunub. Əsaslı vəsait 
qoyuluşu hesabına tikinti işlərinə 2009-cu ildə başlanılıb. 
İnşaat zamanı milli memarlıq ənənələri ilə müasir üslubun bir-
birini üzvi şəkildə tamamlamasına xüsusi diqqət yetirilib. 
Birinci mərtəbədəki fotostenddə tikintinin gedişi və inşaat 
işlərindən sonrakı vəziyyəti əks etdirən fotolar yerləşdirilib. 
Azərbaycan Milli İncəsənət Muzeyinin yeni korpusunun 
mükəmməl layihə əsasında inşa olunması ölkəmizdə həyata 
keçirilən yenidənqurma işlərinin geniş miqyasını və keyfiyyətini 
göstərir. Burada milli memarlıq elementləri ilə yanaşı, beynəlxalq 
təcrübədən də geniş istifadə olunub. İşıqlandırma sistemi də 
müasirliyi ilə diqqəti cəlb edir. Foyedə nümayiş etdirilən qədim 
Şamaxının Xınıslı yaşayış məntəqəsində aparılan arxeoloji 
qazıntılar zamanı tapılan, eramızın I–III əsrlərinə aid olan insan 
fiqurları Azərbaycanda heykəltəraşlığın çox qədim tarixə malik 
olduğunu sübut edir. Laçın rayonundan tapılan at formalı məzar 
daşı isə eramızın XVI əsrinə aiddir. Buradakı artköşk də muzeyə 
gələnlərin böyük marağına səbəb olacaqdır. Satış üçün nəzərdə 
tutulan, bir neçə dildə yazılan və müxtəlif mövzuları əhatə edən 
suvenir kitablar da maraq doğurur. Yeni korpusun metal fondunda 
qiymətli metallardan hazırlanmış müxtəlif incəsənət nümunələri 
saxlanır. Buradakı rəngkarlıq bölməsində Azərbaycan, Qərbi 
Avropa, Rusiya və Şərq rəssamlarının müxtəlif dövrlərə aid 3000-
dən çox nəfis sənət incisi mühafizə olunur. Qrafika fondundakı sayı 
6000-ə çatan yüksək sənət nümunələri də Azərbaycan, Qərbi 
Avropa və Rusiya rəssamlarına məxsusdur. Bu fondlarda 
Finlandiya istehsalı olan ən müasir avadanlıqlar quraşdırılmışdır. 
Yeni korpusun ikinci mərtəbəsində heykəltəraşlar Ömər 
Eldarov, Kamal Ələkbərov və Cəlal Qaryağdının bir sıra ma-
raqlı əsərləri nümayiş etdirilir. Sərgi salonundakı eksponatlar 
da yüksək peşəkarlıq nümunələridir. Tanınmış heykəltəraşlar 
Fuad Əbdürrəhmanov, Mirəli Mirqasımov, Ömər Eldarov, 
 106 
Cəlal Qaryağdı, Tokay Məmmədov və Sobsay Pinxosun portret 
və digər janrlarda əsərləri tamaşaçıda dərin təəssürat yaradır. 
Korpusun tavanı təkrarsız görkəmi ilə diqqəti cəlb edir. Yeni 
korpusda təbii işıqlandırma sistemi yaradılıb. 70–80 nəfərlik 
akt salonunda da istənilən tədbirin keçirilməsi üçün hərtərəfli 
şərait vardır. Burada ən müasir proyeksiya avadanlığı da 
quraşdırılıb. 
Dövlətimizin başçısı və xanımına muzeyin ekspozisiyasının 
müxtəlif bölmələrində yerləşən eksponatlar barədə məlumat 
verildi. Muzeydə dünya bədii irsində görkəmli yerlərdən birini 
tutan Azərbaycan incəsənəti zəngin kolleksiya ilə təmsil olunub. 
Qobustanın qayaüstü rəsmləri, Mingəçevirin zoomorf qabları, 
milli miniatür rəssamlıq əsərləri, çeşidli, bənzərsiz xalçalar, 
keramika və bədii metal nümunələri Azərbaycan incəsənətinin qə-
dimliyinin və misilsiz bədii dəyərinin əyani sübutudur. Buradakı 
daş kitabələrin hər biri qədim tariximizin öyrənilməsi baxımından 
tutarlı mənbədir. Muzeydəki orta əsrlərə aid dekorativ incəsənət 
nümunələri də böyük maraq doğurur. Vaxtilə Bakı, Gəncə, 
Şamaxı, Şəki tacirlərinin Qərbi Avropa bazarlarına çıxardıqları iri 
xalça dəstləri geniş şöhrət qazanmışdı. Ənənəvi olaraq 
Azərbaycanda xovlu və xovsuz xalçalar – kilim, palaz, vərni, zili, 
sumax və sair toxunurdu. Muzeydə bədii tikmələr, ağac üzərində 
oymalar, zərgərlik nümunələri, misgərlərin döymə, həndəsi və 
nəbati naxışlarla bəzədikləri metal məmulatları və digər çoxsaylı 
dekorativ-tətbiqi sənət nümunələri nümayiş etdirilir. Azərbaycanın 
müxtəlif regionlarına aid tikmələrlə bəzədilən geyimlərə də 
muzeyin ekspozisiyasında geniş yer verilib. Azərbaycan döyüşçülə-
rinin geyimləri də böyük maraq doğurur. Burada təsviri sənət 
nümunələri  geniş yer alıb. 
Muzeydə ulu öndər Heydər Əliyevin 90 illik yubileyi mü-
nasibətilə sərgi təşkil olunmuşdur. Ümummilli liderin 1998-ci ildə 
yaradılan əzəmətli portreti diqqəti xüsusilə çəkir. Ulu öndərin 
Azərbaycanın mədəniyyətinə, incəsənətinə hərtərəfli diqqət və 
qayğısını əks etdirən eksponatlar da böyük maraq doğurur. 
 107 
Sonra prezident İlham Əliyev və xanımı Mehriban Əliyeva 
Səttar Bəhlulzadə, Tağı Tağıyev, Nadir Əbdürrəhmanov, Xalidə 
Səfərova, Baba Əliyev, Toğrul Nərimanbəyov, Oqtay Sadıqzadə, 
Tahir Salahov və digər görkəmli rəssamların kətan üzərində yağlı 
boya ilə çəkdikləri rəsm əsərlərinə baxdılar. Muzeyin ekspo-
zisiyasının buradakı bölmələrində Azərbaycan ilə yanaşı, Qərbi 
Avropa və Rusiyanın tanınmış rəssam və heykəltəraşlarının müx-
təlif əsərləri də yer almışdır. 
Bu il Azərbaycan Milli İncəsənət Muzeyinin Niyazi, 9 ün-
vanında yerləşən digər korpusunda əsaslı yenidənqurma, təmir və 
bərpa işlərinə başlanacaqdır. 
Yeni korpusla tanış olan prezident İlham Əliyev müvafiq tap-
şırıqlarını verdi və muzeyin kollektivinə uğurlar arzuladı. 
 
 
 
 108 
 
 
 
BOSNİYA VƏ HERSEQOVİNANIN XARİCİ İŞLƏR 
NAZİRİ ZLATKO LAQUMÇİYA İLƏ GÖRÜŞ 
 
Prezident sarayı  
 
10 iyun 2013-cü il 
 
Azərbaycan Respublikasının Prezidenti İlham Əliyev iyunun 
10-da Bosniya və Herseqovinanın Xarici İşlər naziri Zlatko 
Laqumçiyanı qəbul etmişdir. 
Dövlətimizin başçısı Azərbaycan ilə Bosniya və Herseqovina 
arasında ikitərəfli münasibətlərin uğurla inkişaf etdiyini vurğuladı. 
Prezident İlham Əliyev Bosniya və Herseqovinanın Rəyasət 
Heyətinin Sədri  Bakir İzetbeqoviçin ölkəmizə səfərini və səfər 
zamanı əməkdaşlığımızın genişləndirilməsi ilə bağlı aparılan 
müzakirələri məmnunluqla xatırlatdı. Dövlətimizin başçısı Bosniya 
və Herseqovinanın Xarici İşlər naziri Zlatko Laqumçiyanın 
Azərbaycana səfərinin ikitərəfli əlaqələrimizin daha da geniş-
ləndirilməsi işinə xidmət edəcəyinə ümidvar olduğunu bildirdi. 
Bosniya və Herseqovinanın Xarici İşlər naziri Zlatko Laqum-
çiya Azərbaycanın ölkəsinə göstərdiyi dəstəyə görə prezident 
İlham Əliyevə minnətdarlığını bildirdi. Müstəqillik illərindən 
əvvəlki dövrlərdə də ölkələrimiz arasında yaxşı əlaqələrin mövcud 
olduğunu vurğulayan nazir bu əlaqələrin inkişaf etdirilməsi üçün 
geniş imkanların olduğunu vurğuladı. 
 
 
 
 109 
 
 
 
BELARUS RESPUBLİKASININ XARİCİ İŞLƏR 
NAZİRİ VLADİMİR MAKEY İLƏ GÖRÜŞ 
 
Prezident sarayı  
 
10 iyun 2013-cü il 
 
Azərbaycan Respublikasının Prezidenti İlham Əliyev 
iyunun 10-da Belarus Respublikasının Xarici İşlər naziri 
Vladimir Makeyi qəbul etmişdir. 
Belarus Respublikasının Xarici İşlər naziri Vladimir Makey 
ölkəmizə səfəri zamanı paytaxtımızda çox böyük inkişafın şahidi 
olduğunu dedi. Nazir ölkələrimiz arasında əlaqələrin daha da 
genişləndirilməsi ilə bağlı məsələlərin müzakirəsi üçün bu səfərin 
yaxşı imkan yaratdığını bildirdi. Bakıya səfərinin ölkələrimiz 
arasında diplomatik əlaqələrin yaradılmasının 20 illik ildönümü 
ilə üst-üstə düşdüyünü deyən nazir bu münasibətlə Belarus 
prezidenti Aleksandr Lukaşenkonun təbrik məktubunu və ən xoş 
arzularını dövlətimizin başçısına çatdırdı. 
Prezident İlham Əliyev ölkələrimiz arasında ikitərəfli mü-
nasibətlərin bütün istiqamətlərdə, o cümlədən siyasi, iqtisadi və 
digər sahələrdə uğurla inkişaf etdiyini vurğuladı. Dövlətimizin 
başçısı əlaqələrimizin möhkəmləndirilməsində yüksək səviyyəli 
qarşılıqlı səfərlərin önəmini qeyd etdi. 
Dövlətimizin başçısı Belarus prezidenti Aleksandr Luka-
şenkonun məktubuna görə minnətdarlığını bildirdi, ən xoş 
arzularını Belarusun dövlət başçısına çatdırmağı xahiş etdi. 
 
 
 110 
 
 
 
BANQLADEŞ XALQ RESPUBLİKASININ  XARİCİ 
İŞLƏR NAZİRİ DİPU MONİNİN BAŞÇILIQ 
ETDİYİ NÜMAYƏNDƏ HEYƏTİ  
İLƏ GÖRÜŞ  
 
Prezident sarayı  
 
10 iyun 2013-cü il 
 
Azərbaycan Respublikasının Prezidenti İlham Əliyev iyunun 
10-da Banqladeş Xalq Respublikasının Xarici İşlər naziri Dipu 
Moninin başçılıq etdiyi nümayəndə heyətini qəbul etmişdir. 
Banqladeşin Xarici İşlər naziri Dipu Moni Banqladeş pre-
zidenti Abdul Həmidin və Baş nazir Şeyx Hasina Vazedin salamla-
rını dövlətimizin başçısına çatdırdı. Xalqlarımız arasında əla-
qələrin qədim tarixə malik olduğunu vurğulayan nazir bu əlaqə-
lərin genişləndirilməsi üçün yaxşı imkanların olduğunu qeyd etdi. 
Azərbaycan ilə Banqladeş arasında siyasi əlaqələrin yaxşı sə-
viyyədə olduğunu vurğulayan dövlətimizin başçısı bu əlaqələrin 
iqtisadi əməkdaşlıq, birgə layihələr və digər sahələrdə də inkişaf 
etdirilməsinin önəmini qeyd etdi. Prezident İlham Əliyev Banqla-
deşin Xarici İşlər naziri Dipu Moninin ölkəmizə səfərinin bu 
sahədə əməkdaşlığımızın inkişafına xidmət edəcəyinə ümidvar 
olduğunu bildirdi. 
Dövlətimizin başçısı Banqladeşin prezidenti Abdul Həmidin və 
Baş nazir Şeyx Hasina Vazedin salamlarına görə minnətdarlığını 
bildirdi, onun da salamlarını Banqladeş prezidentinə və Baş 
nazirinə çatdırmağı xahiş etdi. 
 
 
 
 
 111 
 
 
 
 
GÜRCÜSTAN RESPUBLİKASININ İŞĞAL 
OLUNMUŞ ƏRAZİLƏRDƏN DAXİLİ KÖÇKÜNLƏR 
VƏ QAÇQINLAR ÜZRƏ NAZİRİ DAVİD 
DARAXVEKİDZENİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
10 iyun 2013-cü il 
 
Azərbaycan Respublikasının Prezidenti İlham Əliyev iyunun 
10-da Gürcüstanın işğal olunmuş ərazilərdən Daxili Köçkünlər və 
Qaçqınlar üzrə naziri David Daraxvekidzenin başçılıq etdiyi 
nümayəndə heyətini qəbul etmişdir. 
Dövlətimizin başçısı Gürcüstan hərbçilərinin Əfqanıstanda 
faciəli surətdə həlak olmaları ilə əlaqədar Gürcüstan rəhbərliyinə 
və Gürcüstan xalqına başsağlığı verdi. 
Gürcüstanın işğal olunmuş ərazilərdən Daxili Köçkünlər və 
Qaçqınlar üzrə naziri David Daraxvekidze başsağlığına görə 
dövlətimizin başçısına minnətdarlığını bildirdi. 
Nazir Gürcüstanın Baş naziri  Bidzina İvanişvilinin salamlarını 
dövlətimizin başçısına çatdırdı. O, prezident İlham Əliyevin 
Gürcüstana və gürcü xalqına xeyirxah və səmimi münasibətinin 
ölkəsinin Baş naziri tərəfindən yüksək qiymətləndirildiyini dedi. 
David Daraxvekidze Baş nazir  Bidzina İvanişvilinin, həmçinin 
son illər Azərbaycanın əldə etdiyi uğurları, şəxsən prezident 
İlham Əliyevin Azərbaycan xalqının rifah halının yüksəldilməsi, 
xüsusilə qaçqın və məcburi köçkünlərin həyat şəraitinin yaxşılaş-
dırılması istiqamətində gördüyü işləri də yüksək dəyərləndirdiyini 
qeyd etdi. O, qaçqın və məcburi köçkünlərin problemlərinin həlli 
 112 
ilə bağlı Gürcüstanın Azərbaycanın təcrübəsindən faydalanmaq 
niyyətində olduğunu bildirdi. 
Gürcüstanın Baş naziri  Bidzina İvanişvilinin Azərbaycana 
səfərini məmnunluqla xatırladan dövlətimizin başçısı həmin səfər 
zamanı ölkələrimiz arasında mövcud olan dostluq və qardaşlıq 
münasibətlərinin, strateji tərəfdaşlıq əlaqələrinin hazırkı 
vəziyyəti və perspektivləri ilə bağlı səmərəli müzakirələr apar-
dıqlarını vurğuladı. Prezident İlham Əliyev qaçqın və məcburi 
köçkünlərin problemlərinin həlli ilə bağlı məsələlərin ölkəmiz 
üçün prioritet olduğunu dedi. Bu sahədə Azərbaycanın yaxşı 
təcrübəyə malik olduğunu qeyd edən dövlətimizin başçısı 
qaçqınların və məcburi köçkünlərin həyat şəraitinin yaxşılaşdırıl-
ması, onların maddi təminatı və cəmiyyətə inteqrasiya olunması 
istiqamətində böyük işlərin görüldüyünü və əldə olunan 
nəticələrin nüfuzlu beynəlxalq təşkilatlar tərəfindən yüksək 
dəyərləndirildiyini diqqətə çatdırdı. 
Dövlətimizin başçısı Gürcüstanın Baş naziri  Bidzina İvani-
şvilinin salamlarına və ən xoş arzularına görə minnətdarlığını 
bildirdi, onun da salamlarını Gürcüstanın Baş nazirinə çatdır-
mağı xahiş etdi. 
 
 
 113 
 
 
 
MƏRAKEŞ  KRALLIĞININ İSLAM İŞLƏRİ VƏ 
VƏQFLƏR NAZİRİ ƏHMƏD TOUFİQ  
İLƏ GÖRÜŞ 
 
Prezident sarayı  
 
10 iyun 2013-cü il 
 
Azərbaycan Respublikasının Prezidenti İlham Əliyev iyu-
nun 10-da Mərakeş Krallığının İslam İşləri və Vəqflər naziri 
Əhməd Toufiqi qəbul etmişdir. 
Dövlətimizin başçısı Azərbaycan ilə Mərakeş Krallığı ara-
sında ikitərəfli əlaqələrin yüksək səviyyədə olduğunu vurğuladı. 
Siyasi əlaqələrimizin səviyyəsinin razılıq doğurduğunu deyən 
prezident İlham Əliyev ölkələrimizin beynəlxalq təşkilatlarda 
bir-birinə dəstək vermələrinin önəmini qeyd etdi. Əla-
qələrimizin inkişafında qarşılıqlı səfərlərin əhəmiyyətini 
vurğulayan dövlətimizin başçısı Mərakeş Krallığının İslam 
İşləri və Vəqflər naziri Əhməd Toufiqin ölkəmizə səfərinin sə-
mərəli olacağına ümidvar olduğunu bildirdi. 
Qonaq Mərakeş kralı VI Məhəmmədin salamlarını döv-
lətimizin başçısına çatdırdı. 
Görüşdə ölkələrimiz arasında əlaqələrin iqtisadi, turizm, 
mədəni, humanitar və digər sahələrdə inkişaf etdirilməsi ilə 
bağlı məsələlər ətrafında fikir mübadiləsi aparıldı. 
Dövlətimizin başçısı Mərakeş kralı VI Məhəmmədin sa-
lamlarına görə minnətdarlığını bildirdi, onun da salamlarını 
Mərakeş kralına çatdırmağı xahiş etdi. 
 
 
 
 114 
 
 
 
FƏLƏSTİN DÖVLƏTİNİN XARİCİ İŞLƏR NAZİRİ 
RİAD MALKİ İLƏ GÖRÜŞ  
 
Prezident sarayı  
 
10 iyun 2013-cü il 
 
Azərbaycan Respublikasının Prezidenti İlham Əliyev 
iyunun 10-da Fələstin Dövlətinin Xarici İşlər naziri Riad Malkini 
qəbul etmişdir. 
Dövlətimizin başçısı Azərbaycan ilə Fələstin Dövləti arasında 
fəal əməkdaşlıq əlaqələrinin olduğunu qeyd etdi. Ölkələrimiz 
arasında siyasi əlaqələrin yüksək səviyyəsindən razılığını bildirən 
prezident İlham Əliyev iqtisadi sahədə də əməkdaşlığın inkişaf 
etdirilməsi üçün yaxşı potensialın olduğunu dedi və biznes, 
sərmayə qoyuluşu sahəsində imkanların araşdırıldığını vurğuladı. 
Fələstin Dövlətinin Prezidenti Mahmud Abbasın ölkəmizə səfərini 
məmnunluqla xatırladan prezident İlham Əliyev səfər zamanı 
əməkdaşlığımızın möhkəmləndirilməsi ilə bağlı vacib məsələlərin 
müzakirə edilməsinin önəmini diqqətə çatdırdı. Xalqlarımız ara-
sında səmimi dostluq münasibətlərinin olduğunu deyən dövləti-
mizin başçısı Azərbaycanın beynəlxalq təşkilatlarda, o cümlədən 
BMT-də Fələstinlə bağlı təşəbbüsləri dəstəkləməsinin əhəmiyyətini 
vurğuladı. 
Fələstin Dövlətinin Xarici İşlər naziri Riad Malki ölkəsi ilə 
əməkdaşlığın genişləndirilməsinə dair fikirlərinə görə dövlətimizin 
başçısına minnətdarlığını bildirdi. O, Fələstin Dövlətinin Pre-
zidenti Mahmud Abbasın məktubunu dövlətimizin başçısına təqdim 
etdi. Xarici İşlər naziri Riad Malki məktubda Fələstin Dövlətinin 
Prezidenti Mahmud Abbasın dövlətimizin başçısına salamlarının 
və BMT Baş Assambleyasında Fələstinin «qeyri-üzv müşahidəçi 
dövlət» kimi tanınması ilə bağlı keçirilən səsvermədə 
 115 
Azərbaycanın verdiyi dəstəyə görə minnətdarlığının yer aldığını 
dedi. 
Dövlətimizin başçısı Fələstin Dövlətinin Prezidenti Mahmud 
Abbasın məktubuna və salamlarına görə minnətdarlığını bildirdi, 
onun da salamlarını Fələstinin dövlət başçısına çatdırmağı xahiş 
etdi. 
 
 
 
 
 
 116 
 
 
 
KÖRFƏZ ƏMƏKDAŞLIQ ŞURASININ  
BAŞ KATİBİ ƏBDÜL LƏTİF BİN RƏŞİD  
ƏL-ZƏYANİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
 
11 iyun 2013-cü il 
 
Azərbaycan Respublikasının Prezidenti İlham Əliyev 
iyunun 11-də Körfəz Əməkdaşlıq Şurasının baş katibi Əbdül 
Lətif bin Rəşid əl-Zəyaninin başçılıq etdiyi nümayəndə heyətini 
qəbul etmişdir. 
Körfəz Əməkdaşlıq Şurasının baş katibi Əbdül Lətif bin 
Rəşid əl-Zəyani Körfəz Əməkdaşlıq Şurasına üzv ölkələrin döv-
lət başçılarının salamlarını Azərbaycan prezidentinə çatdırdı. 
Görüşdə Fələstinə yardım göstərilməsi üzrə Bakıda keçirilən 
beynəlxalq konfransın əhəmiyyəti vurğulandı, Azərbaycan ilə 
Körfəz ölkələri arasında əməkdaşlığın yüksək səviyyədə olduğu 
bildirildi, münasibətlərimizin ikitərəfli formatda və beynəlxalq 
təşkilatlar çərçivəsində uğurla inkişaf etdiyi qeyd edildi. Söhbət 
zamanı əməkdaşlığın yeni sahələrinin müəyyənləşdirilməsinin 
önəmi diqqətə çatdırıldı, əlaqələrimizin bütün sahələrdə 
genişləndirilməsi ilə bağlı məsələlər ətrafında fikir mübadiləsi 
aparıldı. 
Dövlətimizin başçısı Körfəz Əməkdaşlıq Şurasına üzv 
ölkələrin dövlət başçılarının salamlarına görə minnətdarlığını 
bildirdi, onun da salamlarını Körfəz dövlətlərinin başçılarına 
çatdırmağı xahiş etdi. 
 
 
 117 
 
 
 
AVROPA ŞURASI PARLAMENT ASSAMBLEYASI 
MONİTORİNQ KOMİTƏSİNİN 
HƏMMƏRUZƏÇİLƏRİ PEDRO AQRAMUNT 
FONT DE MORAN VƏ COZEF DEBONO QREX 
İLƏ GÖRÜŞ  
 
Prezident sarayı  
 
11 iyun 2013-cü il 
 
Azərbaycan Respublikasının Prezidenti İlham Əliyev iyu-
nun 11-də Avropa Şurası Parlament Assambleyası Monitorinq 
Komitəsinin həmməruzəçiləri Pedro Aqramunt Font de Moranı 
və Cozef Debono Qrexi qəbul etmişdir. 
Görüşdə Azərbaycan ilə Avropa Şurası arasında əməkdaşlığın 
hazırkı vəziyyəti və perspektivləri barədə məsələlər ətrafında fikir 
mübadiləsi aparıldı. 
 
 
 
 
 118 
 
 
 
MİSİR ƏRƏB RESPUBLİKASININ  
XARİCİ İŞLƏR NAZİRİ MƏHƏMMƏD KAMAL 
AMRİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı  
 
11 iyun 2013-cü il 
 
Azərbaycan Respublikasının Prezidenti İlham Əliyev iyu-
nun 11-də Misir Ərəb Respublikasının Xarici İşlər naziri Mə-
həmməd Kamal Amrin başçılıq etdiyi nümayəndə heyətini qəbul 
etmişdir. 
Misirin Xarici İşlər naziri prezident Məhəmməd Mursinin 
salamlarını və ən xoş arzularını dövlətimizin başçısına çatdırdı. 
Ölkələrimizin bir-birinə zəngin tarixi dəyərlərlə bağlandığını 
vurğulayan nazir əməkdaşlığımızın inkişaf etdirilməsi üçün böyük 
imkanların olduğunu qeyd etdi. 
Dövlətimizin başçısı Azərbaycan Respublikası ilə Misir Ərəb 
Respublikası arasında ikitərəfli münasibətlərin genişləndirilməsi, 
beynəlxalq əlaqələrin, regional inkişaf və digər sahələrdə fəal 
əməkdaşlığın inkişaf etdirilməsinin önəmini vurğuladı. Prezident 
İlham Əliyev ölkələrimizin güclü tərəfdaşlıq əlaqələrinin 
yaradılması üçün yaxşı potensialın olduğunu diqqətə çatdırdı. 
Görüşdə Azərbaycan ilə Misir arasında əlaqələrin müxtəlif 
istiqamətlərdə, o cümlədən siyasi, iqtisadi, sərmayə qoyuluşu və 
digər sahələrdə inkişaf etdirilməsi ilə bağlı məsələlər ətrafında 
fikir mübadiləsi aparıldı. 
Dövlətimizin başçısı Misir prezidenti Məhəmməd Mursinin 
salamlarına görə minnətdarlığını bildirdi, onun da salamlarını 
Misirin dövlət başçısına çatdırmağı xahiş etdi. 
 
 119 
 
 
 
 
MALAYZİYA RESPUBLİKASININ XARİCİ  
İŞLƏR NAZİRİ ANİFAH AMAN İLƏ GÖRÜŞ  
 
Prezident sarayı  
 
11 iyun 2013-cü il 
 
Azərbaycan Respublikasının Prezidenti İlham Əliyev iyu-
nun 11-də Malayziya Respublikasının Xarici İşlər naziri Anifah 
Amanı qəbul etmişdir. 
Dövlətimizin başçısı Malayziyanın Xarici İşlər naziri 
Anifah Amanın ölkəmizə səfərinin ikitərəfli əlaqələrin inkişafı 
ilə bağlı məsələlərin müzakirəsi üçün yaxşı fürsət yara-
dacağına ümidvar olduğunu bildirdi. Ölkələrimiz arasında siyasi 
əlaqələrin səviyyəsindən razılıq edən prezident İlham Əliyev bu 
əlaqələrin iqtisadi sahədə də inkişaf etdirilməsi üçün yaxşı 
imkanların olduğunu dedi. 
Malayziyanın Xarici İşlər naziri Anifah Aman Baş nazir 
Dato Sri Mohd Najibin salamlarını və ən xoş arzularını dövlə-
timizin başçısına çatdırdı. O, səfəri çərçivəsində paytaxtımızda 
gedən böyük inkişaf proseslərinin şahidi olduğunu dedi. 
Dövlətimizin başçısı Malayziyanın Baş naziri Dato Sri Mohd 
Najibin salamlarına görə minnətdarlığını bildirdi, onun da 
salamlarını Malayziyanın Baş nazirinə çatdırmağı xahiş etdi. 
 
 
 
 
 120 
 
 
 
TÜRKİYƏ  RESPUBLİKASININ XARİCİ İŞLƏR 
NAZİRİ ƏHMƏD DAVUDOĞLU İLƏ GÖRÜŞ  
 
Prezident sarayı  
 
11 iyun 2013-cü il  
 
Azərbaycan Respublikasının Prezidenti İlham Əliyev iyu-
nun 11-də Türkiyə Respublikasının Xarici İşlər naziri Əhməd 
Davudoğlunu qəbul etmişdir. 
Türkiyənin Xarici İşlər naziri Əhməd Davudoğlu prezident 
Abdullah Gülün və Baş nazir Rəcəb Tayyib Ərdoğanın salam-
larını dövlətimizin başçısına çatdırdı. 
Görüşdə Azərbaycan ilə Türkiyə arasında dostluq və qar-
daşlıq münasibətlərinin bütün sahələrdə uğurla inkişaf etdiyi 
vurğulandı, yüksək səviyyədə görüşlərin və qarşılıqlı səfərlərin 
əlaqələrimizin daha da möhkəmlənməsi işinə xidmət etdiyi 
bildirildi. Söhbət zamanı son vaxtlar Bakıda keçirilən mühüm 
beynəlxalq tədbirlərin ölkələr və xalqlar arasında əməkdaşlığın 
möhkəmləndirilməsi baxımından əhəmiyyəti qeyd edildi. 
Dövlətimizin başçısı prezident Abdullah Gülün və Baş nazir 
Rəcəb Tayyib Ərdoğanın salamlarına görə minnətdarlığını bil-
dirdi, onun da salamlarını Türkiyə prezidentinə və Baş nazirinə 
çatdırmağı xahiş etdi. 
 
 
 
 
 121 
 
 
 
İSLAM ƏMƏKDAŞLIQ TƏŞKİLATININ BAŞ 
KATİBİ  EKMƏLƏDDİN İHSANOĞLU 
İLƏ GÖRÜŞ  
 
Prezident sarayı  
 
11 iyun 2013-cü il  
 
Azərbaycan Respublikasının Prezidenti İlham Əliyev iyu-
nun 11-də İslam Əməkdaşlıq Təşkilatının baş katibi Ekmələddin 
İhsanoğlunu qəbul etmişdir. 
Görüşdə Azərbaycanın İslam Əməkdaşlıq Təşkilatının bütün 
strukturlarındakı uğurlu fəaliyyətinin önəmi qeyd olundu, 
təşkilatın gələcək fəaliyyəti ilə bağlı məsələlər ətrafında fikir 
mübadiləsi aparıldı. 
 
 
 
 
 122 
 
 
 
TÜRKİYƏ RESPUBLİKASININ  
BAŞ PROKURORU HƏSƏN ƏRBİL  
İLƏ GÖRÜŞ 
 
Prezident sarayı  
 
12 iyun 2013-cü il  
 
Azərbaycan Respublikasının Prezidenti İlham Əliyev 
iyunun 12-də Türkiyə Respublikasının Baş prokuroru Həsən 
Ərbili qəbul etmişdir. 
Həsən Ərbil Baş nazir Rəcəb Tayyib Ərdoğanın salamlarını 
dövlətimizin başçısına çatdırdı. 
Görüşdə Azərbaycan ilə Türkiyə arasında dostluq və qar-
daşlıq münasibətlərinin bütün istiqamətlərdə, o cümlədən hü-
quq mühafizə orqanları sahəsində də uğurla inkişaf etdiyi 
vurğulandı, əlaqələrimizin daha da möhkəmləndirilməsində 
müxtəlif səviyyəli qarşılıqlı səfərlərin önəmi qeyd olundu. Tür-
kiyə Respublikasının Baş prokuroru Azərbaycana səfərinin 
ölkələrimizin müvafiq qurumları arasında əməkdaşlığın ge-
nişləndirilməsi ilə bağlı məsələlərin müzakirəsi üçün yaxşı 
imkan yaratdığını bildirdi. 
Dövlətimizin başçısı Türkiyənin Baş naziri Rəcəb Tayyib 
Ərdoğanın salamlarına görə minnətdarlığını bildirdi, onun da 
salamlarını Baş nazirə çatdırmağı xahiş etdi. 
 
 
 
 123 
 
 
 
AVROPA İTTİFAQININ CƏNUBİ QAFQAZ ÜZRƏ 
XÜSUSİ NÜMAYƏNDƏSİ  
FİLİP LEFORT İLƏ GÖRÜŞ  
 
Prezident sarayı  
 
12 iyun 2013-cü il 
 
Azərbaycan Respublikasının Prezidenti İlham Əliyev iyu-
nun 12-də Avropa İttifaqının Cənubi Qafqaz üzrə xüsusi nü-
mayəndəsi Filip Lefortu qəbul etmişdir. 
Görüşdə Azərbaycan ilə Avropa İttifaqı arasında əmək-
daşlığın inkişafı, Ermənistan–Azərbaycan, Dağlıq Qarabağ mü-
naqişəsinin həlli ilə bağlı danışıqlar prosesinin hazırkı vəziyyəti 
və perspektivləri ilə bağlı məsələlər ətrafında fikir mübadiləsi 
aparıldı. 
 
 
 
 
 124 
 
 
 
AZƏRBAYCAN QADINLARININ  
IV QURULTAYINA 
 
Hörmətli Qurultay nümayəndələri! 
Əziz xanımlar! 
Sizi Azərbaycan Qadınlarının IV Qurultayının açılışı mü-
nasibətilə səmimi-qəlbdən təbrik edir, hər birinizə cansağlığı, 
xoşbəxtlik və uğurlar, qurultayınızın işinə müvəffəqiyyətlər 
arzulayıram. 
Tarix boyu Azərbaycan qadını istedadlı şair, müdrik hökmdar, 
mehriban ana kimi şöhrət tapmışdır. Onun toxuduğu xalçalar və 
tikmələr, yaratdığı laylalar və bayatılar, nəsildən-nəslə ərməğan 
kimi çatdırdığı nağıllar və rəvayətlər xalqımızın tükənməz mədəni 
xəzinəsinə layiqli töhfə olmuşdur. Bütün bunlar bizim milli adət-
ənənələrimizin, ana dilimizin və mənəvi dəyərlərimizin 
qorunmasında mühüm rol oynamışdır. 
Qadınlarımıza ithaf olunmuş əsərlərdə Azərbaycan qadını 
dahilər və qəhrəmanlar anası kimi vəsf edilmişdir. Seçib-seçilmək 
hüququnu bir çox inkişaf etmiş ölkə qadınlarından daha erkən 
qazanmış xanımlarımız bu gün həyatın bütün sahələrində geniş 
təmsil olunmuşlar. Ölkəmizdə savadsızlığın ləğvi qadınların 
kütləvi şəkildə müəllimlik, həkimlik, mühəndislik peşələrinə 
yiyələnməsinə zəmin yaratmış, onlara elm-mədəniyyətdə fitri 
istedadlarını reallaşdırmaq üçün imkanlar açmış və cəmiyyətdə 
qadının mövqeyini əsaslı surətdə dəyişmişdir. 
SSRİ-nin süqutu nəticəsində yaranmış siyasi, iqtisadi və sosial 
böhran hər bir Azərbaycan qadınının taleyində dərin iz buraxmışdır. 
Zorla cəlb olunduğumuz Ermənistan–Azərbaycan, Dağlıq Qarabağ 
münaqişəsi zamanı Azərbaycan qadınları çoxsaylı şəhidlər vermiş, 
el-obalarından uzaq düşmüş, qaçqın və köçkün həyatına düçar 
olmuşlar. 
 125 
Müstəqillik dövründə gedən quruculuq proseslərində qadınlar 
vətənimizin inkişafı və çiçəklənməsi naminə var qüvvələrini sərf 
etmiş, bilik və bacarıqlarını əsirgəməmişlər. Tariximizə sabitlik və 
inkişaf dövrü kimi daxil olan 1993–2003-cü illərdə ölkəmizdə 
milli dövlətçilik prinsiplərinin təsbit olunmasında, beynəlxalq 
əlaqələrimizin formalaşmasında, siyasi və iqtisadi islahatların 
aparılmasında Azərbaycan qadınlarının xidmətləri danılmazdır. 
Son 10 ildə Azərbaycanın qazandığı misilsiz nailiyyətlərin əldə 
olunmasında, respublikamızda çoxşaxəli iqtisadiyyatın yara-
dılmasında, regionların inkişafı proqramının gerçəkləşdiril-
məsində, demokratik mühitin bərqərar olunmasında, vətəndaş 
cəmiyyətinin möhkəmləndirilməsində Azərbaycan qadınlarının 
böyük əməyi vardır. 
Ölkəmizdə aparılan sosialyönümlü siyasət ilk növbədə, hər bir 
Azərbaycan ailəsinə, hər bir Azərbaycan qadınına, hər bir 
Azərbaycan övladına ünvanlanmışdır. Əminəm ki, qadınlarımız 
gələcəyə ünvanlanan bütün niyyətlərimizin, o cümlədən 
«Azərbaycan–2020: gələcəyə baxış» konsepsiyasının gerçəkləş-
dirilməsində fəal iştirak edəcək və vətənimizin çiçəklənməsi 
naminə var qüvvələrini sərf edəcəklər. 
Ümidvaram ki, Qurultayınız son 5 ildə gender siyasətinin 
gerçəkləşdirilməsi ilə bağlı həm dövlət qurumlarının, həm də 
vətəndaş cəmiyyətini təmsil edən qadın təşkilatlarının işini təhlil 
edəcək, onların qarşısında yeni vəzifələr qoyacaqdır. İnanıram ki, 
sizin səmərəli işiniz nəticəsində formalaşan yeni strategiyalar və 
fəaliyyət proqramları uğurla yerinə yetiriləcək və ölkəmizin 
gələcək inkişafına xidmət edəcəkdir. 
 
Ən xoş arzularla, 
İLHAM ƏLİYEV 
Azərbaycan Respublikasının Prezidenti 
  
Bakı, 13 iyun 2013-cü il 
 
 126 
 
 
 
İRAN İSLAM RESPUBLİKASININ YENİ 
SEÇİLMİŞ PREZİDENTİ  
ZATİ-ALİLƏRİ  
CƏNAB HƏSƏN RUHANİYƏ 
 
Hörmətli cənab Həsən Ruhani! 
İran İslam Respublikasının Prezidenti vəzifəsinə seçil-
məyiniz münasibətilə Sizi səmimi-qəlbdən təbrik edirəm. 
Mən Azərbaycan Respublikası ilə İran İslam Respublikası 
arasındakı münasibətlərə böyük əhəmiyyət verirəm. Bu 
münasibətlər tarixən mehriban qonşuluq və dostluq şəraitində 
yaşamış xalqlarımızın iradəsindən qaynaqlanır. Xalqlarımızı, 
həmçinin ortaq mənəvi dəyərlər və ənənələr, zamanın 
sınaqlarından çıxmış qarşılıqlı inam və etimad hissləri bir-
ləşdirir. 
Əminəm ki, ölkələrimizin və xalqlarımızın mənafelərinə 
uyğun olaraq belə möhkəm təməllər üzərində qurulmuş dövlət-
lərarası münasibətlərimizin, ikitərəfli və çoxtərəfli qaydada 
əməkdaşlığımızın bundan sonra da müvəffəqiyyətlə davam 
etdirilməsi üçün birgə səylər göstərəcəyik. 
Bir daha Sizə təbriklərimi yetirir, möhkəm cansağlığı, 
xoşbəxtlik, dost İran xalqının rifahı naminə qarşıdakı fəaliy-
yətinizdə uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 16 iyun 2013-cü il 
 
 
 127 
 
 
 
AZƏRBAYCAN RESPUBLİKASI SAHİBKARLAR 
(İŞƏGÖTÜRƏNLƏR) TƏŞKİLATLARI MİLLİ 
KONFEDERASİYASININ IV QURULTAYININ 
İŞTİRAKÇILARINA 
 
Hörmətli Qurultay iştirakçıları! 
Sizi salamlayır və Azərbaycan Respublikası Sahibkarlar 
(İşəgötürənlər) Təşkilatları Milli Konfederasiyasının IV 
Qurultayının işə başlaması münasibətilə ürəkdən təbrik edirəm. 
1999-cu ildə yaradılmış, özündə minlərlə sahibkarları bir-
ləşdirən Konfederasiya son illərdə daha da inkişaf edərək, 
ölkənin ictimai həyatında öz layiqli yerini tutmuşdur. 
Bu gün Azərbaycanda dövlət – sahibkar münasibətlərini 
tənzimləyən əsas prinsiplər müəyyənləşdirilmişdir. Ölkəmizdə 
ümumi daxili məhsulun həcmində özəl sektorun payı      83 
faizə çatmışdır. 
Sahibkarlığın dəstəklənməsi dövlətimizin sosial-iqtisadi inkişaf 
strategiyasının ən önəmli istiqamətlərindən biridir. Zamanın 
tələblərinə uyğun olaraq aparılan islahatlar, müxtəlif sahələri əhatə 
edən dövlət proqramları və genişmiqyaslı infrastruktur layihələri, 
biznes və investisiya mühitinin davamlı olaraq yaxşılaşdırılması 
sahəsində görülən ardıcıl işlər, özəl sektorun inkişafına dövlət 
qayğısı nəticəsində sahibkarların sayı sürətlə artır, ən müasir 
texnologiyalara əsaslanan rəqabətqabiliyyətli müəssisələr açılır, 
ölkə iqtisadiyyatına investisiya qoyuluşu genişlənir. Azərbaycanın 
iş adamları dünyanın bir çox ölkələrində qarşılıqlı fayda əsasında 
işgüzar əlaqələr quraraq uğurla fəaliyyət göstərirlər. 
Hörmətli Qurultay iştirakçıları! 
Cəmiyyətin tərəqqisi qarşıya daim yeni vəzifələr qoyur. 
Müasir dövrün inkişaf meyilləri sahibkarların məsuliyyətini 
daha da artırır, zamanın çağırışlarına hazır olmağı tələb edir. 
 128 
Əminəm ki, qurultayın qərarları ölkənin sosial-iqtisadi 
inkişafına öz dəyərli töhfəsini verəcəkdir. 
Sizi bir daha təbrik edir, işlərinizdə uğurlar arzulayıram. 
 
İLHAM ƏLİYEV 
Azərbaycan Respublikasının Prezidenti 
 
Bakı, 18 iyun 2013-cü il 
 
 
 
 
 129 
 
 
 
TÜRKDİLLİ DÖVLƏTLƏRİN ƏMƏKDAŞLIQ 
ŞURASINA ÜZV ÖLKƏLƏRİN DİASPOR 
TƏŞKİLATLARI RƏHBƏRLƏRİNİN 
 I FORUMUNA 
 
Hörmətli Forum iştirakçıları! 
Sizi Azərbaycanda ürəkdən salamlayır və Forumun işinə 
uğurlar arzulayıram. 
Fərqli coğrafi məkanda məskunlaşmış, keşməkeşli inkişaf 
yolu qət etmiş türkdilli xalqlar bəşəriyyətin çoxəsrlik təkamül 
prosesində daim mühüm rol oynamış, öz zəngin mədəni 
ənənələri ilə tarix səhnəsində öncül yerlərini qoruyub 
saxlamışlar. Türkdilli xalqlar və onları təmsil edən dövlətlər bu 
gün də dünyada sülhün və təhlükəsizliyin təmin olunması, 
sivilizasiyalararası dialoqun dərinləşməsi, beynəlxalq iqtisadi, 
siyasi və mədəni əlaqələrin genişlənməsinə əhəmiyyətli töhfələr 
verirlər. 
Qloballaşan dünyanın diktə etdiyi hazırkı reallıqlar türkdilli 
ölkələrin xalqlarını və hökumətlərini sıx əməkdaşlığa, qarşılıqlı 
əlaqələri daha da gücləndirməyə, xarici siyasət fəaliyyətini 
uyğunlaşdırmağa və birgə taktika müəyyənləşdirməyə sövq edir. Bu 
istiqamətdə xalqlarımızın diaspor təşkilatları arasında tərəfdaşlıq 
münasibətlərinin qurulması və inkişafına yönəlmiş təşəbbüslər 
təqdirəlayiqdir. Türkdilli dövlətlər arasında əlaqələrin 
inkişafında, ortaq mənafelərimizin etibarlı qorunmasında 
dünyanın müxtəlif ölkələrində fəaliyyət göstərən diaspor 
təşkilatlarının rolu xüsusi əhəmiyyətə malikdir. Azərbaycan hər 
zaman həmin təşəbbüsləri dəstəkləmiş və gələcəkdə də bu 
siyasəti davam etdirmək əzmindədir. 
Türkdilli Dövlətlərin Əməkdaşlıq Şurasına üzv ölkələrin 
diaspor təşkilatları rəhbərlərinin I Bakı Forumunun keçirilməsi 
dünyanın hansı ölkəsində yaşamasından asılı olmayaraq 
 130 
soykökünə, tarixinə, milli-mənəvi dəyərlərinə ehtiram, doğma 
vətənin maraqlarına bağlılıq nümayiş etdirən diasporun forma-
laşmasının bariz nümunəsidir. Düşünürəm ki, biz bu potensiala 
güvənərək siyasi çoxqütblülük, iqtisadi, mədəni və informasiya 
proseslərinin qlobal inkişafı şəraitində xalqlarımızın mənafeyinin 
müdafiəsi, regionda sülhün möhkəmləndirilməsi, təhlükəsizlik və 
sabitliyin təmin edilməsinə birgə töhfə verə bilərik. 
Bir daha Forum çərçivəsindəki müzakirələrin və qəbul 
ediləcək qərarların dövlətlərimiz arasında dostluq və qardaşlıq 
münasibətlərinin inkişafına təkan verəcəyinə dərin inamımı 
ifadə edir və hər birinizə bu yolda uğurlar diləyirəm. 
İLHAM ƏLİYEV 
Azərbaycan Respublikasının Prezidenti 
 
Bakı, 20 iyun 2013-cü il 
 
 
 
 
 
 
 
 
 
 
 
 
 
 
 131 
 
 
 
BELÇİKA KRALLIĞINA İŞGÜZAR SƏFƏR  
 
Brüssel 
 
20 iyun 2013-cü il 
 
Azərbaycan Respublikasının Prezidenti İlham Əliyev 
iyunun 20-də Belçika Krallığına işgüzar səfərə gəlmişdir. 
Brüssel Beynəlxalq Aeroportunda dövlətimizin başçısı 
İlham Əliyevi və xanımı Mehriban Əliyevanı Belçikanın yük-
sək səviyyəli rəsmi şəxsləri qarşıladılar. 
 
 
 
 
 
 132 
 
 
 
AVROPA İTTİFAQI ŞURASININ  
PREZİDENTİ HERMAN VAN ROMPUY  
İLƏ GÖRÜŞ  
 
Brüssel 
 
21 iyun 2013-cü il 
 
Azərbaycan Respublikasının Prezidenti İlham Əliyevin və 
Avropa İttifaqı Şurasının prezidenti Herman Van Rompuyun 
iyunun 21-də Brüsseldə görüşü olmuşdur. 
Görüşdə Azərbaycan ilə Avropa İttifaqı arasında müna-
sibətlərin müxtəlif sahələrdə uğurlu inkişafından məmnunluq 
ifadə olundu. Prezident İlham Əliyevin bu səfərinin ikitərəfli 
əməkdaşlığın daha da inkişafına xidmət etdiyi vurğulandı. 
Görüşdə Ermənistan–Azərbaycan, Dağlıq Qarabağ müna-
qişəsinin həlli yolları, regional təhlükəsizlik və sabitlik, enerji 
sahəsində əməkdaşlıq və bir sıra digər məsələlər ətrafında fikir 
mübadiləsi aparıldı. 
 
 
 
 
 
 
 133 
 
 
 
AVROPA İTTİFAQI ŞURASININ PREZİDENTİ 
HERMAN VAN ROMPUY İLƏ BİRGƏ 
MƏTBUATA BƏYANATLARLA ÇIXIŞLAR  
 
Brüssel 
 
21 iyun 2013-cü il 
 
Brüsseldə görüş başa çatdıqdan sonra Azərbaycan Res-
publikasının Prezidenti İlham Əliyev və Avropa İttifaqı Şura-
sının prezidenti Herman Van Rompuy mətbuata bəyanatlarla 
çıxış etmişlər. 
  
Avropa İttifaqı Şurasının prezidenti   
Herman Van Rompuyun bəyanatı 
 
Xanımlar və cənablar! 
Bu gün yenidən Azərbaycan prezidenti İlham Əliyevi 
salamlamaqdan məmnunam. Biz artıq bir neçə dəfə gö-
rüşmüşük. Sonuncu dəfə keçən il iyulun 5-də Bakıya səfərim 
zamanı görüşümüz olub və Sizə qonaqpərvərliyiniz üçün bir 
daha təşəkkür edirəm. 
Bu gün biz səmimi, geniş və konstruktiv müzakirələr apar-
dıq. Bu müzakirələr Azərbaycan və Avropa İttifaqı arasında 
qarşılıqlı maraq doğuran sahələri və eyni zamanda, 
münasibətlərimizin inkişafını əhatə etdi. 
 Digər mövzularla yanaşı, biz enerji məsələsini də müzakirə 
etdik. Mən hər iki tərəf üçün vacib strateji layihə olan «Cənub 
Qaz Dəhlizi»ndə əldə edilən əhəmiyyətli nailiyyətlərlə bağlı 
razılığımı bildirdim. Bu işə rəhbərliyinə görə prezident Əliyevə 
təşəkkür etdim. Daha geniş şəkildə desəm, mən təsdiq etdim ki, 
Azərbaycan Avropa İttifaqı üçün vacib tərəfdaşdır, biz enerji 
 134 
sahəsində birgə çalışaraq, böyük nailiyyətlər əldə etmişik. Amma 
biz daha çox iş görə bilərik. 
Mən bir daha qeyd etdim ki, Avropa İttifaqı Şurasının 
prezidenti Azərbaycan ilə demokratik və müştərək dəyərlər, 
xüsusilə insan hüquqları və fundamental azadlıqlar sahəsində 
uzunmüddətli və köklü əməkdaşlıqda qəti niyyətlidir. 
Biz həmçinin 2013-cü ildə reallaşdırılacaq əsas tədbirləri 
nəzərdən keçirdik və qiymətləndirdik. Bunlardan biri, əlbəttə ki, 
prezident seçkiləridir. Avropa İttifaqı ümid edir ki, bu seçkilər 
yüksək standartlara uyğun keçiriləcəkdir. Biz həmçinin «Şərq 
Tərəfdaşlığı»ndakı irəliləyişləri nəzərdən keçirdik və mən 
Assosiativ Müqaviləyə əsaslanan yeni münasibətlərin qurulması 
ilə bağlı güclü niyyətimi bildirdim. Nəhayət, biz regional və 
beynəlxalq məsələləri müzakirə etdik. Bu müzakirələr zamanı 
prezidentin fikirləri və perspektivlər mənim marağıma səbəb 
oldu. Gözlədiyiniz kimi, mən vurğuladım ki, Avropa İttifaqı 
hesab edir ki, Dağlıq Qarabağ münaqişəsi ədalətli şəkildə həll 
edilmədən Cənubi Qafqazda sabitliyə nail oluna bilməz və biz 
ATƏT-in Minsk qrupunun vasitəçilik cəhdlərini dəstəkləməkdə 
davam edirik. 
Mən həftənin əvvəlində Xox Erndə iştirak etdiyim «Böyük 
Səkkizlik»in Sammitində Minsk qrupunun həmsədr ölkələrinin 
prezidentlərinin verdikləri bəyanatları dəstəklədiyimi bildirdim. 
Minsk qrupu ölkələrinin prezidentləri tərəflərin rəhbərlərini 
Helsinki prinsiplərinə, xüsusilə də güc tətbiq etməməyə, güc 
təhlükəsinin olmamasına, ərazi bütövlüyünə, bərabər hüquqlara 
və xalqların öz müqəddəratını təyin etməsi prinsiplərinə 
qayıtmağa çağırırlar. Onlar regionda gərginliyin artmasına və 
münaqişənin irəliləməsinə gətirib çıxara biləcək istənilən 
fəaliyyətdən qaçmağa çağırırlar. Mən həmçinin münaqişə 
tərəfləri arasında olan uçurumu aradan qaldırmağa yönəlmiş 
hazırkı tədbirləri genişləndirmək niyyətimi bir daha bildirdim. 
Azərbaycan ilə Avropa İttifaqı arasında münasibətlər yaxşı-
dır. Bizim uzunmüddətli öhdəliyimiz Assosiativ Müqavilə üzrə 
danışıqları tamamlamağa yönəlmiş işlərimiz vasitəsilə bu 
 135 
münasibətləri daha da möhkəmləndirməkdir. Assosiativ 
Müqavilə ilə bizim münasibətlərimiz potensialını tam şəkildə 
reallaşdıra bilər. 
Cənab Prezident! Səfərinizə görə Sizə təşəkkür edirəm. 
 
Azərbaycan prezidenti İlham Əliyevin bəyanatı 
 
Şərhlərinizə görə çox sağ olun, cənab Prezident! Dəvə-
tinizə görə sağ olun. Burada yenidən olmaqdan və münasi-
bətlərimizə aid mühüm məsələləri müzakirə etməkdən çox 
məmnunam. 
Azərbaycana Sizin səfərinizi mən də xatırlayıram. Bu, 
münasibətlərimiz üçün əhəmiyyətli səfər idi. Bu, Avropa İttifaqı 
Şurası prezidentinin Azərbaycana ilk səfəri idi. Bakıda və 
ondan əvvəl burada – Brüsseldə apardığımız müzakirələr 
əlaqələrimizin gələcək inkişafı üçün çox vacibdir. Çünki mü-
nasibətlərimizə aid yanaşmamız üst-üstə düşür. Azərbaycan 
Avropaya mümkün qədər  yaxın olmaq arzusundadır. Azər-
baycan «Şərq Tərəfdaşlığı» Proqramının  fəal iştirakçısıdır. 
Avropaya nə qədər yaxın olsaq bir o qədər inkişaf, demokratik 
inkişaf üçün imkanlarımız çox olar. Biz bu sahədə əməkdaşlığa 
görə Avropa təsisatlarına olduqca minnətdarıq. Hesab edirəm 
ki, demokratikləşmə, insan hüquqları kimi sahələrdə inkişaf 
Azərbaycana öz siyasi islahatlarını ən yüksək beynəlxalq 
standartlara uyğun həyata keçirməsində yardım edir. Əlbəttə, 
Siz də qeyd etdiniz ki, bu gün biz bu məsələni müzakirə etdik. 
Biz birmənalı olaraq bu sahələrdə əməkdaşlığı davam 
etdirəcəyik. 
Cənab Prezident, qeyd etdiyiniz kimi, bu gün biz, həmçinin 
bir çox məsələləri əhatə etdik. Biz xüsusi olaraq regional 
sabitlik və təhlükəsizlik, münaqişənin həlli məsələsinə 
toxunduq. Biz ATƏT-in Minsk qrupuna həmsədrlik edən 
ölkələrin prezidentlərinin verdiyi bəyanatı yüksək dəyər-
ləndiririk. Biz onlara minnətdarıq ki, Ermənistan–Azərbaycan, 
Dağlıq Qarabağ münaqişəsinin həllini gündəliyin əsas 
 136 
hissəsində saxlayırlar və  onlar  «səkkizlər» qrupu kimi, 
mötəbər sammitdən münasibətlərini və narahatlıqlarını bildir-
mək üçün istifadə etdilər. Biz onların münaqişənin mümkün 
qədər tez həllinə nail olmaq üçün bütün lazımi addımların 
atılmasına dair verdikləri şərhləri tam dəstəkləyirik. 
Helsinki Yekun Aktına edilən istinad çox vacibdir. Helsinki 
Yekun Aktı məsələnin hansı prinsiplər əsasında həllini açıq 
şəkildə müəyyən edir. Xalqların öz müqəddəratını təyin etməsi 
ölkələrin ərazi bütövlüyünə zidd olmalı deyildir. Ermənistana 
gəldikdə, onlar artıq müqəddəratını təyin ediblər və Ermənistan 
dövləti artıq mövcuddur. Erməni xalqının ikinci dəfə öz 
müqəddəratını Azərbaycan ərazisində təyin etməsi 
qəbuledilməzdir. Azərbaycan  münaqişənin beynəlxalq hüquq  
normaları, o cümlədən Azərbaycanın beynəlxalq  səviyyədə  
tanınmış  ərazilərindən Ermənistan qoşunlarının dərhal və qeyd-
şərtsiz çıxarılmasını tələb edən BMT Təhlükəsizlik Şurasının 4 
qətnaməsinin həyata keçirilməsi  əsasında  mümkün qədər tez 
həllində maraqlıdır. 
Biz bu gün, həmçinin enerji təhlükəsizliyi məsələlərini geniş 
şəkildə müzakirə etdik. Azərbaycan enerji təhlükəsizliyi 
sahəsində artıq Avropa təsisatlarının mühüm tərəfdaşı hesab 
olunur. Sonuncu görüşümüzdən sonra bu sahədə də çox müsbət 
irəliləyiş olub. TANAP layihəsinin elan edilməsi «Cənub Qaz 
Dəhlizi» layihəsinin uğurla həyata keçirilməsi üçün əlavə 
imkanlar yaradacaqdır. Ümidvarıq ki, bu yaxınlarda qəbul 
olunacaq qərarlar Avropanın enerji xəritəsini tamamilə 
dəyişəcək belə bir mühüm enerji layihəsinin həyata keçirilməsi 
üçün əlavə şəraitlər yaradacaqdır. Bu halda bütün tərəflər udur. 
Azərbaycan Avropada uzunmüddətli proqnozlaşdırılan qaz 
bazarını özü üçün müəyyən edəcəkdir. Avropa isə uzun müddət, 
onilliklər ərzində Azərbaycanın alternativ qaz təchizatı 
mənbəyindən yararlanacaqdır. Bu sahədə sıx tərəfdaşlıq, 
xüsusən də «Cənub Qaz Dəhlizi»nin yaradıldığı bir vaxtda  
atılan addımlar bu layihənin uğurla reallaşması üçün çox 
vacibdir. 
 137 
Əlbəttə ki, biz regional sabitlik və təhlükəsizlik məsələlərini 
müzakirə etdik. Fikrimcə, Azərbaycan regionda daha çox 
sabitləşdirici rol oynayır. Ümidvarıq ki, gələn illər ərzində biz 
bir çox müsbət dəyişiklikləri görəcəyik. Bir sözlə, cənab 
Prezident, göstərilmiş qonaqpərvərliyə və görüşmək imkanına 
görə bir daha çox sağ olun. Mən inanıram ki, Azərbaycan ilə 
Avropa İttifaqı arasında uğurlu əməkdaşlıq davam edəcəkdir. 
Siz qeyd etdiyiniz kimi, bu münasibətlər yaxşıdır. Biz bu yaxşı 
münasibətləri daha da yaxşılaşdırıb onları əla etmək üçün birgə 
işləməliyik. 
 
 
 
 
 138 
 
 
 
AVROPA KOMİSSİYASININ SƏDRİ  
JOZE MANUEL BARROZU İLƏ GÖRÜŞ 
 
Brüssel 
 
21 iyun 2013-cü il 
 
Azərbaycan Respublikasının Prezidenti İlham Əliyevin və 
Avropa Komissiyasının sədri Joze Manuel Barrozunun iyunun 
21-də Brüsseldə görüşü olmuşdur. 
Görüşdə Azərbaycan ilə Avropa Komissiyası arasında əla-
qələrin inkişafından məmnunluq ifadə olundu. İqtisadi və enerji 
sahələrində əməkdaşlığın bundan sonra da genişlənməsi üçün 
yaxşı potensialın olduğu vurğulandı. Görüşdə əlaqələrimizin ha-
zırkı vəziyyəti və perspektivlərinə dair fikir mübadiləsi aparıldı. 
 
 
 
 139 
 
 
 
AVROPA KOMİSSİYASININ SƏDRİ  
JOZE MANUEL BARROZU İLƏ BİRGƏ  
MƏTBUAT KONFRANSINDA  
BƏYANATLARLA ÇIXIŞLAR   
 
Brüssel 
 
21 iyun 2013-cü il 
 
Azərbaycan prezidenti İlham Əliyevin və Avropa Komis-
siyasının sədri Joze Manuel Barrozunun iyunun 21-də Brüsseldə 
görüşü başa çatdıqdan sonra birgə mətbuat konfransı 
keçirilmişdir.  
Əvvəlcə Joze Manuel Barrozu və prezident İlham Əliyev 
mətbuata bəyanatlarla çıxış etdilər. 
  
Avropa Komissiyasının sədri  
Joze Manuel Barrozunun bəyanatı 
 
Xanımlar və cənablar! Hər vaxtınız xeyir! 
Prezident İlham Əliyevi Brüsseldə salamlamaqdan çox 
məmnunam. Bu gün biz prezident Əliyevlə son illər apardı-
ğımız səmərəli fikir mübadiləsi və etdiyimiz səfərlər əsnasında 
çox açıq, konstruktiv və dostcasına müzakirələr keçirdik. Biz 
bir neçə dəfə görüşmüşük. Mənim Bakıya səfərim də buraya 
daxildir. 
Bu gün enerji məsələləri diqqət mərkəzində idi. Biz Azər-
baycanda və Avropa İttifaqında baş verənləri də nəzərdən 
keçirdik. 
Azərbaycan bizim üçün çox mühüm tərəfdaşdır. Biz enerji 
sahəsində etibarlı əməkdaşlıq qurmuşuq. Bunu rəhbər tutaraq, 
biz demokratiya və ümumi dəyərlərə, xüsusən insan hüquqları 
 140 
və fundamental azadlıqlara əsaslanan uzunmüddətli 
əməkdaşlığa istiqamət götürmüşük. Mən Azərbaycana bu yolda 
şəxsi dəstəyimi bu gün də ifadə etdim. 
Strateji enerji əməkdaşlığına dair bir neçə kəlmə demək 
istərdim. Biz, əlbəttə ki, «Cənub Qaz Dəhlizi»ni təfərrüatı ilə 
müzakirə etmişik. Hər ikimiz 2011-ci ildə Birgə Bəyannamənin 
imzalanmasından keçən dövrdə «Cənub Qaz Dəhlizi»nə dair 
əldə olunmuş inkişafdan çox məmnunuq. Biz hər ikimiz həm 
Azərbaycan, həm də Avropa üçün strateji əhəmiyyətə malik 
olan bu layihənin reallaşması istiqamətində səylə çalışmışıq. 
Prezident Əliyevə qəti və davamlı sadiqliyinə görə təşəkkürümü 
bildirmək istəyirəm. Bakıda görüşümüz zamanı müzakirələri 
yaxşı xatırlayıram. Əslində Azərbaycan o zaman üzərinə 
götürdüyü bütün öhdəlikləri yerinə yetirir və mən fəxr edirəm ki, 
prezident Əliyevlə imzaladığımız həmin o Bəyannamə bütün bu 
inkişafın əsasında durur. 
Prezident İlham Əliyev məni əmin etdi ki, nəzərdə tutulduğu 
kimi, «Şahdəniz-2» konsorsiumu dəhlizin çox mühüm olan 
Avropa qoluna dair qərarı gələn həftə verəcəkdir və      2 se-
çimdən birini edəcəkdir: «Nabukko Qərb» və ya Trans–Adriatik 
boru kəməri. 
Əslində bu, konsorsium üçün kommersiya əhəmiyyətli 
qərardır. Lakin vurğulamaq istərdim ki, həm «Nabukko Qərb», 
həm Trans–Adriatik boru kəmərləri bizim vahid Avropa enerji 
bazarı üçün qaz təchizatının şaxələndirilməsi baxımından 
strateji əhəmiyyət kəsb edir. Buna görə əminəm ki, hər 2 kəmər 
tikilə bilər. Biz bunu «Cənub Qaz Dəhlizi»ni hazırda mövcud 
olan qaz ehtiyatlarından əlavə resurslar hesabına artırsaq, həyata 
keçirə bilərik. Bu, hərtərəfli sərfəli variant ola bilər. 
Bu günün mühüm mesajı belə ola bilər: «Cənub Qaz Dəhlizi» 
lövhə üzərində hər hansı bir nəzəri layihə deyildir. O, reallaşmaq 
üzrə olan layihədir. Bu, bütün iştirak edən tərəflərin xeyrinə 
həyata keçiriləcəkdir. İlkin mərhələdə onun vasitəsilə 2019-cu 
ilədək Avropaya 10 milyard kubmetr qaz ötürüləcəkdir. Lakin 
biz bununla kifayətlənməyəcəyik. Ortamüddətli perspektivdə 
 141 
dəhliz Avropanın illik ehtiyacının 10 faizini ödəyə bilər və 
bununla da bizim enerji təhlükəsizliyimizə, qiymətlərin sa-
bitliyinə, inkişafa və yeni iş yerlərinin açılmasına töhfə verə 
bilər. Bu, prezident İlham Əliyevlə 2011-ci ildə razılaşdığımız 
kimi, ümumi baxışımızdır. Biz qarşılıqlı təchizat 
təhlükəsizliyimizi gücləndirmək üçün məhz bunun üzərində 
işləyəcəyik. Biz inanırıq ki, bu, Avropanın və Azərbaycanın 
maraqlarına cavab verir. 
Xanımlar və cənablar! 
Əvvəldə də dediyim kimi, biz geniş məsələlər ətrafında 
müzakirələr apardıq. Azərbaycan bir sıra regional və qlobal 
məsələlərdə yaxından əməkdaşlıq etdiyimiz mühüm tərəfdaşdır. 
Biz həmçinin gələn il Azərbaycanın Avropa Şurasına sədrliyini 
də nəzərdən keçirdik. Azərbaycanın mühüm daxili məsələlərinə 
dair fikirlərimizi də bölüşdük. Prezident seçkiləri bu siyahıda 
əsas yerdədir. Ümidvar olduğumuzu bildirdik ki, seçkilər ən 
yüksək standartlar səviyyəsində və ATƏT-in Demokratik 
Təsisatlar və İnsan Hüquqları Bürosu da daxil olmaqla, 
beynəlxalq müşahidəçilərin dəstəyi ilə keçiriləcəkdir. 
İnsan hüquqlarının və fundamental azadlıqların təminatı 
bizim gündəliyimizdə mühüm yer tutur. Biz bu məsələləri açıq 
şəkildə müzakirə etdik və mən imkandan istifadə edib 
xatırlatdım ki, sabitlik və əmin-amanlıq uzun perspektivdə 
yalnız qanunun aliliyi, demokratik təsisatlar və əlbəttə ki, 
dinamik vətəndaş cəmiyyəti şəraitində davam edə bilər. 
Biz «Şərq Tərəfdaşlığı» kontekstində də əlaqələrimizin 
inkişafını müzakirə etdik. Mən prezident İlham Əliyevin 
əlaqələrimizin bu kontekstdə genişləndirilməsinə sadiqliyini 
bölüşürəm. 
Biz, nəhayət, iqtisadi məsələləri də müzakirə etdik. Buraya 
Azərbaycanın inkişafı planı və Dünya Ticarət Təşkilatına 
üzvlük istiqamətində irəliləyişi daxildir. Biz ikitərəfli dərin və 
məzmunlu azad iqtisadi zonanın yaradılması vasitəsilə ticari 
əlaqələrimizin dərinləşməsinin tərəfdarıyıq. Bunun üçün də 
Dünya Ticarət Təşkilatına üzvlük çox vacibdir. 
 142 
Nəhayət, biz regional vəziyyəti müzakirə etdik. Biz bilirik 
ki, regionda ölkələr potensiallarını tam reallaşdırmaq üçün 
qonşuları ilə təhlükəsizliyi və sülhü təmin etməlidirlər. Bununla 
belə, biz Dağlıq Qarabağ münaqişəsinin razılaşdırılmış 
prinsiplərə uyğun olaraq ədalətli həllinə çağırırıq. Avropa 
İttifaqı ATƏT-in Minsk qrupunun beynəlxalq vasitəçilik 
səylərini dəstəkləyir, münaqişənin davamlı və sülh yolu ilə 
həllinin tapılmasında öz rolunu oynamağa hazırdır. 
Prezident Əliyev! 
2013-cü il Avropa İttifaqı–Azərbaycan münasibətləri üçün 
gözəl imkanlar ilidir. Mən Sizin çox böyük hörmətlə 
yanaşdığım dövlətinizlə gözəl başlanğıc nöqtəsi olan enerji və 
əsasında ümumi dəyərlər dayanan daha geniş və dərin əlaqələrin 
tərəfdarıyam. 
Diqqətinizə görə təşəkkür edirəm. 
 
Azərbaycan prezidenti İlham Əliyevin bəyanatı 
 
Cənab Sədr, şərhlərinizə görə çox sağ olun! İcazə verin 
Brüsselə səfər etmək üçün dəvətə görə minnətdarlığımı bil-
dirim. Bu mənim Avropa Komissiyasına beşinci səfərimdir. Bu 
fakt münasibətlərimizin nə qədər intensiv və sıx olduğunu 
göstərir. Biz münasibətlərimizi yüksək dəyərləndiririk. Cənab 
sədrin qeyd etdiyi kimi, onlar müştərək maraqlara və dəyərlərə 
söykənir. Biz dost kimi, əməkdaşlığımıza aid məsələləri, eləcə 
də regional əhəmiyyət daşıyan məsələləri müzakirə etdik. Mən, 
cənab Sədr, şəxsən Sizə və Komissiyanıza demokratik inkişaf 
məsələlərində, insan hüquqlarının müdafiəsi sahəsində və siyasi 
islahatlarda Azərbaycana verdiyiniz davamlı dəstəyinizə görə 
təşəkkürümü bildirmək istəyirəm. Verdiyiniz tövsiyələr, 
məsləhətlər və aramızdakı təmaslar olduqca əhəmiyyətlidir və 
Azərbaycanda dəyişikliklərə yardım edir. Dəyişikliklər prosesi 
çox sürətlə gedir. Bu proses siyasi və əlbəttə ki, iqtisadi isla-
hatları əhatə edir. Hər iki istiqamət bir-birini tamamlayır. 
Bizim, həmçinin iqtisadi əməkdaşlığımız vardır. Avropa İttifaqı 
 143 
bizim əsas ticari tərəfdaşımızdır. Üzv dövlətlərlə ticarət 
dövriyyəmiz artmaqdadır. Həmçinin «Şərq Tərəfdaşlığı» 
Proqramı bu çərçivədə irəli sürülən təşəbbüslərə dəstək vermək 
imkanı yaradır. Biz bu təşəbbüsləri yüksək dəyərləndiririk. 
Fikrimcə, Avropa təsisatlarının keçmiş sovet respublikalarını bu 
əməkdaşlıq çərçivəsinə cəlb etməsi mühüm addım oldu. 
Azərbaycan «Şərq Tərəfdaşlığı» qrupunun fəal üzvüdür. Hazırda 
biz Avropa İttifaqı ilə Azərbaycan arasında əməkdaşlığın yeni 
formatı üzərində işləyirik. Gündəliyimiz genişdir, bir çox sahələri 
əhatə edir. Azərbaycan Avropa ölkələrində artıq sərmayə qoymağa 
başlayır. Sərmayələrimizin quruluşuna baxsaq görərik ki, bu 
sərmayələr yalnız enerji sahəsi ilə bağlı deyildir. Burada, həmçinin 
qarşılıqlı maraq doğuran digər sahələr də vardır. Bir çox illərdir ki, 
Avropa da bizim ölkəmizə böyük sərmayələr yatırır. Bu 
investisiyalar bizə iqtisadiyyatımızı şaxələndirməyə və ölkəmizi 
müasirləşdirməyə yardım edir. 
Cənab sədrin vurğuladığı kimi, biz münaqişənin həllinə aid 
məsələləri müzakirə etdik və bu baxımdan Avropa İttifaqının 
göstərdiyi səyləri yüksək dəyərləndiririk. Azərbaycan prosesdə ən 
maraqlı tərəfdir, çünki bizim torpaqlarımız işğal altındadır, nəinki 
Dağlıq Qarabağ, o cümlədən Dağlıq Qarabağın ətrafında yerləşən 
7 rayon da 20 ildən çoxdur ki, Ermənistanın işğalı altındadır. Biz 
buna son qoymalıyıq. 
ATƏT-in Minsk qrupuna həmsədrlik edən ölkə prezi-
dentlərinin bu yaxınlarda Şimali İrlandiyada verdikləri bəyanat 
bizi çox həvəsləndirdi. Qeyd edildi ki, məsələnin həlli Helsinki 
Yekun Aktına əsaslanmalıdır. Hər iki tərəf danışıqlar prosesini 
sual altına qoya biləcək hərəkətlərdən çəkinməlidir. Azərbaycan 
münaqişənin beynəlxalq hüququn prinsipləri əsasında mümkün 
qədər tez həllini və Azərbaycanın beynəlxalq səviyyədə 
tanınmış ərazilərindən Ermənistanın işğalçı qüvvələrinin dərhal 
və qeyd-şərtsiz çıxarılmasını tələb edən BMT Təhlükəsizlik 
Şurasının 4 qətnaməsinin həyata keçirilməsini istəyir. 
Enerji əməkdaşlığı təbii ki, münasibətlərimizin ən mühüm 
hissələrindən biridir. Çox şadam ki, 2011-ci ilin əvvəlində sədr 
 144 
Barrozu ilə Bakıda enerji sahəsində strateji əməkdaşlıq haqqında 
Bəyannaməni imzaladıqdan sonra hazırda onun praktiki 
nəticələrini görürük. Bu Bəyannamə qaz dəhlizinin həyata 
keçirilməsində əsas rol oynadı. Mən bu prosesdə çox fəal iştirakına 
və əlaqələndirməyə görə şəxsən sədr Barrozuya və onun heyətinə 
təşəkkürümü bildirmək istəyirəm. Bu layihə Avropa ilə 
Azərbaycan arasında daha güclü əlaqələr yaradacaqdır. Bu 
vəziyyətdə hər tərəf udur. Azərbaycan Avropada proqnozlaşdırılan 
sabit bazarı tapacaq, Avropa isə Azərbaycandan alternativ qaz 
mənbəyi əldə edəcəkdir. 
Ümidvarıq ki, Azərbaycandan Avropaya ixrac edilən qazın 
həcmi sırf «Şahdəniz-2» layihəsi ilə məhdudlaşmayacaqdır. Çünki 
bizim 2 trilyon kubmetrdən çox təsdiqlənmiş qaz ehtiyatlarımız 
vardır. Artıq qeyd etdiyim kimi, Avropa Azərbaycan qazı üçün 
mühüm bazara çevriləcəkdir. «Cənub Qaz Dəhlizi» enerji 
təhlükəsizliyinə xidmət edən layihədir. Bu layihə Avropanın enerji 
xəritəsini dəyişəcək və ölkəmizin, eləcə də region ölkələrinin 
iqtisadi əməkdaşlıqdan yararlanması üçün əlavə imkanlar 
açacaqdır. Fikrimcə, müəyyən etdiyimiz məsələlər gündəliyimizin 
nə qədər məzmunlu olduğunu aydın şəkildə göstərir: regional 
əməkdaşlıq, təhlükəsizlik, siyasi islahatlar, demokratik proses və 
enerji əməkdaşlığı. Bütün bu elementlər münasibətlərimizin daha 
yüksək səviyyəyə qaldırılması üçün əsaslar yaradır. Azərbaycan 
bunda maraqlıdır. Biz mümkün qədər Avropaya yaxın olmaq 
istəyirik. Çox şadıq ki, Avropa tərəfindən də eyni yanaşmanı 
görürük. 
Cənab Sədr, bir daha dəvətinizə və qonaqpərvərliyinizə görə 
sağ olun. 
* * * 
 
Sonra jurnalistlərin sualları cavablandırıldı.  
S u a l (Azad Avropa radiosunun əməkdaşı Riçard Jozviak): 
Sualım cənab Əliyevədir. Siz necə əmin ola bilərsiniz ki, bu ilin 
oktyabrında keçiriləcək seçkilər azad, ədalətli və şəffaf olacaq, 
 145 
nəzərə alsaq ki, sizin siyasi opponentlərinizdən biri cənab 
Məmmədov həbs olunub? 
Digər sualım Barrozuyadır. Azərbaycanda demokratiya və 
insan hüquqlarına dair vəziyyəti nəzərə alsaq, fikrinizcə, bu 
ölkə ilə Avropa İttifaqı arasında Assosiativ Müqavilə imzalan-
malıdırmı? 
İ l h a m  Ə l i y e v: İlk növbədə, qeyd etmək istəyirəm ki, 
mənim siyasi opponentlərimdən heç biri həbsdə deyil. Bu 
tamamilə yanlış məlumatdır. Qeyd etmək istərdim ki, Azər-
baycanda siyasi məhbus yoxdur. Əgər yanvar ayında Azərbay-
canda siyasi məhbuslar haqqında hesabatı qəbul etməkdən imtina 
etmiş Avropa Şurası Parlament Assambleyası tərəfindən verilmiş 
şərhləri diqqətlə oxusanız anlayarsınız ki, bu mövzu bağlanıb. 
Azərbaycanda heç kəs siyasi zəmində həbs olunmayıb. Sərbəst 
toplaşma hüququ tamamilə təmin olunub, eyni vəziyyət media 
azadlığına da aiddir. Bizim azad internetimiz vardır. Azərbaycanda 
internet istifadəçilərinin sayı 70 faizdən çoxdur, senzura yoxdur, 
bütün siyasi partiyalar açıq və azad şəkildə fəaliyyət göstərir. 
Azərbaycan 10 ildən artıqdır ki, Avropa Şurasının üzvüdür. Cənab 
sədrin də dediyi kimi, gələn il biz bu mühüm təşkilata sədrlik 
edəcəyik. Biz demokratik inkişafa, insan hüquqlarına və 
azadlıqlarına dair bütün öhdəliklərimizi tam şəkildə yerinə 
yetiririk. Bununla da sualınızda verdiyiniz qiymətləndirmə ya 
yanlış məlumata, ya mənfi rəyə, ya da ki, sizdə süni şəkildə 
Azərbaycan haqqında yaradılmış təəssürata əsaslanır. Azərbaycan 
demokratik, sürətlə inkişaf edən, siyasi islahatlar həyata keçirən, 
Avropa Şurası və Avropa İttifaqı ilə yaxın əməkdaşlıq edən 
ölkədir. Prezident seçkilərinə gəlincə, hələ seçkilərə çox vaxt 
vardır. Seçki kampaniyası hələ başlamayıb. Azərbaycan 
Avropadan, Avropa təsisatlarından beynəlxalq müşahidəçiləri 
dəvət edəcək və bütün namizədlər üçün Azərbaycan xalqına öz 
proqramlarını, özlərini təqdim etmək üçün lazımi şərait 
yaradılacaqdır. Əminəm ki, bu seçkilər tamamilə Azərbaycan 
xalqının iradəsini əks etdirəcəkdir. Dövlət buna nail olmaq üçün 
əlindən gələni edəcəkdir. 
 146 
J o z e   M a n u e l   B a r r o z u: Sağ olun. Demokratiya 
və insan hüquqları məsələsi Avropa İttifaqının bütün beynəlxalq 
tərəfdaşları ilə münasibətlərində əsas yer tutur. Biz bu məsələni 
çox səmimi və açıq şəkildə müzakirə etdik. Bunu dünyanın 
bütün ölkələri ilə edirik. Yaxşı bilirik ki, demokratiya 
gündəliyimizdə duran daimi məsələdir. Yeri gəlmişkən, bu bizə 
də, Avropaya da aiddir. Bir çox hallarda beynəlxalq tərəfdaşlara 
dediyim kimi, Avropa da kamil deyildir. Biz bütün üzv 
dövlətlərdə və tərəfdaş ölkələrdə ən yüksək standartların təmin 
edilməsində diqqətli olmalıyıq. Bu dəyərlər Avropa siyasətinin 
və «Şərq Tərəfdaşlığı» Proqramının əsas hissəsidir. Prezident 
Əliyevin qeyd etdiyi kimi, Azərbaycan «Şərq tərəfdaşlığı»nda 
fəal iştirak edir. Bu dəyərlər bütün tərəfdaşlar tərəfindən onların 
siyasətində qəbul olunub və Praqa zirvə görüşündə qəbul edilmiş 
«Şərq Tərəfdaşlığı» Proqramına daxil edilib. Beləliklə, hesab 
edirik ki, ölkələr bu dəyərlərə hörmətlə yanaşmalıdır. Faktiki ola-
raq, biz bu məsələni tərəfdaşlarımızla, o cümlədən Azərbaycanla 
müzakirə edirik. Artıq qeyd etdiyim kimi, bu məsələni bu gün 
prezident Əliyevlə çox açıq şəkildə nəzərdən keçirdik. Bu, «Şərq 
Tərəfdaşlığı» çərçivəsində münasibətlərimizin dərinləşdirilməsi 
üçün çox əhəmiyyətlidir. Mən bu şərhə bir məsələni əlavə etmək 
istərdim. Azərbaycan bir neçə il öncə Sovet İttifaqının hissəsi 
olub. Orada totalitar rejim hökm sürürdü. O vaxt azadlıq, 
ümumiyyətlə, yox idi. 
Beləliklə, bu gün böyük hörmət etdiyimiz Azərbaycanda, 
müstəqil suveren ölkədə olan vəziyyətə baxsanız, görərsiniz ki, 
Azərbaycan nə qədər yol keçib və biz əldə edilmiş çox böyük 
irəliləyişi etiraf etməliyik. Lakin bu o demək deyildir ki, bütün 
standartlar gözlədiyimiz kimi yerinə yetirilib və bu baxımdan 
bizim prezident Əliyevlə çox yaxşı fikir mübadiləmiz oldu. 
Əlbəttə ki, Azərbaycan bizim tərəfdaşımızdır. Mən 
səmimiyyətlə inanıram ki, hər iki tərəfin bütün mümkün 
vasitələrlə açıq şəkildə müzakirələri məsələnin həllinin ən yaxşı 
üsuludur. Əlbəttə ki, bütün demokratik islahatlara dəstək 
verilməlidir. Şəxsən əminəm ki, – bu mənim şəxsi fikrimdir – 
 147 
prezident Əliyev suveren Azərbaycanın rəhbəri kimi, ölkəsinin 
müasirləşdirilməsinə olduqca sadiqdir. O bu ölkənin imici və 
nüfuzuna xüsusi diqqətlə yanaşır. Ölkə isə həqiqətən, çox 
mühüm irəliləyişə nail olub. Hesab edirəm ki, vətəndaş 
cəmiyyətinin inkişafı olmadan müasirləşməyə nail olmaq 
mümkün deyildir. Bu bizim Azərbaycan və digər tərəfdaşlarla 
apardığımız daimi dialoqun bir hissəsidir. Görürsünüz ki, hər 
ölkənin tarixi, coğrafiyası və üzləşdiyi çağırışlar baxımından 
spesifik durumu vardır. Səbəblər çoxdur. Bu baxımdan, 
fikrimcə, Azərbaycanla apardığımız tərəfdaşlıq, həmçinin 
sualınızda qeyd olunan narahatlığı da aradan qaldırmaq üçün 
düzgün tərəfdaşlıqdır. Bu bizi də narahat edir. Azərbaycandakı 
dostlarımızla və bu gün prezident Əliyevlə müzakirə etdiyimiz 
prioritet məsələlərin ən önündə gedən elə bu mövzudur. 
S u a l: («İnews» informasiya agentliyinin direktoru Rəhman 
Hacıyev): Zati-aliləri qeyd etdiyi kimi, heç kəs kamil və səhvsiz 
deyildir. Biz bunu, həmçinin dövri olaraq Avropada görürük. 
Avropada da dinc nümayişlərin qarşısı polis qüvvələri tərə-
findən qəddarlıqla alınır. Bu, 2 yerdə baş verib: Frankfurtda 
və Londonda. Bundan öncə Yunanıstanda və bir sıra digər 
ölkələrdə də baş verib. Sualım ondan ibarətdir ki, Avropa 
təsisatları və rəsmilərinin oxşar məsələlərlə bağlı belə bir 
selektiv, ikili standart əsasında verdiyi qətnamə və bəyanat-
larını necə şərh edərdiniz? Əlavə edərdim ki, bu, Avropa 
sərhədlərindən kənarda baş verəndə reaksiya dərhal, yuba-
nmadan gəlir. Lakin bu, Avropada baş verəndə, həmin şəxslər 
sakit dayanırlar. Sağ olun. 
J o z e  M a n u e l  B a r r o z u: Siz çox fərqli bəyanat 
verdiniz. Əslində bu, sualdan çox bəyanata oxşayır. Mən aşağı-
dakıları söyləyə bilərəm: Avropa Komissiyası insan hüquqları və 
qanunun aliliyinə aid məsələlərə gəldikdə, mümkün qədər 
obyektiv olmağa çalışır. Biz bu sahədəki nüfuza xüsusi diqqət 
veririk. Biz obyektiv olmağa çalışırıq. Son illər biz bu işi          o 
cümlədən, Avropa İttifaqı daxilində aparırıq. Söhbət burada bəzi 
üzv dövlətlərimizdə qanunun aliliyindən gedir. Avropa 
 148 
Komissiyası çox güclü və aydın şəkildə öz narahatlığını ifadə edir. 
Bəzi hallarda İttifaq qanunları pozulduqda, biz Ədalət 
Məhkəməsinə üzv dövlət barədə müraciət edirik. Səmimi desək, 
siz Avropa Komissiyasını ikili standartlarda ittiham edə bil-
məzsiniz. 
O ki qaldı sizin və sizin kimi şəxslərin mediada və ictimai 
rəydə təəssüratlarına, mən bunu qismən anlayıram. Reallıq ondan 
ibarətdir ki, stereotiplər vardır. Bu, bütün dünyada belədir. Nəinki 
Avropada, bütün dünyada. Bu cür stereotiplər aradan 
qaldırılmalıdır. Siz bunu bilirsiniz. Bəzi cəmiyyətlərin 
digərlərindən üstün olması, bir dövlətin digərindən vacib olması 
ideyalarına gəldikdə, bilirsiniz, mənim üçün dünyanın bütün 
ölkələri eyni ləyaqətə malikdir. Demokratiya və qanunun aliliyinə 
qayıdaq – siz bəzi ölkələrin adını çəkdiniz. Səmimi danışsaq, 
Avropada və Avropa İttifaqında fundamental azadlıqların və 
qanunun aliliyinin təmin edilməsində yüksək standartlarımız 
vardır. Fikrimcə, heç kəs buna şübhə etmir. Burada və digər 
yerlərdə bəzi problemlər vardır. Heç kəs kamil deyildir. Lakin biz 
fərəh hissi ilə qeyd etməliyik ki, Avropa İttifaqında lazımi şəkildə 
formalaşmış demokratiyamız vardır. Mən bunu tam əminliklə 
deyirəm. Mən elə bir ölkədən çıxmışam ki, orada demokratiya yox 
idi. 18 yaşa çatanda mən 48 ildən çox hökm sürən avtoritar rejimin 
süqutunun şahidi oldum. Biz sonra demokratiya qurmağa başladıq. 
Bu mənim ölkəmdə tam demokratiyaya çevrildi. İspaniyada və 
digər ölkələrdə, eləcə də Mərkəzi və Şərqi Avropa ölkələrində də 
demokratiya vardır. Orada da əvvəllər demokratiya yox idi. Öncə 
onlar sovet təsiri altında idi. İndi isə orada demokratiya vardır. 
Gəlin düz danışaq, Avropa və Avropa İttifaqı ölkələrində insan 
hüquqları və demokratiya yüksək səviyyədə təmin edilir. Lakin bu 
o demək deyildir ki, problem yarananda biz diqqətli olmamalıyıq. 
Tərəfdaşlarımıza gəldikdə, fikrimcə bu, qlobal dəyərlərdir və 
Ümumdünya İnsan Hüquqları Bəyannaməsində, həmçinin mühüm 
beynəlxalq konvensiyalarda öz əksini tapıb. Biz bu məsələni açıq 
şəkildə müzakirə etməliyik. Mən tamamilə əminəm ki, insanlar 
dövlətə deyil, dövlət insanlara, hər insana – kişiyə, qadına və uşağa 
 149 
xidmət etməlidir. Bunu xatırlamaq çox vacibdir. Bu, ideologiya 
deyildir. Siz solçu, sağçı və mərkəzçi ola bilərsiniz. Vacib odur ki, 
insanlara – kişi, qadın və uşaqlara, onların maraqlarına dövlət 
xidmət etməlidir. Tərəfdaşlarımızla bu cür müzakirələr aparırıq və 
şadam ki, hazırda Azərbaycanda, həmçinin siyasi islahatlara, 
demokratiyaya və qanunun aliliyinə sadiqlik vardır və prezident 
Əliyev indicə bunu öz çıxışında qeyd etdi. 
 
 
Səfər başa çatdı 
 
Azərbaycan Respublikasının Prezidenti İlham Əliyevin 
Belçika Krallığına işgüzar səfəri iyunun 21-də başa çatmışdır. 
Dövlətimizin başçısı həmin gün axşam Bakıya qayıtmışdır. 
Azərbaycan prezidentini Heydər Əliyev Beynəlxalq Aero-
portunda  Baş nazir Artur Rasizadə, Prezident Administrasi-
yasının rəhbəri Ramiz Mehdiyev və Bakı Şəhər İcra Haki-
miyyətinin başçısı Hacıbala Abutalıbov qarşıladılar. 
 
 
 
 
 
 
 
 
 150 
 
 
 
HİNDİSTAN RESPUBLİKASININ PREZİDENTİ  
ZATİ-ALİLƏRİ  
CƏNAB PRANAB MUKHERCİYƏ 
 
Hörmətli cənab Prezident! 
Ölkənizdə baş vermiş irimiqyaslı təbii fəlakət nəticəsində 
çoxsaylı insan tələfatı və dağıntılar barədə xəbər məni olduqca 
kədərləndirdi. 
Bu faciə ilə əlaqədar Sizə, həlak olanların ailələrinə və 
yaxınlarına, bütün Hindistan xalqına Azərbaycan xalqı adından 
və öz adımdan dərin hüznlə başsağlığı verir, təbii fəlakətin 
nəticələrinin tezliklə aradan qaldırılmasını arzulayıram. 
İLHAM ƏLİYEV 
Azərbaycan Respublikasının Prezidenti 
 
Bakı, 24 iyun 2013-cü il 
 
 
 
 
 
 
 151 
 
 
 
«ALOV QÜLLƏLƏRİ» KOMPLEKSİNDƏKİ 
«FAİRMONT BAKU» HOTELİNİN AÇILIŞI 
MƏRASİMİ 
 
24 iyun 2013-cü il 
 
Azərbaycan Respublikasının Prezidenti İlham Əliyev və xa-
nımı Mehriban Əliyeva iyunun 24-də «Alov qüllələri» kom-
pleksindəki «Fairmont Baku» hotelinin açılışı  mərasimində iştirak 
etmişlər. 
Dövlətimizin başçısı «Fairmont Baku» hotelinin rəmzi açılışını 
bildirən lenti kəsdi. 
Şərq ilə Qərbin qovuşduğu coğrafi ərazidə yerləşən ölkəmizin 
paytaxtı özünəməxsus memarlığı ilə fərqlənir. Paytaxtın simasına 
xüsusi yaraşıq verən yeni memarlıq nümunələrinin inşası Bakını 
daha da gözəlləşdirir. Bu gün Azərbaycan paytaxtında həyata 
keçirilən quruculuq işləri nəticəsində Bakının müasir siması 
yaradılır, şəhər sakinlərinin, paytaxtımıza gələn qonaqların 
istirahətinin yüksək səviyyədə təşkili üçün yeni məkanlar qurulur. 
Artıq tikintisi başa çatan möhtəşəm «Alov qüllələri»nin inşası da 
bu sırada mühüm yer tutur. Bu, son illərdə Azərbaycanda gedən 
inkişaf proseslərinin göstəricisi olmaqla yanaşı, ölkəmizin müasir 
simasının yaradılması istiqamətində atılan mühüm addımlar-
dandır. «Alov qüllələri» ideyası özlüyündə bir element kimi, son 
dərəcə maraqlıdır. Bu ilk növbədə, Odlar Yurdu Azərbaycanda 
aparılan quruculuq və abadlıq işlərinin miqyasını göstərir. Ona 
görə də «Alov qüllələri» həm ideya, həm də arxitektura baxı-
mından diqqəti cəlb edən nadir nümunələrdəndir. 
«Alov qüllələri»nin istifadəyə hazır olan «Fairmont Baku» 
hotelində yaradılan şərait öz görkəmini sürətlə dəyişən Bakının 
artıq dünyanın ən gözəl şəhərləri sırasında yerini möhkəmlən-
dirdiyini göstərir. Müasir dizaynı ilə seçilən bu kompleksdə bey-
 152 
nəlxalq və milli memarlıq üslubu peşəkarlıqla uzlaşdırılıb. Azər-
baycan dövlətinin xalqımızın milli-mənəvi dəyərlərinə, zəngin 
irsinə göstərdiyi həssas münasibət bu hotel kompleksinin inşası 
zamanı başlıca meyarlardan olmuşdur. 
İldən-ilə iqtisadi qüdrətini artıran ölkəmizdə prezident İlham 
Əliyev tərəfindən uğurla reallaşdırılan inkişafın Azərbaycan 
modeli dünya ölkələrinin respublikamıza marağını artırır. «Alov 
qüllələri»ni yeni yüzillikdə Bakıda həyata keçirilən şəhərsalmanın 
mühüm tərkib hissəsi və hətta yeni elementlərindən biri hesab 
edirlər. Müasir Bakının simvollarından birinə çevrilən bu qüllələr 
qlobal urbanizasiya tələblərinə tam cavab verməklə özündə bir 
neçə kompleksi və xidmət sektorunu birləşdirir. Nömrələrin hamı-
sından şəhərə və Xəzər dənizinə gözəl mənzərə açılır. Hotel 
qülləsində ümumi sahəsi 2,3 min kvadratmetrdən çox olan və 
özündə idman zalı, hovuz və digər istirahət yerlərini birləşdirən 
xidmət sahələri yaradılıb. Bundan əlavə, burada ümumi sahəsi     5 
min kvadratmetrdən çox olan müxtəlif konfrans zalları da fəaliyyət 
göstərir. 5 konfrans zalında minimum 430, maksimum 1000 
nəfərlik tədbirlərin keçirilməsi üçün hər cür şərait vardır. Burada 
müxtəlif ziyafət zalları, restoran və kafelər qonaqlara yüksək 
səviyyəli xidmət göstərəcəkdir. Binada 219 avtomobil üçün 
dayanacaq vardır. Hoteldə 18 lift işləyir. Bütün bunlar bir daha 
təsdiqləyir ki, müasirləşən ölkəmizdə yüksək səviyyəli xidməti ilə 
seçilən mehmanxanaların inşası geniş vüsət alıb və məşhur hotel 
brendlərinin ölkəmizə olan marağı xeyli artıb. Yerləşdiyi ərazi və 
mənzərəsi baxımından nadirliyi ilə fərqlənən «Fairmont Baku» 
hoteli təklif etdiyi xidmətlər baxımından bir çox brendləri üstələyir 
və ölkəmizin müasir turizm imkanlarını daha da artırır. 
Artıq «Alov qüllələri» Bakının yeni və möhtəşəm simvolları 
arasında paytaxtımızın gözəlliyini dünyaya yüksək səviyyədə 
təqdim edir. «Alov qüllələri»nə dünyada olan marağı şərtləndirən 
ən mühüm amillər sırasında təbii ki, onun memarlıq üslubudur.  
Təsadüfi deyildir ki, bu gün Bakıya səfər edən xarici qonaqların 
görmək istədikləri məkanlar sırasında «Alov qüllələri» xüsusi yer 
tutur. Bu qüllələr Azərbaycan paytaxtından reportaj hazırlayan 
 153 
xarici telekanalların diqqətindən yayınmır. Məsələn, «Discovery» 
kanalının «Ekstremal mühəndislik» sənədli televiziya silsiləsində,  o 
cümlədən dünyada məşhur olan «Science» (Elm) kanalında efirə 
gedən «Azərbaycanın möhtəşəm dəyişikliyi» proqramlarında bu 
barədə danışılıb. CNN telekanalı «Alov qüllələri»ni «Nəhəng 
binalar» layihəsində dünyanın 6 nəhəng və təkrarsız tikililəri sıra-
sına daxil edib. Bununla yanaşı, «Alov qüllələri» Avropanın əsas 
tədbirlərindən olan «MIPIM – 2013» beynəlxalq sərgi-müsabi-
qəsində «Ən yaxşı hotel və turizm mərkəzi» nominasiyası üzrə qalib 
elan olunub. «SkyscraperCity.com» şəhərsalma forumunun 
sorğusuna əsasən, «Alov qüllələri»nin işıqlandırma sistemi dünyada 
ən yaxşı sistem kimi tanınmışdır. Bu uğuru şərtləndirən ən mühüm 
amillərin sırasında «Eurovision–2012» beynəlxalq mahnı 
müsabiqəsinin canlı yayımı zamanı ölkəmizin təbliği ilə bağlı efirə 
gedən postkartlarda «Alov qüllələri»nin xüsusi gözəlliyi və şəhə-
rimizin simasına verdiyi yaraşıq da mühüm rol oynamışdı. Əlbəttə, 
bunlar Bakının modern memarlıq komplekslərinin uğurlarının 
beynəlxalq səviyyədə ilk etirafı deyildir. Müasir Bakı dünyada 
getdikcə məşhurlaşır. Paytaxtımızın imici burada həyata keçirilən 
genişmiqyaslı infrastruktur layihələri ilə daha da güclənir. Şəhə-
rimizin qədimliyi və klassik üslubu harmonik şəkildə müasir me-
marlıq nailiyyətləri ilə birləşir və bütün bunlar təbii ki, Bakının 
dünyanın ən gözəl şəhərləri sırasında yerini daha da möhkəm-
ləndirməsinə töhfə verir. 
«Fairmont Baku»da yaradılan şəraitlə yaxından tanış olduq-
dan sonra dövlətimizin başçısı hotelin kollektivi ilə görüşdü. 
İ l h a m  Ə l i y e v: Sizi bir daha ürəkdən salamlayıram. 
Təxminən 1 saatdır ki, «Fairmont» hoteli ilə tanış oluram. 
«Fairmont», sözün əsl mənasında, möhtəşəm hoteldir. Bakının, 
Azərbaycanın ən böyük, ən müasir hotelidir və burada yaradılan 
şərait ən yüksək səviyyədədir. 
Bakıda hotellər çoxdur. Xüsusilə son  2  il ərzində beşulduzlu 
hotellər tikilmişdir. Azərbaycan, Bakı bu baxımdan fərqlənir. 
Çünki ikinci belə şəhər yoxdur ki, 2 il ərzində beşulduzlu 6 hotel 
tikilsin. Bu hotellərin hamısı ən məşhur hotel brendlərini təmsil 
 154 
edir. Yadımdadır, mən hər bir hotelin açılışında şəxsən iştirak 
etmişdim. Hər dəfə yeni hotelin açılışı məni çox sevindirir. Çünki 
bu, şəhərimizə, ölkəmizə qoyulan investisiyalardır, şəhərimizin 
inkişafıdır, Bakının gözəlləşməsidir. Bakı onsuz da gözəl şəhərdir. 
Ancaq yeni hotellər şəhərimizi daha da gözəlləşdirir. Bu gün 
Bakıda bütün məşhur hotel brendləri vardır. Təkcə son 2 il ərzində 
«Kempinski», «Hilton», «Jumeirah», «Marriott», «Four Seasons» 
və «Fairmont» hotelləri açılmışdır. Bu özlüyündə bir göstəricidir. 
Ölkəmizin inkişafını göstərir. Azərbaycana investisiya qoyuluşu-
nun istiqamətlərini göstərir. İnvestorların Azərbaycanın bu gününə 
və sabahına inamını göstərir. Bir sözlə, ölkəmiz inkişaf edir. 
Belə möhtəşəm, gözəl hotellərin tikintisi Azərbaycanın gücünü 
göstərir. Çünki indi ölkəmizin inkişafı çoxşaxəlidir. Qeyri-neft 
sektorumuz da uğurla inkişaf edir. Bu ilin 5 ayında Azərbaycanda 
qeyri-neft sektoru 11 faiz artmışdır. Bu da hesab edirəm ki, dünya 
miqyasında ən yüksək göstəricidir. 
Hotellərin tikintisi, əlbəttə ki, ölkədə gedən ümumi proseslərin 
təzahürüdür. Əgər ümumi inkişaf olmasaydı və Azərbaycan indi 
dünya mərkəzlərindən birinə çevrilməsəydi, bu hotellərin 
tikintisinə ehtiyac olmazdı. Burada, əlbəttə ki, mən investorların 
fəaliyyətini yüksək qiymətləndirirəm. Dünyada ən məşhur olan 
hotellər brendlərini də salamlayıram və onlara minnətdarlığımı 
bildirirəm ki,  Azərbaycanda öz fəaliyyətlərini başlayırlar. 
Əminəm ki, onların fəaliyyəti uğurlu olacaqdır. Çünki Bakı, bir 
daha demək istəyirəm ki, indi dünya mərkəzlərindən biridir, həm 
siyasi, həm iqtisadi və mədəni cəhətdən. Bakıda, demək olar ki, 
hər həftə mötəbər beynəlxalq tədbirlər keçirilir. Beləliklə, yeni 
hotellərin tikilməsinə də ehtiyac yəqin ki, olacaqdır. 
«Fairmont» hoteli isə, sözün əsl mənasında, möhtəşəm bir 
hoteldir. Daxili dizayn zövq oxşayır. Burada hər şey çox böyük 
zövqlə yaradılıbdır. Hər şey qonaqların rahatlığına hesablanıbdır. 
Gözəl otaqlar, geniş ictimai yerlər, konfrans mərkəzi, istirahət 
zonaları, dizayn çox gözəldir. 
Əlbəttə ki, hotelin xarici görünüşü də möhtəşəmdir. «Fairmont» 
hoteli və «Alov qüllələri» Bakının yeni simvoludur. Bakımızın 
 155 
qədim simvolları vardır ki, biz haqlı olaraq onlarla qürur duyuruq. 
«Qız qalası» Bakının simvoludur, İçərişəhər nadir memarlıq 
abidəsidir. Bulvar 100 ildən çoxdur ki, fəaliyyət göstərir. Bunlar 
Bakının köhnə və qədim simvollarıdır. 
Müstəqillik dövründə Bakının yeni simvolları da yaradılmışdır. 
Onların arasında mən Heydər Əliyev Mərkəzini qeyd edə bilərəm. 
Yuxarı mərtəbələrdən Heydər Əliyev Mərkəzi də görünür. Bu da 
nadir bir memarlıq əsəridir. Dünya miqyasında bunun analoqu 
yoxdur. Bayraq Meydanı müasir dövlətimizin simvoludur. 
Azərbaycanın müstəqilliyini əks etdirən möhtəşəm Bayraq 
Meydanının da dünyada analoqu yoxdur. Yeni bulvar, hesab 
edirəm ki, Bakının yeni simvoludur. Digər binalar müasir 
şəhərimizi təcəssüm etdirir və onların içində, əlbəttə ki, «Alov 
qüllələri»nin xüsusi yeri vardır. Təsadüfi deyildir ki, indi müxtəlif 
beynəlxalq tədbirlərdə, Azərbaycanın xaricdəki müxtəlif 
tədbirlərində «Alov qüllələri» bir simvol kimi əks etdirilir. Bu 
doğrudan da nadir memarlıq əsəridir, dünyada analoqu yoxdur və 
şəhərimizin ən gözəl yerlərindən birində böyük zövqlə və böyük 
məhəbbətlə tikilibdir. Əlbəttə, «Fairmont» hotelinin belə bir yerdə 
fəaliyyətə başlaması məni sevindirir. Çünki «Fairmont» hotellər 
qrupu dünyanın ən qabaqcıl qruplarından biridir və əminəm ki, 
Azərbaycanda bu hotelin uğurlu fəaliyyəti təmin ediləcəkdir. 
Bu hotelin açılması turizm sektorunun inkişafına da təkan 
verəcəkdir. Çünki «Alov qüllələri» indi dünyada məşhur bir 
memarlıq abidəsidir. Əminəm ki, burada qalmaq üçün gəlmək 
istəyənlərin sayı çox olacaqdır. 
Turizmin inkişafı Azərbaycanda sürətlə gedir. İldən-ilə tu-
ristlərin sayı artır. Şadam ki, təkcə Bakıda deyil, başqa yerlərdə də 
turizm kompleksləri, həmçinin «Şahdağ» kompleksi açılmışdır. Bu 
qış mövsümündə orada artıq 5 hotel fəaliyyət göstərəcəkdir. Yəni 
bu, ölkəmizin ümumi inkişafını göstərir. Ölkəmiz sürətlə inkişaf 
edir. Bütün sahələr, o cümlədən tikinti, turizm sahələri inkişaf edir. 
Bir daha demək istəyirəm ki, Azərbaycanda belə möhtəşəm 
binaların, hotellərin tikilməsi və fəaliyyətə başlaması ölkəmizin 
ümumi inkişafının təzahürüdür. 
 156 
Əminəm ki, siz – bu hoteldə çalışanlar qonaqlara yaxşı xidmət 
göstərəcəksiniz. Əminəm ki, ölkəmizin inkişafına öz dəstəyinizi, 
töhfənizi verəcəksiniz. Şübhə etmirəm ki, qonaqlar burada qayğı 
ilə, diqqətlə əhatə olunacaq, həm buradan açılan mənzərədən, həm 
də burada yaradılmış şəraitdən zövq alacaqlar. Bir daha sizi 
ürəkdən təbrik edirəm, sizə uğurlar arzulayıram. 
 
 
 
 157 
 
 
 
SİLAHLI QÜVVƏLƏRİN BAŞ KLİNİK 
HOSPİTALININ 2-ci MÜALİCƏ KORPUSUNUN 
AÇILIŞI MƏRASİMİ 
 
25 iyun 2013-cü il 
 
Azərbaycan Respublikasının Prezidenti, Silahlı Qüvvələ-
rin Ali Baş Komandanı İlham Əliyev iyunun 25-də Silahlı Qüv-
vələrin Baş Klinik Hospitalının yeni inşa edilmiş 2-ci müalicə 
korpusunun açılışında iştirak etmişdir. 
Müdafiə naziri, general-polkovnik Səfər Əbiyev Silahlı Qüv-
vələrin Ali Baş Komandanı, prezident İlham Əliyevə raport 
verdi. 
Dövlətimizin başçısı ulu öndər Heydər Əliyevin hospitalın 
həyətindəki abidəsi önünə gül dəstəsi qoydu. 
Məlumat verildi ki, son illərdə Azərbaycanda bütün sahələrdə 
olduğu kimi, səhiyyə sahəsinin də maddi-texniki bazasının möh-
kəmləndirilməsi istiqamətində mühüm tədbirlər həyata keçirilir. 
Azərbaycan Silahlı Qüvvələrinin Baş Klinik Hospitalının yeni 
tikilmiş 2-ci müalicə korpusunun ən müasir avadanlıqlarla təchiz 
edilməsi bu sahəyə göstərilən dövlət qayğısının nümunəsidir. 
Yarandığı gündən bu hərbi səhiyyə müəssisəsi zabit və əsgər 
heyətinə, həmçinin hərbi qulluqçuların ailə üzvlərinə yüksək 
səviyyədə tibbi xidmət göstərib. Ümummilli lider Heydər Əliyev və 
prezident, Ali Baş Komandan İlham Əliyev bu hospitalın 
fəaliyyətini daim diqqət mərkəzində saxlamışlar. Ulu öndərin 
1993-cü ildə burada müalicə alan hərbçilərə baş çəkməsi, dövlə-
timizin başçısının isə 2006-cı ildə Silahlı Qüvvələrin Baş Klinik 
Hospitalının 1-ci müalicə korpusunun açılışında iştirakı bunun 
əyani təsdiqidir. Məhz ulu öndər Heydər Əliyevin həyata keçirdiyi 
tədbirlər sayəsində Azərbaycan hərbi sistemində xidmətin 
beynəlxalq standartlar səviyyəsində təşkilinin əsası qoyulmuşdur. 
 158 
Prezident, Ali Baş Komandan İlham Əliyevin hərbi qulluqçulara 
olan qayğısı, habelə ordu quruculuğu sahəsinin müasir dünya 
standartlarına uyğun təşkilinə dair qəbul etdiyi mühüm qərarlar 
isə şəxsi heyətin peşəkarlıq səviyyəsini artırmış, onların sosial 
müdafiəsini, yaşayış və iş şəraitini, struktur qurumların maddi-
texniki bazasını yaxşılaşdırmışdır. Silahlı Qüvvələrin Baş Klinik 
Hospitalının 2-ci müalicə korpusunun inşası da bu tədbirlərin 
ardıcıl xarakter aldığını göstərir. 
Sonra prezident İlham Əliyev hospitalın baş planını əks 
etdirən stendə baxdı. Dövlətimizin başçısı müalicə korpusunun 
rəmzi açılışını bildirən lenti kəsdi, burada yaradılmış şəraitlə 
tanış oldu. 
Binanın foyesində ulu öndər Heydər Əliyevin büstü qoyul-
muşdur. Diqqətə çatdırıldı ki, bu korpus ən son elmi-texniki 
nailiyyətlərə əsaslanan avadanlıqlarla təchiz edilib. Burada 
ürək-damar cərrahiyyəsi, invaziv kardiologiya, nevrologiya və 
digər bölmələr yaradılıb. Bölmələr ən müasir tibbi avadanlıq və 
cihazlarla təchiz edilib. Bölmə və şöbələrdə yaradılan şərait 
xəstələrə ən yüksək səviyyədə tibbi xidmət göstərməyə imkan 
verir. Səkkizmərtəbəli yeni korpusun tikintisi də yüksək səviy-
yədə aparılıb. Tikinti işlərini qısa müddətdə və keyfiyyətlə 
yerinə yetirmək üçün maksimum səy göstərilib. Korpusun 
tikintisi müasir texnologiyalar və qabaqcıl təcrübələr əsasında 
həyata keçirilib. Korpusun 600 yerlik yeməkxanasının mət-
bəxində yaradılan şərait 1700 nəfərə yemək hazırlamaq üçün 
imkan verir. Bu tibb müəssisəsinin 60 çarpayılıq mobil səhra 
cərrahiyyə hospitalı da ən müasir tibbi avadanlıqlarla təchiz 
olunmuşdur. Səyyar hospital fəal döyüş əməliyyatları zamanı 
yaralılara və xəstələrə ixtisaslı tibbi yardımın göstərilməsi üçün 
nəzərdə tutulub. Bu cür müəssisələrin inşası, burada ən müasir 
avadanlığın quraşdırılması ilk növbədə, Azərbaycan dövlətinin 
hərbçilərin sağlamlığına və onların sosial məsələlərinin həllinə 
həssaslıqla yanaşdığını nümayiş etdirir. Bu tədbirlər həm də 
Azərbaycan dövlətinin iqtisadi cəhətdən gücləndikcə ordu-
muzun maddi-texniki bazasının daha da möhkəmləndirilməsi 
 159 
istiqamətində olduqca mühüm işlərin həyata keçirdiyini 
göstərir. 
Diqqətə çatdırıldı ki, bu hərbi tibb müəssisəsi 1000 çarpayı 
fonduna malik olmaqla, Silahlı Qüvvələrin hərbi qulluqçula-
rına, istefaya və ehtiyata buraxılmış zabitlərə, onların ailə üzv-
lərinə yüksək ixtisaslı tibbi yardım göstərir. 25,4 hektar sahəni 
əhatə edən, 8 müalicə və digər yardımçı korpuslardan ibarət 
olan hospitalda 6 şöbə, 47 müalicə-diaqnostika bölməsi vardır. 
Hospitalda 300 çarpayılıq 1-ci müalicə korpusu, 60 çarpayılıq 
yoluxucu xəstəliklər korpusu, müasir sanitar avtomobillərlə 
təmin edilmiş avtomobil parkı fəaliyyət göstərir. 
Dövlətimizin başçısına məlumat verildi ki, ümumi sahəsi  30 
min kvadratmetr olan 2-ci müalicə korpusu 560 çarpayılıqdır. 
Burada 27 müalicə-diaqnostika bölməsi yerləşir. Bölmələr tibb 
heyəti ilə tam komplektləşdirilmiş və beynəlxalq standartlara 
cavab verən avadanlıq və cihazlarla təchiz olunmuşdur. 
Prezident İlham Əliyev yeni korpusun ürək-damar bölmə-
sində yaradılan şəraitlə tanış oldu. Bildirildi ki, burada ürək 
çatışmazlığı zamanı uzun müddətə ürəyin fəaliyyətini stimul-
laşdıran xüsusi qurğu quraşdırılıb. Korpusun palataları və 
əməliyyat blokları da ən yüksək səviyyədədir. Blokların layihə-
ləndirmə və quraşdırma işlərini bu sahədə dünyada böyük 
nüfuza malik şirkətlər həyata keçirib. Burada quraşdırılan 
avadanlıq istənilən növ ağır əməliyyatları aparmağa imkan ve-
rir. Bölmənin intensiv-terapiya otaqları da dünya tibb sahəsinin 
ən son avadanlığı ilə təchiz edilib. Korpusda invaziv kardiologiya 
bölməsi də fəaliyyət göstərəcəkdir. Bölmənin avadanlıq və 
cihazları xəstələrə yüksək səviyyədə, həmçinin qısa vaxtda 
keyfiyyətli tibbi xidmət göstərməyə şərait yaradır. Buradakı 
cihazlar müalicə və diaqnostika işini dəqiqliklə yerinə yetirməyə 
imkan verir. Diqqətə çatdırıldı ki, tibb ocağının 4 blokunda        10 
əməliyyat otağı yaradılıb. Otaqlarda burun-qulaq, ginekoloji, 
oftalmoloji və ümumi cərrahiyyə əməliyyatları aparmaq müm-
kündür. Yüksək rütbəli zabitlər üçün yaradılmış tibb xidməti sahəsi 
də ən müasir tələblər səviyyəsində qurulub. Burada gözləmə, 
 160 
konfrans, yataq, yemək otaqları yaradılmış, intensiv terapiya və 
tibbi heyət üçün bölmələr fəaliyyət göstərir. Ümumi sahəsi 540 
kvadratmetr olan bu xidmət sahəsində xəstələrin müalicə işini 
tibbin ən son tələbləri əsasında aparmaq üçün geniş imkanlar 
mövcuddur. 
Korpusun 36 otaqdan ibarət laboratoriya şöbəsi də dünya stan-
dartları səviyyəsindədir. Burada ən müasir laborator müayinə 
üsullarını özündə birləşdirən və tibbi tələblərə tam cavab verən 
dünyanın aparıcı şirkətlərinin avadanlığı quraşdırılmışdır. 1500 
kvadratmetr sahədə yerləşən şöbədə genetik, mikrobioloji, 
immunoloji, biokimyəvi və kliniki laborator qurğular vardır. Tibb 
müəssisəsinin radiologiya bölməsində rentgen, maqnit-rezonans 
tomoqrafiya, kompüter tomoqrafiyası, flüoroqrafiya aparatları 
quraşdırılıb. Tibb ocağında yaradılan videomüşahidə otağında 
quraşdırılan monitorlar vasitəsilə əməliyyat otaqlarından görüntü 
nümayiş olunur. Xəstənin yaxınları, eləcə də tibb sahəsində təhsil 
alanlar bu otaqda aparılan əməliyyatları istər birbaşa, istərsə də 
sonradan izləyə bilərlər. 
Yeni korpusun qarşısında ümumi sahəsi 5 hektar olan ərazidə 
geniş abadlıq-quruculuq işləri görülmüş, yaşıllıq sahələri salın-
mışdır. 
Səhiyyə ocağı ilə tanışlıqdan sonra dövlətimizin başçısı 
hospitalın kollektivini təbrik etdi.   
İ l h a m  Ə l i y e v: Hərbi hospitalın yeni binasının açılışı 
münasibətilə sizi ürəkdən təbrik edirəm. Bu açılış onu göstərir 
ki, Azərbaycanda səhiyyə sahəsində işlər yüksək səviyyədə 
aparılır. Son 10 il ərzində Azərbaycanda 500-dən çox tibb ocağı 
tikilmiş və təmir edilmişdir. Bakıda və bütün bölgələrdə yeni 
müasir xəstəxanalar, diaqnostika mərkəzləri açılır və insanlara 
yüksək səviyyədə tibbi xidmət göstərilir. Bu çox vacib 
məsələdir. Çünki insanların sağlamlığı dövlət üçün prioritetdir. 
Son illər bu sahədə görülən işlər doğrudan da yüksək qiymətə 
layiqdir.  
Bu hospitalın tikintisi özlüyündə bir göstəricidir. Mən bir 
neçə il əvvəl hospitalın 1-ci korpusunun açılışında iştirak 
 161 
etmişdim. O vaxt da çox böyük işlər görülmüşdü. Bu bina və 
burada quraşdırılmış avadanlıqlar dünya səviyyəsindədir. Dünya-
nın aparıcı klinikalarında olan şərait və texniki təchizat burada 
vardır. Bu belə də olmalıdır. Çünki Azərbaycanda hər bir sahədə – 
iqtisadiyyatın, xidmətin hər bir sahəsində ən yüksək standartlar 
olmalıdır. Biz bunu gözəlləşən şəhərlərdə yeni infrastruktur 
layihələrinin yaradılmasında və vətəndaşlara göstərilən tibbi 
xidmətdə görürük. Burada bütün şərait var, burada çalışan 
mütəxəssislər də böyük peşəkarlığa malikdirlər, xarici klinikalarda 
təlim keçmişlər. Görürəm ki, burada işləyənlərin əksəriyyəti 
gənclərdir. Bu da məni çox sevindirir. Çünki indi dünyada tibb 
elmi o qədər sürətlə inkişaf edir ki, bu inkişafı daim izləmək 
lazımdır. Ən mütərəqqi texnologiyalar tətbiq edilməlidir. Burada 
indi ən müasir avadanlıq vardır, əsas məsələ bu avadanlıqdan 
səmərəli şəkildə istifadə etmək və insanlara yüksək tibbi xidmət 
göstərməkdir. 
Bu hospitalın açılışı Silahlı Qüvvələr Günü ərəfəsində baş 
verir. Sabah biz Silahlı Qüvvələrin 95 illiyini qeyd edəcəyik. 
Sabah hərbi parad keçiriləcəkdir. Azərbaycan hərbi qüdrətini bir 
daha nümayiş etdirəcəkdir. Ordumuz inkişaf edir, güclənir və 
hərbçilərin sosial məsələləri də həll edilir. Dünən hərbçilərin 
vəzifə maaşlarının artırılması ilə bağlı sərəncam imzalanmışdır. 
Bu gün bu gözəl hospital açılır. Bildiyiniz kimi, 20 il qüsursuz 
xidmət göstərmiş hərbçilərə artıq dövlət tərəfindən mənzillər 
verilməyə başlanıb. Artıq 187 mənzil verilib. Hərbçilərin sosial 
müdafiəsi daim diqqət mərkəzindədir. 
Bütövlükdə, sosial məsələlərin həlli, yeni şəraitin yaradıl-
ması işində uğurlar var və bu hospitalın tikilməsi, açılması 
bunun əyani sübutudur. Digər qurumların da hospitalları, xüsusi 
tibb mərkəzləri açılmışdır. Son illər Daxili İşlər Nazirliyi, Milli 
Təhlükəsizlik Nazirliyi, Gömrük Komitəsi, Xüsusi Mühafizə 
Xidməti öz hospitallarını tikib istifadəyə vermişdir. Hesab 
edirəm ki, indi bütün qurumlarda hüquq- mühafizə orqanlarının 
işçilərinin yüksək tibbi xidmət almaları üçün şərait vardır. Qeyd 
 162 
etdiyim kimi, bütün başqa yerlərdə də yeni tibb müəssisələri 
açılır və bu proses bundan sonra da davam etdiriləcəkdir. 
Burada yüksək xidmət göstərilməlidir. Arzu edirəm ki, 
hərbçilər xəstələnməsinlər. Ancaq xəstələnəndə də artıq yüksək 
xidmət ala biləcəklər. Burada çarpayıların sayı 1000-ə qədərdir. 
Yəni bu, Azərbaycanın ən böyük tibb müəssisəsidir. Hesab 
edirəm ki, burada ən yüksək standartlar daim saxlanmalı və 
insanlara yüksək xidmət göstərilməlidir. 
Bir daha bu gözəl hadisə və qarşıdan gələn bayram 
münasibətilə sizi ürəkdən təbrik edirəm. Sizə uğurlar, cansağlığı 
arzulayıram. 
Prezident, Ali Baş Komandan İlham Əliyev sonra ən müasir 
tibbi avadanlıqla təchiz edilmiş mobil səhra cərrahiyyə hospitalı 
ilə tanış oldu. Qeyd edildi ki, hospital 2,5 min kvadratmetr sahədə 
açılır. Açıldıqdan 1 saat sonra xəstələri qəbul edə, 4–6 saatdan 
sonra isə öz funksiyasını tam yerinə yetirə bilir. Burada gündə 
150-dək xəstəyə tibbi xidmət göstərmək mümkündür. Hospital 
yaralıların və xəstələrin qəbulu, qeydiyyatı və diaqnozun qoyul-
ması üçün nəzərdə tutulan çeşidləmə, idarəetmə və rabitə, həm-
çinin diaqnostika çadırlarından ibarətdir. Diaqnostika çadırında 
müayinələr aparmaq üçün rəqəmsal rentgen, USM, 12 kanallı 
elektrokardioqraf aparatları və 24 göstəricini eyni zamanda verən 
qan analizatoru mövcuddur. Burada, həmçinin 2 əməliyyat, 2 
intensiv terapiya bloku və hər birində 8 çarpayı olan 6 yaralı və 
xəstə çadırı vardır. Hospitalın özəlliyi onun konteyner və 
çadırlarının qısa müddətə hazır vəziyyətə gəlməsindədir. Kontey-
nerləri 5-7, çadırları isə 7-9 dəqiqəyə hazırlamaq mümkündür. Bu 
isə hospitalın daşınma prosesini asanlaşdırır. Səyyar hospital şəxsi 
heyətin yataqxanası, aptek, səyyar mətbəx, hamam və sanitar 
qovşaqla təchiz olunub. Bütün konteyner və çadırlarda işıq, 
mərkəzləşdirilmiş isitmə-soyutma və yanğın əleyhinə xüsusi sistem-
lər quraşdırılıb. 
 
 
 163 
 
 
 
BÖYÜK BRİTANİYANIN MÜDAFİƏ NAZİRİNİN 
PARLAMENTAR BEYNƏLXALQ 
TƏHLÜKƏSİZLİK STRATEGİYASI ÜZRƏ 
BİRİNCİ MÜAVİNİ ENDRYU MORRİSON  
 İLƏ GÖRÜŞ 
 
Prezident sarayı  
 
25 iyun 2013-cü il  
 
Azərbaycan Respublikasının Prezidenti İlham Əliyev iyu-
nun 25-də Böyük Britaniyanın Müdafiə nazirinin Parlamentar 
Beynəlxalq Təhlükəsizlik Strategiyası üzrə birinci müavini 
Endryu Morrisonu qəbul etmişdir. 
Görüşdə Azərbaycan ilə Böyük Britaniya arasında əlaqələ-
rin yüksək səviyyədə olduğu bildirildi, əməkdaşlığımızın müx-
təlif istiqamətlərdə, o cümlədən iqtisadi, enerji və digər sahə-
lərdə inkişafından məmnunluq ifadə olundu, ölkələrimizin BMT 
çərçivəsində əməkdaşlığının önəmi vurğulandı. Söhbət zamanı 
Azərbaycan hərbçilərinin Əfqanıstandakı sülhməramlı 
missiyanın tərkibindəki uğurlu fəaliyyəti və ölkəmizin Bey-
nəlxalq Təhlükəsizliyə Yardım Qüvvələrinə verdiyi töhfə yüksək 
qiymətləndirildi, bu əməkdaşlığın gələcəkdə də davam 
etdiriləcəyinə əminlik ifadə olundu. 
 
 
 
 
 
 164 
 
 
 
SİLAHLI QÜVVƏLƏRİN 95 İLLİYİ  
MÜNASİBƏTİLƏ BAKIDA TƏNTƏNƏLİ  
HƏRBİ PARADDA İŞTİRAK 
 
Azadlıq meydanı  
 
26 iyun 2013-cü il 
 
Azərbaycan Respublikasının Prezidenti, Silahlı Qüvvə-
lərin Ali Baş Komandanı İlham Əliyev iyunun 26-da Azər-
baycan Respublikası Silahlı Qüvvələrinin 95 illiyi münasibətilə 
Bakının Azadlıq meydanında keçirilən təntənəli hərbi paradda 
iştirak etmişdir.  
Dövlət və hökumət rəsmiləri, Azərbaycanın birinci xanımı, 
Heydər Əliyev Fondunun prezidenti Mehriban Əliyeva, de-
putatlar, xarici ölkələrin respublikamızdakı səfirləri, beynəlxalq 
təşkilatların əməkdaşları, müharibə veteranları və paytaxt 
ictimaiyyətinin nümayəndələri hərbi paradı izləmişlər. 
Hərbi paradda Silahlı Qüvvələrin bütün qoşun növlərinin, 
hərbi birlik və birləşmələrin, xüsusi təyinatlı təhsil müəssisə-
lərinin, həmçinin qanunvericilikdə nəzərdə tutulan başqa silahlı 
birləşmələrin 5 min nəfərlik şəxsi heyəti, 300-dək hərbi texnika 
və silah sistemləri, 100-dən çox döyüş təyyarəsi və helikopter, 
40-dək gəmi iştirak etmişdir. 
Meydana toplaşanlar Azərbaycan Respublikasının Prezidenti, 
Silahlı Qüvvələrin Ali Baş Komandanı İlham Əliyevi sürəkli 
alqışlarla qarşıladılar. Müdafiə naziri, general-polkovnik Səfər 
Əbiyev Azərbaycan prezidenti, Silahlı Qüvvələrin Ali Baş 
Komandanı İlham Əliyevə raport verdi. 
Dövlətimizin başçısı, Ali Baş Komandan İlham Əliyev 
əsgərləri salamladı. Müdafiə Nazirliyinin əlahiddə nümunəvi 
orkestrinin müşayiəti ilə Azərbaycanın Dövlət himni ifa edildi. 
 165 
Azərbaycan prezidenti, Silahlı Qüvvələrin Ali Baş Koman-
danı İlham Əliyev təntənəli paradda nitq söylədi. 
 
Azərbaycan Respublikasının Prezidenti, Ali Baş 
Komandan İlham Əliyevin nitqi 
  
Əziz əsgərlər, zabitlər, generallar! 
Əziz hərbçilər! 
Hörmətli qonaqlar! 
Mən sizi və bütün Azərbaycan xalqını Silahlı Qüvvələr 
Günü münasibətilə təbrik edirəm, Silahlı Qüvvələrin bütün 
şəxsi heyətinə yeni uğurlar arzulayıram. 
Bugünkü hərbi parad ordumuzun 95 illik yubileyinə həsr 
olunur. Bugünkü paradda Azərbaycan dövləti öz hərbi qüdrətini 
nümayiş etdirəcəkdir. 
Ordu quruculuğu bizim üçün ən başlıca, ən prioritet 
məsələdir. Bu hər bir ölkə üçün belə olmalıdır. Çünki hər bir 
ölkə özünü müdafiə etməlidir. Xüsusilə müharibə şəraitində 
yaşayan ölkələr üçün bu çox böyük əhəmiyyətə malik olan 
məsələdir. 
Azərbaycan müharibə şəraitində yaşayır. Müharibə hələ 
bitməyib. Müharibənin birinci mərhələsi başa çatmışdır. Bizim 
ordumuz hər an hazır olmalıdır ki, öz ərazi bütövlüyünü 
istənilən yolla bərpa etsin. Uzun illərdir Ermənistan–Azər-
baycan, Dağlıq Qarabağ münaqişəsi həllini tapmır. Uzun illərdir 
ki, bu ədalətsizlik davam edir. Ölkəmizin beynəlxalq birlik 
tərəfindən tanınmış torpaqları işğal altındadır. Azərbaycanlılara 
qarşı etnik təmizləmə siyasəti aparılmışdır. Xalqımıza qarşı 
Xocalı soyqırımı törədilmişdir. Bütün beynəlxalq təşkilatlar 
Azərbaycanın mövqeyini müdafiə edir. Bütün mötəbər 
beynəlxalq təşkilatlar bu məsələ ilə bağlı qərar və qətnamələrini 
qəbul etmişdir. Ancaq Ermənistan beynəlxalq hüquq 
normalarına məhəl qoymur və işğal davam edir. Əfsuslar olsun 
ki, danışıqlar nəticə vermir. Belə olan halda, əlbəttə ki, ordu 
quruculuğuna böyük ehtiyac vardır. 
 166 
Dağlıq Qarabağ tarixi, əzəli Azərbaycan torpağıdır. Əsrlər boyu 
xalqımız bu torpaqlarda yaşamış, yaratmışdır. Bu gün də Dağlıq 
Qarabağ Azərbaycanın ayrılmaz hissəsidir, dünya birliyi ölkəmizin 
ərazi bütövlüyünü tanıyır və dəstəkləyir. Bugünkü Ermənistan da 
tarixi Azərbaycan torpaqlarında yaradılmışdır. İrəvan xanlığı, 
Göyçə, Zəngəzur mahalları bizim tarixi diyarlarımızdır. 
Azərbaycan dövləti və xalqı Azərbaycan ərazisində ikinci erməni 
dövlətinin yaradılmasına heç vaxt imkan verməyəcəkdir. Biz 
çalışacağıq ki, məsələ tezliklə həllini tapsın. Məsələnin həlli, 
əlbəttə ki, siyasi yollardan keçir. Danışıqlar prosesi hələ də davam 
edir. Ancaq güclü ordumuz, güclü potensialımız mövqemizi 
möhkəmləndirir. Bizim mövqemiz tarixi ədalət üzərində 
qurulubdur. Çünki bir daha demək istəyirəm ki, Dağlıq Qarabağ 
Azərbaycan torpağıdır və Azərbaycan torpağı kimi qalacaqdır. 
Bizim mövqemiz beynəlxalq hüquq normaları tərəfindən 
dəstəklənir. BMT Təhlükəsizlik Şurasının 4 qətnaməsi vardır ki, 
erməni işğalçı qüvvələrinin işğal edilmiş torpaqlardan qeyd-şərtsiz 
çıxarılmasını tələb edir. 
Bizim mövqemiz güclü ordu ilə tamamlanır. Bu məqsədlə son 
illər ərzində ordu quruculuğuna çox böyük diqqət göstərilmişdir. 
Ordumuz inkişaf edir. Bu inkişaf daimi prosesdir. Mən hərbi 
hissələrə tez-tez gedirəm, vəziyyətlə tanış oluram və görürəm ki, 
ordumuzun döyüş qabiliyyəti artır. Nizami ordumuz vardır. 
Ordumuzun peşəkarlığı artır. Bütün cəmiyyətdə olduğu kimi, 
orduda da vətənpərvərlik ruhu yüksək səviyyədədir. Orduda 
xidmət edənlərin mütləq əksəriyyəti gənclərdir. Mən çox şadam ki, 
Azərbaycan gəncləri vətənpərvərlik ruhunda tərbiyə alırlar. Orduda 
xidmət edənlər Vətəninə, xalqına bağlı olan, Vətənini sevən 
insanlardır. Bu amillər ordumuzu daha da gücləndirir. Eyni 
zamanda, son illər ərzində ordumuzun texniki təchizatında da çox 
böyük inkişaf vardır. Son illər ərzində ən müasir texnika, silah-
sursat alınmışdır. Son illər alınan və Azərbaycanda istehsal olunan 
texnikanın bir hissəsi bugünkü paradda nümayiş etdiriləcəkdir. 
Burada mövcud texnikanın sadəcə olaraq, cüzi bir hissəsi 
göstəriləcəkdir. 
 167 
Azərbaycan son illər ərzində hərbi məqsədlər üçün çox böyük 
vəsait xərcləmişdir. Müqayisə üçün deyə bilərəm ki, 2003-cü ildə 
hərbi büdcəmiz 163 milyon dollar idi, keçən il bu rəqəm 3,6 
milyard, bu il isə 3,7 milyard dollara çatmışdır. Bu özlüyündə onu 
göstərir ki, ordu quruculuğu prioritet məsələdir. Büdcəmizin ən 
böyük xərcləri orduya sərf olunur. Bu da təbiidir. Biz son illər 
ərzində ən müasir texnikaları almışıq. XXI əsrdə müharibələr daha 
çox texnologiyalar, biliklər üzərində qurulacaqdır. Bu, zəmanənin 
tələbidir. Azərbaycanın son illər ərzində əldə etdiyi silahlar müasir 
silahlardır. Yüksək dəqiqliyə və çox böyük məhvetmə gücünə 
malik olan silahlardır. Son illərdə 100-ə yaxın döyüş və nəqliyyat 
helikopteri alınmışdır. Onlarla döyüş təyyarəsi, hava hücumuna 
qarşı ən müasir qurğular alınmışdır. Bu zirehli maşınlar, ən müasir 
tanklar, ən müasir artilleriya qurğuları düşmənin istənilən nöqtəsini 
məhv etməyə qadirdir. Bu proses davam etdirilir. 
Növbəti illərdə də hərbi xərclər ümumi büdcəmizdə üstünlük 
təşkil edəcəkdir. Müqayisə üçün deyə bilərəm ki, yoxsul 
Ermənistanın bütün büdcəsi 2 milyard dollara yaxındır. Yəni ancaq 
hərbi məqsədlər üçün istifadə olunan vəsaitimiz Ermənistanın 
bütövlükdə bütün xərclərindən təxminən 2 dəfə çoxdur. 
Güclü Azərbaycan gücsüz Ermənistan ilə istənilən dildə danışa 
bilər. Biz sadəcə olaraq, bölgədə, regionda sabitliyi qorumaq üçün 
hələ ki, danışıqlar yoluna üstünlük veririk. Çünki Azərbaycan 
bölgədə sabitləşdirici ölkədir. Azərbaycan bölgədə çox böyük 
nüfuza malik olan bir ölkədir. Azərbaycanın razılığı olmadan 
bölgədə heç bir təşəbbüs, heç bir layihə icra edilə bilməz. Ona görə 
sabitliyi qorumaq, məsələni sülh yolu ilə həll etmək üçün biz hələ 
ki, siyasi yollara üstünlük veririk. 
Ancaq sirr deyil ki, Azərbaycan gündən-günə güclənir, Er-
mənistan gündən-günə zəifləyir. Bizim iqtisadi gücümüz müqa-
yisəedilməz dərəcədə artmışdır. Düşməni istənilən istiqamət üzrə 
bir neçə dəfə, bəzi istiqamətlər üzrə 10 dəfədən çox üstələyirik 
və bu fərq getdikcə böyüyəcəkdir. Çünki bizim açıq-aydın 
gələcəyimiz, perspektivlərimiz, inkişaf yolumuz vardır. 
Azərbaycan dünya miqyasında ən sürətlə inkişaf edən ölkədir. Son 
 168 
10 il ərzində dünyada iqtisadi inkişaf baxımından Azərbaycan kimi 
inkişaf edən ikinci ölkə yoxdur. Bu amillər – bir daha demək 
istəyirəm, tarixi amillər, beynəlxalq hüquq normaları, siyasi 
amillər və iqtisadi-hərbi gücümüz – Ermənistan–Azərbaycan, 
Dağlıq Qarabağ münaqişəsinin həll edilməsində, ədalətli həll 
edilməsində öz sözünü deyəcək və Azərbaycan ərazi bütövlüyünü 
bərpa edəcəkdir. Dağlıq Qarabağda, digər işğal edilmiş 
torpaqlarda, Xankəndidə, Şuşada Azərbaycan bayrağı 
dalğalanacaqdır. 
Biz yerli istehsala da böyük diqqət göstəririk. Son 8 il ərzində 
Azərbaycanda yerli hərbi istehsal inkişaf etmişdir, çoxlu hərbi 
zavodlarımız vardır. Bu zavodlarda 750 adda məhsul istehsal 
edilir. Biz bütün növ patronları istehsal edirik. Tapançalar, 
avtomatlar, pulemyotlar, qumbaraatanlar, minaatanlar, aviasiya 
bombaları, zirehli maşınlar, snayper tüfəngləri, pilotsuz təyyarələr 
– bütün bunlar Azərbaycanda istehsal olunur. Gələcəkdə yerli 
istehsalın gücləndirilməsi ilə bağlı bizim böyük planlarımız vardır. 
Biz artıq çox güclü hərbi sənayeyə malikik. Azərbaycan məhsulları 
dünya sərgilərində nümayiş etdirilir və eyni zamanda, bizim ixrac 
imkanlarımız da artmaqdadır. Bu onu göstərir ki, istənilən vəzifə 
öz həllini tapa bilər. Təki iradə, düşünülmüş siyasət olsun. Biz həm 
xaricdən ən müasir hərbi texnika alırıq, eyni zamanda, daxili 
istehsalı da gücləndiririk və gücləndirməliyik. 
Hərbçilərin sosial müdafiəsi məsələləri də uğurla həllini tapır. 
Mən dünən hərbi hospitalın yeni korpusunun açılışında iştirak 
etmişəm, 2 gün bundan əvvəl hərbçilərin maaşları qaldırılmışdır. 
Artıq orduda 20 il qüsursuz xidmət etmiş hərbçilərin məişət 
problemləri də həllini tapmaqdadır. Bu kateqoriyadan olan 
hərbçilərə dövlət tərəfindən pulsuz mənzillər verilir. Artıq 200-ə 
yaxın mənzil verilmişdir və bu proses gələcək illərdə daha da geniş 
vüsət alacaqdır. Yəni hərbçilərin sosial-məişət problemləri həllini 
tapmaqdadır. 
Bir daha demək istəyirəm ki, Azərbaycan dövləti ordu qu-
ruculuğuna çox böyük əhəmiyyət verir. Bu bizim başlıca vəzi-
fəmizdir və gələcək illərdə bu proses daha da sürətlə gedəcəkdir. 
 169 
Bizim gücümüz bizim birliyimizdədir. Azərbaycan müstəqil 
dövlət kimi, böyük zirvələrə çata bilmişdir, dünya miqyasında çox 
böyük nüfuza malikdir. Biz dünyanın ən mötəbər təşkilatına – 
BMT Təhlükəsizlik Şurasına üzv olmuşuq və bu təşkilatda öz 
mövqemizi müdafiə edirik. Azərbaycan nəinki regionda, dünya 
miqyasında çox etibarlı tərəfdaşa çevrilmişdir. Bizim xarici 
siyasətimizlə bağlı olan bütün təşəbbüslərimiz sülhə, əmin-
amanlığa, beynəlxalq əməkdaşlığa istiqamətləndirilibdir. 
Eyni zamanda, Azərbaycanda daxili sabitlik mövcuddur. Bu da 
inkişaf üçün başlıca amildir. Azərbaycanda xalq ilə iqtidar arasında 
birlik vardır. Bizim bütün təşəbbüslərimiz Azərbaycan xalqı 
tərəfindən dəstəklənir. Azərbaycanda iqtisadi inkişafla bağlı çox 
böyük işlər aparılmışdır. Beynəlxalq maliyyə qurumları bu 
sahədəki fəaliyyətimizi yüksək qiymətləndirir. Hətta böhranlı 
illərdə – hələ ki, bu böhran dünyada davam edir – Azərbaycan 
inkişaf edir, iqtisadiyyat inkişaf edir. 
İqtisadiyyatımızın bütün sahələri inkişaf edir. Bu ilin 5 ayında 
qeyri-neft sektorumuz 11 faiz, ümumi iqtisadiyyat təxminən 5 faiz 
artmışdır. Azərbaycanda işsizlik, yoxsulluq problemləri aradan 
qaldırılır, böyük infrastruktur layihələri icra edilir.        O cümlədən 
bütün hərbi şəhərciklər bərpa edilir və qarşıya vəzifə qoymuşdum 
ki, növbəti 2 il ərzində bir dənə də təmirsiz hərbi hissə, hərbi 
şəhərcik və hərbi baza olmasın. Müvafiq göstərişlər verilmişdir, 
vəsait ayrılmışdır və bu proses uğurla gedir. Yəni biz bütün 
istiqamətlər üzrə öz fəaliyyətimizi uğurla, inamla aparırıq. 
İnsanların rifah halı yaxşılaşır, ölkənin nüfuzu artır, iqtisadiyyat, 
sənaye inkişaf edir və Azərbaycan çox dinamik şəkildə qabağa 
gedir. Cəmi 20 ildən bir qədər çox müstəqillik yaşı olan 
Azərbaycan sübut edib ki, azad, müstəqil ölkə kimi yaşaya, 
müstəqilliyini, öz seçimini qoruya bilər. Bizim güclü siyasi 
iradəmiz, güclü iqtisadiyyatımız, güclü ordumuz vardır. Ordu 
dövlətçiliyi, bizim seçimimizi, müstəqil siyasətimizi qoruyur. 
Xalq isə ordunu qoruyur və qorumalıdır. 
Güclü dövlətin güclü ordusu olmalıdır. Hesab edirəm ki, 
Azərbaycan qısa müddət ərzində güclü dövlətlərin sırasına daxil 
 170 
edilib. İndi böyük layihələri icra edirik, həm ölkəyə, həm başqa 
ölkələrə böyük investisiyalar qoyuruq. Beynəlxalq müstəvidə 
çox böyük nüfuza malikik. Azərbaycan Ordusu bu gün nəinki 
bölgədə, dünya miqyasında güclü ordular sırasındadır – həm 
hərbi potensialına, həm döyüş qabiliyyətinə, həm də təchizata 
görə. Əminəm ki, Azərbaycan gücləndikcə ordumuz da 
güclənəcək. Ordumuz istənilən vəzifəni həll etməyə hazırdır, 
buna qadirdir. Mən Ali Baş Komandan kimi, bundan sonra da 
ordu quruculuğuna, ordunun inkişafına öz dəstəyimi verəcəyəm. 
Əminəm ki, Azərbaycan qarşıda duran bütün vəzifələri 
uğurla icra edəcəkdir. Bu gün, demək olar ki, Dağlıq Qarabağ 
problemindən başqa, heç bir məsələ həll olunmamış qalmır. 
Bütün istiqamətlər üzrə inkişaf, konkret siyasət, proqram və 
gözəl nəticələr var. Əminəm ki, biz münaqişənin həllində də 
istədiyimizə nail olacağıq, tarixi ədaləti bərpa edəcəyik, doğma 
torpaqlarımıza qayıdacağıq! Bunun başqa yolu yoxdur! Tarixin 
inkişafı, tarixin gedişatı, dünyada gedən proseslər, güclənən 
Azərbaycan, zəifləyən, yoxsullaşan Ermənistan – bütün bunlar 
reallıqdır və bu reallıqları biz yaratmışıq, öz siyasətimizlə, öz 
iradəmizlə. Biz Ermənistanı bundan sonra da bütün beynəlxalq 
və regional layihələrdən təcrid edəcəyik. Azərbaycanı bundan 
sonra da gücləndirəcəyik. Dövlətimiz bu münaqişənin həllində 
öz sözünü deyəcək və bir daha demək istəyirəm ki, Azərbaycan 
Ordusu Ali Baş Komandanın əmrini icra edəcəkdir. 
Eşq olsun Azərbaycan Ordusuna! 
Yaşasın Azərbaycan! 
* * * 
 
Sonra Silahlı Qüvvələrin şəxsi heyətinin və hərbi texnikanın 
təntənəli keçidi başladı. 
Meydana əvvəlcə Azərbaycan Respublikasının Dövlət bay-
rağı gətirildi. 
Uzun illərdən sonra ulu öndər Heydər Əliyevin yenidən 
dalğalandırdığı Azərbaycan Xalq Cümhuriyyətinin şanlı üçrəngli 
bayrağı bu gün də etibarlı əllərdədir. Prezident, Silahlı Qüvvələrin 
 171 
Ali Baş Komandanı İlham Əliyev demişdir: «Bizim bayrağımız 
qürur mənbəyimizdir. Bizim bayrağımız canımızdır, ürəyimizdir. 
Bu gün Azərbaycanın hər bir yerində Dövlət bayrağı dalğalanır. 
Bizim bayrağımız Dağlıq Qarabağda, Xankəndidə, Şuşada da 
dalğalanacaqdır!». 
Dövlət bayrağının ardınca quruda, dənizdə və havada 
müqəddəs Vətənin keşiyini çəkən Silahlı Qüvvələrin qoşun 
növlərinin döyüş bayraqlarını aparan hərbçilər addımlayırdılar. 
Azərbaycan əsgəri şücaət və rəşadət rəmzi olan bu bayraqlar 
altında daha böyük qələbələr qazanmaq əzmindədir. 
Sonra ümummilli lider Heydər Əliyevin 42 il öncə yaratdığı və 
Azərbaycanın hərb tarixində xüsusi yeri olan Cəmşid Naxçıvanski 
adına Hərbi liseyin kursantları, quru qoşunlarının, hərbi hava və 
hərbi dəniz qüvvələrinin zabit bölükləri, Heydər Əliyev adına 
Azərbaycan Ali Hərbi Məktəbinin, Ali Hərbi Təyyarəçilik və Ali 
Hərbi Dənizçilik məktəblərinin kursantları tribunanın önündən 
vüqarla keçdilər. 
Onların ardınca cəbhə bölgələrindəki hərbi birlikləri təmsil 
edən motoatıcılar addımlayırdılar. Ölkəmizin müstəqilliyinin və 
ərazi bütövlüyünün qorunub saxlanmasında xüsusi xidmətlərinə 
görə Azərbaycan Respublikası Prezidentinin sərəncamı ilə orden 
və medallarla təltif olunmuş döyüşçülərimiz onların sıralarında 
idi. 
Doğma Azərbaycanımızın qorxmaz, igid övladları – Xüsusi 
Dövlət Mühafizə Xidmətinin Milli Qvardiyasının, Milli Təhlü-
kəsizlik Nazirliyinin, Fövqəladə Hallar Nazirliyi Mülki Müdafiə 
Qoşunlarının bölmələri, Dövlət Sərhəd Xidmətinin hərbi qulluq-
çuları, Daxili İşlər Nazirliyi Daxili Qoşunlarının xüsusi təyi-
natlıları, Hərbi Dəniz Qüvvələrinin dəniz piyadaları, beynəlxalq 
təhlükəsizliyin qorunmasında fəal iştirak edən Silahlı Qüvvələ-
rimizin sülhməramlıları, Müdafiə Nazirliyinin xüsusi təyinatlıları 
da nizami addımlarla tribunanın önündən keçdilər. 
Azadlıq meydanındakı hərbi paradda mətin addımlarla Ali 
Baş Komandanın qarşısından keçən igidlərimiz ötən qısa müd-
dətdə Azərbaycanda ordu quruculuğu sahəsində əldə olunan in-
 172 
kişafı əyani nümayiş etdirdilər. Prezident İlham Əliyevin 
dəfələrlə vurğuladığı kimi, Milli Ordumuzda minlərlə, on min-
lərlə Mübariz kimi, Fərid kimi qəhrəmanlar vardır. Onlar Ali 
Baş Komandanın əmrini gözləyirlər. Onlar öz doğma tor-
paqlarını azad etməyə hər an hazırdırlar. Azərbaycan Ordusu 
Cənubi Qafqazda ən qüdrətli, ən peşəkar, ən mübariz ordudur. 
Daha sonra müqəddəs Azərbaycan bayrağı altında hərbi 
texnikanın keçidi başladı. 
Azadlıq meydanına əvvəlcə düşmənin canlı qüvvəsini və 
zirehli texnikasını məhv etmək üçün nəzərdə tutulmuş, üzərində 
müxtəlif silah sistemləri quraşdırılmış «Gürzə», «Bəbir» və 
«Əqrəb» xüsusi avtomobilləri daxil oldu. 
Onların ardınca meydandan üzərində müxtəlif çaplı pu-
lemyotlar quraşdırılmış «Land Rover» avtomobilləri, döyüş 
zamanı şəxsi heyətin daşınması və yüngül zirehli texnikaların, 
sığınacaqlardakı canlı qüvvələrin, eləcə də zirehli texnikaların 
məhv edilməsi üçün nəzərdə tutulmuş «Kobra» yüngül zirehli 
döyüş maşınları, şəxsi heyətin döyüş meydanında daşınmasını 
təmin edən transportyorlar, ZPT, «Storm-Sofa» markalı zirehli 
maşınlar və 107 millimetrlik reaktiv buraxıcı qurğular keçdi. 
Ölkəmizdə istehsal olunan «Şahin» və «Qaranquş» pilotsuz 
uçuş aparatlarının nümayişi hərbi parada tamaşa edənlərdə 
daha böyük maraq doğurdu. Bu aparatlar düşmənin taktiki 
dərinliklərində kəşfiyyat aparılması üçün istifadə edilən ən 
müasir və səmərəli texnikadır. Bu aparatlar geniş ərazilərdə 
mühüm obyektlərin kəşfiyyatını aparmağa imkan verir.  
Sonra meydandan Azərbaycanın müdafiə sənayesinin 
istehsalı olan və beynəlxalq sərgilərdə böyük maraqla qar-
şılanan «Maral» və «Maral-1» zirehli döyüş maşınları keçdi. 
Düşmənin canlı qüvvə və hərbi texnikasını məhv etmək üçün 
nəzərdə tutulmuş bu maşınlar yüksək keçid manevrinə malikdir. 
Zirehli döyüş maşınlarının ardınca meydana «Gürzə» 
haubitsaları, ilk dəfə hərbi paradda nümayiş etdirilən «SANİ» 
minaatan sistemləri, eləcə də «Cardom» tipli özüyeriyən 
 173 
minaatanlar, Müdafiə Sənayesi Nazirliyinin müəssisələrinin 
istehsalı olan 82 millimetrlik minaatanlar daxil oldu. 
Ən müasir reaktiv yaylım atəş sistemləri, «Sakarya», «Qrad-
1M», «Leysan», «Ekstra», «Smerç»lər, «Toçka-U» raket 
kompleksləri tribunanın önündən keçdi. Bu raket kompleksləri 
ən uzaq dərinlikdə günün istənilən vaxtında düşmənin hərbi 
təyinatlı strateji obyektlərinə tələfat vermək üçün nəzərdə 
tutulub. 
Sonra Müdafiə Nazirliyi Hərbi Hava Qüvvələrinin Hava 
Hücumundan Müdafiə Qoşunlarının döyüş texnikaları meydana 
daxil oldu. 
Azərbaycanda yüksək dəqiqliklə aparılmış modernləşdirmə 
nəticəsində «Kaman-2T» zenit-raket kompleksinin maksimal 
vurma qabiliyyəti 35 kilometrə çatdırılıb. Yüksək hündürlükdə 
uçan sürətli təyyarələri, qanadlı raketləri vurmaq üçün təyin 
edilmiş «Qalxan» zenit-raket kompleksinin hədəfi məhvetmə 
zonasının uzaq məsafəsi 250 kilometrdir. «S-300–Favorit» 
zenit-raket kompleksi sonuncu və ən müasir radar sistemidir. 
Bu radar sistemi eyni anda 115 müxtəlif hədəfi müşahidə et-
məyə qadirdir. «S-300 PMU-2-Favorit» zenit-raket sisteminin 
məhvetmə zonasının məsafəsi isə hədəflərə qarşı 200 ki-
lometrdir. 
Azərbaycanda modernləşdirilmiş yüksək döyüş qabiliyyətinə 
malik, hədəf üzrə ikikanallı «OSA-AK» mobil, avtonom, yaxın 
məsafəli zenit raket kompleksinin məhvetmə zonasının uzaq 
məsafəsi 12, hədəfləri vurmaq hündürlüyü 7 kilometrə qədər 
artırılıb. «BUK-1MB-569» zenit-raket kompleksi ilk dəfə olaraq 
Azadlıq meydanında təqdim edilir. Bu kompleks bütün növ 
döyüş fəaliyyətlərində, həmçinin mühüm hərbi və iqtisadi geniş 
hündürlük diapazonunda qorunması, uçan pilotlu, pilotsuz hava 
hücumu vasitələri, qanadlı və ballistik raketləri məhv etmək 
üçündür. 
Daha sonra yüksək atış sürətinə malik top və tank əleyhinə 
idarəolunan raket sistemi ilə silahlanmış «BMP-2» piyada döyüş 
maşınları, Azərbaycanda modernləşdirilmiş, atəşi və döyüşü 
 174 
idarəetmə sistemləri xeyli təkmilləşdirilmiş «T-72M-1» tankları, 
piyadaların ən müasir və güclü döyüş maşını «BMP-3»lər 
tribunanın önündən keçdi. «T-90S» tankları, «TOS-1A» ağır 
odatan sistemləri, «MSTA-S» özüyeriyən artilleriya haubitsaları 
hərbi paradda ilk dəfədir iştirak edir. «TOS-1A» qurğusu yaylım 
atəşilə 4 hektar ərazidə hər cür hədəfi məhv etmək imkanına 
malikdir. 
Ağır artilleriyanın keçidi «Qvozdika», «Akasiya» özüyeriyən 
haubitsalarının və postsovet məkanında ən nəhəng, uzaqvuran və 
strateji təyinatlı silah olaraq hazırda Azərbaycan Silahlı Qüv-
vələrinin silahlandırılmasında mövcud olan özüyeriyən «Pion» 
topları ilə başa çatdı. 
Ölkəmizin müdafiə potensialının əsaslı şəkildə möhkəmlən-
dirilməsində Müdafiə Sənayesi Nazirliyinin yaradılması da mühüm 
rol oynayıb. Qısa müddətdə rəqabətə davamlı müdafiə sənayesini 
formalaşdıran Azərbaycan artıq NATO standartları səviyyəsində 
məhsullar istehsalını qaydaya salır və beynəlxalq müdafiə sənayesi 
sərgilərində uğurla təmsil olunur. Hərbi paradda nümayiş 
etdirilən texnikalar ən müasir elmi-texniki yeniliklər 
səviyyəsindədir və istənilən döyüş tapşırığını dəqiqliklə yerinə 
yetirməyə hərtərəfli imkan verir. 
Müdafiə Nazirliyinin Hərbi Dəniz Qüvvələrinə məxsus 40-dək 
gəmi hərbi reyddə sıralanmışdı. Digər qoşun növləri kimi, Hərbi 
Dəniz Qüvvələri də məhz ümummilli liderimiz Heydər Əliyevin 
uzaqgörən siyasəti sayəsində formalaşmış və müasir nizami qüv-
vəyə çevrilmişdir. Azərbaycan Hərbi Dəniz Qüvvələrinin qarşısın-
da Xəzər dənizinin Azərbaycana aid hissəsində dövlətimizin 
maraqlarını qorumaq vəzifəsi durur. Hərbi Dəniz Qüvvələri Xəzər 
dənizinin Azərbaycan sektorunda əlverişli əməliyyat rejiminin 
saxlanılması üzrə əməliyyat planlarını mütəmadi olaraq təkmil-
ləşdirir, döyüş hazırlığının keyfiyyətini yüksəldir. Artıq müasir 
standartlara cavab verən hərbi donanmamız formalaşdırılmış və 
peşəkar kadrlar yetişdirilmişdir. Hərbi Dəniz Qüvvələri istənilən 
döyüş tapşırığını yüksək səviyyədə yerinə yetirməyə qadirdir. 
 175 
Sonra Azadlıq meydanı üzərində Azərbaycan Hərbi Hava 
Qüvvələri döyüş təyyarələrinin və helikopterlərinin uçuşu hərbi 
paraddakı xüsusi əhval-ruhiyyəni daha da gücləndirdi. Hərbi 
paradda 100-dən çox, o cümlədən döyüş, təlim-məşq təyyarələri və 
helikopterlər  iştirak edirdi. 
Hərbi Hava Qüvvələrinin uçuş nümayişi «Mi-17» tipli 
helikopterin Azərbaycanın Dövlət bayrağını aparması ilə açıldı. 
Uçuş nümayişini «L-39» təlim-məşq, modernləşdirilmiş «MiQ-29» 
qırıcı-bombardmançı, «SU-25» hücumçu təyyarə qrupları davam 
etdirdi. 
Sonra milli şahinlərimiz «Mi-17» və «Mi-24» helikopterlərini 
də məharətlə idarə edərək, yüksək peşəkarlıq və döyüş qabiliy-
yətinə malik olduqlarını bir daha təsdiqlədilər. Yeni istehsal olu-
nan və hərbi paradda ilk dəfə iştirak edən, gecə və gündüz ən 
mürəkkəb hava şəraitində uçmağa qadir «Mi-35M» döyüş-hücum 
helikopterləri qrupu da Azadlıq meydanı üzərindən keçdi. 
Azərbaycanın milli şahinlərinin məharətlə idarə etdikləri «SU-
25» hücumçu təyyarə qrupu səmada Azərbaycan bayrağının 
üzərindəki 3 rəngin təsvirini yaratdı. 
Azərbaycan Respublikası Silahlı Qüvvələrinin 95 illiyinə həsr 
olunmuş təntənəli hərbi paradın bu cür rəmzi sonluqla başa 
çatması müqəddəs bayrağımızın tezliklə işğaldan azad ediləcək 
Vətən torpaqlarında əzəmətlə dalğalanacağına olan ümidlərimizi 
daha da artırdı, xalqımızın bu yolda dönməzliyini və qətiyyətini, 
ordumuzun güc və qüdrətini növbəti dəfə təcəssüm etdirdi. 
 
 176 
 
AMERİKA BİRLƏŞMİŞ ŞTATLARININ 
PREZİDENTİ ZATİ-ALİLƏRİ  
CƏNAB BARAK OBAMAYA 
 
Hörmətli cənab Prezident! 
Amerika Birləşmiş Ştatlarının milli bayramı – Müs-
təqillik Günü münasibətilə Sizi və Sizin simanızda bütün 
xalqınızı Azərbaycan xalqı adından və şəxsən öz adımdan 
səmimi-qəlbdən təbrik edirəm. 
Azərbaycan Respublikası ilə Amerika Birləşmiş Ştatları 
arasındakı münasibətlər bizim üçün xüsusi əhəmiyyət daşıyır. 
Ötən dövrdə bu münasibətlərin keçdiyi böyük inkişaf yolu 
məmnunluq doğurur. 
Bu gün Azərbaycan ilə Birləşmiş Ştatları möhkəm dostluq və sıx 
əməkdaşlıq münasibətləri birləşdirir. Enerji təhlükəsizliyinin təmin 
edilməsi sahəsində birgə işimiz münasibətlərimizi strateji tərəfdaşlıq 
səviyyəsinə yüksəltmişdir. Dünyanın ən qaynar nöqtələrində 
beynəlxalq birliyin sülhyaratma missiyasında iştirakımız 
tərəfdaşlığımızı daha da möhkəmləndirir. 
Biz həmçinin xalqımızın qarşılaşdığı ən ağrılı problem olan 
Ermənistan–Azərbaycan, Dağlıq Qarabağ münaqişəsinin 
beynəlxalq hüquq normaları əsasında sülh yolu ilə ədalətli həlli 
üçün ATƏT-in Minsk qrupunun həmsədri kimi, Birləşmiş 
Ştatların və şəxsən Sizin, cənab Prezident, səylərinizə böyük 
ümidlər bəsləyirik. 
Hörmətli cənab Prezident, belə bir əlamətdar gündə Sizə 
möhkəm cansağlığı, işlərinizdə uğurlar, dost Amerika xalqına 
isə daim əmin-amanlıq və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
 Bakı, 27 iyun 2013-cü il 
 177 
 
 
 
 
QƏTƏR DÖVLƏTİNİN ƏMİRİ  
ƏLAHƏZRƏT ŞEYX TƏMİM BİN  
HƏMƏD ƏL-TANİYƏ 
 
Əlahəzrət! 
Qətər Dövlətinin Əmiri kimi fəaliyyətə başlamağınız 
münasibətilə Sizi səmimi-qəlbdən təbrik edirəm. 
Mən Azərbaycan–Qətər münasibətlərinin inkişafına böyük 
əhəmiyyət verirəm. Ümidvaram ki, xalqlarımızın iradəsindən 
qaynaqlanan dostluq əlaqələrimizin daim möhkəmləndirilməsi, 
ikitərəfli və çoxtərəfli qaydada əməkdaşlığımızın bundan sonra 
da müvəffəqiyyətlə davam etdirilməsi üçün birgə səylər 
göstərəcəyik. 
Bir daha Sizə təbriklərimi yetirir, möhkəm cansağlığı, 
xoşbəxtlik, qardaş Qətər xalqının rifahı naminə qarşıdakı 
fəaliyyətinizdə uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 27 iyun 2013-cü il 
 
 
 178 
 
 
 
BELARUS RESPUBLİKASININ PREZİDENTİ  
ZATİ-ALİLƏRİ  
CƏNAB ALEKSANDR LUKAŞENKOYA 
 
Hörmətli Aleksandr Qriqoryeviç! 
Azərbaycan xalqı adından və şəxsən öz adımdan Sizi və 
Sizin şəxsinizdə bütün Belarus xalqını milli bayram – 
Müstəqillik Günü münasibətilə ürəkdən təbrik edirəm. 
Azərbaycan və Belarusu tarixən yaranmış dostluq və əmək-
daşlıq münasibətləri bağlayır. Sevindirici haldır ki, bu gün 
həmin münasibətlər strateji tərəfdaşlıq səviyyəsinə çatmışdır. 
Əminəm ki, birgə səylərimiz bundan sonra da Azərbaycan–
Belarus ikitərəfli əməkdaşlığının, bizim çoxplanlı qarşılıqlı 
fəaliyyətimizin genişlənməsinə yönələcəkdir. Şübhə etmirəm ki, 
yaxın vaxtlarda Sizinlə Bakıda görüşümüz buna kömək 
edəcəkdir. 
Hörmətli Aleksandr Qriqoryeviç, bu əlamətdar gündə sizə 
möhkəm cansağlığı və uğurlar, dost Belarus xalqına sülh və 
firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 27 iyun 2013-cü il 
 
 
 
 179 
 
 
 
RUMINİYA RESPUBLİKASININ  BAŞ NAZİRİ 
VİKTOR PONTANIN BAŞÇILIQ ETDİYİ  
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
27 iyun 2013-cü il 
 
Azərbaycan Respublikasının Prezidenti İlham Əliyev 
iyunun 27-də Rumıniyanın Baş naziri Viktor Pontanın başçılıq 
etdiyi nümayəndə heyətini qəbul etmişdir. 
Dövlətimizin başçısı Azərbaycan ilə Rumıniya arasında fəal 
əməkdaşlıq əlaqələrinin inkişafından məmnunluğunu ifadə etdi. 
Ölkələrimiz arasında güclü ikitərəfli münasibətlərin mövcud 
olduğunu vurğulayan prezident İlham Əliyev özəl sektorda yaxşı 
əməkdaşlığın yaradılması, həmçinin iqtisadi, investisiya qoyuluşu 
və digər sahələrdə əlaqələrin genişləndirilməsi ilə bağlı 
imkanların müəyyənləşdirilməsinin önəmini qeyd etdi. 
Dövlətimizin başçısı Rumıniyanın Baş naziri Viktor Pontanın 
Azərbaycana səfərinin uğurla inkişaf edən əlaqələrimizin daha da 
genişləndirilməsi ilə bağlı məsələlərin müzakirəsi üçün yaxşı 
imkan yaradacağına ümidvar olduğunu bildirdi. 
Ölkələrimiz arasında siyasi əlaqələrin yüksək səviyyədə olduğunu 
vurğulayan Rumıniyanın Baş naziri Viktor Ponta ölkəsinin Avropa 
İttifaqında Azərbaycanın ən yaxın dostlarından biri olaraq qalmaqda 
davam edəcəyini qeyd etdi. Azərbaycan prezidentinin Rumıniyaya, 
Rumıniya prezidentinin isə Azərbaycana səfərlərini məmnunluqla 
xatırladan Baş nazir ikitərəfli münasibətlərimizin daha da 
möhkəmləndirilməsində siyasi əlaqələrlə yanaşı, iqtisadi əlaqələrin də 
əhəmiyyətini qeyd etdi. 
Görüşdə birgə layihələrin həyata keçirilməsi, enerji sahəsində 
əməkdaşlıq və digər məsələlər ətrafında fikir mübadiləsi aparıldı. 
 180 
 
 
 
MONQOLUSTAN RESPUBLİKASININ  
PREZİDENTİ ZATİ-ALİLƏRİ  
CƏNAB SAXİAQİYN ELBEQDORJA 
 
Hörmətli cənab Prezident! 
Monqolustan Respublikasının Prezidenti vəzifəsinə ye-
nidən seçilməyiniz münasibətilə Sizi səmimi-qəlbdən təbrik 
edirəm. 
Ümidvaram ki, Azərbaycan ilə Monqolustan arasındakı 
dostluq və əməkdaşlıq münasibətlərinin inkişafı yolunda bun-
dan sonra da birgə səylərimizi davam etdirəcəyik. 
Sizə möhkəm cansağlığı, xoşbəxtlik, dost Monqolustan 
xalqının rifahı naminə fəaliyyətinizdə uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 28 iyun 2013-cü il 
 
 
 
 
 
 
 181 
 
 
 
AVROPA XALQ PARTİYASININ XARİCİ 
ƏLAQƏLƏR ÜZRƏ EKSPERT QRUPUNUN 
HƏMSƏDRİ, İTALİYANIN SABİQ XARİCİ İŞLƏR 
NAZİRİ FRANKO FRATTİNİNİN BAŞÇILIQ 
ETDİYİ NÜMAYƏNDƏ  
HEYƏTİ İLƏ GÖRÜŞ 
 
Prezident sarayı  
 
28 iyun 2013-cü il 
 
Azərbaycan Respublikasının Prezidenti İlham Əliyev 
iyunun 28-də Avropa Xalq Partiyasının Xarici Əlaqələr üzrə 
ekspert qrupunun həmsədri, İtaliyanın sabiq Xarici İşlər naziri 
Franko Frattininin başçılıq etdiyi nümayəndə heyətini qəbul 
etmişdir. 
Görüşdə Azərbaycan ilə Avropa İttifaqı arasında əlaqələrin 
uğurla inkişaf etdiyi bildirildi, prezident İlham Əliyevin Brüsselə 
səfəri və səfər zamanı əməkdaşlığımızın genişləndirilməsinə dair 
Avropa İttifaqının rəhbərləri ilə apardığı səmərəli müzakirələrin 
önəmli olduğu qeyd edildi. Yeni Azərbaycan Partiyası ilə Avropa 
Xalq Partiyası arasında əməkdaşlığı genişləndirməyin əhəmiyyəti 
vurğulandı, Avropa Xalq Partiyasının Xarici Əlaqələr üzrə ekspert 
qrupunun həmsədri, İtaliyanın sabiq Xarici İşlər naziri Franko 
Frattininin ölkəmizə səfərinin bu əməkdaşlığın genişləndirilməsi 
işinə xidmət edəcəyinə əminlik ifadə olundu. Söhbət zamanı, 
həmçinin Avropanın bəzi qurumlarının, o cümlədən Avropa Xalq 
Partiyasının bəzi nümayəndələrinin Azərbaycanda gedən inkişaf 
prosesləri ilə əlaqədar həqiqətə uyğun olmayan qeyri-obyektiv 
mövqe nümayiş etdirmələrinin əməkdaşlığımızın genişləndirilməsi 
işinə xidmət etmədiyi vurğulanaraq bu məsələlər ətrafında da fikir 
mübadiləsi aparıldı. 
 182 
 
 
 
FRANSA RESPUBLİKASININ PREZİDENTİ  
ZATİ-ALİLƏRİ  
CƏNAB FRANSUA OLLANDA 
 
Hörmətli cənab Prezident! 
Fransa Respublikasının milli bayramı münasibətilə Sizi 
və Sizin simanızda bütün xalqınızı öz adımdan və Azərbaycan 
xalqı adından səmimi-qəlbdən təbrik edirəm. 
Mən Azərbaycan–Fransa münasibətlərinə böyük əhəmiyyət 
verirəm. Yüksək səviyyəli siyasi təmaslarımız, qarşılıqlı faydalı 
iqtisadi əməkdaşlığımız, davamlı mədəni əlaqələrimiz 
ölkələrimizin və xalqlarımızın dostluğunu nümayiş etdirən 
mühüm amillərdir. 
Regionumuzda sülhün və sabitliyin bərqərar olması pro-
sesində Fransanın mövqeyi bizim üçün əhəmiyyətlidir. Biz 
xalqımızın ən ağrılı problemi olan Ermənistan–Azərbaycan, 
Dağlıq Qarabağ münaqişəsinin beynəlxalq hüquq normaları 
əsasında sülh yolu ilə ədalətli həlli üçün ATƏT-in Minsk 
qrupunun həmsədri kimi, Fransanın və şəxsən Sizin, cənab 
Prezident, səylərinizə böyük ümidlər bəsləyirik. 
Bu əlamətdar gündə Sizə möhkəm cansağlığı, işlərinizdə 
uğurlar, dost Fransa xalqına isə daim sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
  
Bakı, 1 iyul 2013-cü il 
 
 
 
 
 183 
 
 
 
 
MONTENEQRO RESPUBLİKASININ  
PREZİDENTİ ZATİ-ALİLƏRİ  
CƏNAB FİLİP VUYANOVİÇƏ 
 
Hörmətli cənab Prezident! 
Monteneqronun milli bayramı münasibətilə Sizi və bütün 
xalqınızı Azərbaycan xalqı adından və şəxsən öz adımdan 
ürəkdən təbrik edirəm. 
Bu gün Azərbaycan–Monteneqro əlaqələri dinamik inkişaf 
yolundadır. Yüksək səviyyədə qarşılıqlı səfərlərimiz və 
ölkələrimiz arasındakı əməkdaşlığa dair imzalanan sənədlər bu 
inkişafa güclü təkan vermişdir. 
İnanıram ki, dövlətlərarası münasibətlərimizin bütün sahə-
lərdə dərinləşməsi və əməkdaşlığımızın əhatə dairəsinin ge-
nişlənməsi üçün səylərimizi bundan sonra da ardıcıl şəkildə 
davam etdirəcəyik. 
Bu xoş gündə Sizə möhkəm cansağlığı, işlərinizdə uğurlar, 
dost Monteneqro xalqına isə daim sülh və tərəqqi arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 1 iyul 2013-cü il 
 
 
 
 
 
 
 
 184 
 
    
 
 
ŞİRVAN ŞƏHƏRİNƏ SƏFƏR  
 
1 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 1-də Şirvan şəhərinə səfərə gəlmişdir. 
Dövlətimizin başçısı əvvəlcə xalqımızın ümummilli lideri 
Heydər Əliyevin Şirvan şəhərinin mərkəzində ucaldılmış abidəsi 
önünə gül dəstəsi qoydu. 
Şirvan Şəhər İcra Hakimiyyətinin başçısı Mərdan Camalov 
abidənin ətrafında görülmüş abadlıq işləri barədə Azərbaycan 
prezidentinə məlumat verdi. 
 
     Bayraq Meydanında yaradılan şəraitlə tanışlıq  
 
Azərbaycan Respublikasının Prezidenti İlham Əliyev 
iyulun 1-də Şirvan şəhərindəki Bayraq Meydanında yaradılan 
şəraitlə tanış olmuşdur. 
Azərbaycanın əksər bölgələrində olduğu kimi, Şirvanda da 
yeni yaradılmış Bayraq Meydanı və burada ucaldılan Dövlət 
bayrağı möhtəşəmliyi ilə diqqəti cəlb edir. Bayraq Meydanı 
Heydər Əliyev prospektində, Şirvan şəhərinin giriş hissəsində 
yerləşir. Meydanın ümumi ərazisi 1,3 hektar, bayraq dirəyinin 
hündürlüyü 76 metrdir. Təbii mərmərlə üzlənmiş postamentin 
üzərində Azərbaycanın xəritəsi, Dövlət himninin mətni və Döv-
lət gerbi əks olunub. 
Meydan inşa olunarkən burada Azərbaycan memarlıq mək-
təbinin elementlərindən geniş istifadə edilmişdir. Bayraq 
Meydanının ərazisində geniş abadlıq işləri aparılmış, yaşıllıq 
zolağı salınmış, 6 minə yaxın ağac, müxtəlif növ gül və bəzək 
kolları əkilmiş, 5 min kvadratmetr sahədə çəmənlik salınmış, 
 185 
mərmər plitələr döşənmiş, müasir oturacaqlar qoyulmuş, işıq-
landırma sistemi quraşdırılmışdır.   
Dövlətimizin başçısı Bayraq Meydanında yaradılmış şəraiti 
yüksək qiymətləndirdi. 
 
        «Cənub» Elektrik Stansiyasının açılışı mərasimi  
 
Azərbaycan Respublikasının Prezidenti İlham Əliyev iyu-
lun 1-də Şirvana səfəri çərçivəsində «Cənub» Elektrik Stan-
siyasının açılışında iştirak etmişdir. 
Dövlətimizin başçısı əvvəlcə ulu öndər Heydər Əliyevin 
xatirəsini ehtiramla yad etdi, ümummilli liderin stansiyanın 
həyətindəki abidəsi önünə gül dəstəsi qoydu. 
Prezident İlham Əliyev avtobusla stansiyanın ərazisini 
gəzdi. «Azərenerji» Açıq Səhmdar Cəmiyyətinin prezidenti Eti-
bar Pirverdiyev dövlətimizin başçısına məlumat verdi ki, son 
illərdə Azərbaycanda elektroenergetika sisteminin inkişafı ilə bağlı 
mühüm tədbirlər icra olunub. Bu sahədə həyata keçirilən tədbirlər 
nəticəsində ölkəmizdə energetikanın maddi-texniki bazası 
möhkəmləndirilmiş, xeyli sayda modul tipli elektrik stansiyaları 
istifadəyə verilmişdir. Bununla da əhalinin elektrik enerjisi ilə 
təmin olunmasında ciddi nailiyyətlər qazanılıb. Bu sahədə 
beynəlxalq standartlara uyğun qanunvericilik bazası formalaşdırıl-
mışdır ki, bu da ölkədə enerji sisteminin müasir tələblər 
səviyyəsində inkişafına təkan verir. Bütün bunlarla yanaşı, indi 
mövcud elektrik stansiyalarının modernləşdirilməsi prosesi vüsət 
alıb.  2007-ci il dekabrın 24-də prezident İlham Əliyevin iştirakı ilə 
təməli qoyulan «Cənub» Elektrik Stansiyasında həyata keçirilən 
işlər də bunun bariz nümunəsidir. Bütün tikinti-quraşdırma və 
sazlama işləri respublikada ilk dəfə olaraq layihənin baş 
podratçısı yerli «Azenco» şirkəti tərəfindən həyata keçirilib. 
Stansiyanın ümumi ərazisi 20 hektardır. Tikintisində 800 nəfərin 
çalışdığı elektrik stansiyası fəaliyyətə başladıqdan sonra burada 
215 nəfər daimi işlə təmin ediləcəkdir. Ərazidə olan köhnə yaşayış 
yerlərinin əvəzinə beşmərtəbəli 60 mənzilli bina, ikimərtəbəli 
 186 
mehmanxana, üçmərtəbəli Qonaq evi, 14 fin evi və yeməkxana 
tikilib. Stansiyanın ərazisində yaşıllaşdırma işləri aparıılıb, 30 min 
ağac, 60 mindən çox müxtəlif gül kolu əkilib. Ərazidə 61 min 
kvadratmetr sahədə beton yol salınıb. Hazırda əhalinin tələbatı 
nəzərə alınaraq ötürücü və paylayıcı şəbəkələrin genişləndirilməsi 
istiqamətində atılan addımlara, bu məsələdə ekoloji təhlükəsizliyin 
diqqət mərkəzində saxlanmasına xüsusi əhəmiyyət verilir. Bu prin-
sip «Cənub» Elektrik Stansiyasının fəaliyyətində də başlıca meyara 
çevrilib. Bu mühüm amili şərtləndirən digər məsələ indi 
Azərbaycanda bərpa olunan və alternativ enerji mənbələrinin 
yaradılmasına xüsusi diqqətin göstərilməsidir. Bununla bağlı artıq 
konkret tədbirlər həyata keçirilir və bu da ölkəmizin 
elektroenergetika infrastrukturunun daha da 
möhkəmləndirilməsinə xidmət edir. «Cənub» Elektrik Stansiyası 
isə böyük regional infrastruktur layihəsi olmaqla, ölkəmizin enerji 
təhlükəsizliyinə mühüm töhfə verəcəkdir. 
Ölkənin cənub bölgəsində 50 il əvvəl istismara verilmiş «Şir-
van» Elektrik Stansiyası istismar müddətini 2 dəfə başa vurduğuna 
görə prezident İlham Əliyevin 2005-ci ildə imzaladığı sərəncamla 
Şirvan şəhərində «Cənub» Elektrik Stansiyası inşa edilmişdir. 
Stansiyanın gücü 780 meqavatdır. 
Prezident İlham Əliyev «Sahil» nasos stansiyasında oldu. 
Bildirildi ki, nasos stansiyasında hər birinin məhsuldarlığı 
saatda 80 min kubmetr olan 3  qaz kompressoru quraşdırılmış, Kür 
çayı üzərində diametri 2  min millimetr olan 2  kollektorlu  4 nasosdan 
ibarət 3 kilometr uzunluğunda susoyuducu sistemi yaradılmışdır. 
Burada 2 köməkçi işəsalma və qızdırıcı qazan quraşdırılıb. 
Stansiyada hər birinin məhsuldarlığı saatda 100 ton olan 2 
qurğudan ibarət sutəmizləmə sistemi də fəaliyyət göstərir. «Sahil» 
nasos stansiyasında quraşdırılan avadanlıqlar ən müasir tələblərə 
cavab verir. 
Dövlətimizin başçısı «GİS» tipli qapalı 330/220/110 kilovoltluq 
yarımstansiyanın fəaliyyəti ilə də maraqlandı. Burada xidmətə 
ehtiyacı olmayan qazla izolə edilmiş 3 qapalı yarımstansiyada hər 
birinin gücü 180 meqavolt amper olan 6 yüksəldici transformator, 
 187 
hər birinin gücü 250 meqavolt amper olan 4 sistem transformatoru 
və hər birinin gücü 25 meqavolt amper olan  4 xüsusi sərfiyyat 
transformatoru quraşdırılıb. Yarımstansiyada ümumi uzunluğu 50 
kilometr olan 330, 220 və 110 kilovoltluq kabel və hava xətləri, 
həmçinin uzunluğu 130 kilometr olan      220 kilovoltluq 2 dövrəli 
«Cənub Elektrik Stansiyası – Böyük Şor Yarımstansiyası» hava 
xətti çəkilib. 
Qeyd edildi ki, 110 kilovoltluq xətlər Sumqayıt Texnologiyalar 
Parkının istehsalıdır. Ümumilikdə, stansiyada Sumqayıt 
Texnologiyalar Parkının istehsalı olan 150 kilometr uzunluğunda 
6 və 0,4 kilovoltluq güc, həmçinin 100 kilometrdən çox siqnal və 
ölçü kabelləri çəkilib. 
Stansiyanın baş korpusunda ən müasir avadanlıq quraşdırılıb. 
Burada hər birinin gücü 128 meqavat olan   4 qaz turbini, hər biri-
nin gücü 135 meqavat olan 2 buxar turbini, hər birinin məh-
suldarlığı saatda 186 ton olan 4 qazan-utilizator və hər birinin 
gücü 160 meqavolt amper olan 6 generator və digər zəruri ava-
danlıqlar qoyulub. Baş korpusda 1,5 milyon kubmetrdən çox 
torpaq işləri görülmüşdür. Burada dəmir-beton məmulatın həcmi 
82 min kubmetrdir. «Cənub» Elektrik Stansiyasının faydalı iş 
əmsalı 52 faiz, 1 kilovat/saat elektrik enerjisinin istehsalına sərf 
olunan şərti yanacağın miqdarı isə 237 qramdır. Müqayisə üçün 
deyək ki, əvvəlki «Şirvan» Elektrik Stansiyasında bu göstəricilər 
müvafiq olaraq 26 faiz və 460 qram təşkil edirdi. Digər analoji 
stansiyalardan fərqli olaraq burada 3 yanacaq növündən – qaz, 
mazut və dizel yanacağından istifadə etmək imkanı vardır. 
Stansiyanın fəaliyyəti yüksək keyfiyyətli olmaqla yanaşı, həm də 
qənaətcilliyi ilə seçilir. Bu nəhəng infrastruktur qurğusunun fəaliy-
yətə başlaması ilə ildə 780 milyon kubmetr qaza və 650 min ton 
mazuta qənaət etmək mümkündür. Stansiya ildə 6 milyard 
kilovat/saat elektrik enerjisi istehsal etməyə imkan verəcəkdir. 
Mütəxəssislərin hesablamalarına görə, stansiya öz dəyərini 
maksimum 4 ilə tam ödəyəcəkdir. 
 188 
Azərbaycan prezidentinə məlumat verildi ki, sutəmizləyici 
stansiya da ən müasir avadanlıqla təchiz edilib. Stansiyanın Kür 
çayından götürülən xam su məhsuldarlığı saatda 430 kubmetrdir. 
Bildirildi ki, stansiyaya lazım olan əsas avadanlıq dünyanın 70-
ə yaxın aparıcı şirkətindən alınıb. Bununla yanaşı, bir çox zəruri 
avadanlıq, o cümlədən metal konstruksiyalar, körpülü kranlar, 
borular, mazut çənləri və digər avadanlıqlar yerli «Azenco» şirkəti 
tərəfindən hazırlanıb. 
Prezident İlham Əliyev stansiyanın idarəetmə mərkəzində 
yaradılan şəraitlə tanış oldu. Məlumat verildi ki, bu mərkəzdə 
stansiyanın idarə olunması və müşahidə kameraları ilə qurğunun 
ərazisinə nəzarət həyata keçirilir. Stansiyanın bütün avadanlığının 
qoşulub-açılması da buradan idarə olunur. 
Dövlətimizin başçısı «Cənub» Elektrik Stansiyasını işə saldı. 
Sonra prezident İlham Əliyev şəhər ictimaiyyətinin nüma-
yəndələri ilə görüşdü. 
  
 
 
 
 
 
 
 
 
 
 
 
 
 
 
 
 
 
 
 189 
 
ŞİRVAN ŞƏHƏR İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ  
 
1 iyul 2013-cü il  
  
Əziz dostlar! 
Bu gün çox gözəl və əlamətdar bir gündür. Şirvan 
şəhərində «Cənub» Elektrik Stansiyası işə başlayır. Bu əla-
mətdar hadisə münasibətilə sizi ürəkdən təbrik edirəm. Bu 
stansiyanın tikintisində iştirak etmiş bütün vətəndaşları 
salamlayıram, onlara minnətdarlığımı bildirirəm. 
Bu stansiya müstəqillik dövründə tikilmiş ən böyük elektrik 
stansiyasıdır. 780 meqavat gücündə olan stansiya Azərbaycanın 
enerji potensialını gücləndirəcək, imkan verəcəkdir ki, ölkə 
iqtisadiyyatı bundan sonra da uğurla inkişaf etsin. Çünki elektrik 
stansiyalarının fəaliyyəti ümumi inkişafa təkan verir. 
Son 10 il ərzində Azərbaycanda 14 elektrik stansiyası tikil-
mişdir. Ümumi stansiyaların sayı isə 23-dür, 10 il ərzində 
təxminən 3 min meqavat gücündə stansiyalar tikilmişdir və 
hazırda ümumi generasiya gücümüz 6 min meqavatdır. 
Bu stansiyada ən son texnologiyalar tətbiq edilmişdir, ən müasir 
standartlara cavab verir. Deyə bilərəm ki, bu, bölgənin ən müasir 
stansiyasıdır və burada quraşdırılmış bütün avadanlıq ən yüksək 
səviyyədədir. Sevindirici hal ondan ibarətdir ki, stansiyanın 
tikintisində Azərbaycan mütəxəssisləri işləmiş və bu stansiyanı 
Azərbaycan şirkətləri tikmişdir. Bu da zəmanənin əlamətidir. İlk 
illərdə biz daha çox xarici şirkətlərə üz tuturduq, onları bu işlərə cəlb 
edirdik. Amma indi Azərbaycan şirkətləri belə nəhəng obyektləri 
tikə bilir və tikir də. 
Əminəm ki, bu stansiyanın fəaliyyəti nəticəsində bölgə qar-
şısında, ölkə qarşısında duran bütün vəzifələr icra ediləcəkdir. 
Çünki Azərbaycanda gedən uğurlu inkişaf, sənayeləşmə prosesi 
diktə edir ki, bizdə generasiya gücləri yaradılsın. Əgər son 10 il 
ərzində 14 elektrik stansiyası tikilməsəydi, biz bu gün indiki 
 190 
iqtisadi inkişafa nail ola bilməzdik. Çünki Azərbaycanda hər il 
çoxlu sayda yeni müəssisə tikilir, yeni zavodlar, fabriklər açılır 
və beləliklə, ölkənin sürətli inkişafı təmin edilir. Generasiya 
gücləri, əlbəttə ki, bütün bu inkişafın təməlində durmalıdır və 
Azərbaycanda istehsal edilən enerji tələbatdan həmişə artıq 
olmalıdır. Bu gün bu belədir. Bu gün bizdə hələ ehtiyat vardır 
ki, sənayenin inkişafı davam etsin. Eyni zamanda, yeni 
stansiyaların tikintisi də nəzərdə tutulur. Gələn illərdə 2 min 
meqavat gücündə olan yeni stansiyalar tikilməlidir. 
Biz bərpa olunan elektrik enerjisinin yaradılması ilə ciddi 
məşğuluq. Su-elektrik stansiyaları tikilir, günəş elektrik stan-
siyalarının tikintisi nəzərdə tutulur və beləliklə, Azərbaycanda 
enerji sektorunda bütün məsələlər uğurla inkişaf edir və uğurla öz 
həllini tapır. 
Azərbaycanın inkişafı dünya miqyasında artıq bir reallıqdır. 
Bu inkişaf son 10 il ərzində özünü daha da çox göstərmişdir. Bu 
ilin 5 ayında qeyri-neft sektorumuz daha çox sənaye 
müəssisələrinin fəaliyyəti hesabına 11 faiz artmışdır. Əlbəttə, 
generasiya güclərinin yaradılması və inkişafı ümumi inkişafımıza 
xidmət göstərir. 
Bununla bərabər, Azərbaycan hazırda elektrik enerjisini qonşu 
ölkələrə də ixrac edir və əlbəttə, bu da bizim iqtisadi gücümüzü 
artırır. Energetika hər bir ölkənin əsas sahəsidir. Energetika 
inkişaf etmədən heç bir ölkə inkişaf edə bilməz. İnkişaf üçün 
mütləq generasiya gücləri lazımdır. Biz bu gücləri yaradırıq və 
yaradacağıq. Bununla bərabər, hazırda biz daha çox ötürücü 
xətlərə, paylayıcı şəbəkələrə diqqət yetiririk. Çünki generasiya 
gücləri yarandıqdan sonra, əlbəttə ki, diqqət bu istiqamətə 
yönəldilməlidir. Biz bunu edirik ki, enerji məsələləri tam şəkildə 
həllini tapsın. 
Ümumiyyətlə, Azərbaycanda enerji təhlükəsizliyi məsələləri 
uğurla icra edilir. Biz bütün vəzifələri ardıcıllıqla icra edirik. Bu 
gün Azərbaycan dünya miqyasında nadir ölkələrdəndir ki, enerji 
təhlükəsizliyini özü 100 faiz təmin edir. Bu, təbii resursların 
 191 
işlənməsi sahəsində özünü büruzə verir, generasiya güclərinin 
yaradılması da bu istiqamətdə bizə kömək edir. 
Enerji təhlükəsizliyi məsələləri hər bir ölkə üçün böyük əhə-
miyyət daşıyır. Hər bir ölkə çalışmalıdır ki, enerji təhlükəsizliyini 
təmin etsin. Bunsuz inkişaf mümkün deyildir. Bunsuz müstəqil 
inkişaf mümkün deyildir. Azərbaycan nəinki öz enerji 
təhlükəsizliyini təmin edib, eyni zamanda, digər ölkələrin enerji 
təhlükəsizliyinin təmin edilməsində də öz rolunu oynayır. Bu 
yaxınlarda qəbul edilmiş qərarlar Azərbaycanı dünya 
miqyasında, qlobal müstəvidə çox ciddi tərəfdaşa çevirir. 
Azərbaycan öz enerji resurslarını artıq neçə ildir ki, dünya 
bazarlarına çıxarır. Gələcəkdə təbii ehtiyatlarımızın dünya 
bazarlarına çıxarılması üçün əlavə imkanlar yaranır. 
Bu o deməkdir ki, Azərbaycan bundan sonra uzun illər 
ərzində öz iqtisadi gələcəyini təmin edir. Azərbaycanın uzun-
müddətli və dayanıqlı inkişafı üçün şərait yaradılır. Azərbaycanın 
dünyadakı rolu artır və yeri möhkəmlənir. Bu, ölkəmizin gücünü 
artıracaqdır. Çünki biz enerji siyasətimizi uğurla aparırıq və bu 
siyasət bəhrəsini verməkdədir. Biz bu siyasətdən əldə edilmiş 
gəlirləri bütün başqa sahələrə yönəldirik. 
Bu stansiyanın tikilməsi də enerji siyasətimizin təzahürüdür. 
Düzdür, bu stansiyanın tikilməsində xarici banklar və fondlar 
bizə dəstək olmuşlar. Əgər Azərbaycanın güclü maliyyə və 
iqtisadi imkanları olmasaydı, biz bu kreditləri ala bilməzdik. 
Amma bununla bərabər, indi biz özümüz kreditlər veririk və 
Azərbaycanın maliyyə vəziyyəti çox möhkəmdir. 
Biz bundan sonra da bütün işləri ardıcıllıqla görəcəyik. 
Azərbaycanın uğurlu inkişafı artıq reallıqdır, heç kimdə şübhə 
doğurmur. Azərbaycan hətta dünyanı bürümüş böhran illərində 
də öz inkişafını təmin etmişdir, inamla irəliyə getmişdir, 
insanların rifah halı yaxşılaşır, iqtisadiyyat artır. İqtisadiyyatın 
bütün sektorları inkişafdadır. Şaxələndirmə siyasəti öz nəticəsini 
verməkdədir. Beləliklə, uğurlu inkişaf üçün bütün imkanlar 
vardır. Sadəcə olaraq, gələn illərdə də biz bu ardıcıl siyasəti 
aparmalıyıq. Biz bütün sahələrdə, o cümlədən enerji sahəsində 
 192 
yeni təşəbbüslər irəli sürəcəyik, yeni addımlar atacağıq ki, 
uzunmüddətli dayanıqlı inkişafı təmin edək. 
Bu stansiyanın tikilməsi özlüyündə gözəl rəmzi xarakter 
daşıyır və onu göstərir ki, müstəqil Azərbaycan dövləti böyük 
işləri görməyə qadirdir. Bu stansiyanın işə salınması ilə biz, 
demək olar ki, standartlara cavab verməyən bütün köhnə 
stansiyaları artıq dayandırırıq. Stansiyanın iqtisadi cəhətdən 
böyük səmərəsi vardır. Burada sərfiyyat əvvəlki stansiya ilə 
müqayisədə təxminən 2 dəfə azdır və bu da ölkə iqtisadiyyatına 
böyük dəstək olacaqdır. 
Mən bu gün bütün energetikləri xüsusi salamlamaq istəyirəm. 
Azərbaycanda energetika sahəsinə çox böyük diqqət göstərilir və 
mən prezident kimi, 2004-cü ildən başlayaraq bu sahəni daim 
diqqət mərkəzində saxlamışam. Bütün bölgələrdə modul tipli 
elektrik stansiyaları, böyük elektrik stansiyaları tikilmişdir. 
Əlbəttə, bu istiqamətdə dövlət siyasəti çox açıqdır, aydındır, 
birmənalıdır. Ancaq mən energetiklərin fəaliyyətini xüsusilə 
vurğulamaq istəyirəm. Çünki qısa müddət ərzində bu istiqamətdə 
çox böyük islahatlar aparılmışdır. Energetiklərin peşəkarlığı 
artmışdır. Azərbaycanda müasir texnologiyalar tətbiq edilir və bu 
texnologiyaları Azərbaycan mütəxəssisləri tətbiq edirlər. 
Stansiyaların işlədilməsində Azərbaycan mütəxəssisləri iştirak 
edirlər. Bu, kadr hazırlığı üçün də böyük dəstəkdir və bütün bu 
işləri görən energetiklər, inşaatçılar yüksək qiymətə layiqdirlər. 
Nəzərə alsaq ki, planlarımız çoxdur, Azərbaycanda texnoparklar 
tikilir, Bakıda, Sumqayıtda, Gəncədə və Mingəçevirdə böyük 
texnoparklar tikiləcəkdir, hələ energetiklər üçün işlər çox 
olacaqdır. Biz stansiyaları tikəcəyik, Azərbaycanın iqtisadi 
inkişafını təmin edəcəyik. Əminəm ki, bundan sonra da bu gözəl 
tədbirlərdə sizinlə bərabər iştirak edəcəyik. 
Eyni zamanda, bu gün Şirvan şəhərinin inkişafı ilə bağlı bir 
neçə kəlmə söz demək istərdim. Şirvan şəhərinin inkişafı təmin 
edilir. Bu gün növbəti açılışlar olacaqdır. Mən dəfələrlə Şirvan 
şəhərində olmuşam. Əvvəllər də burada sosial obyektlər, zavodlar 
tikilmişdir. Bu gün də Şirvan üçün çox vacib olan içməli su 
 193 
layihəsi icra ediləcəkdir. Biz bunun açılışını qeyd edəcəyik. Böyük 
Olimpiya İdman Kompleksi, hərbi zavodlar açılır. Əvvəlki 
dövrlərdə Diaqnostika Mərkəzi açılmışdır. Yəni Şirvan şəhərinin 
uğurlu inkişafı üçün hər şey edilir və əminəm ki, burada işlər 
bundan sonra da yaxşı gedəcəkdir. 
Bir daha, əziz dostlar, bu gözəl hadisə münasibətilə sizi 
ürəkdən təbrik edirəm. Sizə cansağlığı, uğurlar arzulayıram. Sağ 
olun. 
T o f i q  H ü s e y n o v (şəhər sakini): Möhtərəm cənab 
Prezident! Hər bir azərbaycanlı kimi, biz də Sizin dəyərli fəaliy-
yətiniz, xalqımızın rifahı naminə gördüyünüz misilsiz işlər 
nəticəsində ölkəmizin əldə etdiyi nailiyyətlərə ürəkdən 
sevinirik. Sizin rəhbərliyiniz altında dövlətimiz artıq sübut etdi 
ki, müstəqil yaşamağa qadirdir. Siz ölkəmizin iqtisadi gücünü, 
hərbi qüdrətini bütün dünyaya hərbi paradda bir daha nümayiş 
etdirdiniz. Azərbaycanımızın bu inkişafına, bu qüdrətinə görə 
hər bir dünya azərbaycanlısı kimi, mən də Sizə «Çox sağ olun!» 
– deyirəm. 
Bu gün isə açılışında iştirak etdiyimiz bu nəhəng, valehedici 
layihə – «Cənub» Elektrik Stansiyası Azərbaycan dövlətinin 
qüdrətinin daha bir göstəricisidir. 
Möhtərəm cənab Prezident! 
Şirvan ulu öndərimiz Heydər Əliyevin diqqəti ilə bir şəhər 
kimi formalaşaraq respublikanın sənaye mərkəzlərindən birinə 
çevrilmişdir. Ulu öndərin tapşırığı ilə burada məişət cihazları, 
dəmir-beton məmulatı, kərpic, süni dəri, saxsı boru, şirə, yeyinti 
konsentratları zavodları və digər istehsal müəssisələri inşa 
edilmişdir. 
İndi isə Sizin rəhbərliyinizlə Şirvan ən müasir şəhərlərdən 
birinə çevrilməkdədir. Sakinlərimizin layiqli həyat yaşamaları 
üçün bütün tələbatları ödənilmişdir. Şəhərimizdə göz oxşayan, 
bizə dinclik-rahatlıq gətirən tikililər, tibb ocaqları, məktəblər, 
yeni iri sənaye müəssisələri yaradılmış, park və xiyabanlar, 
nümunəvi məhəllələr salınmışdır. Bu barədə iftixar hissi ilə, 
şirvanlı qüruru ilə çox danışmaq olar. 
 194 
Şəhər infrastrukturunun inkişafı da diqqətinizdən yayınma-
mışdır. Şirvan Mərkəzi Xəstəxanası əsaslı təmir olunmuş, 
qabaqcıl avadanlıqlarla təchiz edilmiş, Diaqnostika Mərkəzi 
istifadəyə verilmişdir. Heç bir şirvanlı ağlına belə gətirə bil-
məzdi ki, burada ciddi cərrahiyyə əməliyyatları keçiriləcəkdir. 
Cənab Prezident, yeganə arzum budur ki, kaş ki, burada şəfa 
tapan insanların alqışlarını və Sizə olan minnətdarlıq dualarını 
özünüz eşidəydiniz. 
İndiyədək şəhərimizin yarısı içməli sudan korluq çəkirdi. Bu 
gün şəhərimizi içməli su ilə təmin edirsiniz. Bu müqəddəs əməli 
həyata keçirməklə Siz şəhər sakinlərinə yeni sağlam və firavan 
həyat bəxş edirsiniz. Şirvan sakinləri şəhər həyatı üçün vacib olan 
fasiləsiz enerji və qazla da təmin olunmuşlar. 
Möhtərəm cənab Prezident! 
Bu gün şəhərimizin sənaye potensialı da inkişaf etməkdədir. 
Müasir sənaye müəssisələri yaradılır, yeni iş yerləri açılır. 
Xüsusi vurğulamaq istəyirəm ki, yüzlərlə gənc hərbi sənaye 
müəssisələrində çalışır, yeni peşələrə yiyələnirlər və bu sahədə 
əldə olunmuş nailiyyətlərə öz töhfələrini verirlər. Şəhərimizdə 
bu gün gənclərimizin sağlam ruhda böyümələrinə xidmət 
edəcək möhtəşəm Olimpiya İdman Kompleksi də istifadəyə 
verilir. Bu müasir tikili də şəhərin görkəminə xüsusi gözəllik 
verir. Gənclərimizin müasir peşələrə maraqlarını, ictimai 
fəallığını artıracaq Gənclər Mərkəzinin tikintisi də başa çatmaq 
üzrədir. Bu bir daha göstərir ki, Siz Azərbaycanın gələcəyi olan 
gənc nəslin sağlam, təhsilli, ümumilikdə hərtərəfli inkişafını da 
daim düşünürsünüz. 
Yaxşı xatirimizdədir. 2010-cu ildə Şirvana səfəriniz zamanı 
söyləmişdiniz ki, «Şirvan ölkəmiz üçün Bakıdan sonra çox 
vacib sahəni əhatə edən ikinci şəhər olacaqdır». Bütün bu 
nəhəng layihələrin şəhərimizdə həyata keçirilməsi Sizin bu 
fikirlərinizin reallığa çevrilməsini sübut edir. Beləliklə, Şirvan 
üçün bu əlamətdar gündə Siz sakinlərimizə nur, yeni həyat, 
sağlam ruh, rahat yaşayış bəxş edirsiniz. Bir sözlə, bu gün 
Şirvanda əsl şəhər həyatı yaşanır. Bunu bizə Siz verdiniz! Çox 
 195 
sağ olun, cənab Prezident! Biz şirvanlılara göstərdiyiniz bu 
diqqət və qayğıya görə Sizə dərin minnətdarlığımızı bildiririk. 
Əminliklə deyirik ki, cənab Prezident, Sizin gərgin əməyiniz və 
yorulmaz fəaliyyətiniz sayəsində digər bölgələrlə yanaşı, 
Şirvanda da həll olunmamış böyük problem qalmamışdır. 
Möhtərəm cənab Prezident! 
Siz bir nursunuz. Bir ziyalı kimi düşünürəm ki, indi 
Vətəninə, xalqına bağlı olan hər bir azərbaycanlı qəlbində bir 
istək yaşadır – Sizin işığınızla bu işlərin davam etdirilməsi 
istəyini. Harada yaşamasından asılı olmayaraq, hər bir 
azərbaycanlı Sizin bayrağınız altında doğma Vətənimizin daha 
da gücləndirilməsi üçün öz töhfələrini vermək arzusundadır. 
Çünki Siz güclü Azərbaycanımızın qarantısınız. Biz Sizə inanır, 
Sizə güvənir və gələcəyimizi yalnız Sizinlə bağlayırıq! Qoy Ulu 
Tanrı Sizi, ailənizi və xalqımızı qorusun. 
 
Şirvan–Muğan qrup su kəmərindən Şirvan şəhərinə 
içməli suyun verilməsi mərasimi 
 
Azərbaycan prezidenti İlham Əliyev iyulun 1-də Şirvan–
Muğan qrup su kəmərindən Şirvan şəhərinə içməli suyun veril-
məsi mərasimində iştirak etmişdir. 
Dövlətimizin başçısı Şirvan–Muğan qrup su kəmərinin texniki 
göstəricilərini və Şirvan şəhərinin su təchizatı sisteminin baş 
planını əks etdirən stendlərlə tanış oldu. 
«Azərsu» Açıq Səhmdar Cəmiyyətinin sədri Qorxmaz Hüseynov 
prezident İlham Əliyevə məlumat verdi ki, Şirvan şəhərinə içməli 
su 1952-ci ildə tikilmiş sutəmizləyici qurğudan verilir. Bu sistemin 
istismar müddəti çoxdan başa çatmışdır. Şəhər əhalisinin bir 
hissəsi Kür çayının qismən təmizlənmiş suyu ilə günaşırı olmaqla, 
12 saatlıq rejimlə təchiz edilir. Mövcud sutəmizləyici qurğunun 
məhsuldarlığı yeni salınan yaşayış massivini su ilə təchiz etməyə 
imkan vermir. Artan tələbatı ödəmək üçün yeni mənbə kimi, 
Şirvan–Muğan qrup kəməri seçilib. Rəsmi statistikaya əsasən, 
hazırda Şirvan şəhərinin əhalisinin sayı 79 min nəfərdir və onların 
 196 
50 faizə yaxını mərkəzləşdirilmiş içməli su şəbəkəsi ilə təmin 
olunmuşdur. Qalan əhali isə öz tələbatını fərdi qaydada ödəyir. 
Şirvan şəhərinin mərkəzləşdirilmiş içməli su şəbəkəsinin uzun-
luğu 66, kanalizasiya şəbəkəsinin uzunluğu isə cəmi 22 kilo-
metrdir. Şəhərdə çirkab sutəmizləyici qurğu yoxdur və tullantı 
suları təmizlənmədən Baş Şirvan kollektoruna axıdılır. Dövləti-
mizin başçısına yeni layihə barədə məlumat verildi. 
Bildirildi ki, Şirvan–Muğan qrup su kəmərinin bir hissəsinin 
istismara verilməsi ilə Şirvan şəhərinin içməli sudan əziyyət çəkən 
Yeni Yaşayış Massivinin problemi həllini tapacaqdır. Yeni Yaşayış 
Massivini fasiləsiz rejimdə içməli su ilə təmin etmək üçün 
magistral kəmər çəkilmiş və daxili şəbəkənin qurulmasına başla-
nılmışdır. Qısa müddətdə 2  kilometrdən artıq magistral xəttin 
inşası, həmçinin 60 kilometr uzunluğunda şəbəkənin 35 kilometrlik 
hissəsinin tikintisi tamamlanıb. İşlərin ilkin nəticəsi olaraq artıq 15 
mindən çox sakin Şirvan–Muğan qrup kəməri vasitəsilə 24 saat su 
ilə təchiz olunur. Daxili şəbəkənin qurulması başa çatdıqdan sonra 
bu layihədən faydalananların sayı 35 min nəfərə çatacaqdır. 
Layihəyə uyğun olaraq Yeni Yaşayış Massivində abonentlər 
əvvəlcədən ödənişli «smart» tipli sayğaclarla da təmin 
olunacaqlar. 
Qeyd olundu ki, Şirvan şəhərinin su təchizatı və kanalizasiya 
sistemlərinin yenidən qurulmasının ilkin layihəsi hazırdır. Layi-
hənin Azərbaycan hökuməti ilə Yaponiya Beynəlxalq Əməkdaşlıq 
Agentliyinin birgə maliyyələşdirdiyi «Kiçik şəhərlərdə su təchizatı 
və kanalizasiya layihəsi»nə uyğun olaraq reallaşdırılması nəzərdə 
tutulub. Oğuz–Qəbələ–Bakı kəməri ilə Abşeron yarımadasına 
saniyədə 5 kubmetr əlavə içməli suyun verilməsi, 2011-ci il 
sentyabrın 8-də prezident İlham Əliyev tərəfindən təməli qoyulan 
və məhsuldarlığı saniyədə 6 kubmetr təşkil edəcək Ceyranbatan 
Ultrasüzgəcli sutəmizləyici qurğunun istismara verilməsi ilə 
Abşeron yarımadasında kifayət qədər içməli su ehtiyatı 
yaranacaqdır. Bu isə Kür su kəmərləri sisteminin imkanlarından 
istifadə etməklə, Kürətrafı şəhər və kəndlərin əhalisinin təmiz və 
keyfiyyətli su ilə təchiz olunmasına imkan verəcəkdir. 
 197 
Prezident İlham Əliyevə tikintisi davam edən Şirvan–Muğan 
qrup su kəməri layihəsi çərçivəsində görülən işlər barədə də 
məlumat verildi. 
Stendlərlə tanışlıqdan sonra dövlətimizin başçısı ötən il iyulun 
16-da təməlini qoyduğu Şirvan–Muğan qrup su kəmərindən Şirvan 
şəhərinə içməli suyun verilməsini təmin edən qurğunu işə saldı. 
Sonra prezident İlham Əliyev kəmərin və şəhərin su şəbəkəsinin 
inşaatçıları ilə görüşdü, tapşırıq və tövsiyələrini verdi. 
 
    Olimpiya İdman Kompleksinin açılışı mərasimi  
 
Azərbaycan prezidenti İlham Əliyev iyulun 1-də Şirvan 
Olimpiya İdman Kompleksinin açılışında iştirak etmişdir. Bu 
kompleksin təməli prezident İlham Əliyevin 2010-cu ilin 
aprelində Şirvana səfəri zamanı qoyulub. 
Dövlətimizin başçısı kompleksin rəmzi açılışını bildirən lenti 
kəsdi. Gənclər və İdman naziri Azad Rəhimov dövlətimizin 
başçısına məlumat verdi ki, ümumi sahəsi 4,5 hektar olan 
Olimpiya İdman Kompleksinin həyətində geniş abadlıq-
quruculuq işləri görülmüşdür. Burada idmanın bir çox növləri 
ilə məşğul olmaq üçün hərtərəfli şərait yaradılıb. Kompleksin 
binasının foyesində ümummilli lider Heydər Əliyevin idman-
çılara göstərdiyi qayğını, sovet və müstəqillik dövrlərində Şir-
vana səfərlərini əks etdirən fotolardan ibarət stend yaradılıb. 
Burada prezident İlham Əliyevin idmanın inkişafına göstərdiyi 
diqqəti və bu rayona səfərlərini əks etdirən fotolar da böyük 
maraq doğurur. 
Bildirildi ki, Şirvan Olimpiya İdman Kompleksində 20 otaq-
dan ibarət 44 yerlik müasir mehmanxana da fəaliyyət gös-
tərəcəkdir. Burada qonaqların və idmançıların qalması, isti-
rahəti üçün hər cür şərait yaradılıb. Kompleksdəki yeməkxana 
da müasir səviyyədədir. 
Kompleksdə yaradılan şəraitlə tanışlıq zamanı prezident 
İlham Əliyevə Olimpiya Hərəkatı Muzeyinin, eləcə də Əl 
 198 
Oyunları Sarayının əsaslı təmir və yenidənqurma layihələri 
barədə məlumat verildi. 
Dövlətimizin başçısına bildirildi ki, kompleksdə müxtəlif təd-
birlərin keçirilməsi üçün konfrans zalı və inzibati otaqlar 
mövcuddur. Burada müasir idman qurğuları ilə təchiz edilmiş 
trenajor, cüdo, güləş, boks zalları, sauna və bilyard otağı da 
fəaliyyət göstərəcəkdir. Bu müasir kompleksin idman zalında 
980 tamaşaçı yeri vardır. Zalda idmançılar mini-futbol, voley-
bol və basketbol ilə məşğul olacaqlar. Burada istər yerli, istərsə 
də beynəlxalq əhəmiyyətli idman tədbirləri keçirmək mümkün 
olacaqdır. Kompleksin ümumi uzunluğu 50 metr olan üzgüçülük 
hovuzu da müasir səviyyədə yaradılıb. İdman qurğusunun 
həyətində 1020 yerlik futbol stadionu, mini-futbol, basketbol 
meydançası inşa edilmişdir. 
Prezident İlham Əliyev Şirvan Olimpiya İdman Komplek-
sində yaradılmış şəraiti yüksək qiymətləndirdi. 
Qeyd edək ki, 1997-ci ildə Azərbaycanda olimpiya hərə-
katında yeni mərhələnin başlanması ilə ölkəmiz dünyanın idman 
ailəsinə daxil olmuşdur. Bu sahənin sürətli inkişafının təmin 
edildiyi Azərbaycan artıq beynəlxalq əhəmiyyətli idman 
yarışlarının keçirilməsi üçün əlverişli məkana çevrilmişdir. 
2003-cü ildən prezident İlham Əliyevin rəhbərliyi ilə həyata 
keçirilən strategiyaya uyğun olaraq, idman ölkədə dövlət 
siyasətinin prioritet istiqamətlərindən birinə çevrilmişdir. Ölkə-
mizin idman statusunun daha da möhkəmləndirilməsi istiqa-
mətində mühüm tədbirlər görülüb. Bu dövrün əsas xarakterik 
xüsusiyyəti ölkədə geniş maddi-texniki bazaya malik idman 
infrastrukturunun yaradılması, bu sahənin inkişafı ilə bağlı dövlət 
proqramlarının qəbul olunması, idmançıların sosial problemlə-
rinin həllinə dair daha təsirli tədbirlərin görülməsi idi. İlk növ-
bədə, regionlar da daxil olmaqla, bütün ölkə üzrə beynəlxalq stan-
dartlara malik yeni, müasir idman qurğularının, olimpiya idman 
komplekslərinin tikilməsinə başlanılmış və bu məqsədə yüksək 
səviyyədə nail olunmuşdur. Bununla da ölkədə yeni idmançı 
nəslinin yetişməsini, idmanın kütləviliyinin təmin olunmasını 
 199 
qarşıya əsas məqsəd qoyan prezident İlham Əliyevin bu sahənin 
inkişafına göstərdiyi diqqət və qayğı idmançılarımızın beynəlxalq 
yarışlarda yüksək nəticələr qazanmasına gətirib çıxarmışdır. 
Azərbaycan atletlərinin Atlanta Yay Olimpiya oyunlarından 
başlayan zəfər yolu Sidney, Afina, Pekin və Londonda yüksək 
nəticələrin qazanılmasına rəvac verdi. Beləliklə, Azərbaycan 
dünya idman aləminə nəhəng mərkəzlərdən biri kimi daxil olur. Bu 
məsələdə prezident İlham Əliyevin göstərdiyi səylər ölkəmizin 
idman sahəsində yetərincə nüfuz qazanması ilə nəticələnir. İlk 
Avropa oyunlarının 2015-ci ildə Bakıda keçirilməsi ilə bağlı qərar 
isə ölkəmizin yürütdüyü idman siyasətinə dünyada göstərilən 
etimadın təzahürüdür. Heç şübhəsiz ki, ölkəmiz bu sınaqdan da 
uğurla çıxacaq və idman dövləti kimi, statusunu daha da möh-
kəmləndirəcəkdir. 
 
Müdafiə Sənayesi Nazirliyinin «Üfüq» İstehsalat Birliyinin 
Şirvan «Araz» zavodunun tərkibindəki döyüş sursatlarının 
utilizasiya mərkəzinin açılışı mərasimi 
Azərbaycan Respublikasının Prezidenti, Silahlı Qüvvələ-
rin Ali Baş Komandanı İlham Əliyev iyulun 1-də Müdafiə Sə-
nayesi Nazirliyinin «Üfüq» İstehsalat Birliyinin Şirvan «Araz» 
zavodunun tərkibindəki döyüş sursatlarının utilizasiya mərkə-
zinin açılışında iştirak etmişdir.Dövlətimizin başçısının fərmanı 
ilə 2005-ci ildən fəaliyyətə başlayan Müdafiə Sənayesi Nazirliyi 
tabeliyindəki müəssisələrdə genişmiqyaslı yenidənqurma işlərini 
həyata keçirməyə başlamışdır. Həmin müəssisələrin maşın və ava-
danlıq parkının yenilənməsi məqsədilə dünyanın inkişaf etmiş 
ölkələrindən ən son texnoloji avadanlıq alınıb quraşdırılıb. 
İndiyədək nazirliyin müəssisələrində müxtəlif istehsal sahələri 
yaradılıb. Şirvandakı «Araz» zavodunun tərkibindəki döyüş 
sursatlarının utilizasiya mərkəzinin yaradılması da Müdafiə 
Sənayesi Nazirliyinin son illərdəki inkişafını göstərir. Hərbi 
bazalarda saxlanılan və istifadə olunmayan bütün növ döyüş 
sursatları istehsalçı tərəfindən verilən zəmanətli saxlanma müddəti 
bitdikdən sonra yararsız vəziyyətə düşür ki, bu səbəbdən də onların 
 200 
utilizasiya edilməsi zərurəti yaranır. Əksər hallarda sursatlar açıq 
şəkildə partlatma və yandırma üsulları ilə məhv edilir ki, bu da 
atmosferi çirkləndirir və ekoloji problemlər yaradır. Bu proses 
zamanı təhlükəli halların baş verməsi faktları da nəzərə alınarsa, 
utilizasiya işi daha mütərəqqi və təhlükəsizdir. Bu məqsədlə 
Şirvandakı «Araz» zavodunda döyüş sursatlarının utilizasiya 
mərkəzi yaradılıb. Zavodda, həmçinin döyüş sursatlarının 
doldurulması mərkəzi də fəaliyyət göstərəcəkdir. Burada müxtəlif 
çaplı artilleriya minaları presləmə, şnekləmə və aviabombalar 
əritmə üsulu ilə doldurulacaqdır. Minalar və aviabombalar 
partlayıcı maddələrlə doldurulduğu üçün mərkəz xüsusi təhlükəli 
istehsal sahələri kateqoriyasına aiddir. Burada texniki və yanğın 
təhlükəsizliyinin təmin edilməsi üçün mövcud normativ sənədlərə 
uyğun olaraq lazımi tədbirlər görülmüşdür. Atıcı silahlar üçün 
döyüş sursatlarının istehsalı kompleksinin tamamlanması məqsədi 
ilə nazirliyin «Araz» zavodundan patronların əsas tərkib hissələ-
rindən biri olan kapsul-alışdırıcıların istehsalı sahəsi də yaradılıb. 
Burada 5 növ «Berdan» tipli kapsul-alışdırıcısının istehsalı nəzərdə 
tutulub. 
Dövlətimizin başçısı döyüş sursatlarının utilizasiya mərkəzinin 
maketi ilə tanış oldu. Müdafiə Sənayesi naziri Yavər Camalov 
məlumat verdi ki, Polşanın «Yakuş» şirkəti ilə birlikdə yaradılan 
mərkəzin ümumi sahəsi 12 hektardır. Mərkəz xüsusiyyətlərinə görə 
bir-birindən təhlükəsiz məsafələrdə yerləşdirilmiş və mühafizə 
sipərləri ilə əhatə olunan 24 obyektdən ibarətdir. Buraya 
utilizasiya proseslərini həyata keçirmək üçün modul tipli 20 
konteyner, transformator yarımstansiyası, müxtəlif növ partlayıcı 
maddələr və utilizasiya məmulatları saxlanılan anbarlar, 
zərərsizləşdirmə kamerası, kompressor binası, döyüş sursatlarının 
texniki vəziyyətinin qiymətləndirilməsi sahəsi və s. daxildir. 
Ali Baş Komandan İlham Əliyev utilizasiya mərkəzinin 
fəaliyyətini əks etdirən filmə baxdı. Mərkəz müxtəlif çaplı mərmili 
atəş yığımlarının, artilleriya minalarının, qumbaraların, radioaktiv 
mərmilərin, partladıcıların, siqnal və işıqlandırıcı patronların 
sökülməsi, tərkib hissələrinə ayrılması, tullayıcı və partladıcı 
 201 
atımların presləmə və əritmə üsulu ilə çıxarılaraq toplanması, 
yenidən forma dəyişikliyi verilərək qablaşdırılması üçün nəzərdə 
tutulmuşdur. 
Prezident İlham Əliyev mərkəzi işə saldı.Qeyd olundu ki, 
mərkəz alışdırıcı və partladıcıların tərkib hissələrinin 
zərərsizləşdirilməsi üçün texnologiyaya uyğun avadanlıqla 
təchiz olunmuşdur. Utilizasiya məqsədilə gətirilən döyüş 
sursatları tiplərinə və növlərinə görə qruplaşdırılaraq 
müvəqqəti saxlama anbarlarına yerləşdirilir. Sonra döyüş 
sursatlarının hər növündən nümunələr götürülərək texniki 
qiymətləndirmə laboratoriyalarına gətirilir. Xüsusi ayrılan 
otaqda böyüdücü vasitələrdən istifadə olunmaqla müayinədən 
keçirilir və ilkin qiymətləndirmə prosesi aparılır. Tipindən və 
ölçülərindən asılı olaraq utilizasiya prosesi müxtəlif 
konteynerlərdə bütün texniki təhlükəsizlik qaydaları nəzərə 
alınmış avadanlıqlarda avtomatik idarəetmə və xüsusi zirehli 
kameralarda kənardan nəzarət olunmaqla həyata keçirilir. 
Ali Baş Komandan utilizasiya prosesini izlədi.Proses zamanı 
partlayıcı maddələrin çıxarılmasından sonra alınan 
materialların təkrar xammal kimi istifadə edilməsi nəzərdə 
tutulmuşdur. Burada il ərzində 5 min ton müxtəlif döyüş 
sursatlarının utilizasiyası aparılacaqdır. Layihə üzrə işçilərin 
sayı 62 nəfərdir. Mərkəzin bütün sahələrində yerli mütəxəssislər 
çalışacaqlar. Onlar «Yakuş» şirkətinin aparıcı 
mütəxəssislərinin təşkil etdiyi kurslara cəlb olunmuş və bila-
vasitə sahələrdə quraşdırılan texnoloji avadanlıq üzərində 
təcrübə keçmişlər. Utilizasiya sahəsində tullantısız texnolo-
giyalar əsasında ekoloji tələblərə cavab verən təhlükəsiz 
metodlar tətbiq edilmişdir. 
Sonra prezident İlham Əliyev Şirvan «Araz» zavodunun döyüş 
sursatlarının doldurulması mərkəzinə gəldi. Ali Baş Komandan 
burada mərkəzin fəaliyyətini əks etdirən filmə baxdı. Bildirildi ki, 
mərkəzin ümumi sahəsi 4 min kvadratmetrdir. Burada 60, 82 və 
120 millimetrlik minaların gövdələrinin partladıcı maddələrlə 
doldurulması üçün xüsusi avadanlıq quraşdırılıb. 
 202 
Dövlətimizin başçısı mərkəzi işə saldı.İş prosesi ilə tanışlıq 
zamanı prezident İlham Əliyevə məlumat verildi ki, doldurma 
mərkəzində 60 millimetr çaplı minaların gövdələrinə trotil 
maddəsinin presləmə yolu ilə, 82 və 120 millimetr çaplı 
minaların gövdələrinə isə trotil, trotil-dinitronaftalin partladıcı 
maddə qarışığının şnekləmə üsulu ilə doldurulması həyata 
keçirilir. Mərkəz texnologiyaya uyğun tələb olunan istehsal və 
nəzarət avadanlığı ilə təchiz edilib. İstehsalat sahəsində 4 xətt 
quraşdırılıb. Hazırlıq, köməkçi və doldurma işlərini yerinə 
yetirmək üçün təhlükəsiz iş şəraitini təmin edən sahələr 
hazırlanıb. Birinci xətdə 60 millimetrlik minanın, ikinci 
lentşəkilli xətdə 82 və 120 millimetrlik minaların sökülməsi və 
doldurmaya hazırlanması işlərini aparmaq, üçüncü konveyer 
xəttində 120 millimetr çaplı mərmilərin, dördüncüdə isə 60 və 
82 millimetr çaplı mərmilərin yığılması üçün texnoloji iş 
sahələri yaradılıb. 
Dövlətimizin başçısına məlumat verildi ki, doldurma mərkəzi 
il ərzində birnövbəli iş rejimində 20 min ədəd 60 millimetr 
çaplı, 40 min ədəd 82 millimetr çaplı və 40 min ədəd 120 mil-
limetr çaplı mərmilərin doldurulması və yığılmasını təmin edən 
istehsal gücünə malikdir. 
«Araz» zavodunun kapsulların hazırlanması sahəsi müxtəlif 
növ alışdırıcı kapsulların istehsalı üçün nəzərdə tutulub. 
Kapsulların doldurulması, dozalaşdırılması, yoxlanılması və 
qablaşdırılması ən müasir texnoloji avadanlıqla avtomatik 
rejimdə həyata keçirilir. Mərkəzdə il ərzində birnövbəli iş 
rejimində 40 milyon kapsul istehsalı nəzərdə tutulub.       
 
Müdafiə Sənayesi Nazirliyinin Şirvanda Telemexanika 
zavodunun iriçaplı patronların istehsalı mərkəzinin  
açılışı mərasimi 
Azərbaycan Respublikasının Prezidenti, Silahlı Qüv-
vələrin Ali Baş Komandanı İlham Əliyev iyulun 1-də Müdafiə 
Sənayesi Nazirliyinin Şirvanda Telemexanika zavodunun iri-
 203 
çaplı patronların istehsalı mərkəzinin açılışında iştirak et-
mişdir. 
Müdafiə Sənayesi Nazirliyi fəaliyyət göstərdiyi 7 il ərzində 
tabeliyində olan müəssisələri ən müasir texnologiya və avadan-
lıqlarla təmin etmək üçün bir sıra işlər həyata keçirib. Onlarla tex-
noloji avadanlıq, 1500-dən çox müxtəlif növ dəzgah, cihaz, alət və 
tərtibatlar alınıb quraşdırılıb. Nazirliyin müəssisələrində yaradılan 
yeni istehsalat sahələri Azərbaycan Silahlı Qüvvələrini müasir 
tələblərə cavab verən müdafiə təyinatlı məmulatlarla və sənayenin 
maşınqayırma, cihazqayırma, elektrotexnika, rabitə sahələrində 
istifadə olunan avadanlıq və ehtiyat hissələri ilə təmin etmək üçün 
tam gücü ilə fəaliyyət göstərir. Belə istehsalat sahələrindən biri də 
Şirvan şəhərindəki Telemexanika zavodunun iriçaplı patronların 
istehsalı mərkəzidir.Dövlətimizin başçısı mərkəzi işə saldı və 
istehsal prosesini izlədi. Məlumat verildi ki, burada il ərzində 
üçnövbəli iş rejimində 3 növdə 7 milyon patron istehsalı 
nəzərdə tutulub. Mərkəzdə quraşdırılmış 106 dəzgahın yarıdan 
çoxu Avropa ölkələrində hazırlanmış xüsusi texnoloji 
avadanlıqdır. Yeni istehsal sahəsində avtomatlaşdırılmış 
mexaniki emal, ştamplama, termokimyəvi emal, texniki nəzarət, 
pirotexniki və partlayıcı maddələrin preslənməsi sahələri, yığım 
xətləri və laboratoriya fəaliyyət göstərir. Burada 264 nəfər 
ixtisaslı mütəxəssisin işlə təmin olunması nəzərdə tutulub. 
İşçilərə xarici mütəxəssislər tərəfindən xüsusi təlimlər keçirilib. 
Zavoddakı nəzarət-sınaq mərkəzi üçün yeni inzibati bina 
müəssisədə istehsal olunan xüsusi təyinatlı məmulatların tak-
tiki-texniki xarakteristikalarının, iqlim dəyişmələrinə, nəqliyyat 
silkələnməsinə dözümlülüyün yoxlanılması üçün nəzərdə 
tutulub. Burada atəş sınaqları aparmaq üçün 3 sahə yaradılıb. 
Sınaq atışları zamanı müxtəlif ölçülü güllələrin ballistik xü-
susiyyətlərinin – təzyiq, sürət və atəşləmə sıxlığının yoxlanıl-
ması mümkündür. 
Prezident İlham Əliyev görülmüş işləri yüksək qiymət-
ləndirdi, kollektivə uğurlar arzuladı.  
 
 204 
 
 
 
ABŞ MÜDAFİƏ NAZİRİNİN RUSİYA, 
UKRAYNA VƏ AVRASİYA ÜZRƏ MÜŞAVİRİ 
EVELİN FARKASIN BAŞÇILIQ ETDİYİ  
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
1 iyul 2013-cü il 
 
Azərbaycan Respublikasının Prezidenti İlham Əliyev 
iyulun 1-də ABŞ Müdafiə nazirinin Rusiya, Ukrayna və Avra-
siya üzrə müşaviri xanım Evelin Farkasın başçılıq etdiyi nü-
mayəndə heyətini qəbul etmişdir. 
Görüşdə Azərbaycan ilə Amerika Birləşmiş Ştatları arasında 
ikitərəfli əlaqələrin müxtəlif istiqamətlərdə, o cümlədən müdafiə 
sahəsində uğurla inkişaf etdiyi vurğulandı, Azərbaycan 
hərbçilərinin beynəlxalq sülhməramlı missiyanın tərkibində 
iştirakının önəmi qeyd olundu, bu sahədə əməkdaşlığımızın 
daha da genişləndirilməsi ilə bağlı məsələlər ətrafında fikir 
mübadiləsi aparıldı. 
 
 
 205 
 
 
 
İSVEÇRƏ KONFEDERASİYASI FEDERAL 
PARLAMENTİNİN KANTONLAR ŞURASININ 
SƏDRİ FİLİPPO LOMBARDİNİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
1 iyul 2013-cü il 
 
Azərbaycan Respublikasının Prezidenti İlham Əliyev 
iyulun 1-də İsveçrə Konfederasiyası Federal Parlamentinin 
Kantonlar Şurasının Sədri Filippo Lombardinin başçılıq etdiyi 
nümayəndə heyətini qəbul etmişdir. 
Görüşdə Azərbaycan ilə İsveçrə Konfederasiyası arasında 
ikitərəfli münasibətlərin uğurlu inkişafından məmnunluq ifadə 
olundu, münasibətlərimizin möhkəmləndirilməsində yüksək 
səviyyəli qarşılıqlı səfərlərin önəmi qeyd olundu, əlaqələrimizin 
enerji, sərmayə qoyuluşu, parlamentlərarası əməkdaşlıq və 
digər sahələrdə genişləndirilməsi ilə bağlı məsələlər ətrafında 
fikir mübadiləsi aparıldı. 
  
 
 
 
 206 
 
 
 
AZƏRBAYCAN POLİSİNİN YARANMASININ  
95 İLLİYİ MÜNASİBƏTİLƏ POLİS 
AKADEMİYASININ HEYDƏR ƏLİYEV 
MƏRKƏZİNİN AÇILIŞI MƏRASİMİ  
 
2 iyul 2013-cü il 
 
Azərbaycan Respublikasının Prezidenti, Silahlı Qüvvələrin 
Ali Baş Komandanı İlham Əliyev Azərbaycan polisinin yaran-
masının 95-ci ildönümü günündə – iyulun 2-də Daxili İşlər Na-
zirliyinin Polis Akademiyasının Heydər Əliyev Mərkəzinin açı-
lışında iştirak etmişdir. 
Polis Akademiyasına gələn dövlətimizin başçısına Daxili İşlər 
naziri, general-polkovnik Ramil Usubov raport verdi. 
Prezident İlham Əliyev ulu öndər Heydər Əliyevin Akade-
miyanın baş meydanında ucaldılmış abidəsi önünə gül dəstəsi 
qoydu.  
Sonra dövlətimizin başçısı Heydər Əliyev Mərkəzinin rəmzi 
açılışını bildirən lenti kəsdi. Prezident İlham Əliyev Mərkəzdə 
yaradılmış şəraitlə tanış oldu. Bildirildi ki, daxili işlər orqanlarının 
inkişafı daim ümummilli lider Heydər Əliyevin diqqət mərkəzində 
olmuşdur. Ulu öndər Heydər Əliyev respublikaya rəhbərlik etdiyi 
bütün dövrlərdə daxili işlər orqanlarının maddi-texniki bazasının 
möhkəmləndirilməsinə, şəxsi heyətin peşəkarlığının artırılmasına 
öz töhfəsini vermişdir. Ümummilli liderin bu istiqamətdəki əvəzsiz 
xidmətlərini daxili işlər orqanlarının əməkdaşları daim ehtiramla 
yad edirlər. Daxili İşlər Nazirliyinin Polis Akademiyasında yeni 
inşa olunmuş Heydər Əliyev Mərkəzində yaradılan şərait ulu 
öndərin mənalı həyatının və eləcə də müasir Azərbaycan tarixinin 
zəngin bir dövrünün öyrənilməsi baxımından olduqca 
əhəmiyyətlidir. Hakimiyyətə qayıdışı ilə ölkənin geosiyasi 
imkanlarını düzgün qiymətləndirən ulu öndərin siyasi 
 207 
uzaqgörənliyi sayəsində Azərbaycanın beynəlxalq aləmdən təcrid 
olunmaq təhlükəsi aradan qalxmışdır. Ümummilli lider Heydər 
Əliyevin dünyada cərəyan edən proseslərə müdrik yanaşması 
ölkəmizin nüfuzunu artırmışdır. Ulu öndərin həyata keçirdiyi məq-
sədyönlü islahatlar nəticəsində Azərbaycanın gələcək inkişafının 
təməli qoyulmuşdur. 
Daxili İşlər Nazirliyinin Polis Akademiyasında yaradılan 
Heydər Əliyev Mərkəzində xalqımızın ümummilli liderinin dövlət-
çilik fəlsəfəsinin, azərbaycançılıq məfkurəsinin öyrənilməsi və 
təbliğ olunması üçün bütün imkanlar yaradılmışdır. Mərkəzin əsas 
vəzifəsi Azərbaycan xalqının ümummilli lideri Heydər Əliyevin 
həyatı və fəaliyyəti ilə bağlı materialların toplanması və 
kataloqlaşdırılmasından, Heydər Əliyevin irsinə dair Polis Aka-
demiyasında aparılan araşdırmaların təbliğindən, bu istiqamətdə 
plan və proqramların hazırlanmasından, onların maddi-texniki 
təminatı üçün tədbirlərin görülməsindən ibarətdir. 
Heydər Əliyev Mərkəzinin ən müasir üslubda inşa olunmuş 
üçmərtəbəli binasında dahi rəhbərin büstü qoyulub. Mərkəzin 
ikinci mərtəbəsində ümummilli lider Heydər Əliyevin həyatının və 
çoxşaxəli ictimai-siyasi fəaliyyətinin müxtəlif dövrlərini əks etdirən 
fotostendlər yaradılıb. Birinci stenddə ulu öndərin uşaqlıq, 
tələbəlik və gənclik dövrünün fotoşəkilləri yer almışdır. Sonrakı 
stend isə ümummilli lider Heydər Əliyevin təhlükəsizlik orqanla-
rında fəaliyyətinə həsr olunmuşdur. Burada, həmçinin dahi şəxsiy-
yətin keçən əsrin 70-ci illərində ölkəmizə rəhbərliyinin ayrı-ayrı 
məqamları fotolar və sənədlər vasitəsilə əks olunur. Mərkəzdə ulu 
öndərin Moskvada işlədiyi XX əsrin 80-ci illərindəki fəaliyyəti haq-
qında da geniş məlumat əldə etmək mümkündür. Buradakı fo-
tostendlərdə, həmçinin ümummilli lider Heydər Əliyevin 1990–1993-cü 
illərdə Naxçıvandakı fəaliyyətindən də bəhs olunur. 
Prezident İlham Əliyevin diqqətinə çatdırıldı ki, Mərkəzdə 
yaradılan 2 ayrı guşədə ulu öndərə aid fərmanlar, diplomlar və 
digər müxtəlif sənədlər sərgilənir. Mərkəzdə yaradılan növbəti 
stendlər görkəmli şəxsiyyətin ikinci dəfə Azərbaycana rəhbərlik 
etdiyi dövrü əhatə edir. Ulu öndər Heydər Əliyev daxili işlər 
 208 
orqanlarına və onun əməkdaşlarına həmişə xüsusi qayğı ilə 
yanaşmışdır. Mərkəzdə ümummilli liderin hakimiyyətə qayıdışını 
əks etdirən fotoşəkillər də yerləşdirilib. Ulu öndərin layiqli davam-
çısı, prezident, Ali Baş Komandan İlham Əliyevin daxili işlər or-
qanlarının müxtəlif tədbirlərində iştirakından bəhs edən fotoşəkil-
lər isə xüsusi stenddə toplanmışdır. Azərbaycanın dövlət rəmzləri 
və polisin fərqlənmə nişanları üçün ayrıca guşə yaradılıb. Mərkəzin 
müxtəlif hissələrində ümummilli lider Heydər Əliyevin daxili işlər 
orqanları və polis haqqında dediyi müdrik kəlamların yazıldığı 
lövhələr, videogörüntüləri əks etdirən monitorlar yerləşdirilib. 
Mərkəzin üçüncü mərtəbəsi Akademiya heyətinin asudə vax-
tının daha da səmərəli keçirilməsi üçün nəzərdə tutulmuşdur. 
Buradakı fotostudiyada ulu öndər Heydər Əliyevin həyat və 
yaradıcılığını əks etdirən fotomaterialların toplanması, tədqiqi və 
çapı həyata keçirilir. Ümummilli lider Heydər Əliyev irsinin daha 
dərindən öyrənilməsi məqsədilə fotostudiyada çəkilən və toplanan 
şəkillərdən gələcəkdə müdavim və dinləyicilər Polis Akademi-
yasında keçirilən dərslərdə, slayd müsabiqələrində, treninq və 
konfranslarda istifadə edə bilərlər. 
Şahmat dərnəyi otağında da hər cür şərait yaradılmışdır. Mər-
kəzdə fikir mübadilələrinin aparılması, virtual dərslərin keçirilməsi 
üçün sinif, eləcə də yeni texnologiya əsasında ingilis dilinin tədris 
olunduğu funksional kompüterlərdən ibarət xarici dil mərkəzi də 
fəaliyyət göstərir. Burada Azərbaycan xalqının ümummilli lideri 
Heydər Əliyevin irsinin öyrənilməsi mərkəzi də fəaliyyət 
göstərəcəkdir. Dahi şəxsiyyətin «Polis əməkdaşı bilikli, öz 
sahəsində yüksək təhsilə, yaxşı təcrübəyə malik olmalıdır» kəlamı 
rəhbər tutularaq müdavimlərin mütaliə tələblərinin ödənilməsi və 
intellektual səviyyələrinin artırılması məqsədilə elektron kitabxana 
da yaradılıb. Kitabxanada ulu öndər Heydər Əliyevin həyat və 
fəaliyyətinin müxtəlif dövrlərinə və Polis Akademiiyasının profilinə 
aid olan elektron kitablar yerləşdirilib. 
Mərkəzin birinci mərtəbəsi isə müxtəlif tədbirlərin və kon-
fransların keçirilməsi üçün akt zalından, eləcə də istirahət gu-
şələrindən ibarətdir. 
 209 
Heydər Əliyev Mərkəzi ilə tanışlıqdan sonra prezident, Ali Baş 
Komandan İlham Əliyev Daxili İşlər Nazirliyinin əməkdaşları ilə 
görüşdü, Polis Günü münasibətilə təbriklərini çatdırdı. 
Prezident, Ali Baş Komandan İlham Əliyev tədbirdə nitq 
söylədi. 
 
Azərbaycan Respublikasının Prezidenti, Silahlı Qüvvələrin 
Ali Baş Komandanı İlham Əliyevin nitqi 
 
Hörmətli Daxili İşlər Nazirliyinin əməkdaşları! 
Mən sizi və Daxili İşlər Nazirliyinin bütün şəxsi heyətini 
Polis Günü münasibətilə təbrik edirəm, sizə yeni uğurlar arzu-
layıram. 
Bu gün biz Polis Akademiyasında Heydər Əliyev Mərkəzinin 
açılışını qeyd edirik. Çox gözəl Mərkəzdir, çox gözəl memarlıq 
əsəridir, eyni zamanda, daxili tərtibat da göz oxşayır. Əminəm ki, 
bu Mərkəz çox səmərəli fəaliyyət göstərəcək və Akademiyada 
təhsil alan kadrların hazırlanmasında Mərkəzin çox böyük rolu 
olacaqdır. 
Bildiyiniz kimi, ulu öndər Heydər Əliyev polis orqanlarının 
formalaşmasında xüsusi rol oynamışdır. Məhz onun rəhbərliyi ilə 
Azərbaycanda müasir polis orqanları yaranmışdır. 1993-cü ilə 
qədərki vəziyyəti biz yaxşı xatırlayırıq, siz də xatırlayırsınız. 
Əfsuslar olsun ki, müstəqilliyimizin ilk illərində polis orqanlarında 
hökm sürən özbaşınalıq, anarxiya ölkəyə çox böyük zərbə 
vurmuşdur. O vaxt – bütövlükdə 1991–93-cü illərdə, Azərbaycanın 
uğurlu inkişafı təmin edilmirdi, Azərbaycanda sabitlik 
pozulmuşdu, daxili çəkişmələr baş verirdi və bu çəkişmələr 
nəticədə vətəndaş müharibəsinə gətirib çıxarmışdı. 
Tarix üçün bu vacib müddətdə əgər polis orqanları və polis 
orqanlarına rəhbərlik edən şəxslər öz vəzifə borclarını ləyaqətlə 
yerinə yetirsəydilər, bəlkə də ölkə bu qədər ağır vəziyyətlə 
üzləşməzdi. İş burasındadır ki, Daxili İşlər Nazirliyinin o vaxtkı 
rəhbərliyi, onlar özləri anarxiyanın, özbaşınalığın inkişafında və ya 
tüğyan etməsində əsas rol oynamışlar. O vaxt daxili işlər 
 210 
orqanlarının rəhbərləri faktiki olaraq, ölkədə kriminogen vəziyyət 
yaratmışdılar. Polis orqanları, xüsusilə nazir və onun müavinləri 
özləri quldurluqla məşğul idilər. O illər hamımızın yaxşı 
yadındadır – özbaşınalıq, reket, qanunsuz hərəkətlər faktiki olaraq, 
cəmiyyətdə polisə qarşı münasibəti, hörməti sıfıra endirmişdi. 
Belə ağır vəziyyətdə ulu öndər xalqın tələbi ilə hakimiyyətə 
gələndə, əlbəttə ki, bütün başqa sahələrlə bərabər, polis or-
qanlarının müasir səviyyədə formalaşmasına çox böyük təkan 
vermişdir. Polis orqanlarının inkişafı, polisdə sağlam ab-havanın 
yaranması, polis orqanlarının öz vəzifə borcunu ləyaqətlə yerinə 
yetirməsi – bütün bu məsələlər ölkəmizin ümumi inkişafına çox 
müsbət təsir göstərmişdir. 
Çünki yaxşı xatırlayırıq ki, o vaxt Azərbaycanda sabitlik 
pozulmuşdu, iqtisadi tənəzzül müşahidə olunurdu, Azərbaycan 
dünyada çox riskli bir ölkə kimi tanınırdı, Azərbaycana in-
vestisiyalar gəlmirdi, iqtisadi inkişaf, ümumiyyətlə, dayanmışdı. 
Sənaye sahəsində isə tənəzzül elə idi ki, bütün sənaye müəssisələri, 
demək olar ki, iflic vəziyyətə düşmüşdü. 
Hər bir ölkənin inkişafı üçün əsas şərt sabitlikdir. Bu gün biz 
dünyanın müxtəlif bölgələrində hökm sürən prosesləri izləyərkən 
bir daha görürük ki, sabitlik pozulduqda bütün başqa məsələlər də 
öz həllini tapa bilməz. Sabitlik pozulduqda inkişafdan söhbət gedə 
bilməz. Ona görə sabitliyin bərpa edilməsi o illərdə ən başlıca 
vəzifə idi. Ulu öndərin qətiyyəti, müdrikliyi, xalqın ona olan inamı 
və polis orqanlarının fəaliyyəti bu sabitliyi yarada bildi və artıq 20 
ildir ki, Azərbaycan dünya miqyasında ən sabit ölkələrdən biridir. 
20 ildir ki, biz uğurlu inkişaf yolu ilə gedirik və bu sabitlik, bir 
daha demək istəyirəm ki, bütün inkişafın təməlində dayanan 
amildir. 
Biz, əlbəttə ki, gələcək planlarımızı da bəyan etmişik və 
planlarımız çox açıqdır. Azərbaycan bundan sonra da inkişaf 
etməlidir. Azərbaycanda çox böyük quruculuq işləri aparılır. Sosial 
məsələlər öz həllini tapır. Azərbaycan dünya miqyasında ən sürətlə 
inkişaf edən ölkələrdən biridir. Son 10 il ərzində iqtisadi sahədə 
Azərbaycan kimi inkişaf edən ikinci dövlət yoxdur. Əsas 
 211 
nailiyyətimiz ondan ibarətdir ki, biz ulu öndərin qoyduğu yola 
sadiqik. Heydər Əliyev siyasəti Azərbaycanda davam etdirilir. Bu 
siyasətin davam etdirilməsi bizim gələcək uğurlarımızı da 
şərtləndirir. 
Əlbəttə ki, Azərbaycan bu gün dünya miqyasında çox etibarlı 
tərəfdaş kimi tanınır. Bizim təşəbbüslərimiz artıq dünya 
miqyasında öz böyük əhəmiyyətini göstərməkdədir. O ki qaldı 
daxili vəziyyətə, Azərbaycanda daxili vəziyyət çox sabitdir, 
müsbətdir. Bütün iqtisadi layihələr uğurla icra edilir. İqtisadiy-
yatımız artır. İqtisadiyyatın bütün sahələri inkişafdadır. Cəmiy-
yətdə çox müsbət ovqat, ab-hava vardır. Azərbaycana gələn 
yüksək səviyyəli qonaqlar mənimlə görüşlər əsnasında bunu daim 
vurğulayırlar. Əlbəttə ki, Bakının gözəlliyi, Azərbaycanın inkişafı 
onlara çox böyük təsir göstərir. Eyni zamanda, vurğulayırlar ki, 
cəmiyyətdə çox gözəl ab-hava vardır. İnsanların rahat yaşamaları, 
səhər, axşam, gecə vaxtlarında ictimai yerlərdə ailələri ilə rahat 
gəzintiyə çıxmaları – bütün bunlar bizim üçün artıq bir reallıqdır. 
Amma bir çox ölkələrdə vəziyyət tam başqadır. İndi biz 
görürük ki, müxtəlif bölgələrdə, müxtəlif qitələrdə qarşıdurmalar, 
etirazlar, daxili çəkişmələr böyük fəlakətlərə gətirib çıxarır. 
İnsanların böyük əksəriyyəti vəziyyətdən narazıdırlar. Bəzi 
ölkələrdə hər 3-4 ildən bir dəyişən hakimiyyət də, bax, bu 
narazılığın əlamətidir. İnsanlar ümid etmək istəyirlər ki, yeni 
hakimiyyət onların hansısa problemlərinin həlli ilə məşğul ola-
caqdır. Ancaq vaxt keçir və insanlar məyus olurlar. 
Bizim üstünlüyümüz ondan ibarətdir ki, Azərbaycan cəmiy-
yətində, vətəndaşlarda gələcəyə çox böyük inam vardır. Bütün rəy 
sorğuları onu göstərir ki, Azərbaycan vətəndaşları gələcəkdə onları 
daha da gözəl şəraitin, gözəl həyatın gözlədiyinə inanırlar. Biz, 
əlbəttə ki, bu müsbət meyilləri gücləndirməliyik, Azərbaycanın 
uğurlu inkişafını təmin etməliyik və edəcəyik. Son illər ərzində 
apardığımız siyasət onu göstərir ki, bu, düzgün siyasətdir. 
Azərbaycan dünya miqyasında nadir ölkələrdəndir ki, hətta 
böhranlı illərdə öz inkişafını davam etdirir. Bu inkişaf insanların 
rifah halının yaxşılaşmasında da özünü göstərir. 
 212 
Əlbəttə, ictimai asayiş Azərbaycanda daim yüksək səviyyədə 
qorunmalıdır. Xüsusilə 1992–93-cü illəri yaxşı xatırlayırıq. Xa-
tırlayırıq ki, ictimai asayiş pozulduqda ölkə idarəedilməz vəziyyətə 
düşür. Bu gün ictimai asayiş polis orqanları tərəfindən layiqincə 
qorunur. 
Azərbaycanda bugünkü vəziyyətin, bu sabitliyin, inkişafın, 
gələcəyə inamın təməlində dövlət siyasəti dayanır. Düzgün, 
müdrik dövlət siyasəti ki, bu siyasətin mərkəzində Azərbaycan 
vətəndaşıdır. Eyni zamanda, polis işçilərinin fəaliyyəti, onların 
peşəkarlığı, ictimai asayişin onlar tərəfindən qorunması bu sabitliyi 
daha da möhkəmləndirir. 
Mən çox şadam ki, Azərbaycanda polis orqanlarında islahatlar 
uğurla gedir, peşəkarlıq artır. Bax, bu Akademiyada hazırlanan 
kadrlar peşəkar kadrlar olacaqlar. Eyni zamanda, Azərbaycanda 
cinayətkarlığa qarşı mübarizə yüksək səviyyədədir. Azərbaycanda 
kriminogen durum çox müsbətdir. Başqa ölkələrlə müqayisədə 
görürük ki, biz ən qabaqcıl yerlərdəyik. Mənə nazir tərəfindən hər 
gün məlumat verilir ki, gün ərzində təqribən 30-40 cinayət 
törədilir. Cinayətlərin mütləq əksəriyyəti o qədər də ağır cinayətlər 
deyildir. Yəni 9 milyon 300 min əhalisi olan ölkə üçün 30-40 
cinayət çox cüzi bir rəqəmdir. 
Bu onu göstərir ki, cəmiyyətdə hökm sürən sabitlik, müsbət 
inkişaf dinamikası, əlbəttə ki, kriminogen durumun da müsbət 
səviyyədə qalmasına xidmət edir. Çünki işsizliyi, yoxsulluğu 
həddən artıq çox olan ölkələrdə cinayətkarlıq da çox olur, yəni 
bütün bu məsələlər bir-biri ilə bağlıdır. Cəmiyyət bir canlı 
orqanizmdir. Azərbaycanda son illər ərzində işsizlik, demək olar 
ki, aradan qaldırılıb, cəmi 5,2 faizdir. Yoxsulluq şəraitində 
yaşayanların sayı 6 faizdir və mən qarşıya vəzifə qoymuşam ki, 
yoxsulluq aradan qaldırılmalıdır. 
Yəni cinayətkarlığın inkişafına rəvac verən amillər Azər-
baycanda, demək olar ki, aradan qaldırılır. Bu vəziyyət məni çox 
sevindirir. Çünki Azərbaycan dünyanın ən təhlükəsiz ölkələrindən, 
Bakı ən təhlükəsiz şəhərlərindən biridir. Bakıda sutka ərzində 
insanlar rahat yaşayırlar, axşam, gecə saatlarında rahat gəzirlər. 
 213 
Siz, polis işçiləri, bunu yaxşı bilirsiniz, çünki bu vəziyyətə nəzarət 
edirsiniz. İnsanlar doğrudan da həyatdan zövq alırlar. 
Azərbaycanda mütəşəkkil cinayətkarlığa qarşı çox ciddi 
mübarizə aparılır. Bu mübarizə nəticəsində deyə bilərəm ki, 
Azərbaycanda mütəşəkkil cinayətkarlıq aradan qaldırılıbdır. Ayrı-
ayrı təzahürlər olur, amma dərhal onların qarşısı alınır. Hesab 
edirəm ki, biz bu istiqamətdə də çox böyük uğurlara nail olmuşuq. 
Başqa ölkələrlə müqayisədə Azərbaycanda bu sahədəki vəziyyət 
çox müsbətdir. 
Polisin texniki təminatı da yüksək səviyyədə həll edilir. Bu 
məsələ daim diqqət mərkəzindədir. Yeni texniki vasitələrdən 
istifadə, deyə bilərəm ki, profilaktika məsələlərini də uğurla həll 
etməyə imkan verir. Şəhərimizin müxtəlif yerlərində quraşdırılmış 
təhlükəsizlik kameraları öz müsbət rolunu oynayır, həm 
profilaktika nöqteyi-nəzərdən, eyni zamanda, cinayətlərin açılması 
üçün onların çox böyük faydası vardır. Azərbaycanda cinayətlərin 
açılması da yüksək səviyyədədir. Bu da polis işçilərinin 
peşəkarlığından xəbər verir. Biz yeni texniki vasitələrdən uğurla 
istifadə edirik və edəcəyik. Texnologiyalar sürətlə inkişaf edir. 
Bildiyiniz kimi, Azərbaycan texnoloji tərəqqiyə çox böyük diqqət 
göstərir. Biz ən qabaqcıl texnologiyaları Azərbaycanda tətbiq 
edirik, o cümlədən təhlükəsizlik məsələlərinin həlli üçün biz bu 
texnologiyalardan səmərəli şəkildə istifadə edirik. 
Deyə bilərəm ki, son illər bu istiqamətdə çox ciddi addımlar 
atılmışdır. Əminəm ki, Azərbaycanda bu müsbət dinamika gə-
ləcəkdə də davam etdiriləcəkdir. 
Daxili Qoşunlar da inkişafdadır. Daxili Qoşunların təminatı 
yüksək səviyyədə həll edilir. Ən müasir texnika, döyüş ava-
danlıqları gətirilir. Daxili Qoşunlar böyük qüvvədir və əlbəttə, 
Daxili Qoşunların da cəmiyyətdə çox böyük funksiyaları vardır. 
Hər an, hər zaman Daxili Qoşunlar sabitliyin, asayişin keşiyində 
olmalıdırlar və belə də olacaqdır. Polis orqanları qarşısında duran 
vəzifələrlə bağlı bir neçə kəlmə demək istərdim. Əlbəttə, ilk 
növbədə, asayişi qorumaq polisin əsas funksiyasıdır. Deyə bilərəm 
ki, polis işçiləri bu vəzifəni uğurla icra edirlər. İnsanlara polis 
 214 
əməkdaşları tərəfindən daim diqqət, qayğı göstərilməlidir, 
kobudluğa yol verilməməlidir. Belə faktlar aşkarlanarsa, dərhal 
tədbir görülməlidir. 
Cinayətkarlığa qarşı mübarizə yüksək səviyyədə aparılmalıdır. 
Azərbaycan, bir daha demək istəyirəm ki, bütün istiqamətlər üzrə 
nümunə ola bilər, o cümlədən cinayətkarlığa qarşı mübarizə 
sahəsində də bizim təcrübəmiz hesab edirəm ki, başqa ölkələr üçün 
də maraqlı ola bilər. Yəni polis orqanları və onun əməkdaşları bu 
istiqamətdə də çox ciddi olmalıdırlar. 
Polis əməkdaşları korrupsiya və rüşvətxorluğa qarşı mübarizədə 
də ön sıralarda olmalıdırlar. Bilirsiniz ki, Azərbaycanda bu xo-
şagəlməz hallara qarşı çox ciddi mübarizə aparılır, ciddi tədbirlər 
görülür və polis əməkdaşları nümunə olmalıdırlar. Bütövlükdə cə-
miyyətdə polis orqanlarına münasibət cəmiyyətin, ümumiyyətlə, in-
kişaf səviyyəsini göstərir. Polis orqanlarına cəmiyyətdə çox böyük 
hörmət olmalıdır və bu hörmət polis orqanları tərəfindən qaza-
nılmalıdır. Polis orqanlarının əməkdaşları özlərini insanlarla təmas-
larda elə aparmalıdırlar ki, onlara hörmət daha da çox olsun. Polisə 
olan hörmət dövlətə olan hörmətdir. Polis əməkdaşları qanunun 
keşiyində dayanırlar. Polis əməkdaşları cinayətkarlığa qarşı mübarizə 
aparırlar. Onlar öz həyatlarını risk altına qoyurlar və vətəndaşlar bunu 
unutmamalıdırlar. Yəni cəmiyyətin, ölkəmizin rahat, təhlükəsizlik 
şəraitində yaşamasını polis orqanları təmin edir. Onların çox böyük 
funksiyaları, çox böyük zəhmətləri vardır. Mən görülmüş bu işləri 
yüksək qiymətləndirirəm və bilirsiniz ki, polis orqanlarını daim 
müdafiə edirəm və müdafiə edəcəyəm. 
Xatırlayıram ki, 2005-ci ildə bəzi qüvvələr Azərbaycanda 
qondarma «narıncı inqilab» etmək istəyəndə polis orqanlarının 
qətiyyətli hərəkətləri bütün bu xoşagəlməz halların qarşısını aldı. O 
vaxt – 2005-ci ildə vəziyyət indiki kimi deyildi. Bəzi hallarda 
Azərbaycan beynəlxalq qurumlar tərəfindən təzyiqlərə də məruz 
qalırdı. İndi, əlbəttə ki, bizə heç kim təzyiq edə bilməz və deyə 
bilərəm ki, bu cəhdlər artıq tükənibdir. Amma o vaxtlar güclü 
təzyiqlər var idi ki, polis orqanlarının hərəkətləri pislənilsin, guya 
onlar həddindən artıq hərəkət etmişlər, polis orqanlarının əmək-
 215 
daşları cəzalandırılsın. Yəni qarşımıza şərt qoymuşdular. Mən o 
vaxt da demişəm, bu gün də demək istəyirəm, polis orqanlarının 
bir nəfər də olsun əməkdaşı cəzalandırılmayacaqdır. Çünki onlar 
qanunun keşiyində dayanır, təhlükəsizliyi təmin edirlər. Onlar öz 
həyatlarını risk altına ataraq Azərbaycan dövlətinin rahat 
yaşamasını təmin edirlər. 
Bu gün də demək istəyirəm ki, polis orqanları bütün hərəkət-
lərini qanun çərçivəsində aparır, bütün qanunsuz hərəkətlərə öz 
layiqli cavabını verir və verəcəklər. Heç kimdə şübhə olmasın ki, 
əgər kimsə yenə də bizim gücümüzü sınamaq istəsə, öz layiqli 
cavabını alacaqdır. 
Mən bir daha demək istəyirəm ki, Azərbaycanın bugünkü uğurlu 
inkişafı realdır. Bu bizi, dostlarımızı sevindirir, bizi istəməyən 
qüvvələri isə məyus edir. Azərbaycan həddindən artıq önəmli ölkəyə 
çevrilibdir. Azərbaycanın coğrafi vəziyyəti, bizim geosiyasi 
məsələlərlə bağlı tutduğumuz mövqe, enerji resurslarımız, nəqliyyat 
infrastrukturumuz, digər amillər, yəni iqtisadi inkişaf, Azərbaycanın 
siyasi cəhətdən güclü ölkə olması, əlbəttə ki, bizə diqqəti artırır. 
Əlbəttə, Azərbaycan bir güclü dövlət kimi, bəzi dairələr üçün böyük 
maraq doğurur. Biz buna etiraz etmirik. Çünki biz beynəlxalq 
aləmin bir parçasıyıq və bu gün beynəlxalq aləmin ən ali qurumunun 
– BMT Təhlükəsizlik Şurasının üzvüyük. Dünyada bundan yuxarı 
səviyyə yoxdur. 
Əlbəttə ki, biz bütün əməkdaşlığa açığıq və beynəlxalq 
əməkdaşlıq üçün öz konkret addımlarımızı atırıq. Ancaq bir daha 
demək istəyirəm ki, bütün ölkələrlə, bütün qurumlarla bizim 
münasibətlərimiz qarşılıqlı maraqlar, qarşılıqlı hörmət üzərində 
qurulur. Bir-birinin işinə qarışmamaq prinsipi bizim üçün əsasdır. 
Bu bizim prinsipial mövqemizdir. Bu mövqe ədalətə və beynəlxalq 
hüquq normalarına söykənir. 
Ancaq şübhə yoxdur ki, Azərbaycanı öz tərəfinə çəkmək, 
müəyyən dərəcədə bizim siyasətimizə təsir etmək cəhdləri vardır. 
Buna oxşar digər cəhdlər bu gün də var, gələcəkdə də olacaqdır. 
Əsas odur ki, Azərbaycan dövləti öz müstəqil siyasətini aparır və 
aparacaqdır. Bu müstəqil siyasətin təməlində Azərbaycan xalqının 
 216 
iradəsi dayanır və eyni zamanda, Azərbaycanda hökm sürən 
sabitlik və ictimai-siyasi asayiş bizim gücümüzü daha da artırır. 
Biz müstəqillik yolu ilə gedəcəyik. Bu gün müstəqil Azər-
baycan region üçün sabitləşdirici bir amildir. Biz sabitləşdirici rol 
oynayırıq və əlbəttə ki, heç bir qüvvə bizi müstəqil siyasətdən 
döndərə bilməz. Daxili vəziyyətlə bağlı bizim heç bir problemimiz 
yoxdur. Xalqla iqtidar arasında birlik vardır. Bütün təşəbbüslərimiz 
xalq tərəfindən dəstəklənir. Bizə qarşı çıxmaq istəyənlər isə öz iç 
üzünü bir daha açmışlar. Onlar bir daha göstərirlər ki, müstəqilliyin 
nə olduğunu başa düşmürlər. Bir daha göstərirlər ki, qul psixolo-
giyası ilə yaşayırlar. Bu qul psixologiyası ondan ibarətdir ki, daim 
bir böyük qardaş axtarışındadırlar. Daim kiminsə ayağına yıxılmaq 
istəyirlər, kiminsə ətəyindən tutub yardım diləyirlər. Budur 
bugünkü Azərbaycanın siyasi mənzərəsi: bir tərəfdə Azərbaycan 
iqtidarı, müstəqil siyasət, ləyaqətli siyasət və heç kimin qarşısında 
baş əyməmək siyasəti, digər tərəfdə öz şəxsi maraqlarını təmin 
etmək üçün istənilən yola getməyə hazır olan antimilli, satqın, xain 
– onlara heç qüvvə də deyə bilmərəm – ünsürlər, qruplar. Bax, 
budur bugünkü siyasi palitra. 
Əlbəttə, Azərbaycan xalqı müdrik xalqdır və hər şeyi çox açıq-
aydın görür. Görür ki, kim ölkəni hara aparır və kim ölkəni hara 
aparmaq istəyir. Artıq Azərbaycan 20 ildən çoxdur ki, müstəqil 
dövlətdir. Bundan böyük xoşbəxtlik ola bilməz. Nəyin bahasına 
olursa-olsun müstəqilliyi qoruyacağıq, Azərbaycanın uğurlu 
inkişafını təmin edəcəyik. 
Polis orqanlarının da bu işdə çox böyük rolu vardır. Əminəm 
ki, polis işçiləri həmişə olduğu kimi, dövlətə, dövlətçiliyə öz 
sədaqətini göstərəcəklər. 
Bir daha, əziz dostlar, sizi bayram münasibətilə ürəkdən təbrik 
edirəm. 
 
 
 
  
 
 217 
 
YENİ AZƏRBAYCAN PARTİYASI  
BİNƏQƏDİ RAYON TƏŞKİLATININ  
İNZİBATİ BİNASININ AÇILIŞI  
MƏRASİMİ  
 
3 iyul 2013-cü il 
 
Azərbaycan Respublikasının Prezidenti İlham Əliyev iyulun 
3-də Yeni Azərbaycan Partiyası Binəqədi rayon təşkilatının in-
zibati binasının açılışında iştirak etmişdir. 
Dövlətimizin başçısı əvvəlcə Yeni Azərbaycan Partiyasının qu-
rucusu, ulu öndər Heydər Əliyevin binanın qarşısında ucaldılmış 
abidəsi önünə gül dəstəsi qoydu. 
Prezident İlham Əliyev binanın rəmzi açılışını bildirən lenti 
kəsdi, burada yaradılmış şəraitlə tanış oldu. 
Binəqədi Rayon İcra Hakimiyyətinin başçısı Xaləddin İsgən-
dərov Azərbaycan prezidenti İlham Əliyevə məlumat verdi ki, son 
bir ildə rayonda çoxlu sayda sosial təyinatlı infrastruktur obyekti 
istifadəyə verilmişdir. Bu sırada inzibati binalar xüsusi əhəmiyyət 
kəsb edir. Yeni Azərbaycan Partiyası Binəqədi rayon təşkilatının 
yeni inzibati binasında da səmərəli fəaliyyət üçün hər cür şərait 
yaradılmışdır. 
Diqqətə çatdırıldı ki, ikimərtəbəli binada tikinti işləri yüksək 
səviyyədə həyata keçirilib. Binanın ikinci mərtəbəsində divarda 
qranit üzərində işlənmiş Yeni Azərbaycan Partiyasının emblemi 
fonunda ümummilli lider Heydər Əliyevin büstü qoyulub. Bu 
mərtəbədə, həmçinin konfrans zalı, iş otaqları və 120 yerlik akt zalı 
yerləşir. Akt zalında müxtəlif tədbirlərin keçirilməsi üçün əlverişli 
şərait vardır. Bütün otaqlar zəruri avadanlıqla təchiz olunmuş, 
kompüterlər quraşdırılmışdır. Burada ümummilli lider Heydər 
Əliyevin və prezident İlham Əliyevin ölkəmizin ictimai-siyasi 
həyatında, o cümlədən Yeni Azərbaycan Partiyasının fəaliyyəti ilə 
bağlı gördükləri işləri əks etdirən fotoguşələr yaradılıb. 
 218 
Divarlarda ulu öndər Heydər Əliyevin müdrik kəlamlarından 
ibarət lövhələr asılıb. 
Qeyd edildi ki, Yeni Azərbaycan Partiyası Binəqədi rayon təş-
kilatının 14 mindən çox üzvü vardır.  
Dövlətimizin başçısı binada yaradılmış şəraitdən razılığını 
bildirdi. 
 
 
 
 219 
 
 
 
BİNƏQƏDİ RAYONUNDA HEYDƏR ƏLİYEV 
PARKINDA YENİDƏNQURMADAN SONRAKI 
ŞƏRAİTLƏ TANIŞLIQ  
 
3 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 3-də Bakının Binəqədi rayonunda yenidən qurulmuş Heydər 
Əliyev adına İstirahət parkında yaradılmış şəraitlə tanış 
olmuşdur. 
Məlumat verildi ki, dövlətimizin başçısının tapşırığı ilə Bakı 
şəhərində parkların və xiyabanların əsaslı şəkildə yenidən qurul-
ması və yeni parkların salınması, sakinlərin və şəhərimizə gələn 
qonaqların rahatlığı üçün dünya standartlarına uyğun istirahət 
guşələrinin yaradılması istiqamətində ardıcıl tədbirlər davam etdi-
rilir. Salınan yeni parklar və yaşıllıq zolaqları, əhaliyə xidmət gös-
tərən müasir iaşə obyektləri, bağlarda və xiyabanlarda ən yüksək 
standartlar səviyyəsində infrastrukturun yaradılması Bakının dün-
yanın ən gözəl şəhərlərindən birinə çevrilməsi istiqamətində həyata 
keçirilən əhəmiyyətli tədbirlərdəndir. Azərbaycan xalqının ümum-
milli lideri Heydər Əliyevin adını daşıyan, Binəqədi rayonunun 
ərazisində yerləşən istirahət parkı tamamilə yenidən qurulub. Parkın 
giriş hissəsində Yeni Azərbaycan Partiyası Binəqədi rayon 
təşkilatının yeni inşa edilən inzibati binasının qarşısında ulu öndər 
Heydər Əliyevin bürüncdən ucaldılmış abidəsi diqqəti cəlb edir. 
Bildirildi ki, burada paytaxt sakinlərinin istirahətinin mənalı 
təşkili üçün hər cür şərait yaradılıb. Park 4,5 hektar sahəni 
əhatə edir. Əvvəllər mövcud olan, lakin baxımsızlıq üzündən 
yararsız hala düşmüş parkın yenidən qurulmasına 2012-ci ilin 
avqust ayından başlanılmışdır. Yenidənqurma işlərini yerli və 
Türkiyədən dəvət olunmuş mütəxəssislər həyata keçirmişlər. 
 220 
Parkdakı yararsız tikililər sökülmüş, kommunikasiya xətləri 
dəyişdirilmişdir. 
Qeyd olundu ki, parkın yerləşdiyi ərazinin mürəkkəb relyefi nə-
zərə alınmaqla, tikintidə landşaft memarlığından istifadə edilmiş-
dir. Dünyanın müxtəlif ölkələrindən gətirilən çoxillik bitkilər əkil-
məklə yaşıllıq zolaqları salınıb. Parkda əvvəllər mövcud olan ağac 
növlərinin bir qismi saxlanılıb. Bununla yanaşı, 60 min kol, 10 min 
sarmaşıq, 600-dən çox uzunömürlü ağac əkilib. Parkın landşaft 
örtüyündə 167 növ nadir ağac, kol və bitki növlərindən istifadə 
edilib. Uşaqlar üçün müxtəlif attraksionlar, yelləncəklər və digər 
idman və oyuncaq elementləri quraşdırılmışdır. Gənclərin is-
tirahəti və asudə vaxtlarını səmərəli keçirməsi üçün parkın mərkəzi 
hissəsində yerləşən internet-kafedə hər cür şərait yaradılıb. İs-
tirahət məkanının ən yüksək ərazisində 85 metrlik platforma qu-
raşdırılıb. İstirahət guşəsinin bu hissəsində fərqli ölçülərdə 70-dən 
çox kürəşəkilli xüsusi fənərlər quraşdırılıb. Burada relyef nəzərə 
alınmaqla, müasir üslubda hazırlanmış körpülərdən, şəlalələrdən, 
fəvvarələrdən, çeşmələrdən və digər kiçik memarlıq elementlərin-
dən məharətlə istifadə olunub. Parkın mərkəzində müasir texnolo-
giyalardan istifadə etməklə, milli və dünya musiqi nümunələrindən 
təşkil olunmuş kompozisiyalardan ibarət musiqili fəvvarə də 
yaradılıb. Fəvvarə parka xüsusi yaraşıq verməklə yanaşı, həm də 
istirahət edənlərin könlünü oxşayır. Burada, həmçinin müxtəlif 
tədbirlərin keçirilməsi üçün avanqard üslubda səhnə və amfiteatr 
formasında oturacaqlar quraşdırılıb. Çoxsaylı güzgülərdən ibarət 
kürə formalı memarlıq elementi də parka yaraşıq verir. Parkın 
işıqlandırılması da mükəmməl formada həyata keçirilib. Belə ki, 
parkın gecə işıqlandırılması üçün ətrafa füsunkar yaraşıq verən 
2630 lampa quraşdırılıb. 
Dövlətimizin başçısı parkda yaradılmış şəraiti yüksək qiy-
mətləndirdi. 
 
 221 
 
BİNƏQƏDİ RAYON İCRA HAKİMİYYƏTİNİN 
İNZİBATİ BİNASINDA YENİDƏNQURMADAN 
SONRA YARADILMIŞ ŞƏRAİTLƏ TANIŞLIQ  
 
3 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 3-də Bakının Binəqədi Rayon İcra Hakimiyyətinin inzibati 
binasında yenidənqurmadan sonra yaradılmış şəraitlə tanış ol-
muşdur.  
Prezident İlham Əliyevin sərəncam və göstərişləri əsasında 
Bakıda həyata keçirilən quruculuq işləri ilk növbədə, paytaxtın 
inkişaf strategiyasına uyğun aparılır. Tikilən binalar paytaxtın 
simasına xüsusi yaraşıq verir, müasirləşən şəhərimizin memarlıq 
quruluşuna əlavə çalarlar qatır. İndi Bakının bütün rayonlarında 
davam edən abadlıq-quruculuq işləri paytaxtın kompleks inkişafını 
təmin edir. Bu sırada son illərdə paytaxtın Binəqədi rayonunda 
görülən işlər də diqqəti cəlb edir. Rayonun sosial-iqtisadi inkişafı 
çərçivəsində görülən tədbirlər sırasında icra hakimiyyətinin 
binasında yenidənqurmadan sonra yaradılan şərait bir məqamı 
təsdiqləyir ki, ölkədə dövlət idarəçiliyi işinin stimullaşdırılması 
diqqət mərkəzində saxlanılır. Bundan başqa, müasir memarlıq 
üslubunda yenidən qurulan bina həm də bu ərazinin görkəminə 
xüsusi gözəllik verir. 
Dövlətimizin başçısına məlumat verildi ki, bina keçən əsrin 70-ci 
illərinin əvvəllərində inşa edilmişdir. Sovet dövründə burada rayon 
partiya komitəsi yerləşmişdi. Daha sonra binadan başqa təyinatlar 
üçün istifadə olunmuşdur. Ötən illərdə binada əsaslı təmir işləri apa-
rılmamışdır. Keçən ilin mayından binanın tamamilə yenidən qurul-
masına başlanılmışdır. Bina 1 mərtəbə artırılmış və müasir memarlıq 
üslubunda yenidən qurulmuşdur. 
Diqqətə çatdırıldı ki, ümumi sahəsi 4 min kvadratmetr olan 
beşmərtəbəli bina bütün lazımi avadanlıq və sistemlərlə təchiz 
edilib. Binadakı otaqların hamısı müasir tələblər səviyyəsində 
 222 
qurulub. Heydər Əliyev adına İstirahət parkının qərb hissəsində 
yerləşən binanın fasadının ağ rəngli yerli tikinti materialları ilə 
üzlənməsi onun görkəminə xüsusi yaraşıq verir. Binanın girişində 
ulu öndər Heydər Əliyevin büstü qoyulmuş, divarda Binəqədi 
rayonunun inzibati xəritəsi asılmışdır. İş otaqlarının arakəs-
mələrində şəffaf, interyerdə isə Avropa ölkələrində istehsal olunan 
materiallardan istifadə edilmişdir. 
Prezident İlham Əliyev binanın yeməkxanası ilə tanış oldu. 
Vurğulandı ki, inzibati binada müasir idarəetmə metodlarından 
istifadə etmək üçün bütün texniki şərait yaradılıb. 
Prezident İlham Əliyev Binəqədi Rayon İcra Hakimiyyətində 
sakinlərin müraciətləri üçün yaradılmış «1646» xidməti ilə də tanış 
oldu. Sakinlər icra hakimiyyətinə gəlmədən müraciətlərini daha 
çevik və operativ şəkildə telefonla çatdıra və məlumat ala bilərlər. 
«1646» xidməti bütün mobil operatorlardan və stasionar tele-
fonlardan eyni vaxtda 30 zəngi qəbul edir. Xidmətə daxil olan icra 
hakimiyyətinin vəzifə və səlahiyyətlərinə aid müraciətlər qanun-
vericilik bazası üzrə «sual-cavab» blokuna əsasən cavablandırılır. 
Yaradılan şərait rayon icra hakimiyyətində «Elektron hökumət»in 
bir çox elementlərinin reallaşdırılmasına imkan vermişdir. İnzibati 
binada, həmçinin elektron kargüzarlıq, sakinlərlə və yerli icra 
nümayəndəlikləri ilə videokonfrans zalı, elektron xəritə, operativ 
idarəetmə mərkəzi, elektron köşklər və digər texniki vasitələr 
quraşdırılmışdır. Bütün bunlar Binəqədi Rayon İcra Hakimiyyəti 
əməkdaşlarının səmərəli fəaliyyət göstərməsi və sakinlərin rahat-
lığının təmin olunması məqsədilə yaradılmışdır. 
Prezident İlham Əliyev böyük akt zalı ilə də tanış oldu. 
Bildirildi ki, binaya bitişik 270 yerlik akt zalının divar və ta-
vanında, zalın daxili tərtibatında müasir materiallardan istifadə 
olunub. Akt zalında rayon və respublika əhəmiyyətli tədbirlərin 
keçirilməsi üçün lazımi şərait vardır. 
Sonra dövlətimizin başçısı təqdimat otağında elektron xəritə 
ilə tanış oldu. 
Qeyd edildi ki, burada rayonun bütün ərazisi üzrə vahid 
elektron xəritə-məlumat bazası yaradılıb. Sistem artıq rayon 
 223 
təsərrüfatının idarə olunmasında ən yeni texnoloji vasitə kimi 
tətbiq edilməyə başlanıb. Elektron xəritənin köməyi ilə plan-
laşdırma aparılır və həyata keçirilən işlər haqqında operativ 
məlumatlar əldə edilir. 
Prezident İlham Əliyevə son 1 ildə rayonda görülən işlər ba-
rədə də məlumat verildi. Diqqətə çatdırıldı ki, ötən dövr ərzində 
rayon ərazisində  6 yeni park salınmış, 2-si əsaslı təmir edilmiş, 24 
yeni mədəni-kütləvi tədbirlər evi sakinlərin istifadəsinə verilmişdir. 
Rayonda 166 kilometr yol asfaltlanmış, 127 min kvadratmetrlik 
fasad işləri görülmüşdür. Ekoloji tarazlığın təmin edilməsi 
məqsədilə 10 minə yaxın yeni ağac, 120 minə yaxın çiçək və bəzək 
kolu əkilib, 76 min kvadratmetrlik çəmənlik salınıb. Azadlıq 
prospekti boyunca yerləşən binaların fasadları müasir üslubda 
üzlənib, işıqlandırılıb. Bakı–Sumqayıt avtomagistralının rayon 
ərazisindən keçən hissəsinin hər iki tərəfi milli ornamentli landşaft 
memarlığı elementlərindən istifadə olunmaqla yenidən qurulub. 
Binəqədi və Biləcəri qəsəbələrində daxili və qəsəbələrarası yollar 
genişləndirilib. Bütün bunlarla yanaşı, vətəndaşlara elektron 
xidmətlərin göstərilməsi, idarəetmədə informasiya-kommunikasiya 
texnologiyalarının tətbiqi sahələrində də strateji layihələr həyata 
keçirilib. Artıq rayon icra hakimiyyətində avtomatlaşdırılmış infor-
masiya sistemi yaradılıb. Bu sistemin geniş imkanları sayəsində 
real vaxt rejimində elektron qaydada sənədlərin qəbulu, onların 
yoxlanılması, çatışmazlıqların aşkar edilməsi və qiymətlən-
dirilməsi həyata keçirilir. Yeni sistemdə 4 – kargüzarlıq, kadr, ev 
təsərrüfatları və sosial iqtisadi təhlil altsistemləri fəaliyyət göstərir. 
Rayon icra hakimiyyətində, həmçinin «onlayn» videoqəbul da 
yaradılıb. Sakinlər binaya gəlmədən qəsəbə icra nümayən-
dəliklərinə müraciət edərək, onları maraqlandıran məsələlərlə 
bağlı rayon icra hakimiyyətinin başçısı və digər məsul şəxslərlə 
birbaşa videoəlaqə yarada biləcəklər. 
Dövlətimizin başçısı inzibati binada yaradılmış şəraiti yüksək 
qiymətləndirdi. 
 
 
 224 
 
 
 
AZƏRBAYCAN RESPUBLİKASININ XALQ 
ARTİSTİ TAMARA SİNYAVSKAYAYA 
 
Əziz Tamara İlyiniçna! 
Sizi – görkəmli musiqi mədəniyyəti xadimini, gözəl mü-
ğənni və istedadlı pedaqoqu yubileyiniz münasibətilə təbrik 
edirəm. Sizə möhkəm cansağlığı və uzun ömür arzulayıram. 
Sizin opera səhnəsinə ilk gəlişinizdən başlayaraq sənətşünas-
lar səsinizin bənzərsiz tembrini, böyük fitri istedadınızı və şəx-
siyyətinizin heyrətamiz cazibəsini qeyd etmişlər. Nüfuzlu bey-
nəlxalq müsabiqələrdə qazandığınız mükafatlar nadir iste-
dadınızın və yüksək peşəkarlığınızın təsdiqidir. Böyük metso-
sopranoların ənənələrinin davamçısı kimi, Siz məxsusi ifaçılıq 
tərzinizi formalaşdırmağa, opera teatrı salnaməsində həmişəlik 
yaşayacaq parlaq səhnə obrazları yaratmağa nail olmusunuz. 
Sizə xas olan incə musiqi zövqü konsert fəaliyyətinizdə klas-
sik repertuarı rus xalq mahnıları və müasir estrada ilə harmonik 
şəkildə əlaqələndirməklə, müxtəlif janrlarda uğur qazanmaq 
imkanı vermişdir. Bu gün Sizin zəngin təcrübənizin gənc 
müğənnilərə çatdırılmasına yönəlmiş pedaqoji fəaliyyətiniz, heç 
şübhəsiz, yeni mədəni elitanın formalaşmasına şərait yaradır. 
Siz Azərbaycanın böyük dostu kimi, bizim musiqi mədə-
niyyətimizi həmişə ləyaqətlə təmsil etmiş, Azərbaycan–Rusiya 
mədəni əlaqələrinin inkişafına və genişlənməsinə töhfə 
vermisiniz. Əminəm ki, bundan sonra da belə olacaqdır. 
 
Ən xoş arzularla, 
İLHAM ƏLİYEV 
Azərbaycan Respublikasının Prezidenti 
 
Bakı, 4 iyul 2013-cü il 
 
 225 
 
 
 
ABŞ  SENATORU, SİLAHLI QÜVVƏLƏR  
ÜZRƏ KOMİTƏNİN ÜZVÜ ROCER UİKERİN 
BAŞÇILIQ ETDİYİ NÜMAYƏNDƏ  
HEYƏTİ İLƏ GÖRÜŞ  
 
Prezident sarayı  
 
4 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 4-də ABŞ senatoru, Silahlı Qüvvələr üzrə komitənin üzvü 
Rocer Uikerin başçılıq etdiyi nümayəndə heyətini qəbul et-
mişdir. 
Görüşdə Azərbaycan ilə Amerika Birləşmiş Ştatları arasında 
ikitərəfli münasibətlərin müxtəlif sahələrdə uğurla inkişaf etdiyi 
vurğulandı, əməkdaşlığımızın genişləndirilməsində müxtəlif 
səviyyəli qarşılıqlı səfərlərin önəmi qeyd olundu. ABŞ senatoru, 
Silahlı Qüvvələr üzrə komitənin üzvü Rocer Uikerin başçılıq 
etdiyi nümayəndə heyətinin Azərbaycana səfərinin uğurla 
inkişaf edən əlaqələrimizin daha da möhkəmləndirilməsi işinə 
xidmət edəcəyinə əminlik ifadə olundu. Söhbət zamanı 
Azərbaycan ilə Amerika Birləşmiş Ştatları arasında ikitərəfli 
əlaqələrin müxtəlif sahələrdə daha da inkişaf etdirilməsinə dair 
məsələlər ətrafında fikir mübadiləsi aparıldı. 
 
 
 
 
 
 
 
 
 226 
 
 
 
XORVATİYA RESPUBLİKASI PARLAMENTİNİN  
SƏDRİ İOSİP LEKONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
5 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 5-də Xorvatiya Respublikası Parlamentinin Sədri İosip 
Lekonun başçılıq etdiyi nümayəndə heyətini qəbul etmişdir. 
Görüşdə ölkələrimiz arasında ikitərəfli münasibətlərin uğurla 
inkişaf etdiyi vurğulandı, Xorvatiyanın Avropa İttifaqına üzv 
qəbul olunmasından məmnunluq ifadə edildi. Ölkələrimizin bun-
dan sonra həm ikitərəfli, həm də Azərbaycan–Avropa İttifaqı 
çərçivəsində fəal əməkdaşlıq edəcəyi əminliklə qeyd olundu. 
Xorvatiya Respublikası Parlamentinin Sədri İosip Lekonun 
Azərbaycana səfərinin ölkələrimiz arasında ikitərəfli müna-
sibətlərin müxtəlif istiqamətlərdə, o cümlədən parlamentlərarası 
əməkdaşlıq sahəsində daha da genişləndirilməsi işinə xidmət 
edəcəyi bildirildi. 
 
 
 
 
 227 
 
RUSİYANIN «ROSNEFT» ŞİRKƏTİNİN 
PREZİDENTİ İQOR SEÇİN İLƏ GÖRÜŞ  
 
Prezident  sarayı  
 
5 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 5-də Rusiya Federasiyasının «Rosneft» şirkətinin prezidenti 
İqor Seçini qəbul etmişdir. 
Dövlətimizin başçısı «Rosneft»in prezidenti İqor Seçinin 
Azərbaycana səfərinin neft-qaz sektorunda əməkdaşlığımızın 
daha da genişləndirilməsi ilə bağlı məsələlərin müzakirəsi üçün 
yaxşı imkan yaradacağına ümidvar olduğunu bildirdi. Ölkə-
lərimizin bu sahədə əməkdaşlığının inkişafı üçün yaxşı pers-
pektivlərin olduğunu vurğulayan prezident İlham Əliyev bu 
əməkdaşlığın daha da genişləndirilməsi üçün yeni imkanların 
müəyyənləşdirilməsinin önəmini qeyd etdi. 
«Rosneft» şirkətinin prezidenti İqor Seçin Rusiya Federasi-
yasının Prezidenti Vladimir Putinin səmimi salamlarını dövləti-
mizin başçısına çatdırdı. SOCAR-ın regionun ən böyük şirkət-
lərindən biri olduğunu vurğulayan İqor Seçin «Rosneft»in SOCAR 
ilə beynəlxalq miqyasda uğurla əməkdaşlıq etdiyini və bu 
əməkdaşlığın böyük perspektivlərə malik olduğunu dedi. 
Dövlətimizin başçısı prezident Vladimir Putinin səmimi 
salamlarına görə minnətdarlığını bildirdi, onun da salamlarını 
Rusiyanın dövlət başçısına çatdırmağı xahiş etdi. 
Azərbaycan prezidenti İlham Əliyev bu yaxınlarda Rusiya 
prezidenti Vladimir Putinlə telefon danışığı zamanı ikitərəfli 
münasibətlərimizin perspektivləri ilə bağlı məsələlər ətrafında 
fikir mübadiləsi apardıqlarını qeyd etdi. Ölkələrimiz arasında 
neft-qaz sektorunda da əməkdaşlığın yaxşı təcrübəyə malik 
olduğunu vurğulayan dövlətimizin başçısı bu əlaqələrin daha 
da genişləndirilməsi üçün səyləri artırmağın önəmini qeyd etdi. 
 
 228 
 
 
TOVUZ RAYONUNA SƏFƏR  
 
5 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 5-də Tovuz rayonuna gəlmişdir. 
Dövlətimizin başçısı əvvəlcə Tovuz şəhərinin mərkəzindəki 
Heydər Əliyev parkında xalqımızın ümummilli liderinin abidəsi 
önünə gül dəstəsi qoydu. 
Rayon icra hakimiyyətinin başçısı Tofiq Zeynalov Azərbay-
can prezidentinə abidənin yerləşdiyi Heydər Əliyev parkında 
görülən abadlıq-quruculuq işləri barədə məlumat verdi. 
Bildirildi ki, parkda sakinlərin və qonaqların istirahəti üçün hər 
cür şərait yaradılıb. 
 
Yenidən qurulan Tovuz–Qovlar–Ağbaşlar avtomobil  
yolunun açılışı mərasimi 
 
Azərbaycan prezidenti İlham Əliyev iyulun 5-də yenidən 
qurulan Tovuz–Qovlar–Ağbaşlar avtomobil yolunun açılışında 
iştirak etmişdir. 
Məlumat verildi ki, prezident İlham Əliyevin «Tovuz rayo-
nunun sosial-iqtisadi inkişafının sürətləndirilməsinə dair əlavə 
tədbirlər haqqında» 2012-ci il 1 may tarixli Sərəncamına əsa-
sən 40 min nəfərin yaşadığı 35 məntəqəni birləşdirən Tovuz–
Qovlar–Ağbaşlar avtomobil yolunun tikintisi məqsədilə 2012-ci 
ilin dövlət büdcəsində nəzərdə tutulan Azərbaycan Respublikası 
Prezidentinin ehtiyat fondundan Tovuz Rayon İcra 
Hakimiyyətinə ilkin olaraq 3 milyon manat ayrılıb. 
Bildirildi ki, ümumi uzunluğu 51 kilometr olan Tovuz–Qov-
lar–Ağbaşlar avtomobil yolunun tikintisinə 2012-ci ilin 
oktyabrında başlanılıb. Sonrakı dövrdə həmin yolun tikintisi da-
vam etdirilərək başa çatdırılması üçün daha 11,5 milyon manat 
vəsait ayrılıb. Yenidənqurma işləri zamanı yol yatağına 10 
 229 
minlərlə kubmetr torpaq, qum-çınqıl qarışığı yayılıb, 330 min 
kvadratmetr asfalt-beton örtük salınıb. 
Qeyd olundu ki, layihə çərçivəsində Əhmədabad kəndi ərazi-
sində Zəyəm çayı üzərində uzunluğu 62 metr olan üçaşırımlı 
körpü də tikilib. Bundan başqa, yol boyunca xeyli sayda su 
keçidləri tikilib və təmir olunub. 
Rayonun sosial-iqtisadi həyatında mühüm əhəmiyyətə malik 
Tovuz–Qovlar–Ağbaşlar avtomobil yolundan qonşu Gədəbəy 
rayonunun sakinləri də istifadə edirlər. Yeni yolun turizmin və 
bütövlükdə rayonun iqtisadiyyatının inkişafı baxımından 
müstəsna əhəmiyyəti vardır. Yolun yenidən qurulması layihəsi 
çərçivəsində yolboyu yaşayış məntəqələrinin girişi və daxili 
yollarında da xeyli işlər aparılıb. 
Prezident İlham Əliyev yolun rəmzi açılışını bildirən lenti 
kəsdi. Dövlətimizin başçısı görülən işləri yüksək qiymətləndirdi. 
 
Qovlar şəhər Mədəniyyət və istirahət parkının 
yenidənqurmadan sonrakı vəziyyəti ilə tanışlıq 
 
Azərbaycan prezidenti İlham Əliyev iyulun 5-də Tovuz 
rayonuna səfəri çərçivəsində Qovlar şəhər Mədəniyyət və istirahət 
parkının yenidənqurmadan sonrakı vəziyyəti ilə tanış olmuşdur. 
Prezident İlham Əliyevin 2012-ci il 9 aprel tarixli Sərən-
camına uyğun olaraq Qovlar qəsəbəsinə şəhər statusu veril-
mişdir. Şəhərin Azadlıq prospekti və Vağzal küçəsi asfalt-be-
tonla örtülmüş, ayırıcı zolaq salınmış, yeni müasir işıqlandırma 
sistemi quraşdırılmışdır. Prospektin kənarında təbii qaya 
daşlarından və üzlük tavalardan istifadə olunmaqla, dekorativ 
hasar inşa edilmişdir. Qovlar şəhərinin Vağzal və Şəhriyar 
küçələrində ictimai binaların, ticarət və xidmət obyektlərinin 
fasadları müasirləşdirilmiş və yeni layihələr əsasında obyektlər 
tikilmişdir.Dövlətimizin başçısının diqqətinə çatdırıldı ki, sahəsi 5 
hektar olan Qovlar şəhər Mədəniyyət və istirahət parkında istinad 
divarları tikilmiş və bəzədilmişdir. Parkda yeni layihə əsasında inşa 
edilmiş fəvvarə istirahət məkanına əlavə gözəllik verir. Burada 
 230 
Böyük Vətən müharibəsi iştirakçılarının xatirəsini əbədiləşdirən 
memorial kompleks daha uyğun yerdə bərpa edilərək ətrafı 
abadlaşdırılmışdır. İşıqlandırma və suvarma sistemlərinin yenidən 
qurulduğu parkda qazonlar salınmış, dekorativ ağac və gül kolları 
əkilmişdir. Uşaqların istirahətinin səmərəli təşkili məqsədi ilə attrak-
sionlar və digər əyləncə qurğuları quraşdırılmışdır. 
Azərbaycan prezidenti İlham Əliyev parkda görülmüş işləri 
yüksək qiymətləndirdi. 
 
Hemodializ Mərkəzinin açılışı mərasimi 
Azərbaycan prezidenti İlham Əliyev Tovuzda Hemodializ 
Mərkəzinin açılışında iştirak etmişdir. 
Dövlətimizin başçısı səhiyyə ocağının rəmzi açılışını bildirən 
lenti kəsdi. Məlumat verildi ki, əsası ulu öndər Heydər Əliyev tərə-
findən qoyulan və prezident İlham Əliyevin uğurla davam etdirdiyi 
sosialyönümlü siyasətin tərkib hissəsi olan insanların 
sağlamlığının qorunması dövlətimizin qarşıya qoyduğu prioritet 
məsələlərdən biridir. Həyata keçirilən sosial siyasət nəticəsində 
dövlət büdcəsindən səhiyyəyə ayrılan vəsaitin ildən-ilə artırılması 
tibb müəssisələrinin fəaliyyətinin yaxşılaşdırılmasına, ümumilikdə 
tibbi xidmətin beynəlxalq səviyyəyə çatmasına zəmin yaratmışdır. 
Azərbaycan səhiyyəsinin inkişafı Heydər Əliyev Fondu və 
qurumun prezidenti Mehriban Əliyevanın da fəaliyyətinin əsas 
istiqamətlərindəndir. Ötən illər ərzində Azərbaycan səhiyyəsinin 
uğurlarından biri də regionlarda vətəndaşlarımızın sağlamlığının 
qorunması istiqamətində atılan addımlardır. Xüsusilə də müalicə 
diaqnostika mərkəzlərinin və digər səhiyyə obyektlərinin tikilib 
istifadəyə verilməsi regionlarda əhalinin müayinə və müalicəsinin 
lazımi səviyyədə təşkilinə əlverişli şərait yaradır. Böyrək çatış-
mazlığından əziyyət çəkən xəstələrə son illər dövlət səviyyəsində 
xüsusi diqqət yetirilir. Tovuzda Hemodializ Mərkəzinin tikilməsi 
bunu bir daha sübut edir. 
Mərkəzlə tanışlıq zamanı diqqətə çatdırıldı ki, 3 mərtəbəli sə-
hiyyə ocağının tikintisinə 2008-ci il sentyabrın 24-də başlanılmış-
dır. Mərkəzin təməlqoyma mərasimində prezident İlham Əliyev iştirak 
 231 
etmişdir. Hemodializ Mərkəzinin inşaat işləri müasir texnologiyalar 
və qabaqcıl təcrübələr əsasında həyata keçirilmişdir. 
Tibb ocağının foyesində ümummilli lider Heydər Əliyevin, 
prezident İlham Əliyevin və Heydər Əliyev Fondunun prezidenti 
Mehriban xanım Əliyevanın ölkəmizdə səhiyyə sisteminin inki-
şafındakı xidmətlərini əks etdirən fotoşəkillərdən ibarət stend 
yaradılmışdır. Hemodializ Mərkəzində qəbul, hemodializ və 
diaqnostika şöbələri fəaliyyət göstərir. 
Prezident İlham Əliyev hemodializ şöbəsi ilə tanış oldu. 
Bildirildi ki, burada müasir tipli 20 hemodializ aparatı qu-
raşdırılıb. Diqqətə çatdırıldı ki, hazırda Azərbaycanda 2208 nəfər 
böyrək çatışmazlığından əziyyət çəkir. Onların hamısı dövlət vəsaiti 
hesabına müalicə alır, müvafiq dərman vasitələri ilə tam təmin 
olunurlar. Qərb bölgəsində böyrək çatışmazlığından əziyyət çəkən 
xəstələr Hemodializ Mərkəzinin xidmətindən istifadə edə biləcəklər. 
Ümumilikdə qərb bölgəsi üzrə 308 hemodializ xəstəsi vardır. Bu 
günədək Tovuz və Qazax rayonlarından olan xəstələr Gəncədəki 
Hemodializ Mərkəzinin xidmətindən istifadə edirdilər. Yeni mərkəzin 
fəaliyyətə başlamasından sonra artıq bu bölgədən olan xroniki 
böyrək çatışmazlığından əziyyət çəkən xəstələrin hemodializ 
seansları qəbul etmək üçün respublikanın digər regionlarına və 
Bakıya getmələrinə ehtiyac olmayacaqdır. 
Məlumat verildi ki, Tovuz Hemodializ Mərkəzində 2  növbədə 
təqribən 160 xəstə dializ olunacaqdır. Mərkəzin müasir şəraitlə təmin 
edilməsi  ilk növbədə, burada tibbi müayinə və müalicə işinin ən 
yüksək səviyyədə təşkili və aparılması üçün hərtərəfli imkan yaradır. 
Bu tibb ocağının istifadəyə verilməsi həm də ölkəmizdə səhiyyə 
sisteminin ən müasir səviyyəyə çatdırılması istiqamətində dövlət 
tərəfindən görülən tədbirlərin növbəti uğurudur. Dövlətimizin başçısı-
nın təşəbbüsü ilə həyata keçirilən bu tədbirlər Azərbaycanda səhiyyə 
sisteminin daha yaxşı təşkilinə geniş imkanlar açmışdır. 
Dövlətimizin başçısı mərkəzlə tanışlıqdan sonra tibb ocağının 
kollektivi və rayon ictimaiyyətinin nümayəndələri ilə görüşdü.  
 
 
 232 
 
 
 
TOVUZ RAYON İCTİMAİYYƏTİNİN  
NÜMAYƏNDƏLƏRİ İLƏ GÖRÜŞ  
 
5 iyul 2013-cü il  
 
Bu gün yenə Tovuzdayam, çox şadam, sizinlə bərabər 
olmağımdan çox məmnunam. Keçən il də görüşmüşdük. Son illər 
bir neçə dəfə Tovuza gəlmişəm və bu gün də gözəl açılışlar, gözəl 
tədbirlər keçirilir. Əlbəttə, onların içində bu Diaqnostika və 
Hemodializ Mərkəzi xüsusi yer tutur. 
Yadımdadır, bu mərkəzin təməl daşını bərabər qoymuşduq və 
şadam ki, indi gözəl bir tibb ocağı yaradılıbdır. Bütün şərait vardır. 
Bunun adı Hemodializ Mərkəzidir, amma əslində burada həm 
diaqnostika, həm müalicə, həm də cərrahiyyə üçün imkanlar vardır. 
Böyük bir tibb mərkəzidir və hesab edirəm ki, vətəndaşlar bu 
mərkəzdən səmərəli şəkildə istifadə etməlidirlər. Əlbəttə, profilaktik 
tədbirlər görülməlidir. Diaqnostika müalicənin aparılması üçün başlıca 
şərtdir. Mən bütün tibb ocaqlarının açılışlarında qeyd edirəm və bir 
daha deyirəm, gərək vətəndaşlar vaxtlı-vaxtında müayinədən keçsinlər 
ki, sağlamlıqlarını qoruya bilsinlər. 
İnsan amili bizim siyasətimizin prioritetidir. Bu mərkəzlərin 
açılması da onu göstərir ki, çox güclü sosial siyasət aparılır. Bu 
diaqnostika və müalicə mərkəzlərinin tikintisi indi geniş vüsət 
almışdır. Son 10 il ərzində Azərbaycanda 500-dən çox tibb 
mərkəzi tikilmişdir və demək olar ki, bütün bölgələrdə keyfiyyətli 
tibbi xidmət almaq üçün indi imkan vardır. Avadanlıq ən müasir 
standartlara cavab verir, memarlıq baxımından bütün xəstəxanalar 
çox gözəldir, çox genişdir, rahatdır və demək olar ki, indi elə bölgə 
yoxdur ki, orada müasir tibb ocağı olmasın. Məhz qarşıya belə 
məqsəd qoyulmuşdur ki, hər bir yaşayış məntəqəsində, böyük 
şəhərlərdə, rayon mərkəzlərində keyfiyyətli tibbi xidmət olma-
lıdır. Çox şadam ki, artıq Tovuzda da bu mərkəz yaradılır və 
insanların sərəncamına verilir. 
 233 
Deyə bilərəm ki, son illər bütövlükdə səhiyyə sahəsində 
nəticələr yaxşıdır. Bunu həm biz deyirik, həm də beynəlxalq 
qurumlar və onların arasında dünya miqyasında bu məsələlərlə 
məşğul olan Ümumdünya Səhiyyə Təşkilatı bunu qeyd edir. Keçən 
il Bakıda keçirilmiş Avropa Konfransında qeyd olundu ki, 
Azərbaycanda səhiyyə sahəsində böyük irəliləyiş əldə edilmişdir. 
Bunu statistik göstəricilər də təsdiqləyir. Səhiyyə sisteminin 
səmərəliliyini göstərən bir neçə meyar vardır. Onların arasında 
insanların ömrünün uzunluğu – Azərbaycanda bu istiqamətdə 
irəliləyiş vardır – artır, uşaq ölümü isə azalır. Uşaq ölümü bizdə 
bütün dövrlərdə böyük problem idi. Bu gün də       o problem hələ 
ki, lazımi səviyyədə həll olunmur. Hələ ki, biz inkişaf etmiş 
ölkələrdən bir az geridəyik. Ancaq hesab edirəm ki, belə 
mərkəzlərin yaradılması və digər tədbirlərin görülməsi nəticəsində 
biz bu sahədə də dünyanın aparıcı ölkələrinin səviyyəsinə 
qalxmalıyıq və digər göstəricilər deməyə əsas verir ki, səhiyyə 
sisteminin təkmilləşməsində yaxşı nəticələr vardır. 
Amma hələ ki, bu sahə bizi tam qane edə bilməz. Əlbəttə, biz 
çalışırıq müasir mərkəzlər tikilsin, avadanlıq alınır, böyük vəsait 
xərclənir. Ancaq bəzi hallarda xidmətlərin keyfiyyəti bizi qane 
etmir və bu məsələlər üzərində daha da çox işləməliyik. 
Burada göstəriləcək xidmət əminəm ki, yüksək səviyyədə 
olmalıdır. Yaxın zamanlarda bu mərkəz fəaliyyətə başlayacaqdır. 
İndi fəaliyyətə başlamaq üçün bütün imkanlar vardır. Burada yaxşı 
həkim heyəti formalaşmalıdır ki, Tovuz rayonunun sakinlərinə 
yaxşı xidmətlər göstərilsin. İnsanın sağlamlığı üçün lazım olan 
amillər bəllidir. İlk növbədə, diaqnostika və müalicə vaxtında 
aparılmalıdır, ətraf mühit də yaxşı vəziyyətdə olmalıdır. Bu 
baxımdan Tovuzda heç bir problem yoxdur, ekoloji vəziyyət 
burada yaxşıdır. İçməli su mütləq təmiz olmalıdır və bu gün biz 
Tovuzda içməli su layihəsinin istismara verilməsini qeyd edəcəyik. 
Bu da hesab edirəm ki, böyük hadisədir. Ondan sonra, əlbəttə ki, 
keyfiyyətli qida olmalıdır. Biz bu məsələyə də diqqət yetiririk. 
Müvafiq orqanlar istehlak bazarındakı vəziyyəti müşahidə edir, 
nəzarət edirlər. Hesab edirəm ki, bu istiqamətdə də irəliləyiş vardır. 
 234 
Digər amillər də öz rolunu oynayır. Onların arasında idman da çox 
vacib məsələdir. Tovuzda artıq neçə ildir ki, idman mərkəzi vardır. 
Yəni bütün bu amillər insanların sağlamlığını təmin edir və eyni 
zamanda, maddi rifah məsələləri. Son illər biz Azərbaycanda bütün 
bu istiqamətlər üzrə yaxşı dinamikanı görürük. Nəinki Tovuzda, 
istənilən bölgədə, bütün bu istiqamətlər üzrə bizim siyasətimiz 
aparılır. Bu ilin sonunda regionların sosial-iqtisadi inkişafı üzrə 2-
ci Dövlət Proqramı başa çatır və proqramda nəzərdə tutulmuş 
bütün məsələlər artıqlaması ilə öz həllini tapır. 
Gələcək planlarımızla bağlı da bizim kifayət qədər dəqiq 
fikirlərimiz vardır. Gələcək illərdə Azərbaycan, əlbəttə ki, bundan da 
sürətlə inkişaf etməlidir və edəcəkdir. Bütün infrastruktur layihələri 
yaxın gələcəkdə başa çatmalıdır. Deyə bilərəm ki, Tovuzda da bu 
istiqamət üzrə işlər yaxşı gedir. Bu gün buraya gəlməzdən əvvəl biz 
yeni kəndləri birləşdirən yolun açılışında da iştirak etdik. Bu, Tovuz 
rayonunda icra edilən ikinci böyük layihədir. Birinci layihəni biz 
keçən il başa vurduq. Beləliklə,   80-ə yaxın kəndi birləşdirən bu 
yollar artıq istismara verilir. Yol inkişaf, həyat və rahatlıq deməkdir. 
Onu da qeyd etmək istəyirəm ki, bütün bu layihələr sırf sosial 
xarakter daşıyır. Bu layihələrin heç biri kommersiya xarakteri 
daşımır. Bu layihələrə qoyulan investisiyalar insan kapitalına 
qoyulan investisiyalardır. Bu mərkəz, içməli su layihəsi, kənd yol-
larının inşası, Olimpiya Kompleksi, məktəb tikintisi Tovuzda geniş 
vüsət almışdır. Bütün bu layihələr insanlar üçündür, ölkəmiz 
üçündür, sizin üçündür və dövlətin borcudur ki, bu siyasəti aparsın. 
Azərbaycanda bu istiqamət üzrə çox ciddi siyasət aparılır. Dəfələrlə 
demişəm və bir daha demək istəyirəm ki, bu sadəcə, xoş sözlər 
deyil, bizim bütün siyasətimizin mərkəzində Azərbaycan vətəndaşı, 
onun sağlamlığı, təhlükəsizliyi, rifahı və rahatlığı dayanır. 
Mən hər dəfə belə açılışlarda olarkən çox sevinirəm və eyni 
zamanda, düşünürəm ki, biz daha nə etməliyik, əlavə nə 
etməliyik? Keçən dəfə Tovuzda olarkən mən icra başçısından, 
sonra deputatlardan soruşdum əlavə nə etməliyik?! Onlar kənd 
yolu layihəsini verdilər, indi onu da icra edirik. İndi sizdən 
soruşmaq istəyirəm ki, biz əlavə nə etməliyik ki, burada işlər 
 235 
daha da yaxşı getsin. İndi yəqin ki, bu məsələlərlə bağlı sizin 
fikirləriniz vardır. 
T o f i q   Z e y n a l o v (Tovuz Rayon İcra Hakimiyyətinin 
başçısı): Daha yaxşı işləməliyik, cənab Prezident. 
İ l h a m  Ə l i y e v: Əlbəttə, hər kəs yaxşı işləməlidir, hər 
kəs öz vəzifə borcunu yerinə yetirməlidir – vətəndaşlar, icra 
nümayəndələri, digər fəallar. Çünki bizim məqsədimiz ondan 
ibarətdir ki, Azərbaycan daha da güclü dövlətə çevrilsin və 
bütün işlər Azərbaycanda yüksək səviyyədə aparılsın. 
A y b ə n i z  D ə m i r o v a (rayon sakini): Möhtərəm cənab 
Prezident! İcazə verin, Sizi rayonumuzun ictimaiyyəti adından, o 
cümlədən səhiyyə işçiləri adından salamlayım, rayonumuza «Xoş 
gəlmisiniz!» – deyim. Məmnunluq hissi ilə bildirmək istəyirəm ki, 
bu gün açılışına yığışdığımız bu müəssisə Sizin Tovuz rayonuna 
növbəti böyük töhfənizdir. Bütün bunlara görə biz Sizə səmimi 
minnətdarlığımızı bildirmək istəyirik. Sizin doğma 
Azərbaycanımıza rəhbərlik etdiyiniz bu 10 ildə ölkəmizin siması 
köklü surətdə dəyişmişdir. Kəndlərimiz, şəhərlərimiz tanınmaz 
dərəcədə gözəlləşib. Bununla bərabər, insanlarımızın da həyat 
səviyyəsi, həyat şəraiti, onların ictimai-siyasi həyata baxışları da 
tamamilə dəyişmişdir. 
Bu gün ölkəmizin bütün bölgələri kimi, Tovuz rayonu da 
gündən-günə inkişaf edir. Bu qısa müddətdə Tovuz rayonunda 
çoxsaylı təhsil, səhiyyə, mədəniyyət ocaqları tikilmiş, parklar 
salınmış, geniş yollar çəkilmişdir. Bütün bunların hamısı 
Azərbaycanın çiçəklənməsini göstərir. Bu gün açılışına 
yığışdığımız bu mərkəz öz gözəlliyi ilə şəhərimizə xüsusi 
yaraşıq verməklə yanaşı, əhalimizin sağlamlığına xidmət 
göstərəcəkdir. Bu mərkəz ən müasir avadanlıqla təchiz olun-
muşdur. Bu mərkəzdə tibbi heyətin fəaliyyəti üçün bütün şərait 
yaradılmışdır. Mərkəz hemodializ və perinatal şöbələrindən, 
laboratoriyalardan, rentgen-diaqnostika kabinetlərindən və digər 
otaqlardan ibarətdir. 2 il əvvəl istifadəyə verilmiş 80 çarpayılıq 
Tovuz Rayon Mərkəzi Xəstəxanası və bugünkü istifadəyə verilən 
bu mərkəz bizə imkan yaradacaqdır ki, Sizin göstərişlərinizi 
 236 
həyata keçirək, insanlara daha yaxşı, yüksək keyfiyyətli tibbi 
xidmət göstərək. 
Cənab Prezident, 2008-ci il sentyabrın 14-də Siz Tovuz 
ictimaiyyətinin nümayəndələri ilə görüşünüzdə demişdiniz ki, ra-
yondakı infrastruktur obyektlərinin, səhiyyə və təhsil ocaqlarının 
səviyyəsi dünya ölkələrinin səviyyəsində olmalıdır, Azərbaycan 
vətəndaşları gözəl şəraitdə yaşamalıdırlar, yaxşı iş yerlərində 
işləməlidirlər, onlar üçün yaxşı iş yerləri olmalıdır, uşaqlarımız 
yaxşı məktəblərdə oxumalıdır, əhaliyə yüksək keyfiyyətli tibbi 
xidmət göstərilməlidir. Artıq Sizin dedikləriniz bu gün öz 
təsdiqini tapmışdır. Biz bütün bunlara görə Sizə 
minnətdarlığımızı bildiririk. Bir həkim kimi, bildirmək istəyirəm 
ki, Siz həmişə əhalinin sağlamlığı ilə bağlı sahələrin inkişafına 
xüsusi diqqət yetirirsiniz. Bu gün Tovuz rayonunda su-
kanalizasiya sistemlərinin yenidən qurulması layihəsinin icrasına 
Sizin xeyir-duanızla başlanması rayonumuz üçün xüsusi 
əhəmiyyətə malik tarixi hadisədir. Buna görə biz Sizə 
minnətdarlığımızı bildiririk. 
Bu layihənin həyata keçirilməsi nəticəsində insanlarımız 
ekoloji cəhətdən təmiz su ilə təmin olunacaqlar və rayonumuzda 
antisanitariya hallarının, infeksion xəstəliklərin yayılmasının 
qarşısı alınacaqdır. Biz bunları görürük, bunları yüksək 
qiymətləndiririk. Buna görə Sizə yenə də öz dərin min-
nətdarlığımızı, təşəkkürümüzü bildiririk. Bu gün əhalinin 
sağlamlığı naminə görülən işlər gələcək nəslin sağlamlığına 
göstərilən qayğıdır. 
Möhtərəm Prezident, biz canlı şahidik ki, ulu öndər Heydər 
Əliyevin siyasi kursunun layiqli davamçısı kimi, Siz son 10 ildə 
Azərbaycanı, xalqımızı yorulmaz fəaliyyətiniz, mətin iradənizlə 
daim xoşbəxt gələcəyə doğru aparırsınız və bunu hər bir 
azərbaycanlı öz həyatında hiss edir. Onlar əmindirlər ki, bütün 
arzularını Siz reallaşdıracaqsınız, Siz gerçəkləşdirəcəksiniz. Biz 
həmişə Sizinləyik, Sizin siyasətinizi dəstəkləyirik. 
Azərbaycanın bu günü, gələcəyi Sizinlədir. Həmişə Sizin 
yanınızdayıq. Allah Sizi qorusun. 
 237 
İ l h a m  Ə l i y e v: Siz 2008-ci ili yada saldınız. Doğrudan 
da o vaxt mən belə ifadələr işlədirdim ki, hər şey dünya sə-
viyyəsində olmalıdır. Amma iş burasındadır ki, son 5 il ərzində 
dünya standartları bir qədər aşağı düşdü, Azərbaycan 
standartları qalxdı. 
Belə mərkəzlər deyə bilərəm ki, hər bir inkişaf etmiş ölkə 
üçün bir nümunə olmalıdır. Hesab edirəm ki, belə də vardır. 
Çünki mən dünyanın müxtəlif yerlərində olmuşam. Əlbəttə ki, 
vəziyyətlə tanış olmuşam. Belə yaraşıqlı, o cümlədən memarlıq 
baxımından gözəl tibb mərkəzləri heç də hər bir ölkədə tikilmir. 
Azərbaycanda dövlət nəzarətində olan bütün obyektlər böyük 
zövqlə, ustalıqla tikilir. Bu obyektlər şəhərləri gözəlləşdirir. Bax, 
bu mərkəz də öz memarlığı ilə seçilir. Burada və bütünlükdə 
bizim tibb ocaqlarında yaradılan şərait, alınan avadanlıqlar ən 
müasir standartlara cavab verir. Çünki mən həmişə deyirəm ki, ən 
yaxşı şərait bizdə olmalıdır. Azərbaycan vətəndaşı yaşadığı 
bölgədən asılı olmayaraq ən gözəl xidmətə malik olmalıdır. Ona 
görə bizdə tikilən məktəblər elə bil ki, saraydır. Bizdə tikilən 
xəstəxanalar da, həmçinin çəkilən yollar, digər obyektlər də 
yüksək səviyyədədir. Son bir neçə il ərzində mən daha çox 
Azərbaycan standartları haqqında danışıram. Əgər biz dünyada 
gedən proseslərə, siyasi, iqtisadi hadisələrə nəzər salsaq görərik 
ki, doğrudan da Azərbaycan standartları bu gün bir çox ölkələr 
üçün nümunə olmalıdır. Bizdə olan sabitlik, inkişaf, hətta 
böhranlı illərdə yaşanan tərəqqi, deyə bilərəm ki, heç bir yerdə 
yoxdur. Azərbaycanda mövcud olan sabitlik, ictimai asayiş – 
bütün bunlar reallıqdır. Biz Azərbaycan vətəndaşları bu reallığa 
öyrəşmişik. Ancaq heç də hər yerdə belə deyildir. İndi biz 
televizordan, başqa informasiya mənbələrindən görürük ki, nə 
qədər böyük problemlər yaşanır dünyanın istənilən yerində. 
Bütün qitələrdə çox ağır hadisələr baş verir. Azərbaycan elə bil 
ki, bir inkişaf, sabitlik, həmrəylik adasıdır. Bunun əsas səbəbi 
ondan ibarətdir ki, Azərbaycanda aparılan işlər xalq tərəfindən 
nəinki dəstəklənir, xalq bilavasitə bu işlərin iştirakçısıdır. 
Görülən bütün işlər bir məqsədi güdür ki, Azərbaycanın 
 238 
maraqları müdafiə olunsun, qorunsun, daha da yaxşı şərait 
yaradılsın, maddi rifah artsın, ölkəmiz dövlət müstəqilliyini 
qorusun, möhkəmləndirsin və bölgədəki mövqelərini daha da 
gücləndirsin.Hesab edirəm ki, son illər ərzində biz böyük 
dərəcədə bu hədəflərə çata bilmişik. Bu hədəflər hələ 2003-cü 
ildə qarşıya qoyulmuşdur. Son 10 il ərzindəki işlər hesab edirəm 
ki, təqdirəlayiqdir. Ancaq bunu, əlbəttə ki, siz qiymətləndirmə-
lisiniz. Mən sadəcə olaraq, çalışıram və çalışacağam ki, sizə – 
yəni Azərbaycan vətəndaşlarına xidmət edim. Görəndə ki, 
hansısa gözəl bir nəticə əldə olunur, əlbəttə, mən də sizin qədər 
buna sevinirəm. Sağ olun. 
 
Şəhərin su təchizatı və kanalizasiya sisteminin 
yenidən qurulması layihəsi ilə tanışlıq 
Azərbaycan prezidenti İlham Əliyev iyulun 5-də Tovuz 
şəhərinin su təchizatı və kanalizasiya sisteminin yenidən 
qurulması layihəsi ilə tanış olmuşdur. 
Prezident İlham Əliyevin 2005-ci il oktyabrın 14-də imza-
ladığı sərəncama əsasən Azərbaycan regionlarının, o cümlədən 
Şirvan şəhəri, Hacıqabul, Kürdəmir, Saatlı, Sabirabad, Ağstafa, 
Gədəbəy, Qazax, Şəmkir və Tovuz rayonlarının sosial-iqtisadi 
inkişafının sürətləndirilməsinə dair Tədbirlər Planı təsdiq 
edilmişdir. Tədbirlər Planına uyğun olaraq Tovuz şəhərinə də 
içməli su xəttinin çəkilişi nəzərdə tutulurdu. Nazirlər 
Kabinetinin müvafiq sərəncamı ilə Ağstafa və Tovuz şəhər-
lərinin su təchizatının yenidən qurulması və kanalizasiya siste-
minin yaradılması layihələrinin icrası Ərazilərin Bərpası və 
Yenidən Qurulması üzrə Agentliyə tapşırılmış və layihə-smeta 
sənədləri hazırlanaraq həmin ilin noyabr ayında «Akkord 
Sənaye Tikinti İnvestisiya Korporasiyası» ASC tərəfindən işlə-
rin yerinə yetirilməsinə başlanılmışdır. Layihələrin icrasına 
2010-cu ilin dekabr ayında start verilmişdir. Tovuz şəhərinin su 
təchizatı və kanalizasiya sisteminin yenidən qurulması layihəsi 
rayon mərkəzi, Abulbəyli, Bozalqanlı, Aşağı Öysüzlü, Düz Cırda-
xan, Cəlilli və Qazqulu kəndlərinin su tələbatını ödəyəcəkdir. 
Layihənin tələblərinə əsasən 16 min şəhər və 28 min kənd 
 239 
əhalisinin sutka ərzində su tələbatı tam ödənilməlidir. Bütövlükdə 
tikintinin başa çatdırılması ilə 20 min şəhər və 30 min kənd 
əhalisinin suya olan tələbatı tam ödəniləcəkdir. Mənbədən alınan 
suyun keyfiyyəti mövcud içməli su standartlarına tam uyğundur. 
Gələcəkdə Tovuzçay dəryaçasının tikintisinin başa çatdırılması ilə 
əlaqədar quyuların məhsuldarlığının artması da 
gözlənilir.Dövlətimizin başçısına məlumat verildi ki, Tovuz 
şəhərinin su təchizatının yenidən qurulması və kanalizasiya 
sisteminin yaradılması işləri 3 mərhələdə aparılmışdır. 
Birinci mərhələdə magistral boru xətti, su anbarları, 
xlorlama və digər struktur obyektlərinin tikintisi başa çatmışdır. 
Bu mərhələdə subartezian quyularından nasos stansiyasına 
qədər 1588 metr uzunluqda polietilen borulardan xətt, nasos 
stansiyasından su anbarları meydançasına qədər magistral su 
kəməri və su anbarlarından şəhər şəbəkəsinə qədər uzunluğu 
3434 metr olan magistral su xətləri çəkilmişdir. Suqəbuledici 
qurğular meydançasında keçid məntəqəsi, suqəbuledici kamera, 
suya xlor vurma və laboratoriya binaları, hər birinin həcmi 
2500 kubmetr olan yeni su anbarları tikilmişdir. 
Azərbaycan prezidentinə icra işlərinin ikinci mərhələsi 
barədə məlumat verildi. Bildirildi ki, bu mərhələdə hidrogeoloji 
və mühəndis-axtarış işlərinin nəticəsinə əsasən su mənbəyi 
olaraq Tovuzçayın məcrası boyunca Qazqulu kəndi zonasında 5 
subartezian quyusu qazılmış, şəhərin su və kanalizasiya şə-
bəkələri, kanalizasiya kollektor xətti, yerli «Su-kanal» idarəsi 
üçün xidməti bina və istehsalat bazası tikilmişdir.Layihənin 
icrasının üçüncü mərhələsində çirkab su təmizləyici qurğular 
kompleksinin tikintisi və texnoloji sistemlərin quraşdırılması 
işləri aparılır. Kanalizasiya şəbəkələri sisteminin potensialı 
Tovuz şəhərinin Əlimərdanlı, Abulbəyli və Bozalqanlı 
kəndlərini əhatə edir. Məhsuldarlığı gün ərzində 7 min kubmetr 
olan çirkab təmizləyici qurğuya gələcəkdə əlavə yaşayış 
məntəqələrinin də qoşulması mümkün olacaqdır. 
Prezident İlham Əliyev şəhərə çəkilmiş yeni su xəttinin 
açılışını bildirən düyməni basdı. 
 240 
 
 
QAZAX RAYONUNA SƏFƏR  
 
5 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 5-də Tovuza səfərini başa çatdıraraq Qazax rayonuna 
gəlmişdir.  
Dövlətimizin başçısı əvvəlcə xalqımızın ümummilli lideri 
Heydər Əliyevin Qazax şəhərinin mərkəzində ucaldılmış abidəsi 
önünə gül dəstəsi qoydu. 
Prezident İlham Əliyev abidənin ətrafında aparılan yeni-
dənqurma işləri ilə tanış oldu, elektromobillə parkın ərazisini 
gəzdi. 
Qazax Rayon İcra Hakimiyyətinin başçısı Ayaz Əsgərov 
Azərbaycan prezidentinə məlumat verdi ki, abidənin yerləşdiyi 4 
hektarlıq parkın yenidən qurulmasına 2012-ci ildə başlanılmış, 
ərazinin yarısında bərpa işləri həmin il başa çatdırılmışdır. 
Qalan 2 hektar sahə isə bu il abadlaşdırılıb. Burada sakinlərin 
istirahəti üçün bütün lazımi şərait yaradılıb. 
 
Sement zavodunun sement istehsalı  
xəttinin açılışı mərasimi 
 
Azərbaycan prezidenti İlham Əliyev iyulun 5-də Qazax 
Sement zavodunun sement istehsalı xəttinin açılışında iştirak 
etmişdir. Dövlətimizin başçısına məlumat verildi ki, «Akkord 
Sənaye Tikinti İnvestisiya Korporasiyası» ASC və Azərbaycan 
Beynəlxalq Bankı ASC-nin Akkord sement zavodunun tikintisi 
üzrə investisiya layihəsi uğurla reallaşdırılır. Bu müəssisənin 
inşasına 2010-cu ildə başlanılmışdır. 
Bildirildi ki, Qazax–Gürcüstan sərhədi avtomagistralından 
Daş Salahlı kəndinə asfalt yol çəkilmişdir. Bu yolun başlan-
ğıcında quraşdırılan monitorlarda ulu öndərin həyat və fəaliy-
 241 
yəti, ölkənin iqtisadiyyatı və regionların inkişafı üçün həyata 
keçirdiyi ardıcıl tədbirləri əks etdirən videoçarxlar nümayiş 
etdirilir. Asfalt yolun kənarı ilə zavoda dəmir yolu və 110 ki-
lovoltluq yüksək gərginlikli elektrik xətti çəkilmişdir. Bundan 
başqa, su xətti, suvarma kanalı, seldən mühafizə bəndi və digər 
qurğular inşa olunmuşdur. 
Müəssisənin ərazisində ümummilli lider Heydər Əliyevin 
abidəsi ucaldılıb. Burada orijinal layihə əsasında park salınıb. 
Bu istirahət məkanı müasirliyi ilə diqqəti çəkir. Zavodun əra-
zisində ümumi sahəsi 4 min kvadratmetrdən çox olan altımər-
təbəli, 56 otaqlı, dördulduzlu mehmanxana, müasir avadanlıqla 
təchiz edilən 250 yerlik üçmərtəbəli yeməkxana inşa olunub. 
Ümumi sahəsi 3400 kvadratmetr olan 69 otaqlı, beşmərtəbəli 
inzibati binanın tikintisi də tamamlanıb. Hazırda ərazidə silsilə 
qurğular inşa edilir. 
Dövlətimizin başçısına istehsal prosesində istifadə edilən 
xammal və müəssisənin əmtəələri təqdim olundu. 
Sonra prezident İlham Əliyev inzibati binada yaradılan şəraitlə 
tanış oldu. Birinci mərtəbədə ulu öndər Heydər Əliyevin və 
prezident İlham Əliyevin ölkəmizin sosial-iqtisadi, o cümlədən 
regionların inkişafı ilə bağlı həyata keçirdikləri tədbirləri əks 
etdirən fotoguşə yaradılmışdır. İnzibati binada işçilərin normal 
fəaliyyəti üçün hər cür şərait vardır. Burada informasiya-kom-
munikasiya texnologiyalarının tətbiqinə geniş yer verilmişdir. 
Dəhlizlərdə Azərbaycanın qədim tarixi, maddi-mədəniyyət abi-
dələri barədə dolğun təəssürat yaradan incəsənət nümunələri də 
xoş ovqat doğurur. 
Dövlətimizin başçısına mərkəzi nəzarət otağında müəssisə 
barədə ətraflı məlumat verildi. Buradakı stendlərdə zavodun 
texnoloji sxemi, tikinti üzrə investisiya layihəsi, baş plan və 
layihəyə aid digər məsələlər konkret əksini tapmışdır. 
Müəssisənin maketi əsasında prezident İlham Əliyevə 
bildirildi ki, gündəlik istehsal gücü 2500 ton klinker və ildə      1 
milyon ton sement olan zavodun inşası 2  mərhələdə aparılır. 
Birinci mərhələdə sement istehsalı xətti istifadəyə verilir. İkinci 
 242 
mərhələdə isə klinker istehsalı xəttinin tikinti-quraşdırma 
işlərinin başa çatdırılması nəzərdə tutulub. Bu ilin martında 
sement istehsalı xəttinin inşaat və quraşdırma işləri 
tamamlanmış, avadanlıq üzrə soyuq və isti sınaqlara başlanıl-
mışdır. Sınaqlar uğurla yekunlaşmışdır. Müəssisədə bir neçə 
markada sement istehsal olunacaqdır. Bununla əlaqədar uy-
ğunluq sertifikatları alınıb. 
Prezident İlham Əliyevə məlumat verildi ki, sement isteh-
salında istifadə olunan xammalın və hazır məhsulun keyfiyyə-
tinin müntəzəm yoxlanması üçün zavodda kimyəvi və fiziki 
laboratoriya quraşdırılmışdır. Laboratoriyada gips, əhəng daşı, 
mergel, gil, vulkan külü, klinker və sementin növlərinin kimyəvi, 
fiziki və mexaniki sınaqları həyata keçirilir. 
Dövlətimizin başçısına bildirildi ki, zavodun avtomatik 
idarəetmə sistemi «Siemens» firmasının mütəxəssisləri tərəfin-
dən proqramlaşdırılmış və ən müasir avadanlıqla təchiz edil-
mişdir. Zavodun idarə edilməsi mərkəzi nəzarət otağından 
həyata keçirilir. 
Prezident İlham Əliyev buradan istehsal xəttini işə saldı. 
Qeyd olundu ki, zavodun klinker istehsalı bölməsində quraşdır-
ma işləri proqram üzrə davam etdirilir. Bu il həmin istehsal 
xəttinin işə salınması nəzərdə tutulub. Müəssisənin ümumi tikinti 
kompleksinə 49 bina və qurğu daxildir. Bunların 34-ü əsas, 15-i 
isə yardımçı bina və qurğulardır. Sement istehsalında mineral 
xammala olan tələbatı ödəmək üçün 452 hektar torpaq sahəsi 
ayrılıb. Bu layihənin reallaşması ölkəmizin qərb regionunun 
sosial-iqtisadi inkişafında mühüm rol oynayır. Gündəlik istehsal 
gücü 2500 ton klinker təşkil edəcək istehsal xətti üçün dağ-mədən, 
nəqliyyat və digər infrastrukturlarda çalışacaq 700 işçinin cəlb 
olunması nəzərdə tutulub. İşçilərin əksəriyyətini Qazax rayonunun 
və yaxın bölgələrin sakinləri təşkil edir. 
Müəssisə ilə tanışlıqdan sonra prezident İlham Əliyev za-
vodun kollektivi və rayon ictimaiyyətinin nümayəndələri ilə 
görüşdü.  
 
 243 
 
 
 
 
 
QAZAX RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ  
 
5 iyul 2013-cü il  
 
Əziz dostlar, bu gün Qazax rayonunda çox gözəl, müasir, 
yüksək standartlara cavab verən sement zavodu açılır. Bu gözəl 
hadisə münasibətilə sizi təbrik edirəm. Bu hadisə ölkəmiz üçün 
böyük əhəmiyyət daşıyır. Çünki Azərbaycanda belə müasir 
müəssisələrin tikilməsi ölkə iqtisadiyyatını gücləndirir və 
burada tətbiq edilən texnologiyalar yüksək standartlara cavab 
verir. İstehsal olunan sement də yüksək keyfiyyətlidir və 
beləliklə, zavodun fəaliyyəti bir neçə məqsədi təmin edəcəkdir. 
İlk növbədə, burada 700-dən çox yeni iş yeri açılır. Bu da 
Azərbaycanda işsizliyin aradan qaldırılması üçün çox vacib 
məsələdir, yüksək maaş verilir və beləliklə, burada insanların 
rifah halı yaxşılaşacaqdır.  
Bu sement zavodunun fəaliyyəti nəticəsində bizim idxaldan 
asılılığımız azalacaqdır. Yerli istehsal yaranır və bu da bizim 
iqtisadi sahədəki siyasətimizin əsas istiqamətlərindən biridir. 
Yəni zavodun tikilməsi doğrudan da böyük hadisədir. Nəzərə 
alsaq ki, yaxın keçmişdə Azərbaycanda 2 yeni sement zavodu 
tikilmişdir, deməli, biz bu sahədə də özümüzü təmin 
məsələlərində böyük addımlar atırıq. Mən əvvəlki dövrdə 
Naxçıvanda Sement zavodunun açılışında iştirak etmişdim. O 
zavod Naxçıvan Muxtar Respublikasının bütün daxili tələbatını 
ödəyir. Bakının Qaradağ rayonunda xarici investorlar tərəfindən 
tikilmiş Sement zavodunun açılışı da gözəl hadisə idi və 
görürəm ki, artıq bu dinamika davam edir. Qazax Sement 
zavodunun açılması da çox önəmli hadisədir. Ancaq buna 
 244 
baxmayaraq, biz hələ ki, idxaldan asılıyıq. Bunun yeganə səbəbi 
ondan ibarətdir ki, ölkə iqtisadiyyatı yüksək sürətlə inkişaf edir, 
tələbat hələ ki, daxili istehsaldan çoxdur. Ancaq Azərbaycanda 
növbəti böyük sement zavodu tikilir və güman edirəm ki, o 
zavodun fəaliyyətə başlaması nəticəsində biz idxaldan 
asılılığımızı tamamilə aradan götürəcəyik. 
Yəni iqtisadi sahədə bizim məqsədlərimiz təmin edilir – 
idxaldan asılılığın azaldılması, yerli istehsalın gücləndirilməsi, 
yeni iş yerlərinin açılması ümumi daxili məhsulumuzun qeyri-
neft sektoru hesabına formalaşmasında çox ciddi bir addımdır. 
Bu zavodun tikintisi həm də Azərbaycanda sahibkarlığın 
inkişafına dövlət tərəfindən verilən dəstəyin təzahürüdür. 
Azərbaycanda sahibkarlıq sürətlə inkişaf edir. Mən sahibkarlara 
daim öz dəstəyimi göstərirəm, sahibkarlarla görüşürəm, onların 
problemlərinin həlli üçün əməli addımlar atılır, göstərişlər verilir. 
Kiçik və orta sahibkarlığın inkişafı üçün hər il dövlət tərəfindən 
güzəştli kreditlər verilir. Bu il   200 milyon manatdan çox 
güzəştli kreditlər verilib. Bu kreditlər iqtisadiyyatın real 
sektoruna qoyulan investisiyaları daha da çox cəlb edir. Çünki 
dövlət tərəfindən verilən kreditlər sahibkarların vəsaiti ilə 
tamamlanır və beləliklə, ümumi qaydada bu kreditlərin verilməsi 
il ərzində təqribən 300–400 milyon manat həcmində 
investisiyaların qoyuluşunu təmin edir. 
Deyə bilərəm ki, bu həftə ölkəmizdə mənim iştirakımla 
açılan böyük obyektlərin maliyyə həcmi 1 milyard manat 
ətrafındadır. Həftənin əvvəlində mən Şirvanda dövlət vəsaiti ilə 
tikilmiş böyük elektrik stansiyasının açılışında iştirak etmişəm. 
Bu gün Tovuz rayonunda Diaqnostika-Hemodializ Mərkəzinin 
açılışını, içməli su layihəsinin istismara verilməsini qeyd etdik. 
Bu gün artıq sement zavodu fəaliyyətə başlayır, Ağstafada digər 
layihələr, içməli su ilə bağlı layihələr nəzərdə tutulur. Yəni 1 
həftə ərzində açılan müəssisələrin maliyyə dəyəri 1 milyard 
manat ətrafındadır. Bu doğrudan da gözəl göstəricidir – 
ölkəmizin dinamik inkişafının göstəricisidir. Azərbaycanda 
düşünülmüş iqtisadi siyasətin nəticəsidir. Hesab edirəm ki, belə 
 245 
gözəl hadisələr sahibkarları daha da ruhlandırır və onlara yol 
göstərir. Çünki dövlət sahibkarlığın inkişafında maraqlıdır. Ölkə 
iqtisadiyyatının inkişafı gələcəkdə də sahibkarlığın inkişafından 
asılı olacaqdır. Xüsusilə nəzərə alsaq ki, biz indi qeyri-neft 
sektorunun inkişafına çox böyük diqqət veririk və bu zavodun 
tikintisi məhz qeyri-neft iqtisadiyyatının bir hissəsidir. 
Sahibkarlığın inkişafı ölkə iqtisadiyyatına verilən töhfədir, 
eyni zamanda, iş yerlərinin açılmasına gətirib çıxarır. Son 10 il 
ərzində 1 milyon 100 mindən artıq iş yeri açılmışdır, işsizlik 5 
faiz ətrafındadır. Hesab edirəm ki, gələn illərdə yeni açılacaq 
müəssisələrin hesabına biz işsizliyi daha da aşağı səviyyədə 
saxlayacağıq. İnsanların maddi rifahı artır, insanlar yaxşı maaş 
alırlar, gözəl şəraitdə işləyirlər. Yəni qeyri-neft sektorunun rolu 
çox böyükdür. İqtisadiyyatın əsas hissəsinin hazırda qeyri-neft 
sektorunda formalaşmasına baxmayaraq, mən çox istərdim ki, 
qeyri-neft sektorunun payı daha da artsın. Hazırda təqribən 52 
faizdir, 48 faiz neft iqtisadiyyatımızdır. Ancaq artıq 
iqtisadiyyatın əksər hissəsi qeyri-neft sektorunda formalaşır. 
Biz sənaye müəssisələrinin yaradılması ilə bağlı çox ciddi 
addımlar atmışıq. Burada həm dövlət investisiyaları öz rolunu 
oynayır və ölkədə mövcud olan gözəl sərmayə iqlimi də, bax, 
bu reallıqları yaradır. Çünki adambaşına qoyulan birbaşa xarici 
sərmayələrin həcminə görə Azərbaycan MDB məkanında 1-ci 
yerdədir. Həm xarici, həm daxili investisiyalar qoyulur. Hazırda 
daxili investisiyalar ümumi investisiyaların 70 faizini təşkil 
edir. Bu onu göstərir ki, həm dövlət investisiyaları daha çox 
qoyur, həm də yerli şirkətlər öz maliyyə resurslarını ölkə 
iqtisadiyyatına cəlb edirlər. Bu zavodun tikintisi də yerli 
investorlar tərəfindən həyata keçirilmişdir. Mən bunu çox 
alqışlayıram. 
Əvvəlki illərdə biz daha çox xarici sərmayədən asılı idik. 
Ancaq indi nəinki özümüz bizə lazım olan layihələri maliyyə-
ləşdiririk, Azərbaycan şirkətləri başqa bazarlara da investisiyalar 
qoyur – həm dövlət, həm özəl şirkətlər. Beləliklə, Azərbaycanda 
biznes sektoru güclənir. Biznes sektoru gücləndikcə vergilər daha 
 246 
çox yığılır və yeni  iş yerləri açılır. Yəni bunlar bir-biri ilə bağlı 
olan məsələlərdir. Biz bu zavodun timsalında Azərbaycanın uğurlu 
siyasətini görürük. 
Mən əminəm ki, biz tikinti materialları sektorunda da özümüzü 
təmin məsələlərini tam şəkildə həll edəcəyik. Necə ki, bu gün biz 
enerji təhlükəsizliyini tam şəkildə təmin edə bilmişik, ərzaq 
təhlükəsizliyini təmin edirik. Əminəm ki, yaxın 2-3 il ərzində 
Azərbaycan əsas ərzaq məhsulları ilə özü-özünü təmin edəcəkdir 
və tikinti materialları sektorunda da buna oxşar yanaşma tətbiq 
edilməlidir. Nəzərə alsaq ki, Azərbaycanda gələcəkdə də böyük 
tikinti layihələri icra ediləcək, Azərbaycana xaricdən gələn 
investisiyaların məbləği artır və dövlət investisiya proqramı icra 
edilir, qarşıdakı illərdə tikinti-quruculuq işləri daha da böyük 
həcmdə aparılacaqdır. 
Keçən il ölkə iqtisadiyyatına 20 milyard dollardan çox 
sərmayə qoyulmuşdur. Əlbəttə, bu sərmayənin əsas hissəsi 
tikinti işlərinə qoyulur. Bu il təxminən eyni səviyyədə sərmayə 
qoyuluşu gözlənilir. Gələn il və ondan sonrakı illərdə daha da 
çox sərmayə qoyulacaqdır. Yəni Azərbaycan, sözün əsl 
mənasında, dünyada iqtisadi sahədə ən sürətlə inkişaf edən 
ölkədir. 
Biz bu liderliyi əldən verməyəcəyik, bu liderliyi qoruyub 
saxlayacağıq və gələcək illərdə daha da böyük işlər görü-
ləcəkdir. Biz indi ölkəmiz üçün lazım olan infrastruktur layi-
hələrinin icrasını başa çatdırırıq. Hesab edirəm ki, yaxın bir 
neçə il ərzində infrastruktur layihələri tam başa çatacaq və 
ondan sonra biz ancaq sənaye müəssisələrinin tikintisinə, yeni 
texnologiya parklarının yaradılmasına, innovasiyaların tətbiq 
edilməsinə – bu sahələrə daha çox fikir verəcəyik. Çünki 
hazırda icra edilən və icra edilmiş infrastruktur layihələri, 
demək olar ki, ölkə iqtisadiyyatına böyük dərəcədə təkan 
vermişdir. Elektrik enerjisi layihələri, qazlaşdırma, içməli su 
layihələri, kənd yollarının tikintisi, məktəb, xəstəxana 
binalarının tikintisi, sosial infrastrukturun yaradılması 
layihələrinin, demək olar ki, mütləq əksəriyyəti bu ilin sonuna 
 247 
qədər başa çatacaqdır. Yenə də demək istəyirəm ki, növbəti 
onillik plan da hazırdır və Azərbaycan bu plan əsasında 
keyfiyyətcə yeni pilləyə qalxacaqdır. 
Bizim bütün işlərimiz planlı şəkildə aparılır. Əsas məqsədimiz 
ölkəmizi gücləndirmək, iqtisadiyyatı inkişaf etdirmək, güclü 
sənaye potensialı yaratmaq və insanların yaxşı həyatını təmin 
etməkdir. Son illər ərzində bu istiqamətdə böyük işlər 
görülmüşdür, o cümlədən Qazax rayonunda böyük işlər görülür. 
Qazax rayonu abadlaşır, gözəlləşir, çox önəmli addımlar atılır, 
sənaye müəssisələri açılır, kənd yollarına vəsait ayrılır, kənd 
yolları, sosial obyektlər tikilir. Əvvəlki dövrdə gözəl Diaqnostika 
Mərkəzi, Olimpiya İdman Kompleksi tikilmişdir. Yəni biz çalışırıq 
ki, Qazax rayonunun inkişafını daim diqqət mərkəzində saxlayaq. 
Qazax ictimaiyyətinin qaldırdığı bütün məsələlər öz həllini tapır. 
Yadımdadır, keçən il burada ziyalılarla görüş əsnasında onlar 
məsələ qaldırdılar ki, Qazaxda Ədəbiyyat Muzeyi yaradılsın. Mən 
Bakıya qayıdan kimi dərhal göstəriş verdim, müvafiq sərəncam 
imzalandı, vəsait ayrıldı və bu gün biz Ədəbiyyat Muzeyinin 
açılışını da qeyd edəcəyik. Yəni əhalidən gələn hər bir təklif, hər 
bir istək dövlət tərəfindən təmin edilməlidir. Bu bizim əsas 
istiqamətimizdir. Çünki bir daha demək istəyirəm ki, bizim 
siyasətimizin mərkəzində Azərbaycan vətəndaşı, onun rifah halı, 
təhlükəsizliyi, yaşayışı dayanır. Hər bir dövlət və hər bir rəhbər 
məhz bu prinsiplərlə yaşamalıdır: xalqa xidmət etmək, xalqın 
qayğıları ilə yaşamaq, xalqı narahat edən problemləri daim diqqət 
mərkəzində saxlamaq və onları həll etmək lazımdır. 
Mən çox şadam ki, Qazax rayonunda işlər yaxşı gedir. Mən son 
10 il ərzində dəfələrlə Qazaxda olmuşam. Keçən il olmuşam və 
bundan sonra da olacağam. Çünki hələ görüləsi işlər çoxdur, hələ 
çoxlu müəssisələr, sosial obyektlər tikiləcək, kəndlərdə böyük 
quruculuq işləri aparılacaqdır. Bir sözlə, rayonun inkişafı 
müsbətdir, gələcək inkişafı şübhə doğurmur. Əminəm ki, rayon 
dinamik şəkildə inkişaf edəcəkdir. Belə gözəl müəssisələr rayonun 
iqtisadiyyatına da böyük təkan verir. 
 248 
Mən bir daha demək istəyirəm ki, bu zavodun tikintisi ölkə 
miqyasında önəmli bir addımdır. Bu zavodun fəaliyyəti 
nəticəsində ölkə iqtisadiyyatı xeyir görəcəkdir. Əminəm ki, biz 
belə gözəl müəssisələrin bundan sonra da Qazax rayonunda 
tikilməsini görəcəyik. 
Əziz dostlar, mən sizi bir daha salamlayıram və bu gözəl 
hadisə münasibətilə ürəkdən təbrik edirəm. Sağ olun. 
X a q a n i  Q u l u z a d ə («Akkord Sənaye Tikinti İn-
vestisiya Korporasiyası» ASC-nin Direktorlar Şurasının sədri): 
Möhtərəm cənab prezident İlham Əliyev! 
Hörmətli qonaqlar! «Akkord» sement zavodunun açılışı 
mərasimi münasibətilə bu gün bizimlə olmağınızdan xüsusi 
şərəf duyuruq. 
Möhtərəm cənab Prezident, Sizin uzaqgörən siyasətiniz və 
gərgin fəaliyyətiniz nəticəsində bu gün ölkəmizdə iqtisadi 
islahatların və inkişafın mahiyyət etibarilə yeni bir modeli – 
Azərbaycan modeli yaranmışdır. Uğurla davam etdirdiyiniz və 
müasir məzmunla zənginləşdirdiyiniz sosial-iqtisadi siyasətin 
strateji məqsədləri sərbəst bazar münasibətlərinə və dünya 
iqtisadiyyatına inteqrasiyanın təmin olunmasına əsaslanır. Elmi 
əsaslarla irəli sürülmüş milli iqtisadi inkişaf modelinə söykənən 
ölkəmizdə sahibkarlığa dövlət dəstəyi nəticəsində irihəcmli 
Azərbaycan şirkətlərinin respublika daxilində və transmilli 
layihələrdə iştirakının təməli qoyulmuşdur. 
Möhtərəm cənab Prezident, zavodun təməlqoyma mərasi-
mində iştirakınız, həmçinin ötən il Qazaxa səfəriniz çərçi-
vəsində tikinti işlərinin gedişi ilə tanış olarkən verdiyiniz 
müvafiq tövsiyələr bu layihənin əhəmiyyətini daha da artır-
mışdır.  
Xaqani Quluzadə bildirdi ki, tikintisinə 225 milyon manat 
investisiya qoyulmuş zavodda 700 nəfər işlə təmin olunacaqdır. 
Orta əməkhaqqı 600–700 manat təşkil edəcəkdir. Zavodun 
tikintisi ilə paralel olaraq bir sıra infrastruktur və enerji ob-
yektləri, sosial təyinatlı binalar inşa olunub. Müəssisənin özü-
nün yataqxanası, uşaq bağçası, poliklinikası və digər xidmət 
 249 
müəssisələri olacaqdır. O, «Akkord» korporasiyasının dünyanın 
aparıcı şirkətləri, maliyyə qurumları ilə sıx əməkdaşlığı və 
beynəlxalq tenderlərdə iştirakı barədə də dövlətimizin başçısına 
məlumat verdi, bu nəhəng müəssisənin yaradılmasının 
dövlətimizin başçısının sahibkarlığa dəstəyinin daha bir bariz 
nümunəsi olduğunu vurğuladı.  
X a q a n i  Q u l u z a d ə: Hörmətli cənab Prezident, diq-
qətinizə çatdırmaq istəyirəm ki, «Akkord» sement zavodunun 
istismara verilməsi Sizin rəhbərliyiniz altında həyata keçirilən 
müdrik siyasətin nəticəsi kimi, Azərbaycan Respublikasında 
sahibkarlığın inkişafına yaradılmış şəraitin bəhrəsi olmuşdur. 
Zavodun istismara verilməsi regionun iqtisadi inkişafına dəstək 
olmaqla yanaşı, yerli əhalinin daimi iş yerləri ilə təmin olunmasına, 
Azərbaycanın inşaat materiallarına tələbatının ödənilməsinə, 
ölkəmizin ixrac potensialının artmasına və iqtisadiyyatın qeyri-neft 
sektorunun güclənməsinə xidmət edəcəkdir. 
M ə m m ə d  Y u s i f o v (rayon sakini): Azərbaycanımızın 
müstəqillik illərində keçdiyi inkişaf yolu dünya miqyasında artıq 
bir reallıqdır. Bu inkişaf son 10 ildə özünü daha çox göstərmişdir. 
Ötən 10 il müasir Azərbaycanın dövlətçilik tarixində yeni bir 
mərhələdir. Dünyanın heç bir ölkəsinin nail ola bilmədiyi sürətli 
inkişafa Azərbaycan nail olmuşdur. Bu illər tarix baxımından 
qısa olsa da, həyata keçirilən tədbirlər, aparılan islahatlar bir çox 
ölkələrin 100 ildə keçdikləri yola bərabərdir. Bütün bunlara Sizin 
yorulmaz fəaliyyətiniz, yaradıcı iş üsulunuz nəticəsində nail 
olunmuşdur. Bu inkişaf Sizin uzaqgörən və müdrik rəh-
bərliyinizlə respublikanın hər bir vətəndaşının rifahına yönəl-
dilmiş, mühüm sosial və iqtisadi layihələrin həyata keçirilməsi 
nəticəsində baş vermişdir. Siz bu illərdə atdığınız addımlarla 
xalqımıza qürur verdiniz, onun başını uca etdiniz. 
Azərbaycanda xalqın maraqlarına cavab verən bu davamlı, 
sabit inkişaf yolunun alternativi yoxdur. Bu gün hər birimiz 
ölkəmizə görə çox böyük fərəh hissi keçiririk. Qazaxda 
istifadəyə verdiyiniz bu böyük sement zavodu da bu inkişafın, 
bu tərəqqinin bir göstəricisidir. Cəbhə bölgəsində belə bir 
 250 
möhtəşəm zavodun inşasının mühüm siyasi və mənəvi dəyəri 
vardır. Bu zavodun rayonumuzun iqtisadiyyatının inkişafında 
çox böyük rolu olacaqdır. Yüzlərlə qazaxlı yeni iş yeri ilə təmin 
olunacaqdır ki, bu da onların həyat səviyyəsini daha da 
yüksəldəcəkdir. 
Möhtərəm cənab Prezident, respublikamızın bütün bölgələrində 
olduğu kimi, rayonumuzda da böyük tikinti, quruculuq və abadlıq 
işləri aparılır. Bu gün Sizin rəhbərliyinizlə Qazaxda sakinlərimizin 
rahat həyat yaşamaları üçün hər cür şərait yaradılmışdır. 
Şəhərimizdə yeni tibb ocaqları, məktəblər, mədəniyyət obyektləri 
inşa edilmiş, park və xiyabanlar salınmışdır. Son illərdə tikilmiş 
Olimpiya İdman Kompleksi, Şahmat Mərkəzi, Gənclər Mərkəzi də 
şəhərimizə xüsusi yaraşıq verməklə yanaşı, gənclərimizin sağlam 
ruhda böyüməsində və ictimai fəallığın artırılmasında önəmli rol 
oynayır. Bu gün düşmənlə təmas xəttində yerləşən kəndlərimizə 
belə, yeni yollar çəkilmişdir. Cəbhə bölgəsində yerləşən 
rayonumuzun bütün yaşayış məntəqələri təbii qazla və fasiləsiz 
elektrik enerjisi ilə təmin olunmuşdur. Bax, budur müasir 
Azərbaycanımızın reallıqları! Çox sağ olun, cənab Prezident! 
Möhtərəm cənab Prezident, bu gün xalqımız qüdrətli 
Vətənimizdə çox rahat yaşayır. Bizim nəsil nikbindir. Çünki Siz 
Azərbaycanımızı, müstəqil dövlətimizi daim irəliyə, daha 
xoşbəxt gələcəyə aparırsınız. Yalnız Siz qüdrətli Azərbayca-
nımızın qarantı ola bilərsiniz. Yalnız Siz Azərbaycanımızın 
davamlı inkişafını təmin edə bilərsiniz. Bütün qazaxlılar Sizə 
inanır, Sizə güvənirlər. Gələcəyini Sizə etibar edən qazaxlılar 
növbəti seçkilərdə də öz sözlərini deyəcəklər. Diqqətinizə görə 
çox sağ olun. 
 
Qazax–Quşçu Ayrım avtomobil yolunun inşası başa 
çatmış 15 kilometrlik hissəsinin açılışı mərasimi  
 
Azərbaycan prezidenti İlham Əliyev iyulun 5-də Qazax–
Quşçu Ayrım avtomobil yolunun inşası başa çatmış 15 kilo-
metrlik hissəsinin açılışında iştirak etmişdir. 
 251 
Dövlətimizin başçısı yolun texniki göstəricilərini əks etdirən 
stendə baxdı. Məlumat verildi ki, Azərbaycanda yol-nəqliyyat 
sisteminin təkmilləşdirilməsi, yeni körpülərin və yolayırıcılarının 
tikilməsi, magistral yolların salınması sosialyönümlü tədbirlər 
olmaqla yanaşı, həm də ölkəmizin iqtisadi qüdrətinin nümayişi 
baxımından mühüm əhəmiyyət kəsb edir. Dövlətimizin başçısının 
tapşırıqlarına əsasən regionlarda yol-nəqliyyat infrastrukturunun 
daha da müasirləşdirilməsi istiqamətində həyata keçirilən 
tədbirlər davam etdirilir. Hazırda respublikamızda kənd yollarının 
inşası və yenidən qurulması vüsət almışdır. Ölkəmizdə beynəlxalq 
və respublika səviyyəli yolların salınması ilə bağlı silsilə layihələr 
reallaşdırıldığından indi kənd yollarının çəkilişi ön plandadır. 
Qazaxda da kənd yollarının inşası və yenidən qurulması ilə bağlı 
silsilə tədbirlər reallaşdırılır. 
Bildirildi ki, ümumi uzunluğu 27 kilometr olacaq bu yol öz 
başlanğıcını Bakı–Gürcüstan dövlət sərhədi magistralının 469-cu 
kilometrliyindən götürür. Yol rayonun 26 min əhalisinin yaşadığı 
15 kəndini – Çaylı, Kommuna, Ürkməzli, Dəmirçilər, Daş Salahlı, 
Alpout, Aşağı Əskipara, Bağanis Ayrım, Yuxarı Əskipara və digər 
yaşayış məntəqələrindən keçir. İnşasına bu ilin mayında başlanmış 
və Prezidentin  ehtiyat fondundan ayrılmış 6,9 milyon manat vəsait 
hesabına tikilmiş yolun 15 kilometri istismara hazırdır. Yolun 
qalan 12 kilometrlik hissəsi isə bu ilin sentyabrında istifadəyə 
veriləcəkdir. 
Qeyd edildi ki, ikizolaqlı yolun torpaq yatağının eni 10-12, hə-
rəkət zolağının hər birinin eni 3,5 metrdir. 
Yeni yolla tanış olan prezident İlham Əliyev tapşırıq və töv-
siyələrini verdi. 
         
Uşaq  Əyləncə Mərkəzinin açılışı mərasimi 
 
Azərbaycan prezidenti İlham Əliyev iyulun 5-də Qazaxda 
Uşaq Əyləncə Mərkəzinin açılışında iştirak etmişdir. 
Dövlətimizin başçısı mərkəzin rəmzi açılışını bildirən lenti 
kəsdi. Məlumat verildi ki, uşaqların keyfiyyətli təhsil və dünya 
 252 
standartlarına cavab verən tibbi xidmətlərlə təmin edilməsi, qayğı 
ilə əhatə olunması, onlar üçün zəruri şəraitin yaradılması, bö-
yüməkdə olan nəslin layiqli vətəndaş kimi formalaşması Azərbay-
canda dövlət uşaq siyasətinin başlıca prinsiplərindəndir. Dövlətin 
uşaq siyasətinə hər zaman dəstək verən Heydər Əliyev Fondu da 
bu istiqamətdə vacib layihələr həyata keçirir. Bu sahə ilə bağlı 
müvafiq dövlət proqramlarının qəbul edilməsi və həyata 
keçirilməsi davamlı xarakter almışdır. Bakıda və regionlarda 
körpələr evləri, uşaq bağçaları, əyləncə mərkəzləri tikilir, internat 
və orta məktəblər əsaslı şəkildə yenidən qurulur. 
Azərbaycan prezidenti Uşaq Əyləncə Mərkəzində yaradılan 
şəraitlə tanış oldu. 
Məlumat verildi ki, ətraf ərazidə abadlıq-quruculuq işləri 
aparılmış, uşaqların asudə vaxtlarının səmərəli təşkili üçün 
lazımi şərait yaradılmışdır. Mərkəzin ərazisi 1,2 hektardır. 
Mərkəzin qarşısında sahəsi 1080 kvadratmetr olan süni göl 
yaradılmışdır ki, bu da binanın görünüşünə daha da gözəllik 
qatır. Mərkəzin tikinti sahəsi 400 kvadratmetrdir. 
Bildirildi ki, Uşaq Əyləncə Mərkəzinin tikintisinə 2013-cü 
ilin yanvarında başlanılmışdır. Burada istirahət edən uşaqlara 
8 nəfərlik işçi heyət nəzarət edəcəkdir. Mərkəzdə kompüter zalı, 
inzibatçı otağı, oyun zalı, bufet-kafe, mətbəx və xidmət heyəti 
üçün otaqlar vardır. 
Dövlətimizin başçısı mərkəzdə yaradılmış şəraitdən razılı-
ğını bildirdi. 
 
Yeni Azərbaycan Partiyası Qazax rayon təşkilatının 
yeni inzibati binasının açılışı mərasimi 
 
Azərbaycan prezidenti İlham Əliyev iyulun 5-də Yeni 
Azərbaycan Partiyası Qazax rayon təşkilatının yeni inzibati 
binasının açılışında iştirak etmişdir. 
Dövlətimizin başçısı binanın rəmzi açılışını bildirən lenti 
kəsdi. Prezident İlham Əliyev binada yaradılmış şəraitlə tanış 
oldu. Məlumat verildi ki, Azərbaycanın aparıcı siyasi qüvvəsi 
 253 
olan Yeni Azərbaycan Partiyasının ümumi amallar naminə 
göstərdiyi uğurlu fəaliyyətində rayon təşkilatlarının rolu danıl-
mazdır. Partiyanın rayon təşkilatlarının yeni inşa olunmuş 
inzibati binaları da müasirliyi ilə seçilir. Həmin binalarda 
səmərəli fəaliyyət üçün hər cür şərait yaradılmışdır. 
Bildirildi ki, son illər Qazax rayonunda çoxlu sosial təyinatlı 
infrastruktur obyektləri tikilib istifadəyə verilmişdir. Yeni 
Azərbaycan Partiyası rayon təşkilatının yeni inzibati binası da 
memarlıq üslubu və əməkdaşların səmərəli fəaliyyəti üçün 
yaradılmış şəraiti ilə seçilir. 
Binanın foyesində ulu öndər Heydər Əliyevin büstü qoyulm-
uşdur. Yeni Azərbaycan Partiyasının qurucusu, ümummilli lide-
rin və onun siyasi kursunun layiqli davamçısı prezident     İlham 
Əliyevin partiya quruculuğu ilə bağlı fəaliyyətlərini əks etdirən 
fotostendlər quraşdırılmışdır. 
Birinci mərtəbə ilə tanış olan prezident İlham Əliyevə bil-
dirildi ki, inzibati binanın inşasına 2013-cü ilin yanvarında baş-
lanılmışdır. Burada müxtəlif tədbirlərin keçirilməsi üçün nə-
zərdə tutulan 65 yerlik akt zalı, iş otaqları vardır. Binanın ikinci 
mərtəbəsində isə məşvərət otağı, 20 yerlik konfrans zalı, istira-
hət və kompüter otaqları, arxiv yerləşir. Daxili sahəsi 378 
kvadratmetr olan ikimərtəbəli binanın həyəti abadlaş-
dırılmışdır. 
Dövlətimizin başçısı binada yaradılmış şəraitdən razılığını 
bildirdi. 
 
       Ədəbiyyat Muzeyinin açılışı mərasimi  
 
Azərbaycan prezidenti İlham Əliyev iyulun 5-də Qazaxda 
Ədəbiyyat Muzeyinin açılışında iştirak etmişdir. 
Dövlətimizin başçısı əvvəlcə muzeyin yerləşdiyi Fəxri 
Qazaxlılar parkında yaradılmış şəraitlə tanış oldu. Bildirildi ki, 
parkın yenidən qurulmasına bu ilin yanvarında başlanılmışdır. 
3 hektar sahəni əhatə edən parkın ərazisində abadlıq-quruculuq 
 254 
işləri görülüb, şəlalə, 4 fəvvarə yaradılıb, əyləncə qurğuları 
quraşdırılıb.  
Sonra prezident İlham Əliyev Ədəbiyyat Muzeyinin rəmzi 
açılışını bildirən lenti kəsdi. Bildirildi ki, Azərbaycanda muzey 
işinin yaxşılaşdırılması xüsusi diqqət mərkəzindədir. Bu baxım-
dan prezident İlham Əliyevin «Azərbaycanda muzey işinin 
yaxşılaşdırılması haqqında» 2007-ci il 6 mart tarixli Sərəncamı 
milli-mədəni sərvətlərimizin qorunması, muzey fondlarında mü-
hafizə olunan qiymətli eksponatlar və sənət yadigarlarının gələ-
cək nəsillərə çatdırılmasında mühüm keyfiyyət dəyişikliyinə 
təkan vermişdir. Respublikamızda muzey şəbəkəsinin inkişafı və 
muzey işinin hərtərəfli yaxşılaşdırılmasına Heydər Əliyev Fondu 
da əvəzsiz töhfələr bəxş edir. 
Qazax şəhərinin Heydər Əliyev prospektindəki muzeyin 
binası üçmərtəbəlidir. Birinci mərtəbədə 106 nəfərlik konfrans 
zalı, yeməkxana və xidməti otaqlar yerləşir. Binanın foyesində 
Azərbaycanın görkəmli ədəbiyyat xadimlərinin şəkilləri asıl-
mışdır. İkinci mərtəbədə Yazıçılar Muzeyi fəaliyyət göstərir. 
Üçüncü mərtəbədə inzibati otaqlar, kabinetlər və konfrans zalı 
vardır. Bu muzey Azərbaycan Respublikası Prezidentinin 2012-
ci il 1 iyun tarixli Sərəncamı ilə Prezidentin ehtiyat fondundan 
ayrılmış 5 milyon manat vəsait hesabına tikilmişdir. 
 
 
 255 
 
AĞSTAFA RAYONUNA SƏFƏR  
 
5 iyul 2013-cü il 
 
Azərbaycan Respublikasının Prezidenti İlham Əliyev 
iyulun 5-də Ağstafa rayonuna gəlmişdir. 
Dövlətimizin başçısı əvvəlcə Ağstafa şəhərinin mərkəzindəki 
Heydər Parkında xalqımızın ümummilli liderinin abidəsi önünə 
gül dəstəsi qoydu. 
Rayon İcra Hakimiyyətinin başçısı Məhərrəm Quliyev Azər-
baycan prezidentinə ulu öndərin abidəsi ətrafında aparılan abad-
lıq işləri barədə məlumat verdi. 
 
 
Tarixi və müasir abidələr parkı ilə tanışlıq 
 
Azərbaycan prezidenti İlham Əliyev iyulun 5-də Ağsta-
fada açıq səma altında salınan Tarixi və müasir abidələr parkı 
ilə tanış olmuşdur.  
Məlumat verildi ki, Tarixi və müasir abidələr parkında bu 
gün öz inkişaf dövrünü yaşayan Azərbaycanın coğrafi mövqeyi, 
tarixi abidələri sərgilənir. Məqsəd mədəniyyətimizi və tarixi 
abidələrimizi təbliğ etməklə yanaşı, Ağstafa şəhərinin simasına 
yeni memarlıq elementlərini daxil etməkdir. 
Bildirildi ki, parkın tikintisinə 2012-ci ilin noyabrında başla-
nılmışdır. Ağstafa şəhərinin mərkəzində yerləşən parkın ərazisi 
2,5 hektardır. Bu miniatür park Azərbaycanı əhatə edən dağ 
silsilələrini, çay və gölləri, təbiət mənzərələrini xəritə üzərində 
əks etdirir. Azərbaycanın ayrı-ayrı bölgələrində olan və xal-
qımızın tarixi keçmişini yaşadan tikililər, abidələr, saray və qa-
la divarları, müqəddəs ziyarətgahlara aid türbə və məscidlər, 
müasir dövrə aid arxitektura nümunələri yüksək peşəkarlıqla yara-
dılıb. Böyük və Kiçik Qafqaz sıra dağları, Bakının, Naxçıvanın, 
Qarabağın və digər bölgələrin qədim və müasir tikililərinin kiçik 
maketləri xüsusi məharətlə hazırlanmışdır. Burada, həmçinin Kür 
 256 
və Araz çayları, Göygöl və Batabat gölləri, əsas avtomobil və 
dəmir yolları, yol qovşağı və körpülər də əksini tapmışdır. Müasir 
dövrdə Azərbaycanda inşa olunan və memarlıq üslubu ilə seçilən 
arxitektura nümunələrinin də parkın ərazisində təsvirləri yer 
almışdır. Parkın ətrafında uzunluğu 160 metr, eni 10 metr 
olmaqla, Xəzər dənizinin təsviri yaradılıb. Ərazidə piyada ke-
çidlərinə qranit döşənib, 5 min kvadratmetr yaşıllıq sahəsi salınıb, 
müasir işıqlandırma və suvarma sistemləri quraşdırılıb. Gecələr 
hər bir eksponatın ayrıca işıqlandırılması təmin edilıb. Məlumat 
lövhəsində hər bir eksponat haqqında Azərbaycan və ingilis 
dillərində informasiyalar yazılıb. 
Prezident İlham Əliyev parkda yaradılmış şəraiti yüksək 
qiymətləndirdi. 
 
 
Ağstafa şəhərinin su təchizatı və kanalizasiya 
sistemlərinin yenidənqurmadan sonra 
istifadəyə verilməsi mərasimi 
 
 
Azərbaycan prezidenti İlham Əliyev iyulun 5-də Ağstafa 
şəhərinin su təchizatı və kanalizasiya sistemlərinin yenidənqur-
madan sonra istifadəyə verilməsi mərasimində iştirak etmişdir. 
Rayon ictimaiyyətinin nümayəndələri dövlətimizin başçısını 
hərarətlə qarşıladılar. 
İ l h a m  Ə l i y e v: Biz bu gözəl layihənin istismara veril-
məsini qeyd edirik. Çox şadam ki, nəhayət, Ağstafanın su 
problemi həllini tapır. 
Doğrudan da çox böyük tarixi hadisədir. Bilirəm ki, uzun il-
lər su problemi insanlara əziyyət verib. Nəhayət, bu layihə də 
artıq başa çatır. Bundan sonra su ilə problem olmamalıdır. 
Çünki içməli su hər bir insan üçün çox əhəmiyyətlidir. İn-
sanların sağlamlığı üçün təmiz içməli su xüsusi əhəmiyyət 
daşıyır. 
İndi ölkəmizin müxtəlif yerlərində bu layihələr icra edilir. Bu 
gün biz buna oxşar layihəni Tovuzda, həftənin əvvəlində Şirvan 
 257 
şəhərində istismara verdik. Demək olar ki, bu məsələlər, bu 
layihələr geniş vüsət alıb. Çünki bunların həlli çox lazımdır. Bütün 
infrastruktur layihələri lazımdır və biz bu layihələri ardıcıllıqla icra 
edirik. İndi Ağstafa rayonunda da qazlaşdırma prosesi gedir, kənd 
yolları tikilir, elektrik enerjisi ilə bağlı məsələlər həllini tapır. 
Əlbəttə, onların içində içməli su, kanalizasiya layihələri xüsusi yer 
tutur və biz də əlimizdən gələni edirik ki, bu məsələlər öz həllini 
tapsın. 
Əlbəttə ki, bu layihələr böyük vəsait tələb edir. Dövlət bu 
maliyyə yükünü öz üzərinə götürüb. Düzdür, bəzi layihələr 
xaricdən verilən kreditlər hesabına icra edilir, ancaq bu kreditlər 
onsuz da qaytarılacaqdır. Yəni bütün maliyyə yükünü 
Azərbaycan dövləti öz üzərinə götürüb. Onu da qeyd etmək 
istəyirəm ki, bu layihələr sırf sosial xarakter daşıyır. Çünki 
Azərbaycanda su tarifləri çox aşağıdır. Yəni bu layihələrə 
qoyulan vəsait bu tariflərin hesabına heç vaxt dövlətə qayıda 
bilməz. Bəlkə 100 ildən sonra. Ancaq qarşıya belə məqsəd də 
qoyulmamışdır. Əsas məqsəd insanları təmiz içməli su ilə təmin 
etməkdir. Biz bu məqsədə çatırıq. Bu ilin sonuna qədər bir çox 
rayonlarda buna oxşar layihələr istismara veriləcəkdir. Gələn il 
də bu proses davam edəcək. Çalışmalıyıq ki, gələn ilin sonuna 
qədər əksər məsələlər öz həllini tapsın. Amma bu layihələr həm 
çox böyük maliyyə vəsaiti, həm də texniki vəsait tələb edir. 
Çünki bu, bir şəhər, bir kənd deyildir, Bakı daxil olmaq şərti ilə 
bu layihələr ölkə üzrə icra edilir. 
Bu, tarixi bir layihələrdir. Çünki əfsuslar olsun ki, bütün 
dövrlərdə biz içməli su ilə lazımi səviyyədə təmin olunmamışıq. 
Bütün dövrlərdə bu problem kəskin olaraq qalmışdır. Ancaq bu 
gün müstəqil Azərbaycan dövləti bu problemi də həll edir. Bu 
layihələrin icrası, əlbəttə ki, ilk növbədə, insanlara xidmət 
göstərir, digər tərəfdən, dövlətimizin gücünü, müstəqilliyimizin 
üstünlüyünü göstərir. 
Bu gün müstəqil dövlətik və ölkəmiz üçün, xalqımız üçün nə 
lazımdırsa, onu edirik. Bax, müstəqilliyin üstünlükləri bu 
layihələrin icrasındadır. Azərbaycan nəinki müstəqildir, həm də 
 258 
müstəqil siyasət aparır və güclü dövlətdir. Ancaq güclü dövlətlər 
belə nəhəng layihələri icra edə bilər. 
Onu da əlavə etmək istəyirəm ki, buna bənzər layihələr bütün 
ölkə üzrə icra olunur. Qazlaşdırma layihələri. Bu ilin sonuna qədər 
biz çalışmalıyıq ki, qazlaşdırmanı təqribən 90 faizə çatdıraq. Bu 
heç vaxt olmamışdır. Heç vaxt qazlaşdırılmayan kəndlərə 
mütəmadi qaydada qaz xətləri çəkilir, elektrik enerjisi layihələri 
icra edilir, yollar salınır. İndi magistral yollar göz oxşayır, rahat 
gedib-gəlmək olar. İndi Bakı–Gürcüstan dövlət sərhədi yolunun 
birinci mərhələsi başa çatıbdır. Ancaq biz bundan sonra, gələn il 
Gəncədən sərhədə qədər yolun genişlənməsi ilə məşğul olmağa 
başlayacağıq. Yəni Bakıdan Gürcüstan sərhədinə qədər bütün yol 
dördzolaqlı olmalıdır. Bunu da biz edəcəyik. Dəmir yolunda bərpa 
işləri aparılır və qatarların sürəti artırılacaqdır. Bu da xüsusilə 
paytaxtdan uzaqda yerləşən bölgələr üçün çox əhəmiyyətlidir. Biz 
bu sürəti yeni dəmir yolu xətlərinin çəkilişi ilə 2-3 dəfə artıracağıq. 
Buna bənzər layihələr çoxdur. Biz bütün bu layihələri ona görə 
edirik ki, insanlar daha da yaxşı, daha da rahat yaşasınlar, sağlam 
olsunlar. İnsanların sağlamlığı üçün içməli su birinci şərtdir. Hesab 
edirəm ki, biz bu layihələrin icrası ilə çox böyük tarixi işi görmüş 
oluruq. 
Ağstafa şəhərində və rayonunda digər layihələr də icra edilir. 
Quruculuq, abadlıq işləri gedir, yeni təşəbbüslər irəli sürülür. 
Bu gün Tarixi abidələr parkında görülmüş işlərlə tanış oldum. 
Bu da çox gözəl təşəbbüsdür. Azərbaycanın qədim tarixi 
abidələrini və yeni abidələri orada görmək olar. Hər bir yerdə 
inkişaf, hər bir yerdə irəliləyiş vardır və bu, ölkəmizin gələcək 
uğurlu inkişafını təmin edəcəkdir. 
Görülən bütün bu işlərin təməlində düşünülmüş siyasət 
dayanır. 2004-cü ildə qəbul edilmiş regionların sosial-iqtisadi 
inkişafı Dövlət Proqramı həlledici rol oynamışdır. Bu il ikinci 
proqram başa çatır, gələn ilin əvvəlində 2018-ci ilə qədərki dövr 
üçün üçüncü proqram da qəbul ediləcəkdir. Orada da bu günə 
həll edilməmiş bütün məsələlər əksini tapacaqdır. 
 259 
Mən çox şadam ki, yenidən Ağstafadayam. Ağstafa 
rayonunda bir neçə dəfə olmuşam. Prezident kimi, yadımdadır, 
birinci dəfə 2004-cü ildə gəlmişdim. O vaxt vəziyyət tam başqa 
idi. İndi Ağstafa inkişaf edir, çiçəklənir, qabaqcıl rayona 
çevrilir. 
S a k i n l ə r: Sizin sayənizdə, cənab Prezident. 
İ l h a m  Ə l i y e v: Mən bunu görəndə çox sevinirəm. Sizi 
görülmüş işlər, əldə edilmiş uğurlar münasibətilə təbrik edirəm. 
Sağ olun. 
Q a l i b  C ə f ə r o v (Zəlimxan kənd orta məktəbinin 
direktoru): Möhtərəm cənab Prezident! 
Sizi Ağstafa ictimaiyyəti adından təbrik edirəm. Bizim 
rayonumuza, gözəl Ağstafamıza xoş gəlmisiniz! Bayaq özünüz 
qeyd etdiniz, Sizin Ağstafaya hər gəlişiniz bütün insanların 
ürəyincədir. Siz böyük Heydər Əliyevin yadigarısınız, hörmətli 
Prezident! Ulu öndər Heydər Əliyev də həmişə ağstafalılara 
xüsusi məhəbbət bəsləyib. Bu gün ağstafalılar xoşbəxtdirlər ki, 
onun yadigarı Ağstafaya gəlib. Buna görə mən Sizə öz 
minnətdarlığımı bildirirəm. Böyük Heydər Əliyev Azərbaycanı 
bütün təhlükələrdən xilas etdi. Heç insanın ağlına gəlməzdi ki, 
Azərbaycan, Ağstafa bu gün belə gözəl olacaqdır. İndi Ağstafa 
avropasayağı gözəl bir məkana çevrilib. Cənab Prezident, 
şəhərimizin, kəndlərimizin gözəlliyi insanı valeh edir. 
Ağstafa yaxın illərdə bu dərəcədə gözəlləşib. Bunun hamı-
sını, cənab Prezident, Siz edibsiniz. Buna görə biz ağstafalılar 
Sizə minnətdarıq. Sizin hər gəlişiniz Ağstafa üçün əlamətdar 
olur, bugünkü gəlişiniz də. Orada ulu öndərin müdrik kəlamı 
yazılıb: «Su həyat deməkdir». Siz bu gün ulu öndərimizin 
müdrik sözlərini Ağstafada reallığa çevirmisiniz. Cənab 
Prezident, buna görə Sizə minnətdaram. 
Mən Heydər Əliyevi çox istəyirdim. Onun haqqında yazılar 
yazmışam. Mən müəlliməm. «Heydər Əliyev Azərbaycan 
məktəblilərinin gözü ilə» inşa müsabiqəsində bizim məktəbin 
şagirdi də qalib gəlib. Müsabiqəyə həsr olunmuş kitabda 
 260 
Ağstafanın da adı vardır. O yazının altında bizim məktəbin 
şagirdinin imzası gedir. 
Budəfəki gəlişiniz zamanı, cənab Prezident, 40 mindən çox 
əhalisi olan rayonumuzun mərkəzi və yaxın kəndlər içməli su 
ilə təmin ediləcək. Bu çox xeyirxah məsələdir. Bizim rayonun 
ərazisindən Həsənsu çayı axır. Həsənsu çayının hövzəsindən 
həmişə ağstafalılar çirkablı, təmizlənməmiş sudan istifadə 
ediblər. Bu gün biz çox xoşbəxtik. Allah ulu öndərimizə rəhmət 
etsin. Onun müəyyənləşdirdiyi düzgün siyasət, onun layiqli 
davamçısı prezident İlham Əliyevin apardığı sərrast siyasət bu 
gün Ağstafanı belə gülüstana çeviribdir. Təkcə Ağstafa belə 
deyildir, cənab Prezident, bütün Azərbaycan belədir. 
Biz tez-tez Azərbaycanın başqa rayonlarına da gedirik. Bu 
yaxınlarda Bakıda olmuşam. İnanın, cənab Prezident, Bakını 
tanımaq olmur. Adam elə bilir Parisdədir. Bəlkə də Parisdən də 
gözəldir. Ona görə, cənab Prezident, Sizə minnətdaram. 
Sevinirəm ki, böyük Heydər Əliyevin ideyaları yaşayır. Siz 
onun yadigarısınız, Siz onun işlərini davam etdirirsiniz. Biz də 
bu işdə Sizə kömək etməliyik. 
Ağstafada bundan əlavə, gözəl bir Səməd Vurğun parkı 
yaradılıbdır. Mən o parka girəndə, Ağstafaya baxanda Səməd 
Vurğunun: 
El bilir ki, sən mənimsən, 
Yurdum, yuvam, məskənimsən, 
Anam doğma Vətənimsən, 
Ayrılarmı könül candan, 
Azərbaycan, Azərbaycan! – misraları yadıma düşür. Bu mis-
raları parkdakı kitab abidəsinin üzərinə yazıblar. Onu Siz 
yazdırmısınız, cənab Prezident. Səməd Vurğunun 80 illiyində 
ulu öndər Heydər Əliyev bu şeiri dedi, özü də gözləri doldu. 
İnanın, cənab Prezident, mən uşaq kimi ağladım. Gör bu insan 
öz Vətənini nə qədər sevib. Bu gün Səməd Vurğunun ruhu 
şaddır. Onun misraları kitab abidəyə yazılıb. Bildiyimə görə 
Azərbaycanda belə bir abidə yoxdur, ancaq Ağstafadadır. Buna 
görə Sizə minnətdaram. Siz ötən dəfə Ağstafaya gələndə – səhv 
 261 
etmirəmsə keçən il aprelin 12-si idi – Yazıçılar evində bizim 
yazıçılarla görüş keçirdiniz. Həmin binanı da bizim yazarların 
xahişi ilə Siz tikdirmisiniz. Ondan sonra çox böyük işlər görülüb. 
Əziz ağstafalılar, görün 1 il ərzində Prezidentimiz nələr edib. 
Ona görə, cənab Prezident, biz Sizə minnətdarıq. Ağstafalılar 
adından Sizə təşəkkür edirəm. Ürəyimdə o qədər söz var ki, 
cənab Prezident, nə qədər danışsam da qurtaran deyildir. 
Şagirdlərimdən biri ulu öndər Heydər Əliyev haqqında 
inşasında belə bir şeir yazmışdır. Bu sözlər Sizə də aiddir, cənab 
Prezident. 
İllər ağartdığı saçların kimi, 
Ellərin yanında üzün də ağdır. 
Xalqın ürəyinə yatan işlərin, 
Nəsildən-nəsilə yaşayacaqdır. 
Cənab Prezident, Siz çıxışlarınızın birində dediniz ki, mən 
Bakını gəzəndə bir uşaq mənimlə görüşdü. Dediniz ki, uşaqdan 
soruşdum: sən məni tanıyırsan? Cavab verdi ki, bəli tanıyıram, 
sən Heydər babanın oğlusan. 
Cənab Prezident, biz sizinlə fəxr edirik. Siz ingiliscə, rusca 
danışanda övladlarıma deyirəm: gör Azərbaycanın nə qədər 
böyük, dəyərli bir oğlu vardır. İstənilən milləti öz dilində 
danışdırır. İstənilən milləti öz dilində başa salır. Başa 
düşməyəni səmimi başa salır. Biz bununla fəxr edirik. Siz bizim 
fəxrimizsiniz, cənab Prezident. Allah Sizə cansağlığı versin. Biz 
oktyabr ayında keçiriləcək prezident seçkilərində seçimimizi 
etmişik. Biz Sizi Azərbaycana əbədi prezident seçmişik. Biz 
Sizə səs verəcəyik. Siz böyük Heydər Əliyevdən Azərbaycan 
xalqına yadigar qalıbsınız. Ona görə də biz Sizinlə fəxr edirik. 
Ağstafa gündən-günə gözəlləşir. Xahiş edirəm 1 ildən sonra 
yenə Ağstafaya gəlin ki, rayonumuz ikiqat gözəlləşsin. Biz 
ağstafalılar Sizi çox istəyirik, cənab Prezident. 
İ l h a m  Ə l i y e v: Sağ olun, çox sağ olun! 
Q a l i b  C ə f ə r o v: Biz Sizin əsgərinizik. Torpaqlarımızı 
düşməndən azad etmək üçün əmrinizi gözləyirik. Tale elə gə-
tirib ki, biz dünyaya özünü məzlum kimi göstərən bir dövlətlə 
 262 
qonşu olmuşuq. O dövlətin prezidenti ulu öndər Heydər Əli-
yevin də qabağından qaçırdı. Biz inanırıq ki, prezident  İlham 
Əliyevin də qabağından qaçacaqdır. Nəhayət, onlar Azərbaycan 
torpaqlarından da qaçacaqlar. 
Bir daha, cənab Prezident, mən Sizə minnətdaram. Mənim 
çoxdankı arzum idi ki, Sizin qarşınızda çıxış edəm. Nəhayət, bu 
mənə qismət oldu.  
İ l h a m  Ə l i y e v: Çox sağ olun. Səmimi sözlərə, mənim 
fəaliyyətimə verdiyiniz qiymətə görə sizə minnətdaram. Mən 
çalışıram ki, xalqa ləyaqətlə xidmət edim. 2003-cü ildə söz 
vermişdim ki, əgər xalq mənə etimad göstərərsə, mən xalq üçün 
yaşayacağam. İndi son 10 ilin təcrübəsinə nəzər saldıqda 
görürük ki, doğrudan da az iş görülməyib 10 il ərzində. 
Azərbaycan istənilən sahədə güclənib. Azərbaycan indi 
regional dövlətdir. Azərbaycan dünya miqyasında çox böyük 
nüfuza malik olan bir ölkədir. Beynəlxalq məsələlərin həllində 
biz o zirvələrə çatmışıq. O zirvədən yuxarı zirvə yoxdur. Yəni 
biz BMT Təhlükəsizlik Şurasının üzvüyük. Ermənistan da 
bizimlə bərabər bu yarışa girmişdi, 4 ölkə var idi. Macarıstan, 
Sloveniya, Azərbaycan və Ermənistan. Ermənistan tərəfi biləndə 
ki, bizim qabağımızda aciz qalacaq, yarışdan çəkildi. Sakitcə, 
qorxaqcasına çəkildi, öz namizədliyini geri götürdü. O vaxt mən 
bir daha gördüm ki, Azərbaycanın gücü nə qədər böyükdür. Bir 
daha əmin oldum ki, bax, siyasi səhnədə bizdən qaçan kimi, döyüş 
meydanında da bizdən qaçacaqdır. Azərbaycanda ötən ay keçirilən 
hərbi parad bir daha bizim qüdrətimizi göstərdi. Bu gün 
Azərbaycan Ordusu dünya miqyasında güclü ordular sırasındadır. 
Son 10 il ərzində biz hər bir istiqamət üzrə işləmişik ki, ölkəmizi 
gücləndirək. Əlbəttə, Azərbaycanın önəmi, resurslarımız, coğrafi 
vəziyyətimiz və ümumiyyətlə, strateji əhəmiyyətimiz diktə edir ki, 
biz təhlükəsizlik məsələlərinə xüsusi diqqət göstərək. Ordu 
quruculuğu, təhlükəsizlik tədbirləri ön planda olmalıdır. 
Bu gün Azərbaycanın istənilən nöqtəsində hər bir vətəndaş 
rahat yaşayır, özünü çox rahat hiss edir. Təhlükəsizlik şəraitində 
yaşayır. Bu, böyük bir nəticədir, böyük bir nailiyyətdir. Çünki biz 
 263 
görürük dünyanın müxtəlif yerlərində hansı hadisələr baş verir. 
Qarşıdurmalar, toqquşmalar, vətəndaş müharibələri, qanlı 
qırğınlar, etiraz dalğası bəzi ölkələri bürüyübdür. İndi dünyada 
kütləvi etiraz hökm sürür. Bu görünür ki, zəmanənin əlamətidir. 
Elə dövr var ki, sakitçilik yaranır, amma elə dövr var ki, istənilən 
yerdə – Yaxın Şərqdə, Avropada, başqa yerlərdə, bax, bu kütləvi 
etiraz dalğası müxtəlif formalarla özünü büruzə verir. Biz görürük 
ki, Azərbaycanda vəziyyət tam başqadır. Azərbaycan elə bil ki, bu 
alovlanan qonşuluqda, necə deyərlər, bir sabitlik adasıdır. Biz 
Azərbaycanı qoruyuruq və qorumalıyıq. 
S a k i n l ə r: Sağ olun! Çox sağ olun! Var olun! 
İ l h a m  Ə l i y e v: Mən də çalışıram ki, Azərbaycanı 
bütün bəlalardan, təhlükələrdən qoruyum. Qorumaq lazımdır və 
qoruyuruq. 
S a k i n l ə r:  Sağ olun, cənab Prezident! 
İ l h a m  Ə l i y e v: Bu gün, məsəl üçün, Bakıya gələn 
qonaqlar nəyi deyirlər? Əlbəttə ki, Bakının gözəlliyini vurğu-
layırlar. 
S a k i n l ə r:  Bakı gözəldir. 
İ l h a m  Ə l i y e v: Siz deyirsiniz ki, Bakı indi Avropa 
paytaxtlarına oxşayır. Əlbəttə ki, bu, yüksək qiymətdir. Ancaq 
mən hesab edirəm ki, Bakı bir çox meyarlar üzrə onları da 
arxada qoyub. 
Mənimlə görüşən xarici qonaqlar bir şeyi də vurğulayırlar ki, 
burada insanlar rahat gəzirlər, çıxırlar küçələrə, insanların üzü 
gülür, belə xoş ab-hava hökm sürür. Bu onları təəccübləndirir. 
Çünki bir çox yerlərdə insanların əhval-ruhiyyəsi o qədər də 
yüksək səviyyədə deyildir. Haradasa müəyyən iqtisadi 
məsələlər, haradasa digər problemlər insanları incidir. Əlbəttə, 
Azərbaycan cəmiyyətində də problemlər vardır, hər bir ailədə 
problemlər vardır. Amma bütövlükdə götürəndə cəmiyyətdə 
çox gözəl ruh yüksəkliyi, nikbinlik vardır. 
Bütün beynəlxalq sorğular da onu göstərir ki, Azərbaycan 
vətəndaşı gələcəyə çox böyük nikbinliklə baxır. Bu yaxınlarda 
bir mötəbər təşkilat ölkələrdə xoşbəxtlik indeksi üzrə sorğu 
 264 
keçirib. Azərbaycan ilk onluğa daxil edilib. Bu, müstəqil bir 
Avropa qurumudur, beynəlxalq qurumdur. Xoşbəxtlik indeksi 
nə deməkdir? Yəni insanlar özlərini necə hiss edirlər. Ona görə, 
bax, bu müsbət ab-hava, dinamizm, quruculuq və nəticələr 
insanları daha da ruhlandırır. 
Daxili siyasətlə bağlı Azərbaycanda vəziyyət çox sabitdir. 
İqtisadi sahə ilə bağlı son 10 il ərzində bizdə olan inkişaf heç bir 
başqa ölkədə olmayıb. Bunu hər kəs indi sadəcə olaraq, statistik 
rəqəmlərə baxmaqla yəqin edə bilər. Heç bir başqa ölkədə son 
10 il ərzində Azərbaycandakı qədər inkişaf olmamışdır. Yəni 
mən çalışmışam ki, bütün bu istiqamətlər üzrə öz xidmətimi 
göstərim. Bu mənim borcumdur. Mən öz borcumu belə başa 
düşürəm. Hesab edirəm ki, hər bir prezident öz vəzifə borcunu 
dərk etməlidir. Bəziləri üçün prezident kürsüsü bir imtiyazdır, 
bəziləri üçün bir imkandır. Mənim üçün bu məsuliyyətdir və 
xalq tərəfindən göstərilən böyük inamdır. Mən bu inamı hər gün 
doğrultmağa çalışıram. 
Belə layihələr məni sizin qədər sevindirir, bəlkə də sizdən də 
çox. Çünki mənim üçün ən başlıca amal odur ki, insanlar daha 
da yaxşı yaşasınlar. Hər tikilən bina, çəkilən yol, açılan 
müəssisə, yaxud da ki, su kəməri mənim gücümü və inamımı 
daha da artırır. Şadam ki, bu müddət ərzində öz xalqıma xidmət 
edə bilmişəm. Azərbaycan xalqına minnətdaram ki, mənə bu 
imkanı yaradıbdır. 
S a k i n l ə r:  Sağ olun! Eşq olsun! Biz də Sizə minnət-
darıq. 
İ l h a m  Ə l i y e v: Deyirsiniz gələn il, gələn il də məm-
nuniyyətlə gələrəm. 
S a k i n l ə r:  İnşallah. 
İ l h a m  Ə l i y e v: Mən hər il gəlirəm. Keçən il də olmu-
şam. Ondan əvvəlki il də. 
S a k i n l ə r: Xahiş edirik. Siz hər gələndə Ağstafa inkişaf 
edir. 
 265 
Allah Sizi saxlasın, Allah Sizi, ailənizi qorusun, balalarınızı 
qorusun, cənab Prezident! Sizə cansağlığı arzulayırıq! Sizdən 
çox razıyıq, sağ olun! 
 
* * * 
 
Sonra prezident İlham Əliyev yeni xətlə şəhərə suyun ve-
rilməsini bildirən düyməni basdı. 
Dövlətimizin başçısı şəhərin su təchizatının yenidən qurul-
ması və kanalizasiya sisteminin yaradılması sahəsində görülən 
işlərlə tanış oldu. 
Ərazilərin Bərpası üzrə Dövlət Agentliyinin direktoru Əli 
Məmmədov məlumat verdi ki, prezident İlham Əliyevin 2005-ci il 
oktyabrın 14-də imzaladığı Sərəncama əsasən, Azərbaycanın bir 
sıra regionları ilə yanaşı, Ağstafa rayonunun da sosial-iqtisadi 
inkişafının sürətləndirilməsinə dair Tədbirlər Planı təsdiq edilib. 
Plana Ağstafa şəhərinə içməli su xəttinin çəkilişi də daxil idi. 
Nazirlər Kabinetinin müvafiq sərəncamı ilə Ağstafa və Tovuz 
şəhərlərinin su təchizatının yenidən qurulması və kanalizasiya 
sisteminin yaradılması layihələrinin icrası Ərazilərin Bərpası və 
Yenidən Qurulması üzrə Agentliyə tapşırılıb. Layihə-smeta 
sənədləri hazırlanaraq həmin ilin noyabrında «Akkord» Sənaye 
Tikinti İnvestisiya Korporasiyası ASC tərəfindən işlərin yerinə 
yetirilməsinə başlanılmış və layihənin ilk mərhələsi başa 
çatmışdır. 
Diqqətə çatdırıldı ki, su təchizatı sistemlərinin yenidən 
qurulması layihəsinin potensialı Ağstafa şəhəri, Xətai qəsəbəsi, 
Qaçaq Kərəm, Yenigün, Aşağı Kəsəmən və Aşağı Göycəli 
kəndlərini əhatə edir. Hazırda tikintisi başa çatdırılmış su 
mənbəyinin potensialı 18 min şəhər və 22 min kənd əhalisinin 
suya tələbatını tam ödəyəcəkdir. Laboratoriya araşdırmaları 
indiki mərhələdə suyun keyfiyyətinin həm beynəlxalq, həm də 
yerli standartlara tam uyğunluğunu təsdiq etmişdir. 
Bildirildi ki, layihənin icrası 3 mərhələyə bölünüb. Əvvəlcə 
magistral boru xətti, su anbarları, xlorvurma təsərrüfatı, labo-
ratoriya və digər struktur obyektlərinin tikintisi başa çatdırılıb. 
 266 
Bu mərhələdə subartezian quyularından su anbarlarına müxtəlif 
diametrli polietilen borulardan ibarət xətt, su anbarlarından 
şəhər şəbəkəsinə qədər isə uzunluğu 4,27 kilometr olan magistral 
su xətləri çəkilmişdir. Suqəbuledici qurğular meydançasında 
keçid məntəqəsi, suqəbuledici kamera, nasos stansiyası, suya 
xlorvurma və laboratoriya binaları tikilmiş, 1000 kubmetrlik 
mövcud su anbarı təmir edilmiş, həcmi 1500 kubmetr olan yeni 
su anbarı inşa olunmuşdur. 
Növbəti mərhələdə hidrogeoloji və mühəndis-axtarış işlərinin 
nəticəsinə əsasən su mənbəyi olaraq dəmir yolu boyunca Hə-
sənsu və Vurğun kəndləri zonasında 5 subartezian quyusu qa-
zılmış, şəhərin su və kanalizasiya şəbəkələri, kanalizasiya kol-
lektor xətti, yerli su-kanal idarəsi üçün inzibati bina və istehsalat 
bazası tikilmişdir. 
Layihənin icrasının üçüncü mərhələsində çirkab sutəmizləyici 
qurğular kompleksinin tikintisi və texnoloji sistemlərin 
quraşdırılması işləri aparılır. Kanalizasiya şəbəkələri sisteminin 
potensialı Ağstafa şəhərinin Xətai qəsəbəsi, Qaçaq Kərəm və 
Yenigün kəndlərini əhatə edir. Məhsuldarlığı gündə 5 min kub-
metr olan çirkab təmizləyicisinə əlavə yaşayış məntəqələrinin də 
qoşulması mümkün olacaqdır. 
Prezident İlham Əliyev layihənin icrasının uğurla davam 
etdirilməsi ilə bağlı tapşırıq və tövsiyələrini verdi . 
 
Peyntbol və Atıcılıq  Mərkəzində yaradılmış 
şəraitlə tanışlıq 
 
Azərbaycan prezidenti İlham Əliyev iyulun 5-də Ağstafa 
Peyntbol və Atıcılıq Mərkəzində yaradılmış şəraitlə tanış 
olmuşdur. 
Azərbaycan Atıcılıq Federasiyasının vitse-prezidenti Rasim 
Rzayev bildirdi ki, Ağstafa rayonunun Həsənsu çayı sahilində 
inşa olunan Peyntbol və Atıcılıq Mərkəzində inzibati bina, 
atıcılıq tirləri, atəş zonaları, təlim mərkəzləri inşa olunub. 
Ərazi abadlaşdırılmış, yaşıllıqlar salınmışdır. Burada müasir 
 267 
işıqlandırma sistemi qurulmuş, istirahət üçün hər cür şərait 
yaradılmışdır. 
Diqqətə çatdırıldı ki, 2,6 hektar ərazidə inşa edilmiş mərkə-
zin inzibati binasının ümumi sahəsi 510 kvadratmetr olmaqla 
ikimərtəbəlidir. Binada ulu öndər Heydər Əliyevin və prezident 
İlham Əliyevin ölkəmizdə idmanın inkişafına göstərdikləri 
diqqət və qayğını əks etdirən fotoşəkillərdən ibarət guşə 
yaradılıb. 
Qeyd edildi ki, inzibati binada silah və ov ləvazimatları 
mağazası, həkim məntəqəsi, silah və paltar seçimi, təlimatçılar, 
xüsusi geyim otaqları və kafe vardır. 
Dövlətimizin başçısı həvəskar komandaların şərti döyüşünü 
izlədi. Mərkəzdə müşahidə məntəqəsi, rayonda olimpiya hərə-
katının genişləndirilməsi və idmanın kütləviliyinin təmin edil-
məsi məqsədilə olimpiya idman növü olan stend atıcılığı və 
idman ovçuluq atıcılığı meydançası da tikilir. Peyntbol meydan-
çasında süni maneə və taxta evlərin quraşdırılması başa 
çatmışdır. 
Bildirildi ki, mərkəz həm də istirahət və əyləncə məkanı kimi 
fəaliyyət göstərəcəkdir. Burada idman silahlarından istifadə 
etməyin xüsusi qaydaları müəyyən edilmişdir. Mərkəz yeniyetmə 
və gənclərin hərbi vətənpərvərlik tərbiyəsində və hərbi xidmətə 
hazırlıqlarında mühüm rol oynayacaqdır. 
Dövlətimizin başçısı peyntbol silahı ilə hədəfə atəş açdı, 
oxatanların və stend atıcılarının çıxışlarına baxdı. Mərkəzin 
ərazisində Olimpiya yarışlarında tətbiq olunan və bütün texniki 
inventarlarla təchiz edilmiş sahə də yaradılıb. 
Prezident İlham Əliyev mərkəzdə görülən işlərdən razılığını 
bildirdi, tapşırıq və tövsiyələrini verdi. 
 
 
 
 268 
 
 
ƏFQANISTAN RESPUBLİKASININ DAXİLİ 
İŞLƏR NAZİRİ  QULAM MUSTAFA PATANQ 
İLƏ GÖRÜŞ 
 
Prezident sarayı  
 
7 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 7-də Əfqanıstanın Daxili İşlər naziri Qulam Mustafa Patanqı 
qəbul etmişdir. 
Daxili İşlər naziri Qulam Mustafa Patanq Əfqanıstan pre-
zidenti Həmid Kərzainin salamlarını dövlətimizin başçısına 
çatdırdı. 
Görüşdə Azərbaycan ilə Əfqanıstan arasında ikitərəfli müna-
sibətlərin yüksək səviyyədə olduğu bildirildi, ölkələrimizin müxtəlif 
sahələrdə yaxşı əməkdaşlıq etdiyi vurğulandı. Bu əməkdaşlığın 
daxili işlər orqanları arasında da inkişaf etdirilməsi üçün geniş 
imkanların olduğu diqqətə çatdırıldı. Nazir Qulam Mustafa 
Patanqın Azərbaycana səfəri zamanı bu sahədə əməkdaşlığın 
genişləndirilməsi ilə bağlı məsələlərin müzakirə ediləcəyinə və 
yaxşı nəticələrin əldə olunacağına əminlik ifadə edildi. 
Dövlətimizin başçısı prezident Həmid Kərzainin salamlarına 
görə minnətdarlığını bildirdi, onun da salamlarını Əfqanıstan 
dövlətinin başçısına çatdırmağı xahiş etdi. 
 
 
 269 
 
 
ATƏT-in FƏALİYYƏTDƏ OLAN SƏDRİ, 
UKRAYNANIN XARİCİ İŞLƏR NAZİRİ  
LEONİD KOJARA İLƏ GÖRÜŞ  
 
Prezident sarayı  
 
8 iyul 2013-cü il 
 
Azərbaycan Respublikasının Prezidenti İlham Əliyev 
iyulun 8-də ATƏT-in fəaliyyətdə olan sədri, Ukraynanın Xarici 
İşlər naziri Leonid Kojaranı qəbul etmişdir. 
Görüşdə Azərbaycan ilə ATƏT arasında əməkdaşlığın gələ-
cək inkişafı, Ermənistan–Azərbaycan, Dağlıq Qarabağ mü-
naqişəsinin həlli ilə bağlı danışıqlar prosesinin hazırkı vəziyyəti 
və perspektivləri ətrafında fikir mübadiləsi aparıldı. Söhbət 
zamanı, həmçinin Azərbaycanla Ukrayna arasında müna-
sibətlərin ikitərəfli və beynəlxalq təşkilatlar çərçivəsində uğurlu 
inkişafından məmnunluq ifadə olundu. 
 
 
 
 
 270 
 
 
 
KOLUMBİYA RESPUBLİKASININ XARİCİ İŞLƏR 
NAZİRİ MARİA ANGELA HOLGİNİN  BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
8 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 8-də Kolumbiya Respublikasının Xarici İşlər naziri xanım 
Maria Angela Holginin başçılıq etdiyi nümayəndə heyətini 
qəbul etmişdir. 
Görüşdə Azərbaycan ilə Kolumbiya arasında ikitərəfli mü-
nasibətlərin inkişafından məmnunluq ifadə olundu, bu münasi-
bətlərin siyasi, iqtisadi, mədəni, beynəlxalq əməkdaşlıq və digər 
sahələrdə genişləndirilməsi üçün yaxşı imkanların olduğu 
bildirildi. Söhbət zamanı əlaqələrimizin inkişaf etdirilməsində 
qarşılıqlı marağın olduğu qeyd edildi, əməkdaşlığımızın möh-
kəmləndirilməsində müxtəlif səviyyəli səfərlərin önəmi vur-
ğulanaraq Kolumbiya Respublikasının Xarici İşlər naziri xanım 
Maria Angela Holginin Azərbaycana səfərinin bu müna-
sibətlərin daha da genişləndirilməsi işinə xidmət edəcəyinə 
əminlik ifadə olundu. 
Görüşdə Ermənistan–Azərbaycan, Dağlıq Qarabağ münaqi-
şəsinin nizama salınması ilə bağlı məsələlər ətrafında  fikir 
mübadiləsi aparıldı. 
 
 
 
 
 271 
 
 
 
AZƏRBAYCAN JURNALİSTLƏRİNİN  
VI QURULTAYININ İŞTİRAKÇILARINA 
 
Hörmətli Qurultay nümayəndələri!  
Sizi salamlayır və növbəti ali toplantınızın işə başlaması 
münasibətilə ürəkdən təbrik edirəm. 
Azərbaycan Respublikasında siyasi plüralizmin təmin edilməsi, 
kütləvi informasiya vasitələrinin sərbəst fəaliyyətinə əlverişli 
şəraitin yaradılması dövlət siyasətinin əsas istiqamətlərindən birini 
təşkil edir. 1993-cü ildən sonra ölkədə həyata keçirilən ardıcıl 
islahatlar nəticəsində söz və məlumat azadlığını məhdudlaşdıran 
bütün süni maneələr aradan qaldırılmış, kütləvi informasiya 
vasitələrinin fəaliyyətini tənzimləyən qanunvericilik beynəlxalq 
standartlara uyğunlaşdırılmış və milli mətbuatın maddi-texniki 
bazası möhkəmləndirilmişdir. 
Azərbaycan Jurnalistlərinin I Qurultayında mətbuatın özünü-
tənzimləmə orqanı kimi yaradılmış Mətbuat Şurası media–dövlət 
və media–cəmiyyət münasibətlərinin müasir beynəlxalq təcrübəyə 
uyğun nizamlanmasında əhəmiyyətli rol oynamışdır. Mətbuat 
Şurasının fəaliyyəti bütövlükdə Azərbaycan jurnalistikasının 
inkişafına, dövlət orqanları, vətəndaşlarla mətbuat arasında 
münasibətlərin tənzimlənməsinə, jurnalistlərin peşəkarlığının 
yüksəlməsinə, söz və məlumat azadlığından sui-istifadə hallarının 
qarşısının alınmasına xidmət etmişdir. 
Bu gün ölkəmizin artan imkanları kütləvi informasiya 
vasitələrinin, o cümlədən milli mətbuatımızın inkişafı üçün 
kompleks tədbirlərin həyata keçirilməsinə şərait yaratmışdır. 
Azərbaycan hökuməti redaksiyaların maddi-texniki bazasının 
möhkəmləndirilməsi, jurnalistlərin sosial müdafiəsinin 
gücləndirilməsi və digər istiqamətlər üzrə ardıcıl tədbirlər 
həyata keçirir. Kütləvi informasiya vasitələrinə dövlət dəstəyi-
nin əsas məqsədi müstəqil, peşəkar, rəqabətədavamlı, eyni 
 272 
zamanda, milli şüur və vətənpərvərlik prinsiplərinə dönmədən 
əməl edən media resurslarının formalaşdırılmasıdır. Qlobal 
informasiya məkanının beynəlxalq ictimai rəyə təsirinin 
gücləndiyi müasir dövrdə mətbuatımız Azərbaycan xalqının 
maraqlarını daim müdafiə etməli, cəmiyyətimizin tərəqqisinə, 
dövlətimizin nüfuzunun daha da yüksəlməsinə öz töhfəsini 
əsirgəməməlidir. 
Ümidvaram ki, qurultayda qəbul olunacaq qərarlar 
Azərbaycan jurnalistikasına ölkə daxilində və xarici aləmdə öz 
missiyasını daha yüksək səviyyədə davam etdirməyə şərait 
yaradacaq, milli mətbuatımızın inkişafına müsbət təsir 
göstərəcəkdir. 
Qurultay iştirakçılarına, Azərbaycanın bütün jurnalistlərinə 
uğurlar, uzun ömür və möhkəm cansağlığı arzulayıram. 
 
İLHAM ƏLİYEV 
Azərbaycan Respublikasının Prezidenti 
 
Bakı, 10 iyul 2013-cü il  
 
 
 
 
 273 
 
 
 
RUSİYA FEDERASİYASININ PREZİDENTİ  
ZATİ-ALİLƏRİ  
CƏNAB VLADİMİR PUTİNƏ 
 
Hörmətli Vladimir Vladimiroviç! 
Podolsk yaxınlığında avtomobil qəzası nəticəsində çox-
saylı insan tələfatı haqqında xəbər məni dərindən kədərləndirdi. 
Azərbaycan xalqı adından və şəxsən öz adımdan Sizə, həlak 
olanların doğmalarına və yaxınlarına səmimi-qəlbdən başsağlığı 
verirəm, zərər çəkənlərin hamısının tezliklə sağalmasını 
arzulayıram. 
İLHAM ƏLİYEV 
Azərbaycan Respublikasının Prezidenti 
 
Bakı, 17 iyul 2013-cü il 
 
 
 
 274 
 
 
 
BELÇİKA KRALI ƏLAHƏZRƏT II ALBERTƏ 
 
Əlahəzrət! 
Belçika Krallığının milli bayramı münasibətilə Sizə və 
Sizin simanızda bütün xalqınıza Azərbaycan xalqı adından və 
şəxsən öz adımdan ən səmimi təbriklərimizi yetirirəm. 
Ümidvaram ki, Azərbaycan ilə Belçika arasındakı dostluq və 
əməkdaşlıq münasibətlərinin inkişafı bundan sonra da 
xalqlarımızın mənafelərinə xidmət edəcəkdir. 
Bu bayram günündə Sizə möhkəm cansağlığı, işlərinizdə 
uğurlar, dost Belçika xalqına daim sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 17 iyul 2013-cü il 
 
 
 
 
 275 
 
 
 
TÜRKİYƏ RESPUBLİKASININ XARİCİ İŞLƏR 
NAZİRİ ƏHMƏD DAVUDOĞLU İLƏ GÖRÜŞ  
 
Prezident sarayı  
 
17 iyul 2013-cü il 
 
Azərbaycan Respublikasının Prezidenti İlham Əliyev iyu-
lun 17-də Türkiyə Respublikasının Xarici İşlər naziri Əhməd 
Davudoğlunu qəbul etmişdir. 
Xarici İşlər naziri Əhməd Davudoğlu Türkiyə prezidenti 
Abdullah Gülün və Baş nazir Rəcəb Tayyib Ərdoğanın salam-
larını və Ramazan bayramı münasibətilə təbriklərini dövləti-
mizin başçısına çatdırdı. 
Görüşdə Azərbaycan ilə Türkiyə arasında dostluq və qar-
daşlıq münasibətlərinin bütün sahələrdə uğurla inkişaf etdiyi 
vurğulandı, bu münasibətlərin bundan sonra da möhkəmlən-
diriləcəyinə əminlik ifadə olundu. Söhbət zamanı ölkələrimiz 
arasında əlaqələrin siyasi, iqtisadi, enerji, regional və digər 
sahələrdə daha da genişləndirilməsinin perspektivləri ilə bağlı 
məsələlər ətrafında fikir mübadiləsi aparıldı. 
Dövlətimizin başçısı Türkiyə prezidenti Abdullah Gülün və 
Baş nazir Rəcəb Tayyib Ərdoğanın salamlarına və Ramazan 
bayramı münasibətilə təbriklərinə görə minnətdarlığını bildirdi, 
onun da salamlarını və təbriklərini Türkiyənin prezidentinə və 
Baş nazirinə çatdırmağı xahiş etdi. 
 
 
 
 
 
 
 276 
 
 
 
 
NAZİRLƏR KABİNETİNİN 2013-cü İLİN  
BİRİNCİ YARISININ SOSİAL-İQTİSADİ 
İNKİŞAFININ YEKUNLARINA VƏ QARŞIDA 
DURAN VƏZİFƏLƏRƏ HƏSR OLUNMUŞ 
İCLASINDA İŞTİRAK   
 
18 iyul 2013-cü il 
 
Azərbaycan Respublikasının Prezidenti İlham Əliyevin 
sədrliyi ilə iyulun 18-də Nazirlər Kabinetinin 2013-cü ilin birin-
ci yarısının sosial-iqtisadi inkişafının yekunlarına və qarşıda 
duran vəzifələrə həsr olunmuş iclası keçirilmişdir. 
Dövlətimizin başçısı iclası giriş nitqi ilə açdı. 
 
Azərbaycan Respublikasının Prezidenti  
İlham Əliyevin giriş nitqi 
 
Nazirlər Kabinetinin bugünkü toplantısında biz 6 ayın 
yekunlarını müzakirə edəcəyik. İlin 6  ayı çox müsbət keçib, 
göstəricilər çox müsbətdir. Bu 6 ayda Azərbaycan dinamik 
inkişaf edib, qarşıda duran bütün vəzifələr icra olunub. Bu 
göstəricilər deməyə əsas verir ki, bu müsbət dinamika ilin 
sonuna qədər də qorunacaqdır. Ən əsas iqtisadi göstəricilərimiz 
yüksək səviyyədədir. Hesab edirəm ki, Azərbaycanda iqtisadi 
                                            
 Назирляр Кабинетинин 2013-ъц илин биринъи йарысынын 
сосиал-игтисади инкишафынын йекунларына вя гаршыда дуран 
вязифяляря щяср олунмуш иъласыnda Mалиййя назири Самир 
Шярифов, Кянд Tясяррцфаты назири Исмят Абасов və Nяглиййат 
назири Зийа Мяммядов çıxış etdilər.  
 
 277 
artım bu il də dünya miqyasında nümunə ola bilər. Ümumi 
daxili məhsul 5 faiz artmışdır və ən sevindirici hal ondan 
ibarətdir ki, qeyri-neft sektorumuz təxminən      11 faiz 
artmışdır.  
Bu, son illər ərzində Azərbaycanda görülmüş işlərin, düzgün 
aparılan iqtisadi islahatların nəticəsidir. Bu göstəricilər, deyə 
bilərəm ki, dünya miqyasında ən yüksək səviyyədədir. Çünki 
bizim əsas hədəfimiz bu gün qeyri-neft sektorunu inkişaf 
etdirməkdən ibarətdir və hesab edirəm ki, bu istiqamətdə çox 
ciddi nailiyyətlər əldə edilib. 
Hesab edirəm ki, biz bir müddət bundan əvvəl növbəti 10 il 
ərzində qeyri-neft sektorumuzu 2 dəfə artırmaq barədə qarşımıza 
qoyduğumuz məqsədə çatacağıq. Qeyri-neft sektorunun artması 
bizi çox sevindirir, bu,  ölkə iqtisadiyyatında gedən dinamik 
inkişafın təzahürüdür. Ölkə iqtisadiyyatı çoxşaxəli şəkildə inkişaf 
edir və hesab edirəm ki, növbəti illərdə bu inkişaf özünü daha da 
qabarıq şəkildə göstərəcəkdir. Çünki bu gün icra edilən və icrasını 
gözləyən layihələr növbəti illərdə güclü qeyri-neft sektorumuzun 
yaranmasına gətirib çıxaracaqdır, 11 faiz səviyyəsində artan qeyri-
neft iqtisadiyyatımız bütün işlərə çox gözəl təkan verir. Əlbəttə, 
iqtisadiyyatımızın əsas sahəsi neft sektorudur. Ancaq son müddət 
ərzində ümumi daxili məhsulun əsas hissəsi qeyri-neft sektorunda 
formalaşır ki, bu da aparılan islahatların məntiqi nəticəsidir. 
Kənd təsərrüfatı da artıbdır, təxminən 5 faiz səviyyəsində. Bu 
da yaxşı artımdır. Hesab edirəm ki, növbəti illərdə bu artım daha 
da güclü olmalıdır. Bunu etmək üçün indi əlavə tədbirlər görülür. 
İnvestisiya qoyuluşu bizi sevindirir. İlin birinci yarısında ölkə 
iqtisadiyyatına 12,6 milyard dollar sərmayə qoyulmuşdur. Bunun 
böyük hissəsi daxili sərmayədir, təqribən 7 milyard. 5 milyard isə 
xarici sərmayələrdir. Bu da çox vacib məsələdir. Çünki uzun 
illərdir Azərbaycan xarici investorlar üçün cəlbedici ölkə kimi 
qalır, bax, 6 ayda qoyulan bu 5 milyard xarici sərmayə bunu bir 
daha təsdiqləyir. Hər bir ölkə üçün xarici investisiyalar önəmli rol 
oynayır. Baxmayaraq ki, özümüzün də indi kifayət qədər böyük 
maddi imkanlarımız var, yenə də xarici investorların Azərbaycana 
 278 
olan inamı və xarici investisiyaların qoyuluşu ölkənin ümumi 
inkişafını əks etdirir. Əlbəttə ki, beynəlxalq maliyyə qurumlarına 
da ciddi siqnal göndərir ki, Azərbaycanda iqtisadi sahədə çox 
müsbət vəziyyət yaranmışdır. Son illər ərzində daxili investisiyalar 
xarici investisiyaları üstələyir. Bu da bizim məqsədimiz idi. Bir 
neçə il bundan əvvəl qarşıya bu məqsəd qoyulmuşdu və biz buna 
çatmışıq. 
Düzdür, daxili investisiyalar daha çox dövlət xərcləri hesabına 
formalaşır. Ancaq özəl sektor da tədricən öz investisiya 
imkanlarını artırır. Şübhə etmirəm ki, vaxt gələcək Azərbaycan 
iqtisadiyyatına yatırılan daxili investisiyaların böyük hissəsi özəl 
qurumlar tərəfindən qoyulacaqdır. Buna nail olmaq üçün özəl 
qurumlar daha da fəal işləməlidir, daha da böyük güc 
toplamalıdırlar. Dövlət isə öz tərəfindən onlara bütün lazımi 
dəstəyi göstərir. Azərbaycanda gözlənilən nəhəng enerji layihələri 
özəl sektorun da inkişafına təkan verəcəkdir. Çünki Azərbaycanın 
neft-qaz sektorunun işlənilməsi ilə bağlı nəzərdə tutulan nəhəng 
layihələr 10 milyard dollarla ölçülür. Bu sifarişlərin böyük 
əksəriyyəti hesab edirəm ki, Azərbaycanda reallaşmalıdır. Artıq 
Azərbaycanda güclü sənaye imkanları da vardır. Belə olan halda 
yerli şirkətlər üçün əlavə imkanlar yaranacaq və onlar da bu 
imkanlardan səmərəli şəkildə istifadə edəcəklər. 
Hesab edirəm ki, 12,6 milyard dollar səviyyəsində qoyulan 
sərmayə çox gözəl göstəricidir. Əgər biz bu tempi saxlaya bilsək, 
ilin sonuna qədər sərmayələrin səviyyəsi təqribən 25 milyard 
dollara çatacaqdır. İlin əvvəlində mən qarşıya vəzifə qoymuşdum 
ki, bu il Azərbaycana qoyulacaq sərmayə keçən ildən az 
olmamalıdır. Keçən il 20 milyard dollardan çox vəsait 
qoyulmuşdur. Artıq görürük ki, bu il keçən ildən daha da çox sər-
mayə qoyulacaqdır. Qoyulan vəsait – hər manat və ya dollar, avro 
ölkə iqtisadiyyatına xidmət göstərir, yeni iş yerlərinin açılmasına 
şərait yaradır, Azərbaycanın iqtisadi qüdrətini artırır. Hər bir ölkə 
maraqlıdır ki, o ölkəyə sərmayə qoyulsun, o cümlədən Azər-
baycan. Baxmayaraq ki, artıq Azərbaycan da başqa ölkələrin 
iqtisadiyyatına sərmayələr qoymağa başlamışdır və bu da müasir 
 279 
Azərbaycanın üstünlükləridir. Son bir neçə il ərzində dünyanı, 
xüsusilə Avropanı bürümüş iqtisadi və maliyyə böhranı şəraitində 
xarici iqtisadiyyatlara qoyulan vəsait onu göstərir ki, biz doğrudan 
da böyük imkanlara malikik. Biz özümüzü çox rahat hiss edirik. 
Əlbəttə ki, bizim iqtisadi imkanlarımız və siyasi addımlarımız bir-
biri ilə bağlıdır və biz gələcəkdə xarici bazarlara nə qədər çox 
investisiya qoysaq, bölgədə və dünyada siyasi çəkimiz də    o qədər 
artacaqdır. Bu təbiidir və biz bu yolla gedirik. Deyə bilərəm ki, 
dünyanın ancaq inkişaf etmiş ölkələri başqa ölkələrin 
iqtisadiyyatlarına böyük həcmdə sərmayə qoyurlar. Azərbaycan 
inkişafda olan bir ölkədir. Vaxt gələcək biz də inkişaf etmiş 
ölkələrin bütün meyarlarına cavab verəcəyik. 
Bizim maddi imkanlarımız, valyuta ehtiyatlarımız artır. Valyuta 
ehtiyatlarımız 48 milyard dollardan çoxdur. Bu da çox gözəl 
göstəricidir. Çünki həm bizə güc, rahatlıq verir, eyni zamanda – 
baxmayaraq ki, Azərbaycanda çox böyük investisiya layihələri icra 
edilir – biz ildən-ilə öz valyuta ehtiyatlarımızı artırırıq. Şadam ki, bu 
ilin 6 ayında valyuta ehtiyatlarımız azalmır, yerində də durmur, artır 
və əgər belə getsə, ilin sonuna qədər daha da artacaqdır. Bu 
göstəriciyə görə də – həm mütləq rəqəmləri, həm adambaşına düşən 
valyuta ehtiyatlarının həcmini götürsək – Azərbaycan dünya 
miqyasında qabaqcıl yerlərdədir. Bu da son illər ərzində əldə edilmiş 
uğurların bir hissəsidir. 
Son illər Azərbaycanın dinamik inkişafı reallığa çevrilibdir. 
Artıq dünya birliyi bunu görür, qiymətləndirir. Dünyanın aparıcı 
maliyyə qurumları Azərbaycanda həyata keçirilən islahatları təqdir 
edir. Azərbaycanda aparılan islahatlar bir çox ölkələr üçün nümunə 
olmalıdır və deyə bilərəm ki, bir çox ölkələrdə Azərbaycanın 
təcrübəsi öyrənilir. 
Biz öz yolumuzla gedirik. İqtisadi və sosial inkişaf mə-
sələlərini bir paketdə həll edirik. Azərbaycanda əsaslı iqtisadi 
islahatlar güclü sosial siyasətlə tamamlanır. Əgər belə 
olmasaydı, əhalinin gəlirləri artmazdı. Əsaslı iqtisadi islahatlar 
bir sıra hallarda insanlara çox baha başa gəlir. İnsanlar əziyyət 
çəkirlər. Biz indi müxtəlif yerlərdə iqtisadiyyatı dirçəltmək, 
 280 
iqtisadi böhrandan çıxmaq üçün daha çox əhali hesabına atılan 
addımları görürük. İş yerləri ixtisar edilir, maaşlar kəsilir, iş 
günü uzadılır, pensiya həddi uzadılır. Yəni bəzi hökumətlər öz 
iqtisadi vəziyyətini insanların hesabına sağlamlaşdırmaq 
istəyirlər. Bizdə isə iqtisadi islahatlar köklü xarakter daşıyırdı. 
Çünki biz planlı iqtisadiyyatdan bazar iqtisadiyyatına keçid 
yoluna qədəm qoymuşduq. Bu islahatlar güclü sosial siyasətlə 
də tamamlanır, dəstəklənir. Belə olan halda təsadüfi deyil ki, 
hətta böhranlı illərdə Azərbaycan əhalisinin gəlirləri artmışdır. 
Azərbaycanda manatın məzənnəsi sabitdir. Bunun ilk növ-
bədə, çox böyük sosial mənası vardır. Çünki insanların 
əmanətləri dövlət tərəfindən qorunur. Bu məsələyə gəldikdə 
deyə bilərəm ki, bu 6 ayda əhalinin pul gəlirləri 7 faizdən çox 
artmışdır. İnflyasiya isə cəmi 2 faiz olmuşdur. Bu da hesab 
edirəm ki, çox gözəl göstəricidir. 
Sosial məsələlərə gəldikdə, bu 6 ayda maaşlar artıb. Bu gün 
Azərbaycanda orta əməkhaqqı 520 dollar səviyyəsindədir. Orta 
pensiya 200 dollar səviyyəsindədir. Gələn illərdə bu rəqəmlər 
artacaqdır. Bu rübdə vətəndaşların pensiyaları da, əmək haqları 
da artırılacaqdır. Gələn illərdə də eyni siyasət aparılacaqdır. Bir 
daha demək istəyirəm ki, iqtisadi islahatlar çox güclü sosial 
siyasətlə dəstəklənməlidir. Hesab edirəm ki, ölkəmizin bu 
sahədə əldə etdiyi uğurlar nümunə ola bilər. 
Regional inkişaf proqramında nəzərdə tutulmuş bütün 
məsələlər öz həllini tapmaqdadır. Regionlara mənim mütəmadi 
səfərlərim imkan verir ki, vəziyyətlə yerində tanış olum və 
müvafiq göstərişlər verim. Deyə bilərəm ki, bütün bölgələrdə, 
bütün rayonlarda çox ciddi inkişaf gedir, canlanma, çox gözəl 
əhval-ruhiyyə vardır. Quruculuq-abadlıq işləri üstünlük təşkil 
edir. Rayonlar, kəndlər abadlaşır, böyük sənaye müəssisələri 
yaradılır. İşsizlik, demək olar ki, aradan qaldırılır. Bütövlükdə 
bu ilin əvvəlində işsizliyin səviyyəsi 5 faizdən bir qədər çox idi. 
Hesab edirəm ki, ilin sonuna qədər bu rəqəm daha da 
azalacaqdır. Amma o da həqiqətdir ki, 5 faiz səviyyəsində 
işsizlik istənilən ölkə üçün arzu olunan rəqəmdir. Bəzi inkişaf 
 281 
etmiş ölkələrdə bu rəqəm 10 faiz, 15 faiz, 25 faiz səviyyəsinə 
qalxır. Əlbəttə, bu çox ciddi sosial problemlərə gətirib çıxarır. 
İşsizliyin aradan qaldırılması 10 il bundan əvvəl qarşıya qoyulmuş 
ən əsas vəzifələrdən biri idi. 10 il ərzində        1 milyon 180 min 
yeni iş yeri açılmışdır. Bu ilin 6  ayında 55 min iş yeri yaradılmışdır. 
Onlardan 45 mini daimi iş yeridir. Yəni bu proses davam edir və 
bu da təbiidir. Çünki bizim iqtisadi siyasətlə bağlı təşəbbüslərimiz, 
o cümlədən Azərbaycanda aparılan sənayeləşmə siyasəti, əlbəttə, 
yeni iş yerlərinin açılmasına gətirib çıxarır. 
Regional inkişaf üzrə 2-ci Dövlət Proqramı bu il başa çatır. Bu 
proqram artıqlaması ilə yerinə yetirilib. Bakının və ətraf 
qəsəbələrinin sosial-iqtisadi inkişafı Dövlət Proqramı icra edilir. 
Bu proqram nəticəsində Bakıətrafı qəsəbələrdə çox böyük işlər 
görülür, işlər davam etdirilir. Proqram bu ilin sonuna qədər başa 
çatmalıdır. Əlbəttə, ondan sonrakı illərdə də biz bu məsələyə daim 
diqqət göstərəcəyik. 
Deyə bilərəm ki, keçən rübdə Azərbaycanda bir neçə mötəbər 
beynəlxalq tədbir keçirilmişdir. Bu da Azərbaycanın, Bakının 
dünya miqyasında bir siyasi, iqtisadi, mədəni mərkəzə 
çevrilməsinə xidmət göstərmişdir. Bu tədbirlər çoxsaylı idi. 
Onların hamısını sadalamağa vaxt çatmaz. Sadəcə olaraq, mən bir 
neçə əlamətdar tədbiri qeyd etmək istərdim. Birinci növbədə, 
Azərbaycanda ilk dəfə olaraq Davos Forumu keçirilmişdir. Bu da 
ölkəyə verilən böyük dəyər kimi qiymətləndirilməlidir. Davos 
Forumu dünya miqyasında bir nömrəli forumdur. Bu, təkcə 
iqtisadi forum deyil, baxmayaraq ki, adı Dünya İqtisadi 
Forumudur. Bu siyasi və iqtisadi Forumdur. Bu Forumun Azər-
baycanda keçirilməsi, əlbəttə ki, böyük məsuliyyət idi. Şadam ki, 
bu Forum ən yüksək səviyyədə keçirilmişdir. 
Bütövlükdə deyə bilərəm ki, son bir neçə il ərzində Azərbaycan 
Davosda keçirilən forumlarda fəal iştirak edir və diqqət 
mərkəzində olur. Azərbaycanın inkişaf dinamikası, əldə edilmiş 
uğurlar Davos Forumunda kifayət qədər geniş işıqlandırılır. Davos 
Forumunun hesablamalarına görə Azərbaycan dünya miqyasında 
iqtisadiyyatın rəqabətqabiliyyətliliyinə görə 46-cı yerdədir. Bu 
 282 
qiymətləndirmə hesab edirəm ki, ən ciddi və ən böyük diqqətə 
layiq olan qiymətləndirmədir. Çünki bu, dünyanın bir nömrəli 
Forumu tərəfindən verilən qiymətləndirmədir. Bu Forumun 
Azərbaycanda keçirilməsi bir daha demək istəyirəm ki, böyük 
uğurumuz idi. Xüsusilə nəzərə alsaq ki, Forumun mövzusu Qafqaz 
və Orta Asiyada gedən proseslər, iqtisadi və siyasi vəziyyətlə bağlı 
idi. Bu bir daha göstərir ki, Azərbaycan nəinki coğrafi mərkəzdir, 
eyni zamanda, siyasi, iqtisadi və mədəni mərkəzdir. 
Keçən rübdə Madrid Klubunun toplantısı da Azərbaycanda 
keçirilmişdir. Bu da dünya miqyasında mötəbər beynəlxalq 
təşkilatdır. Çox böyük nüfuza malik olan siyasətçiləri, ictimai 
xadimləri birləşdirən bir qurumdur. Bu Forum da çox yüksək 
səviyyədə keçirilmişdir. Bakıda Amerika–Azərbaycan konfransı 
keçirilmişdir. Hesab edirəm ki, bu da çox əlamətdar hadisə idi. 
Çünki konfransda federal və ştatlar səviyyəsində olan 300-dən çox 
senator, konqresmen, ictimai xadim, politoloq iştirak edirdi. 
Burada çox vacib məsələlər müzakirə edilmişdir. 
Keçən rübdə Bakıda II Dünya Mədəniyyətlərarası Dialoq 
Forumu keçirilmişdir ki, bu da Azərbaycanın humanitar sahədə, 
yəni dinlərarası, mədəniyyətlərarası dialoqun aparılması üçün bir 
mərkəz kimi formalaşmasına öz xidmətini göstərmişdir. Bu, ikinci 
forumdur. Onu deməyə əsas verir ki, bu, ənənəvi xarakter 
daşıyacaqdır. Azərbaycanda bu səpkidən olan tədbirlər vaxtaşırı 
keçirilir. Dünya Humanitar Forumu, Mədəniyyətlərarası Dialoq 
Forumu, digər tədbirlər, dünya dinlərinin liderlərinin zirvə 
görüşləri keçirilmişdir. Yəni ölkəmiz siyasi, iqtisadi və humanitar 
mərkəzə çevrilibdir. 
Bu reallıqdır və bu reallığı biz yaratmışıq öz siyasətimizlə, öz 
addımlarımızla. Bu gün Azərbaycan dünya miqyasında çox böyük 
hörmətə malik olan bir ölkədir. Əlbəttə, bu bizi çox sevindirir və 
bu bizim məqsədimiz idi. Mən bunu dəfələrlə demişəm və son 
10 il ərzində bu siyasəti aparmışam ki, ilk növbədə, bizim bütün 
səylərimiz daxildə gedən proseslərin müsbət istiqamətdə davam 
etməsinə yönəlsin və biz bu istiqamətdə çox böyük uğurlara nail 
olduq. 
 283 
Dünyanın ən sürətli iqtisadiyyatı Azərbaycan iqtisadiyyatıdır. 
Dünyada ən dinamik inkişaf edən ölkə Azərbaycandır. Bu 
reallıqdır və bu reallığı artıq bölgə ilə məşğul olan bütün qurumlar 
qəbul edir. Eyni zamanda, ölkəmizin beynəlxalq nüfuzu da böyük 
əhəmiyyətə malikdir. Biz bu nüfuzu qazanmışıq və bu nüfuzun nə 
qədər yüksək səviyyədə olmasının göstəricisi bizim hazırda BMT 
Təhlükəsizlik Şurasında üzvlüyümüzdür. Bu, dünya tərəfindən 
Azərbaycana verilən qiymətdir. Azərbaycanda keçirilən yüksək 
səviyyəli, mötəbər beynəlxalq tədbirlər bizim beynəlxalq 
nüfuzumuzu daha da artırır. Hesab edirəm ki, keçən rübdə, 
bütövlükdə, son 6 ayda bu məsələlərlə bağlı çox ciddi addımlar 
atılmışdır. 
Xarici siyasətlə bağlı addımlarımız həmişəki kimi, uğurlu 
olmuşdur. Keçən rübdə hesab edirəm ki, bir neçə əlamətdar 
hadisə baş vermişdir. Əlbəttə, mənim xarici ölkələrə səfərlərim, 
xarici dövlət başçılarının Azərbaycana səfərləri və ikitərəfli 
formatda münasibətlərin inkişafı böyük əhəmiyyətə malikdir. 
Beynəlxalq təşkilatlarla əməkdaşlığımız da böyük diqqətə 
layiqdir. Keçən rübdə İslam Əməkdaşlıq Təşkilatı çərçivəsində 
Azərbaycanda keçirilən tədbirlər yadda qaldı. Fələstinə yardım 
məqsədilə donor konfransı keçirilmişdir. Donor konfransının 
keçirilməsi bizim niyyətimizi, siyasətimizi göstərir. Bütövlükdə 
İslam Əməkdaşlıq Təşkilatı çərçivəsində Azərbaycan öz 
fəallığını artırır və bildiyiniz kimi, islam həmrəyliyi məsələləri 
həmişə diqqət mərkəzində olmuşdur. 
Bu gün də demək istəyirəm ki, biz hələ çox işləməliyik. Hər 
bir müsəlman ölkəsi çox işləməlidir ki, biz bu birliyi gücləndirək. 
Dünyada gedən bəzi proseslər, qütbləşmə, ayrı-seçkilik meyilləri 
bizi narahat edir. Azərbaycan öz tərəfindən çalışır və çalışacaqdır 
ki, mədəniyyətlərarası münasibətlər sağlam zəmində öz həllini 
tapsın və bayaq sadaladığım tədbirlər bunun əyani sübutudur. Biz 
çalışırıq, öz təcrübəmizi, nailiyyətlərimizi ortaya qoyuruq və 
göstəririk ki, bu mümkündür. 
Keçən rübdə mənim Avropa İttifaqına səfərim olmuşdur. 
Hesab edirəm ki, bu səfərin də çox böyük əhəmiyyəti vardır. 
 284 
Baxmayaraq ki, bu mənim prezident kimi, Avropa Komis-
siyasına beşinci səfərimdir. Son 10 il ərzində mən 5 dəfə səfər 
etmişəm. Bu səfərlər özlüyündə münasibətlərin yüksək səviyyə-
də olmasının təzahürüdür. Ancaq bu səfər də çox önəmli idi. 
Xüsusilə nəzərə alsaq ki, son 1 ildə bəzi Avropa qurumları 
tərəfindən Azərbaycana qarşı çirkin kampaniya aparılır. Deyə 
bilərəm ki, bu kampaniya heç səngimirdi. Son 10 il ərzində 
vaxtaşırı bu kampaniya gah canlanır, gah səngiyir. Ancaq bir 
trend kimi, bir istiqamət kimi, daim biz bunu müşahidə edirdik. 
Son 1 ildə bu kampaniya çox eybəcər formalara gəlib çatıb. Təkcə 
onu demək kifayətdir ki, son 1 ildə Avropa Parlamenti 3 
antiazərbaycan qətnamə qəbul etmişdir. Düzdür, bu qətnamələrin 
qəbul edilməsində eyni adamlar iştirak edir və Avropa Parlamenti 
750 deputatdan ibarətdir. Bu qətnamələrin qəbulunda təqribən 20, 
30, 40 nəfər iştirak edir. Əlbəttə ki, onların rəyi Avropa 
Parlamentinin rəyini əks etdirmir. Ancaq onlar müəyyən prosedur 
boşluqlardan istifadə edərək, bax, bu qətnamələrin qəbul 
edilməsinə nail olurlar. 
Əslində bu barədə heç danışmağa da dəyməz, çünki 
Azərbaycanda bu kimi qətnamələrə heç kim fikir vermir və onlar 
bizim işimizə təsir edə bilməz. Ancaq bir tendensiya kimi, biz 
bunu, əlbəttə ki, qeyd etməliyik. Prezident Administrasiyası, Milli 
Məclis onlara tutarlı cavab verib. Mən bu barədə çox danışmaq 
istəməzdim. Sadəcə olaraq, onu demək istəyirəm ki, son 1 il 
ərzində antiazərbaycan qüvvələri, Azərbaycanın uğurlu inkişafını 
qəbul edə bilməyən və ermənipərəst qüvvələr Azərbaycana qarşı 
fəaliyyətlərini gücləndirmişdir. Bu da yəqin ki, təbiidir. Çünki 
ölkəmizin uğurlu inkişafı, xüsusilə böhranlı illərdə inkişafı, 
ölkəmizin müstəqil siyasəti və hər bir beynəlxalq məsələ ilə bağlı 
bizim konkret mövqemiz heç də hamını qane edə bilməz. Azər-
baycanın daxilində hökm sürən sabitlik, xoş əhval-ruhiyyə, xoş 
ovqat, əlbəttə, bu gün böhran içində yaşayanları yəqin ki, 
sevindirmir. Ona görə mənim Avropa İttifaqına budəfəki səfərimin 
xüsusi əhəmiyyəti var idi. Nəzərə alsaq ki, Avropa Şurasında da 
antiazərbaycan qüvvələr vardır. Düzdür, onlar azlıq təşkil edirlər. 
 285 
Son illər Azərbaycanın fəal işləri və beynəlxalq nüfuzunun 
artması, əlbəttə ki, bir çox beynəlxalq təşkilatlarda Azərbay-
canla bağlı dolğun məlumatın formalaşmasına gətirib çıxar-
mışdır. Ancaq yenə də qərəzli insanlar, Azərbaycanın uğurlarını 
qəbul edə bilməyən deputatlar var ki, onlar mütəmadi qaydada 
Azərbaycana hücum etməyə cəhd göstərirlər. 
Avropa Şurasında sonuncu cəhd bu ilin yanvarında baş 
vermişdir. Qondarma siyasi məhbuslar üzrə məruzənin müza-
kirəsində Avropa Şurası Parlament Assambleyasının üzvlərinin 
mütləq əksəriyyəti bu çirkin təşəbbüsə yox demiş, bu çirkin 
məruzəni rədd etmişdir. Avropa Şurası Parlament 
Assambleyasının deputatları həqiqəti, haqq-ədaləti müdafiə 
etdilər, ikili standartlara qarşı öz səslərini ucaltdılar. Çünki bu 
qondarma məruzənin ortaya çıxması sırf ikili standartlar 
prinsipinin əlaməti idi. Biz görürük ki, bəzi ölkələrdə islamo-
fobiya meyilləri həddindən artıq güclənib. Əfsuslar olsun ki, bu 
meyillər yüksələn xətlə gedir, mənfi istiqamətdə cərəyan edir. 
Mən müxtəlif görüşlərdə bu məsələləri daim qaldırıram. Çünki 
bu bizi narahat edir. 
Biz Avropa qurumları ilə uzun illərdir ki, əməkdaşlıq edirik. 
10 ildən çoxdur ki, Avropa Şurasına üzv olmuşuq. Avropa 
İttifaqı ilə səmərəli əməkdaşlıq edirik. Ancaq bu meyillər 
vardır. Yəni gələcəkdə bu əməkdaşlığın hansı formatda davam 
etməsi bu gün müəyyən edilməlidir. 
Biz görürük ki, ümumi mənzərə, əlbəttə, müsbətdir və 
dediyim hallar fərdi xarakter daşıyır. Ancaq tendensiyalar var 
və biz bunu görməliyik, bu barədə danışmalıyıq. Ona görə 
mənim Avropa İttifaqına budəfəki səfərim xüsusi əhəmiyyət 
daşıyırdı. Biz bir çox məsələləri aydınlaşdırmalı idik. Biz 
aydınlaşdırmalı idik ki, gələcəkdə necə əməkdaşlıq edəcəyik? 
Əməkdaşlığın formatı nədən ibarət olacaqdır? Azərbaycanın 
maraqları necə təmin ediləcəkdir? Hesab edirəm ki, Avropa 
İttifaqına səfərim və Avropa İttifaqının rəhbərləri ilə apardığım 
səmimi görüşlər çox müsbət idi. Mən bu səfərdən çox razıyam. 
Bir çox məsələ aydınlaşdı və hesab edirəm ki, gələcək 
 286 
əməkdaşlıq üçün daha da gözəl zəmin yaradıldı. Çünki hər bir 
ölkə əgər hansısa quruma inteqrasiya edirsə, o bilməlidir ki, nə 
üçün inteqrasiya edir. Kortəbii şəkildə inteqrasiya etmək 
mümkün deyildir. 
Mən həmişə demişəm, bu gün də demək istəyirəm ki, 
Azərbaycan özünü tam şəkildə təmin edən ölkədir. İstənilən 
cəhətdən. Siyasi cəhətdən tam müstəqildir, müstəqil xarici siyasət 
aparır. İqtisadi cəhətdən tam müstəqildir. Enerji resursları 
baxımından zəngindir. Yəni bizim gələcək illərdə inteqrasiya 
addımlarımız ölçülüb-biçilməlidir. Nə üçün biz bunu edirik? Hansı 
məqsədlər üçün biz bunu edirik? Biz bunsuz da yaşaya bilərik və 
yaşayırıq da. Biz öz hesabımıza yaşayırıq. Ona görə də Avropa 
İttifaqı ilə apardığım danışıqlar, bir daha demək istəyirəm ki, 
müsbət nəticələrlə tamamlandı və növbəti illər üçün hesab edirəm 
ki, hər iki tərəfdə gələcək əməkdaşlıqla bağlı çox ciddi baxışlar 
vardır. Hesab edirəm ki, növbəti illərdə Azərbaycan ilə Avropa 
İttifaqı arasındakı əlaqələr inkişaf edəcək və bu əlaqələr strateji 
xarakter alacaqdır. Hər halda, bizim istəyimiz bundan ibarətdir. 
Ancaq yenə də demək istəyirəm ki, bu əlaqələr qarşılıqlı maraqlar, 
qarşılıqlı hörmət üzərində qurulmalıdır. 
Keçən rübdə enerji siyasətimizlə bağlı çox ciddi hadisələr, deyə 
bilərəm ki, tarixi hadisələr baş vermişdir. «Cənub Qaz Dəhlizi»nin 
marşrutu seçildi. Bu, tarixi hadisədir. Bakı–Tbilisi–Ceyhan, Bakı–
Tbilisi–Ərzurum neft-qaz kəmərləri qədər bizim üçün önəmlidir. 
Bildiyiniz kimi, dünyanın diqqəti Azərbaycana yönəldilmişdir. 
Azərbaycanda verilən qərarlar əminəm ki, bölgənin gələcək enerji 
xəritəsinə ciddi dəyişikliklər edəcəkdir. «Cənub Qaz Dəhlizi»nin 
seçilməsi və bu məsələ ilə bağlı «Şahdəniz» konsorsiumunun 
vahid mövqeyi çox müsbət hal kimi qiymətləndirilməlidir. Bu 
layihə bizə imkan verəcək ki, qaz potensialımızı maksimum 
dərəcədə realizə edək və bayaq qeyd etdiyim kimi, Azərbaycan 
iqtisadiyyatına 10 milyard dollar səviyyəsində ölçülən 
investisiyalar qoyulacaqdır. 
Biz öz təşəbbüsümüzü əldən vermirik. Enerji sahəsində bizim 
təşəbbüslərimiz həlledici rol oynayır. Bizim təşəbbüslərimiz 
 287 
əməkdaşlığa yönəldilibdir. Enerji təhlükəsizliyi məsələlərinin həlli 
bu gün Azərbaycansız mümkün deyildir. Bu da reallıqdır və hesab 
edirəm ki, hər kəs bunu bilməlidir. Azərbaycanda verilən qərarlar 
həlledicidir. Azərbaycanda verilən qərarlar enerji təhlükəsizliyi 
məsələlərinə əvəzsiz töhfədir. Azərbaycanda verilən qərarlar 
gələcəkdə də bu məsələ ilə bağlı son sözü deyəcəkdir. Bu 
reallıqdır. Mən hesab edirəm ki, bunu hamı bilməlidir. Əlbəttə, bu, 
ölkəmizin önəmini daha da artırır, ölkəmizin siyasətinin bölgə 
üçün və qitə üçün önəmli olduğunu bir daha təsdiqləyir. Bu bizim 
üstünlüyümüzdür. Ancaq həmişə dediyim kimi, bu üstünlük 
göydən düşməyib. Biz özümüz bunu yaratmışıq – öz fədakar 
işimizlə, məqsədyönlü siyasətlə, cəsarətli addımlarla. Bu gün enerji 
məsələlərini siyasi məsələlərdən ayırmaq mümkün deyildir. Əgər 
bizim siyasi gücümüz, güclü iradəmiz olmasaydı, cəsarətli 
addımlar atılmasaydı, bunların heç biri mümkün olmazdı. Bunu da 
hamı bilməlidir. 
Keçən rübdə bir əlamətdar hadisəni də qeyd etmək istəyirəm. 
O da Azərbaycanda keçirilmiş hərbi paraddır. Bu parad 
Azərbaycan Ordusunun gücünü göstərdi. Paradda nümayiş 
etdirilən silah-sursat və texnika ən son modellərdir, ən güclü 
texnikadır. İstər helikopterlər, istər tanklar, zirehli maşınlar, 
artilleriya qurğuları, hava hücumuna qarşı qurğular, digər 
texnikalar bir daha göstərir ki, Azərbaycan Ordusu dünya 
miqyasında güclü ordular sırasındadır. Bu hərbi parad son illər 
ərzində ordu quruculuğu işində görülmüş işlərin hesabatı idi. 
Əlbəttə, bilirəm ki, Azərbaycan xalqı bu paradı böyük maraqla 
izləmişdir və qürur hissi keçirmişdir ki, bizim belə güclü 
imkanımız, güclü ordumuz vardır. Bu parad Ermənistanda böyük 
narahatlığa səbəb oldu. Bilirəm ki, paraddan sonra orada yaşanan 
isterika, panika və qorxu hissi bu günə qədər hələ çəkilməyib. Bu 
da təbiidir, çünki düşmən Azərbaycanın qüdrətini öz gözü ilə 
gördü və bir daha bildi ki, biz istənilən varianta hazırıq. Biz əldə 
etdiyimiz texnika ilə düşmənin istənilən nöqtəsini məhv etməyə 
qadirik. Paradda dediyim kimi, düşmənlə istənilən dildə danışa 
bilərik. Bütün siyasi və diplomatik səylərlə yanaşı, bizim hərbi 
 288 
gücümüz Dağlıq Qarabağ məsələsinin həllində həlledici rol 
oynayacaqdır. 
Biz bundan sonra da hərbi qüdrətimizi artıracağıq, bundan 
sonra da ən müasir texnikanı alacağıq. Bildiyiniz kimi, bu 
texnikanın alınması ilə heç bir problem yoxdur. Biz müxtəlif 
ölkələrdən texnika alırıq, eyni zamanda, Azərbaycanda istehsal 
edirik. Bizimlə hərbi sahədə əməkdaşlıq etmək istəyən ölkələrin 
sayı artmaqdadır. Mətbuatda rəqəmlər səslənir ki, Azərbaycan bəzi 
ölkələrdən 1 milyard dollar dəyərində silah alıb, bəzi ölkələrdən 
1,6 milyard dollar həcmində silah alıb. Deyə bilərəm ki, bu 
rəqəmlər reallığı əks etdirmir. Əslində, bizim hərbi-texniki 
əməkdaşlıq bu rəqəmlərdən bir neçə dəfə böyük rəqəmlərlə 
ölçülür. Sadəcə olaraq, biz bu rəqəmləri açıqlamırıq. Vaxtaşırı 
xarici mətbuatda gedən məlumatlara şərh veririk. Amma biz bütün 
məlumatları açıqlaya bilərik. Çünki bizim dövlət büdcəmiz 
şəffafdır, bütün xərclərimiz də açıqdır. 
Ermənistan xalqı isə hesab edirəm ki, bundan qorxmamalıdır. 
Ermənistan xalqı öz rəhbərliyindən qorxmalıdır. Onların 
fəaliyyətindən qorxmalıdır. Qaniçən, gözü doymayan, 
korrupsiyaya uğramış, kriminal hakimiyyətdən qorxmalıdır ki, bu 
hakimiyyət onları bu vəziyyətə salıb. Bu hakimiyyətin fəaliyyəti 
nəticəsində hər il 100 minə qədər erməni öz ölkəsini həmişəlik tərk 
edir. Belə getsə 5-6 ildən sonra orada 1 milyondan az əhali 
qalacaqdır. Bu günah bilavasitə Ermənistanın rəhbərliyi üzərinə 
düşür. Çünki onların işğalçı və yırtıcı siyasəti, onların qaniçən, 
gözü doymayan mahiyyəti Ermənistanı, bax, bu fəlakətə gətirib 
çıxarıbdır. Biz isə inamla qabağa gedirik. Biz güclü dövlətik. 
Bizim gücümüz getdikcə artacaqdır. Bu gücü daha da möhkəm 
etmək üçün biz daha da fəal işləməliyik. 
 
                                 
 289 
 
YEKUN NİTQİ  
 
Bir daha qeyd etmək istəyirəm ki, bu ilin 6 ayında görülmüş 
işlər deməyə əsas verir ki, biz bu yüksək templəri saxlayacağıq 
və ilin əvvəlində qarşıda duran vəzifələrin hamısını icra edəcəyik. 
Biz yüksək templəri saxlamalıyıq, bütün layihələri vaxtında icra 
etməliyik. Bu il çox böyük Dövlət İnvestisiya Proqramı icra 
edilir. Əminəm ki, ilin sonuna qədər bu Dövlət İnvestisiya 
Proqramı tam şəkildə icra ediləcəkdir. Bu da öz növbəsində 
gələcək illər üçün daha da yaxşı zəmin yaradacaqdır. Çünki 
Dövlət İnvestisiya Proqramında nəzərdə tutulan bütün məsələlər 
öz həllini tapacaqdır. 
Ölkəmizdə böyük tikinti işləri gedir. Görülən işlərin bir 
hissəsi bu gün məruzələrdə də qeyd edildi. Azərbaycan böyük 
tikinti meydançasıdır, Bakı şəhəri, digər bölgələr abadlaşır, 
qurulur, nəhəng sənaye, infrastruktur layihələri icra edilir. Dövlət 
İnvestisiya Proqramının icrası nəticəsində biz bütün bu məsələləri 
ardıcıllıqla həll edirik. Proqram üzrə gedirik və ildən-ilə öz 
investisiya imkanlarımızı da artırırıq. 
Qeyd etdiyim kimi, artıq birinci 6 ayda 12,6 milyard dollar 
sərmayə qoyulmuşdur və bu sərmayənin içində, əlbəttə ki, dövlət 
investisiya layihələri də önəmli yer tutur. Biz elə etməliyik ki, bu 
temp gələcək illərdə də saxlanılsın. Baxmayaraq ki, çox işlər 
görülüb, hələ görüləsi işlər çoxdur və infrastruktur layihələrinin 
bir hissəsi ya başa çatıb, ya da ki, başa çatmaq üzrədir. Ancaq biz 
gələn il də investisiya layihələrinə xüsusi diqqət göstərəcəyik. 
Bunu və eyni zamanda, gözlənilən maaş və pensiyaların artımını 
nəzərə alaraq, biz makroiqtisadi sabitliyə də daim böyük fikir 
verməliyik. Sevindirici hal ondan ibarətdir ki, ilin əvvəlindən 
inflyasiya templəri çox aşağıdır. Giriş sözümdə qeyd etdiyim 
kimi, inflyasiya cəmi 2 faiz təşkil edir. İlin əvvəlində qarşıya 
vəzifə qoyulmuşdur ki, inflyasiya birrəqəmli olsun və görürük ki, 
biz buna nail oluruq. Əminəm ki, ilin sonuna qədər inflyasiya 
 290 
məqbul səviyyədə olacaqdır. Ancaq buna nail olmaq üçün biz 
gərək çox ciddi iş aparaq. 
Azərbaycanda dövlət xərcləri, büdcə xərcləri ildən-ilə artır. Bu 
gün bu rəqəmlər səsləndi, icmal büdcə də, investisiya layihələri, 
sosial ödəmələr, maaşlar, pensiyalar da artır. Sovet dövründən 
qalmış əmanətlərin, demək olar ki, mütləq əksəriyyətini 
qaytarmışıq. Bax, görülən bütün bu işlərin fonunda inflyasiyanı 
aşağı səviyyədə saxlamaq, əlbəttə ki, böyük nailiyyətdir və mən 
bunu qiymətləndirirəm. İnflyasiyanın aşağı səviyyədə qalması ilk 
növbədə, sosial məna daşıyır. Bu, dövlətin öz vətəndaşlarına olan 
münasibətini bir daha göstərir. 
Bu ilin sonunda 2-ci Dövlət Proqramı başa çatmalıdır. 
Birinci proqram 2004-cü ildə qəbul edilmişdi və artıqlaması ilə 
icra olunmuşdur. Ondan sonra 2009–2013-cü illəri əhatə edən 
2-ci Dövlət Proqramı qəbul edilmişdir. Artıq proqramın 
icrasının başa çatmasına bir neçə ay vaxt qalır. Bu gün artıq, 
demək olar ki, bu proqram da artıqlaması ilə icra edilir. Elə 
etməliyik ki, ilin sonuna qədər bu proqram tam icra edilsin. 
Bu proqramların qəbul edilməsi nəticəsində hesab edirəm ki, 
biz böyük nailiyyətlərə imza atdıq. Bütün görüləcək işlər bu 
proqramlarda çox dəqiq qaydada göstərilmişdir. Əlbəttə ki, 
ölkəmizin inkişafı ilə bağlı çox konkret planlarımız vardır. Mən 
bu planlar haqqında vaxtaşırı öz fikirlərimi bildirirəm. Ancaq 
bütün bu planları, görüləcək bütün işləri vahid proqramda əks 
etdirmək, əlbəttə ki, bizim işimizi asanlaşdırdı və eyni zamanda, 
proqramın icrasına nəzarəti gücləndirdi. Ona görə hesab edirəm 
ki, bu ilin sonuna qədər bu proqram tam şəkildə icra edilməlidir. 
Bakı və onun qəsəbələrinin inkişafı proqramı da bu ilin 
sonuna qədər başa çatmalıdır. Bu proqram ikiillik proqram idi. 
İşlər çox qısa müddət ərzində görülməli idi. İşlərin böyük əksə-
riyyəti görülmüşdür. Bakı qəsəbələrində quruculuq işləri davam 
edir, infrastruktur layihələri icra edilir, məktəb tikintisi, tibb 
ocaqlarının tikintisi gedir, qəsəbələrarası və qəsəbələrdaxili 
yollar tikilir və ilin sonuna qədər proqramın böyük hissəsi icra 
edilməlidir. 
 291 
Növbəti aylarda biz regionlarda kənd yollarının tikintisinə daha 
da böyük diqqət göstərəcəyik. Bu gün bu rəqəmlər səsləndi, son 
illər ərzində kənd yollarının tikintisinə böyük vəsait ayrılmışdır. 
Kəndlərdə yaşayan 100 minlərlə insan bu vəsait hesabına yeni 
imkanlara malik oldu. Çünki yol – həyat, inkişaf, rahatlıq 
deməkdir. Kənd yollarının tikintisi sırf sosial xarakter daşıyır və 
biz elə etməliyik ki, növbəti illərdə bütün kənd yollarını normal 
vəziyyətə gətirə bilək. Hesab edirəm ki, artıq götürülən bu temp 
əgər saxlanılarsa, biz buna nail olacağıq. Bildiyiniz kimi, kənd 
yollarının tikintisi 2 mənbədən maliyyələşir – dövlət büdcəsindən 
və Prezidentin ehtiyat fondundan vəsaitlər ayrılır. İlin sonuna qədər 
bu proses davam etdiriləcəkdir. 
Bütövlükdə yolların tikintisi ilə bağlı çox böyük işlər görül-
müşdür, magistral yolların böyük əksəriyyəti, demək olar ki, 
tikilmişdir. Qalan işlər də növbəti illərdə görüləcəkdir. Biz yol 
təsərrüfatımızı tamamilə yeniləşdirə bilmişik. Son illər bütün 
magistral yollarda böyük işlər görülür, rahat yollar salınır. Onlar 
müasir standartlara cavab verən yollardır. Şəhərlərarası yollara 
fikir verilir, kənd yolları tikilir. Bu, ölkəmizin inkişafını göstərir və 
eyni zamanda, infrastruktur layihələri arasında yol tikintisi xüsusi 
yer tutur. Yol olmasa heç bir inkişafdan, ölkəmizin çoxşaxəli 
inkişafından, turizmin inkişafından söhbət gedə bilməz. 
Əlbəttə, yollar insanların rahatlığı üçün tikilir. Yəni bu başlıca 
məqsəddir və digər bütün məqsədlər də gözlənilir. Ona görə 
nəqliyyatla bağlı olan məsələlər kompleks şəkildə icra edilir. 
Dəmir yolunun yenidən qurulması gedir və bu layihə imkan 
verəcək ki, qatarların sürəti də artsın. İnsanların rahatlığı üçün bu 
çox böyük əhəmiyyət daşıyır. 
Azərbaycandan keçən beynəlxalq nəqliyyat dəhlizlərinin də 
fəal işləməsi üçün buna böyük ehtiyac vardır. Bakı–Tbilisi–
Qars dəmir yolu strateji əhəmiyyətə malik olan layihədir. Mən 
çox şadam ki, Azərbaycan bu layihənin təşəbbüskarı kimi, 
böyük işləri öz üzərinə götürmüşdür və bu gün yolun tikintisi 
davam edir. Hesab edirəm ki, Bakı–Tbilisi–Qars dəmir yolu 
nəzərdə tutulmuş vaxtda istismara veriləcəkdir. Bu layihənin 
 292 
iqtisadi baxımdan çox böyük əhəmiyyəti vardır. Azərbaycan 
bundan sonra artıq tranzit ölkəyə çevriləcəkdir. Biz öz tranzit 
imkanlarımızı onsuz da artırırıq. Bu gün artıq bizim tranzit 
imkanlarımız daha da genişdir. Bakı–Tbilisi–Qars dəmir 
yolunun istismara verilməsi nəticəsində bu imkanlar daha da 
genişlənəcəkdir. Bizim coğrafi vəziyyətimiz çox əlverişlidir. 
Ancaq müasir infrastruktur olmadan bu coğrafi vəziyyət o qədər 
də böyük əhəmiyyətə malik olmur. 
Ona görə nəqliyyat infrastrukturuna qoyulan sərmayə, 
Şimal–Cənub və Şərq–Qərb nəqliyyat dəhlizlərinin Azərbaycan 
ərazisindən keçməsi ölkəmizin gələcək iqtisadi və siyasi 
maraqlarını daha da dolğun şəkildə təmin edəcəkdir. Azər-
baycanda, Xəzərdə ən böyük dəniz limanı tikilir. Bu da bizim 
təşəbbüsümüz idi, buna da böyük ehtiyac vardır. Nəzərə alsaq 
ki, Bakı–Tbilisi–Qars dəmir yolunun fəaliyyəti nəticəsində ən 
azı 10 milyondan artıq yük daşınacaqdır – yəni biz bunu 
gözləyirik, gələcək illərdə bu rəqəm daha da artacaqdır – 
əlbəttə, müasir dəniz limanına böyük ehtiyac vardır. Yeni 
tikilən dəniz limanı Bakıda, şəhərin mərkəzində yerləşən dəniz 
limanının şəhərdən köçürülməsinə də imkan yaradacaqdır. O 
ərazidə ictimai yerlər salınacaqdır. 
Ümumiyyətlə, son illər Bakıda ictimai yerlərin salınması 
prosesi geniş vüsət almışdır. Yeni parklar salınır, yeni xiya-
banlar, yollar açılır, ictimai yerlər yaradılır. Deyə bilərəm ki, 
ictimai yerlərin sayına, onların həcminə, gözəlliyinə görə Bakı 
ən qabaqcıl yerlərdədir. Dənizkənarı bulvar genişləndirilmişdir. 
Şəhərin mərkəzindəki köhnəlmiş, yarıdağılmış vəziyyətdə olan 
tikililər artıq yığışdırılır. Onların yerində yeraltı parkinqlər və 
yerüstü parklar salınır. Görün bu gözəllik nə qədər insanlara 
rahatlıq verir, insanların gözünü oxşayır. Yeni salınmış bu 
parklarda gün ərzində bəlkə də      10 minlərlə insan öz asudə 
vaxtlarını keçirir. 
Bu proses bir daha onu göstərir ki, düşünülmüş siyasət olan 
yerdə nəticələr də olur. Əlbəttə, bütün köçürülmələr qanun 
çərçivəsində aparılmalıdır. Vətəndaşlara lazımi səviyyədə 
 293 
kompensasiya da ödənilməlidir. Qeyd etmək istəyirəm ki, 
verilən kompensasiya bazar qiymətindən təxminən 2 dəfə 
çoxdur. Biz hamımız bilirik ki, şəhərin hansı yerində qiymətlər 
necədir və verilən kompensasiya təxminən bazar qiymətindən 2  
dəfə artıqdır. Bu da Azərbaycan dövlətinin öz vətəndaşlarına 
olan münasibətinin təzahürüdür. Hesab edirik ki, bütün 
köçürülmələr bu prinsiplər əsasında öz həllini tapmalıdır. 
Bakıda yeni yolların çəkilişi prosesi gedir. Çünki buna 
böyük ehtiyac vardır. Əgər biz vaxtilə bu proqramı başla-
masaydıq, indi şəhər nəqliyyatı tam iflic vəziyyətinə düşərdi. 
Bu il ərzində 100 minə qədər yeni avtomaşının idxalı gözlənilir. 
Əgər biz yolları genişləndirməsək, köçürülmələri etməsək və 
yeni yol qovşaqlarını, tunelləri tikməsək, onda şəhər nəqliyyatı 
dayanar. Biz bəzi böyük şəhərlərin vəziyyətini yaxşı bilirik. 
Orada, demək olar ki, nəqliyyat iflici hökm sürür. Ona görə 
Bakının tarixi yerlərində genişləndirmə işlərinin aparılması çox 
çətindir. Bunu etmək mümkün deyildir, tarixi binalar vardır. 
Ancaq harada mümkündürsə, orada biz yeni yolları açmalıyıq, 
açırıq da, açacağıq da. Çünki bunsuz mümkün deyildir. Bu, 
böyük vəsait tələb edir. Çünki yolun tikintisi özlüyündə çox 
böyük vəsait tələb edən məsələdir. Köçürülmələr, 
kompensasiyalar, kommunikasiyaların yerinin dəyişdirilməsi – 
yəni biz bütün bu işləri kompleks şəkildə aparırıq və 
aparacağıq. 
Sosial məsələlərin həllinə gəldikdə, bu barədə mən giriş 
sözümdə qeyd etdim. Gələn aylarda maaşların, pensiyaların 
artırılması nəzərdə tutulur. Digər sosial tədbirlər görüləcəkdir. 
Bakıda və bölgələrdə sosial infrastrukturun tikintisi davam 
etdirilir. Hesab edirəm ki, bu sahədə nailiyyətlər böyükdür. 
Sahibkarlığın inkişafı ilə bağlı nəzərdə tutulmuş kreditlərin 
böyük əksəriyyəti artıq verilmişdir. Bu il kreditlər 250 milyon 
manat məbləğində nəzərdə tutulubdur. Kreditlərin böyük hissəsi 
əvvəlcə verilmiş və qaytarılmış kreditlər hesabına verilir. Bu 
kreditlər çox səmərəli şəkildə işləyir və iqtisadiyyatın real 
sektoruna bir töhfədir. Sahibkarlığın inkişafına da bir töhfədir. 
 294 
Yəni artıq bundan sonra hər il sahibkarlara ən azı 250 milyon 
manat güzəştli şərtlərlə kredit veriləcəkdir ki, bu, qeyri-neft 
sektorunun, sahibkarlığın inkişafına xidmət göstərəcək, 
beləliklə, ölkə qarşısında duran vəzifələri icra etmək üçün daha 
da yaxşı şərait yaradacaqdır. 
Mən ərzaq təhlükəsizliyi ilə bağlı fikirlərimi dəfələrlə 
bildirmişəm. Sahibkarlarla görüşlərdə də bu mövzu daim 
qaldırılmışdır. Mən hesab edirəm ki, biz son illər ərzində bu 
istiqamətdə çox önəmli addımlar atmışıq və bəzi pozisiyalar 
üzrə artıq özümüzü 100 faiz təminetmə səviyyəsinə yaxınla-
şırıq. Bəzi pozisiyalar üzrə əvvəlki dövrlərdə biz özümüzü 100 
faiz təminetmə məsələsini həll etdik. Sahibkarlığın inkişafı 
dövlət siyasəti, bütün bu işlərin koordinasiyası, infrastruktur 
layihələrinin icrası və əlbəttə ki, qeyri-neft sektorunun inkişafı 
tam şəkildə ərzaq təhlükəsizliyini təmin etmək üçün bizə imkan 
yaradacaqdır. 
Bizdə hələ ki, dövriyyədə olmayan torpaqlar vardır. Bu 
torpaqlarda meliorativ tədbirlər görülməlidir və görüləcəkdir. 
Burada qeyd olunduğu kimi, 5 min hektar torpaq artıq dövriyyəyə 
buraxılıb və orada məhsuldarlıq hektardan  54 sentnerdir. Bu, orta 
məhsuldarlıqdan 2 dəfə çoxdur. Yəni biz əslində bu rəqəmləri də 
gözləyirdik. Çünki bu yeni, iri fermer təsərrüfatlarında bütün 
tədbirlər yüksək səviyyədə görülür. Aqrotexniki, meliorativ 
tədbirlər, gübrə ilə təminat, əlbəttə ki, dövlət tərəfindən verilmiş 
kreditlər hesabına bütün bu işlər görülür. 
Hesab edirəm ki, biz bu təcrübəni genişləndirməliyik. Bizə 
təqribən 40–50 böyük, iri fermer təsərrüfatı lazımdır ki, taxıla 
olan tələbatı biz tam şəkildə ödəyək. Biz bu təcrübəni digər, 
yəni böyük olmayan fermer təsərrüfatlarında da tətbiq 
etməliyik. Kənd təsərrüfatı texnikasının alınması ilə bağlı son 
qərarım da məhz bu məqsədi güdür. Bir daha demək istəyirəm 
ki, vaxtilə «Aqrolizinq»in yaradılması bu sahədə bir dönüş 
oldu. Əgər biz «Aqrolizinq»i yaratmasaydıq, indi bu texnikanın 
heç yüzdə biri də bizdə olmazdı. Kəndlilər özləri bu texnikanı 
almaq üçün imkanlara malik deyillər. Dövlət burada öz rolunu 
 295 
oynamışdır. Gələcək illərdə kənd təsərrüfatı texnikasının, 
xüsusilə kombaynların alınması ilə bağlı əlavə tədbirlər 
görüləcəkdir. İlin sonuna qədər əlavə vəsait də ayrıla bilər. Biz 
yaxın 3-4 il ərzində özümüzü ən müasir texnika ilə tam şəkildə 
təmin etməliyik. Çünki biz gələcəkdə yeni iri fermer 
təsərrüfatlarını yaradacağıq. Burada təxminən 10 minlərlə 
hektar torpaqdan söhbət gedir. Mövcud fermer təsərrüfatlarında 
da yeni texnika olmalıdır. Ona görə mütləq Kənd Təsərrüfatı 
Nazirliyi bu istiqamətdə təkliflərini bir daha verməlidir ki, biz 
öz işlərimizi planlaşdıraq, bilək, nə qədər traktor, nə qədər 
kombayn hansı ildə alınmalıdır ki, bu məsələlər tam şəkildə öz 
həllini tapsın. 
Bununla bərabər, meliorasiya tədbirləri də böyük əhəmiy-
yətə malik olan məsələlərdir. Bu il Taxtakörpü Su Anbarı la-
yihəsi istismara veriləcəkdir. Bu, nəhəng infrastruktur layihəsi-
dir. Bunun böyük əhəmiyyəti, tarixi əhəmiyyəti vardır. Bu, 
müstəqillik dövründə qeyri-neft sektorunda icra edilən ən böyük 
layihələrdən biridir, bəlkə də birincisidir. Bu layihə sırf sosial 
xarakter daşıyır, suvarılan torpaqların sahəsi xeyli artacaqdır. 
Eyni zamanda, içməli su məsələləri öz həllini tapacaqdır. 
İndi Vəlvələçay – Taxtakörpü su kanalı açılışa hazırdır və 
Taxtakörpü anbarının su ilə doldurulması başlanacaqdır. İlin 
sonuna qədər bu nəhəng layihə – bunun içində elektrik 
stansiyası da vardır – istismara veriləcəkdir. 
Bununla bərabər, digər meliorativ tədbirlər görülməlidir. 
Hesab edirəm, meliorasiya ilə bağlı gələcəkdə xüsusi proqram 
da qəbul edilə bilər ki, biz öz strategiyamızı və planlarımızı 
proqram şəklinə salaq və bu məsələləri ardıcıllıqla həll edək. 
Onsuz da biz bunu həll edirik. Yeni kanallar tikilir, artezian 
quyuları qazılır, indi Taxtakörpü, Şəmkirçay su anbarları tikilir. 
Şəmkirçay anbarı yəqin ki, gələn il istismara veriləcəkdir. Bu da 
10 minlərlə hektar yeni torpaqlara suyun verilməsi deməkdir. 
Ancaq bununla bərabər, başqa imkanlar da vardır. Biz kiçik 
çaylardan daha da səmərəli şəkildə istifadə etməliyik. Hesab 
 296 
edirəm ki, bu sahədə çox dəqiq, müfəssəl və dünya praktikasına 
uyğun bir proqram işlənib təqdim edilməlidir. 
Sənayeləşmə ilə bağlı artıq bütün müvafiq göstərişlər 
verilmişdir. Sadəcə olaraq, bir daha qeyd etmək istəyirəm ki, bu 
sahə prioritet olaraq qalır. Sənaye parklarının yaradılması 
prosesi gedir. Yaxın aylarda biz bu parklarda artıq yeni 
müəssisələrin açılışını qeyd edəcəyik. Azərbaycanın sənaye 
potensialı böyüyür, artır. Bu ilin birinci rübündə qeyri-neft 
sənayemiz təxminən 3 faiz artmışdır. Əminəm ki, gələcək 
illərdə bu artım daha da böyük rəqəmlərlə ölçüləcək. Hazırda 
tikilməkdə olan böyük sənaye kompleksləri Azərbaycanda çox 
güclü ixracyönümlü sənaye potensialı yaradacaqdır. Bu 
məsələlər diqqət mərkəzindədir. Bakı, Sumqayıt, Gəncə, 
Mingəçevir əsas sənaye şəhərlərimizdir və bu şəhərlərdə sənaye 
komplekslərinin tikintisi planlı şəkildə təmin ediləcəkdir. 
Bununla bərabər, ixrac məhsullarının istehsalının artırılması 
da daim diqqət mərkəzindədir. Əlbəttə, ilk növbədə, biz 
diqqətimizi daxili bazara yönəldirik. Daxili bazarı həm sənaye 
məhsulları, həm tikinti materialları və həm də ərzaq məhsulları 
ilə təmin etməliyik. Bu, birinci məsələdir. Ancaq görülən və 
görüləcək işlərin miqyasını nəzərə alsaq görərik ki, biz ancaq 
daxili bazarla kifayətlənə bilmərik. Bizdə istehsal olunacaq 
məhsullar daxili bazarın tələbatından qat-qat üstün olacaqdır. 
Ona görə mən indidən bu göstərişləri mütəmadi qaydada 
verirəm. Hesab edirəm ki, bunda böyük fayda vardır. Biz yeni 
bazarlara çıxış yollarını axtarmalıyıq. Xüsusilə indi dünyanı 
bürümüş böhran hələ ki, davam edir, alıcılıq qabiliyyəti bəzi 
ölkələrdə aşağı düşübdür və tələbat da aşağı düşübdür. Ona görə 
də yeni bazarlara çıxmaq o qədər də bizə asan olmayacaqdır. 
Burada ilk növbədə, həm rəqabətqabiliyyətli məhsullar 
buraxılmalıdır, eyni zamanda, çox fəal siyasət aparılmalıdır ki, 
biz yeni bazarlara çıxaq, özümüzü təqdim edək və 
məhsullarımızı orada sata bilək. 
Korrupsiya və rüşvətxorluğa qarşı mübarizə gözəl səmərə-
sini verir. Bunu həm ölkə əhalisi hiss edir, bu məsələ ilə məşğul 
 297 
olan beynəlxalq qurumlar da bunu qeyd edirlər. Bu yaxınlarda 
beynəlxalq təşkilatlar tərəfindən aparılan sorğu da onu göstərir 
ki, Azərbaycan əhalisi korrupsiyaya qarşı mübarizənin 
aparılması ilə bağlı atılan addımları alqışlayır. 
Əhalinin təxminən 70 faizi hesab edir ki, Azərbaycanda bu 
istiqamətdə çox ciddi və səmərəli mübarizə aparılır. Deyə 
bilərəm ki, dünya miqyasında bu göstərici təxminən 20 faiz 
səviyyəsindədir. Azərbaycanda isə 70 faiz səviyyəsindədir. Yəni 
budur göstərici və budur gördüyümüz işlərin əsas nəticəsi. Ona 
görə mən çox şadam ki, bu mübarizə öz səmərəsini verməkdədir. 
Hesab edirəm ki, biz daha da fəal olmalıyıq. Korrupsiya, 
rüşvətxorluq üçün mövcud olan meydanı maksimum dərəcədə 
daraltmalıyıq. Bir daha demək istəyirəm ki, cəza tədbirləri tətbiq 
olunur və tətbiq olunacaqdır. Eyni zamanda, inzibati tədbirlər və 
sistem xarakterli addımlar atılır və atılacaqdır. Onların içində, 
əlbəttə ki, «Elektron hökumət», elektron xidmətlər xüsusi yer tutur. 
«Asan xidmət»in fəaliyyətini mən xüsusi vurğulamaq istəyirəm. 
Qısa müddət ərzində əhali arasında böyük rəğbət qazanan bu 
xidmət öz fəaliyyətini genişləndirir. Mənim göstərişimlə orada 
göstərilən xidmətlərin sayı da artır. Gələcəkdə biz baxmalıyıq ki, 
orada qısa müddət ərzində toplanan təcrübəni  başqa sahələrdə də 
necə tətbiq edə bilək. Biz bunu edəcəyik, bu bizim seçdiyimiz 
yoldur. Əlbəttə ki, dövlət məmurlarının məsuliyyəti də bu 
məsələdə öz rolunu oynayır, oynamalıdır. Hər bir dövlət məmuru 
korrupsiyaya qarşı çox ciddi mübarizə aparmalıdır. Hər idarə 
rəhbəri bu prinsipləri əsas tutmalıdır. Çünki Azərbaycanın sürətli 
inkişafı reallıqdır. Gələcəyimiz çox parlaqdır. Azərbaycan bir daha 
demək istəyirəm ki, inkişaf etmiş ölkələrin sırasına daxil 
ediləcəkdir, mütləq bu olacaqdır. Ona görə də biz bütün 
xoşagəlməz halları aradan götürməliyik və elə etməliyik ki, bu 
göstəriciyə görə də Azərbaycan dünyada qabaqcıl yerlərdə 
olsun. 
İnfrastruktur layihələri arasında, xüsusilə içməli su, kana-
lizasiya layihələrini qeyd etmək istəyirəm. Çünki bu layihələr 
növbəti aylarda, illərdə də icra ediləcəkdir. Digər infrastruktur 
 298 
layihələrinin icrası tamamlanır. Elektrik enerjisi ilə bağlı artıq 
bütün layihələr, demək olar ki, başa çatıbdır. Sonuncu böyük 
elektrostansiya – 780 meqavat gücündə olan stansiya bu 
yaxınlarda Şirvan şəhərində istismara verilibdir. Demək olar, 
sonuncu bir stansiyadır ki, artıq ən yüksək standartlara cavab 
verir və orada şərti yanacağın sərfiyyatı da lazımi səviyyədədir 
və bütün texniki parametrlər də dünya səviyyəsindədir. 
Qazlaşdırma prosesi sürətlə gedir. Bu ilin sonuna qədər 
qarşıya vəzifə qoyulmuşdur ki, bütün yaşayış məntəqələrinin 90 
faizi qazlaşdırılmalıdır. Xüsusilə indi bölgələrdə bu iş geniş 
vüsət almışdır. Elə etməliyik ki, biz qazlaşdırmanı maksimum 
dərəcədə təmin edək. Ona görə içməli su-kanalizasiya layihələri 
bu gün əsas prioritetdir. Gördüyünüz kimi, demək olar ki, biz 
hər həftə, hər ay hansısa bir şəhərdə yeni su layihəsinin 
istismara verilməsini qeyd edirik, yaxud da onun təməlini 
qoyuruq. Bu proses artıq geniş vüsət almışdır. Dövlət 
büdcəsində də kifayət qədər vəsait nəzərdə tutulur. İçməli su, 
kanalizasiya xətləri infrastruktur layihələri arasında bu gün 
prioritet məsələdir. 
Enerji təhlükəsizliyi ilə bağlı mən giriş sözümdə qeyd etdim 
ki, Azərbaycan tərəfindən qəbul edilmiş qərarlar çox böyük 
beynəlxalq əhəmiyyətə malikdir. Bizim tərəfimizdən irəli 
sürülmüş layihələr böyük beynəlxalq dəstəyə malikdir. TANAP 
layihəsi artıq beynəlxalq aləm tərəfindən dəstəklənir və 
beynəlxalq layihəyə çevrilibdir. «Cənub Qaz Dəhlizi»nin icrası 
nəticəsində Azərbaycan bundan sonra ən azı 100 il ərzində çox 
önəmli və əvəzolunmaz qaz ixrac edən ölkəyə çevriləcəkdir. 
Bütün bunları biz edirik, Azərbaycanın bu günü və ölkəmizin 
gələcəyi üçün. Əlbəttə ki, enerji layihələri əlavə investisiyaların 
cəlb edilməsinə də gətirib çıxaracaqdır. İlkin hesablamalara 
görə «Şahdəniz-2» və bu layihə ilə bağlı olan digər layihələr 
Azərbaycana təxminən        40 milyard dollar yeni 
investisiyaların qoyulmasına gətirib çıxaracaqdır. Təbii ki, bu 
investisiyalar digər neft sektoruna, neft-qaz sektoruna yaxın 
 299 
olan, o cümlədən xidmət sektoruna da öz müsbət təsirini 
göstərəcəkdir. 
Bu rübdə gələn ilin büdcəsi artıq hazırlanacaqdır. İndidən 
büdcə üzərində işlər aparılır. Büdcə, əlbəttə ki, həm investisiya, 
həm sosialyönümlü olmalıdır. Büdcədə müdafiə xərcləri önəmli 
yer tutmalıdır, bütün infrastruktur layihələri, sosial layihələr, 
sosial ödəmələr nəzərə alınacaqdır. 
Bu ilin sonunda, bayaq qeyd etdiyim kimi, regional inkişaf 
proqramının ikinci hissəsi başa çatır. Gələn il yeni, üçüncü 
proqram qəbul ediləcəkdir. Müvafiq qurumlar bu proqramın 
tərtibatı üzərində işləyirlər. Növbəti proqram 2014–2018-ci 
illəri əhatə edəcək və bizə imkan verəcək ki, bundan sonra da 
Azərbaycan uğurla inkişaf etsin, qarşıda duran bütün vəzifələr 
icra edilsin. Sağ olun! 
 
 
 
 
 
 
 
 
 
  
 300 
 
 
 
SİYƏZƏN RAYONUNA SƏFƏR  
 
18 iyul 2013-cü il 
 
Azərbaycan prezidenti İlham Əliyev iyulun 18-də  Siyəzən 
rayonuna gəlmişdir. 
Dövlətimizin başçısı əvvəlcə xalqımızın ümummilli lideri 
Heydər Əliyevin Siyəzən şəhərinin mərkəzində ucaldılmış 
abidəsini ziyarət etdi, önünə gül dəstəsi qoydu. 
Siyəzən Rayon İcra Hakimiyyətinin başçısı Arif Qasımov 
prezident İlham Əliyevə ulu öndərin abidəsi ətrafında aparılan 
abadlıq işləri barədə məlumat verdi. 
 
İçməli su xəttinin və kanalizasiya şəbəkəsinin 
istifadəyə verilməsi mərasimi 
 
Azərbaycan prezidenti İlham Əliyev iyulun 18-də Siyəzən 
şəhərində içməli su xəttinin və kanalizasiya şəbəkəsinin 
istifadəyə verilməsi mərasimində iştirak etmişdir. 
«Meliorasiya və Su Təsərrüfatı» Açıq Səhmdar Cəmiyyətinin 
sədri Əhməd Əhmədzadə Milli su təchizatı və kanalizasiya 
xidmətləri üzrə ikinci layihə barədə dövlətimizin başçısına 
məlumat verdi. Bildirildi ki, layihə Azərbaycan hökuməti və 
Dünya Bankının vəsaiti hesabına həyata keçirilir. 
Prezident İlham Əliyev Siyəzən şəhərinin su təchizatı şəbə-
kəsinin planı, su təchizatı və kanalizasiya qurğularının yerləşmə 
sxemi, kanalizasiya şəbəkəsinin planı, çirkab sutəmizləyici 
qurğunun sxemi ilə tanış oldu. Qeyd edildi ki, Siyəzən rayon 
mərkəzinin əhalisini içməli su ilə təmin etmək üçün layihədə su 
mənbəyi kimi, ikinci Bakı su kəməri qəbul edilib. Layihələrdə  
yeni qurğuların texniki  parametrləri öz əksini tapıb. 
 301 
Prezidentə məlumat verildi ki, Fransanın  «SADE» və Azərbay-
canın «RAMKO» şirkətləri arasında  imzalanmış tikinti müqaviləsi 
əsasında Siyəzən şəhərinin su təchizatı və kanalizasiya şəbəkələrinin 
bərpası və tikintisinə başlanılmışdır. Şəhərin bütün evləri su və 
kanalizasiya şəbəkələrinə qoşulmuşdur. İkinci Bakı kəmərindən 
suyun götürülməsi və şəhərə paylanması üçün 100 kubmetrlik 
təmizləyici su anbarının, 1000 və 3000 kubmetrlik su anbarlarının 
tikintisi  başa çatdırılmışdır. Çirkab sutəmizləyici qurğunun 
tikintisi davam etdirilir. Layihənin həyata keçirilməsi ilə Siyəzən 
şəhər əhalisini 24 saat ərzində  içməli su ilə təmin etmək mümkün 
olacaqdır.  
Prezident İlham Əliyev şəhərə suyun verilməsini bildirən 
düyməni basdı. 
Azərbaycan prezidenti işlərin uğurla başa çatdırılması ilə 
əlaqədar tapşırıqlarını verdi.    
 
Yeni Azərbaycan Partiyası Siyəzən rayon təşkilatının yeni 
inzibati binasının açılışı mərasimi 
 
Azərbaycan prezidenti İlham Əliyev Yeni Azərbaycan Par-
tiyası Siyəzən rayon təşkilatının yeni inzibati binasının açılışında 
iştirak etmişdir.  
Dövlətimizin başçısı binanın rəmzi açılışını bildirən lenti kəsdi. 
Prezident İlham Əliyev binada yaradılmış şəraitlə tanış oldu. 
Məlumat verildi ki, inzibati binanın inşasına 2013-cü ilin 
yanvarında başlanılmış və iyul ayında başa çatdırılmışdır. İkimər-
təbəli binanın ümumi sahəsi 753 kvadratmetrdir. 
Binanın foyesində ulu öndər Heydər Əliyevin barelyefi qo-
yulub. Burada ümummilli liderin ölkəmizin ictimai-siyasi həya-
tında, o cümlədən YAP-ın fəaliyyəti ilə bağlı gördüyü işləri əks 
etdirən fotoguşələr yaradılıb. Tarixi sənəd və eksponatların da 
sərgiləndiyi binanın iclas zalında müxtəlif tədbirlərin keçirilməsi 
üçün əlverişli şərait vardır. Bütün otaqlar zəruri avadanlıqla təchiz 
olunub, kompüterlər quraşdırılıb, kitabxana fəaliyyət göstərir. 
 302 
Binanın həyəti tamamilə abadlaşdırılmış, yaşıllıq salınmış, 
müasir işıqlandırma sistemi quraşdırılmışdır. Bir sözlə, rayonun 
ictimai-siyasi həyatında mühüm rol oynayan partiyanın yeni 
inzibati binasında yaradılan şərait təsdiqləyir ki, YAP müstəqil 
Azərbaycanın daha parlaq gələcəyi naminə fəaliyyətində yeni 
uğurlara imza atacaqdır. 
Dövlət başçısı binada yaradılmış şəraitdən razılığını bildirdi. 
 
        Heydər Əliyev Mərkəzinin açılışı mərasimi  
 
Azərbaycan prezidenti İlham Əliyev iyulun 18-də Siyəzəndə 
Heydər Əliyev Mərkəzinin açılışında iştirak etmişdir. 
Dövlətimizin başçısına məlumat verildi ki, Mərkəzin yerləşdiyi 
ərazi Siyəzən şəhər sakinlərinin üz tutduqları ən sevimli 
məkanlardan biridir. Burada sakinlərin və qonaqların istirahəti 
üçün hər cür şərait yaradılıb. Ərazidə aparılan kompleks yeni-
dənqurma, abadlaşdırma və yaşıllaşdırma işləri bu məkanı Si-
yəzənin ən gözəl yerlərindən birinə çevirib. 
Dövlətimizin başçısı Mərkəzin rəmzi açılışını bildirən lenti 
kəsdi. Bildirildi ki, Mərkəz siyəzənlilərin dahi rəhbərin xatirəsinə 
olan ehtiramını nümayiş etdirir. Mərkəzin yaradılması həm də 
ulu öndərin zəngin və çoxşaxəli irsinin təbliğində və öyrənil-
məsində mühüm rol oynayır. Buradakı foto və digər eksponatlar 
bir daha sübut edir ki, Azərbaycanın tənəzzül dövründən inkişaf 
mərhələsinə qədəm qoyması və hazırkı hərtərəfli yüksəlişi, 
beynəlxalq nüfuzunun artması məhz ümummilli lider Heydər 
Əliyevin Vətən və xalq qarşısındakı misilsiz xidmətləri ilə bağlı-
dır. Bu cür mərkəzlər Azərbaycanın Heydər Əliyev irsinə əsasla-
nan davamlı inkişaf konsepsiyasının mahiyyətinin aydın şəkildə 
öyrənilməsinə real zəmin yaradır. Siyəzəndə ulu öndərin adını 
daşıyan prospektdə inşa edilən Heydər Əliyev Mərkəzi həm də 
şəhərin görünüşünə əlavə gözəllik verir. 
Qeyd edildi ki, 3 mərtəbədən və 14 otaqdan ibarət olan 
Mərkəzin müasir orijinal layihə əsasında inşasına 2013-cü ilin 
yanvarında başlanılmış və iyul ayında başa çatdırılmışdır. 
 303 
Ümumi sahəsi 1200 kvadratmetr olan Mərkəzdə dünya şöhrətli 
siyasi xadim Heydər Əliyevin həyat və fəaliyyətindən bəhs edən 
kitablar, fotolar, fəxri diplomlar və digər sənədlər sərgilənir. 
Fotolarda ulu öndərin uşaqlıq, yeniyetməlik, tələbəlik illəri, 
Dövlət Təhlükəsizlik Komitəsində işlədiyi, Azərbaycan Kommu-
nist Partiyasının Birinci katibi olduğu dövrlərdə Siyəzənə 
səfərləri əks olunub. Mərkəzdə, həmçinin ümummilli lider Heydər 
Əliyevin SSRİ Nazirlər Soveti Sədrinin Birinci müavini, müstəqil 
Azərbaycan Respublikasının Prezidenti olduğu dövrlərdə 
Siyəzənə səfərlərini əks etdirən fotolar da yer almışdır. Buradakı 
eksponatlar və fotolardan aydın görünür ki, müasir Azərbaycan 
tarixinin çox mühüm və taleyüklü səhifəsi məhz ümummilli lider 
Heydər Əliyevin adı ilə bağlıdır. 
Diqqətə çatdırıldı ki, Mərkəzdə prezident İlham Əliyevin 
Siyəzənə səfərləri ilə bağlı fotoguşə də yaradılıb. Binanın birinci 
mərtəbəsində muzey, xalçaçılıq dərnəyi fəaliyyət göstərəcəkdir. 
Mərkəzin ikinci mərtəbəsində konfrans zalı, dizayn və rəsm 
studiyaları, sərgi salonu vardır. Üçüncü mərtəbədə isə müasir 
internet klub, kitabxana və xarici dil öyrədən kurslar yaradılıb. 
Mərkəzlə tanışlıqdan sonra prezident İlham Əliyev rayon 
ictimaiyyətinin nümayəndələri ilə görüşdü. 
  
 
 
 
 
 
 304 
 
 
 
SİYƏZƏN RAYON İCTİMAİYYƏTİNİN    
NÜMAYƏNDƏLƏRİ İLƏ GÖRÜŞ   
 
18 iyul 2013-cü il  
  
Bu gün biz Siyəzən rayonunda Heydər Əliyev Mərkəzinin 
açılışını qeyd edirik. Gözəl hadisədir, gözəl Mərkəzdir. Yeni 
tikilmiş Mərkəzdir, həm xarici görünüşü gözəldir, həm daxili 
tərtibatı yüksək səviyyədədir. Əminəm ki, Mərkəz Siyəzən 
rayonuna çox gözəl bir töhfə olacaqdır və burada, əlbəttə ki, 
müxtəlif tədbirlər keçiriləcək, ulu öndərin siyasi irsi 
öyrəniləcəkdir. 
Biz bu ilin may ayında ulu öndərin 90 illik yubileyini tən-
tənəli şəkildə qeyd etdik. Bir daha görürük ki, ulu öndər Heydər 
Əliyevin fəaliyyəti nəticəsində Azərbaycan, sözün əsl 
mənasında, müstəqil dövlətə çevrilmişdir. Eyni zamanda, biz bu 
ilin iyun ayında Qurtuluş Gününün 20-ci ildönümünü qeyd etdik. 
Qurtuluş Günü bir dönüş nöqtəsidir. Çünki o günə qədər 
Azərbaycanda proseslər mənfi istiqamətdə gedirdi, müs-
təqilliyimizin ilk illəri çox ağır keçirdi və demək olar ki, xoşa-
gəlməz halların qarşısı alınmırdı. Əksinə, onlara rəvac verilirdi və 
ulu öndər Heydər Əliyevin Azərbaycanda siyasi hakimiyyətə 
gəlməsindən sonra bütün xoşagəlməz halların qarşısı alındı və 
Azərbaycan inamla inkişaf yoluna qədəm qoydu. 
O vaxtdan bu günə qədər 20 il keçir. Bu illər inkişaf, quruculuq 
illəri olmuşdur. Azərbaycan bu illər ərzində böyük nailiyyətlərə 
imza atmışdır. Ölkədə proseslər müsbət istiqamətdə gedir. Son 10 
il ərzində Azərbaycan dünyada misli görünməmiş templərlə inkişaf 
edir. 20 il bundan əvvəl isə biz bu inkişafın başlanğıcında idik və 
ulu öndərin siyasi təcrübəsi, onun biliyi, cəsarəti və dünyagörüşü 
Azərbaycanın inkişafını təmin etdi. Çünki 20 il bundan əvvəl 
Azərbaycanın hansı yollarla inkişaf edəcəyi haqqında müxtəlif 
 305 
fikirlər, yanaşmalar var idi. Heydər Əliyevin böyüklüyü ondan 
ibarətdir ki, o, düzgün istiqamət seçmişdir və Azərbaycanda gedən 
inkişafa təkan vermişdir. Həm beynəlxalq əməkdaşlıqla, daxili 
proseslərlə bağlı, həm də iqtisadi islahatlarla əlaqədar aparılan 
siyasət bu gün də davam etdirilir. Bu gün Azərbaycan dünya 
miqyasında böyük nüfuza malik olan bir ölkədir. Biz ən mötəbər 
beynəlxalq təşkilatlarda fəal iştirak edirik. Bu gün Azərbaycan 
iqtisadiyyatı inkişaf edir, bölgələr inkişaf edir. Biz bu inkişafı hər 
bir sahədə görürük. Bu həm statistik göstəricilərdə özünü göstərir, 
həm də bu inkişafı insanlar öz gözü ilə görə bilirlər. 
Regionların sosial-iqtisadi inkişafı Dövlət Proqramı da 
ümumi işimizdə çox vacib bir vasitədir. 2-ci Dövlət Proqramı 
artıq bu ilin sonuna qədər başa çatacaqdır. Gələn il 3-cü Dövlət 
Proqramı qəbul ediləcək. Ancaq ilin sonuna qədər bölgələrdə 
əsas infrastruktur layihələri öz həllini tapmalıdır. 
Siyəzən rayonunda da son illər ərzində böyük işlər gö-
rülmüşdür. Rayonun inkişafı, abadlaşması ilə bağlı müvafiq 
göstərişlər verilmişdir. İnfrastruktur layihələri icra edilir, yollar 
çəkilir. Əvvəllər şimal istiqamətində gedən yol düz şəhərin 
mərkəzindən keçirdi, böyük narahatlığa səbəb olurdu. İndi yeni 
çəkilmiş yol, əlbəttə ki, həm gediş-gəliş üçün yeni imkanlar 
yaradır, həm də ki, şəhərin sakinləri üçün rahatlıq verir. 
Bildiyimə görə, indi şəhərin ortasından tranzit yük maşınları 
daha keçmir. Hər halda, keçməməlidir. 
Bu gün biz bu gözəl Mərkəzin açılışını qeyd edirik. İndi 
Gənclər Mərkəzinin açılışını da qeyd edəcəyik. Görürəm,     o 
da çox gözəl binadır. Bu gün biz içməli su layihəsinin istismara 
verilməsini də qeyd etdik. Bu da hər bir bölgə, hər bir rayon 
üçün çox vacib layihədir. Çox şadam ki, içməli su layihəsi də 
Siyəzəndə artıq icra edilibdir. Mənə verilən məlumata görə, 
sayğaclaşdırma işləri aparılacaq və su kəməri şəbəkəyə 
qoşulacaqdır. Beləliklə, Siyəzən şəhərində suyun 24 saat 
ərzində verilməsi təmin ediləcək. Bu doğrudan da böyük sosial 
məna daşıyan bir layihədir. Çünki içməli su insanın sağlamlığı 
üçün əsas məsələdir və bu layihələr ölkə üzrə icra edilir. O 
 306 
cümlədən Siyəzəndə də içməli su layihəsinin icrası, əlbəttə ki, 
böyük sevincə səbəb olmuşdur. 
Gələcək illərdə rayonun inkişafı ilə bağlı əlavə tədbirlər 
görüləcəkdir. Burada məşğulluğun artırılması üçün əlavə 
tədbirlər görülməlidir. Baxmayaraq ki, mənə verilən məlumata 
görə, indi məşğulluqla o qədər də böyük problem yoxdur. 
Burada böyük quşçuluq fabriki fəaliyyət göstərir. Bu fabriki də 
sovet dövründə ulu öndərin səyləri nəticəsində tikmək mümkün 
olmuşdur. O vaxt bu fabrik Macarıstandan valyuta hesabına 
gətirilmişdir, Azərbaycanda quraşdırılmışdır və bu gün də bu 
fabrik xidmət göstərir. İndi mənə deyirlər ki, orada 2 mindən 
artıq vətəndaş işləyir. Neft Şirkətinin strukturlarında, özəl 
sektorda işləyənlər var. Yəni Azərbaycanda bütövlükdə 
məşğulluqla bağlı problemlər uğurla icra edilir və əlbəttə, 
rayonlarda, bölgələrdə bu problem daha da böyük dərəcədə öz 
həllini tapmalıdır. Çünki böyük şəhərlərdə işsizlik, demək olar 
ki, aradan qaldırılıbdır. Rayonlarda hələ ki, var, bu məsələ də 
daim diqqət mərkəzində olmalıdır. 
Bir sözlə, biz Siyəzənin timsalında Azərbaycanda son illər 
ərzində gedən inkişafı görürük. Gələcək illər üçün də bizim 
konkret planlarımız vardır. Rayonun gələcək inkişafı üçün əlavə 
vəsaitin ayrılması nəzərdə tutulur ki, burada işlər daha da sürətlə 
getsin və insanları narahat edən bütün məsələlər öz həllini 
tezliklə tapsın. Onların içində, əlbəttə ki, ilk növbədə, 
infrastruktur layihələridir, qazlaşdırmadır – indi qazlaşdırma 
burada təxminən 100 faizə çatıbdır – içməli su layihəsidir. Bu 
gün biz bunun açılışını qeyd etdik. Elektrik enerjisi ilə olan bəzi 
problemlər də öz həllini tapmalıdır. Kənd yollarının tikintisi, iş 
yerlərinin yaradılması, ictimai yerlərin, parkların salınması – biz 
bu məsələlərə kompleks şəkildə yanaşırıq. Əminəm ki, biz 
gələcək illərdə hələ çox görüşəcəyik, çünki burada hələ təntənəli 
açılışlar çox olacaqdır. Sizi bir daha salamlayıram və sizə uğurlar 
arzulayıram. 
R a m i l ə  S e y i d o v a (Siyəzən rayon 2 saylı şəhər orta 
məktəbinin müəllimi): Çox hörmətli möhtərəm cənab Prezident! 
 307 
İcazə verin, Sizi siyəzənlilər adından ürəkdən salamlayım. 
Bütün siyəzənlilərin ən gözəl və xoş duyğularını Sizə 
çatdırmaqla «Xoş gəlmisiniz!» – deyirəm. 
Möhtərəm cənab Prezident, bu gün bizim üçün əlamətdar və 
xoş bir gündür. Biz Azərbaycan xalqının ümummilli lideri, 
böyük şəxsiyyət, ulu öndər Heydər Əliyevin adını daşıyan bu 
möhtəşəm Mərkəzin açılışını edirik. Əlbəttə, cənab Prezident, 
hər bir azərbaycanlı bilir ki, ulu öndər Heydər Əliyev öz 
ölkəsini, öz xalqını canından çox istəmişdir. Cənab Prezident, 
ulu öndər Heydər Əliyev canı bahasına, qanı bahasına müstəqil 
Azərbaycan Respublikasını qurub-yaratmışdır. Ulu öndərin 
tarixi irsini öyrənmək, gələcək nəsillərə çatdırmaq biz gənclərin 
mənəvi borcudur. 
Cənab Prezident, mən özüm Siyəzən rayonunda böyüyüb boya-
başa çatmışam. Siyəzən rayonu ərazisi və əhalisinin sayına görə 
respublikamızın kiçik rayonlarından olmasına baxmayaraq, 
iqtisadiyyatının inkişafına görə heç də digər rayonlarımızdan geri 
qalmır. Bu gün həqiqətən də Siyəzən rayonunun siması məhz Sizin 
sayənizdə tamamilə dəyişmişdir. Rayonumuzun inkişafına 
göstərdiyiniz qayğıya görə Sizə, Sizinlə çiyin-çiyinə çalışan, 
təhsilimizin, mədəniyyətimizin inkişafına verdiyi töhfəyə görə 
Mehriban xanıma öz minnətdarlığımızı bildiririk. 
Biz siyəzənlilər inanırıq ki, apardığınız uğurlu xarici siyasət 
nəticəsində Ali Baş Komandan kimi, məhz Sizin rəhbərliyiniz 
altında, Dağlıq Qarabağ problemi öz müsbət həllini tapacaq, 
respublikamızın ərazi bütövlüyü təmin ediləcəkdir.  
Cənab Prezident, Sizə möhkəm cansağlığı, ailə səadəti, 
müstəqil Azərbaycan Respublikasının rifahı naminə apardığınız 
daxili və xarici siyasətinizdə yeni-yeni uğurlar arzu edirik. 
Diqqətinizə görə sağ olun. 
İ l h a m  Ə l i y e v: Çox sağ olun. 
 
 308 
Siyəzən Rayon İcra Hakimiyyətinin yeni  
inzibati binasının açılışı mərasimi 
 
Azərbaycan prezidenti İlham Əliyev iyulun 18-də Siyəzən 
Rayon İcra Hakimiyyətinin yeni inzibati binasının açılışında 
iştirak etmişdir. 
Prezident İlham Əliyevə məlumat verildi ki, rayonun sosial-
iqtisadi inkişafı çərçivəsində görülən tədbirlər sırasında icra 
hakimiyyətinin yeni tikilən inzibati binasında yaradılan şərait 
bir daha təsdiq edir ki, ölkədə dövlət idarəçiliyi sistemi işinin 
stimullaşdırılması diqqət mərkəzindədir. 
Qeyd edildi ki, müasir memarlıq üslubunda inşa olunan bina 
həm də rayonun görkəminə xüsusi gözəllik verir. 3  mərtəbədən 
ibarət bina bütün lazımi avadanlıq və sistemlərlə təchiz edilib. 
Binadakı otaqlar müasir tələblərə cavab verir. Heydər Əliyev 
prospektində inşa olunmuş binanın fasadı yerli tikinti 
materialları ilə üzlənmişdir. Binanın tikintisinə 2012-ci ilin 
oktyabrında başlanılmış və 2013-cü ilin iyulunda başa 
çatdırılmışdır. İnşaat işləri büdcə vəsaiti hesabına həyata ke-
çirilmişdir. Ərazidə geniş yaşıllaşdırma işləri aparılmış, 2 müa-
sir bəzək elementi, işıqlandırma sistemi müasir standartlara 
uyğun şəkildə quraşdırılmışdır. 
Binanın girişində Azərbaycan xalqının ümummilli lideri 
Heydər Əliyevin büstü qoyulub. Burada dahi rəhbərin Siyəzənə 
səfərlərini əks etdirən fotoguşə yaradııb. Bina müasir idarəetmə 
metodlarından istifadə olunması üçün bütün texniki şəraitlə 
təchiz edilib. Bu da icra strukturunun işinin daha mükəmməl 
qurulmasına kömək edəcəkdir. 
Diqqətə çatdırıldı ki, inzibati binada sakinlərlə və yerli icra 
nümayəndəlikləri ilə videokonfrans zalı, operativ idarəetmə 
mərkəzi də vardır. Bütün bunlar icra hakimiyyətinin əmək-
daşlarının səmərəli fəaliyyət göstərməsi və sakinlərin rahat-
lığının təmin olunması məqsədi ilə yaradılıb. Müasir stan-
dartlara cavab verən səs, istilik, işıq sistemləri ilə təchiz edilən 
 309 
128 nəfərlik konfrans zalında rayon və respublika əhəmiyyətli 
tədbirlərin keçirilməsi mümkündür. 
Vurğulandı ki, rayon icra hakimiyyətində, həmçinin, «on-
layn», videoqəbul da yaradılıb. Sakinlər binaya gəlmədən kənd 
və qəsəbə icra nümayəndəliklərinə müraciət edərək, onları 
narahat edən problemlərlə əlaqədar rayon icra hakimiyyətinin 
başçısı və digər məsul şəxslərlə birbaşa videoəlaqə yarada 
biləcəklər. Artıq rayonun Məşrif, Zarat, Eynibulaq, Sədan və 
Böyük Həmyə icra nümayəndəlikləri şəbəkəyə qoşulmuşdur. 
Görülən işlərdən razılığını bildirən prezident İlham Əliyev 
tapşırıq və tövsiyələrini verdi. 
 
           Gənclər Mərkəzinin açılışı mərasimi  
 
Azərbaycan prezidenti İlham Əliyev Siyəzəndə Gənclər 
Mərkəzinin açılışında iştirak etmişdir. 
Dövlətimizin başçısı mərkəzin rəmzi açılışını bildirən lenti 
kəsdi. Prezident İlham Əliyevə məlumat verildi ki, Azərbaycan 
Respublikası Dövlət Neft Şirkətinin vəsaiti hesabına tikilmiş 
Gənclər Mərkəzinin inşası 2012-ci ilin aprelində başlanılmış və 
2013-cü ilin iyulunda başa çatdırılmışdır. Layihənin smeta də-
yəri 714,91 min manatdır. 
Qeyd edildi ki, ümumi sahəsi 1634 kvadratmetr olan Gənclər 
Mərkəzi 3 mərtəbədən ibarətdir. Binanın birinci mərtəbəsində bar, 
bilyard zalı fəaliyyət göstərir. Mərkəzdə, həmçinin Dövlətçilik 
Muzeyi yaradılıb. Muzeydə Azərbaycan ərazisində müxtəlif 
dövrlərdə mövcud olmuş dövlətlərin bayraqları, pul əsginasları, 
medal və tarixi sənədlər toplanmışdır. Bildirildi ki, mərkəzdə 
gənclərin istirahətini təmin etmək üçün stolüstü oyunlar, bilyard, 
oyun avtomatları zalları, eləcə də kafe, bar, internet klub, internet-
kafe də fəaliyyət göstərir. Bütün kompüterlər sürətli internetə 
qoşulmuşdur. Bu mərkəz rayon gənclərinin asudə vaxtlarının 
səmərəli təşkilində mühüm rol oynayacaqdır. 
Mərkəzlə tanışlıqdan sonra dövlətimizin başcısı müvafiq 
tapşırıq və tövsiyələrini verdi. 
 310 
 
 
 
 
 
 
XAÇMAZ RAYONUNA SƏFƏR 
 
19 iyul 2013-cü il 
 
Azərbaycan prezidenti İlham Əliyev iyulun 19-da Xaçmaz 
rayonuna gəlmişdir.  
Dövlətimizin başçısı əvvəlcə Xaçmaz şəhərinin mərkəzindəki 
Heydər Əliyev parkında ümummilli liderin abidəsini ziyarət 
edərək, önünə gül dəstəsi qoydu. 
Xaçmaz Rayon İcra Hakimiyyətinin başçısı Şəmsəddin 
Xanbabayev məlumat verdi ki, Heydər Əliyev parkı son illər 
sakinlərin istirahəti üçün ən çox üz tutduqları məkanlardan 
birinə çevrilib. 
 
    Tarix-Diyarşünaslıq Muzeyinin açılışı mərasimi  
 
Azərbaycan prezidenti İlham Əliyev iyulun 19-da Xaçmaz 
rayonuna səfəri çərçivəsində Tarix-Diyarşünaslıq Muzeyinin 
açılışında iştirak etmişdir. 
Dövlətimizin başçısı muzeyin rəmzi açılışını bildirən lenti 
kəsdi. Məlumat verildi ki, qədim tariximizin və mədəni irsimizin 
öyrənilməsi, gələcək nəsillərə çatdırılması baxımından Tarix-
Diyarşünaslıq Muzeyi mühüm əhəmiyyətə malikdir. Muzeydə həm 
ölkəmizin, həm də Xaçmaz rayonunun tarixini əks etdirən və 
turistlər üçün maraq doğuran çoxlu sayda eksponat vardır. Yeni 
muzey Xaçmaz şəhərinin Heydər Əliyev prospektində, Şəxsiyyətlər 
Muzeyinin ərazisində inşa edilmişdir. 2 filial və 7 şöbədə fəaliyyət 
göstərən muzeyin 1930-cu ildə tikilən binası artıq istismar 
müddətini başa vurmuş və istifadəyə yararsız vəziyyətə düşmüşdür. 
 311 
Yeni binanın tikintisinə isə 2013-cü ilin əvvəlində başlanılmışdır. 
Xüsusi memarlıq üslubunda tikilən bina bütün lazımi 
kommunikasiya xətləri və müvafiq avadanlıqlarla təchiz edilmişdir. 
Binanın foyesində ulu öndər Heydər Əliyevin abidəsi qoyulub. 
Burada ümummilli liderin, eləcə də prezident İlham Əliyevin 
müxtəlif illərdə Xaçmaz rayonuna səfərlərini əks etdirən foto-
guşələr yaradılmışdır. Muzeyin birinci mərtəbəsində İstiqlal böl-
məsi yerləşir. Burada dövlətçilik tariximiz dövrlər üzrə əksini tap-
mışdır. Bu bölmədə İstiqlal tariximizlə bağlı maraqlı eksponatlar 
toplanmışdır. İkinci dünya müharibəsinə aid eksponatlardan da 
zəngin tarixi məlumatlar əldə etmək mümkündür. 
Bildirildi ki, İkinci dünya müharibəsi illərində Xaçmaz rayo-
nundan 8 min 739 nəfər döyüşlərdə iştirak etmişdir. Onlardan 2 
min 800-ü həlak olmuş, Moskvanın müdafiəsi döyüşlərində 124 
xaçmazlı dünyasını dəyişmişdir. Muzeydə döyüş iştirakçılarına 
aid döş nişanları, orden və medallar nümayiş olunur. Bu 
bölmədə, həmçinin 20 Yanvar və Qarabağ müharibəsi 
şəhidlərinə aid eksponatlar da vardır. 
Diqqətə çatdırıldı ki, Ermənistanın Azərbaycana hərbi tə-
cavüzü nəticəsində Xaçmaz rayonundan 226 nəfər şəhid 
olmuşdur. Onlardan biri Milli Qəhrəman adına layiq görülüb. 
Müxtəlif tarixi formasiyalar zamanı əhali tərəfindən istifadə 
edilən pul nümunələrindən ibarət numizmatika guşəsi də 
muzeyə gələnlərdə maraq doğurur. 
Muzeyin 2-ci mərtəbəsində tarix-etnoqrafiya bölməsi də 
fəaliyyət göstərir. Burada müxtəlif dövrlərdə xaçmazlıların 
həyat tərzini və məişətini əks etdirən eksponatlar yerləşdirilib. 
Vurğulandı ki, Xaçmaz rayonunun ərazisində 28 qədim 
kurqan aşkarlanıb. Ehtimal olunur ki, qədim türklərə aid olan 
kurqanların 4 min il yaşı vardır. 
Muzeydə Xaçmazdakı 28 min hektar meşə sahəsi ilə bağlı 
guşə də yaradılıb. Bu bölmədəki dəmirçi və dulusçu emalat-
xanalarının, evlərin kiçik maketləri əhalinin qədim dövrlərdəki 
yaşayış tərzini və məşğuliyyətini əks etdirir. 
 312 
Qeyd edildi ki, rayonun Ləcət kəndi ərazisində aparılan 
qazıntılar zamanı e.ə. I minilliyə aid saxsı küp aşkarlanıb.      O 
vaxtlar bu küpdə ərzaq saxlanıldığı ehtimal olunur. Mədəniyyət 
bölməsində müxtəlif sənət əsərləri, xüsusilə də xalçaçılığa aid 
nümunələr, bəzək əşyaları sərgilənir. 
Muzeydə ideoloji tədris bölməsi də yaradılıb. Burada Azər-
baycan tarixinə, görkəmli şəxsiyyətlərə və dövlətçiliyimizə həsr 
edilmiş filmlər nümayiş olunacaqdır. Muzeydə eksponatların 
bərpası və qorunması məqsədi ilə ayrıca fond-bərpa otaqları da 
vardır. Gələcəkdə muzeyin birinci mərtəbəsində rəsm 
qalereyası da yaradılacaqdır. 
Tarix-Diyarşünaslıq Muzeyində ayrıca konfrans zalı, fond və 
digər texniki otaqlar da vardır. 
Yaradılan şəraitlə tanış olan prezident İlham Əliyev müvafiq 
tapşırıq və tövsiyələrini verdi. 
 
     Olimpiya İdman Kompleksinin açılışı mərasimi  
 
Azərbaycan prezidenti İlham Əliyev iyulun 19-da Xaçmaz 
Olimpiya İdman Kompleksinin açılışı mərasimində iştirak 
etmişdir. 
Dövlətimizin başçısı kompleksin rəmzi açılışını bildirən lenti 
kəsdi. Prezident İlham Əliyevə məlumat verildi ki, bu, ölkədə 
istifadəyə verilən sayca 38-ci Olimpiya İdman Kompleksidir. 
Kompleksin tikintisinə 2010-cu ilin sonunda başlanılmışdır. 
Tikinti işlərinin ən yüksək səviyyədə aparıldığı binanın inşası üçün 
6 hektar torpaq sahəsi ayrılmışdır. Həyətində geniş abadlıq-
quruculuq işləri görülmüş kompleksdə idmanın bir çox növləri ilə 
məşğul olmaq üçün hərtərəfli şərait yaradılmışdır. Kompleksin 
həyətində 1020 tamaşaçı yeri olan stadion, mini-futbol, basketbol 
meydançaları inşa edilmişdir. Azərbaycanda «Skate Park» ilk dəfə 
məhz Xaçmaz Olimpiya İdman Kompleksində fəaliyyət göstərir. 
Binanın foyesində ümummilli lider Heydər Əliyevin id-
mançılara göstərdiyi diqqət və qayğını, eləcə də sovet dövründə 
və müstəqillik illərində Xaçmaza səfərlərini əks etdirən fotolar-
 313 
dan ibarət stend yaradılıb. Burada prezident İlham Əliyevin 
idmanın inkişafına göstərdiyi diqqəti və bu rayona səfərlərini 
əks etdirən fotolar da böyük maraq doğurur. 
Prezident İlham Əliyev kompleksin üzgüçülük hovuzu ilə 
tanış oldu. Qeyd edildi ki, burada uzunluğu 25 metr olan və ən 
müasir səviyyədə qurulan hovuz böyüklər, uzunluğu 10 metr 
olan üzgüçülük hovuzu isə balacalar üçün nəzərdə tutulmuşdur. 
Hovuzlarda xüsusi nəmalma qurğusu da quraşdırılmışdır. 
Kompleksdəki yeməkxana da müasir səviyyədədir. 
Bildirildi ki, kompleksin idman zalı 750 yerlikdir. Zalda 
idmançıların mini-futbol, voleybol və basketbolla məşğul ol-
maları üçün hər cür şərait vardır. Burada istər yerli, istərsə də 
beynəlxalq əhəmiyyətli idman tədbirləri keçirmək mümkün 
olacaqdır. Kompleksdəki güləş zalı Beynəlxalq Güləş Federa-
siyasının standartlarına uyğun qurulmuşdur. Müasir idman 
qurğuları ilə təchiz edilmiş aerobika və trenajor zalları da 
idmançıların ixtiyarına verilmişdir. 
Kompleksdə 2 nəfərlik 18 və ikiotaqlı 3 lüks nömrənin ol-
duğu mehmanxana da vardır. Mehmanxanada idmançıların və 
qonaqların rahat istirahəti üçün hər cür şərait yaradılmışdır. 
Komplekslə tanışlıqdan sonra prezident İlham Əliyev rayon 
ictimaiyyətinin nümayəndələri ilə görüşdü. 
 
 
 
 
 
 
 
 
 
 
 
 314 
 
 
 
XAÇMAZ RAYON İCTİMAİYYƏTİNİN   
NÜMAYƏNDƏLƏRİ İLƏ GÖRÜŞ  
 
19 iyul 2013-cü il   
 
Sizi yenidən görməyimə çox şadam. Bildiyiniz kimi, mən 
Xaçmaz rayonunda dəfələrlə olmuşam. Son illər ərzində bu 
mənim prezident kimi 6-cı səfərimdir və hər dəfə burada olanda 
sevinirəm ki, Xaçmazda işlər çox yaxşı gedir. 
Şəhər gözəlləşir, abadlaşır, böyük işlər görülür, gözəl binalar 
tikilir. Onların içində bu möhtəşəm Olimpiya İdman Kompleksi 
də öz yerini tutacaq. Şadam ki, bu kompleks çox böyük 
imkanlara malikdir. Burada həm idmançılar, həm də ki, rayon 
sakinləri vaxtlarını keçirə bilərlər. Azərbaycanda idmanın 
inkişafı sürətlə gedir və belə komplekslərin yaradılması əslində 
idmanın kütləviliyini də təmin edir. Ancaq adi vətəndaşlar da 
idmanla məşğul olmalıdırlar. Çünki idman sağlamlıq, sağlam 
həyat tərzi deməkdir. Belə komplekslərin tikilməsi bu imkanları 
da yaradır. Burada üzgüçülük hovuzları, açıq meydançalar, 
idman zalları, trenajor zalları vardır. Yəni gənclər, uşaqlar, 
yeniyetmələr, yaşlı nəsil də istifadə etməlidir. 
Xaçmazda böyük olimpiya kompleksinin tikilməsi lazım idi. 
Çünki artıq başqa şəhərlərdə komplekslər vardır və bu, sayca 
38-cidir. Bu onu göstərir ki, indi ölkəmizin bütün bölgələrində 
idmanla məşğul olmaq üçün yaxşı imkanlar vardır. 
İdmançılarımız da bizi sevindirirlər. Bu yaxınlarda 
universiadada idmançılarımız çox böyük uğurlara imza atıblar – 
15-ci yerə layiq görülüblər, 16 medal qazanmışıq və Avropa 
ölkələri arasında 9-cu, müsəlman ölkələri arasında isə 1-ciyik. 
Keçən il London Yay Olimpiya oyunlarında idmançılarımız 
tarixi qələbə qazanmışlar. Yəni idmanın inkişafı Azərbaycanda 
 315 
sürətlidir, hərtərəflidir və indi dünyada Azərbaycan idman 
ölkəsi kimi tanınır. 
Əlbəttə, idmanın kütləviliyini təmin etmək, gənc, peşəkar 
kadrları hazırlamaq üçün belə imkanlar lazımdır. Bu kompleks ən 
yüksək dünya standartlarına cavab verir və burada idmanla məşğul 
olmaq üçün bütün şərait vardır, bir də ki, Xaçmaz şəhərinə yaraşıq 
verir. Keçən dəfə bu ətrafda olarkən gördüm ki, burada quruculuq 
işləri aparılır, parklar salınır. Xaçmaz indi parklar şəhəridir. Gözəl 
abidələr tikilir, bu gün biz Tarix-Diyarşünaslıq Muzeyinin açılışını 
qeyd etdik. Çox möhtəşəm binadır, memarlıq baxımından çox 
gözəldir və daxili tərtibatı da çox yaxşıdır. Deyə bilərəm ki, 
rayonlarımızda mövcud olan tarix-diyarşünaslıq muzeyləri 
arasında bunun xüsusi yeri var, bəlkə də ən böyüyüdür və ən 
gözəlidir desəm, səhv etmərəm. 
Bu gün sahibkarlığa dəstək üçün Regional İnkişaf Mərkəzi də 
açılır. Buna da böyük ehtiyac vardır. Təsadüfi deyil ki, bu mərkəz 
məhz Xaçmazda yaradılıb. Çünki Xaçmaz bu zonanın ən böyük 
rayonudur, böyük imkanları var, o cümlədən sahibkarlığın inkişafı 
üçün böyük imkanlar var və Regional İnkişaf Mərkəzi də bu 
zonada biznes imkanlarını artıracaqdır. Buna da böyük ehtiyac 
vardır. Çünki ölkə iqtisadiyyatı bundan sonra daha çox sahib-
karlığın fəaliyyətindən asılı olacaqdır. 
Dünən Nazirlər Kabinetinin növbəti toplantısında ilin     6 
ayının yekunlarına baxaraq bir daha gördük ki, Azərbaycan 
iqtisadiyyatı sürətlə inkişaf edir, qeyri-neft sektoru inkişaf edir, 
sahibkarlıq inkişaf edir və bölgələrin inkişafı da artıq reallıqdır. 
Biz bunu Xaçmazın timsalında görürük. Çünki əvvəlki dövrlərlə 
müqayisədə böyük inkişaf, böyük irəliləyiş var, sosial obyektlər 
tikilir. Keçən dəfə burada olarkən biz Mərkəzi Xəstəxananın 
təmirdən sonra açılışını qeyd etdik. 
Bundan əvvəlki dövrlərdə digər açılışlar olmuşdur. Ya-
dımdadır, ilk modul tipli elektrik stansiyasını biz Xaçmazda 
yaratdıq. Yəni infrastruktur layihələri icra edilir. İndi qaz-
laşdırma prosesi sürətlə gedir. Rayonun, demək olar ki, əksər 
məntəqələri qazlaşdırılıbdır. İçməli su layihəsinin icrasına 
 316 
başlanılmışdır. Artıq işlər gedir. Yəqin ki, gələn il, bəlkə də 
2015-ci ildə Xaçmazın içməli su problemi tamamilə həll 
olunacaqdır, 24 saat ərzində təmiz içməli su veriləcəkdir. 
İnfrastruktur layihələrinin icrası bütövlükdə ölkə qarşısında 
duran əsas vəzifələrdir. Hər rayon üzrə xüsusi proqramlar 
mövcuddur. Biz bütün işləri planlı şəkildə aparırıq. Regionların 
sosial-iqtisadi inkişafı Dövlət Proqramı çərçivəsində gözəl 
nəticələri də görürük. Nəticələr göz qabağındadır – tikilən 
binalar, salınan parklar, açılan yollar, çəkilən qaz, su xətləri. 
Azərbaycanın inkişafı bu istiqamətdə gedir. Şadam ki, Xaçmaz 
kimi böyük rayonda bu işlər yüksək səviyyədə aparılır. 
Gələcək illərdə görüləcək işlərlə bağlı bizim konkret 
fikirlərimiz vardır. Gələn ilin əvvəlində üçüncü regional inkişaf 
proqramı qəbul ediləcəkdir. Düzdür, 2 proqramın icrası 
nəticəsində bölgələrdə mövcud olan problemlərin böyük 
əksəriyyəti öz həllini tapmışdır. Xüsusilə infrastruktur la-
yihələri. Ancaq hələ görüləsi işlər çoxdur. 
Xüsusilə kənd yollarının tikintisi yəqin ki, növbəti 5 il üçün 
prioritet olacaqdır. Məktəb tikintisi sürətlə getmişdir. Ancaq 
hələ də qəzalı, yararsız vəziyyətdə olan məktəblər vardır. Bu 
məsələ də, əlbəttə ki, növbəti  5 ildə öz həllimi tam tapmalıdır. 
Tibb müəssisələrinin yaradılması, təmiri ilə bağlı əlavə tədbirlər 
görüləcəkdir. Yəni həyat yerində durmur. Biz bir çox məsələləri 
həll etdik. Ancaq hələ ki, həllini gözləyən məsələlər vardır. Biz 
bunları tədricən, ardıcıllıqla həll edəcəyik. Ölkəmizin dinamik 
inkişafını gələcəkdə də təmin edəcəyik. 
S a k i n l ə r: Çox sağ olun! 
N ə r i m a n  B a b a y e v (rayon sakini): Möhtərəm cənab 
Prezident, Xaçmaza xoş gəlmisiniz! Şadam ki, mənə ikinci 
dəfədir Sizin qarşınızda çıxış etmək nəsib olur. İlk dəfə 2005-ci 
ildə rayonumuzda idman məktəbinin açılışında çıxış etmişdim. 
O vaxt belə bir kompleksin tikintisi barədə arzumuzu Sizə 
çatdırdıq. Siz isə bu gün həmin arzularımızı gerçəkləşdirdiniz. 
Bu kompleks bütün xaçmazlılar üçün böyük bir hədiyyədir, 
olduqca əlamətdar bir hadisədir. Buna görə Sizə xaçmazlıların 
 317 
çox böyük təşəkkürünü və minnətdarlığını çatdırıram, cənab 
Prezident. Eşq olsun Sizə! 
Möhtərəm cənab Prezident, son 10 ildə Azərbaycan sürətlə 
inkişaf edərək dünyanın ən nüfuzlu ölkələrindən birinə 
çevrilmişdir. Azərbaycanın hərtərəfli inkişafını bütün dünya 
etiraf edir. Bu inkişaf idmandan da yan keçməmişdir. Ona görə 
də Azərbaycan bütün dünyada idman dövləti kimi tanınır. 
Azərbaycanın idman nailiyyətləri bütün dünyaya yaxşı bəllidir. 
Son günlər Rusiyanın Kazan şəhərində tələbələr arasında 
keçirilən 27-ci yay universiadasında idmançılarımızın uğurlu 
qələbəsi buna əyani sübutdur. 
Cənab Prezident, Siz respublikamızda idmanın kütləviliyini 
təmin edirsiniz. Bununla da ölkədə tam sağlam nəsil forma-
laşdırırsınız. İndi elə bir rayon, elə bir şəhərimiz yoxdur ki, orada 
olimpiya mərkəzi, yaxud idman kompleksi olmasın. Bu gün 
açılışını etdiyiniz möhtəşəm Xaçmaz Olimpiya İdman Kompleksi 
sayca 38-cidir. Ona görə biz bütün xalqımız adından Sizə böyük 
təşəkkür edirik. İndi biz səbirsizliklə 2015-ci ildə I Avropa 
oyunlarının Azərbaycanda keçirilməsini gözləyirik. Bu oyunların 
ölkəmizdə keçirilməsi Sizin əməyinizin nəticəsidir. Bu oyunlar 
ölkəmizin tarixində böyük hadisədir, böyük uğurdur. Bir daha Sizə 
minnətdarlığımızı bildiririk. Bu oyunların keçirilməsində 
Azərbaycan xalqı da öz sözünü deyəcəkdir. Mehriban xanım 
Əliyevanın bu oyunların təşkilati işlərini öz üzərinə götürdüyünə 
görə ölkəmizdə keçirilən mötəbər tədbirlər kimi, bu tədbirin də 
yüksək səviyyədə baş tutacağına heç bir şübhəmiz yoxdur. 
Xalqımız yaxşı bilir ki, ölkəmizdə keçirilən bütün mötəbər 
tədbirlər Azərbaycanımızın tanınmasına, mədəniyyətimizin 
təbliğinə xidmət edir. Buna görə Sizə və Mehriban xanıma öz 
dərin minnətdarlığımızı bildiririk. 
Cənab Prezident, Sizin regionlara səfəriniz hər bir Azər-
baycan ailəsində böyük bayram əhval-ruhiyyəsi yaradır. 
Şübhəsiz ki, bu əhval-ruhiyyə xalqımızın Sizə olan böyük 
məhəbbətindən irəli gəlir. Xaçmazlılar Sizin hər bir səfərinizi 
diqqətlə izləyir və bundan qürur duyur. Rayonumuza səfəriniz 
 318 
zamanı hər dəfə yeni tikililərin açılışını edirsiniz, rayonumuz 
daha da inkişaf edir. İndi rayonumuz gözəlləşir, cəlbedici, 
qonaq-qaralı olur. Rayonumuza il boyu gələn hər bir qonaq həm 
burada, həm bütün respublikada gedən yeniliklərə heyran olur. 
Mən şəhərimizi açıq səma altında yerləşən böyük bir muzeyə 
bənzədirəm. Burada xiyabanlar, parklar salınır, geniş küçələr, 
yollar göz oxşayır. Əlbəttə ki, bu, təkcə rayonun mərkəzi ilə 
kifayətlənmir, ən ucqar kəndlərimizdə belə, böyük inkişaf gedir. 
İnsanları narahat edən məsələlər öz həllini tapır. Xaçmazda 
yaşayıb-yaratmaq üçün hər bir şərait vardır. Xaçmazlılar bunu 
yaxşı görür və yüksək qiymətləndirirlər. Bunun üçün bir daha 
xaçmazlıların böyük minnətdarlığını Sizə çatdırıram, cənab 
Prezident. 
Möhtərəm cənab Prezident, Xaçmaz gəncləri və idmançıları 
Sizi əmin edirlər ki, bu möhtəşəm kompleksin yetirmələri onlara 
bəxş etdiyiniz imkanlardan səmərəli istifadə edərək, gələcəkdə öz 
böyük nailiyyətləri ilə bütün xalqımızı sevindirəcəklər. Mən 
idmançılarımız adından demək istəyirəm ki, bizim bütün 
qələbələrimiz, sabaha baxışımız, gələcəyə inamımız Sizinlə 
bağlıdır. Biz həmişə Sizin ətrafınızda, Sizə bağlı olacağıq, cənab 
Prezident. Sizə uzun ömür, cansağlığı, idmançı ruhu arzulayıram. 
Allah Sizə işlərinizdə uğurlar gətirsin! 
 
Quba–Xaçmaz Regional İnkişaf Mərkəzinin 
açılışı mərasimi 
 
Azərbaycan prezidenti İlham Əliyev iyulun 19-da Quba–
Xaçmaz Regional İnkişaf Mərkəzinin açılışında iştirak etmişdir. 
Dövlətimizin başçısı mərkəzin rəmzi açılışını bildirən lenti 
kəsdi. İqtisadi İnkişaf naziri Şahin Mustafayev prezident İlham 
Əliyevə məlumat verdi ki, mərkəzin tikintisi 2011-ci ildə 
başlanılmış, 2013-cü ilin iyulunda başa çatdırılmışdır. Mərkəz 
inzibati binadan, biznes-inkubatordan, sərgi, akt, konfrans və 
təlim zallarından, inzibati otaqlardan, yeməkxana və yardımçı 
tikililərdən ibarətdir. Mərkəzin qazanxana, nasosxana, trans-
formator stansiyası, su anbarları, dizel-generator binaları da 
 319 
vardır. Ümumi ərazisi 1,5 hektar olan mərkəzin həyətyanı sahə-
sində geniş yaşıllıq və abadlıq işləri görülmüşdür. 
Bildirildi ki, foyesində ümummilli lider Heydər Əliyevin büstü 
qoyulan mərkəzin sərgi zalında «Quba–Xaçmaz iqtisadi rayonu: 
uğurlu regional siyasətin  nəticələri» adlı sərgi yaradılıb. Sərgidə 
ulu öndər Heydər Əliyevin Quba–Xaçmaz iqtisadi rayonuna 
səfərlərini əks etdirən fotoguşə də vardır. Burada, həmçinin 
regionların  sosial-iqtisadi  inkişafı ilə bağlı dövlət proqramları 
çərçivəsində Quba–Xaçmaz iqtisadi rayonunda görülən işlər və 
əsas sosial-iqtisadi göstəricilər geniş əks olunub. 
Mərkəzdə rayonun sosial-iqtisadi inkişafı üçün regionun 
mövcud potensialından səmərəli istifadə etməklə, prioritet isti-
qamətlər üzrə təkliflər hazırlanacaqdır. Burada rayon üzrə 
biznesin inkişafı, sahibkarlıq subyektləri arasında əlaqələrin və 
işgüzar əməkdaşlığın gücləndirilməsi üçün müxtəlif tədbirlər də 
təşkil olunacaqdır. Yerli istehsal, habelə sənətkarlıq məhsullarının 
nümayişi, sərgiyə çıxarılması və satışı ilə bağlı sahibkarlıq 
subyektlərinə müxtəlif təşkilati-məsləhət xidmətlərinin göstərilməsi 
də nəzərdə tutulub. 
Qeyd olundu ki, mərkəzin ən mühüm istiqamətlərindən biri 
sahibkarlıq fəaliyyətinə başlayan gənclər və biznesini təkmilləş-
dirmək istəyən kiçik və orta sahibkarlar üçün davamlı maariflən-
dirmə işlərinin təşkili, konsaltinq və informasiya xidmətlərinin 
göstərilməsidir. 
Bildirildi ki, 2003–2012-ci illər ərzində bu iqtisadi rayon üzrə 
1091 müəssisə açılmış, 65 mindən çox yeni iş yeri yaradılmıdşır. 
Son 10 ildə iqtisadi rayonda 122 təhsil müəssisəsi tikilmiş,           
32 səhiyyə müəssisəsi inşa edilmişdir. Qarabağ müharibəsi əlilləri 
və şəhid ailələri üçün 33 yaşayış binası inşa edilmişdir. Bu illər 
ərzində turizm sahəsi də xeyli inkişaf etmişdir. Hazırda Quba–
Xaçmaz iqtisadi rayonunda 100-dən çox mehmanxana və bu tipli 
obyekt fəaliyyət göstərir. Son 10 ildə 14 gənclər evi və idman 
müəssisəsi tikilib istifadəyə verilmişdir. Ötən 10 ildə Quba–Xaç-
maz iqtisadi rayonunda yol və nəqliyyat infrastrukturu xeyli 
yaxşılaşdırılmışdır. 150 kilometr yeni yol çəkilmiş, 450 kilometr isə 
 320 
əsaslı təmir olunmuşdur. Kənd təsərrüfatı məhsulları istehsalında 
da artım müşahidə olunmuşdur. Meyvə 1,4, ət istehsalı 2, süd 
istehsalı 1,2, yumurta istehsalı isə 1,7 dəfə artmışdır. Azərbaycanın 
iqtisadi siyasətinin başlıca istiqamətlərindən biri məhz özəl 
sektorun hərtərəfli dəstəklənməsi, onun daha da genişlənməsi üçün 
əlverişli mühitin yaradılması, bu sahədə müxtəlif yardım və təşviq 
mexanizmlərinin tətbiq edilməsidir. Dövlət tərəfindən ayrılan 
kreditlər və Sahibkarlığa Kömək Milli Fondunun xətti ilə görülən 
işlər də özəl sektorun inkişafına çox böyük dəstəkdir. Son illər bu 
iqtisadi rayon üzrə 1321 sahibkara 109,7 milyon manat güzəştli 
kredit verilib. Bunun nəticəsində 8,4 min yeni iş yeri yaradılıb. 
Prezident İlham Əliyevə biznes-inkubator barədə də ətraflı 
məlumat verildi. Diqqətə çatdırıldı ki, əhalinin ərzaq məhsulları ilə 
etibarlı təminatına dair Dövlət Proqramına əsasən biznes-
inkubatorlar yaradılmışdır. Əsas məqsəd gənclər tərəfindən yeni 
biznes subyektlərinin qısa zamanda rəqabətqabiliyyətliliyinin və 
inkişafının təmin edilməsi, kiçik sahibkarlıq subyektlərinə olan 
dəstəyin nümayiş etdirilməsi vasitəsilə investisiya mühitinin daha 
da yaxşılaşdırılmasıdır. Bu proqram vasitəsilə gənc mütəxəs-
sislərin potensialından səmərəli  istifadə olunacaq, innovativ və 
perspektivli biznes sahələrinin inkişafı təmin ediləcəkdir. 
Vurğulandı ki, binanın 276 nəfərlik konfrans zalında müxtəlif 
tədbirlər keçirmək üçün hər cür şərait yaradılıb. Mərkəzin inzibati 
otaqları işçilərin rahat fəaliyyət göstərməsi üçün ən son 
avadanlıqlarla təchiz olunub. 
Biznes-inkubator bölməsi ilə tanış olan dövlətimizin başçısının 
diqqətinə çatdırıldı ki, layihədə iştirakçıların sayı 15 nəfərdir. 
Layihənin 24 ay ərzində həyata keçirilməsi planlaşdırılır. Bu 
müddətdə gənclər ilkin biznes vərdişlərinə yiyələnəcəklər. İnku-
bator bölməsində gənc sahibkarların fəaliyyəti üçün hər cür imkan 
yaradılıb. Mərkəzdə tədris otağı da fəaliyyət göstərəcəkdir. 
Görülən işlərdən razılığını bildirən prezident İlham Əliyev 
müvafiq tapşırıq və tövsiyələrini verdi. 
 
 
 321 
 
 
ŞABRAN RAYONUNA SƏFƏR 
 
19 iyul 2013-cü il  
 
Azərbaycan Respublikasının Prezidenti İlham Əliyev iyu-
lun 19-da Şabran rayonuna səfərə gəlmişdir. 
Dövlətimizin başçısı ulu öndər Heydər Əliyevin abidəsini 
ziyarət edərək önünə gül dəstəsi qoydu. 
Şabran Rayon İcra Hakimiyyətinin başçısı Novruz Novruzov 
abidə ətrafında görülən yenidənqurma, genişləndirmə və 
yaşıllaşdırma işləri barədə prezident İlham Əliyevə məlumat 
verdi. 
  
Şabran–Pirəbədil–Zeyvə avtomobil  
yolunun açılışı mərasimi 
 
Azərbaycan prezidenti İlham Əliyev iyulun 19-da Şab-
ran–Pirəbədil–Zeyvə avtomobil yolunun açılışında iştirak 
etmişdir.  
Dövlətimizin başçısı yolun rəmzi açılışını bildirən lenti 
kəsdi. Məlumat verildi ki, Şabran–Pirəbədil–Zeyvə yolunun 
əsaslı təmiri üçün Prezidentin ehtiyat fondundan 7,5 milyon 
manat vəsait ayrılıb. Layihənin ümumi smeta dəyəri 9,3 milyon 
manatdır. Uzunluğu 36 kilometr, eni isə 8-10 metr olan 
avtomobil yolunun əsaslı təmiri 2012-ci ilin iyulunda başla-
nılmış, 2013-cü ilin iyununda başa çatdırılmışdır. 
Azərbaycanda yol-nəqliyyat sisteminin təkmilləşdirilməsi, 
yeni körpülərin və yolayrıcılarının tikilməsi, magistral yolların 
salınması sosialyönümlü tədbirlər olmaqla yanaşı, ölkəmizin 
iqtisadi qüdrətinin nümayişi baxımından da mühüm əhəmiyyət 
kəsb edir. 
Qeyd olundu ki, Şabran–Pirəbədil–Zeyvə yolu 4 min sakinin 
yaşadığı 11 məntəqəni, o cümlədən Taxtalar, Qələgah, Dağ 
 322 
Bilici, Zöhramlı, Pirəbədil, Sumağova, Qorğan, Kilvar, Zeyvə, 
Mumlu və Sumağova–Qazma kəndlərini əhatə edir. Yol boyunca 
25 su keçidi inşa olunmuşdur. Burada 14 metr uzunluğunda 
körpü də salınmışdır.  
Yeni yolla tanış olan prezident İlham Əliyev müvafiq tapşırıq 
və tövsiyələrini verdi.   
  
Vəlvələçay–Taxtakörpü anbarının 
su ilə doldurulmağa başlanması mərasimi 
 
İyulun 19-da Şabrana səfəri çərçivəsində Azərbaycan 
Respublikasının Prezidenti İlham Əliyev Vəlvələçay–Taxta-
körpü kanalının istifadəyə verilməsi və Taxtakörpü anbarının su 
ilə doldurulmağa başlanması mərasimində iştirak etmişdir. 
Layihənin sifarişçisi «Meliorasiya və Su Təsərrüfatı» Açıq 
Səhmdar Cəmiyyətinin sədri Əhməd Əhmədzadə və layihəni 
həyata keçirən Avropa–Asiya İnşaat Korporasiyası «Evraskon» 
ASC-nin Direktorlar Şurasının sədri Əfəndi İsmiyev 
dövlətimizin başçısına Taxtakörpü Su Anbarı, Vəlvələçay–Tax-
takörpü və Taxtakörpü–Ceyranbatan kanallarının inşasının 
gedişi barədə məlumat verdilər. 
Bildirildi ki, uzunluğu 34 kilometrdən çox olan Vəlvələçay–
Taxtakörpü kanalı vasitəsilə su Samur–Abşeron kanalının  50-ci 
kilometrindən götürülərək öz axını ilə Taxtakörpü anbarına 
veriləcəkdir. Bu məqsədlə 27 kilometrdən çox uzunluqda beton 
üzlüklü açıq kanal, onun üzərində baş qurğu, 2 min 547 metrlik 
3 polad və 577 metrlik 2 dəmir-beton düker, 3 min 572 metr 
uzunluğunda tunel, 14 körpü, 28 selötürücü və 1 sutullayıcı 
qurğu tikilmişdir. Kanalın İslam İnkişaf Bankının vəsaiti he-
sabına maliyyələşdirilən 10,7 kilometr uzunluğunda birinci his-
səsinin inşası 2011-ci ildə başa çatdırılmış və prezident İlham 
Əliyev açılış mərasimində iştirak etmişdir. Kanalın Dövlət Neft 
Fondunun vəsaiti hesabına inşa edilən 23,54 kilometr uzunlu-
ğunda ikinci hissəsinin və onun sutullayıcı qurğusunun tikintisi 
 323 
də artıq başa çatdırılıb. Bu da Samur çayından götürülən suyun 
Taxtakörpü anbarında toplanmasına imkan verir. 
Bildirildi ki, Vəlvələçay–Taxtakörpü kanalının tikintisinin 
yekunlaşdırılması Şabran rayonunda 9 min 250 hektar və Quba 
rayonunda 918 hektar mövcud suvarılan torpaqların suvarma 
suyu ilə təchizatının yaxşılaşdırılmasına, həmçinin Şabran 
rayonunda 8 min 866 hektar yeni suvarılacaq sahələrin 
istifadəyə verilməsi hesabına suvarılan torpaq sahələrinin 
artırılmasına imkan yaradır. Dövlətimizin başçısının iştirakı ilə 
2007-ci ilin payızında təməli qoyulan Taxtakörpü su anbarının 
gölünün sahəsi 8,7 kvadratkilometr, ümumi su tutumu 268,4 
milyon kubmetr və faydalı həcmi 238,4 milyon kubmetrdir. 
Bənddə qapısız sutullayıcı və suqəbuledici qurğular, enerji 
tuneli, su-elektrik stansiyasının binası və ümumi gücü 25 meqavat 
təşkil edəcək 3 turbinin quraşdırılması nəzərdə tutulub. 
Qeyd edildi ki, indiyə qədər su anbarı bəndinin gövdəsində 
tələb olunan 23,48 milyon kubmetr torpaq işlərindən 23,26 mil-
yon kubmetri yerinə yetirilmiş və onun üzərindəki qurğularda, 
eləcə də su-elektrik stansiyasında son tamamlama işləri həyata 
keçirilir. Su anbarının su-elektrik stansiyası ilə birlikdə tikintisi 
2013-cü ilin sentyabr ayında başa çatdırılacaqdır. 
Dövlətimizin başçısına Taxtakörpü–Ceyranbatan kanalının 
tikintisinin gedişi barədə də məlumat verildi. Diqqətə çatdırıldı 
ki, bu hidrotexniki qurğunun inşasında məqsəd Samur–Abşeron 
kanalı üzərində nasos stansiyalarını ləğv etməklə, saniyədə 40 
kubmetr suyu öz axını ilə Ceyranbatan su anbarına 
çatdırmaqdır. Kanalda 9 düker, 2 akveduk, 1 tunel, 50 körpü, 
231 selötürücü, 1 sutullayıcı qurğu inşa ediləcəkdir. Həmin 
hidrotexniki qurğunun da tikintisinin 2013-cü ilin sentyabrında 
başa çatdırılması nəzərdə tutulmuşdur. 
Vurğulandı ki, ümumilikdə Samur–Abşeron suvarma sis-
teminin yenidən qurulması layihəsinin həyata keçirilməsi ilə 
Bakı, Sumqayıt şəhərləri və Abşeron yarımadasının suya olan 
tələbatını yaxşılaşdırmaqla, saniyədə 18 kubmetr su veriləcək, 
eləcə də respublikanın şimal zonasında ekoloji tarazlıq təmin 
 324 
olunacaqdır. Bundan başqa, bu mükəmməl layihə ölkənin şimal 
bölgəsi rayonlarında 150 min hektar sahədə torpaqların su 
təminatının yaxşılaşdırılmasına və 30 min hektara qədər yeni 
suvarılacaq sahələrin əkin dövriyyəsinə verilməsinə imkan 
yaradacaqdır. 
Prezident İlham Əliyev düyməni basdı. Vəlvələçay–Taxta-
körpü kanalı ilə Taxtakörpü anbarına suyun verilməsi başlandı. 
Dövlətimizin başçısı «onlayn» rejimdə Vəlvələçay–Taxta-
körpü kanalı ilə Taxtakörpü anbarına suyun verilməsini və 
Taxtakörpü anbarının bəndində son tamamlama işlərinin ge-
dişini izlədi. 
Prezident İlham Əliyev bu nəhəng layihənin icrasının uğurla 
tamamlanması üçün tapşırıq və tövsiyələrini verdi. 
 
    Bayraq Meydanında yaradılan şəraitlə tanışlıq   
 
Azərbaycan prezidenti İlham Əliyev iyulun 19-da Şab-
randakı Bayraq Meydanında yaradılan şəraitlə tanış olmuşdur.  
Azərbaycanın əksər bölgələrində olduğu kimi, Şabranda da 
yeni yaradılmış Bayraq Meydanı və burada ucaldılan Dövlət 
bayrağı möhtəşəmliyi ilə diqqəti cəlb edir. Bu Bayraq Meydanı 
da ölkəmizdə dövlət atributlarına hörmət və ehtiramın ən 
yüksək səviyyədə olmasının daha bir əyani sübutudur. Şab-
randakı Bayraq Meydanı da bu baxımdan mühüm əhəmiyyət 
kəsb edir. 
Bildirildi ki, bayraq dirəyinin hündürlüyü 26 metrdir. Mey-
dan Şabranın giriş hissəsində yerləşir. Ərazidə geniş abadlıq 
işləri aparılmış, yaşıllıq salınmışdır. Əhalinin istirahəti üçün 
hər cür şəraitin yaradıldığı meydanda müasir işıqlandırma 
sistemi quraşdırılmışdır. 
Diqqətə çatdırıldı ki, meydan inşa olunarkən burada Azər-
baycan memarlıq məktəbinin elementlərindən geniş istifadə 
edilmişdir. Bayraq Meydanındakı binada Azərbaycanın dövlət 
atributları, Şabran rayonunun emblemi və qədim xəritəsi, 
üçüncü mərtəbədə bölgənin xalçaçılıq sənətinin tarixi ilə bağlı 
 325 
ekspozisiya, dördüncü mərtəbədə «Xınayaxdı» folklor xalq 
kollektivinin dekorativ xalq tətbiqi sənəti nümunələri, beşinci 
mərtəbədə rayonun həvəskar rəssamlarının yağlı boya ilə 
çəkilmiş əsərləri nümayiş etdirilir. 
Dövlətimizin başçısına görüləcək növbəti işlər barədə 
məlumat verildi. 
 
Yeni Azərbaycan Partiyası Şabran rayon təşkilatının  
inzibati binasının açılışı mərasimi 
 
Azərbaycan prezidenti İlham Əliyev iyulun 19-da Yeni 
Azərbaycan Partiyası Şabran rayon təşkilatının inzibati 
binasının açılışında iştirak etmişdir. 
Dövlətimizin başçısı binanın rəmzi açılışını bildirən lenti 
kəsdi. Prezident İlham Əliyevə məlumat verildi ki, binanın 
tikintisinə 2011-ci ilin dekabrında başlanılmış və inşaat işləri 
2013-cü ilin iyulunda yekunlaşdırılmışdır. Binanın ətrafında 
əsaslı abadlıq işləri aparılmış və yaşıllıqlar salınmışdır. 
Ümumi sahəsi 735 kvadratmetr olan ikimərtəbəli binanın 
girişində ulu öndər Heydər Əliyevin büstü qoyulub. Buradakı 
fotostendlərdə ümummilli liderin və prezident İlham Əliyevin 
ölkəmizin ictimai-siyasi həyatında, o cümlədən partiyanın 
fəaliyyəti ilə bağlı gördükləri işlər öz əksini tapıb. Binadakı 
otaqlarda səmərəli fəaliyyət üçün hər cür şərait yaradılıb. 
Qeyd olundu ki, binada informasiya-kommunikasiya texno-
logiyalarının tətbiqi xüsusi diqqətdə saxlanılmış, bütün otaqlar 
lazımi avadanlıqla təchiz edilmişdir. Müasir havalandırma 
sisteminin quraşdırıldığı binada 90 nəfərlik konfrans salonu da 
vardır. 
İnzibati binada yaradılan iş şəraiti ilə tanış olan prezident 
İlham Əliyev buradan şəhərin mənzərəsini seyr etdi, rayon 
mərkəzinin genişləndirilməsinə dair tapşırıqlarını verdi. 
 
 
 
 326 
 
 
 
 
 
ŞABRAN RAYON İCTİMAİYYƏTİNİN  
NÜMAYƏNDƏLƏRİ İLƏ GÖRÜŞ  
 
19 iyul 2013-cü il  
 
Sizi bu gözəl hadisə münasibətilə ürəkdən təbrik edirəm. 
Doğrudan da böyük hadisədir, tarixi hadisədir. Şabran şəhərinə 
suyun verilməsini qeyd edirik və bir daha demək istəyirəm ki, 
bu hadisə böyük əhəmiyyətə malikdir. Çünki içməli su insan 
üçün, insanın sağlamlığı üçün ən vacib amildir. Mən şadam ki, 
indi Azərbaycanın bütün bölgələrində içməli su və kanalizasiya 
layihələri icra edilir. Bəzi yerlərdə bu layihələr artıq başa çatıb, 
bəzi yerlərdə hələ ki, icra edilir və yaxın 2-3 il ərzində 
ölkəmizin hər bir şəhərində təmiz içməli su layihələri istismara 
veriləcəkdir. 
Bu, tarixi layihədir, tarixi əhəmiyyətə malikdir. Çünki əsrlər 
boyu su problemi bizim insanları incidirdi, su qıtlığı yaşanırdı. 
Müxtəlif dövrlərdə layihələr icra edilmişdir. Ancaq sonra bu 
layihələrin imkanları tələbatımızı ödəmirdi. Çünki ölkə inkişaf 
edir, əhali artır. İndi artıq Azərbaycanın  9 milyon 400 min 
əhalisi vardır və tələbat artdıqca, əlbəttə ki, biz yeni layihələrin 
icrasına da başlamalıyıq və bunu edirik. Bu proses Bakı 
şəhərində, böyük şəhərlərdə çox geniş vüsət almışdır. Hər bir 
şəhərdə içməli su-kanalizasiya layihələri icra edilir. 
İnsanların sağlamlığı ən başlıca vəzifədir. Sağlamlığı təmin 
etmək üçün müxtəlif kompleks tədbirlər görülür. İlk növbədə, 
içməli su təminatına diqqət yetirilir. Özü də bu içməli su 
Ümumdünya Səhiyyə Təşkilatının standartlarına uyğundur, yəni 
təmizdir, keyfiyyətlidir. Tibbi xidmət, əlbəttə ki, çox vacibdir 
və bu məsələ də öz həllini tapır. Ekoloji tədbirlər, idman, digər 
 327 
amillər. Ancaq onların içində içməli su birinci yerdədir. Biz bu 
layihənin səmərəsini görəcəyik, gələcək nəsillər də görəcəkdir. 
Mən çox şadam ki, Şabranda artıq bu layihə tamamilə hazırdır, 
içməli su və kanalizasiya layihələri istifadəyə verilir. Əlbəttə ki, 
bu kimi layihələr ölkəmizin imkanlarını göstərir. Müstəqil 
Azərbaycan dövləti bu layihələri icra etməyə qadirdir. Biz 20 
ildən bir qədər çox müstəqilik. Müstəqilliyin bəhrələrini hər bir 
Azərbaycan vətəndaşı görür. Bizim taleyimiz öz əlimizdədir və 
ölkəmiz, xalqımız üçün nə lazımdırsa, biz onu edirik və 
edəcəyik. 
Şabran rayonunda digər böyük layihələr icra edilir. Deyə 
bilərəm ki, ölkə miqyasında və qeyri-neft sektorunda ən iri 
layihələrdən biri olan Taxtakörpü Su Anbarı layihəsi icra edilir. 
Bu gün biz Vəlvələçay–Taxtakörpü su kanalının açılışını qeyd 
etdik. Artıq Taxtakörpü gölünə suyun doldurulması 
başlanmışdır. Bu da ölkə miqyasında nəhəng layihədir, 180 min 
hektar sahəni əhatə edəcəkdir. 180 min hektarda suvarma 
yüksək səviyyədə təşkil ediləcək, 30 min hektar sahəyə isə 
yenidən su veriləcəkdir. Yəni bu, kənd təsərrüfatının inkişafına, 
fermerlik fəaliyyətinə təkan verəcək, nəticədə ölkənin qeyri-neft 
sektoru inkişaf edəcəkdir. Bizim daxili tələbatımızı öz hesabımıza 
təminetmə prinsipi təmin ediləcəkdir. Yəni bütün bunlar bir-biri ilə 
bağlı olan məsələlərdir. Taxtakörpü Su Anbarı, su-elektrik 
stansiyası, kanallar nəhəng infrastruktur layihələridir. Ancaq güclü 
dövlətlər belə layihələri icra edə bilər. Azərbaycanda nəhəng 
layihələr icra edilir. Bu bir tərəfdən, ölkəmizin gücünü göstərir, 
digər tərəfdən, dövlət siyasətini əks etdirir. Çünki bu layihələr 
insanların rahat yaşaması üçün icra edilir. Bu elə layihələrdir ki, 
buraya qoyulan vəsait dövlətə birbaşa qayıdan vəsait deyildir. Bu 
yalnız insanlara şərait yaratmaq, xidmət göstərmək və biznes 
imkanlarını genişləndirmək üçün nəzərdə tutulmuşdur. Yaxın 
aylarda Taxtakörpü gölündə suyun səviyyəsi tamamilə təmin 
ediləcəkdir və bu nəhəng layihə istismara veriləcəkdir. Bu 
layihə onilliklər, yüzilliklər bundan sonra da bizə xidmət 
edəcəkdir. 
 328 
Bu gün səhər biz kənd yolunun istismara verilməsini də qeyd 
etdik. Bu da çox vacib layihədir. İndi Zeyvə kəndinə qədər uzanan 
yol müasir standartlara cavab verir və bu da bizim niyyətimizi 
göstərir. Kənd yollarının tikintisi ölkəmizdə, o cümlədən Şabran 
rayonunda geniş vüsət almışdır. Kəndlərdə yaşayan insanlar da 
normal imkanlardan istifadə etməlidirlər. Kənd yolları vacib 
məsələdir, insanların rahatlığı, hər bir rayonun inkişafı üçündür. 
Bax, bir gündə Şabranda qeyd olunan hadisələr onu göstərir 
ki, ölkəmiz nə qədər hərtərəfli inkişaf edir. Həm sosial 
layihələr, infrastruktur layihələri icra edilir, həm də şəhər 
abadlaşır, yeni parklar salınır. Mən buna çox sevinirəm, bunu 
təqdir edirəm. Hər bir yerdə, hər bir şəhərdə ictimai yerlər 
yaradılmalıdır – parklar, bağçalar, xiyabanlar ki, ictimaiyyət 
onlardan istifadə etsin və Şabranda da bu işlər gedir. Burada 
gələcəkdə Diyarşünaslıq Muzeyinin tikintisinə böyük ehtiyac 
vardır. Çünki Şabran qədim yaşayış yeridir, burada arxeoloji 
qazıntılar da aparılıb və aparılır. Çox qədim tarixə malik olan 
bir diyardır və mütləq müasir Diyarşünaslıq Muzeyi də 
yaradılmalıdır, bu gün müvafiq göstərişlər verilmişdir. 
Bu gün sizinlə bərabər bu gözəl hadisəni qeyd edirik və bu 
hadisə münasibətilə sizi təbrik edirəm. 
A ğ a ş i r i n  B a ğ ı r o v (rayon sakini): Möhtərəm cənab 
Prezident! Şabrana xoş gəlmisiniz! Biz Sizi rayonumuzun 
camaatı adından səmimi-qəlbdən təbrik edirik və salamlayırıq. 
Cənab Prezident, bu gün rayonumuzun həyatında olduqca 
əlamətdar günlərdən biridir. Bu müqəddəs Ramazan günlərində 
Siz bizim camaata içməli su, şəfalı su verirsiniz. Su isə həyat və 
sağlamlıq deməkdir. 
Biz televiziyadan izləyirik. Siz mütəmadi olaraq bölgələrdə, 
rayonlarda içməli su layihələrinin açılışlarında iştirak edirsiniz. 
Vaxtınızın çox məhdud olmasına baxmayaraq, şəxsən özünüz 
bu açılışlarda iştirak edirsiniz. Xalqın sevincli, şad saatlarında 
onlarla birlikdə olursunuz. Bununla Siz xalqa çox doğma 
olursunuz. Bu işinizlə, cənab Prezident, Siz mehribanlığınızı 
büruzə verirsiniz. 
 329 
Bu yaxınlarda Ağstafa şəhərində içməli su xəttinin açılışında 
iştirak edirdiniz. İnanın, möhtərəm Prezident, insanların gözün-
də, mimikasında o xoşbəxtliyi, o məmnunluğu görməmək 
mümkün deyildi. Siz o insanları məmnun etdiniz. Bu 
xoşbəxtliyi bu gün bizə bəxş edirsiniz. Yüksək diqqət və 
qayğınız nəticəsində şəhərimizin 26 min nəfərlik əhalisi daimi 
içməli su ilə təmin olunur. Bu həm də şəhərimizin içməli su, 
kanalizasiya probleminin növbəti 50 il müddətində təminatı 
deməkdir. Buna görə Sizə rayonumuzun sakinləri adından dərin 
minnətdarlığımızı, təşəkkürümüzü bildirirəm. 
Möhtərəm cənab Prezident, ölkəmizin hər bir bölgəsində 
olduğu kimi, bu gün bizim rayonumuz da inkişaf edir, böyüyür, 
gözəlləşir. Qədim Şabranımız bu gün müasirləşir, yeniləşir, 
yeni-yeni park və xiyabanlar açılır, yeni müəssisələr istifadəyə 
verilir, təhsil, səhiyyə, mədəniyyət ocaqları üçün yeni binalar 
tikilir. Ən ucqar dağ kəndlərimizə yollar çəkilir. Son 10 ildə 
ölkəmizdə baş verən müsbət dəyişikliklər hamımızın ürəyində 
böyük iftixar hissi yaradır. Azərbaycanın dünyada qüdrəti artır. 
Elə bu yaxınlarda Bakıda keçirilən paradda Siz Azərbaycanın 
hərbi, iqtisadi gücünü bir daha dünyaya nümayiş etdirdiniz, 
cənab Prezident! 
Bu bizim qəlbimizdə böyük fəxarət doğurur. Biz bugünkü 
firavan günümüzü, sabahkı xoşbəxt gələcəyimizi görüb 
sevinirik, cənab Prezident! 
Sizin nəcib əməlləriniz, fəaliyyətiniz barədə hər yerdə 
danışılır, övladlarımızın dilindən düşmür, bizi qəlbən sevindirir. 
Bilirsiniz ki, biz ziyalılar həmişə Sizinlə olmuşuq, açığını 
deyirəm, bu, sirr deyil, növbəti seçkilərdə də Sizinlə olacağıq, 
Sizə səs verəcəyik, Sizi seçəcəyik. 
Çünki biz bugünkü firavan həyatımızın, xoşbəxt gələcəyi-
mizin davamını görmək istəyirik. Buna isə yalnız Siz qadirsiniz, 
möhtərəm cənab Prezident! Sizə inanırıq, Sizə güvənirik, 
Sizdən ilham alırıq. Allah Sizi qorusun! 
 
 330 
* * * 
 
Sonra Azərbaycan prezidenti videoçarx və stendlər vasitəsilə 
milli su təchizatı və kanalizasiya xidmətləri üzrə ikinci layihə 
çərçivəsində Şabranda həyata keçirilən tədbirlərlə tanış oldu. 
«Meliorasiya və Su Təsərrüfatı» Açıq Səhmdar Cəmiyyətinin 
sədri Əhməd Əhmədzadə dövlətimizin başçısına məlumat verdi ki, 
Şabran rayon mərkəzinin əhalisini içməli su ilə təmin etmək üçün 
layihəyə əsasən su mənbəyi kimi, ikinci Bakı su kəməri nəzərdə 
tutulmuşdur. Bu məqsədlə 134 min 800 metrlik su xəttinin və 122 
min 700 metr kanalizasiya xəttinin çəkilməsi, 100 kubmetrlik 
sutəmizləyici qurğunun nasos stansiyası ilə birlikdə tikintisi, 2 min 
kubmetrlik su anbarının nasos stansiyası ilə birlikdə inşası, 700 
kubmetrlik və 1000 kubmetr həcmində su anbarlarının, həmçinin 
çirkab su nasos stansiyası və gücü 29 min əhali ekvivalenti olan 
çirkab sutəmizləyici qurğunun inşası planlaşdırılır. 
Bildirildi ki, 2010-cu ilin dekabrında Fransanın «SADE» və 
ölkəmizin «RAMKO» şirkətləri ilə bağlanan müqavilə əsasında 
Şabran rayon mərkəzinin su təchizatı və kanalizasiya şəbəkələrinin 
bərpası və tikintisinə başlanılmışdır. İndiyədək 145 min 879 metr 
su, 129 min 356 poqonometr kanalizasiya xətti çəkilmiş, 5 min 766 
ev kanalizasiya xəttinə birləşdirilmişdir. 
Diqqətə çatdırıldı ki, suyun şəhər əhalisinə verilməsi üçün    
100 kubmetrlik tənzimləyici anbarın, həcmi 700, 1000 və 2000 kub-
metr olan su anbarlarının və çirkab su nasos stansiyasının tikintisi 
üzrə işlər artıq tam başa çatıb. Gücü 29 min əhali ekvivalenti olan 
çirkab sutəmizləyici qurğunun daha müasiri ilə əvəz olunması 
üçün layihədə dəyişiklik edilib. Qurğunun tikintisi davam etdirilir. 
Layihənin həyata keçirilməsi ilə Şabran şəhərinə gün ərzində 
adambaşına 180 litr su verilməklə, əhalini 24 saat ərzində daimi 
içməli su ilə təmin etmək mümkün olacaqdır. 
Prezident İlham Əliyev yeni xətlə rayon mərkəzinə içməli suyun 
verilməsini bildirən düyməni basdı. 
 
 331 
* * * 
 
Mərasimdən sonra prezident İlham Əliyev Qurtuluş parkı ilə 
tanış oldu. 1 hektar ərazidə orijinal layihə əsasında salınan park 
əhalinin ən çox üz tutacağı istirahət mərkəzlərindən biri olacaqdır. 
Burada quraşdırılan fəvvarə də orijinal layihəsi ilə fərqlənir. 
Əsaslı abadlıq və yaşıllaşdırma işləri aparılmış parkda əhalinin 
yaşa görə bütün təbəqələrinin mənalı istirahəti üçün hər cür şərait 
yaradılıb. Parkın işıqlandırma sistemi də orijinallığı ilə seçilir. 
 
 
 332 
 
 
 
RAMAZAN AYI MÜNASİBƏTİLƏ MÜSƏLMAN 
ÖLKƏLƏRİNİN AZƏRBAYCANDAKI SƏFİRLƏRİ 
VƏ DİPLOMATİK NÜMAYƏNDƏLİKLƏRİNİN 
RƏHBƏRLƏRİ  
İLƏ GÖRÜŞ  
 
Prezident sarayı  
 
20 iyul 2013-cü il 
 
Azərbaycan Respublikasının Prezidenti İlham Əliyev 
iyulun 20-də Ramazan ayı münasibətilə müsəlman ölkələrinin 
Azərbaycandakı səfirlərini və diplomatik nümayəndəliklərinin 
rəhbərlərini qəbul etmişdir. 
İ l h a m  Ə l i y e v: Müqəddəs Ramazan ayında bizim 
görüşlərimiz gözəl ənənəyə çevrilib. Mən sizi görməyimə çox 
şadam. Keçən ilin avqust ayında da görüşmüşdük, il ərzində 
müxtəlif tədbirlərdə də bir yerdə oluruq. Mən çox şadam ki, 
müsəlman ölkələrinin səfirləri bizim mərasimlərimizdə fəal 
iştirak edirlər. Xüsusilə də qədim məscidlərimizin təmirdən 
sonra açılışlarında iştirak edirlər. Bibiheybət, Təzəpir, Əjdərbəy 
məscidlərinin açılışlarında bərabər idik. Bu ilin may ayında 
Azərbaycanın və müsəlman aləminin ən qədim məscidlərindən 
biri olan Şamaxı Cümə məscidinin əsaslı təmirdən sonra 
açılışında da biz bərabər idik. 
Bu məsələlər bizi daha da birləşdirir və islam aləmində 
qarşılıqlı anlaşmanı gücləndirir. Təmsil etdiyiniz ölkələrlə 
Azərbaycanın çox sıx əlaqələri vardır. Ölkələrimiz dost, qardaş 
ölkələrdir. Mən çox şadam ki, müsəlman ölkələrinin 
səfirliklərinin sayı Azərbaycanda artır. Biz də öz növbəmizdə 
diplomatik nümayəndəliklərimizi müsəlman ölkələrində 
artırırıq. Siyasi əlaqələr çox yüksək səviyyədədir. İqtisadi 
 333 
sahədə də inkişaf vardır. Hesab edirəm ki, gələcək illərdə iqtisadi 
sahədə əməkdaşlığa daha da böyük diqqət verilməlidir. 
Ölkələrimiz beynəlxalq təşkilatlarda da uğurla fəaliyyət göstərirlər, 
bir-birinə dəstək olurlar, Birləşmiş Millətlər Təşkilatı çərçivəsində 
bir-birini daim dəstəkləyirlər. 2 il əvvəl Azərbaycanın BMT 
Təhlükəsizlik Şurasına üzv seçilməsində  müsəlman ölkələrinin 
səyi çox əhəmiyyətli idi. Biz bu dəstəyə görə minnətdarıq. 
Ermənistan–Azərbaycan, Dağlıq Qarabağ münaqişəsinin 
həllində də biz daim müsəlman ölkələrinin dəstəyini hiss edirik. 
Xocalı soyqırımını soyqırımı kimi tanıyan ölkələrin sayı 
artmaqdadır. Xocalı soyqırımını tanıyan ilk  müsəlman ölkəsi 
Pakistan olmuşdur. Bildiyiniz kimi, uzun illərdir Azərbaycan 
erməni işğalından əziyyət çəkir. Dağlıq Qarabağda və ətraf 
rayonlarda azərbaycanlılara qarşı etnik təmizləmə siyasəti 
aparılmışdır. Bu işğal nəticəsində 1 milyondan artıq azərbaycanlı 
qaçqın, köçkün vəziyyətinə düşmüşdür. İşğal edilmiş torpaqlarda 
hər şey dağıdılıbdır. ATƏT-in faktaraşdırıcı missiyası işğal edilmiş 
ərazilərə 2  dəfə baş çəkibdir. Qeyd edib ki, hər şey dağıdılıb. 
Bütün binalar, ictimai obyektlər, tarixi abidələr, qəbirlər, məscidlər 
– hər şey ermənilər tərəfindən dağıdılıb. Münaqişənin həlli üçün 
beynəlxalq hüquq normaları vardır. BMT Təhlükəsizlik Şurasının 
4 qətnaməsi vardır və bu qətnamələr qeyd-şərtsiz icra edilməlidir. 
Bir daha demək istəyirəm ki, bizim mövqemizə verdiyiniz dəstəyə 
görə sizə minnətdaram. 
Azərbaycan islam həmrəyliyinin gücləndirilməsi işinə də öz 
töhfəsini verir və gələcəkdə bunu davam edəcəkdir. Son illər 
ərzində İslam Əməkdaşlıq Təşkilatı çərçivəsində Azərbaycanda 
nazirlər səviyyəsində 5 konfrans keçirilmişdir. Bu yaxınlarda 
Bakıda Fələstinə yardım məqsədi ilə donor konfransı keçirilmişdir. 
Biz bu sahədəki səylərimizi bundan sonra da davam etdirəcəyik. 
İslam Əməkdaşlıq Təşkilatının Azərbaycana verdiyi dəstək, 
Azərbaycanda görülmüş işlərə verdiyi qiymət bizi sevindirir və 
ruhlandırır. Azərbaycan gənc müstəqil ölkə olmasına baxmayaraq, 
islam həmrəyliyi məsələlərində çox fəaldır. Biz bundan sonra da 
çalışacağıq ki, islam aləmində birliyi daha da möhkəmləndirək. 
 334 
Buna böyük ehtiyac var, çünki bizim gücümüz birliyimizdədir. Biz 
daim bütün məsələlərdə bir-birimizə dəstək verməliyik. 
Biz çalışırıq ki, dünyada mədəniyyətlərarası məsələlərdə də 
müsbətə doğru irəliləyiş olsun. Bildiyiniz kimi, Azərbaycanda bu 
istiqamətdə işlər məqsədyönlü şəkildə aparılır. Artıq 5 ildir ki, 
Bakı prosesi davam edir. Bu proses  2008-ci ildə başlayıb.    O vaxt 
biz Avropa Şurasına üzv ölkələrin nazirlərinin toplantısına müsəlman 
ölkələrinin nazirlərini dəvət etmişdik. Beləliklə, ilk dəfə olaraq İslam 
Əməkdaşlıq Təşkilatını və Avropa Şurasını təmsil edən nazirlər bir 
araya gəlmişlər. Sonra 2009-cu ildə İslam Əməkdaşlıq Təşkilatının 
xətti ilə burada keçirilən konfransa biz Avropa Şurasına üzv ölkələrin 
nazirlərini dəvət etdik. Bildiyiniz kimi, son illər Bakıda 2 dəfə 
Beynəlxalq Mədəniyyətlərarası Dialoq Forumu keçirilib. Hesab edirik 
ki, belə tədbirlərin keçirilməsində böyük fayda və böyük ehtiyac var. 
Bizə görə müxtəlif dinlərə mənsub olan xalqlar, millətlər sülh, 
əməkdaşlıq şəraitində yaşaya bilərlər və yaşamalıdırlar da. XXI əsrdə 
ayrı-seçkiliyə, diskriminasiyaya yol vermək olmaz. Bəzi ölkələrdə 
islamofobiya meyillərinin gücləndirilməsi bizi haqlı olaraq narahat 
edir və hiddətləndirir. Bu meyillərə qarşı biz birgə mövqe ortaya 
qoymalıyıq və səylərimizi daha da birləşdirməliyik. İslam dininin 
sülhsevər, mərhəmətli din olduğunu dünyada təbliğ etməliyik. Bu 
məqsədlə Azərbaycan müxtəlif beynəlxalq tədbirlər də həyata keçirir. 
Keçən il dünyanın ən məşhur muzeyi olan Luvr Muzeyində «İslam 
mədəniyyəti» bölməsi açılmışdır. Biz fərəh hissi ilə deyə bilərik ki, 
Azərbaycan bu bölmənin yaradılmasına öz töhfəsini vermişdir. 
Azərbaycan ilk müsəlman ölkəsidir ki, Vatikanda sərgi 
keçirmişdir. Biz bu istiqamətdə səylərimizi daha da sıx 
birləşdirməliyik və birgə fəaliyyət göstərməliyik. Öz tariximizi, 
dinimizi, adət-ənənələrimizi olduğu kimi dünyaya daha dolğun 
şəkildə təqdim etməliyik. 
Əziz dostlar, mən bir daha sizi bu gözəl gündə salamlayıram. 
Xahiş edirəm ki, Ramazan ayında mənim səmimi salamlarımı 
təmsil etdiyiniz ölkələrin dövlət və hökumət başçılarına 
çatdırasınız. 
 335 
H ə s ə n  H a m i (Mərakeş Krallığının Azərbaycandakı 
səfiri):  Zati-aliləri cənab İlham Əliyev! Bizi – islam ölkələrinin 
Azərbaycanda akkreditə olunmuş səfirlərini və müvəqqəti işlər 
vəkillərini qəbul etməyinizdən şərəf duyuruq. Biz Ramazan ayı, 
həmçinin qarşıdan gələn fitrə bayramı münasibətilə Sizə ən xoş 
arzularımızı çatdırmaq istərdik. Allah Sizi, ailənizi və qardaş 
Azərbaycan xalqını qorusun. 
Biz ölkələrimizi Azərbaycanda təmsil edirik, biz, diplomatik 
elçilər Sizin gözəl ölkənizdə müxtəlif sahələrdə çox böyük 
inkişafın şahidi olmağımızdan məmnunluq hissi keçiririk. 
Ölkənizin iqtisadiyyatı inkişaf edir. Azərbaycan davamlı artım 
tempinə malikdir, bu gün dünyanın ən sürətlə inkişaf edən ölkələri 
sırasındadır. Bütün sahələrdə uğurlu layihələrin həyata 
keçirilməsini görmək olar. İnfrastruktur inkişaf edir və bütün 
bunlara bir neçə ildə nail olunmuşdur. Bu, sözün əsl mənasında, 
heyrətamiz nailiyyətdir. 
Zati-aliləri, biz şəxsən Sizin və hökumətinizin Azərbaycanın 
zəngin mədəniyyətinə və sivilizasiyasına sadiq qalaraq ölkənin 
daha da müasirləşdirilməsi istiqamətində fəaliyyətinizi təqdir 
edirik. Son 5 il ərzində Bakı mədəniyyətlər və sivilizasiyalar 
arasında dialoq mövzusuna həsr edilən beynəlxalq konfransların, 
seminarların və iclasların keçirildiyi dostluq şəhərinə çevrilmişdir. 
Bu həqiqətən, möhkəm təməllər üzərində qurulmuş siyasətdir. Bu 
siyasət xalqları dialoqa, təcrübə mübadiləsinə, birlikdə universal 
sivilizasiya qurmağa dəvət edir. 
Xarici müşahidəçilər tarixi İpək yolunun bərpası işinə 
Azərbaycan xalqının həssas münasibətini və şəxsən Sizin müdrik 
rəhbərliyiniz altında hökumətinizin sadiqliyini xüsusi vur-
ğulayırlar. Biz qarşıdan gələn illərdə Azərbaycanın 2 böyük idman 
tədbirinə – 2017-ci ildə IV İslam Həmrəyliyi oyunlarına, 2015-ci 
ildə isə ilk Avropa Olimpiya oyunlarına ev sahibliyi etməsindən 
məmnunluq hissi duyuruq. Əminik ki, ölkəniz bu tədbirləri də 
2012-ci ildə «Eurovision» mahnı müsabiqəsinin təşkilində olduğu 
kimi, uğurlu və yaddaqalan edəcəkdir. 
 336 
Azərbaycan mehriban qonşuluq, xoşməramlı danışıqlar, 
məsələlərin dialoq yolu ilə həlli istəyi prinsipinə söykənən müdrik 
siyasəti sayəsində inkişaf edir. İslam Əməkdaşlıq Təşkilatının üzvü 
olaraq, ölkələrimiz Azərbaycanın ərazi bütövlüyünə və 
suverenliyinə dəstəyini bir daha ifadə edir, Dağlıq Qarabağ 
münaqişəsinin Azərbaycanın ərazi bütövlüyü və suverenliyi 
çərçivəsində, danışıqlar yolu ilə həllini arzulayır. 
Zati-aliləri, icazə verin, bir daha Sizə möhkəm cansağlığı, 
qardaş Azərbaycan xalqına tərəqqi və çiçəklənmə arzulayaq. 
Təşəkkür edirəm. 
 
 
 
 
 
 
 337 
 
 
 
MALDİV RESPUBLİKASININ PREZİDENTİ  
ZATİ-ALİLƏRİ  
CƏNAB MƏHƏMMƏD VAHİDƏ 
 
Hörmətli cənab Prezident! 
Maldiv Respublikasının milli bayramı – Müstəqillik Gü-
nü münasibətilə Sizi və xalqınızı Azərbaycan xalqı adından və 
öz adımdan təbrik edirəm. 
Ümidvaram ki, Azərbaycan ilə Maldiv arasındakı müna-
sibətlər xalqlarımızın mənafelərinə uyğun olaraq dostluq və 
əməkdaşlıq məcrasında inkişaf edəcəkdir. 
Bu əlamətdar gündə Sizə ən xoş arzularımı yetirir, dost 
Maldiv xalqına daim əmin-amanlıq və firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 22 iyul 2013-cü il 
 
 
 
 338 
 
 
 
BELÇİKA KRALI ƏLAHƏZRƏT FİLİPPƏ 
 
Əlahəzrət! 
Taxta çıxmağınız münasibətilə Sizi öz adımdan və Azər-
baycan xalqı adından ürəkdən təbrik edirəm. 
Biz Azərbaycan ilə Belçika arasındakı münasibətlərin in-
kişafına böyük əhəmiyyət veririk. İnanıram ki, dostluq əlaqə-
lərimiz, ikitərəfli və çoxtərəfli qaydada əməkdaşlığımız bundan 
sonra da uğurla inkişaf edəcək və genişlənəcəkdir. 
Sizə möhkəm cansağlığı, xoşbəxtlik, dost Belçika xalqının 
rifahı naminə qarşıdakı fəaliyyətinizdə uğurlar arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 22 iyul 2013-cü il 
 
 
 
 
 339 
 
 
 
MİLLİ MƏTBUAT GÜNÜ MÜNASİBƏTİLƏ 
JURNALİSTLƏR ÜÇÜN TİKİLMİŞ BİNANIN  
MƏNZİLLƏRİNİN PAYLANMASI  
MƏRASİMİ  
 
Səbail rayonu  
 
22 iyul 2013-cü il 
 
Azərbaycan Respublikasının Prezidenti İlham Əliyev 
iyulun 22-də Milli Mətbuat Günü münasibətilə jurnalistlər üçün 
tikilmiş binanın mənzillərinin paylanması mərasimində iştirak 
etmişdir. 
Əvvəlcə dövlətimizin başçısı binanın texniki-iqtisadi gös-
təricilərini əks etdirən stendə baxdı. 
Prezident Administrasiyası ictimai-siyasi məsələlər şöbə-
sinin müdiri Əli Həsənov dövlətimizin başçısına məlumat verdi 
ki, 2 blokdan və 17 mərtəbədən ibarət binanın ümumi yaşayış 
sahəsi 17 min 600 kvadratmetrdir. Qeyd edildi ki, bina qısa 
müddətə və yüksək keyfiyyətlə inşa olunub. Ümumi sahəsi 22 min 
kvadratmetrə yaxın olan binanın həyətində geniş abadlıq-
quruculuq işləri görülmüş, həyətdə uşaq meydançası quraşdı-
rılmış, müxtəlif attraksionlar qoyulmuşdur. Binanın 354 saylı 
elektron ATS-i, 2 su anbarı vardır. 
Sonra prezident İlham Əliyev kütləvi informasiya vasi-
tələrinin nümayəndələri ilə görüşdü. 
Dövlətimizin başçısı mərasimdə nitq söylədi. 
 
  
 
 
           
 340 
             
        Azərbaycan prezidenti İlham Əliyevin nitqi  
 
Əziz dostlar, hörmətli jurnalistlər, mətbuat işçiləri! 
İlk növbədə, sizi peşə bayramınız münasibətilə ürəkdən 
təbrik etmək istəyirəm, sizə gələcək fəaliyyətinizdə uğurlar 
arzulayıram. Bu bayram günündə biz gözəl binanın açılışında 
toplaşmışıq. Jurnalistlər üçün tikilmiş ev bu gün istifadəyə 
verilir. Bu gözəl hadisə münasibətilə sizi təbrik edirəm. 
Deyə bilərəm ki, bu təşəbbüs dünya praktikasında ilk dəfədir 
ki, reallaşır. Şadam ki, Azərbaycan bu sahədə də öz liderliyini 
göstərir. Bildiyiniz kimi, jurnalistlərin peşəsi çox ağırdır, 
məsuliyyətlidir. Ancaq jurnalistlərin əksəriyyəti aldıqları maaşla 
bu cür binada mənzil ala bilməzdi. Bu məqsədlə və eyni 
zamanda, öz sahəsində peşəkarlıq göstərmiş, uzun illər 
mətbuatda çalışmış jurnalistləri mükafatlandırmaq üçün hesab 
edirəm ki, bu təşəbbüs ən məqbul yol idi. Mətbuat işçiləri ilə 
görüşlərimin birində jurnalistlər tərəfindən irəli sürülmüş bu 
təşəbbüsə dərhal dəstək verildi və qısa müddət ərzində belə 
gözəl, yaraşıqlı bina tikildi. Əminəm ki, bu binanın ətrafında 
gələcəkdə böyük bir kompleks yaranacaq. Çünki binanın 
yerləşməsi də çox gözəldir, buradan Dövlət bayrağına gözəl 
mənzərə açılır, bu sahələr abadlaşacaq və burada yeni 
infrastruktur obyektlərinin yaradılması nəzərdə tutulur. «Bakı 
Art City», yəni incəsənət şəhərciyi yaradılacaqdır. Böyük Su 
İdmanı Sarayı tikilir. Bu zonada bu binadan sonra tikinti-
quruculuq işləri sürətlə gedəcək və əminəm ki, biz gələcəkdə 
belə mərasimlərdə sizinlə yenə görüşəcəyik. 
Bildiyiniz kimi, bu evdə mənzil alan jurnalistlərin arasında 
müxtəlif mətbu orqanların nümayəndələri, müxtəlif siyasi 
baxışlara malik olan insanlar vardır. Bu da təbiidir və bu 
təşəbbüs, burada aparılan bölgü bir daha göstərir ki, 
Azərbaycanda heç bir sahədə ayrı-seçkiliyə yol verilmir və yol 
verilməməlidir. Məhz buna görə hesab edirəm ki, cəmiyyətdə 
çox sağlam mühit, sağlam ab-hava vardır. Əlbəttə ki, 
 341 
jurnalistlərin peşəkarlığı, onların ictimai rəydəki fəaliyyəti bu 
sağlam ab-havanı daha da sağlam edəcəkdir. 
Azərbaycanda söz azadlığı tam şəkildə təmin edilib. 
Bildiyiniz kimi, ulu öndər Heydər Əliyev tərəfindən senzuranı 
ləğv etməklə bağlı irəli sürülmüş təşəbbüs azad mətbuata təkan 
verdi. Çünki senzura olan bir ölkədə azad mətbuatdan söhbət 
gedə bilməzdi. Hesab edirəm ki, məhz o gündən başlayaraq 
Azərbaycanda azad mətbuatın tam formalaşması başlamışdır və 
bu gün Azərbaycanda söz azadlığı tam şəkildə təmin edilir. 
Yüzlərlə mətbu orqan sərbəst fəaliyyət göstərir, senzuradan 
söhbət gedə bilməz. Azərbaycan  müasir texnologiyaların 
tətbiqində də öz sözünü deyir. Bildiyiniz kimi, bu gün internet 
jurnalistikası da sürətlə inkişaf edir,     o cümlədən də bizdə. 
Azərbaycanda internet tam azaddır. 
İnternetin yayılması sürətlə gedir, dövlət proqramları icra 
edilir, o cümlədən Dövlət Neft Fondu tərəfindən genişzolaqlı 
internet xətlərinin hər bir şəhərə gətirilməsi layihəsi də icra 
ediləcək. İnternet istifadəçilərinin sayı 70 faizdən çoxdur. 
Belə olan halda biz tam əminliklə deyə bilərik ki, Azər-
baycanda söz azadlığı maksimum dərəcədə təmin edilir. Bu belə 
də olmalıdır. Çünki biz müasir dövlət qururuq, biz inkişaf etmiş 
ölkəyə çevrilməliyik və belə olan halda bütün meyarlar 
Azərbaycanda yüksək səviyyədə olmalıdır. İqtisadi, sosial və 
ictimai proseslərin gedişatı da mütərəqqi meyarlar üzərində 
qurulmalıdır. 
Azərbaycanda azad jurnalistikanın rolu çox böyükdür. 
Ölkəmizdə demokratik cəmiyyətin formalaşmasında jurnalisti-
kanın çox böyük rolu vardır və bu rolu mən yüksək qiymət-
ləndirirəm. Əminəm ki, gələcəkdə də Azərbaycanda söz azadlığı 
və bütün başqa azadlıqlar təmin ediləcəkdir. Azərbaycanda 
demokratiyanın inkişafında böyük addımlar atılır, bütün azadlıqlar 
vardır – söz azadlığı, sərbəst toplaşmaq azadlığı. Bax, bu yaxınlarda 
icazəli mitinqlərin keçirilməsi üçün yer nəzərdə tutulubdur və 
gələcəkdə jurnalistlərin bu mitinqləri işıqlandırması üçün böyük 
problem olmaz, balkondan müşahidə etmək olar. Azərbaycanda 
 342 
bütün digər azadlıqlar – vicdan azadlığı, din azadlığı tam təmin 
edilibdir. Beynəlxalq təşkilatlar Azərbaycanda bu sahədəki işlərə 
yüksək qiymət verirlər. Yəni müasir dövlət prinsipləri elə olmalıdır 
ki, biz hər bir sahədə qabağa gedək, ən mütərəqqi təcrübəni 
Azərbaycanda tətbiq edək və ölkəmizi inkişaf etdirək. Bu gün 
müstəqil Azərbaycan dövləti, sözün əsl mənasında, hərtərəfli 
inkişaf edir və ictimai proseslərin müsbət istiqamətdə getməsi, 
əlbəttə ki, bizim gücümüzü artırır. 
Jurnalistlərin məsuliyyəti də daim müzakirə mövzusudur. 
Xüsusilə azad mətbuat olan halda jurnalistlərin məsuliyyəti ön 
plana çıxır. Mən şadam ki, son illər bu istiqamətdə də müsbətə 
doğru irəliləyiş vardır, jurnalistlər öz məsuliyyətini daha da dolğun 
şəkildə dərk edirlər, mətbuatda gedən, həqiqəti əks etdirməyən 
təhqiramiz yazılara da az-az rast gəlmək olur. Bu da jurnalistlərin 
məsuliyyətindən xəbər verən amillərdir. Müasir cəmiyyətdə, 
internet dövründə hər hansı bir yalan məlumatın ömrü uzun ola 
bilməz. Ona görə jurnalistlərin məsuliyyəti hesab edirəm ki, 
gələcəkdə də daim diqqət mərkəzində olmalıdır. Bilirəm ki, 
jurnalist ictimaiyyəti, Mətbuat Şurası bu məsələləri daim diqqət 
mərkəzində saxlayır. Necə ki, hər bir insan qanun qarşısında, 
cəmiyyət qarşısında məsuliyyət daşıyır, əlbəttə, jurnalistlər də bu 
məsuliyyəti daşımalıdırlar və onların məsuliyyəti bəlkə  daha da 
böyük olmalıdır. 
Mən jurnalistlərin peşəkarlığı ilə bağlı heç bir şey demək 
istəmirəm. Bilirəm ki, siz özünüz bu məsələlərlə bağlı vaxtaşırı 
danışırsınız, yeni təkliflər irəli sürülür. Hesab edirəm ki, dövlət də 
bu istiqamətdə öz dəstəyini verə bilər. Əgər dövlət tərəfindən 
hansısa bir əlavə tədbir görülməlidirsə, biz bunu görəcəyik ki, 
peşəkarlıq artsın. Azərbaycanda gənc peşəkar jurnalist kadrların 
hazırlanması daha da sürətlə getsin. Əlbəttə ki, jurnalistlərin 
vətənpərvər olmaları da hesab edirəm ki, çox vacib məsələdir. 
Bütövlükdə Azərbaycan jurnalistikası öz dövlətinə, xalqına, 
dövlətçiliyinə bağlıdır. Siyasi baxışlardan asılı olmayaraq, əksər 
hallarda dövlətin maraqları üstünlük təşkil edir. Ancaq elə hallar 
var ki, şəxsi maraqlar, yaxud da partiya maraqları, korporativ 
 343 
maraqlar ön plana çıxır. Buna, əlbəttə ki, yol vermək olmaz. 
Xüsusilə gənc müstəqil dövlətlərdə vətənpərvərlik hissləri daha da 
güclü olmalıdır və daim mən bu məsələ ilə bağlı öz fikirlərimi 
bildirirəm. 
Bir daha demək istəyirəm ki, bu sadəcə olaraq, bir şüar, bir söz 
deyil, bu zərurətdir. Bizim gənclərimiz vətənpərvərlik ruhunda 
böyüməlidir, tərbiyə almalıdır və jurnalistikanın bu sahədə çox 
böyük rolu vardır. 
Çünki biz cəmi 22 ilə yaxındır ki, müstəqil dövlətdə yaşayırıq, 
azad xalq kimi yaşayırıq. Bu bizim böyük xoşbəxtliyimizdir, 
böyük dəyərimizdir. Bu vəziyyəti cəmiyyətimiz təqdir etməlidir və 
qiymətləndirməlidir. 
Ona görə jurnalistlərin vətənpərvərliyi çox böyük əhəmiyyətə 
malik olan bir məsələdir. Dövlətçilik prinsipləri üstünlük təşkil 
etməlidir. İlk növbədə, dövlət maraqları müdafiə edilməlidir. 
Dövlətə zərər vura biləcək hər hansı bir addıma yol verilməməlidir. 
Cəmiyyətdə mövcud olan problemlər ölkə daxilində həllini 
tapmalıdır. Mən bu barədə dəfələrlə fikirlərimi bildirmişəm. Bu 
gün də demək istəyirəm, hər bir ölkənin öz inkişaf dinamikası, öz 
problemləri, nailiyyətləri var, o cümlədən Azərbaycanın da. Bütün 
problemlər ölkə daxilində həllini tapmalıdır. Əgər biz müstəqil 
ölkə kimi, 22 il yaşayırıqsa, hesab edirəm ki, bütün məsələləri 
özümüz həll etməliyik. 
Nəzərə alsaq ki, cəmiyyətdə ölkənin ümumi inkişafı ilə bağlı 
fikir ayrılığı yoxdur. Ölkənin strateji xətti – istər xarici siyasətlə, 
yaxud da ki, iqtisadi islahatlar ilə bağlı fikir ayrılığı, demək olar ki, 
yoxdur. Belə olan halda, əlbəttə ki, daxili problemlər daxildə 
müzakirə edilməlidir. Çünki müstəqilliyin əsas üstünlüyü məhz 
bundan ibarətdir. Çünki taleyimiz öz əlimizdədir, Azərbaycan 
xalqının əlindədir, ölkəmiz Azərbaycan xalqının iradəsi ilə idarə 
olunur. 
Ona görə vətənpərvərlik mövzuları hesab edirəm ki, bizim 
mətbuatda daha da geniş yer almalıdır. Müstəqilliklə bağlı olan 
mövzulara daha da geniş yer verməliyik. Müstəqilliyin üstünlükləri 
nədən ibarətdir. Düzdür, bu mövzularla bağlı vaxtaşırı yazılara, 
 344 
materiallara rast gəlmək olar. Amma mən hesab etmirəm ki, bu 
kifayətdir. Çünki bu mövzu daim gündəlikdə olmalıdır. 
Müstəqilliyin üstünlükləri, müstəqilliyin əlamətləri və gələcək 
həyatımızla bağlı fikirlər, mülahizələr, fikir mübadiləsi çox 
vacibdir. Çünki bir daha demək istəyirəm ki, bizim nəslimizin ən 
böyük xoşbəxtliyi ondan ibarətdir ki, biz müstəqil dövlətdə 
yaşayırıq. Bizdən əvvəlki nəsillər də bu arzularla yaşamışlar. 
Ancaq bu arzulara çata bilməmişlər. Bizim xoşbəxtliyimiz ondadır 
ki, müstəqil, azad dövlətdə Azərbaycan Respublikasının vətəndaşı 
kimi yaşayırıq. Biz bunu qiymətləndirməliyik və müstəqilliyi hər 
şeydən üstün tutmalıyıq. Müstəqillik, dediyim kimi, sadəcə olaraq, 
dövlət atributu deyildir. Müstəqillik müstəqil həyatdır, müstəqil 
siyasətdir, dövlətin və milli maraqların qorunmasıdır. 
Xüsusilə Ermənistan–Azərbaycan, Dağlıq Qarabağ münaqi-
şəsinin xarici mətbuatda işıqlandırılması ilə bağlı daha da böyük 
işlər görülməlidir. Əlbəttə, daxildə bu problem kifayət qədər 
işıqlandırılır. Ancaq əsas məqsəd odur ki, biz bu mövzunu xarici 
mətbuata çıxaraq. 
Son illər dövlət və ictimai qurumlar tərəfindən bu istiqamətdə 
önəmli addımlar atılmışdır, qeyri-hökumət təşkilatları da bu sahədə 
fəaldır. Mətbuat işçiləri də artıq xarici mətbuat orqanlarına çıxırlar. 
Biz bu mövzunu daha da geniş şəkildə işıqlandırmalıyıq. Dövlət öz 
dəstəyini verməyə hazırdır. Hesab edirəm ki, biz müxtəlif 
layihələr, qrantlar əsasında bu istiqamətdə öz fəaliyyətimizi daha 
da geniş şəkildə aparmalıyıq. 
Xocalı soyqırımı ilə bağlı olan məlumatların xarici mətbuata 
çatdırılması böyük əhəmiyyətə malikdir. Son bir neçə il ərzində bir 
neçə ölkə artıq Xocalı soyqırımını soyqırımı kimi tanıyıbdır. Nəyin 
hesabına?! Ona görə ki, həm dövlət, həm ictimai qurumlar, 
ümumiyyətlə, cəmiyyət bu mövzunu daim diqqətdə saxlayır və bu, 
dünyada reallıqları əks etdirir. 
Danışmağa da sözümüz vardır. Çünki Azərbaycan qısa müddət 
ərzində istənilən sahədə böyük, bir çox hallarda analoqu olmayan 
inkişafa imza atmışdır. Bu inkişaf indi beynəlxalq qurumlar 
tərəfindən daha da çox tanınır. Yəni bunu inkar etmək olmaz. Bəzi 
 345 
antiazərbaycan qüvvələri buna nə qədər çalışsalar da, bunu inkar 
etmək, bunu görməmək mümkün deyil. Biz Azərbaycan 
reallıqlarını dünya mətbuatına çıxarmalıyıq. Çünki siz jurnalistlər 
yaxşı bilirsiniz ki, çox aqressiv erməni lobbisi onların gücü olan 
ölkələrdə bizə qarşı təşkil edilmiş fəaliyyət aparır. Nə üçün?! Bir 
məqsədlə ki, sübut etsinlər və belə bir fikir yaratsınlar ki, ermənilər 
Azərbaycanın tərkibində yaşaya bilmirlər və bilməyəcəklər. Ona 
görə Azərbaycan haqqında iftiralar, uydurmalar, həqiqəti əks etdir-
məyən məlumatlar vaxtaşırı xarici mətbuata ötürülür. Onlar öz 
şəbəkələri hesabına buna nail olurlar. 
Ona görə də çalışmalıyıq ki, Azərbaycan reallıqlarını dolğun 
şəkildə xarici mətbuata çatdıraq. Bu gün bizim əlimizdə internet 
kimi universal bir vasitə vardır. Bundan daha geniş şəkildə istifadə 
etməliyik. Çünki Azərbaycanın reallıqları dünya birliyinin 
diqqətinə çatdırılmalıdır, istər ictimai sahədə, milli, dini 
dözümlülük sahəsində, istərsə də iqtisadi və xarici siyasət 
sahəsində. Əlbəttə ki, ölkədə həllini gözləyən problemlər, 
çatışmayan məsələlər vardır. Biz bunu bilirik və jurnalistlər də bu 
problemlərin aşkarlanmasında hökumətə dəstək olurlar. Ancaq 
bununla bərabər, nailiyyətlər də kifayət qədər çoxdur. 
Biz haqlı olaraq fəxr edirik ki, Azərbaycan qısa müddət ərzində 
müstəqil dövlət kimi formalaşdı, gücləndi. Bu gün güclü potensiala 
malikdir, öz taleyini özü həll edir. Beynəlxalq aləmdə böyük 
nüfuza malikdir. Dünyanın ən mötəbər qurumu olan BMT 
Təhlükəsizlik Şurasının üzvüdür. İqtisadi və sosial məsələlərin 
həllində bir çox ölkələr üçün nümunə ola bilər. İnkişaf etmiş 
ölkələrin meyarlarının bir çoxu artıq Azərbaycanda tətbiq edilibdir, 
xüsusilə iqtisadi sahədə. Yəni deməyə sözümüz çoxdur. Sadəcə 
olaraq, biz bu işləri daha çox əlaqəli şəkildə aparmalıyıq. Yenə də 
qayıdıram əvvəlki mövzuya, vətənpərvərlik, dövlətçilik duyğuları 
bütün başqa məsələlərdən üstün olmalıdır. 
Ölkə daxilində təbii ki, müxtəlif baxışlar, müxtəlif siyasi 
meyillər vardır. Burada müzakirələr təbiidir. Hər bir normal 
cəmiyyətdə bu olmalıdır. Ancaq biz dövlət maraqlarımızı şəxsi 
ambisiyalara qurban verməməliyik. Çünki müstəqillik ən böyük 
 346 
sərvətdir, ən böyük dəyərdir. Biz bundan sonra da müstəqilliyi 
qorumalıyıq. Bundan sonra da çalışmalıyıq ki, müstəqillik, 
dövlətçilik, azadlıq prinsipləri Azərbaycanda tam şəkildə təmin 
edilsin. Çünki bəzi hallarda biz görürük ki, hələ də qul psi-
xologiyası ilə yaşayanlar vardır. Hələ də əfsuslar olsun ki, xaricdə 
özünə dayaq axtaranlar vardır. Xaricdə deyəndə mənim üçün fərq 
etmir o xaric hansı qütbdə, hansı istiqamətdə yerləşir. 
Azərbaycanın problemləri Azərbaycan daxilində öz həllini 
tapmalıdır. Xaricdən dəstək almaq hesab etmirəm ki, müstəqilliyin 
əlaməti ola bilər. Xüsusilə indiki dünyada. Biz görürük ki, müxtəlif 
yerlərdə proseslər çox mənfi istiqamətdə gedir – qarşıdurmalar, 
böhran, kütləvi etirazlar.  
Yəni bizim maraqlarımızı bizdən çox güdən ola bilərmi? 
Əlbəttə ki, yox. Ona görə hesab edirəm ki, biz gələcəkdə bu 
məsələlər ətrafında daha da ciddi fikirləşməliyik. Dövlət isə öz 
tərəfindən jurnalistlərin fəaliyyətinə dəstəyini əsirgəməyəcək, 
Azərbaycanda azad mətbuatın davam etməsinə öz səylərini 
göstərəcəkdir. Beləliklə, bu sahə Azərbaycanda ən yüksək 
zirvələrə çatacaqdır. 
Əziz dostlar, mən bir daha sizi bu gözəl hadisə münasibətilə 
təbrik etmək istəyirəm. Burada yaşayacaq jurnalistlərin sayı  150-
dən çoxdur. Ancaq dövlət tərəfindən mükafata layiq olan 
jurnalistlər hələ də vardır. Bunu nəzərə alaraq, yenə jurnalist 
ictimaiyyətindən təşəbbüs, yəni təklif irəli sürüldü ki, bu layihə 
davam etdirilsin. Mən də buna müsbət baxıram. Bu evdə mənzil 
ala bilməyən, ancaq buna layiq olan jurnalistlərin mənzillərlə 
təmin edilməsi üçün əlavə tədbirlər görüləcək. İstisna etmirəm ki, 
gələcəkdə bu yerə «Jurnalistlər şəhərciyi» deyəcəklər. Sağ olun. 
 
* * * 
 
Sonra prezident İlham Əliyev binanın istifadəyə verilməsini 
bildirən rəmzi lenti kəsdi. Dövlətimizin başçısı binada  ev ve-
rilmiş bir neçə jurnalistin mənzilində oldu. Bildirildi ki, mən-
zillərin hamısı müasir tələblər səviyyəsində təmir edilib. Binada 
 347 
84 ikiotaqlı, 68 üçotaqlı, 4 dördotaqlı mənzil vardır. Ən kiçik 
mənzilin sahəsi 65, ən böyüyünün isə 120 kvadratmetrdir. 
Sonra prezident İlham Əliyev jurnalistlər üçün inşa ediləcək 
növbəti binanın təməlqoyma mərasimində iştirak etdi. Bu bina 
17 mərtəbəli və 3 bloklu olacaqdır. Burada 1, 2, 3 və 4 otaqlı 
mənzillər istifadəyə veriləcəkdir. Bina bütün zəruri infrastrukturla 
təmin ediləcəkdir. 
Qeyd edək ki, müstəqillik illərində ulu öndər Heydər 
Əliyevin rəhbərliyi ilə milli mətbuatın, Azərbaycan jurnalisti-
kasının beynəlxalq standartlara uyğun inkişafına başlanıldı. 
Jurnalistlərin sosial müdafiəsinin gücləndirilməsi daim diqqət 
mərkəzində saxlanıldı. 2003-cü ildən bəri bu proses yeni inkişaf 
mərhələsinə qədəm qoydu.  
Prezident İlham Əliyevin hərtərəfli qayğısı nəticəsində 
ölkəmizdə kütləvi informasiya vasitələrinin inkişafına Dövlət 
Dəstəyi Konsepsiyası əsasında silsilə və kompleks tədbirlər həyata 
keçirildi. 2010-cu ildə ölkə jurnalistlərinin sosial müdafiəsinin 
möhkəmləndirilməsi istiqamətində daha bir mühüm tədbir reallaş-
dırıldı. Mətbuat işçilərinin mənzil şəraitinin yaxşılaşdırılması və 
onlar üçün yaşayış binasının tikilməsi məqsədilə dövlət büdcəsində 
nəzərdə tutulmuş Azərbaycan Respublikası Prezidentinin ehtiyat 
fondundan Azərbaycan Respublikası Prezidenti yanında Kütləvi 
İnformasiya Vasitələrinin İnkişafına Dövlət Dəstəyi Fonduna ilkin 
olaraq 5 milyon manat vəsait ayrıldı. Ötən müddətdə həmin vəsait 
hesabına jurnalistlər üçün 156 mənzildən ibarət 17 mərtəbəli bina 
inşa olundu və bütün mənzillər yüksək səviyyədə təmir edildi. 
Ümumilikdə isə binanın tikintisinə və ətraf ərazidə abadlıq 
işlərinin aparılmasına 22 milyon manatdan artıq vəsait sərf 
olunub. 
 
 
 348 
 
«ÇIRAQ» NEFT LAYİHƏSİNİN BİR HİSSƏSİ 
OLAN «QƏRBİ ÇIRAQ» PLATFORMASININ 
TAMAMLANMIŞ ÜST MODULLARINDA 
APARILAN İŞLƏRLƏ TANIŞLIQ  
 
         Bibiheybət qəsəbəsi  
 
23 iyul 2013-cü il 
 
Azərbaycan Respublikasının Prezidenti İlham Əliyev 
iyulun 23-də Bibiheybət qəsəbəsindəki tikinti-quraşdırma 
sahəsində «Çıraq» neft layihəsinin bir hissəsi kimi inşa edilmiş 
«Qərbi Çıraq» platformasının tamamlanmış üst modullarında 
aparılan işlərlə tanış olmuşdur. 
Dövlət başçısına məlumat verən Dövlət Neft Şirkətinin 
prezidenti Rövnəq Abdullayev və bp şirkətinin Azərbaycan, Gür-
cüstan və Türkiyə üzrə regional prezidenti Qordon Birrell bil-
dirdilər ki, 2010-cu ilin martında «Çıraq» neft layihəsi üzrə 6 mil-
yard dollar dəyərində işlənmə planına başlanılması ilə yeni, böyük 
investisiya layihəsinin ölkəmizin neft tarixinə daxil olmasına yol 
açıldı. «Qərbi Çıraq» adlanan bu layihə «Azəri–Çıraq–Günəşli» 
yataqlar blokunda neft hasilatını sabitləşdirməyə və layların neft 
verimini maksimuma çatdırmağa yardım edəcəkdir. Layihənin 
ümumi dəyərinin təxminən 4 milyard dolları qurğuların tikintisini 
və qabaqlayıcı qazma proqramını əhatə edir. Məbləğin qalan 
hissəsi isə hasilat müddəti ərzində platformadan hasilat 
quyularının qazılmasına sərf olunacaqdır. Azərbaycanın neft 
tarixində mühüm əhəmiyyətə malik olan bu qurğunun hazırlanması 
yerli mütəxəssislər tərəfindən həyata keçirilmiş və görülən işlər 
artıq ölkəmizdə neft sənayesinin inkişafının sürətlə davam etdiyini 
göstərir. 
Qeyd edildi ki, «Qərbi Çıraq» bp şirkətinin «Azəri–Çıraq–
Günəşli» operatoru qismində inşa və istismar etdiyi dünya 
səviyyəli 8-ci dəniz platformasıdır. Platformanın layihə gücü 
 349 
gündəlik 25 min ton neft və 6,5 milyon kubmetr qaz təşkil edir. 
Lakin platforma gündəlik 8 milyon kubmetr qaz ixrac edə bilər. 
Onun gün ərzində təqribən 2,3 milyon kubmetr qazlift təmin etmək 
gücü vardır. 
Dövlətimizin başçısı «Qərbi Çıraq» platformasının tikintisi və 
onun dayaq modullarının dənizdə quraşdırılıb bəhs edən filmə 
baxdı. 
Diqqətə çatdırıldı ki, «Qərbi Çıraq» platforması üçün dayaq 
bloku artıq bu ilin aprelində dənizdə quraşdırılıb. Xəzər 
regionunda indiyədək inşa edilmiş ən ağır «Qərbi Çıraq» dayaq 
blokunun ümumi çəkisi 18 min 200 ton, hündürlüyü 185 metrdir. 
Sonra prezident İlham Əliyev «Qərbi Çıraq» platformasının alt 
və üst göyərtələrini gəzərək qazma modullarına, elektrik 
generatorlarına və digər bölmələrə baxdı. 
Bildirildi ki, platformanın üst modullarının tikintisinə 2010-cu 
ilin iyulunda başlanılmışdır. Hazırda isə qurğu tam hazırdır və 
dənizə yola salınmazdan əvvəl son istismar sınaqları aparılır. 
Platforma 18 min 500 ton çəkiyə malik olmaqla, indiyədək Xəzər 
dənizinə buraxılmış ən ağır konstruksiya olacaqdır. 
Dövlətimizin başçısı platformanın tikintisində çalışan mütəxəs-
sislərlə görüşdü. 
İ l h a m  Ə l i y e v: Ötən əsrin 90-cı illərinin ortalarından bu 
günə qədər Azərbaycan mütəxəssislərinin sayı getdikcə artır. Bu 
çox vacib məsələdir. Bizim istəyimiz də bundan ibarət idi ki, bu 
işlərdə maksimum Azərbaycan vətəndaşları iştirak etsinlər. Artıq 
belə nəhəng, dünya miqyaslı qurğuları biz 100 faiz Azərbaycanda 
tikirik. Bu,  Azərbaycanın gücünü, mütəxəssislərin təcrübəsini 
göstərir. Gələcəkdə bu cür işlər hələ çox olacaq. Çünki 
Azərbaycanın neft-qaz sektoru inkişafdadır. Mühüm işlər görülür, 
amma gələcəkdə hələ çox iş görülməlidir, bir neçə platforma 
tikilməlidir. «Şahdəniz-2» layihəsi icra ediləcəkdir. 
Çox şadam ki, artıq bütün işlər Azərbaycanda aparılır. Bu 
işlərin əsas hissəsini görən Azərbaycan vətəndaşlarıdır. Bu hadisə 
münasibətilə sizi təbrik edirəm, yeni uğurlar arzulayıram. Sağ 
olun. 
 350 
M ü t ə x ə s s i s: Çox sağ olun, cənab Prezident! Dəstəyinizə 
görə Sizə təşəkkür edirik. Azərbaycanın gələcəyi üçün əlimizdən 
gələni əsirgəməyəcəyik. 
 
    * * * 
 
Məlumat verildi ki, «Qərbi Çıraq» platforması «STB-1» daşıma 
barjından istifadə etməklə, sürüşdürmə metodu ilə vahid bir qurğu 
kimi quraşdırılacaq. Barjın özü modernləşdirilərək bu nəhəng 
yükü daşıya biləcək vəziyyətə gətirilib. Bu yük «Azəri–Çıraq–
Günəşli» neft yataqları blokunda quraşdırma işləri çərçivəsində 
bundan əvvəl ən ağır göyərtəyə malik «Şərqi Azəri» üst 
modullarının çəkisindən təxminən 2 min 500 ton artıqdır. Üst 
modulların dənizə yola salınması əlverişli hava şəraitindən asılı 
olaraq 2013-cü ilin avqustunda planlaşdırılır. Platformada hasilat 
işlərinə bu ilin dekabrında başlanacağı gözlənilir. Bu platforma 
«Şərqi Azəri» platformasının layihəsi əsasında hazırlansa da, ona 
əlavə olaraq elektriklə işləyən qaz ixracı kompressoru, qaz turbini 
ilə çalışan əsas elektrik generatorları daxil edilib. Tikinti işləri 
texniki təhlükəsizlik üzrə ən yüksək standartlara tam uyğun şəkildə 
aparılmış və ötən müddətdə hər hansı qəza ucbatından itirilmiş iş 
günü qeydə alınmamışdır. Platformaya Xəzər dənizində ilk dəfə 
istifadə olunacaq müasir texnologiyalar və əlavə avadanlıq da 
daxil edilib. Atqı əleyhinə preventor, qumun xaric edilməsi və 
təmizlənməsi, səviyyəölçən cihaz və qoşa porşen effektli kürəli 
siyirtmələr kimi texnologiyalar qarşıya qoyulan hədəflərə daha 
səmərəli surətdə nail olmağa imkan yaradacaqdır. 
Bildirildi ki, quraşdırma işlərinin aparıldığı 3 il ərzində yerli 
ehtiyatlardan istifadənin maksimuma çatdırılması başlıca prioritet 
olub. Subpodratçılar və ixtisaslaşmış təchizatçılar da daxil 
olmaqla tikinti-quraşdırma işlərinə təxminən 4 min nəfər cəlb 
olunmuşdur ki, bunun da 90 faizə qədərini yerli işçilər təşkil 
etmişdir. 
Prezident İlham Əliyev platformada 175 nəfər üçün layihə-
ləndirilmiş yaşayış blokuna və mərkəzi nəzarət otağına baxdı. 
 351 
Qeyd edildi ki, platformada iş prosesinə vahid nəzarətin 
həyata keçirildiyi bu blokda işçilərin və mütəxəssislərin yaşayıb 
işləməsi üçün hər cür şərait yaradılıb. 
Dövlətimizin başçısı görülən işlərdən razılığını bildirdi.  
 
 
 
 352 
 
 
 
BÖYÜK BRİTANİYA VƏ ŞİMALİ İRLANDİYA 
KRALİÇASI  ÜLYAHƏZRƏT II ELİZABETƏ 
 
Ülyahəzrət! 
Kembric Hersoq və Hersoginyasının ailəsində nəticənizin 
dünyaya gəlişi münasibətilə Sizi səmimi–qəlbdən təbrik edirəm. 
Bu xoş dəqiqələrdə sevincinizə qoşulur, Sizə, yeni doğulmuş 
Kembric Şahzadəsinə, ailənizin bütün üzvlərinə möhkəm 
cansağlığı və xoşbəxtlik arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 24 iyul 2013-cü il 
 
 353 
 
 
 
ÇİN XALQ RESPUBLİKASININ SƏDRİ  
ZATİ-ALİLƏRİ  
CƏNAB  Sİ CİNPİNƏ 
 
Hörmətli cənab Sədr! 
Qansu vilayətində baş vermiş zəlzələ nəticəsində çoxsaylı 
insan tələfatı və dağıntılar barədə xəbər bizi son dərəcə 
kədərləndirdi. 
Bu faciə ilə əlaqədar Sizə, həlak olanların ailələrinə və 
yaxınlarına Azərbaycan xalqı adından və şəxsən öz adımdan 
dərin hüznlə başsağlığı verir, yaralananların və xəsarət alanların 
sağalmasını, dağıntıların nəticələrinin tezliklə aradan 
qaldırılmasını arzulayıram. 
 
İLHAM ƏLİYEV 
Azərbaycan Respublikasının Prezidenti 
 
Bakı, 24 iyul 2013-cü il 
 
 
 
 
 
 
 
 
 354 
 
 
 
                                  QEYDLƏR 
 
1. Azərbaycan Xalq Cümhuriyyəti – Müsəlman Şərqində 
ilk dəfə dünyəvi, demokratik respublikanın əsasını qoymuş müs-
təqil Azərbaycan  dövləti. Cəmi 23  ay ( 1918-ci il mayın  28-də 
yaradılmış, 1920-ci il aprelin 28-də bolşeviklərin və daşnakların 
səyi ilə devrilmişdir) yaşamışdır. Paytaxtı əvvəlcə Gəncə (1918, 
16 iyun – 17 sentyabr), sonra Bakı  şəhəri (1918, 17 sentyabr–
1920, 28 aprel) idi. Azərbaycan hökuməti yeni suveren milli 
dövlətin müxtəlif problemlərinin həlli yollarında böyük əzmlə 
çalışırdı. Nazirlər Şurasının 27 iyun 1918-ci il tarixli Fərmanı ilə 
respublikada dövlət dili türk (Azərbaycan) dili elan  edildi.  
Azərbaycan Respublikasının  parlamenti 1919-cu il avqustun 11-
də Azərbaycan vətəndaşlığı haqqında qanun qəbul etdi. Xalq 
maarifi sahəsində qısa müddətdə böyük tədbirlər həyata keçirildi. 
Qori müəllimlər seminariyasının Azərbaycan şöbəsi Qazaxa 
köçürüldü, Bakı Dövlət Universiteti təsis edildi, xarici ölkələrdə 
kadr hazırlığı məqsədi ilə 1919–20-ci tədris ilində 100  gənc Avro-
panın müxtəlif təhsil müəssisələrinə göndərildi. Məktəblərin xeyli 
hissəsi milliləşdirildi, kitabxanalar açıldı, savadsızlığın ləğvi 
üçün kəndlərdə kurslar yaradıldı. Azərbaycan Xalq Cümhuriyyə-
tinin dövlət rəmzləri (üçrəngli bayraq, gerb, himn) milli Azər-
baycan rəmzləri kimi tanındı. Azərbaycan Dövlət Bankı 
yaradıldı, 1918-ci ilin martında dağıdılmış neft sənayesi və Bakı–
Batum neft kəməri bərpa edildi. – 6–19, 86, 171. 
 
2. Heydər Əliyev, H e y d ə r  Ə l i r z a  o ğ l u (1923–2003) –  
Müstəqil Azərbaycan dövlətinin memarı və qurucusu, xalqımızın 
ümummilli lideri, görkəmli dövlət xadimi, Azərbaycan Respubli-
kasının Prezidenti (1993–2003), 2 dəfə Sosialist Əməyi Qəhrə-
manı. 
 355 
1964-cü ildə Azərbaycan SSR Nazirlər Soveti yanında Dövlət 
Təhlükəsizlik Komitəsi sədrinin müavini, 1967-ci ildə isə sədri 
vəzifəsinə irəli çəkilmişdir. 
Azərbaycan Kommunist Partiyası Mərkəzi Komitəsinin iyul 
(1969) plenumunda Heydər Əliyev MK-nın Büro üzvü, Azər-
baycan KP MK-nın Birinci katibi seçilmişdir.  
H.Əliyevin respublikaya rəhbərlik etdiyi ilk  illərdən əhatəli 
iqtisadi konsepsiya hazırlanmış, yeni istehsal sahələri yara-
dılmış, Azərbaycanın iqtisadi potensialı güclənmişdir. H.Əli-
yevin respublikaya bilavasitə rəhbərlik etdiyi dövrdə (1969–82-ci 
illər) idarəetmə mexanizminin və metodlarının tək-
milləşdirilməsi, əmək və ictimai-siyasi fəallığın artırılması, kənd 
təsərrüfatının inkişafında yüksək göstəricilər əldə edilməsi, 
azərbaycançılıq məfkurəsinin, milli ruhun, milli özünüdərkin 
yüksəlişi, müstəqil dövlətçilik ideyalarının güclənməsi və 
reallaşması üçün dəyərli işlər görülmüşdür. 
H.Əliyev 1971-ci ildə Sovet İttifaqı Kommunist Partiyası 
Mərkəzi Komitəsinin  üzvü, 1976-cı ilin martında Sov.İKP MK 
Siyasi Bürosu üzvlüyünə namizəd, 1982-ci ilin noyabrında 
isə Siyasi Büro üzvü seçilmiş və eyni zamanda, SSRİ Nazirlər 
Soveti Sədrinin Birinci  müavini təyin edilmişdir. 
H.Əliyev Moskvada işlədiyi dövrdə də həmişə Azərbaycanı 
düşünmüş, onun taleyi ilə yaşamış, doğma respublikanın dünyada 
tanıdılması üçün əlindən gələni etmişdir. 
H.Əliyev 1990-cı ilin 20 yanvarında sovet qoşunlarının Bakı-
da törətdiyi qanlı faciəni qətiyyətlə pisləmiş və Azərbaycanın 
Moskvadakı nümayəndəliyində kəskin bəyanatla çıxış etmişdir. 
H.Əliyev 1990-cı ilin iyulunda Azərbaycana qayıtmış,  əv-
vəlcə Bakıda, sonra isə Naxçıvanda yaşamışdır. O, 1991–93-cü il-
lərdə Naxçıvan Muxtar Respublikası Ali Məclisinin Sədri, Azər-
baycan Respublikası Ali Sovetinin Sədr müavini olmuş, Ali So-
vetin sessiyalarında fəal iştirak etmiş, Azərbaycanda mövcud ic-
timai-siyasi  vəziyyəti həmişə obyektiv təhlil etmiş, mühüm prin-
sipial fikirlər söyləmiş, Dağlıq Qarabağ münaqişəsinin sə-
bəblərini aşkara çıxarmış və təqsirkarların dəqiq ünvanını gös-
 356 
tərmişdir. 1993-cü ilin may–iyununda dövlət böhranının, 
hakimiyyətsizliyin, başıpozuqluğun kulminasiya nöqtəsinə 
çatması ilə ölkədə vətəndaş müharibəsi və müstəqilliyin itirilməsi 
təhlükəsi yarandıqda Azərbaycan xalqı H.Əliyevin hakimiyyətə 
gətirilməsi tələbi ilə ayağa qalxdı və Azərbaycanın o zamankı 
dövlət rəhbərliyi onu rəsmən Bakıya dəvət etməyə məcbur oldu. 
H.Əliyev iyunun 15-də Azərbaycan Ali Sovetinin Sədri seçildi, 
iyulun 24-də Milli Məclisin qərarı ilə Azərbaycan Respublikası 
Prezidentinin səlahiyyətlərini həyata keçirməyə başladı.  
1993-cü il oktyabrın 3-də ümumxalq səsverməsi nəticəsində 
H.Əliyev Azərbaycan Respublikasının Prezidenti seçildi. H.Əli-
yevin Azərbaycan rəhbərliyinə qayıdışı ilə ölkənin ictimai-siyasi, 
sosial, iqtisadi, elmi-mədəni həyatında böyük dönüş oldu, beynəl-
xalq norma və prinsiplərə uyğun müstəqil dövlət quruculuğu 
prosesi başlandı. Dövlətimizin xarici siyasəti, eləcə də dünyanın 
aparıcı dövlətləri və beynəlxalq təşkilatları ilə əlaqələri milli 
maraqlara əsaslanan xətlə inkişaf etməyə başladı. Dağlıq Qarabağ 
münaqişəsinin həllində ilk mərhələ kimi, cəbhə xəttində atəşkəs 
elan edilməsinə nail olundu. H. Əliyevin fəal diplomatiyası nəti-
cəsində ATƏT-in Lissabon sammitində (1996) bu beynəlxalq təş-
kilatın 54 üzvündən 53-ü (Ermənistandan başqa) Dağlıq Qarabağ 
probleminin həllində Azərbaycanın mənafeyinə uyğun  
prinsipləri açıq şəkildə müdafiə etdi. 
1994-cü ilin sentyabrında Bakıda dünyanın aparıcı neft  şir-
kətləri ilə «Əsrin müqaviləsi» adı almış mühüm  müqavilələr  
bağlandı. 
 1999-cu ilin aprelində GUÖAM birliyinin geniş bir məkanda 
yaranmasında H.Əliyevin önəmli xidməti olmuşdur. 
H.Əliyevin «İnsan hüquq və azadlıqlarının təmin edilməsi haq-
qında» fərmanı Azərbaycanın dünyaya və Avropaya inteqrasiyası 
prosesinin sürətləndirilməsinə geniş imkanlar yaratdı. Məhz bunun 
nəticəsində Azərbaycan 1996-cı ilin iyunundan Avropa Şurasına  
«Xüsusi qonaq» statusu almış, 2001-ci il yanvarın 25-də isə onun 
tamhüquqlu üzvü olmuşdur. 
 357 
H.Əliyev 1998-ci il oktyabrın 11-də xalqın  yüksək siyasi 
fəallığı şəraitində keçirilən seçkilərdə yekdilliklə yenidən prezi-
dent seçildi. 
H.Əliyev bir sıra beynəlxalq mükafatlara, o cümlədən Beynəl-
xalq Atatürk Sülh Mükafatına, müxtəlif ölkə universitetlərinin 
Fəxri doktoru adına və digər yüksək nüfuzlu fəxri adlara layiq 
görülmüşdür. – 6, 10, 11, 19, 34, 74, 78, 86, 87, 91, 98, 99, 106, 
158, 171, 184, 133, 206, 201, 208, 209, 217, 218, 240, 241, 259, 
260, 261, 267, 300, 302, 304, 307, 308, 310. 
 
3. Naxçıvan Muxtar Respublikası (1920–23-cü illərdə Naxçı-
van Sovet Sosialist Respublikası, 1923–24-cü illərdə Naxçıvan 
Muxtar Diyarı, 1924–90-cı illərdə Naxçıvan  Muxtar Sovet So-
sialist Respublikası, 1990-cı ildən Naxçıvan Muxtar Respublikası) – 
Azərbaycan Respublikasının tərkibində muxtar dövlət. 
Muxtar respublika ərazisinin sahəsi 5,5 min km2, əhalisi   440 
min nəfərdir. Hazırda 7 inzibati rayonu (Babək, Culfa, Ordubad, 
Sədərək, Şahbuz,  Şərur, Kəngərli),  4 şəhəri (Naxçıvan,  Ordubad, 
Culfa, Şərur),  9 qəsəbəsi, 160 kəndi vardır. – 10, 86, 243. 
 
4. Dağlıq Qarabağ Muxtar Vilayəti – Azərbaycan Respub-
likası ərazisində muxtar vilayət. 1923-cü il iyulun 7-də təşkil 
edilmişdir. Dağlıq Qarabağda 1988-ci ilə qədər 170 min əhali 
yaşayırdı. Sahəsi 4,4 min  km2-dir. Mərkəzi Xankəndidir.  
1988-ci ildə muxtar vilayətin erməni separatçıları və millət-
çiləri Ermənistan silahlı qüvvələri ilə birlikdə bu ərazidə yaşayan 
azərbaycanlıları doğma torpaqlarından çıxararaq Dağlıq Qarabağı 
işğal etdilər. BMT-nin 822, 853, 874, 884 saylı qətnamələrinə 
görə, erməni işğalçıları Azərbaycan torpaqlarını qeyd-şərtsiz tərk 
etməlidirlər. Ancaq Azərbaycan torpaqları hələ də erməni tapdağı 
altındadır. – 14, 15, 17, 21–22, 34, 40, 93, 94, 123, 132, 134, 135, 
142, 143, 165, 166, 168, 170, 176, 269, 270, 333, 344. 
 
5. «Cənub Qaz Dəhlizi» – Azərbaycanda hasil olunan ener-
jidaşıyıcılarının Gürcüstan və Türkiyə vasitəsilə Qərb bazar-
 358 
larına nəqlini nəzərdə tutur. – 18, 26, 67, 68, 136, 140, 144, 286, 
298.  
 
6. Türkiyə Cümhuriyyəti – Qərbi Asiyada və Avropanın 
cənub-şərqində dövlət. Sahəsi 783,5 min km2, əhalisi 80,8 milyon 
nəfərdir. İnzibati cəhətdən 81 ilə (vilayətə) bölünür.  Dövlət 
başçısı prezident, ali qanunverici orqanı Türkiyə Böyük Millət 
Məclisidir. Paytaxtı Ankara şəhəridir.  – 20, 45, 66, 120, 275, 
348. 
 
7. Süleyman Dəmirəl (1924–2015) – Türkiyənin görkəmli 
siyasi, ictimai və dövlət xadimi. 7 dəfə hökumətə başçılıq 
etmiş, 1993–2000-ci illərdə Türkiyə Respublikasının Prezidenti 
olmuşdur. Yeni türk dövlətləri ilə münasibətlərin, xüsusilə 
Azərbaycanla əlaqələrin genişlənməsi və möhkəmlənməsi Sü-
leyman Dəmirəlin diqqət mərkəzində olmuşdur.  
Süleyman Dəmirəl Türkiyə–Azərbaycan, xalqlarımız və 
dövlətlərimiz arasında sarsılmaz dostluq münasibətlərinə 
xüsusi diqqət göstərdiyinə görə Azərbaycan Respublikasının 
«İstiqlal» ordeni ilə təltif edilmişdir. –  20. 
 
8. Mehriban Əliyeva, M e h r i b a n  A r i f  q ı z ı (d.1964) – 
ictimai və siyasi xadim, fəlsəfə doktoru, Azərbaycan Respub-
likasının Birinci vitse-prezidenti, prezident İlham Əliyevin həyat 
yoldaşı. 1988-ci ildə M.Seçenov adına 1-ci Moskva Dövlət Tibb 
İnstitutunu bitirmişdir. 1988–92-ci illərdə akademik M.Kras-
novun rəhbərliyi altında Moskva Elmi-Tədqiqat Göz Xəstəlikləri 
İnstitutunda işləmişdir. 1995-ci ildə Mehriban Əliyeva «Azərbay-
can Mədəniyyətinin Dostları» xeyriyyə fondu yaratmışdır. 
Fəaliyyətə başladığı ilk gündən fond  milli mədəniyyətimizin 
inkişafı, təbliği, tanınması üçün xeyli işlər görmüşdür. 1996-cı 
ildə fond Azərbaycan mədəniyyətini xarici ölkələrdə geniş təbliğ 
etmək üçün 3 dildə – Azərbaycan, rus və ingilis dillərində çıxan 
«Azərbaycan–İrs» jurnalını təsis etmişdir. 2004-cü ildən Meh-
riban Əliyeva Azərbaycan xalqının ümummilli liderinin zəngin 
 359 
irsinin öyrənilməsi və həmçinin Heydər Əliyevin milli dövlətçilik 
ideyalarını yeni nəsillərə aşılamaq məqsədilə yaranmış Heydər 
Əliyev Fonduna başçılıq  edir. 
Mehriban Əliyevanın təşəbbüsü ilə Heydər Əliyev Fondu 
respublikanın bir çox şəhər, rayon və kəndlərində yeni məktəb bi-
naları tikdirmiş və təmir etdirmişdir. Onun keçirdiyi xeyriyyə 
aksiyaları  şəkər, talassemiya  və anemiya xəstəliklərindən əziy-
yət çəkən Azərbaycan uşaqlarına  yardım məqsədilə təşkil olunur.  
Azərbaycanın şifahi xalq yaradıcılığı və musiqi irsinin qo-
runub saxlanılması və inkişaf etdirilməsi sahəsindəki yorulmaz iş-
lərinə görə Mehriban Əliyeva YUNESKO və İSESKO-nun 
Xoşməramlı səfiri seçilmişdir. 
Yeni Azərbaycan Partiyası Siyasi Şurasının üzvü, 2005–2017-
ci illərdə Milli Məclisin deputatı olmuşdur. Mehriban Əliyeva 
ölkəmizdə təhsil sisteminin inkişafına, milli-mədəni irsimizin 
qorunub saxlanılmasına və dünyada təbliğinə, xarici ölkələrdə 
xalqımızın müsbət imicinin möhkəmlənməsinə, genişmiqyaslı 
xeyriyyəçilik işlərinə xüsusi diqqət yetirir. 2015-ci ildə Bakıda 
keçirilən ilk Avropa oyunlarının Təşkilat Komitəsinin sədri 
olmuş, oyunların yüksək səviyyədə keçirilməsində müstəsna 
xidmətlərinə görə «Heydər Əliyev» ordeni ilə təltif edilmişdir. – 
20, 71, 72, 73, 104, 106, 131, 151, 164, 307. 
 
9. Amerika Birləşmiş Ştatları (ABŞ) – Şimali Amerikada 
dövlət. Şimaldan Kanada, cənubdan Meksika, şərqdən Atlantik 
okeanı və qərbdən Sakit okeanla əhatə olunur. Sahəsi 9,5 mil-
yon km2, əhalisi 325,8 milyon nəfərdir. İnzibati cəhətdən 50 ştat 
və Kolumbiya federal paytaxt dairəsinə bölünür. Ali qanunverici-
lik orqanı ikipalatalı (Nümayəndələr Palatası və Senat) ABŞ 
Konqresidir. Dövlət başçısı prezidentdir. Paytaxtı Vaşinqton şə-
həridir.  – 21–30, 31–32, 34, 71, 75, 176, 204, 225. 
 
10. Səməd Seyidov, S ə m ə d  İ s m a y ı l  o ğ l u (d.1964) – 
psixologiya elmləri doktoru, professor. 2000–2015-ci illərdə 
 360 
Azərbaycan Dövlət Dillər Universitetinin rektoru olmuşdur. 
2010-cu ildən Milli Məclisin deputatıdır.  
Milli Məclisdə Beynəlxalq münasibətlər və parlamentlər-
arası əlaqələr komitəsinin sədri və Avropa Şurasının Parlament 
Assambleyasında Azərbaycan nümayəndə heyətinin rəhbəridir. 
– 21–22. 
 
11. Xocalı soyqırımı  – 1992-ci il fevralın 25-dən 26-na 
keçən gecə erməni silahlı qüvvələri və Xankəndidə yerləşən 
Rusiyanın 366-cı alayının əsgər və zabitləri Xocalıya hər tərəfdən 
hücum etmiş, şəhəri tamamilə yandırmışlar, 613 azərbaycanlı  
öldürülmüş, yüzlərlə şəhər sakini yaralanmış, itkin düşmüşdür. – 
25, 333, 344. 
 
12. Məhsəti Gəncəvi (1089-1160) – XII əsr Azərbaycan 
şairəsi. Məhsəti Gəncəvi əsasən rübai janrında yazmışdır. 
Rübailəri dünyəviliyi, humanizmi, nikbinliyi ilə seçilir. – 46. 
 
13. Əfqanıstan,   Ə f q a n ı s t a n   İ s l a m   R e s p u b l i -k a 
s ı  – Cənub-Qərbi Asiyada dövlət. Sahəsi 652,8 min km2, əhalisi 
34,6 milyon nəfərdir. İnzibati ərazisi 34 vilayətə  bölünür. Dövlət 
başçısı prezidentdir. Paytaxtı Kabil şəhəridir. –  52, 268. 
 
14. Həmid Kərzai (d.1957) – 2001–2002-ci illərdə Əfqanısta-
nın Baş naziri, 2004–2014-cü illərdə Əfqanıstan İslam Respub-
likasının  Prezidenti olmuşdur.  –  52, 268. 
 
15. Böyük  Britaniya,  B ö y ü k   B r i t a n i y a  v ə   Ş i m a- 
l i   İ r l a n d i y a  B i r l ə ş m i ş   K r a l l ı ğ ı   – Qərbi Avropada 
dövlət. Böyük Britaniya adası, İrlandiya adasının şimal-şərq 
hissəsi, Anqlsi, Uayt, Normand, Orkney, Hebrid, Şetlend adaları və 
bir sıra kiçik adalardan ibarətdir. Sahəsi 244,1 min km2, əhalisi 65,6 
milyon nəfərdir. İnzibati cəhətdən qraflıqlara və qraflıq hüququnda  
olan şəhərlərə bölünür. Böyük Britaniya parlamentli monarxiyadır. 
Paytaxtı London şəhəridir. – 57, 60, 61, 71, 83, 163, 352. 
 361 
 
16. Portuqaliya, P o r t u q a l i y a   R e s p u b l i k a s ı – 
Cənub-Qərbi Avropanın Pireney yarımadasında dövlət. Sahəsi 
92,1 min km2, əhalisi 11 milyon nəfərdir. İnzibati ərazisi 19 
mahala və 2 muxtar vilayətə bölünür. Dövlət başçısı prezident, 
ali qanunverici orqanı birpalatalı Respublika Məclisidir. 
Paytaxtı Lissabon şəhəridir. – 58. 
 
17. Anibal Kavaku Silva (d.1939) – Portuqaliyanın siyasi 
xadimi. 2006–2016-cı illərdə Portuqaliya Respublikasının 
Prezidenti, 1985–95-ci illərdə Portuqaliyanın Baş naziri ol-
muşdur. – 58. 
 
18. Rusiya, R u s i y a   F e d e r a s i y a s ı – Avropanın şər-
qində, Asiyanın şimalında dövlət. Sahəsi 17,125 milyon  km2, əha-
lisi 146,5 milyon nəfərdir. Rusiya Federasiyasına 22 respublika, 9 
diyar, 46 vilayət, federal əhəmiyyətli Moskva və Sankt-Peterburq 
şəhərləri, 4 muxtar vilayət və mahal daxildir. 
Dövlət başçısı prezident, qanunverici orqanı ikipalatalı Dövlət 
Duması və Federasiya Şurasıdır. Paytaxtı Moskva şəhəridir. – 59, 
78, 104, 105, 107, 204,227, 273. 
 
19. Devid Kemeron (d.1966) – Böyük Britaniya siyasət-
çisi. Mühafizəkarlar Partiyasının lideri. 2010–2016-cı illərdə 
Böyük Britaniyanın Baş naziri olmuşdur. – 60, 71. 
 
20. Dövlət Neft Fondu – 1999-cu ildə yaradılmışdır. Əsas 
fəaliyyəti  neft və qaz ehtiyatlarına dair sazişlərin həyata keçiril-
məsi ilə bağlı Azərbaycan Respublikasının əldə etdiyi gəlirlərin 
toplanmasını, səmərəli idarə edilməsini, gələcək nəsillər üçün 
saxlanılmasını təmin edən xüsusi məqsədli dövlət qurumudur. – 
69, 322, 341. 
 
21. Barak Obama (d.1961) – ABŞ-ın 44-cü prezidenti 
(2008–2016). 2004–2008-ci illərdə Demokratlar Partiyasından 
 362 
ABŞ Senatının üzvü olmuşdur. 2009-cu ildə Nobel Sülh mü-
kafatına layiq görülmüşdür. – 71, 75, 176. 
 
22. Vladimir Putin  (d.1952) – 2000–2008-ci illərdə Rusiya 
Federasiyasının Prezidenti olmuşdur. 1975–97-ci illərdə bir sıra 
məsul vəzifələrdə çalışmışdır. 1998-ci ildə Rusiya Federasiyası 
Prezidenti Administrasiyasının rəhbəri, 1998–99-cu illərdə 
FTX-nın direktoru, 1999-cu ilin avqustundan Rusiya höku-
mətinin başçısı, 2008-ci ilin mayında Rusiya Federasiyasının 
Baş naziri təyin edilmişdir. 2012-ci ilin mart ayında yenidən 
Rusiya Federasiyasının Prezidenti seçilmişdir. – 78. 
 
23. Lüksemburq,  B ö y ü k   L ü k s e m b u r q   H e r s o q -l 
u ğ u  – Qərbi Avropada dövlət. Sahəsi 2,6 min km2, əhalisi 576 
min nəfərdir. İnzibati cəhətdən 3 mahala bölünür. Lüksemburq 
konstitusiyalı monarxiyadır. Dövlət başçısı böyük hersoqdur. 
Qanunverici orqanı Deputatlar Palatasıdır. Paytaxtı Lüksemburq 
şəhəridir. – 81. 
 
24. Anri (d.1955) – 1998-ci ildən Lüksemburq Hersoqluğunun 
hökumət naibi, 2000-ci ildən isə Böyük hersoqudur. 1998-ci ildən 
Beynəlxalq Olimpiya Komitəsinin üzvüdür. – 81. 
 
25. Filippin, F i l i p p i n   R e s p u b l i k a s ı – Cənub-
Şərqi Asiyada, Filippin adalarında dövlət. Sahəsi 300 min km2, 
əhalisi 103 milyon nəfərdir. İnzibati ərazisi 13 vilayətə və        2 
muxtar vilayətə bölünür. Dövlət başçısı prezident, qanunverici 
orqanı ikipalatalı (Senat və Nümayəndələr Palatası) parlament-
dir. Paytaxtı Manila şəhəridir. – 82. 
 
26. III Beniqno Akino (d.1960) – siyasətçi. 2010–2016-cı 
illərdə Filippin  Respublikasının Prezidenti olmuşdur. – 82. 
 
 
 363 
27. II  E l i z a b e t  (d.1926) – Böyük Britaniya kraliçası. Vind-
zor sülaləsindəndir. 1952-ci ildə atası VII Georqun ölümündən 
sonra taxt-taca sahib olmuşdur. – 83, 352. 
 
28. Almaniya,   A l m a n i y a  F e d e r a t i v   R e s p u b l i -k 
a s ı – Mərkəzi Avropada dövlət. Sahəsi 357 min km2, əhalisi 
82,2 milyon nəfərdir. AFR tərkibində 16 ərazisi olan 
federasiyadır. Dövlət başçısı prezident, hökumət başçısı isə 
Federal Kanslerdir. Ali qanunverici hakimiyyət orqanı parla-
mentdən – Bundestaq və Bundesratdan ibarətdir. Paytaxtı Berlin 
şəhəridir.  – 84. 
 
29. Yeni Azərbaycan Partiyası (YAP) – Azərbaycanda ən 
kütləvi siyasi partiya. YAP 1992-ci il noyabrın 21-də Naxçıvan 
şəhərində təsis edilib. 81 rayon və 5000-ə yaxın ilk partiya 
təşkilatı var. Partiyada Gənclər Birliyi və Qadın Şurası fəaliyyət 
göstərir. Üzvlərinin sayına görə parlamentdə çoxluq təşkil edir. 
Azərbaycanın dövlət müstəqilliyinin daha da möhkəm-
ləndirilməsində, ölkəmizdə demokratik, hüquqi və dünyəvi 
dövlət qurulmasında və iqtisadi-siyasi islahatların həyata keçiril-
məsində fəal iştirak edir. YAP-ın təsis konfransında (1992) 
mərhum prezidentimiz Heydər Əliyev yekdilliklə partiyanın sədri 
seçilmişdir. 2005-ci ilin mart ayından isə YAP-ın sədri prezident 
İlham Əliyevdir. – 85–101, 217–218, 252–253, 301–302, 325. 
 
30. Milli İncəsənət Muzeyi – Bakıda fəaliyyət göstərən mu-
zey. Muzeydə əsasən avanqard azərbaycanlı rəssam və hey-
kəltəraşların, o cümlədən Səttar Bəhlulzadə, Böyükağa 
Mirzəzadə, Elmira Şahtaxtinskaya, Tahir Salahov, Ömər 
Eldarov, Nadir Əbdürrəhmanovun əsərləri toplanmışdır. – 104–
107. 
 
31. Fuad Əbdürrəhmanov, F u a d  H ə s ə n  o ğ l u 
(1915–1971) – Azərbaycan heykəltəraşı, Azərbaycan Respubli-
kasının Xalq rəssamı, SSRİ Rəssamlıq Akademiyasının müxbir 
 364 
üzvü, 2 dəfə SSRİ Dövlət mükafatı laureatı. O, mahir portret 
ustası kimi tanınmışdır. Yaradıcılığında monumental 
heykəltəraşlıq mühüm yer tutmuşdur. Nizaminin Gəncədəki və 
Bakıdakı abidələri, Bakıda Səməd Vurğunun abidəsi və s. əsər-
ləri Azərbaycan monumental heykəltəraşlığının ən yaxşı nümu-
nələrindəndir.  – 105. 
 
32. Tokay Məmmədov, T o k a y   H ə b i b   o ğ l u 
(d.1927) – Azərbaycan heykəltəraşı. Azərbaycanın Əməkdar 
incəsənət xadimi, Azərbaycanın Xalq rəssamı, SSRİ Rəssamlıq 
Akademiyasının müxbir üzvü, Azərbaycan və SSRİ Dövlət 
mükafatları laureatı, professor. Azərbaycan Rəssamlar 
İttifaqının İdarə Heyətinin sədri (1970–72) olmuşdur.  Heykəl-
təraşlığın müxtəlif janrlarında – monumental abidə, portret, 
büst, qorelyef və s. əsərlər yaradır. Monumental heykəltəraşlıq 
Tokay Məmmədovun yaradıcılığında mühüm yer tutur.  
Azərbaycan Respublikasının «Şöhrət» ordeni ilə təltif 
edilmişdir. – 105. 
 
33. Sobsay Pinxos Vladimiroviç (1893–1980) – Azərbay-
can heykəltəraşı. SSRİ Xalq rəssamı, SSRİ Rəssamlıq Aka-
demiyasının həqiqi üzvü, SSRİ Dövlət mükafatı laureatı. 1926-
cı ildən Bakıda yaşayıb yaratmışdır. M.F.Axundovun Bakıda 
qoyulmuş abidəsi Sabsayın ilk monumental abidəsidir. O, 
əsasən büst-portretlər («Neftçi Babayev», yazıçı Süleyman 
Rəhimov və A.S.Puşkinin portretləri) ustası kimi tanınmışdır. 
Onun əsərləri üçün obrazın psixoloji ifadəliliyi, plastik forma 
dəqiqliyi və aydınlığı səciyyəvidir. – 105. 
 
34. Mirələsgər Mirqasımov,  M i r ə l ə s g ə r  M i r ə s ə- 
d u l l a  o ğ l u (1924-2003) – Azərbaycan heykəltəraşı. Azər-
baycan Respublikasının Əməkdar incəsənət xadimi. Bir çox 
monumental əsərlərin (M.Ə.Sabirin büstü, C.Cabbarlının, 
N.Nərimanovun abidələri) müəllifidir. Azərbaycan Respubli-
kasının «Şöhrət» ordeni ilə təltif olunmuşdur. – 105. 
 365 
 
35. Səttar Bəhlulzadə, S ə t t a r   B ə h l u l   o ğ l u  
(1909–1974) – görkəmli Azərbaycan rəssamı, müasir Azər-
baycan boyakarlıq sənətində mənzərə janrının yaradıcıla-
rından biri. Azərbaycan Respublikası Əməkdar incəsənət xa-
dimi, Azərbaycanın Xalq rəssamı. Bəhlulzadə yaradıcılığa 
«Kommunist» qəzetində Əzim Əzimzadənin rəhbərliyi ilə 
başlamışdır. Onun əsərlərində doğma torpağa və onu 
dəyişdirən zəhmət adamlarına hədsiz məhəbbət motivləri 
başlıca yer tutur. Azərbaycanın səfalı güşələri onun lirik 
mənzərələrində real əksini tapmışdır. Bəhlulzadənin 
mənzərələrində poetik  əhvali-ruhiyyə və kompozisiya quru-
luşu, işlətdiyi boyalarda isə kolorit gözəlliyi çox güclüdür. 
Əsərlərində real mənzərə motivlərini rəssam təxəyyülünün 
məhsulu olan şərti təsvir formaları ilə  əlaqələndirir. 
Mənzərələrinin koloritində açıq rənglərin vəhdəti əsas yer 
tutur. Azərbaycan Respublikası Dövlət mükafatı laureatıdır. 
– 106. 
 
36. Toğrul Nərimanbəyov, T o ğ r u l  F ə r m a n  o ğ l u 
(1930–2013) – Azərbaycan və SSRİ Xalq rəssamı. Məişət, 
portret, mənzərə və natürmort janrlarında, monumental bo-
yakarlıq, illüstrasiya və teatr rəssamlığı sahəsində fəaliyyət 
göstərir. Yaradıcılığında monumental boyakarlıq mühüm yer 
tutur. «Qobustan kölgələri» (F.Qarayev), «Yeddi gözəl» 
(Q.Qarayev), «Min bir gecə» (F.Əmirov) baletlərinə verdiyi 
bədii tərtibat Azərbaycan teatr rəssamlığının qiymətli nümu-
nələrindəndir. Azərbaycan və SSRİ Dövlət mükafatı laureatıdır. – 
106. 
 
37. Tahir Salahov, T a h i r   T e y m u r   o ğ l u (d.1928) – 
görkəmli Azərbaycan boyakarı və qrafiki. Azərbaycan və SSRİ 
Xalq rəssamı. Azərbaycan və SSRİ Dövlət mükafatları laureatı. 
Rusiya Rəssamlıq Akademiyasının həqiqi üzvü. 1973-cü ildən 
SSRİ Rəssamlar İttifaqı İdarə Heyətinin birinci katibi olmuşdur. 
 366 
Tahir Salahovun yaradıcılığı mövzu və janr zənginliyi, bədii 
forma əlvanlığı, estetik kamilliyi ilə səciyyələnir. Bu baxımdan 
müasir portret sənətinin ən kamil nümunələrindən olan 
«Bəstəkar Qara Qarayev»in portreti, eləcə də monumental divar 
rəsmini xatırladan «Abşeron qadınları» əsərləri xüsusilə 
fərqlənir. Azərbaycan Respublikası və SSRİ Ali sovetlərinin 
deputatı olmuşdur. Azərbaycan Respublikasının «İstiqlal» və 
«Heydər Əliyev» ordenləri ilə təltif edilmişdir. – 106. 
 
38. Əhməd Davudoğlu (d.1959) – Türkiyənin siyasi xadimi, 
akademik və səfir. 2009–2014-cü illərdə Türkiyə Cümhu-
riyyətinin Xarici İşlər naziri, 2014–2016-cı illərdə  isə Baş 
naziri olmuşdur. – 120, 275. 
 
39. Ərdoğan Rəcəb Tayyib (d.1954) – Türkiyənin siyasi və 
dövlət xadimi. 1980-ci ildən siyasi fəaliyyətə başlayıb. 1994-cü 
ilin martında İstanbul Böyük Şəhər Bələdiyyəsinin sədri 
olmuşdur,  Ədalət və İnkişaf Partiyasının  lideridir. 
2002-ci ildə keçirilən növbədənkənar seçkilər nəticəsində 
Ədalət və İnkişaf Partiyası  təkbaşına hakimiyyətə gəlmək imkanı 
əldə etdi və Rəcəb Tayyib Ərdoğan TBMM-də Türkiyənin Baş 
naziri, 2014-cü ilin sentyabrında Türkiyə Cümhuriyyətinin 
Prezidenti seçilmişdir. Azərbaycan Respublikasının «Heydər 
Əliyev» ordeni ilə təltif edilmişdir. – 120, 122, 275. 
 
40. İran, İ r a n   İ s l a m   R e s p u b l i k a s ı – Cənub-
Qərbi Asiyada dövlət. Sahəsi 1,65 milyon km2, əhalisi 82 milyon 
nəfərdir. İnzibati cəhətdən 24 ostana bölünür. Ali qanunverici 
orqanı 4 il müddətinə seçilən Xalq Şurası Məclisidir. Hö-
kuməti Baş nazir təşkil, prezident isə təsdiq edir. Paytaxtı 
Tehran şəhəridir. – 126. 
 
41. Həsən Ruhani (d.1948) – hüquqşünas. 2013-cü ildən 
İran İslam Respublikasının Prezidentidir. – 126. 
 
 367 
 
 
42. Herman Van Rompuy (d.1947)  – Belçika siyasətçisi. 
2008–2009-cu illərdə Belçikanın Baş naziri, 2009–2014-cü 
illərdə Avropa Şurasının sədri olmuşdur. – 132, 133–137. 
 
43. Joze Manuel Barrozu (d.1956) – Portuqaliya və Ümum-
avropa siyasi və dövlət xadimi. 2002–2004-cü illərdə Portuqa-
liyanın Baş naziri, 2004–2014-cü illərdə Avropa Parlamenti  
Komissiyasının sədri olmuşdur. – 138, 139–149. 
 
44. İrəvan xanlığı   – XVIII əsrin ortalarında Cənubi Qafqaz-
da, keçmiş Çuxursəd bəylərbəyliyi ərazisində  yaranmış 
müstəqil Azərbaycan feodal dövləti. Ağrıdağ düzənliyinin 
Göyçə gölü hövzəsini və Araz çayından cənub-qərbə doğru 
uzanan ərazini əhatə edirdi. Azərbaycanın cənub-qərbində 
yerləşən bu xanlıq paytaxtı  İrəvan şəhəri olmaqla, inzibati 
cəhətdən 15 mahala bölünürdü, İrəvan xanlığı 1747–97-ci 
illərdə müstəqil dövlət olmuş, 1797–1828-ci illərdə İranın 
hakimiyyəti altında olmuşdur. Türkmənçay müqaviləsinə 
(1828) görə Rusiyanın tərkibinə keçmişdir. Bu zaman İrəvan 
xanlığı ərazisində 420-dən çox kənd dağıdılmış, 10 minlərlə 
azərbaycanlı əhali məhv edilmişdi. – 166. 
 
45. Göyçə – İrəvan xanlığının 15 mahalından biri. İndiki 
Ermənistan ərazisində qədimdən Azərbaycan turklərinin yaşa-
dıqları bölgə. Göyçə adının ilk dəfə V əsrin sonlarında işlədil-
diyi güman edilir. Şah İsmayılın (1501–1524) 1510-cu ilə aid 
fərmanında «Göyçə mahalı» qeyd edilmişdir. Türkmənçay mü-
qaviləsinə (1828) əsasən İrəvan xanlığının tərkibində çar Ru-
siyasının tərkibinə qatılmışdır. 1829–32-ci illərə aid məlumata 
görə, Göyçə mahalında 100-dən çox yaşayış məskəni, 14.354 
nəfər əhali (əsasən azərbaycanlılar) qeydə alınmışdı. Er-
mənilərin kütləvi şəkildə Qərbi Azərbaycana köçürülməsi Göy-
çə mahalının etnik tərkibini əsaslı şəkildə dəyişdirdi və mahal 
 368 
erməniləşdirilməyə başlandı. Azərbaycan Xalq Cümhuriyyəti 
dövründə inzibati-ərazi vahidi idi (əhalisi özünü Cümhuriyyətin 
tərkib hissəsi hesab edir və onun hakimiyyətinin 
möhkəmləndirilməsi  uğrunda mübarizə aparırdı). Ermənilər bu 
torpaqlara iddialarını həyata keçirmək üçün azərbaycanlılara 
qarşı soyqırımı siyasəti yeridirdilər. Azərbaycanda və 
Ermənistanda sovet hakimiyyəti qurulduqdan sonra sovet-
bolşevik rejiminin himayəsi ilə Göyçə, demək olar ki, 
bütünlüklə Ermənistana  verildi. Mahalın Azərbaycan türklərinə 
məxsus yaşayış məskənlərinin adları kütləvi surətdə dəyiş-
dirilərək erməniləşdirildi. Ermənilərin həyata keçirdikləri 
soyqırımları və zorakı köçürmələr nəticəsində tarixən azərbay-
canlılara məxsus olan Göyçə  mahalında hazırda bir nəfər də 
olsun azərbaycanlı qalmamışdır. – 166. 
 
46. Zəngəzur mahalı, Z ə n g ə z u r   q ə z a s ı – XIX əsrin 
2-ci yarısında Azərbaycanda inzibati ərazi vahidi. 1861-ci ildə 
təşkil edilmişdir. Çar Rusiyası Hökumətinin 1867-ci il dekabr 
tarixli Fərmanına əsasən yaradılmış Yelizavetpol (Gəncə) quber-
niyasının tərkibinə daxil edilmişdi. – 166. 
 
47. Mübariz İbrahimov, M ü b a r i z   A ğ a k ə r i m  o ğ -
l u (1988–2010) – Milli Qəhrəman. Azərbaycan Respublikası 
Silahlı Qüvvələrinin giziri Mübariz İbrahimov Tərtər bölgə-
sində xidməti vəzifəsini yerinə yetirərkən qəhrəmancasına həlak 
olmuşdur. – 172. 
 
48. Fərid Əhmədov, F ə r i d   G ü l o ğ l a n  o ğ l u  (1986–
2010) – baş leytenant. Azərbaycan Respublikasının 
müstəqilliyinin və ərazi bütövlüyünün qorunub saxlanması 
uğrunda xidməti vəzifəsini yerinə yetirərək qəhrəmancasına 
həlak olmuşdur. Ölümündən sonra «İgidliyə görə» medalı ilə 
təltif edilmişdir. – 172. 
 
 369 
49. Fransa, F r a n s a   R e s p u b l i k a s ı – Qərbi 
Avropada dövlət. Sahəsi 643,8 min km2, əhalisi 67 milyon 
nəfərdir. İnzibati cəhətdən 101 departamentə bölünür. Qanun-
verici  orqanı iki palatadan (Milli Məclis və Senat) ibarət par-
lamentdir. İcra hakimiyyəti prezident və Nazirlər Şurasına 
məxsusdur. Paytaxtı Paris şəhəridir. – 182, 330. 
 
50. Fransua Olland (d.1954) – Fransanın dövlət xadimi. 
2012–2017-ci illərdə Fransa Respublikasının Prezidenti 
olmuşdur. – 182. 
 
51. Tamara Sinyavskaya (d.1943) – məşhur rus müğənni-
si. Moskva Böyük Teatrının solisti. Azərbaycan və SSRİ Xalq 
artisti. – 224. 
 
52. Səməd  Vurğun,  S ə m ə d  Y u s i f    o ğ l u   V ə k i - l 
o v (1906–1956) – böyük Azərbaycan şairi, ictimai xadim. 
Azərbaycanın Xalq şairi Səməd Vurğunun yaradıcılığı XX əsr 
Azərbaycan şeirinin inkişafında mühüm rol oynamışdır. Səməd 
Vurğun Azərbaycan Yazıçılar İttifaqının məsul katibi, sədri, 
Azərbaycanın Xarici Ölkələrlə Mədəni Əlaqələr Cəmiyyətinin 
sədri, Azərbaycan MEA-nın vitse-prezidenti olmuşdur, 2 dəfə 
SSRİ Dövlət mükafatı laureatı adına layiq görülmüşdür. – 260. 
 
53. Çin Xalq Respublikası (ÇXR) – Mərkəzi və Şərqi 
Asiyada dövlət. Sahəsi 9,6 milyon km2, əhalisi 1,4 milyard 
nəfərdir. İnzibati cəhətdən 22 əyalətə (Tayvansız), 5 muxtar 
rayona və mərkəz tabeliyində olan 3 şəhərə (Pekin, Şanxay, 
Tyantszin) bölünür. Ali dövlət hakimiyyəti orqanı Ümumçin 
Xalq Nümayəndələri Məclisidir. Dövlət başçısı Çin Xalq 
Respublikasının Sədridir. Paytaxtı Pekin şəhəridir. – 353. 
 
54. Si Cinpin (d.1953) – Çinin dövlət və siyasi xadimi, 
fəaliyyətdə olan Çin Kommunist Partiyasi Mərkəzi Komitəsinin 
 370 
Baş katibi, 2013-cü ildən Çin Xalq Respublikasının, ÇXP 
Mərkəzi Hərbi Şurasının Sədridir. – 353. 
 
 
 
 
 
Şəxsi adlar göstəricisi 
 
 
Abdullayev Rövnəq   – 71, 348 
Abutalıbov Hacıbala  – 149 
III Akino Beniqno  – 82 
II Albert   – 274 
Aman Anifah   – 119 
Amr Mohamed   – 118 
Anri (Lüksemburq hersoqu)  – 81 
Babayev Nəriman  – 316–318 
Bağırov Ağaşirin  – 328–239 
Barrozu Joze   – 138, 139–149 
Bəhlulzadə Səttar  – 106 
Birrell Qordon   – 348  
Bokova İrina   – 42, 44–46, 50 
Brayndştayn Cim  – 21 
Camalov Mərdan  – 184 
Cəfərov Qalib   – 259–260 
Çambliss Saksbi  – 34 
Davudoğlu Əhməd  – 120, 275 
Daraxvekidze David  – 111–112 
De Moran Pedro  – 117  
Dəmirəl Süleyman  – 20 
Dəmirova Aybəniz   – 235–236 
Dini Lamberto   – 53 
Eldarov Ömər   – 105 
Elbeqdorj Saxiaqiyn  – 180 
 371 
II Elizabet    – 83, 352 
Əbdülrəhmanov Fuad  – 105 
Əbdülrəhmanov Nadir  – 106 
Əbiyev Səfər   – 157, 164 
Əhmədov Fərid  – 172 
Əhmədzadə Əhməd   – 300, 322 
Əl-Nasser Nassir  – 42–44, 49 
Əl-Tani Təmim  – 177 
Əl-Tüveycri Əbdüləziz  – 46–48, 50 
Əl-Zəyani Əbdül Lətif  – 116 
Əliyev Baba   – 106 
Əliyev Heydər   – 6, 10, 11, 19, 34, 74, 78, 86,  
   87, 91, 98, 99, 106, 158, 171,   
   184, 133, 206, 201, 208, 209,  
   217, 218, 240, 241, 259, 260,  
   261, 267, 300, 302, 304, 307,  
   308, 310 
Əliyeva Mehriban – 20, 71, 72, 73, 104, 106, 131,  
                                                    151, 164, 307 
Ərdoğan Rəcəb Tayyib – 120, 122, 275 
Ərbil Həsən   – 122 
Əsgərov Ayaz   – 240 
Farkas Evelin   – 204 
Filipp (Belçika kralı)   – 338 
Frattini Franko  – 181  
Genşer Hans-Ditrix  – 84 
Gəncəvi Məhsəti  – 46 
Gül Abdullah   – 120, 275 
Hacıyev Rəhman  – 147 
Hadid Zaha   – 43 
Hendri Çarlz   – 60, 71 
Hoksteyn Amos  – 75 
Holgi Maria   – 270 
Həmid Abdul   – 110 
Hinoyosa Ruben  – 21 
 372 
Hüseynov Qorxmaz  – 195 
Hüseynov Tofiq   – 193–195 
Xanbabayev Şəmsəddin – 310 
İbrahimov Mübariz  – 172 
İhsanoğlu Ekmələddin  – 121 
İvanişvili Bidzina  – 111, 112 
XVI Karl Qustav  – 33 
Kemeron Devid  – 60, 71 
Kərzai Həmid   – 52, 268 
Klyuyev Andrey  – 77 
Kojara Leonid  – 269 
Qarayev Əbülfəs  – 104 
Qaryağdı Cəlal  – 105 
Qasımov Arif   – 300 
Qrex Cozef   – 117 
Qrişəm Mişel   – 21 
Quliyev Məhərrəm  – 255 
Quluzadə Xaqani  – 248, 249 
Lans Leonard   – 21 
Laqumçiya Zlatko  – 108 
Lefort Filip   – 123 
Leko İosip   – 226 
Lombardi Filippo  – 205 
Luqar Riçard   – 21, 31, 32 
Lukaşenko Aleksandr – 109, 178 
Mahmud Abbas  – 114, 115 
Makey Vladimir  – 109 
Malki Riad   – 114 
Mehdiyev Ramiz  – 149 
Mesiç Stepan   – 54 
VI Məhəmməd   – 113 
Məmmədov Tokay  – 105 
Minyon Jan-Klod  – 5 
Moni Dipu   – 110 
Morrison Endryu  – 163 
 373 
Morninqstar Riçard  – 21, 71, 75 
Mukherci Pranab  – 150 
Mursi Məhəmməd  – 118 
Mustafayev Şahin  – 72, 318 
Nərimanbəyov Toğrul – 106 
Nəzmiyə xanım  – 20 
Novruzov Novruz  – 321 
Obama Barak   – 71, 75, 176 
Olland Fransua  – 182 
Pahor Borut   – 79 
Pan Gi Mun   – 42 
Patanq Qulam  – 268 
Pinçer Kristofer  – 57 
Pırvanov Georgi  – 55 
Po Ted    – 21 
Ponta Viktor   – 179 
Puşkov Aleksey  – 59 
Putin Vladimir   – 78, 227, 273 
Rasizadə Artur  – 149 
Rassul Zalmai   – 52 
Ruhani Həsən   – 126 
Sadıqzadə Oktay  – 106 
Salahov Tahir   – 106 
Seçin İqor   – 227 
Seyidov Səməd   – 21–22 
Seyidova Ramilə  – 307 
Səfərova Xalidə  – 106 
Səməd Vurğun   – 260  
Si Cinpin   – 353 
Silva Anibal   – 58 
Sinyavskaya Tamara  – 224 
Sobsay    – 105 
Stokmən Stiv   – 21 
Tadiç Boris   – 56 
Tağıyev Tağı    – 106 
 374 
Toufiq Əhməd  – 113 
Uiker Rocer   – 225 
Uolfovitz Pol   – 21 
Usubov Ramil   – 206 
Vahid Məhəmməd  – 337 
Van Rompuy Herman  – 132, 133–137 
Vazed Hasina   – 110 
Voronin Vladimir  – 76 
Vuyanoviç Filip  – 183 
Vud Endryu   – 62 
Yosipoviç İvo   – 80 
Yusifov Məmməd  – 249–250 
Yusifzadə Xoşbəxt  – 71 
Zeynalov Tofiq  – 228 
 375 
 
 
 
Coğrafi adlar göstəricisi 
 
Abşeron (yarımada)   – 196 
Ağstafa   – 238, 255–267 
Afina    – 199 
Almaniya   – 84 
Amerika Birləşmiş Ştatları – 21–30, 31–32, 34, 71, 75,  
               176, 204, 225 
Araz çayı   – 256 
Aşağı Göyçəli   – 265 
Aşağı Kəsəmən  – 265  
Atlanta    – 199 
Avrasiya    – 204 
Avropa    – 26, 64, 140, 141, 
144, 146,  
                                                    147, 263, 264, 314 
Banqladeş   – 110 
Batabat (göl)    – 256 
Belarus    – 109, 178 
Belçika    – 131–149, 274, 338 
Bibiheybət   – 348 
Binəqədi   – 217–218, 219–220, 221–223 
Birləşmiş Ərəb Əmirlikləri – 66 
Bolqarıstan   – 55 
Bosniya və Herseqovina – 108 
Böyük Britaniya  – 57, 60, 61, 71, 83, 163, 352 
Brüssel    – 131–149 
Cənubi Qafqaz   – 72, 134 
Çin    – 353 
Dağlıq Qarabağ  – 14, 15, 17, 21–22, 34, 40, 93,  
   94, 123, 132, 134, 135, 142,  
   143, 165, 166, 168, 170, 176,  
 376 
   269, 270, 333, 344 
 
Əfqanıstan   – 52, 268 
Gədəbəy    – 238 
Gəncə     – 106, 192, 296 
Göygöl    – 256 
Gürcüstan   – 66, 111–112 
Fələstin   – 114 
Filippin   – 82 
Fransa    – 182, 330 
Hacıqabul    – 238 
Haiti    – 45 
Hindistan   – 45, 150 
Xankəndi    – 171 
Xaçmaz   – 310–320 
Xəzər dənizi   – 256, 350 
Xınıslı    – 105 
Xocalı     – 25, 333, 344 
Xorvatiya   – 54, 80, 226 
İran    – 126 
İsveç    – 33 
İsveçrə    – 66, 205 
İtaliya    – 53 
Kolumbiya   – 270 
Kür çayı   – 256 
Kürdəmir    – 238 
Qafqaz    – 282 
Qazax    – 238, 240–255 
Qərbi Avropa   – 104, 105, 106, 107 
Qətər    – 43, 177 
Qırğızıstan   – 45 
Qobustan   – 106 
Laçın     – 105 
London    – 199 
Lüksemburq    – 81 
 377 
Macarıstan   – 262 
Malayziya   – 119 
Maldiv    – 337 
Mərakeş   – 113 
Misir    – 118 
Mingəçevir   – 106, 192, 296 
Moldova   – 76 
Monqolustan   – 80 
Monteneqro   – 183 
Moskva   – 311 
Naxçıvan Muxtar Respublikası– 10, 86, 243 
Orta Asiya   – 282 
Özbəkistan   – 45 
Pakistan   – 45 
Podolsk   – 273 
Polşa    – 200 
Portuqaliya   – 58 
Rumıniya   – 66, 179 
Rusiya – 59, 78, 104, 105, 107, 204,    
                                                     227, 273 
Saatlı – 238 
Sabirabad   – 238 
Serbiya   – 56 
Sidney    – 199 
Siyəzən   – 300–309 
Sloveniya   – 79, 262 
Sumqayıt   – 192, 296 
Şabran   – 238, 321–331 
Şamaxı    – 106 
Şəki    – 106 
Şəmkir   –  238 
Şirvan    – 184– 203 
Şuşa    – 171 
Tiflis    – 6 
Tovuz    – 228–239 
 378 
Türkiyə   – 20, 45, 66, 120, 275, 348 
Ukrayna   – 77, 204 
Vatikan   – 334 
Yaxın Şərq   – 72 
 379 
 
 
 
MÜNDƏRİCAT 
 
 
AVROPA ŞURASI PARLAMENT ASSAMBLEYASININ 
PREZİDENTİ JAN-KLOD MİNYONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
26 may 2013-cü il ............................................................................................. 5 
 
AZƏRBAYCAN XALQ CÜMHURİYYƏTİNİN ŞƏRƏFİNƏ 
UCALDILMIŞ ABİDƏNİ ZİYARƏT 
 
27 may 2013-cü il ............................................................................................. 6 
 
28 MAY – RESPUBLİKA GÜNÜ MÜNASİBƏTİLƏ RƏSMİ 
QƏBULDA İŞTİRAK 
 
27 may 2013-cü il  ............................................................................................ 8 
 
TÜRKİYƏ RESPUBLİKASININ 9-cu PREZİDENTİ  ZATİ-
ALİLƏRİ CƏNAB SÜLEYMAN DƏMİRƏLƏ 
 
28 may 2013-cü il ........................................................................................... 20 
 
AZƏRBAYCAN İLƏ ABŞ ARASINDA TƏRƏFDAŞLIQ 
ƏLAQƏLƏRİNİN YARANMASININ 21-ci İLDÖNÜMÜ İLƏ 
ƏLAQƏDAR TƏŞKİL EDİLMİŞ «GƏLƏCƏYƏ BAXIŞ» 
AZƏRBAYCAN–ABŞ FORUMUNUN RƏSMİ AÇILIŞI 
MƏRASİMİ   
 
29 may 2013-cü il ........................................................................................... 21 
 
BİR QRUP ABŞ KONQRESMENİNİN ŞƏRƏFİNƏ VERİLMİŞ 
İŞÇİ LANÇINDA İŞTİRAK 
 
29 may 2013-cü il ........................................................................................... 31 
 
ABŞ SENATORU RİÇARD LUQAR İLƏ GÖRÜŞ 
 
 380 
29 may 2013-cü il ........................................................................................... 32 
İSVEÇ KRALI ƏLAHƏZRƏT XVI KARL QUSTAVA 
 
30 may 2013-cü il ........................................................................................... 33 
 
ABŞ SENATININ KƏŞFİYYAT ÜZRƏ XÜSUSİ 
KOMİTƏSİNİN SƏDR MÜAVİNİ, SENATOR  SAKSBİ 
ÇAMBLİSSİN BAŞÇILIQ ETDİYİ NÜMAYƏNDƏ HEYƏTİ 
İLƏ GÖRÜŞ 
 
30 may 2013-cü il ........................................................................................... 34 
 
II ÜMUMDÜNYA MƏDƏNİYYƏTLƏRARASI DİALOQ  
FORUMUNDA İŞTİRAK 
 
30 may  2013-cü il .......................................................................................... 35 
 
BMT BAŞ KATİBİNİN ALİ NÜMAYƏNDƏSİ NASSİR 
ƏBDÜLƏZİZ ƏL-NASSER İLƏ  
GÖRÜŞ 
 
30 may 2013-cü il ........................................................................................... 49 
 
YUNESKO-nun BAŞ DİREKTORU XANIM İRİNA BOKOVA 
İLƏ GÖRÜŞ  
 
30 may 2013-cü il ........................................................................................... 50 
 
İSESKO-nun BAŞ DİREKTORU ƏBDÜLƏZİZ BİN OSMAN 
ƏL-TÜVEYCRİ İLƏ GÖRÜŞ 
 
30 may 2013-cü il ........................................................................................... 51 
 
ƏFQANISTAN RESPUBLİKASININ XARİCİ İŞLƏR NAZİRİ 
ZALMAİ RASSULUN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
30 may 2013-cü il ........................................................................................... 52 
 
İTALİYA RESPUBLİKASININ SABİQ BAŞ NAZİRİ VƏ SABİQ 
XARİCİ İŞLƏR NAZİRİ LAMBERTO DİNİ İLƏ GÖRÜŞ 
 
31 may 2013-cü il ........................................................................................... 53 
 381 
XORVATİYA RESPUBLİKASININ SABİQ PREZİDENTİ 
STEPAN MESİÇ İLƏ GÖRÜŞ 
 
31 may 2013-cü il ........................................................................................... 54 
 
BOLQARISTAN RESPUBLİKASININ SABİQ  PREZİDENTİ 
GEORGİ PIRVANOV İLƏ GÖRÜŞ  
 
31 may 2013-cü il ........................................................................................... 55 
 
SERBİYA RESPUBLİKASININ SABİQ PREZİDENTİ BORİS 
TADİÇ İLƏ GÖRÜŞ 
 
31 may 2013-cü il ........................................................................................... 56 
 
BÖYÜK BRİTANİYA PARLAMENTİNİN İCMALAR 
PALATASININ ÜZVÜ, BRİTANİYA–AZƏRBAYCAN 
PARLAMENTLƏRARASI QRUPUNUN SƏDRİ KRİSTOFER 
PİNÇERİN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ  
 
31 may 2013-cü il ........................................................................................... 57 
 
PORTUQALİYA RESPUBLİKASININ PREZİDENTİ ZATİ-
ALİLƏRİ CƏNAB ANİBAL KAVAKU SİLVAYA 
 
3 iyun 2013-cü il ............................................................................................. 58 
 
RUSİYA FEDERASİYASI DÖVLƏT DUMASININ 
BEYNƏLXALQ ƏLAQƏLƏR KOMİTƏSİNİN SƏDRİ, 
AVROPA ŞURASI PARLAMENT ASSAMBLEYASINDA 
RUSİYA NÜMAYƏNDƏ HEYƏTİNİN RƏHBƏRİ  
ALEKSEY PUŞKOV İLƏ GÖRÜŞ 
  
3 iyun 2013-cü il ............................................................................................. 59 
 
BÖYÜK BRİTANİYA PARLAMENTİNİN ÜZVÜ, BAŞ 
NAZİRİN AZƏRBAYCAN, QAZAXISTAN VƏ 
TÜRKMƏNİSTAN ÖLKƏLƏRİNDƏ TİCARƏT 
MƏSƏLƏLƏRİ ÜZRƏ ELÇİSİ ÇARLZ HENDRİNİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 
4 iyun 2013-cü il ............................................................................................. 60 
 382 
 
XX BEYNƏLXALQ «XƏZƏR NEFT, QAZ, NEFTAYIRMA, 
NEFT KİMYASI» SƏRGİ VƏ KONFRANSININ AÇILIŞI 
MƏRASİMİ  
 
4 iyun 2013-cü il ............................................................................................. 61 
 
ABŞ DÖVLƏT KATİBİNİN ENERJİ SİYASƏTİ ÜZRƏ 
MÜŞAVİRİ AMOS HOKSTEYN İLƏ GÖRÜŞ 
 
4 iyun 2013-cü il ............................................................................................. 75 
 
MOLDOVA RESPUBLİKASININ SABİQ PREZİDENTİ 
VLADİMİR VORONİN İLƏ GÖRÜŞ 
 
5 iyun 2013-cü il ............................................................................................. 76 
 
UKRAYNA RESPUBLİKASININ MİLLİ TƏHLÜKƏSİZLİK 
VƏ MÜDAFİƏ ŞURASININ KATİBİ ANDREY KLYUYEV 
İLƏ GÖRÜŞ 
 
5 iyun 2013-cü il ............................................................................................. 77 
 
RUSİYA FEDERASİYASININ PREZİDENTİ  
ZATİ-ALİLƏRİ CƏNAB VLADİMİR PUTİNƏ 
 
6 iyun 2013-cü il ............................................................................................. 78 
 
SLOVENİYA RESPUBLİKASININ PREZİDENTİ  
ZATİ-ALİLƏRİ CƏNAB BORUT PAHORA 
 
6 iyun 2013-cü il ............................................................................................. 79 
 
XORVATİYA RESPUBLİKASININ PREZİDENTİ  
ZATİ-ALİLƏRİ CƏNAB İVO YOSİPOVİÇƏ 
 
6 iyun 2013-cü il ............................................................................................. 80 
 
LÜKSEMBURQUN BÖYÜK HERSOQU  
ƏLAHƏZRƏT ANRİYƏ 
 
6 iyun 2013-cü il ............................................................................................. 81 
 
 383 
 
 
FİLİPPİN RESPUBLİKASININ PREZİDENTİ  
ZATİ-ALİLƏRİ CƏNAB III BENİQNO AKİNOYA 
 
6 iyun 2013-cü il ............................................................................................. 82 
 
BÖYÜK BRİTANİYA VƏ ŞİMALİ İRLANDİYA BİRLƏŞMİŞ 
KRALLIĞININ KRALİÇASI  
ÜLYAHƏZRƏT  II ELİZABETƏ 
 
6 iyun 2013-cü il ............................................................................................. 83 
 
ALMANİYANIN SABİQ XARİCİ İŞLƏR NAZİRİ HANS-
DİTRİX GENŞER İLƏ GÖRÜŞ 
 
6 iyun 2013-cü il ............................................................................................. 84 
 
YENİ AZƏRBAYCAN PARTİYASININ V QURULTAYI VƏ 
2013-cü İLDƏ KEÇİRİLƏCƏK PREZİDENT SEÇKİLƏRİNƏ 
PARTİYANIN  NAMİZƏDİNİN İRƏLİ SÜRÜLMƏSİ 
MƏRASİMİNDƏ İŞTİRAK 
 
7 iyun 2013-cü il ............................................................................................. 85 
 
IV RUSİYA–AZƏRBAYCAN REGİONLARARASI 
FORUMUNUN İŞTİRAKÇILARINA 
 
7 iyun 2013-cü il ........................................................................................... 102 
 
MİLLİ İNCƏSƏNƏT MUZEYİNİN YENİ KORPUSUNUN 
AÇILIŞI  MƏRASİMİ  
 
7 iyun 2013-cü il ........................................................................................... 104 
 
BOSNİYA VƏ HERSEQOVİNANIN XARİCİ İŞLƏR NAZİRİ 
ZLATKO LAQUMÇİYA İLƏ GÖRÜŞ 
 
10 iyun 2013-cü il ......................................................................................... 108 
 
BELARUS RESPUBLİKASININ XARİCİ İŞLƏR NAZİRİ 
VLADİMİR MAKEY İLƏ GÖRÜŞ 
 
 384 
10 iyun 2013-cü il ......................................................................................... 109 
 
 
BANQLADEŞ XALQ RESPUBLİKASININ  XARİCİ İŞLƏR 
NAZİRİ DİPU MONİNİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
10 iyun 2013-cü il ......................................................................................... 110 
 
GÜRCÜSTAN RESPUBLİKASININ İŞĞAL OLUNMUŞ 
ƏRAZİLƏRDƏN DAXİLİ KÖÇKÜNLƏR VƏ QAÇQINLAR 
ÜZRƏ NAZİRİ DAVİD DARAXVEKİDZENİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
 
10 iyun 2013-cü il ..................................................................................................... 111 
 
MƏRAKEŞ  KRALLIĞININ İSLAM İŞLƏRİ VƏ VƏQFLƏR 
NAZİRİ ƏHMƏD TOUFİQ İLƏ GÖRÜŞ 
 
10 iyun 2013-cü il ......................................................................................... 113 
 
FƏLƏSTİN DÖVLƏTİNİN XARİCİ İŞLƏR NAZİRİ RİAD 
MALKİ İLƏ GÖRÜŞ  
 
10 iyun 2013-cü il ......................................................................................... 114 
 
KÖRFƏZ ƏMƏKDAŞLIQ ŞURASININ BAŞ KATİBİ ƏBDÜL 
LƏTİF BİN RƏŞİD ƏL-ZƏYANİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
11 iyun 2013-cü il ......................................................................................... 116 
 
AVROPA ŞURASI PARLAMENT ASSAMBLEYASI 
MONİTORİNQ KOMİTƏSİNİN HƏMMƏRUZƏÇİLƏRİ 
PEDRO AQRAMUNT FONT DE MORAN VƏ COZEF 
DEBONO QREX İLƏ GÖRÜŞ  
 
11 iyun 2013-cü il ......................................................................................... 117 
 
MİSİR ƏRƏB RESPUBLİKASININ XARİCİ İŞLƏR NAZİRİ 
MƏHƏMMƏD KAMAL AMRİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
11 iyun 2013-cü il ......................................................................................... 118 
 
 385 
MALAYZİYA RESPUBLİKASININ XARİCİ  
İŞLƏR NAZİRİ ANİFAH AMAN İLƏ GÖRÜŞ  
 
11 iyun 2013-cü il ......................................................................................... 119 
TÜRKİYƏ  RESPUBLİKASININ XARİCİ İŞLƏR NAZİRİ 
ƏHMƏD DAVUDOĞLU İLƏ GÖRÜŞ  
 
11 iyun 2013-cü il  ........................................................................................ 120 
 
İSLAM ƏMƏKDAŞLIQ TƏŞKİLATININ BAŞ KATİBİ  
EKMƏLƏDDİN İHSANOĞLU İLƏ GÖRÜŞ  
 
11 iyun 2013-cü il  ........................................................................................ 121 
 
TÜRKİYƏ RESPUBLİKASININ BAŞ PROKURORU HƏSƏN 
ƏRBİL İLƏ GÖRÜŞ 
 
12 iyun 2013-cü il  ........................................................................................ 122 
 
AVROPA İTTİFAQININ CƏNUBİ QAFQAZ ÜZRƏ XÜSUSİ 
NÜMAYƏNDƏSİ FİLİP LEFORT İLƏ GÖRÜŞ  
 
12 iyun 2013-cü il ......................................................................................... 123 
 
AZƏRBAYCAN QADINLARININ IV QURULTAYINA 
 
13 iyun 2013-cü il ......................................................................................... 124 
 
İRAN İSLAM RESPUBLİKASININ YENİ SEÇİLMİŞ PREZİ-
DENTİ ZATİ-ALİLƏRİ CƏNAB HƏSƏN RUHANİYƏ 
 
16 iyun 2013-cü il ......................................................................................... 126 
 
AZƏRBAYCAN RESPUBLİKASI SAHİBKARLAR (İŞƏ-
GÖTÜRƏNLƏR) TƏŞKİLATLARI MİLLİ KONFEDERA-
SİYASININ IV QURULTAYININ İŞTİRAKÇILARINA 
 
18 iyun 2013-cü il ......................................................................................... 127 
 
TÜRKDİLLİ DÖVLƏTLƏRİN ƏMƏKDAŞLIQ ŞURASINA 
ÜZV ÖLKƏLƏRİN DİASPOR TƏŞKİLATLARI 
RƏHBƏRLƏRİNİN I FORUMUNA 
 
20 iyun 2013-cü il ......................................................................................... 129 
 386 
 
BELÇİKA KRALLIĞINA İŞGÜZAR SƏFƏR  
 
20 iyun 2013-cü il ......................................................................................... 131 
AVROPA İTTİFAQI ŞURASININ PREZİDENTİ HERMAN 
VAN ROMPUY İLƏ GÖRÜŞ  
 
21 iyun 2013-cü il ......................................................................................... 132 
 
AVROPA İTTİFAQI ŞURASININ PREZİDENTİ HERMAN 
VAN ROMPUY İLƏ BİRGƏ MƏTBUATA BƏYANATLARLA 
ÇIXIŞLAR  
 
21 iyun 2013-cü il ......................................................................................... 133 
 
AVROPA KOMİSSİYASININ SƏDRİ JOZE MANUEL 
BARROZU İLƏ GÖRÜŞ 
 
21 iyun 2013-cü il ......................................................................................... 138 
 
AVROPA KOMİSSİYASININ SƏDRİ JOZE MANUEL 
BARROZU İLƏ BİRGƏ  MƏTBUAT KONFRANSINDA 
BƏYANATLARLA ÇIXIŞLAR   
 
21 iyun 2013-cü il ......................................................................................... 139 
 
HİNDİSTAN RESPUBLİKASININ PREZİDENTİ  
ZATİ-ALİLƏRİ CƏNAB PRANAB MUKHERCİYƏ 
 
24 iyun 2013-cü il ......................................................................................... 150 
 
«ALOV QÜLLƏLƏRİ» KOMPLEKSİNDƏKİ «FAİRMONT 
BAKU» HOTELİNİN AÇILIŞI MƏRASİMİ 
 
24 iyun 2013-cü il ......................................................................................... 151 
 
SİLAHLI QÜVVƏLƏRİN BAŞ KLİNİK HOSPİTALININ 2-ci 
MÜALİCƏ KORPUSUNUN AÇILIŞI MƏRASİMİ 
 
25 iyun 2013-cü il ......................................................................................... 157 
 
BÖYÜK BRİTANİYANIN MÜDAFİƏ NAZİRİNİN 
PARLAMENTAR BEYNƏLXALQ TƏHLÜKƏSİZLİK 
 387 
STRATEGİYASI ÜZRƏ BİRİNCİ MÜAVİNİ ENDRYU 
MORRİSON  İLƏ GÖRÜŞ 
 
25 iyun 2013-cü il  ........................................................................................ 163 
 
SİLAHLI QÜVVƏLƏRİN 95 İLLİYİ MÜNASİBƏTİLƏ 
BAKIDA TƏNTƏNƏLİ HƏRBİ PARADDA İŞTİRAK 
 
26 iyun 2013-cü il ......................................................................................... 164 
 
AMERİKA BİRLƏŞMİŞ ŞTATLARININ PREZİDENTİ ZATİ-
ALİLƏRİ CƏNAB BARAK OBAMAYA 
 
27 iyun 2013-cü il ......................................................................................... 176 
 
QƏTƏR DÖVLƏTİNİN ƏMİRİ ƏLAHƏZRƏT ŞEYX TƏMİM 
BİN HƏMƏD ƏL-TANİYƏ 
 
27 iyun 2013-cü il ......................................................................................... 177 
 
BELARUS RESPUBLİKASININ PREZİDENTİ  
ZATİ-ALİLƏRİ CƏNAB ALEKSANDR LUKAŞENKOYA 
 
27 iyun 2013-cü il ......................................................................................... 178 
 
RUMINİYA RESPUBLİKASININ  BAŞ NAZİRİ VİKTOR 
PONTANIN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ  
 
27 iyun 2013-cü il ......................................................................................... 179 
 
MONQOLUSTAN RESPUBLİKASININ  PREZİDENTİ ZATİ-
ALİLƏRİ CƏNAB SAXİAQİYN ELBEQDORJA 
 
28 iyun 2013-cü il ......................................................................................... 180 
 
AVROPA XALQ PARTİYASININ XARİCİ ƏLAQƏLƏR 
ÜZRƏ EKSPERT QRUPUNUN HƏMSƏDRİ, İTALİYANIN 
SABİQ XARİCİ İŞLƏR NAZİRİ FRANKO FRATTİNİNİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 
28 iyun 2013-cü il ......................................................................................... 181 
 
FRANSA RESPUBLİKASININ PREZİDENTİ  
 388 
ZATİ-ALİLƏRİ CƏNAB FRANSUA OLLANDA 
 
1 iyul 2013-cü il ............................................................................................ 182 
 
MONTENEQRO RESPUBLİKASININ  PREZİDENTİ ZATİ-
ALİLƏRİ CƏNAB FİLİP VUYANOVİÇƏ 
 
1 iyul 2013-cü il ............................................................................................ 183 
 
ŞİRVAN ŞƏHƏRİNƏ SƏFƏR  
 
1 iyul 2013-cü il ............................................................................................ 184 
 
ŞİRVAN ŞƏHƏR İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ  
 
1 iyul 2013-cü il  ........................................................................................... 189 
  
ABŞ MÜDAFİƏ NAZİRİNİN RUSİYA, UKRAYNA VƏ 
AVRASİYA ÜZRƏ MÜŞAVİRİ EVELİN FARKASIN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ  
 
1 iyul 2013-cü il ............................................................................................ 204 
 
İSVEÇRƏ KONFEDERASİYASI FEDERAL 
PARLAMENTİNİN KANTONLAR ŞURASININ SƏDRİ 
FİLİPPO LOMBARDİNİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
1 iyul 2013-cü il ............................................................................................ 205 
 
AZƏRBAYCAN POLİSİNİN YARANMASININ  
95 İLLİYİ MÜNASİBƏTİLƏ POLİS AKADEMİYASININ 
HEYDƏR ƏLİYEV MƏRKƏZİNİN AÇILIŞI MƏRASİMİ  
 
2 iyul 2013-cü il ............................................................................................ 206 
 
YENİ AZƏRBAYCAN PARTİYASI BİNƏQƏDİ RAYON 
TƏŞKİLATININ İNZİBATİ BİNASININ AÇILIŞI  
MƏRASİMİ  
 
3 iyul 2013-cü il ............................................................................................ 217 
 
 389 
BİNƏQƏDİ RAYONUNDA HEYDƏR ƏLİYEV PARKINDA 
YENİDƏNQURMADAN SONRAKI ŞƏRAİTLƏ TANIŞLIQ  
 
3 iyul 2013-cü il ............................................................................................ 219 
 
BİNƏQƏDİ RAYON İCRA HAKİMİYYƏTİNİN İNZİBATİ 
BİNASINDA YENİDƏNQURMADAN SONRA YARADILMIŞ 
ŞƏRAİTLƏ TANIŞLIQ  
 
3 iyul 2013-cü il ............................................................................................ 221 
 
AZƏRBAYCAN RESPUBLİKASININ XALQ ARTİSTİ 
TAMARA SİNYAVSKAYAYA 
 
4 iyul 2013-cü il ............................................................................................ 224 
 
ABŞ  SENATORU, SİLAHLI QÜVVƏLƏR ÜZRƏ 
KOMİTƏNİN ÜZVÜ ROCER UİKERİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
4 iyul 2013-cü il ............................................................................................ 225 
 
XORVATİYA RESPUBLİKASI PARLAMENTİNİN  SƏDRİ 
İOSİP LEKONUN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
5 iyul 2013-cü il ............................................................................................ 226 
 
RUSİYANIN «ROSNEFT» ŞİRKƏTİNİN PREZİDENTİ İQOR 
SEÇİN İLƏ GÖRÜŞ  
 
5 iyul 2013-cü il ............................................................................................ 227 
 
TOVUZ RAYONUNA SƏFƏR  
 
5 iyul 2013-cü il ............................................................................................ 228 
 
TOVUZ RAYON İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ  
 
5 iyul 2013-cü il  ........................................................................................... 232 
 
QAZAX RAYONUNA SƏFƏR  
 
 390 
5 iyul 2013-cü il ............................................................................................ 240 
 
QAZAX RAYON İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ  
 
5 iyul 2013-cü il  ........................................................................................... 243 
 
AĞSTAFA RAYONUNA SƏFƏR  
 
5 iyul 2013-cü il ............................................................................................ 255 
 
ƏFQANISTAN RESPUBLİKASININ DAXİLİ İŞLƏR NAZİRİ  
QULAM MUSTAFA PATANQ İLƏ GÖRÜŞ 
 
7 iyul 2013-cü il ............................................................................................ 268 
 
ATƏT-in FƏALİYYƏTDƏ OLAN SƏDRİ, UKRAYNANIN 
XARİCİ İŞLƏR NAZİRİ LEONİD KOJARA İLƏ GÖRÜŞ  
 
8 iyul 2013-cü il ............................................................................................ 269 
 
KOLUMBİYA RESPUBLİKASININ XARİCİ İŞLƏR NAZİRİ 
MARİA ANGELA HOLGİNİN  BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
8 iyul 2013-cü il ............................................................................................ 270 
 
AZƏRBAYCAN JURNALİSTLƏRİNİN VI QURULTAYININ 
İŞTİRAKÇILARINA 
 
10 iyul 2013-cü il  ......................................................................................... 271 
 
RUSİYA FEDERASİYASININ PREZİDENTİ ZATİ-ALİLƏRİ 
CƏNAB VLADİMİR PUTİNƏ 
 
17 iyul 2013-cü il .......................................................................................... 273 
 
BELÇİKA KRALI ƏLAHƏZRƏT II ALBERTƏ 
 
17 iyul 2013-cü il .......................................................................................... 274 
 
TÜRKİYƏ RESPUBLİKASININ XARİCİ İŞLƏR NAZİRİ 
ƏHMƏD DAVUDOĞLU İLƏ GÖRÜŞ  
 
17 iyul 2013-cü il .......................................................................................... 275 
 391 
 
NAZİRLƏR KABİNETİNİN 2013-cü İLİN BİRİNCİ 
YARISININ SOSİAL-İQTİSADİ İNKİŞAFININ 
YEKUNLARINA VƏ QARŞIDA DURAN VƏZİFƏLƏRƏ 
HƏSR OLUNMUŞ İCLASINDA İŞTİRAK  
 
18 iyul 2013-cü il .......................................................................................... 276 
 
YEKUN NİTQİ  
 
18 iyul 2013-cü il .......................................................................................... 289 
 
SİYƏZƏN RAYONUNA SƏFƏR  
 
18 iyul 2013-cü il .......................................................................................... 300 
 
SİYƏZƏN RAYON İCTİMAİYYƏTİNİN    
NÜMAYƏNDƏLƏRİ İLƏ GÖRÜŞ   
 
18 iyul 2013-cü il  ......................................................................................... 304 
  
XAÇMAZ RAYONUNA SƏFƏR 
 
19 iyul 2013-cü il .......................................................................................... 310 
 
XAÇMAZ RAYON İCTİMAİYYƏTİNİN   
NÜMAYƏNDƏLƏRİ İLƏ GÖRÜŞ  
 
19 iyul 2013-cü il   ........................................................................................ 314 
 
ŞABRAN RAYONUNA SƏFƏR 
 
19 iyul 2013-cü il  ......................................................................................... 321 
 
ŞABRAN RAYON İCTİMAİYYƏTİNİN  NÜMAYƏNDƏLƏRİ 
İLƏ GÖRÜŞ  
 
19 iyul 2013-cü il  ......................................................................................... 326 
 
 392 
RAMAZAN AYI MÜNASİBƏTİLƏ MÜSƏLMAN 
ÖLKƏLƏRİNİN AZƏRBAYCANDAKI SƏFİRLƏRİ VƏ 
DİPLOMATİK NÜMAYƏNDƏLİKLƏRİNİN RƏHBƏRLƏRİ 
İLƏ GÖRÜŞ  
 
20 iyul 2013-cü il .......................................................................................... 332 
 
MALDİV RESPUBLİKASININ PREZİDENTİ  
ZATİ-ALİLƏRİ CƏNAB MƏHƏMMƏD VAHİDƏ 
 
22 iyul 2013-cü il .......................................................................................... 337 
 
BELÇİKA KRALI ƏLAHƏZRƏT FİLİPPƏ 
 
22 iyul 2013-cü il .......................................................................................... 338 
 
MİLLİ MƏTBUAT GÜNÜ MÜNASİBƏTİLƏ JURNALİSTLƏR 
ÜÇÜN TİKİLMİŞ BİNANIN  MƏNZİLLƏRİNİN 
PAYLANMASI MƏRASİMİNDƏ İŞTİRAK  
 
22 iyul 2013-cü il .......................................................................................... 339 
 
ÇIRAQ» NEFT LAYİHƏSİNİN BİR HİSSƏSİ OLAN «QƏRBİ 
ÇIRAQ» PLATFORMASININ TAMAMLANMIŞ ÜST 
MODULLARINDA APARILAN İŞLƏRLƏ TANIŞLIQ  
 
23 iyul 2013-cü il .......................................................................................... 348 
  
BÖYÜK BRİTANİYA VƏ ŞİMALİ İRLANDİYA KRALİÇASI 
ÜLYAHƏZRƏT II ELİZABETƏ 
 
24 iyul 2013-cü il .......................................................................................... 352 
 
ÇİN XALQ RESPUBLİKASININ SƏDRİ  
ZATİ-ALİLƏRİ CƏNAB  Sİ CİNPİNƏ 
 
24 iyul 2013-cü il .......................................................................................... 353 
 
QEYDLƏR ................................................................................................... 354 
 
Şəxsi adlar göstəricisi ....................................................................... 370 
 
Coğrafi adlar göstəricisi ................................................................... 375 
 393 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Texniki redaktor  Zoya Nəcəfova 
Yığım üzrə operator   İlhamə Kərimova 
Kompüter tərtibatı   Məhəbbət Orucov 
 
 
 
 
 
Cildin hazırlanmasında AZƏRTAC-ın materiallarından  
istifadə olunmuşdur. 
 
«Tayms» qarnitur. Formatı 84×1081/32. Ofset kağızı 1.  
Şərti çap vərəqi 24,5. Uçot nəşr vərəqi 25,0. Tirajı 5000.  
 394 
Müqavilə qiyməti ilə. 
 
Azərbaycan Respublikası Mədəniyyət və Turizm Nazirliyi 
Azərbaycan Dövlət Nəşriyyatı.  
Bakı – Mehdi Hüseyn küç. 61, dalan 2, ev 3. 
 
«Şərq-Qərb» mətbəəsi, Aşıq Ələsgər küçəsi 17. 
 
