Hacı Nərimanoğlu
Z"ng"zurda doÕuldular,
Anadoluda  "b"diyy"t" qovuþdular
Bundan sonra da elə əsərlər yaranmalıdır ki, o əsərlər Erməni-
standa yerləşən həmin torpaqların Azərbaycana məxsus olmasını daim,
ardıcıl surətdə sübut etsin. Biz bunu etməliyik. Biz gələcək nəsillər
üçün yol açmalıyıq.
Heydər ƏLİYEV
Tarix tarixdir. 1978-ci ildə Qarabağda məskunlaşmalarının 150 il-
liyini qeyd edən ermənilər yaxşı bilirlər ki, onlar bu torpaqlara qonaq kimi
gəlmişlər. Nəinki Dağlıq Qarabağ, bugünkü Ermənistan tarixi Azərbaycan
torpaqlarında formalaşıbdır. İrəvan xanlığı, Zəngəzur mahalı bizim tarixi
ərazimizdir. Xəritəyə baxsaq görərik ki, vaxtilə Zəngəzuru Azərbaycandan
ayırıb Ermənistana vermək nəticəsində böyük türk dünyası coğrafi cəhət-
dən parçalandı. Yəni, Zəngəzurun Ermənistana verilməsinin çox böyük
mənfi mənası var idi. Biz indi iddia etmirik ki, bu torpaqlar Azərbaycana
birləşsin. Halbuki hər bir azərbaycanlı, hər bir vətəndaş, hər bir uşaq öz
tarixini bilməlidir. Bilinməlidir ki, bu bölgələr tarixi Azərbaycan tor-
paqlarıdır.
İlham ƏLİYEV
Kitab Azərbaycan Respublikasının Prezidenti yanında Qeyri-
Hökumət Təşkilatlarına Dövlət Dəstəyi Şurasının maliyyə yardımı ilə nəşr 
edilir.                                        
Bakı-2012
Elmi redaktor və rəyçilər:
t.e.doktoru, professor  Ziyadxan Nəbibəyli
filologiya üzrə fəlsəfə doktoru  İlham Məmmədli
Kitabda əsrlərlə Azərbaycanın bir parçası olmuş Zəngəzur ma-
halının kəşməkeşli tarixi vərəqlənir, bölgənin hər bir azərbaycanlının qəl-
bində sağalmaz yaraya çevrilmiş nisgilli keçmişi, ağrılı faciələri yada
salınır, taleyin acı hökmü ilə bu torpaqdan baş götürüb qardaş Anadolu
torpaqlarına mühacirət etməyə məcbur qalan, Azərbaycan həsrəti ilə
yaşayıb türk-islam dünyasına dəyərli xidmətlər göstərən tanınmış
şəxsiyyətlərin şərəfli ömür yoluna nəzər salınır, zəngin mədəniyyətə,
bənzərsiz təbiətə malik olan Zəngəzur ellərindən  köçləri şərtləndirən tar-
ixi, mənəvi amillər barədə oxuculara bilgi verilir, Türkiyə-Azərbaycan
qardaşlığının nə qədər etibarlı dayaqlara söykəndiyi çoxsaylı faktların dili
ilə ortaya qoyulur, XX əsrin əvvəlində və sonunda Zəngəzurda baş verən
olayların vahid güc mərkəzindən idarə edilən eyni bir planın tərkib hissəsi
olduğu dəlillərlə,  konkret sənədlərlə diqqətə çatdırılır, paralellər aparılır,
oxucu mühakiməsinə, düşüncəsinə xeyli suallar da ünvanlanır.
Türkiyə mənbələrinə, arxiv sənədlərinə istinadla qələmə alınan
materialların bir çoxu Azərbaycan oxucusuna ilk dəfə bu kitabda çatdırılır.
Kitabın təkcə 20 ildən çoxdur bütünlüklə erməni işğalında qalan
Zəngəzur ellərinə qayıdış  həsrəti ilə yaşayanlarla bərabər, qəlbində Vətən,
Azərbaycan sevgisi daşıyan hər kəs üçün maraqlı olacağına inanırıq. 
.
Zəngəzur-əlimiz çatmayan, səsimiz yetməyən 
ulu yurd
(Tarixi oçerk)     
Tarixi Zəngəzur mahalı əsasən Qafan, Gorus, Qarakilsə (Sisian),
Mehri, Zəngilan, Qubadlı, Laçın bölgələrini əhatə edib. Bu gün bütünlüklə
Ermənistan Respublikasının işğalı altında qalan Zəngəzur ən qədim dövr-
lərdən Azərbaycan ərazilərində təşəkkül tapmış dövlətlərin tərkibində
mövcud olmuşdur. Çox sayda yaxın, uzaq tarixi mənbələrdə, o cümlədən
erməni, rus, fars mənbələrində  bu barədə birmənalı, təkzibolunmaz fakt-
lar, məlumatlar mövcuddur. 
Adlar yerin, torpağın danışan dilidir, onun üstündə yaşamışların
ən etibarlı, uzunömürlü ünvanlarıdır. Zəngəzurdakı türk mənşəli topon-
imik adların mütləq çoxluğu da bu fikri təsdiqləyir. Toponimin adındakı
“zəngi” leksik vahidi də türk tayfa adıdır. Türkdilli respublikalarda və
Azərbaycanın çoxlu yer adlarında bu oğuz-türk tayfasının izləri yaşayır;
Zəngiçay, Zəngitəpə, Zəngərik, Zəngişamlı, Zəngənə, Zəngilan, Zəngəran,
Zəngənə, Zəngişalı, Zəngidərə çayı, Zəngibasar, Zəngilər, Zəncan,
Zəngilli, Zəngi çayı və s. Mahmud Kaşğari, Rəşidəddin, Əbdülqazi,
A.Bakıxanovun əsərlərində və bir çox digər yazılı mənbələrdə 24 oğuz
tayfasından biri olan “zəngi”nin adı keçir. Zəngi tayfaları Azərbaycan
Atabəylər, Səfəvilər hakimiyyətlərinin əsas sütunlarından olub. Xatırladaq
ki, məngi, səngi, vəngi adlı qohum türksoyların da adları mənbələrdən
keçir və izləri türksoyların yaşadıqları yerlərdə çoxlu izləri qalmaqdadır.
Ziya Bünyadovun “Azərbaycan Atabəylər dövləti” kitabında (səh.26,
42...) Xəlifə ilə Mosulun çox nüfuzlu atabəyi olmuş Zəngi arasında mü-
nasibətlərdən söz açılır : “ Xəlifə özünün bütün planlarının yerinə yetir-
ilməsini Zəngiyə həvalə etdi. Beləliklə, Bağdadda üçlər - Xəlifə, Davud,
Zəngi - birliyi yarandı. Məsuda qarşı yönəldilmiş bu birlik əslində İraq
sultanlığının mərkəzi hakimiyyətinə qarşı çevrilmişdi. Xəlifənin müttə-
fiqləri arasında atabəy Zənginin iştirakı və nüfuzu nəinki müttəfiq əmir-
lərin belə addım atmasına yol vermədi, Sultan Zəngini Farsa və onun
nahiyələrinə hakim təyin etdi...” 
Bir sıra tədqiqatçıların fikrincə, Zəngəzurdakı ikinci leksem ərəbcə
"sur" dağ, daş, divar, qayalıq yer, hasar, qala, bürc deməkdir (dilin ahəng-
inə, asan tələffüzə görə s-z-yə çevrilib). Bu ad ərazinin relyefini düzgün
səciyyələndirir-yəni zəngilərin yaşadığı dağlıq yer. Zəngəzur ərazisindəki
adların da bir çoxunda sur-zur-zor daşlaşıb qalıb. Amma axı “zor” sözü
Qafqaz və Anadolu türklərinin dilində çox yaxşı, böyük, gözəl mənasında
da gen-bol işlənməkdədir; zor yer, zor kişi, zor adam və sair. 
Bu baxımdan “Этимология названия «Зангезур» неясна -?!
http://ru.wikipedia.org. fikri etibarsızdır.
“Kitabi-Dədə Qorqud”dan (X boy) bir yarpaq: “Oğuz igidi Usun
oğlu Əkrək dədə-baba, el yolu, yəni Gorus-Əngələyüz-Dərəşam yolu ilə
üç gün- üç gecəyə yortaraq Əlincə qalaya çatdı...”. Zəngəzurun baş kəndi
Gorus –Us, Uş tayfasının gorgahı, yaşayış yeri, yurdu olub. Qafqaz Al-
baniyasının tərkibində mövcud olmuş Sünik knyazlığı da əsasən Zəngəzu-
run Sisian və Gorus bölgələrini əhatə edirdi. Sisianın adı ilkin yazılı
mənbələrin əksəriyyətində ”Sisakan”-dır. Moisey Xorenatsi “Erməni tar-
ixi” əsərində yazır: “...Qoxtan əhalisi Sisak nəslinin varisləridir” (müqay-
isə et: Arşak- Alban sülaləsinin adıdır). Qoxtan əhalisi Naxçıvan və
Zəngəzurda məskunlaşmışdı. Sisakan toponimində həm də türk-oğuz
mənşəli arxaik söz daşlaşıb qalıb; “kan” -hündür dağ silsiləsi, dağlıq yer
anlamında gen-bol işlənmişdir, yəni Sisakan -“Sisak nəslinin yaşadığı
dağlıq yer” mənasındadır. Sisianda Şirikan adlı kənd də vardı. Müqayisə
et: Balakən, Beyləqan, Abakan, Balkan, Alban dövlətinin vilayətləri At-
ropatakan, Vaspurakan, Varaşkan, Paytarakan, Mardpetakan...  
“Sünik” toponimi (knyazlığı, vilayəti, bu adda kənd də olub) sak
türkdilli tayfa adı ilə əlaqəlidir. Zəngəzurun digər bölgəsi Laçın, Mığrı-
Meğri adlarında da türk tayfalarının izi qalıb. Meğri rayonunun Nüvədi
kəndindəki Qarqar yazıları öz qədimliyi, mükəmməlliyi, ümumtürk tarixi
üçün əhəmiyyəti ilə “Orxon-Yenisey” abidələrindən geridə qalmırdı.
Bərgüşad çay və ərazi adında atəşpərəstlərin inandığı Bərgu peyğəmbərin
adı qalıb. Qubadlının Əliquluşağı kəndində V əsin yadigarı olan Göyqala
atəşpərəstliyin bir çox izlərini özündə saxlamışdı.
Zəngəzurun ən böyük şəhərləri Qafan-qaf türk etnosunun,
Qacaran-qacar tayfalarının yurd yerləri olmuşdur, an-əski türkcəmizdə
cəmlik, çoxluq bildirir. Moisey Kalankatlı “Alban tarixi” əsərində yazır:
“...V əsrin əvvəllərində Qor və Qazan adlı iki qardaş böyük ordu ilə gəlib
Sünikdə məskən saldı”. Qor-əski türkcəmizdə həm də igid, cəsur adam
deməkdi. Gorus bəzi mənbələrdə Qorus kimi də gedib-“igid uslar yurdu”.
Qaf, Qazan köklü 40-dan çox toponim var Zəngəzur ellərində. Doğulub
boya-başa çatdığım, 20 ildir həsrəti ilə yaşadığım Zəngəzurun əsrlər boyu
ayrılmaz parçası olmuş Qubadlının (türk tayfa, törəsinin adıdır) tək 33
yer-yurd, dağ-dərə, el-oba adı Ana Kitabımız “Kitabi-Dədə Qorqud”dakı
adlarla eynidir. “Oğuz yurdum Qubadlım” adlı məqaləmdə bunlar barədə
geniş yazmışam- “Azərbaycan” jurnalı, 1999, № 7).. 
Türk etnoslarının qədim və erkən orta əsrlərdə Azərbaycan
ərazisində Manna və Maday (e.ə.VII-XII əsrlər), Sak çarlığı (e.ə. VII-V
əsrlər), Atropatena (e.ə. IV eranın III əsrləri), Albaniya (e.ə. IV eranın
VIII əsrləri), Cənub-Şərqi Avropada Skif çarlığı (e.ə.VII-III əsrlər), Sannat
çarlığı (e.ə. III - eranın III əsrləri), Avar, Bolqar və Xəzər xaqanlıqları (e.ə.
VI-IX əsrlər), Mərkəzi və Orta Asiyada Hun xaqanlığı (e.ə. III-I əsrlər),
türk xaqanlıqları (VI-VIII əsrlər) və digər çoxlu türk dövlətləri Sünik-
Zəngəzuru da əhatə etmişdi və bunlar mövcud olanda ermənilərin bu
ərazilərdə heç bir dövləti yox idi.
Zəngəzur  Cavidan, Cavanşir, Babək dövründə xürrəmilər
hərəkatının, ərəblərə qarşı savaşların əsas mərkəzi, 30 ildən artıq sürən
qanlı döyüşlərin məkanı olmuşdur. Həm də ona görə ki, atəşpərəstliyin
ən məşhur məbədgahları bu yerlərdə idi və neçə-neçə abidədə izi yaşa-
maqda idi. Ərəblər məhz Cənubi Azərbaycan-Naxçıvan-Biçənək-Gorus-
Laçın-Bərdə istiqaməti ilə hərəkət edərək o vaxt Alban, Arran adlanan
Şimali Azərbaycanı zəbt etmişdilər.
1065-ci ildə Səlcuq-türk imperiyasının şanlı hökmdarı Alp-Arslan
Qafan şəhərini tutaraq Sünik knyazlığının mövcudluğuna son qoydu. 150
il davam edən səlcuqlu hökmranlığı  Zəngəzur ərazisində türk-islam nü-
fuzunu daha da genişləndirdi, bu yerlərdə çox sayda türksoylu tayfalar
məskunlaşdı. 
1236-cı ildə monqol-tatarlar Zəngəzuru da işğal etdi. Elxanilər,
Hülakilər, Şeyx Həsən Çoban, Məlik Əşrəf, Əmir Əxicud, Şeyx Üveys
Cəlairin hökmranlığı dövrlərinə aid bütün yazılı məxəzlərdə Zəngəzurdakı
yer-yurd adlarının adı keçir, bu yerlər qanlı savaşlar meydanına
çevrilmişdi. “ ...1359-cu ildə Varzaqun yaxınlığında Cəlairi əmiri Məhəm-
məd bin Müzəffər tərəfindən məğlub edilən Əxicuq böyük itki verərək
Qafana qaçmışdı. Çobanilərin Qafanda sığınacaq tapması hər şeydən
əvvəl Qafan qalasının hərbi-strateji baxımdan alınmaz mövqeyi ilə bağlı
idi....Əxicuq Qafana, ona ata kimi olan Sədrəddin Qafaninin yanına getdi.
Üveys elçi göndərib Əxicuqu gətirdi və onunla barışdı” (XIV əsr
salnaməçisi Zeynəddin bin Həmdullah Qəzvini, ”Zeylü-tarixi-güzidə”
əsərindən). Foma Mesoplu yazır: “...1386-cı ildə Qızıl Orda xanı Tox-
tamışın qoşunları Sünikin 12 vilayətini talan etdilər, əhalisinin çoxunu
qılıncdan keçirdilər və əsir götürdülər”. Salnaməçi onu da qeyd edir ki,
aprelin 7-də qəflətən güclü qar yağması əhalinin bir hissəsini labüd
ölümdən xilas etdi, çünki qoşunlar belə dağlıq ərazilərə çıxmağı, vuruş-
mağı bilmir, çoxlu itki verirdi.
1395-ci ildə Əmir Teymur Zəngəzuru özünə tabe etdi, bu ərazilər
daha sonra Qaraqoyunlu (1410-68), Ağqoyunluların (1468-1502), 1502-
ci ildə Səfəvi qızılbaşlarının  hakimiyyəti altına düşdü, Osmanlı və İran
xanədanları arasında bir neçə əsr savaş meydanına çevrildi. Zəngəzur bir
əsrə yaxın Naxçıvan bəylərbəyliyinə tabe oldu. 1748-ci ildə Qarabağ xan-
lığını yaradıb ilbəil güclənən Pənahəli xan 1750-ci ildə iti zəkası, hərbi
qüvvələrinin üstünlüyü sayəsində Zəngəzur ellərini-Bərgüşad, Tatev,
Sisian, Qafan, Meğrini Naxçıvan bəylərbəyliyindən qoparıb öz xanlığına
qatdı və bu ərazilər Qaraçorlu mahalı adlandırıldı. 
Türkiyə Cümhuriyyəti Başbakanlığına tabe olan Dövlət Arxivində
Osmanlı idarəçiliyi dövrünə-1593-cü ilə aid  “Gəncə-Qarabağ əyalətinin
icmal dəftəri” saxlanılır, 200-ə qədər kəndin bir neçəsinin adı istisna ol-
maqla hamısı türk mənşəlidir. Vergiləri yığmaq üçün tərtib olunan
sənədlərdə 50-dən artıq kəndin qarşısında  “heç kim yaşamır” qeydi var.
Fikrimizcə, bu vergi ödəməmək üçün qəsdən belə qeydə alınmışdır. 1727-
ci ilə aid sənədlərdə də 400 evlik (“xanə”) bu bölgə əhalisinin (bir qismi
də kürd olmaqla) daim vergilərdən yayındığı, üstlərinə əsgər göndəriləndə
isə dağlardakı sığnaqlara çəkildiyi, müqavimət göstərdikləri yazılıb.
Qaraçorlu mahalı 1840-cı ildə ləğv edilərək Şuşa qəzasının Zəngəzur
sahəsinə qatıldı. 
Rusiya Azərbaycanı ilhaq edəndən sonra da Zəngəzur  Qarabağın
tərkibində qaldı, 1861-ci ildə Zəngəzur qəzası yaradıldı, 1867-ci il
dekabrında Zəngəzur yeni yaradılan Gəncə (Yelizavetpol) quberniyasının
tərkibində ən böyük ərazi-inzibati vahidi olub dörd dairəyə (okruq) bölün-
müşdü: Hacısamlı, Alyanlı, Bərguşad və Həkəri dairələri. Zəngəzurun
qəza mərkəzi Gorus şəhəri idi. 
1886-cı ilin statistik məlumatlarına görə Zəngəzurdakı 326 kənd-
dən yalnız 81-də ermənilər yaşamışdı, həm də Rusiyanın imperiya plan-
larına uyğun sistemli şəkildə İran və Türkiyədən minlərlə erməni əhalisi
Qarabağa-Zəngəzura köçürüldükdən sonra. 1908-ci ildə Yelizavetpol qu-
berniyası üzrə əhalinin siyahıya alınması sənədlərində Zəngəzur qəzası
əhalisinin 294 min 753 nəfər olduğu göstərilir. Bunlardan 197 mini (67%)
müsəlman, 97 mini (32,9%) erməni idi (Müxtəsər xronoloji Ensiklope-
diya). 1920-ci ildə Zəngəzurda yaşayan 224.197 nəfər əhalinin 70 %-i
Azərbaycan türkləri idilər.
Zəngəzur 1918-20-ci illərdə Azərbaycan Xalq Cümhuriyyətinin
tərkibində qəza olub ərazisi 113,895,97 km2 olmuş, Sovet hakimiyyətinin
ilk illərində 27 min km2 azalmışdır. Bu rəqəm Ermənistanın ərazisinin 90
%-ni təşkil edir. Bunlar Zəngəzur, İrəvan, Bəyazid, Şərur-Dərələyəz və
Göyçə mahalının Ermənistana verilən hissələrinin ərazisidir. 1921-ci ildə
Ermənistana verilən (Qafan, Gorus, Sisyan və Mehri) ərazisi bütövlükdə
4505,5 km2 olmuşdur, yəni Azərbaycan SSR-in Dağlıq Qarabağ Muxtar
Vilayətinin ərazisindən 105,5 km2-dən çox olmuşdur. 
XX əsrin əvvəllərində Zəngəzurun  ərazisi 7 min 892 kv.km idi. 
Ulularımızın bizə əmanət verdiyi, miras qoyduğu Zəngəzur elləri 20 ildir
ki,  bütünlüklə erməni işğalındadır. 
***
Osmanlı İmperiyasının çöküşü, Birinci Dünya savaşı 
və Zəngəzur hadisələri
1829-cu il oktyabrın 10-da Paskeviç imperator I Nikolaya yazdığı
raportunda göstərirdi: "Bayaziddə 2 min erməni bizim əsgərlərin
cərgəsində vuruşmuşdular, Ərzurumda xristian əhalisinin böyük hissəsi
bizim dini bayramı qeyd etmişlər; Qarsda ermənilərdən ibarət 800 nəfərlik
könüllü batalyon təşkil edilmişdi, onların ailələrindən - 10 min nəfərinin
başının üstünü labüd təhlükə almışdır. Bu bədbəxt qurbanlara diqqətinizi
yönəldin, Rusiyaya göstərdikləri məhəbbətə görə Osmanlıların onlardan
qisas almasına yol verməyin. 
Ona görə də cəsarət edib Əlahəzrət imperatordan mənə bu ailələri
Gürcüstan və Erməni vilayətlərində yerləşdirmək ixtiyarını verməsini
xahiş edirəm. Zənnimcə, köçürülən hər bir ailəyə orta hesabla 50 gümüş
rubl kifayət edəcəkdir". 
Noyabrın 18-də hərbi nazir Çernışev Paskeviçə cavab göndərir ki,
imperator onun təklifini bəyənmişdir. Bundan sonra Paskeviç dərhal əməli
fəaliyyətə keçir.
N. N. Şavrov Rusiyanın Zaqafqaziyadakı müstəmləkəçilik siyasəti
haqqında yazır: «Biz müstəmləkəçilik fəaliyyətimizə Zaqafqaziyada rus-
ların deyil, bizə yad olan xalqların yerləşdirilməsindən başladıq... 1826-
28-ci illər müharibəsinin qurtarmasından sonrakı iki il ərzində 1828-ci
ildən 1830-cu ilədək Zaqafqaziyaya 40 min İran və 84 min Türkiyə er-
məniləri köçürmüş və onları Yelizavetpol (Gəncə) və İrəvan qu-
berniyalarının ən yaxşı dövlət torpaqlarında yerləşdirmişdik ki, orada
erməni əhalisi cüzi idi.” Ermənilərin indiki Ermənistan ərazisinə axını
1877-1878-ci illər Rusiya-Türkiyə müharibəsindən sonra bir daha güclən-
mişdi. 90-cı illərdə Türkiyədə baş verən erməni üsyanları nəticəsində 400
minə yaxın erməni yenə də Qafqaza köçüb gəlmişdi. 
N. Şavrov qeyd edir ki, 20-ci əsrin əvvəlində Zaqafqaziyada
yaşayan 1300000 ermənidən bir milyonu yerli əhali deyil, rusların va-
sitəsilə məskunlaşdırılmışdı. 
Daha sonralar, Sovet hakimiyyəti illərində xarici ölkələrdə
yaşayan 100 mindən artıq erməni Ermənistana köçüb gəlmişdi. 
Bütün qeyd edilənlərdən o nəticəyə gəlmək olar ki, indiki Ermənistanda
yaşayan ermənilərin sələflərinin demək olar ki, əksəriyyəti vaxtilə Cənubi
Azərbaycandan və sonralar Türkiyədən, son dövrlərdə isə xarici
ölkələrdən - əsasən Suriyadan, Yunanıstandan, Livandan, Bolqarıstandan,
Rumıniyadan köçüb gələnlərdən ibarətdir. 
Göründüyü kimi, ruslarla ermənilərin Osmanlı əleyhinə hərbi bir-
liyinin kökü XIX əsrin əvvəllərinə gedir.
Osmanlı imperatoru 1895-ci ilin mart-aprelində Fransa, Böyük
Britaniya və Rusiyanın İstanbuldakı səfirlərinin Ermənistandakı islahat-
lara dair memorandumu, “Türkiyə Ermənistanında” rus və avropalı mə-
murların müşahidəçiliyi altında islahatlar aparılmasına dair dekreti
imzalamaq, yazılı öhdəliklər götürmək məcburiyyətində qalmışdı. Birinci
Dünya savaşı ərəfəsində Rusiya, Fransa, İngiltərənin ciddi təzyiqləri və
erməni kilsəsinin aktiv fəaliyyəti sayəsində (Eçmiəzdin katalikosu Poqos
Nubar bu məqsədlə Avropanın əksər paytaxtlarında görüşlər keçirmiş,
“zavallı xristian ermənilərin dözülməz vəziyyətini, məzlum erməni
xalqının arzularını izhar etmişdi) gücü, taqəti tükənməkdə olan Osmanlıda
ermənilər açıq və gizli şəkildə silahlanmağa, döyüşə hazır qüvvələr qur-
mağa və vahid mərkəzdə təşkilatlanmağa nail olmuşdu. 
Rusiya xarici işlər naziri Sazonov erməni məsələsi ilə şəxsən fəal
məşğul idi, özü avropalı həmkarları ilə yazışırdı, hətta, Osmanlıda er-
mənilərə muxtariyyət verilməsinə maraq göstərməyən Almaniyanın da
razılığını almışdı. 
İyun 1913-cü ildə Rusiya tərəfindən hazırlanmış 30 müddəalıq
Layihə 6 vilayətdən- Ərzurum, Van, Bitlis, Diyarbəkir, Xarput, Sivasdan
ibarət erməni vilayəti yaradılmasını, bu vilayətin idarəedicisinin də beş il
müddətinə xristian avropalı  olmasını, bütün idarəedici funksiyaların ona
verilməsini təklif etmişdi. Rusiya itaətindəki “Türkiyə Ermənistanı”nın
Mersin limanı ilə dənizə çıxışı da olmalı və bu muxtar vilayəti Rusiyanın
müstəmləkəsinə çevrilməli idi
Faktik olaraq Osmanlı dövlətinin parçalanması demək olan həmin
Rusiya Layihəsi azacıq fərqlə ötən əsrin sonlarında 1989-cu ildə Azər-
baycanda, Dağlıq Qarabağda yenidən tətbiq edildi (Moskvanın
Xankəndində tətbiq etdiyi Arkadi Volski hakimiyyətini yada salın),
mahiyyət, plan, məqsəd, ssenari də, ssenarist, rejissor, baş rolun ifaçısı da
eyni idi, şəkillər, pərdələrin bircə yeri, zamanı dəyişmişdi. Heç dəstəkçi
dövlətlər də dəyişməyib;  onlar 20 ildir Minsk Qrupu adı altında Azər-
baycan torpaqlarının bir hissəsini də Ermənistana birləşdirməyə nail ol-
ublar. 
Birinci Dünya savaşında tamamən işğal edilib pay-püş olunan Os-
manlı imperatorluğunun xarabalıqları üzərində Qazi Mustafa Kamal Paşa
komandanlığı altında qəhrəman türk xalqı Qurtuluş (ölüm-dirim )
Savaşına qalxaraq öz iradəsini, əzmini, milli qürurunu, gücünü və milli
mənliyini ortaya qoyub xristian dünyasının son səlib yürüşünün planlarını
pozdu, xəyallarını puça çıxardı. 
Beləliklə də, 1-ci Cahan savaşının ən ağır zərbəsi Azərbaycana
dəydi; Müttəfiq Dövlətlər, ardınca da Bolşevik Rusiyası Anadoluda
itirdiklərinin əvəzini Azərbaycanda çıxdılar-Azərbaycan torpaqlarında
yox yerdən Ermənistan adlı dövlət quruldu. 200 ildən artıq bir zamanda
müstəqil dövlətçilik ənənələrini itirmiş, xanlıqlara parçalanmış, rusla
farsın əlində qurbanlıq quzuya dönmüş binəva Azərbaycan torpaqları bu
dəfə Rusiya (Dağıstan MR), Ermənistan və Gürcüstana bəxşiş edildi. 
Osmanlıda “erməni genosidi” yalanı rus 
və amerikalı şahidlərin gözü ilə 
Erməni tarixinin, fəlsəfə və ədəbiyyatının bilicisi və məşhur
tədqiqatçısı  Rostov ermənisi Kerope Patkanov (1833-89): “Ermənilər ən
qədim dövrlərdən böyük imperiyaların toqquşmasının qurbanı olublar. Er-
mənistan bir dövlət kimi bəşəriyyət tarixində heç bir mühüm rol oyna-
mamış, onun adı ölkənin coğrafi termini olub, güclü qonşu dövlətlərin:
assuriyalıların, midiyalıların, yunanların, iranlıların, monqolların, rusların
öz mübahisələrini həll etdikləri yer olmuşdur.”
V.Veliçko: “Həmişə dəyişkən sərhədləri olan, şübhəli erməni çar-
ları hər vaxt güclü qonşu ölkələrdən asılı olub və həmişə sistematik olaraq
onlara xəyanət edib. Hara ona sərfəlidir, ora onun vətənidir.”
I Dünya Müharibəsinin başlandığı ilk günlərdə Osmanlı tor-
paqlarına hücum edən rus ordusunun komandanı general L.Odişidzenin
Sankt-Peterburqa yazdığı məktub: “11-12 mart gecəsində erməni cəlladlar
Ərzincan ətrafındakı ərazilərdə müsəlmanları süngülərlə və baltalarla
qətlə yetirdilər. Bu vəhşilər öz qurbanlarını əksərən məlum planları
məqsədilə qazdırdıqları xəndəklərə atırdılar. Hər xəndəyə 80 müsəlmanın
nəşi atılırdı. Mənim yavərim 200 belə xəndək saydı.”
Polkovnik-leytenant Qryaznov da gördüyü vəhşiliklərdən dəhşətə
gələrək mərkəzə göndərdiyi rəsmi raportda yazırdı: ”Kəndlərə aparan yol-
lara müsəlman kəndlilərinin süngüyə keçirilmiş meyidləri, kəsilmiş bədən
hissələri, dağıdıb tökülmüş daxili orqanları səpələnmişdi. Dəhşətlidir!
Öldürülənlər əsasən qadın və uşaqlardır. Dərin quyular qazılmış və
köməksiz insanlar heyvan kimi kəsilərək bir-birinin ardınca quyulara
atılmışlar. Sonradan öldürülmüş müsəlmanlar da quyulara doldurulmuşlar.
Quyu meyidlərlə doldurulandan sonra ona nəzarət edən erməni deyirdi:
70 meyid var, 10-nuna da yer var.” Sonra daha 10 müsəlmanı parça-parça
doğrayıb quyuya atırdılar, üstün torpaqla örtürdülər. Qətllərə məsul erməni
bir dama doldurulmuş 80 müsəlmanın hamısının başın bir-bir kəsirdi. Ru-
sicahanın ardınca ermənilər Ərzuruma tərəf hərəkət edirlər.” 
Polkovnik-leytenant Tverdoxlebov: “Ermənilər  zavallı türklərə
qarşı ağlasığmaz qəddarlıqla qətllər törədirdilər, silahsız türklərin
özünümüdafiə üçün heç nəyi yox idi.”
Fransız səyyahı Qraf de-Qöle yazırdı: “Erməninin yoxsulluğunu
və iztirablarını görəndə qəlbimdə çox böyük mərhəmət hissi oyansa da,
onlara heç vaxt qanım qaynamırdı, çünki onlarda mənfur bir biclik, bi-
abırçı bir əclaflıq və rüsvayçı bir alçaqlıq vardır”.
Hələ 1915-ci il “ermənilərin genosidi” deyilən bir şey yox idi,
genosidi törədənlər isə şahid rusların da yazdıqları kimi gözləri qan
çanağına dönmüş erməni nizami ordu hissələri idi.
Bu isə Amerika ingilislərinin yazdıqlarıdır
1919-cu ilin əvvəlində ABŞ-ın İstanbuldakı səfiri Morgentau gen-
eral Harborda yazırdı: “750 min erməni faktiki olaraq Zaqafqaziyada yer-
ləşdirilmişdir.” 
Konyadakı Amerika yardımı direktoru Meri Küşmən yazırdı:
“1915-ci ildə yarım milyon erməni köçkün bu şəhərdən keçib getmişdir.”
Amerika konsulu Cessi B.Cəkson  Kilikiya katalikosu II Sakal-Xakayanın
və arxiyepiskop Muşeq Serokyan və digər yerli erməni icması üzvlərinin
ifadələrinə əsaslanaraq yazırdı: “Cənuba köçürülmüş bir milyon er-
məninin təxminən 100 mini Suriya və Mesopotomiyanın ərazisində
yaşayır”. 
Doktor Henri Riqqz isə yazırdı ki, Xarputda yaşayan 175 min er-
mənin 25 mini yerlərindən tərpənməmişlər, hazırda da burda yaşamağa
davam edirlər.
Naynz və Sazerləndin Anadolu torpaqlarının bir çox vilayətlərini
gəzib görüb eşitdiklərinə dair ABŞ-a yazıb göndərdikləri  hesabatı bu sö-
zlərlə bitirdi: “Biz inanırıq ki, ermənilər türklərə, türklərin ermənilərə et-
diyindən daha çox cinayətdə günahkardırlar.” 
1914-16-cı illərdə Osmanlıdan gələn 350 min erməni də Qafqazda
məskunlaşmışdı, Andranik isə öz ardınca 30 min ermənini gətirib
Zəngəzurda qırdığı türk, kürd kəndlərində yerləşdirmişdi.
1914-cü ildə aparılmış siyahıya almaya görə Osmanlıda yaşayan
ermənilərin sayı 1 milyon 170 min idi.  1915-ci ilə qədərki bütün siyahıya
almalarda ermənilərin Osmanlı hüdudlarındakı sayı heç vaxt şişirt-
mələrdən sonra belə 1,3 milyonu keçməyib. 
Buyurun hesablayın, hardan çıxdı 1, 5 milyon erməninin qətli,
“genosidi”. Ağ yalan olduğu heç kimdə şübhə doğurmur, ancaq nə fayda,
türk-islam düşmənlərinə bu yalanlar lazımdır. Bunun adı siyasətdi.
Amma ABŞ Prezidenti Vudro Vilson da ötən əsrin 20-ci illərində
“Ermənistan üçün ABŞ mandatı” almaqdan, Anadolu torpaqlarından er-
mənilərə pay qoparmaqdan ötrü var qüvvəsini sərf edirdi. 6 aprel 1917-ci
ildə Vilson ABŞ-ın I Dünya müharibəsinə qatılması barədə qərar verdi.
Konqresə müraciətində o, "Bütün müharibələrə son qoymaq məqsədilə
müharibəyə başlamağa" çağırırdı. 8 yanvar 1918-ci ildə o Konqresdəki
çıxışında müharibədən sonrakı dünyanın yenidən qurulmasını, daimi sül-
hün təmin edilməsini nəzərdə tutan və "14 bənd" adı ilə məşhur olan tezis-
lərini irəli sürdü. Müharibədən sonra bu tezislərdə irəli sürülən
ideyalardan yalnız 5-i, o cümlədən Millətlər Cəmiyyətinin qurulması fikri
həyata keçirildi. Qalan “tezislər”  milyonlarla müsəlmanın qanını içməkdə
davam edir.
28 may 1919-cu ildə Əlimərdan bəy Topçubaşovun başçılıq etdiyi
Azərbaycan nümayəndə heyəti Paris sülh konfransında ABŞ prezidenti
Vudro Vilsonla görüşərək Xalq Cümhuriyyətinin tanınmasını xahiş etdi.
Antitürk və ermənipərəst mövqeyi ilə seçilən Vilson bu xahişi rədd etdi.
Çünki Ermənistanın Türkiyəyə ərazi iddiaları Vilsonun hamiliyi ilə güclü
surətdə dəstəklənirdi. V.Vilson Ermənistan üzərində ABŞ-ın mandatını
rəsmiləşdirmək üçün Senata müraciət etmişdi. Onun düşüncələrinə görə
insan haqları “Böyük Ermənistan və ermənilərin xilası”ndan ibarət idi.
Sevr müqaviləsinin VI bölməsinin 89-cu maddəsinə görə Ərzurum,
Trapezund, Van, Bitlis Ermənistana verilirdi. Onun sərhədlərini Vilson
təyin edəcəkdi. Lakin müzəffər türk ordusu bir-birinin ardınca doğma vi-
layətlərini güclü hamisi olan düşmənin tapdağından azad etdi və məkrli
planın reallaşmaq ehtimalını puça çıxarırdı. V.Vilsonun qərarı ilə yaradıl-
malı olan süni “Müstəqil Ermənistan” iki həftəyə süqut etdi.
Sözardı:
ABŞ Konqresinin hələ də öz qüvvəsində qalan bədnam 907-ci
siyasi qətnaməsinin ilk müddəası belədir:
-Dağlıq Qarabağ ətrafında münaqişənin dinc yolla və ədalətli nizama
salınması uğrunda Dağlıq Qarabağ xalqının (oxu: ermənilərin-H.N) əsas
hüquqlarını və mübarizəsini ABŞ-ın müdafiə etdiyini nəzərə alaraq ABŞ
Hökuməti Ermənistanda baş işləri üzrə səylərə kömək göstərməyi davam
və təşviq etdirməlidir....
Bu sitatlar üzərində də düşünməyə dəyər: 
“Daşnaklar Zaqafqaziyaya Ermənistandan girməyə başlayan
Amerikanın agentləri idilər. “Böyük Ermənistan” ideyası bütün Qafqazı
tutmaq üçün ABŞ-ın işini asanlaşdırmalı idi...” ( “SSRİ-də vətəndaş
müharibəsi tarixi”, 1922, c-3, səh 333). “”Daşnak ordusu Amerika çörəyi
yeyirdi. ABŞ Ermənistana 50 min, İngiltərə 40 min, Fransa 30 min əsgər
üçün geyim, ərzaq, hərbi sursat, 10 milyon patron vermişdi. “Şərq
xalqları” jurnalı N.1, səh-49).
Göründüyü kimi, əsrlərlə Qafqaz və Anadoluda bir-biri ilə qonşu-
luqda mehribancasına yaşamış ermənilər və türklər arasında ədavət, kin,
nifrət toxumu səpənlər məhz rus, ingilis, fransız, yunanlar olmuşdur, bun-
dan hər iki millət çox ağır ziyan çəkmiş, bədəl ödəmişdir. Ermənilər tarix
boyu digər dövlətlərin əlində vasitə olmuş, özləri də ağır itkilərə məruz
qalmışlar, məqsəd isə müsəlman türklərə qarşı öz planlarını həyata keçir-
mək idi. Həmin siyasət, proses bu gün də davam etməkdədir, daha çox
türk, ya fərqi yox-azərbaycanlı, erməni bu məkrli siyasəti get-gedə daha
açıq görüb anlamaqda, qurtuluş yolu aramaqdadır. Ermənilər Osmanlı
mənbələrində “sadiq millət” olaraq ticarət, sənətkarlıq, bankçılıq, təbabət
kimi sahələrdə mühüm mövqe tuturdular. Aşağıda yenə faktlar olacaqdır.
“İngilis barmağı” Zəngəzurda
Böyük Britaniyanın Qafqazdakı diplomatik nümayəndəliyinin rəh-
bəri general Tomson 1919-cu il martın 28-də Yerevanda Ermənistan
hökumətinin iclasında çıxışında demişdi: "...Zəngəzur Erməni Milli Şurası
tərəfindən idarə ediləcək...Dağlıq Qarabağın idarə edilməsi üçün Er-
mənistan təcili öz nümayəndələrini verməlidir... Erməni qoşunları Qars
və Naxçıvanı, Şərur-Dərələyəz-Sürməlini tuta bilər... Azərbaycan ordusu
indi durduğu yerdən-Ağdam və Xankəndindən bu  tərəfə keçməyəcək...
Azərbaycan hökumətinin martın 19-da keçirilən iclasında qərar qəbul
edilmişdir ki, Daxili İşlər Nazirliyi 1300 nəfərlik piyada və 500 nəfərlik
erməni  süvari dəstəsinin Şuşa, Xankəndi, Əsgərandan keçib Ermənistana
getməsi üçün hərtərəfli səy göstərəcək. Mayor Monk Mezon mənə
məlumat vermişdir ki, Azərbaycan hərbi hissələri general Mehman-
darovun rəhbərliyi ilə onların sağ-salamat  keçməsi üçün bütün tədbirləri
görmüşdür...Azərbaycan Dağlıq Qarabağ və Zəngəzurun mübahisəli ərazi
kimi Paris sülh konfransında həll olunacağını gözləyəcəkdir".
Tomson Ermənistan hökumətinin rəhbərlərinə 5 milyon ədəd pa-
tron və pul da göndəriləcəyini də vəd edir, vədini də yerinə yetirir.
Erməni stenoqraf protokolda "General Tomson dediklərinin evin
divarlarından kənara çıxmayacağını bilərək açıq danışır..." qeydini etməyi
də unutmayıb. “Osmanlı belgelerinde Karabağ”, səh 365.
Rusiyada çar hökuməti devriləndən bolşeviklərin Azərbaycana
gəlişinə qədər Qafqazda cərəyan edən bütün proseslərdə  ingilislər əsas
ssenari müəllifi, rejissor və baş rolun ifaçısı idilər, Azərbaycandan
qoparılıb Ermənistana veriləcək torpaqların  sərhədlərini də ingilislər
cızmışdı. Tomsonun Ermənistan hökumətinin rəhbərləri Xatisov və
Tiqranyanla həmin iclasdakı dialoqları da çox mətləblərdən xəbər verir. 
Bu iclasdan 4 gün sonra - aprelin 2-də Gorusda Zəngəzur ermənilərinin
qurultayı keçirilir və qərar qəbul edilir: "Azərbaycanın Ermənistanın bir
hissəsi olan Zəngəzuru tutmaq cəhdlərinə qarşı silahla cavab verilsin". 
Qurultayın qərarı ilə Yepiskop Vahan və Erməni Milli Şurasının üzvü Ba-
hadurov Bakıya Müttəfiq Dövlətlərin Qafqazdakı baş təmsilçisi general
Tomsonun yanına gəlir və Qarabağa ermənilərinin bu tələblərini ona ye-
tirirlər: Qarabağın dərhal Ermənistana birləşdirilməsi və ya Qarabağın
Paris sülh konfransına qədər Ermənistana birləşdirilməsi; Qarabağda yerli
erməni idarəçiliyinin  təşkil edilməsi və Qarabağda ingilis general-quber-
natorluğunun yaradılması...
Erməni başbilənlərinin hər cür vəziyyətdən öz mənfəətləri naminə
yararlanmaq bacarığı qibtə edicidir...İngilislər gedib bolşeviklər gedəndə
də belə oldu, SSRİ dağılanda- 90-cı illərdə də eyni plan işə salındı və hər
dəfə  istədiklərinə, Azərbaycandan qoparmağa nail oldular. Biz bir xalq,
millət olaraq torpaq məsələsində yoxuq, görünmürük, müqavimətimiz 0
səviyyəsindədir.
Tomson  Mudros müqaviləsinin ertəsi günü də Bakıya nota
göndərərək 17 noyabrda saat 10.00-a kimi Bakının boşaldılmasını, Qafqaz
İslam Ordusu Komandanı Nuru paşadan rəsmən tələb etdi. Nuru paşa in-
gilislərə verdiyi cavabda, Bakının işğal edilməsi məsələsini Azərbaycan
hökuməti ilə müzakirə etmək lazım olduğunu söylədisə də, general Tom-
son belə bir hökuməti tanımadıqlarını bildirib belə demişdi: "Bizim bildiy-
imizə görə Azərbaycan xalqının səsverməsi ilə qurulmuş bir respublika
ortada yoxdur. Türk komandanlığının intriqaları ilə təşəkkül tapmış bir
hökumət vardır. Madam ki siz bunun əksini iddia edirsiniz, gəlib vəziyyəti
yerində araşdırar və ona uyğun qərar verərik". ABŞ və Böyük  Britaniya
Gürcüstan və Ermənistandan fərqli olaraq AXC-ni tanımamışdı.
Azərbaycan torpaqlarında son türk hərbi birliyi olan 15-ci piyada
diviziyası komandanı və qərargahı 30 noyabr 1918-ci il tarixində
Gəncədən Tiflisə, ordan ingilislərin nəzarəti altında olan Batuma yola
düşdü.
Böyük Britaniyanın Hərbi naziri Çörçill 1919-cu il martın 6-da
Qafqazla bağlı bir konfransda demişdi: “Heç şübhə yoxdur ki, Rusiyanın
gələcək hökuməti bu regiona (Qafqaza-H.N) yenidən qayıdacaqdır, indiki
fasilə məqamında baş verənlər əsas problem deyil, lakin Britaniya qoşun-
ları o ərazilərdə nə qədər çox qalacaqsa, bizim caynağımız bir o qədər
dərinə işləyəcəkdir.” 1917-ci ildə Rusiyada oktyabr inqilabından sonra,
bolşeviklərə qarşı "14 dövlətin yürüşü" planının müəllifinin  bu uza-
qgörənliyini, ingilis diplomatiyasının gücünü, anlamaq üçün bp şirkətinin
Azərbaycana-Xəzər regionuna gəlişi və burdakı fəaliyyəti, mənfəətlərini
yada salmaq kifayətdir.
Zəngəzur qırğınları
Beləliklə, XX əsrdə müxtəlif dövrlərdə 2 milyona yaxın soy-
daşımız öz tarixi vətənlərindən köçürülmüş, etnik təmizləmə siyasətinin
qurbanına çevrilərək öldürülmüş və didərgin salınmışdır.
Heydər  ƏLİYEV
Zəngəzur qırğınları Şərqi Anadolu torpaqlarında ermənilərin törət-
dikləri qətliamların davamı idi, eyni bir ssenarinin ardı idi, Amerika-İn-
giltərə, Fransa, Rusiyanın Anadolu limanlarına, Afrika sahillərindəki isti
sulara, dənizlərə, Qafqaza, Bakı neftinə sahib olmaq uğrunda savaşının
bir həlqəsi, nəticəsi idi. Müttəfiq qoşunları Rusiyanı sarsıdan inqilablardan
dərhal istifadə edib Qafqazda möhkəmlənmək istəmişdilər.  XX əsrin
əvvəlində də, sonunda da böyük dövlətlərin maraqlarının toqquşmasından
ermənilər məharətlə bəhrələndilər. Erməni kilsəsi, ardınca həm də daşnak
partiyası erməni hərəkatının yol göstərəni, ilhamvericisi olaraq qalır.
Zəngəzur qəzasında yaradılmış komissiyanın məruzəsində adlı
siyahı ilə göstərilən 115 kənd dağıdılmış, 3257 kişi, 2276 qadın və 2196
uşaq öldürülmüş, 1060 kişi, 794 qadın və 485 uşaq yaralanmış, yəni ən
azı 10 068 azərbaycanlı öldürülüb və ya şikəst edilmişdir. Məruzədə dey-
ilirdi ki, bu dəhşətli rəqəmlər hələ erməni vəhşilikləri haqqında tam
məlumat vermir. Belə ki, erməni vəhşiliklərinin qurbanları daha çox ol-
muşdur. Bəzi kəndlər ümumiyyətlə yer üzərindən silinmiş, həmin
kəndlərin torpaqları ermənilər tərəfindən əkin üçün şumlanmışdır. 50
mindən yuxarı müsəlman qaçqını yaşayış yerini tərk edib aşağı Qarabağa
gəlmişdir. 
Ermənilərin xalqımıza qarşı yönəlmiş soyqırım və deportasiya
siyasətinin ən qanlı səhifələrindən biri də 1919-cu ilin dekabr, 1920-ci ilin
yanvarında  yazılıb. Acı təəssüflər olsun ki, üstündən bir əsrə yaxın vaxt
keçsə də, ictimaiyyət bu qanlı faciələrin əsil miqyasından, səbəb və
nəticəsindən hələ də yetərincə məlumatlı deyildir. 
Andranik Laçında Sultan bəyə biabırçı vəziyyətdə uduzandan
sonra 1922-də ABŞ-a sığınmış, 27-ci ildə ölmüş, Frezno şəhərində bas-
dırılmış, cəsədi 28-ci ildə Parisə, 2000-ci ildə Yerevana gətirilib.
Yuxarı Zəngəzurda Andranikin başçılığı ilə axıdılan qanların tor-
paqdakı izləri hələ qurumamışdı. Budur, növbəti qanlı qırğınların  siq-
nalını verən həmin bədnam əmr:
“Qafan-Genvaz-Tatev hərbi hissələrinə
ƏMR
Əsgərlər, sabah Gığı dərəsinə qarşı bizim hücumumuz, səlib
müharibəmiz başlayır.
Sabah sizin güclü hücumunuz və zərbələrinizdən ağlını itirən
düşmən öz kəndlərini buraxıb gedəndə sizi bu gün düşmənlər tərəfindən
təhqir olunmuş kilsə və qalalarımızın qədim xarabalıqları salamlaya-
caqdır. Sabah bu vadidə ayaqlarınızın taqqıltısı, silahlarınızın gurultusu
eşidiləcək...
Bütün kəndləri yandırın, talan edin, hücum zamanı külli miqdarda
dinamit və partlayıcı çəlləklərdən istifadə edin...
İrəli, Allah və Davud bəyin qisasçı ruhu bizimlədir.
Qafan, Tatev (Gorus)-Genvaz (Meğri) hərbi qüvvələrinin ümumi
komandanı Njde”
1919-cu il dekabrın 1-i sübh çağı üç istiqamətdə başlayan hücum-
larda; Oxçuda əvvəlcə əli silah tutan kişilər gülləyə qənaət etməkdən ötrü
xəncərlə doğranıb, gürzlərlə başları əzilib, ardınca da məscidin içinə 400-
dən çox  qadın və  uşaq  doldurulub, içəri qumbaralar atılıb sonra od vurub
yandırılıblar, bu kəndin 1400 sakinindən yalnız 10-12 nəfər sağ qurtulub,
öldürülənlərin yalnız 133-nün kimliyini tanımaq mümkün olub,
Şabadindən cəmi 8 kişi, 7 qadın sağ çıxıb, Atqız kəndinin 4000 sakinindən
yalnız 261 nəfəri mühasirədən sağ çıxa bilib, onların da 167-si Gığı
dərəsindən Ordubada keçən qarlı, şaxtalı yollarda donub ölüblər, Çaylıda
900 müsəlman öldürülüb, tamamən mühasirəyə alınmış Mədən, Şəhərcik,
Buğacıq, Mollalı, Həkəri, Keçi Sofulu, Kurud, Keçili, Əsgərli, Pirçevan,
Zəngəzur qəzasının 3-cü sahəsinin (Qubadlı rayonu) Xocahandan Qal-
adərəsinə qədər ərazidəki 48 kəndin əhalisi amansızlıqla qətlə yetirilib,
evləri tamamən yandırılıb, talan, qarət edilib. Qubadlının 93-cü ilin 31
avqust işğalına qədər o kəndlərin bir çoxunun xarabalıqları dururdu, heç
kəs oralarda yenidən məskən salmağa ürək etməmişdi, insanlar o yerlərə
gizli bir qorxu hissi ilə baxırdılar ki, qırılan insanların ruhları hələ də o
kəndlərin xarabalıqları üzərində gecə-gündüz qorxunc inilti ilə haray
çəkirlər, bəzi kəndlərin isə yalnız adları arxiv sənədlərində qalıb. 
Njde bu qanlı qırğın əmrini verəndən cəmi 1 həftə əvvəl- 23
noyabrda Tiflisdə Ermənistan və Azərbaycanın baş nazirləri A.Xaisovla
N.Usubbəyov arasında Amerika ordusunun baş qərargah polkovnikinin,
Gürcüstan xarici işlər nazirinin iştirakı ilə sülh sazişi imzalanmışdı və
dekabrın sonlarına ABŞ, Böyük Britaniya, Fransa, İtaliya hökumətlərinin
Qafqazdakı missiya başçılarının iştirakı ilə birgə sülh  konfransının keçir-
ilməsi barədə razılıq əldə olunmuşdu. Budur tökülən qanların əsas nədəni;
erməni məkri, hiyləsi, bir də ki, müsəlman türkün qanına, canına hopmuş
avamlıq, nadan sadəlövhlük, cinayətə, xəyanətkarlığa bərabər ətalət,
süstlük, öz iç sorunlarının həllini yadlardan gözləmə hərisliyi, maymaq-
casına özü özünü aldatma həvəsi... 
“Yalvarıram, təcili tədbirlər görün... Zəngəzur sarıdan başınız
sağ olsun, heç olmasa Qarabağı xilas edin...”
Arxivlərdə, son illər nəşr edilmiş kitablarda, o cümlədən AXC Par-
lamentinin iclas stenoqramlarında həmin qanlı günlərdə onlarla ziyalının,
el-oba ağsaqqalının, Hökumət tərəfindən vəkil edilmiş Zəngəzur qaçqın-
larına yardım komitəsi üzvlərinin imzaları ilə 1919-cu ilin noyabrından
göndərilən xəbərdarlıq teleqramlarından, dekabrın ilk günlərindən-Nj-
denin hücumları başlanmazdan əvvəl və sonra birbaşa qırğın yerlərindən,
erməni qətliamlarının  tükürpədən gerçəkliklərinin əks olunduğu tele-
qramlardan bir neçəsinə nəzər salıb nəticə çıxarmağı oxucuların öhdəsinə
buraxaq.
“Biz Oxçu-Şabadin və Gığı dərəsi sakinləri hər tərəfdən er-
mənilərlə əhatə olunmuşuq, onların bütün əməlləri və rəftarları bizə
hücum etməyə hazırlaşdıqlarını açıq şəkildə sübut edir, onların köməyinə
nizami qüvvələr gəlib. Onların top və pulemyotları var. Biz çıxılmaz
vəziyyətdəyik, biz qorxuruq. Sizin ayaqlarınıza düşüb mərhəmət diləyirik
və bizi xilas etməyinizi xahiş edirik. Bizə güllə və pulemyotu olan bir
neçə zabit göndərin. Əgər göndərməsəniz, xəbər verin ki, biz vaxtında öz
kəndlərimizi tərk edək, yoxsa biz bilirik ki, xilas ola bilməyəcəyik.” 
“Silahının gücünü Zəngəzurun həmişə təqiblərə məruz qalmış, məzlum,
bədbəxt müsəlman əhalisi üzərində sınayaraq cəzasız qalan ermənilərin
təcavüzkar hərəkətləri barədə hökumətə dəfələrlə xəbər verilmişdir.
Zəngəzur müsəlmanlarının müdafiəsi üçün hökumət tərəfindən indiyədək
heç bir real tədbir görülməmişdir. Hökumətin fəaliyyətsizliyindən əl-qolu
açılan Zəngəzur erməniləri nizami hissələrin köməyi ilə birləşmiş Qarabağ
qüvvələri kimi hərəkət edib bütün yolüstü müsəlman kəndlərini məhv
etmək, Qarabağa daxil olaraq Əsgəranı tutmaq, Şuşanı almaq qərarına
gəliblər.  Bu qərar indi icra edilir….Xankəndində əhalinin müdafiəsi
tapşırılan  qarnizon əmr verilmədən müdafiəyə başlamağa cəsarət etmir…
Cinayətkar ermənilərin hökmranlığına və belə biabırçı hadisələrə son qoy-
mağı, Qarabağ və Zəngəzurun mühüm ehtiyaclarının həlli üçün bir dəqiqə
vaxt ayırmağa sizdən sonuncu dəfə xahiş və tələb edirik, əks təqdirdə,
hökumətin köməyini və icazəsini gözləmədən özünümüdafiə tədbirləri
görməli olacağıq.” 
Azərbaycan Xarici İşlər Nazirliyi isə 3 dekabrdan başlayaraq sağa-
sola nota dalınca nota göndərməkdə idi. 
Bunlar isə AXC Parlamentinin üzvü Cəlil Sultanovun Zəngəzur
və Qarabağdan Bakıya-Parlament və Hökumətdən əlavə həm də ayrı-
ayrılıqda “Müsavat”, “İttihad”, “Sosialistlər” fraksiyalarına, Zəngəzurdan
seçilmiş digər həmkarı Mirzə Sadıq Axundzadəyə göndərdiyi, hamısı da
Parlamentdə deputat həmkarları tərəfindən oxunan, müzakirə və müdafiə
olunan, rəsmi “Azərbaycan” qəzetində dərc edilən, ürəksızladan  tele-
qramlarından sətirlərdir. 
“Fərəcan, Göyyal, Çərəli …səkkiz kənd yanır, tüstü göyün üzünü
bulud kimi alıb. Mən 300 silahlı adamımı ora Zəngəzura kömək üçün
göndərmişəm. Lakin bu, dənizdə bir damladır. Xahiş edirəm tədbirlər
görəsiniz. Bizim qüvvəmizlə onların qarşısını almaq olmaz.” 
“Ermənilər Zəngəzurun 3-cü sahəsini (Qubadlı rayonu-H.N) işğal etdilər.
Hücum 4-cü sahəsinə və Cəbrayıl qəzasının sərhədində gedir. Ermənilərin
8 topu, 60 pulemyotu var, Ararat qoşunları mütəşəkkildir. Patronları,
silahları olmayan müsəlmanlar geri çəkilməyə  məcburdurlar. Zəngəzurda
artıq hər şey bitib.” 
“...Ermənilər Azərbaycanın müstəqilliyin tanıdıqdan sonra kon-
fransı fakt qarşısında qoymaq qərarına gəliblərmişlər. Təkrar edir və yal-
varıram, təcili qoşun göndərilməsi üçün tədbirlər görülməlidir. 
Teleqramımı hamıya élan etməyinizi xahiş edirəm. Hərbi
əməliyyat yerinə gedirəm.”
“Həlak olmuş Zəngəzur müsəlmanları sizə cansağlığı diləyirlər.
Zəngəzurlular nə qədər ağlasalar da, onların iniltisi cavabsız qaldı, heç
kəs onların köməyinə gəlmədi. Qadınların döşləri kəsilib, uşaqların başları
kəsilib, bədənləri qan içindədir. Ermənilərin əllərinə düşən gözəl qızlar
zorlanır. Zəngəzurda düşmənə müqavimət göstərmək üçün  kişilər həd-
dindən artıq azdır və onların kənardan köməyə bütün ümidlərini itiriblər”.
“Bu gün axşam vaxtı qəza rəisi ili birlikdə Cəbrayıla gəldim. Açıq səma
altında Zəngəzurdan təzəcə gəlmiş on minlərlə lüt, ac qadın və uşaq
qaçqınları gördüm. Zəngəzur qəzası İrəvandan on top və pulemyotlarla
gəlmiş nizami ordu tərəfindən tamamilə məhv edilmişdir. Vuruşmada işti-
rak edən nizami erməni ordusunun sayı on minə çatır. Ermənilərin döyüş
meydanında qalmış ölüləri arasında bir necə ingilis əsgəri də vardı. Xoc-
ahan və Zabux arasındakı bütün yüksəkliklər ermənilər tərəfindən tutul-
muşdur. Əkərə çayının sağ sahili boyu üçüncü polis sahəsi tamamilə
toplarla və pulemyotlarla məhv edilmişdir. Bu gün Zəngəzur qəzasının
dördüncü polis sahəsinin sağ qalan hissəsini ermənilər mühasirə ilə kəsib
ayıraraq onun da axırına çıxırlar.
Zəngəzurda tam hakimiyyətsizlik hökm sürür. Döyüşmək və
müqavimət göstərmək üçün heç bir vəsait yoxdur. Hökumətin köməyinə
ümidini itirən əhali bütün Azərbaycan türk xalqına müraciət edir.
Aldığımız məlumata görə sabah Zəngəzur tərəfdən Cəbrayıl qəzasına
hücum başlanır. Məqsəd Qarabağ erməniləri ilə birləşməkdir. Nəticədə
Naxçıvanla əlaqəni tamam kəsmək, beləliklə də həm Qarabağ və həm də
Naxçıvan məsələsini birdəfəlik həll etməkdir. Qarabağın Dağlıq hissəsinin
erməniləri surətlə üsyana hazırlaşırlar. Hökumətin cinayətkarcasına
fəaliyyətsizliyi Zəngəzur və Qarabağın məhvinə gətirib çıxarıb. Artıq
kağız üzərindəki etirazlara son qoymaq, iki yüz mindən yuxarı Zəngəzur
müsəlman əhalisinin məhvinə gətirib çıxarmış xain xatisovların təntənəli
ziyafətləri, Azərbaycanın erməni təbəələrinin həyasızlığı yetər. Xahiş
edirəm təcili tədbir görün ki, heç olmasa Şuşa və Cəbrayıl qəzaları xilas
edilsin.  Hər dəqiqə qiymətlidir. Yubanmaq xalq və vətən qarşısında
cinayət və satqınlığa bərabərdir." (ARDA: f. 895, siy. 1, iş 299, vər. 18,
22, 26). 
Sonradan yaradılmış Fövqəladə Təhqiqat Komissiyasının
məruzəsindəki faktlardan göründüyü kimi, Cəbrayıl və Cavanşir
qəzalarında da hücum və qırğınlar eyni amansızlıqla davam etmişdir. İn-
gilis jurnalisti Skotland-Liddell həmin qanlı yanvar günlərində Zəngəzura
gəlib törədilən qırğınları şəxsən görüb yanvarın 30-da Tiflisdə bölgəyə
səfərində gördüklərini “Müsəlmanlarla müharibə, ermənilər yenidən
hücum edirlər” adlı məqaləsində vicdanlı obyektivliklə qələmə alıb.
Həmin məqalədən bir neçə sətir: 
“...hər iki hökumət tərəfindən Tiflisdə noyabrın 23-də müqavilə
imzalanmışdı və bütün mübahisəli məsələlər Böyük Dövlətlər tərəfindən
həll edilənədək hər iki tərəfin sülh şəraitində yaşayacağına ümid yaran-
mışdı. Lakin müqavilənin imzalanmasının ardınca ermənilər dərhal Azər-
baycan ordusunun geri çəkilməsindən istifadə edərək Zəngəzurda
qırxadək müsəlman kəndini darmadağın etdilər. ...doqquz müsəlman kən-
dini də Şuşa yolu üstündə darmadağın etmiş, əhalinin böyük əksəriyyətini
isə vəhşicəsinə öldürmüşlər...Azərbaycan Hökuməti bununla bağlı eti-
razını bildirsə də, Ermənistan Hökuməti bu faktları rədd edən cavab
aldı...Ermənistan ona görə bədbəxtdir ki, “Daşnaksütyun” partiyası orada
qüvvədədir. Bu uzun illər erməniləri müsəlmanlara qarşı hücum etməyə
sövq edən inqilabçı terror təşkilatıdır. Ermənilər bacarıqlı müntəzəm
təbliğat vasitəsilə layiq olmadıqları həddə rəğbət qazanırlar. Ermənistan
həmişə dava-dalaş aхtarır və ona nail olanda təbliğat məqsədilə deyirlər
ki, amandı qoymayın qırdılar bizi. Daşnak üçün öldürülmüş erməni daha
əzizdir. Bundan istifadə edərək, erməninin ölüsü qalхıb haray – həşir təpir
ki, ayə mən özüm ölməmişəm, məni müsəlmanlar öldürüblər...Londonda,
Fransa, Birləşmiş Ştatlarda erməni büroları mövcuddur, onların ən sevimli
metodu “xristian” sözündən istifadə etməkdir. İndi Zəngəzura hücum edən
ermənilər özlərinin müvəqqəti uğurlarına şübhə etmirlər. Lakin gün
gələcək ki, bütün müsəlmanlar bir nəfər kimi zülmkarlara qarşı qalxacaq
və həmin gün gələndə heç nə erməni xalqını xilas edə bilməyəcəkdir.”
Bunları ingilis jurnalisti canlı şahid olaraq görüb və yazıb.
Artıq Zəngəzur qəzası erməni nizami ordu hissələri tərəfindən
xarabazara çevrilib 10 mindən çox müsəlman əhalisi məhv ediləndən,
saysız teleqramlardan sonra nəhayət ki, 1920-ci il yanvarın 6-da keçirilən
iclasda Azərbaycan Xalq Cümhuriyyəti Dövlət Müdafiə Komitəsi
"Zəngəzurun müsəlman kəndlərinin ermənilər tərəfindən dağıdılmasının
davam etməsinə qarşı tədbirlər görülməsinin zəruriliyi haqqında" Daxili
İşlər Nazirliyinin məlumatını müzakirə edir.  Qərara alınır ki, dinc əhaliyə
qarşı ermənilərin bu hərəkətlərinin qarşısını almaq üçün müəyyən tədbir-
lər görülsün və bu haqda müttəfiq qoşunlarının bölgədəki nümayəndəsinə
məlumat verilsin. (ARDA. f. 897, siy. 1, iş 112, vər. 48). 
AXC –nin Baş naziri Fətəli xan Xoyskinin 4 fevral 1920-ci il tar-
ixdə Ermənistanın Baş naziri Xatisova ünvanladığı teleqramlar arxivlərdə
durur-ADA, 970-1-113. AXC Hökumətinin rəhbəri 4 fevral 1920-ci ildə
Ermənistanlı həmkarına yazırdı ki,  “Zəngəzur müsəlmanlarının tamamən
yox edilməməsi üçün” Azərbaycan Ordusundan bir miqdar əsgəri qüvvə
o bölgəyə göndərilmişdir və bu 23 noyabr 1919-cu il anlaşmasına zidd
deyildir... Həmin sözügedən anlaşmadan sonra Ermənistan Respub-
likasının Hökumət  qoşunları Dro komandanlığında  qanlı qırğınları daha
böyük vəhşiliklə davam etdirirdi. Öhdəsində 25 minlik silahlı qüvvəsi,
xeyli top-tüfəngi, silah sursatı olan, 1-ci vəzifəsi vətəndaşlarının can, mal
sağlığının qorunması, ərazilərinin mühafizəsi olan, 18 ay idi mövcud olan
AXC rəhbərliyinin belə  cəsarətsizliyi ürək ağrıdır... Axı may 1918-dən
28 aprel 1920-ci ilə qədər Ermənistana kənardan  silah sursat yardımı,
siyasi, diplomatik dəstək olsa da (Osmanlının AXC-yə yardımı daha
böyük idi!), rus, ingilis, amerika, fransız canlı qüvvəsi onların əvəzinə vu-
ruşmurdu. 
Artıq çox gec idi, daha əvvəlki Zəngəzur yox idi, olmayacaqdı.
Bu qərar da hələ söz idi, ortada qətiyyət, birlik, siyasi iradə yox idi, ona
görə də hərəkətə keçmək də xeyli vaxt apardı, artıq ruslar Qafqaza doğru
hərəkətə keçmişdilər, 28 aprelə sayılı günlər qalırdı. N.Nərimanov başda
olmaqla, Azərbaycan bolşeviklərinə Zəngəzur və Qarabağdan ağır miras
buraxılmışdı, mövcud  vəziyyət Zəngəzurun böyük bir hissəsinin Azər-
baycandan qoparılmasına, Qarabağda erməni muxtariyyətinin yaradıl-
masına, əsrin sonlarında Azərbaycanın həmin faciələri bir daha yenidən
daha ağır şəkildə yaşamasına təməl zəmin hazırladı. 
12 yanvar 1920-ci ildə erməni daşnak generalı Dro 600 nəfərlik
silahlı dəstə ilə Qubadlının Alyanlı obalarını mühasirəyə alıb bütün əhalini
körpəsinə qədər məhv etməyi əmr etmişdi. 5 kənddən ibarət Alyanlı ca-
maatı ətraf kəndlərdən kömək gələnə qədər ermənilərin qarşısını kəsmiş,
xeyli erməni qırmışdılar. Burada uğur qazanmağın nəticəsiz olduğunu
görən Dro yanvarın 22-də Dondarlıya hücum edib kəndi tamamən
yandırdı, 19-25 yanvarda Qubadlının 48 kəndi tamamən məhv edildi,
əhalisinin dağlarda gizlənə bilməyənləri amansızlıqla qətlə yetirildi,
həmin kəndlərin bir çoxunun işğala qədər yalnız adı, insan sümükləri ilə
dolu xarabalığı dururdu. Zəngəzur qəzasının rəisi Şəkinski raportlarında
az qala  hər gün  tar-mar edilib tamamən yandırılan kəndləri adbaad
Bakıya xəbər verirdi. Azərbaycanın Tiflisdəki diplomatik təmsilçisi Vək-
ilov isə erməni ordu hissələrinin bütün hücumları barədə raportları Müt-
təfiq Dövlətlərin Tiflisdəki Ali Komissarı albay Gaskelə təqdim edirdi.
Hələ müsəlman qırğınları başlanmadan bir neçə ay qabaq Şuşa, Zəngəzur-
dan ermənilərin ciddi hazırlıq gördükləri barədə məlumatlar Gəncə və
Bakıya, Tiflisə göndərilirdi. Ancaq nə fayda?!
Və Cəlil Sultanovun yanvarın  24-də Parlamentin sədrinə ünvan-
ladığı teleqramda “Zəngəzur sarıdan başınız sağ olsun, heç olmazsa
Qarabağı xilas edin” sözlərini hansı ümidsizlik, xəyalqırıqlığı, qüssə,
kədərlə yazdığını anlamaq çətin deyil. Həyəcanlı xəbərlər gəlməkdə, AXC
Hökuməti isə sərəncamındakı sayca ermənilərdən az olmayan hərbi
qüvvələri səfərbər etməklə vətəndaşlarını və torpaqlarını qorumaqdansa,
diplomatik yazışmalara, bu hərbi-siyasi planların başında duran əcnəbilərə
Ermənistan hökumətinin “yolverilməz hərəkətləri” barədə şikayətlər
göndərməkdə davam edirdi. Əldə edilən “uğur” isə qan tökməkdən
bezmiş, doymuş kimi görünən generallar Njde və Hamazaspın yerinə on-
lardan daha qəddar, döyüşkən generallar Dro, Qazaryan ilə əvəzlənməsi
olmuşdu.
AXC Hökuməti bu qırğınların qarşısını 
vaxtında ala bilərdimi?!
“1919-cu ilin dövlət büdcəsində toplanan 1600 446 952 rubldan
müdafiə xərcləri üçün 399452 242 rubl ayrılmışdı ki, bu da ümumi büd-
cənin 27,7 faizinin təşkil edirdi. Gözlənilən təhlükələri nəzərə alaraq
1919-cu ilin iyun ayında Dövlət Müdafiə Komitəsi yaradıldı... 1919-cu
ildə 25 minlik, 1920-ci ildə 40 minlik ordu yaradılmalı idi. Ordunu milli
zabit kadrları ilə təmin etmək üçün 1918-ci ilin iyun ayında Gəncədə hərbi
məktəb yaradıldı və bu təhsil müəssisəsi 1919-cu ilin noyabr ayında hərbi
uçilişə çevrildi. Uçilişin üç şöbəsində-ümumi, topçuluq və mühəndislik
şöbələrində 250 dinləyici oxuyurdu. 1919-cu ilin sonunda, 1920-ci ilin
əvvəlində kovalyer, topçuluq və snayper uçilişləri yaradıldı. Bu tədris
müəssisələrində dərs demək üçün mütəxəssislər dəvət edildi. 1918-1920-
ci illərdə türk və rus zabitlərinin köməkliyi ilə piyada və atlı polklar, ar-
tilleriya briqadası, diviziyası yaradıldı. 1919-cu ilin sonunda milli
ordunun tərkibində 2 piyada diviziyası, bir kavaleriya diviziyası var idi.
Birinci piyada diviziyasına birinci Cavanşir, ikinci Zaqatala və üçüncü
Gəncə polkları daxil idi. İkinci piyada diviziyasına dördüncü Quba,
beşinci Bakı və altıncı Göyçay polkları daxil idi. Şirvan polku bazasında
üçüncü piyada diviziyasının yaradılmasına başlandı. Birinci Tatar, ikinci
Qarabağ və üçüncü Şəki atlı polkları bazasında kavaleriya diviziyası
yaradıldı.
1918-ci ilin iyul ayının 6-da Azərbaycan Demokratik Respublikası
hökumətinin pullu hərbi mükəlləfiyyət haqqında sərəncamına müvafiq
olaraq sıravilərə 50 rubl, yefreytorlara 60 rubl, kiçik unter zabitə 70 rubl,
unter zabitə 90 rubl, feldfebelə 120 rubl maaş müəyyən edildi. 1918-ci
ilin iyul ayının 11-də milli orduya çağırış haqqında əmr verildi və 1894-
1899-cu illərdə anadan olmuş 24-29 yaşlı oğlanlar səfərbər edildi.
Maliyyə çətinliklərinə baxmayaraq milli zabitlər hazırlamaq məqsədi ilə
Gəncədə hərbi məktəb yaradıldı. Görülən tədbirlər nəticəsində az vaxt
ərzində 40 minə yaxın əsgəri olan milli ordu yaradıcılığına başlandı. O
vaxt Orduda 24 min süngü, 6 min piyada, süvari, topçu və sairə qoşun
növlərindən ibarət olan və ən müasir silahla silahlanan canlı qüvvə, Xəzər
dənizində kiçik bir donanma var idi. Orduda hərbi intizamı möhkəm-
ləndirmək məqsədi ilə hərbi nazirliyin yanında divani hərbi, yəni hərbi
məhkəmə fəaliyyət göstərirdi.
Cənubda təhlükəsizliyi qorumaq üçün Lənkəranda ehtiyat bataly-
onu və “yardım alayı” — Milis polku yaradıldı. Azərbaycan Demokratik
Respublikasının Parlamentini mühafizə etmək məqsədi ilə xüsusi bölmə,
respublikanın ərazisində asayişi qorumaq üçün mobil dəstələr təsis edildi.
Ordunun tərkibinə iki artilleriya briqadası, bir yüngül artilleriya di-
viziyası, üç bronlu poezd, beş aeroplan, bir neçə hidroaeroplan, altı ağır
və yüngül bronlu avtomobil daxil idi....” 
http://az.wikipedia.org Azərbaycan_Demokratik_Respublikasının_milli_ordusu) 
Əlavə şərhə ehtiyac varmı?!
Zəngəzurun Ermənistana verilməsi
Məsələnin tarixi aspekti də çox önəmlidir. Çünki uzun illər er-
mənilər öz lobbi qurumları vasitəsilə dünyada belə bir rəy formalaşdır-
mağa çalışırlar ki, Dağlıq Qarabağ qədim erməni torpağıdır və erməni
xalqı əsrlər boyu bu torpaqda yaşamışdır. Bunlar tamamilə yalan, təhrif
edilmiş məlumatlardır. Hazırda biz bu yalanları ifşa etməklə, həqiqətləri
ortaya qoymaqla, eyni zamanda, münaqişənin həlli üçün tarixi bazanı da
möhkəmləndiririk.
Bildiyiniz kimi, Dağlıq Qarabağ əzəli Azərbaycan torpağıdır.
Dağlıq Qarabağın ərazisində yerləşən bütün yaşayış məntəqələrinin to-
ponimləri Azərbaycan mənşəlidir. Nəinki Dağlıq Qarabağ, indiki Er-
mənistanın toponimlərinin mütləq əksəriyyəti Azərbaycan mənşəlidir.
Yəni, xalqımız əsrlər boyu bu torpaqda yaşamış, yaratmış və bundan
sonra da bu torpaqda yaşamalıdır. Biz bunu təmin edəcəyik.
İlham Əliyev
1918-1920-ci illərdə Zəngəzur ərazisi Azərbaycan Xalq
Cümhuriyyətinin tərkib hissəsi kimi ayrıca inzibati bölgə - qəza olub. 
Həmin dövrdə Zəngəzur qəzası Şuşa, Cavanşir, Cəbrayıl qəzaları
ilə birlikdə Qarabağ general-qubernatorluğuna daxil olsa da, faktik olaraq
daşnak general Andranik Zəngəzuru müsəlman türk və kürdlərdən təmi-
zləyib burda qubernatorluq elan etmişdi. 28 apreldə Azərbaycanda sovet
hakimiyyətinin qurulmasından sonra Ermənistan  Respublikası bu
ərazidəki hərbi üstünlüyündən yararlanıb Zəngəzuru  anneksiya etmək
üçün hərbi-siyasi mübarizəni davam etdirirdi. Bölgənin böyük hissəsi er-
məni qüvvələrinin faktiki nəzarəti altında idi. Eləcə də Qarabağın dağlıq
hissəsində erməni qüvvələrinin hücumları davam edirdi. Azərbaycan SSR
hökuməti (Müvəqqəti İnqilab Komitəsi) 1920-ci il 30 aprel tarixli no-
tasında Ermənistandan Zəngəzur və Qarabağı öz qoşunlarından təmi-
zləməsini sözdə tələb etsə də, reallıq başqa idi, hər şeyi güc həll edirdi,
Azərbaycanın nə Xalq Cümhuriyyəti, nə də Müvəqqəti İnqilab Komitəsi
Zəngəzurun həqiqi sahibi olma kimi təbii haqqına sahib durmaq
qətiyyətindən, siyasi iradəsindən uzaq idi, hər cür imkan olsa da, bundan
istifadə etmədi, edə bilmədi, əksinə Zəngəzurda qətliamların baş alıb get-
məsi, bu torpaqların əldən verilməsi üçün mümkün olan hər cür qətiyyət-
sizliyi, ləngliyi, iradəsizliyi göstərdi-eynən 1992-93-cü illərdə olduğu
kimi. 
Bu arada bolşevik Rusiyası Gürcüstan və Azərbaycanın ardınca
Ermənistanın da sovetləşməsi üçün erməni əhalisini müxtəlif
şirnikləndirici addımlarla ələ almaq istəyirdi. Bu şirnikləndirici addımlar
isə  Azərbaycan ərazisinin bir hissəsinin dövlət yaratmaq üçün Er-
mənistana verilməsi ilə bağlı idi. Mikoyan başda olmaqla erməni liderləri
bolşevik Rusiyasının rəhbəri Lenini inandırmağa çalışırdılar ki, Zəngəzu-
run (eləcə də Naxçıvanın və Qarabağın) Ermənistana verilməsi erməni
xalqının sovet hakimiyyətinə inamını artıra bilər. 
Rusiyanın xarici işlər naziri Çiçerin 1920-ci il iyunun 2-də Leninin
“Zaqafqaziyanın fatehi” adlandırdığı Zaqafqaziya üzrə fövqəladə
səlahiyyətli şəxs (faktiki Qafqaz canişini) təyin olunmuş Orconikidzeyə
məktubunda bu məsələ ilə bağlı yazırdı: ”Daşnak Ermənistan hökuməti
ilə kompromisə nail olmaq bizə vacibdir”. 
1920-ci il 10 avqustda Rusiya K(b)P-nin Qafqaz Bürosu Azərbay-
canın bolşevik rəhbərliyinin razılığı olmadan Naxçıvanın Şərur-Dərələyəz
bölgəsini Ermənistana vermək bərədə qərar çıxardı, Qarabağ və Zəngəzur
isə Azərbaycanla Ermənistan arasında “mübahisəli ərazilər” elan olundu.
Bolşevik Rusiyası Azərbaycan torpaqları hesabına Ermənistanı
şirnikləndirmək və sovetləşdirmək siyasəti Azərbaycanın kommunistləri
tərəfindən etiraz doğurdu. Azərbaycan Müvəqqəti İnqilab Komitəsinin
sədri Nərimanov buna qarşı çıxaraq Leninə məktub yazdı. Nərimanov
yazırdı ki, Mərkəzin çıxardığı qərarlar Azərbaycan əhalisi arasında
Rusiyaya və sovet hökumətinə inamı sarsıda bilər: “Zəngəzur və
Qarabağın neytrallaşdırılması, yaxud daşnaklara verilməsi… (Azərbaycan
müsəlman əhalisi tərəfindən) xəyanət sayılacaqdır… Müsəlman kütlələr
Sovet hakimiyyətinin Azərbaycanın ərazi bütövlüyünü qorumamasını
satqınlıq, ermənipərəstlik yaxud sovet hakimiyyətinin zəifliyi hesab
edəcəklər…“ 
(“К истории образования Карабахской автономной области
Азербайджанской ССР. 1918-1925. Документы и материалы. Баку,
Азернешр, 1989, с.56 ) .
Lakin bu etirazların faktiki nəticəsi olmadı. Çünki Azərbaycanın
sovet rəhbərliyində də ermənilər güclü qüvvəyə malik idilər. Nəri-
manovun yazdığı kimi, real idarəetmə Mirzoyanların əlində idi. Bolşevik
Rusiyası Azərbaycanın sovet hökuməti ilə və tezliklə qurulması gözlənilən
Ermənistan sovet hökuməti ilə ikitərəfli sazişlər hazırlayırdı. Azərbaycan
sovet hökuməti bu sazişdə ərazi bütövlüyü məsələsinin təmin olunmasına
da ümid bəsləyirdi. Erməni kommunistləri də Zəngəzur, Naxçıvan və
Qarabağ məsələsinin öz xeyirlərinə həllini gözləyirdilər. 1920-ci il
noyabrın 29-da Ermənistanda (Yerevanda) sovet hakimiyyətinin qurul-
duğu elan olundu, hərçənd bölgələrdə daşnak hökuməti hələ tam süqut et-
məmişdi. 
Zəngəzurun Ermənistana verilməsi 1920-ci il noyabrın 30-da
keçirilən Azərbaycan K/b/P MK Siyasi və Təşkilat bürolarının birgə
iclasının qəbul etdiyi qərarı ilə həll olundu. İclasda 3-cü məsələ kimi “Er-
mənistanda İnqilab Komitəsinin Ermənistanda Sovet hakimiyyətinin elan
olunması haqqında teleqramı“ müzakirə edildi və qərar çıxarıldı. Bu birgə
iclasın qəbul etdiyi “tarixi” qərarlara aydınlıq gətirmək məqsədilə orada
iştirak edənlərin tərkibinə də mütləq diqqət yetirilməlidir: Q.Orconikidze,
Sarkis (S.Ter-Danielyan), Y.Stasova, Q.Kaminski, N.Nərimanov,
Ə.Qarayev, M.Hüseynov. 
Nərimanovun Bəyanatı
Sovet hakimiyyəti qurulduqdan sonra Zəngəzur mahalı Er-
mənistana verilib. Baxmayaraq ki, bu qədim Azərbaycan torpağıdır. Bu
da Azərbaycanın əsas ərazisi ilə Naxçıvanın ərazisini bir-birindən ayırıb-
dır. 
Heydər Əliyev
Qərarda həmçinin (“j“ və “i“ bəndləri) Nərimanova bütün bunlar
barədə bəyanat hazırlamaq və onu Bakı Sovetinin plenumunda elan etmək
tapşırılırdı.
S.Orconikidzenin təkidi ilə tarixin qara səhifəsinə düşəcək bu
bəyanatı N.Nərimanov 1920-ci il  dekabrın 1-də elan etdi: “ ...bundan belə
heç bir ərazi məsələləri əsrlərdən bəri qonşu olan iki xalqın-ermənilərin
və müsəlmanların bir-birinin qanını tökmək üçün səbəb ola bilməz,
Zəngəzur və Naxçıvan qəzaları Sovet Ermənistanının ərazisidir, Dağlıq
Qarabağın əməkçi kəndlilərinə isə öz müqəddaratını təyin etmək hüququ
verilir, Zəngəzurun hüdudlarından bütün hərbi əməliyyatlar dayandırılır,
Sovet Azərbaycanının qoşunları buradan çıxarılır.” 
(Mənbə: «Kommunist», 2 dekabr 1920). 
Serqo Orconikidze bu qərarı “bəşəriyyət tarixində nümunəsi ol-
mayan mühüm əhəmiyyətli tarixi akt”,  “Azərbaycan artıq yükdən xilas
olur” kimi təhqiramiz ifadələrlə dəyərləndirmişdi.
M.Ə.Rəsulzadə buna acıyaraq yazırdı: «Ermənistanda dəxi bolşe-
vik hökuməti təsis edər-etməz rus siyasətli Nəriman bəyin səxavətkar ağzı
ilə iki gün əvvəl müdafiə elədiyi Zəngəzur və Naxçıvan qəzasını Er-
mənistana hədiyyə etdi.» 
Az keçmiş N.Nərimanov yanıldığını, tarixi səhvə yol verdiyini an-
layır, ancaq çox şey artıq gec idi. 
Zəngəzurun Ermənistana verilməsi rəsmən elan olunsa da, Azər-
baycan rəhbərliyində narazılıqlar olduğundan qəzanın Ermənistanın
idarəçiliyinə keçməsi dərhal baş verməmişdi. AK/b/P MK Siyasi və Təşk-
ilat bürolarının 1921-ci il 12 yanvar tarixli iclasında “Zəngəzurun müsəl-
man hissəsinin inzibati cəhətdən təşkili“ haqqında qərar çıxarıldı. Qərarda
Zəngəzur bölgəsini 2 yerə: Qərbi Zəngəzur qəzası və Şərqi - əhalisinin
guya kürdlərdən ibarət olmasına görə Kürdüstan qəzasına bölmək təklif
edilirdi. Kürdüstan qəzasının təşkili də növbəti bir səhv oldu. Nəticədə
Zəngəzur qəzasının 6.742 kvadrat verstlik ərazisindən 3.105 kv.versti
Azərbaycan SSR tərkibində qalmış, 3.637 kv.verstlik hissəsi isə Er-
mənistana verilmişdi. 
1921-ci ilin 3 iyununda RK/b/P MK Qafqaz Bürosu Stalinin işti-
rakı ilə iclas keçirib məxfi qrifli “Zəngəzur məsələsi”ni müzakirə etdi,
Zəngəzurun Ermənistana birləşdirilməsi barədə qərar çıxarıldı. Bu iclasda
bir nəfər də olsa azərbaycanlı, müsəlman yox idi. Əsas məqsəd də Azər-
baycanla Türkiyəni bir-birindən ayırmaq idi. 
Zəngəzurun Ermənistan SSR-ə verilmiş hissəsində  Qafan, Gorus,
Qarakilsə (Sisian) və Mehri rayonları yaradıldı. Nəticədə Naxçıvanın
digər Azərbaycan torpaqlarından ayrı salındı. Zəngəzurun Azərbaycanda
qalan hissəsində isə əvvəlcə Kürdüstan qəzası, 1933-cü ildə isə Zəngilan,
Qubadlı, Laçın rayonları yaradıldı. 
Qars müqaviləsi və Naxçıvan 
Atatürk: “Naxçıvan Türk qapısıdır”
1919-cu il Paris Sülh konfransında Fransa, İngiltərə və Birləşmiş
Ştatların liderləri  "Avropanın xəstə adamı" adlandırdıqları Osmanlı im-
periyasını tamamilə siyasi xəritədən silmək üçün bütün vasitələrdən isti-
fadə edirdilər. Bu həm də, Konstantinopolun-İstanbulun türk-müsəlman
dövləti Osmanlının ixtiyarına keçməsi ilə heç cür barışmaq istəməyən
xristian dünyasının beş yüz illik arzusunun reallaşması demək idi. 1920-
ci il avqustun 10-da 14 dövlətin səlahiyyətli nümayəndəsi tərəfindən
Sevrdə (Fransa) "Müttəfiq Dövlətlər və Türkiyə arasında sülh müqaviləsi"
imzalandı. Müqavilə rəsmi olaraq de-yure Osmanlı imperiyasının
bölüşdürülməsini, de-fakto isə Türkiyənin suverenliyini ləğv etdi.
Bunadək Müttəfiq dövlətlərlə Almaniya arasında Versal müqaviləsi imza-
lanmışdı. Eyni zamanda, Fransa, Böyük Britaniya və İtaliya öz aralarında
gizli "Üç tərəfli müqavilə" imzaladılar. 15 aydan çox davam edən açıq
danışıqlar isə Paris Sülh Konfransında və London konfransında davam
etdirilərək, 1920-ci ilin aprelində San-Remo konfransı ilə yekunlaşdı.
Lakin hələ 1915-ci ildə Antanta dövlətləri Osmanlı imperiyasının
bölüşdürülməsi planı ətrafında məxfi danışıqlar aparırdılar. Müttəfiqlərin
öz planlarını həyata keçirməsinə ən böyük maneə isə Mustafa Kamal
Atatürkün başçılığı ilə Türk xalqının apardığı İstiqlal savaşı idi. Məhz
Türkiyənin bir dövlət kimi dünyanın siyasi xəritəsindən silinməsini təsbit
edən Sevr müqaviləsi M.K.Atatürk tərəfindən tanınmayaraq, onun 1923-
cü ildə Lozanna müqaviləsi ilə əvəz olunmasına səbəb oldu. Sevr müqav-
iləsi Sultan VI Mehmetin dövründə imzalansa da, 1920-ci il martın 18-də
ingilislərin İstanbulu işğal etdiyi dövrdə ləğv edildi və əslində heç zaman
Osmanlı imperiyası tərəfindən ratifikasiya belə edilməmişdir. Bundan
başqa, I Dünya müharibəsindəki müttəfiqlərdən ABŞ və Rusiya bu
müqaviləni imzalamışlar, ABŞ Senatı V.Vilsonun Ermənistan üzərində
mandat əldə etmək təklifini rədd etdikdən sonra isə Birləşmiş Ştatlar bu
məsələdə müəyyən qədər kənar müşahidəçi qismində çıxış etməyə üstün-
lük verdi. Bolşevik Rusiyası 1917-ci ildə Osmanlı İmperiyası ilə Brest-
Litovsk müqaviləsini imzalayaraq, 1877-1878-ci illərdəki Rus-Türk
müharibəsi zamanı Rusiyanın işğal etdiyi Ərdəhan, Qars və Batumu Tələt
paşanın israrları nəticəsində yenidən türklərə qaytarmağa razılıq verdi.
Sevr müqaviləsinin şərtlərinə əsasən, Türkiyə Mesopotamiya (İraq) və
Suriya (Suriya, Livan, Fransiordiya və Fələstin) üzərindəki Britaniya və
Fransa protektoratlığını qəbul etdi, Hicaz və Yəmənin müstəqilliyini
tanıdı, Kürdüstana muxtariyyət verməyə (Diyarbəkir əyaləti və Van əyalə-
tinin cənub hissəsi), İzmiri Yunanıstana, Bitlis, Ərzurum və Van əyalətinin
şimal hissəsini Ermənistana güzəştə getməyə məcbur oldu. Üstəlik, Tra-
bzon vilayətinin şərq hissəsi Ermənistan və Gürcüstan arasında bölünməli
idi ki, bu da ermənilərə Qara dənizə çıxış imkanı yaradırdı. Boğazlar
Türkiyənin olsa da, müqavilənin müddəalarına əsasən, Dardanel boğazı
hərb və sülh dövründə hansı bayraq altında üzməsindən asılı olmayaraq,
bütün hərbi və ticarət gəmilərinə keçid üçün açıq olmalı idi. Bu da boğa-
zların beynəlmiləlləşməsi demək idi. Bu qayda həm də Bosfor boğazına
və Mərmərə dənizinə şamil olunurdu. Müqavilədə maraq doğuran
məsələlərdən biri də Ermənistana geniş ərazilərin verilməsi idi. Belə ki,
ABŞ Prezidenti V.Vilsonun təklifinə əsasən, regionda Ermənistana aid ol-
mayan, hətta erməni əhalisinin üstünlük təşkil etmədiyi bir sıra ərazilər,
məsələn Qara dəniz limanı olan Trabzon onlara verilirdi. Buna görə də,
bu ölkəni "Vilson Ermənistanı" adlandırırdılar. Sultan VI Məhəmməd
müqavilənin şərtlərini qəbul etsə də, Ankarada yaranmış Atatürk hökuməti
onu qəbul etməkdən imtina etdi. Türk millətçi hökuməti bu əraziləri Yu-
nanıstan, Gürcüstan və Ermənistana verməkdən boyun qaçırdı. Atatürk
hətta bəyan etdi ki, Türkiyə zərurət yaranarsa, bütün Cənubi Qafqaz
üzərində nəzarəti ələ keçirmək iqtidarındadır. Lakin Qərbi Anadolunu
işğal etmiş Yunanıstandan fərqli olaraq, Ermənistan müqavilədə ona ver-
ilmiş ərazilərə nəzarət etmək iqtidarında deyildi. Öz ingilis himayədar-
larının göstərdikləri böyük dəstəyə baxmayaraq, ermənilər Nizam
Qarabəkir Paşanın 50 min nəfərlik ordusu qarşısında aciz qalmışdılar.
Mustafa Kamal Atatürkün banisi olduğu Türk Milli Azadlıq Hərəkatı müt-
təfiqləri yenidən danışıqlar masasına əyləşməyə məcbur etdi. Habelə
ərəblər Suriyada Fransanın, Bağdadda Britaniyanın hakimiyyətini qəbul
etmək istəmirdilər. 
Azadlıq Mübarizəsinin gedişində türklər yunan, erməni və fransız
qüvvələrinə müqavimət göstərərək, 16 mart 1921-ci ildə Sovet Rusiyası
ilə Moskva müqaviləsi, Fransa ilə Ankara anlaşması imzalayaraq öz
beynəlxalq əlaqələrini möhkəmləndirdilər. Ədirnə müqaviləsi və Qars
müqaviləsini bağlamaqla isə Türkiyə öz şərq sərhədlərini möhkəm-
ləndirdi. Bütün bu hadisələr türklərə Antanta ölkələri ilə yenidən
danışıqlara başlamağa və 1923-cü ildə Lozanna müqaviləsini imzalamağa
imkan verdi.
1921-ci il mart ayının 16-da Rusiya Sovet Federativ Sosialist Re-
spublikası ilə Türkiyə Böyük Millət Məclisi (1923-cü ildə qurulacaq
Türkiyə Cümhuriyyətinin sələfi) arasında bağlanmış Moskva sülh müqav-
iləsinin tələblərinin yerinə yetirilməsi çərçivəsində həmin il oktyabr ayının
13-də Azərbaycan, Ermənistan və Gürcüstan SSR-nin daxil olduğu Za-
qafqaziya Sovet Federativ Sosialist Respublikası ilə Türkiyə arasında Qars
şəhərində imzalanan sülh müqaviləsi 1922-ci il sentyabr ayının 11-dən
qüvvəyə minmiş və bitmə müddəti müəyyənləşdirilməmişdir.
Atatürkün təlimatı ilə aparılmış danışıqların yekunu olaraq
Moskvanın –RSFSR-in diqtəsi ilə bir tərəfdə Ermənistan, Azərbaycan və
Gürcüstan Sosialist Sovet Respublikası hökumətləri –Zaqfederasiya, o
biri tərəfdə Türkiyə Böyük Millət Məclisi Hökuməti Müvəkkillərinin
imzaladığı Müqavilədə:
Maddə 5. Türkiyə hökuməti və Sovet Ermənistanı və Azərbay-
canı hökumətləri razılığa gəlirlər ki, Naxçıvan vilayəti bu müqav-
ilənin 3-cü əlavəsində müəyyən edilən sərhədlərdə Azərbaycanın
himayəsi altında muxtar ərazi yaradır.
Və Türkiyə Naxçıvanın qarantı olur!
Ermənistan rəsmiləri, qəzetləri bu Müqaviləyə o zamanlar belə bir
şərh vermişdi ki, Qars müqaviləsi nəinki Ermənistana, Rusiyanın özünə
də zərərdən başqa heç nə vermədi və sanki türk qoşunları təntənə ilə
Moskvaya daxil olaraq məğlub Rusiyaya öz iradələrini diqtə etdirdilər,
erməni xalqının "xilaskar Rusiyaya" bəslədiyi ümidlər sadəcə yalandır və
Rusiya digər imperialist dövlətlərindən özünün fərsizliyi və kütlüyü ilə
fərqlənir; Ermənistan da onun qurbanı oldu.
Sonralar  ermənilər və onların havadarları  SSRİ hökumətinə təzy-
iqlər edərək  dəfələrlə Türkiyə ilə bağlanmış  Qars müqaviləsinin ləğvinə
uğursuz cəhdlər etdilər. Stalin, Mikoyan, Beriya və başqa Türk düşmən-
lərinin yönəltdiyi Qırmızı imperiya tərəfindən 2-ci Dünya savaşından
dərhal sonra bu məqsədlə planlaşdırılan Türkiyəyə qarşı hərbi təcavüzə
İngiltərə Baş naziri Çörçillin sərt təpkisi (“Rusiyaya bundan artıq
qüvvətlənməyə heç cür imkan vermək olmaz”) mane oldu.
II FƏSİL
Zəngəzurdan Anadoluya köçlər
I Köç: Osmanlı-Səfəvi savaşları
Əlverişli iqlim şəraitinə, relyefinə, yaylaq, qışlaq, dağlı, aranlı, bol
sulu, irmaqlı, bulaqlı, meşəli, maldarlıq üçün geniş imkanları, təbii
müdafiə, istehkam kimi kahalı, qayalı, qalalı Zəngəzur elləri tarix boyu
yadelliləri iştaha gətirmiş, bu yerlərə sahib olmaq böyük şərəf sayılmışdır.
1236-cı ildə monqol-tatarlar, 1395-ci ildə Əmir Teymur Qarabağ
və Zəngəzuru çox böyük itkilər bahasına tutdu, onun qoşunlarına qarşı
çox dirəniş görsətdiklərinə görə bu yerləri xarabazara şevirdi, 10 min
ailəni buradan imperiyasının şərqinə -Əfqanıstana köçürmək əmri verdi.
Teymurun bu yürüşünü canlı görüb yazıya alan  Foma Mesoplu “Əfqan
tarixi”ndə, Yesay Həsən Cəlal “Alban ölkəsinin qısa tarixi”ndə bu köç
haqqında məlumat vermişlər. Təkcə 4 min ailə Qəndəhar yaxınlığında
məskən saldı. Ən maraqlısı odur ki, yerli əhali bu köçürülənləri öz adları
ilə “ağvan” çağırırdı və bu ad sonra fonetik dəyişimə uğrayaraq bütöv bir
xalqın və ölkənin adını, ünvanını dəyişib “əfqan” a çevirdi.
Zəngəzur Qaraqoyunlu (1410-68), Ağqoyunluların (1468-1502),
1502-ci ildə Səfəvi qızılbaşlarının  hakimiyyəti altına düşdü. 1420-ci ildə
Ərzurumda Ağqoyunlu hökmdarı Qara Osmanı məğlub edib Naxçıvan və
Zəngəzur ellərini “soyurğal” alan  Qara İsgəndər çoxlu sayda erməni
ailəsini Ararat və Sünikə köçürdüb yerləşdirdi. Osmanlı və Səfəvilər
arasında Qarabağ-Zəngəzur uğrunda uzunsürən qanlı döyüşlər getdi, bu
səbəbdən o dövrlərə aid “Müfəssəl dəftər”lərdə Zəngəzurun əksər yaşayış
məntəqələrinin boşaldığı, əhali yaşamadığı, xarabalıqlara çevrildiyi qeyd
edilib. İstanbul Topkapı sarayı muzeyinin kitabxanasında Zəngəzur,
Naxçıvan, İrəvanla bağlı müfəssəl məlumatların yer aldığı 48 səhifəlik
“Rəvan mühasirəsi tarixçəsi” və “Mühimmə dəftəri”nin müəllifi  Cər-
rahzadə Məhəmməd təsvir etdiyi hadisələrin canlı şahidi olub; I Şah Ab-
basın Naxçıvan və Zəngəzur uğrunda apardığı qanlı savaşlar, onun bu
yerlərin müsəlman əhalisinə qarşı pis münasibəti nəticəsində hər iki vi-
layətin əhalisinin öz yerlərini tərk edib getdiyi faktlarla göstərilir. 
Zəngəzurdan daha bir kütləvi köç fərmanını Səfəvi hökmdarı I
Şah Abbas (27 yanvar 1571 – 19 yanvar 1629) vermişdi. Bu köçürülmənin
motivi, nədəni  həm gülməli, həm də ağlamalı idi; hücum edən Osmanlı
qoşunlarının keçdiyi hər yerdə kəndlər, bağ-bağçalar, əkin yerləri məhv
edilməli, insanlardan təmizlənməli idi ki, Osmanlı ordusu burda ac qal-
sınlar, hər yeri bomboş, insansız görsünlər, burda qalmağın mənasızlığını
görsünlər. Şah Təhmasib də bu əcaib metoddan istifadə etmişdi.
“Yandırılmış torpaqlar” adlanan bu tarixi faktı M.F Axundov da ironiya
ilə qələmə alıb. Ərdəbil və İsfahan ətrafına köçürülən həmin əhalinin yal-
nız bir hissəsi sonradan savaş müvəqqəti səngiyəndə geri qaytarıldı. 
Osmanı sultanı III Murad (1574-1595) Təbrizin, Qarabağ, İrəvan
və Naxçıvanın alınması üçün Fərhad paşaya əmr göndərir, Zəngəzur sul-
tanına və Naxçıvan xanına da məktub yazır, əhalinin öz yerlərinə qaytarıl-
ması üçün tapşırıqlar verir, onlara vergi güzəştləri edir, topladıqları
məhsulların dövlət  xəzinəsi hesabına alınmasını, idarəçilərin xalqa zülm
verməsinin qarşısının alınmasını buyurur. (Mənbə: “Urut və İskəndər
qalası livalarının müfəssəl dəftəri” və sair.) 1588-ci ildə bu yerləri
hakimiyyəti altına alıb Osmanlı dərgahına qatan Fərhad paşa çoxlu qalalar
tikdirir. Osmanlı sultanının Gəncə ilə Təbriz arasındakı Qarabağ sərhəd-
dinə bitişik Dizakda erməni üsyanlarının yatırılması üçün 1726-cı ilin
dekabrında verdiyi təlimat da arxivlərdə durur.
Həm İran, həm Osmanlı dövlətlərinə yaxın ərazidə yerləşdiyindən
əsrlər boyu Zəngəzur bu ölkələrin də hədəfinə, çəkişmə, savaş, nüfuz
məkanına çevrilib. Sünni-şiə ayrı-seçkiliyi, qarşıdurması da zaman-zaman
həm də Osmanlı, Səfəvi hərbi-siyasi mübarizəsi zəminində qabardılıb,
hətta Sultan  II Murad (1574-1596) 1578-ci ildə Qafqaza yürüşündə sün-
nilərin şiələrə qarşı “müqəddəs müharibə”sini elan etmişdi, bəzən bu
nədənlə tayfalar, xanlıqlar qarşı-qarşıya gəliblər, məzhəbindən dönə,
döndərilə bilməyənlər çıxış yolunu bu dövlətlərdən birinə köçməkdə
görüblər. Osmanlı gələndə sünnilərin, İran gələndə şiələrin “üzü gülüb”,
yaxud əksinə qara günləri başlayıb. 
XVIII əsrin II yarısına qədər davam edən Osmanlı-Səfəvi, İran
savaşları çox sayda insanın məhvi ilə bərabər, kütləvi köçlərə də nədən
olmuşdur. Osmanlı sultanı III Muradın saray münşisi-katibi ( indiki dildə
özəl qələm müdiri) İbrahim Harimi Rahimizadə-çavuş Rahimizadənin sal-
namələri əsasında rus dilində  hazırlanmış “Osmano-Sefevidskaya voyna
1578-1590-cı il” kitabı (Bakı, Nurlan-2005) bu müharibələrin dəhşətli
dağıdıcı miqyası haqqında dəqiq, etibarlı mənbədir. Həm də Şərqə sahib
olan, Avropa və Asiyaya meydan oxuyan, dövrün ən güclü dövlət saray-
larında yuxuları qaçırdan, hərəsi ayrılıqda dünyaya hökm edə biləcək gücə
malik (hələ birlikdə olsaydılar hansı gücdə, qüvvədə olardılar ?!) eyni
dildə danışan bu iki türk, müsəlman dövlətin heç bir əsaslı səbəb olmadan
qoşun çəkib bir-birini kin və nifrətlə, olmazın işgəncəsi ilə qırıb tükətməsi
adamı dəhşətə gətirir.
Onlardan biri-1578-ci il müharibəsi haqqında 1590-cı ilə “İrəvan
vilayətinin müfəssəl dəftəri”ndə qeyd var;  Səfəvi-qızılbaş təbəəsi olan
Sisian, Bazarçayı, Zar və Zebil nahiyələrindən 90 kəndin köçürülməsi
barədə Osmanlı sultanı III Muradın (1574-1595) 28 aprel 1578-ci ildə
verdiyi fərman arxivlərdə durur. Köçürmədən Qarakilsənin cəmi 4 kəndi
kənarda qalmışdı ki, onlarda erməni və türk əhalisi qarışıq yaşayırdı.
Həmin fərmanda qızılbaş müsəlman kişilərinin məhv edilməsi, qalan
əhalinin köçürülməsi ilə bərabər erməni əhalisinin can və mallarına zərər
vurulmaması da məxsusi olaraq buyurulmuşdu.
Boşalan kəndlərə isə erməni əhalisi axışıb gəlirdi. 1727-ci ildə
artıq Zəngəzurun 18 kəndində ermənilər məskun idilər.
1724-cü ildə Osmanlı sultanı Qarabağı tutaraq mərkəzi Gəncə olan
Qarabağ bəylərbəyliyi yaratdı. Ancaq türklər burda çox qala bilmədilər.
1736-cı ildə Qarabağ  bəyləri Nadir şahın Muğanda keçirilən  tacqoy-
masına adam göndərmədilər ki, şah ancaq Səfəvi sülaləsindən olmalıdır.
Bunun intiqamını Nadir şah Qazax, Borçalı, Şəmsəddin ellərini Qarabağ-
dan alıb Kartli çarı Teymurazaın ixtiyarına verdi. Qarabağ, eləcə də
Zəngəzurdakı cavanşir, otuz iki, kəbirli elərini Xorasan, Əfqanıstana
sürgün etdirdi, beş erməni məliklərini isə birbaşa özünə tabe etdi.
Qarabağlıların belə elliklə köçürülməsi şah sarayında qulluqda olan Pə-
nahəli bəyi və Fəzləli bəyin açıq və  ciddi etirazı ilə qarşılandı. Nadir şah
Fəzləli bəyi edam etdirdi, Pənahəli bəy isə bir dəstə sadiq silahdaşı ilə bir-
likdə qaçıb qurtularaq Zəngəzurlu Qara Murtuza bəyin yaylasında məskən
saldı, burdan Qarabağ xanlığının yaranmasına yol açdı. Xanlığın sərhəddi
cənub-şərqdə Bərgüşada qədər olan torpaqları-Tatev, Sisian, Qafan, Meğri
idi. Hacısamlı, Kolanı, Çəlbəir-Zəngəzur bütünlüklə Qarabağa daxil oldu.
İran şahlarının ardıcıl hücumlarının ön cərgəsində də bu ellərin igidləri
savaş açırdı.
Türkiyə Cümhuriyyəti Dövlət Arxivində Osmanlı İmperatorluğu
zamanına aid, əsas da  1591-93 və 1726-27-ci illərdə yazılmış “tahrir gir-
işim”lərində Azərbaycanın Osmanlı tabeliyindəki ərazilərin əhali sayı,
tərkibi, vergilər, idarəetmə sistemi və sair barədə tarixçi araşdırmaçılar
üçün gen-bol bilgilər vardır.  
II Köç: Çar Rusiyasının Qafqazı işğalı
Xanlıqlara parçalanmış, bölünüb kiçilmiş, bir-biri ilə savaşmaqdan
taqətdən düşmüş Azərbaycan torpaqları asanlıqla rus işğalına məruz qaldı,
1805-ci ildə Gəncə yaxınlığında Kürəkçay müqaviləsi imzalandı. Bu
müqaviləyə görə Qarabağ xanlığı Rusiyanın tabeçiliyinə keçdi, yerli
bəylərin torpaqlarının zorla əllərindən alınmasına başlandı, narazılar, baş
qaldırmağa cəsarət edənlər ya sürgünə göndərildi, ya da köç etdi. Digər
yandan 1863-cü ildə başlanan, kəndlilərin daha artıq müflisləşməsinə yol
açan torpaq islahatına başlandı, münbit torpaqlara erməni köçləri başlandı.
Çar ordusuna qarşı vuruşanlar, xaçpərəst rus istilasını qəbul etməyən çox
sayda insan sağ qalmaq üçün Zəngəzur-Qarabağdakı doğma yer-yurd-
larında İran və Osmanlı məmləkətlərinə üz tutdular. 
Rusiyanın imperiya siyasətinə boyun əyməyənlərdən biri də
Zəngəzurdan ailəliklə İrana köçüb gedən Məhəmmədtağı xan Məhəm-
mədbağır oğlu Soltanzadə- jandarma general Məhəmmədtağı xan Püsyan
idi. Qubadlıda doğulmuş Məhəmmədtağı alman, isveç, rus, iran ordusu-
nun nüfuzlu zabitlərindən olmuş, bu vətənpərvər hərbçi keçən əsrin əvvəl-
lərində Cənubi Azərbaycanda gedən xalq hərəkatının rəhbərlərindən, Şeyx
Məhəmməd Xiyabaninin silahdaşlarından olmuş, buna görə də xəyanətkar
qəddarlıqla başı kəsilərək qətlə yetirilmişdir. 
(http://az.wikipedia.org)
XIX əsrin 2-ci yarısında Rus işğalına qarşı Şeyx Şamillə başlanan
Qəzavat, Cihada səs verənlərdən biri də Zəngəzurlu Şeyx Mirhəmzə Seyid
Nigari olub (Laçın, Cicimli kəndi, 1795 – Amasya, 16 oktyabr 1885).
Nəkşibəndi təriqətinin bu nüfuzlu isminin ətrafına topladığı məsləkdaşları
əldə silah Şamilin yardımına, ümumi bəlaya qarşı birgə savaşa yollanıblar.
Ardınca Rusiya-Osmanlı müharibələrində qan, din qardaşları türklərin
yardımına getməyi özlərinə borc sanıblar.
Məhz bu səbəbdən, Zəngəzur, Şirvan, Qazax, Borçalı ellərindən
nəkşibəndi Şeyxləri İsmayıl Siracəddin Şirvani, Qazaxlı Hacı Mahmud
əfəndinin çoxlu sayda tərəfdarları da labüd ölümdən, sürgündən, öz yur-
dunda ailələrini gözləyən təhqirlərdən qurtuluşun yolun Osmanlı dövlətinə
pənah aparmaqda tapıblar. 
Zəngəzurdan Osmanlı torpaqlarına 2-ci köç əsasən bu amillərlə
əlaqəli olub. 
III Köç
Erməni daşnak-rus bolşevik zülmü
Məmməd Əmin Rəsulzadə AXC Parlamentinin son iclasında
demişdi: “Nikolay Rusiyası ilə Lenin Rusiyasının fərqi bircə onun
rənglərindədi, birincinin zənciri qaraydı, ikinci qırmızı.” 
Bolşevik Rusiyasının nə qədər saxta, yalançı, məkrli, hiyləgər im-
periya siyasətinə sadiqliyini təkcə bu fakt da aydın göstərir; Qazi Mustafa
Kamal Paşa dünya güclərinin tamamən işğal edib pay-püş elədiyi
Anadoluda Qurtuluş savaşına qalxarkən Rusiyanın yardımına ciddi
ehtiyac duyurdu. 1920-ci il aprelin 26-da Leninə teleqram vurub hərbi
yardım istəyir, Lenin Qızıl Ordu hissələrini eşelonlara göndərir, ancaq
Atatürkə köməyə yox, Azərbaycanı işğal etməyə, Bakı neftinə yenidən
sahib olmağa, Rusiyanın Qafqazda 1914-ci ilə qədərki hökmranlığını
hansı yolla olursa olsun bərpa etməyə. Qırmızı Ordu Orconikidze, Kirov,
Mikoyan komandanlığında Azərbaycan istiqlalını qan içində boğmağa
gəldi.
Qafqazdakı ilə ümumi düşmənə qarşı mübarizədə Qırmızı rus
bolşeviklərinə və onların əlaltıları olan erməni daşnaklarına  qarşı
Qafqazda 2-ci Cihad Bəyannaməsini XX əsrin əvvəllərində Zəngəzurun
sonuncu qazısı Bəhlul Əfəndi Behcət (Qubadlı, Dondarlı 1869 – İrkutsk,
15 mart 1938) yazdı, qurduğu fədailər dəstəsi i ilə birlikdə ateist bolşevik
istilasına qarşı əldə silah üsyan qaldırdı. Həm də bu Cihadın təsiri idi ki,
Qafqazda Şura hökuməti ən gec Zəngəzurda quruldu. 1937-38-ci illərədək
bu bölgədə təzə hökuməti qəbul etməyən qaçaqlar hökumətin, bolşe-
viklərin rahatlığını pozdu. Moskvadan gələn direktivə əsasən şəxsən Mir-
cəfər Bağırov toplu, pulemyotçu dəstələri ilə qoşun yeritdi, ən yaxın silah-
daşlarını itirmək  bahasına olsa da, yalan, hiylə aldatma yolu ilə qaçaqları
aldadıb üzə çıxardı, elə 72-sini tək Muradxanlı kəndində öz əhli-əyal-
larının qarşısında güllələtdi. 1900-cü illərin əvvəlindən başlayan erməni-
müsəlman davasında Qarabağ və Zəngəzurun davakar ermənilərinə qan
udduran Əlyanlı obalarının bütün əli silah tutanlarını məhv etdi. Sağ
qalanlar torpağına doğma, əzizlərini qanları axıdılmış bu yerlərdən baş
götürüb didərgin düşdülər, bir neçə rayonda yurd saldılar. 
Bəlanın böyüyü şimaldan gəldi; Birinci Dünya savaşında qalib
çıxan Rusiya bu dəfə yeni “libas”da, Çar Rusiyası əvəzinə Bolşevik
Rusiyası  şinelində yenicə müstəqilliklərini əldə etmiş 3 Qafqaz respub-
likasını işğal etdi, Azərbaycan Xalq cümhuriyyətinin qurulmasında, Nuru
Paşanın Qafqaz İslam Ordusuna yardım etməkdə iştirak edənlərə, təzə
hökuməti qəbul etməyənlərə, azacıq şübhəli bilinənlərə qarşı terror,
sürgün, həbs kampaniyasına başladılar.
Azadlıq, milli müstəqillik, Osmanlı İmperiyasının xarabalıqları
üzərində qurulmuş Türkiyə Cümhuriyyətinə qovuşmaq, bir olmaq arzusu
ilə önə çıxan onlarla ziyalı, milli düşüncəli aydınlar bu dəfə yenə də xilas
yolunu Türkiyəyə üz tutmaqda gördülər. Mənəvi terror da fiziki terrordan
geri qalmırdı. Min ildən çox tək olan Allaha itaət edən, islam dinini
ruhuna, qəlbinə hakim etdirən, cana, qana hopduran insanlar indi qurulan
yeni hökumətin dinsizliyi dövlət siyasətinə çevirməsini heç cür qəbul edə
bilmirdilər. 1924-cü ildə Bakıda dinə qarşı mübarizəni gücləndirmək
məqsədi ilə “Allahsızlar cəmiyyəti” yaradıldı. Cəmiyyətin qarşısında
duran başlıca vəzifə isə bundan ibarət idi: bütün şüurlu fəhlə və kəndliləri
mübariz ateizm bayrağı altında birləşdirmək, zəhmətkeşləri dini xurafat-
dan uzaqlaşdırmaq və onlarda materialist dünyagörüşü formalaşdırmaq.
1926-cı ildə “Allahsızlar cəmiyyəti”nin Bakı Bürosu yanında Azərbaycan
dilində dinə qarşı üç aylıq axşam kursları açıldı və həmin ilin martında
“Allahsızlar cəmiyyəti”nin birinci Ümumbakı konfransı çağırıldı. Dindar
insanların bir çoxu belə “Allahsız” cəmiyyətdə yaşamaq istəmədiyindən
baş götürüb ölkədən gedirdi.
Türkiyəyə mühacirət edənlərin bir çoxu rus-erməni terrorundan
sağ qalmaq üçün ad-soyadları ilə birlikdə yaşayış yerlərini də dəyişmək
məcburiyyətində qalırdılar. 
Zəngəzurun yetirmələri Birinci Cahan Savaşında xristian
dünyasının türk-müsəlmanlara, Osmanlı dövlətini yer üzündən silməyə
yönəldilmiş son səlib yürüşünə qarşı döyüşlərdə türk qardaşları ilə çiyin-
çiyinə vuruşmuşdu. 
İkinci Dünya Müharibəsi cəbhələrində almanlara əsir düşən min-
lərlə  həmvətənimiz müharibədən sonra ya Sovet İttifaqına, doğma Azər-
baycana qayıdıb güllələnməyi göz altına almalı, ya da Avropa, o cümlədən
qardaş Türkiyədə qalıb yaşamalıydılar. Onların arasında yüzlərlə
zəngəzurlu da vardı. 
Daha bir fakt; Zəngəzurdan müharibəyə çağırılan azərbaycan-
lılarla ermənilərin sayındakı nisbət ümumi əhalinin sayındakı nisbətdən
xeyli fərqli idi. Belə ki, azərbaycanlıları yaşı az və ya çox olmasından
asılı olmayaraq hərbi xidmətə cəlb edirdilər. 
Ümumiyyətlə, Azərbaycan, Ermənistan, Gürcüstandan 2-ci Dünya
savaşına çağırılanların, cəbhədə həlak olanların say nisbətini təhlil edəndə
qarşıya acı mənzərə çıxır; bu müharibəyə məqsədli şəkildə həm də türk-
müsəlman əhalinin azaldılması üçün fürsət kimi də baxılıb. Bu sətirlərin
müəllifinin (H.N)  biri 18 yaşına çatmamış olmaqla bir ailədə doğulmuş
3 əmisinin 3-ü də müharibə qurbanıdır. Çox qədim tarix və zəngin
mədəniyyət incilərimizi özündə qoruyub saxlamış, oğuz-türk kimliyimizə
şahid olmuş Urud ( ilk mənbələrdə Rud ) kəndindən 63 nəfər cəbhəyə
gedib, onlardan 34-ü geri qayıtmayıb. Bu kəndin tək alimlərinin sayı 50-
yə çatır. 
Yeri gəlmişkən, alman əsirliyində azərbaycanlı əsirlərin də
yaşamış olduğu əzablar hadisələrin şahidi olmuş bir azərbaycanlı le-
gionerin – Ramazanın 1952-ci ildə Münhendə nəşr edilən “Qafqasya” ju-
rnalında dərc olunmuş “Çılğınlıq qurbanları” sərlövhəli
xatirə-məqaləsində yazırdı: “Legionerlərin təhvilində daha bir qanlı
hadisə, 1945-ci ilin mayın 28-də Avstriyada, Oberdrauburqda baş verdi.
Belə ki, beş minə yaxın legioner Sovetlərə təslim edildi.  Lakin onların
heç birisi Sovet İttifaqına qayıtmaq istəmir, müqavimət göstərirdilər. Müt-
təfiq orduların zabitləri heç kəsi buraxmaq istəmir, yalnız bir fikir
bildirirdilər: orada, vətəndə hər şey həll edilir. Belə olduqda, bir çox le-
gionerlər boğazlarının  damarlarını kəsib intihara başladılar. Bəziləri isə
qatar bütün sürəti ilə hərəkət etdikdə özlərini pəncərədən yerə atdılar.
Bütün əsirlər keçmiş alman hərbi düşərgəsi olan Spitelə gətirildi. Qurban-
larını gözləyən ağgözlü NKVD-çilərin əlinə keçməmək üçün bütün əsir-
lərin üstləri hər şeyləri əllərindən alındı. Bu zaman qocalar və müdafiəsiz
qadınlar coşğun Drau çayı sahilində dəhşət içində özlərini yerə vurdular.
Lakin əsgərlər uşaqlı qadınlara belə rəhm etmədən tüfəng və süngülərlə
adamları vaqonlara doldurmağa başladılar. Bir çoxları uşaqları ilə birgə
özlərini Drau çayının coşğun sularına atıb boğuldular. Bir çoxları olduqları
yerdə intihar etdilər. Bəzi legionerlər isə müttəfiq ordu əsgərlərinin
köməyindən yararlanıb xəlvəti olaraq Avstriya dağlarına qaçdılar”. 
Ümumiyyətlə, 1826-1828-ci illər Rusiya-İran və 1828-1829-cu
illər Rusiya-Türkiyə müharibələrindən sonra Erməni vilayətinə (İrəvan
və Naxçıvan xanlıqlarının ərazisinə) İran və Türkiyədən 57266 nəfər er-
məni (10631 ailə) köçürülmüşdü. Köçürülmələrdən əvvəl həmin ərazidə
cəmisi 25131 nəfər (4428 ailə) erməni yaşamışdır. Müharibələrin
nəticəsində İrəvan və Naxçıvan xanlıqlarının ərazisindən türklərin xeyli
hissəsi qaçqın düşmüş, orada yalnız 81749 nəfər (17078 ailə) müsəlman
qalmışdı. Köçürmələrdən sonra isə ermənilər 82397 nəfər (15059 ailə)
təşkil etmiş, nəticədə müsəlmanları sayca üstələmişdilər.   
Bu köçlərə müharibədən sonrakı SSRİ Hökumətinin qərarı ilə Er-
mənistandan azərbaycanlıların kütləvi köçürülmələri də əlavə edilməlidir.
SSRİ Nazirlər Sovetinin 23 dekabr 1947-ci il "Ermənistan SSR-dən kolx-
ozçuların və başqa azərbaycanlı əhalinin Azərbaycan SSR-in Kür-Araz
ovalığına köçürülməsi haqqında" xüsusi qərarına və 1948-1953-cü illərdə
azərbaycanlıların öz tarixi torpaqlarından kütləvi surətdə deportasiyasına
dövlət səviyyəsində nail oldular.
Faciənin böyüyü isə hələ qabaqda idi.
IV  Köç
İşğal
Dağılmaqda, ömrünü başa vurmaqda olan SSRİ rəhbərliyinin,
Rusiya, ABŞ, Fransa, İngiltərənin, erməni lobbisinin xeyir-duası, fəal
hərbi-siyasi dəstəyi ilə, həm də Azərbaycan xalqının öz ərazi bütövlüyünü
qorumağı bacarmaması sayəsində əsrin əvvəllərində yazılmış, icrası
yarımçıq qalmış ssenari reallaşdırıldı: 1988-ci il noyabrın 22-dən 28-dək
əvvəlcə Ermənistanın 22 rayonunun yüz illərlə azərbaycanlılar yaşamış
170 kəndindən, eləcə də qarışıq-həm azərbaycanlılar, həm də ermənilər
yaşayan  94 kəndindən bütün azərbaycanlı əhali var-yoxu talan, qarət
edilərək daimi yurd yerlərindən qovuldu, bu zaman 216 nəfər dinc sakin
qətlə yetirildi. 1991-ci il avqustun 8-də Ermənistanda qalan sonuncu azər-
baycanlı müsəlman kəndi Nüvədi də boşaldıldı. 
Dağlıq Qarabağ Muxtar Vilayətindəki azərbaycanlılar da eyni
aqibəti yaşadılar. Xocalı, Qaradağlı faciələri əsrin ən ağır fəlakətləri
sırasında yer aldı. Dağlıq Qarabağ ətrafındakı 7 rayondan azərbaycanlı
əhali qovulub çıxarıldı, bu ərazilər də Ermənistanın əlinə keçdi. 
Acı təəssüflər olsun ki, 20 ildir ki, Azərbaycan işğal altında qalan
torpaqlarının bir metrini də azad etməyə nail ola bilməyib. Ötən hər il isə
Azərbaycanı bu torpaqlardan daha çox aralayır. Faciəmizin böyüyü
budur...Torpaq onun üstündə yaşayanların, əkib, biçib, dəfn olunub o tor-
paqlara qarışanlarındır.
Geriyə-qoyub gəldiyimiz yurd-yuvalara, ulu Zəngəzur, Qarabağ
ellərinə Qayıdış Köçünü reallığa çevirmək bir Xalq, Dövlət olaraq bizim
birinci dərəcəli milli, mənəvi borcumuzdur.
Anadolu dar gündə azəri türklərinə
qucaq açmışdı
Bugün Sovyetler Birliği, dostumuzdur; komşumuzdur, mütte-
fikimizdir. Bu dostluğa ihtiyacımız vardır. Fakat yarın ne olacağını kimse
bu günden kestiremez. Tıpkı Osmanlı gibi, tıpkı Avusturya-Macaristan
gibi parçalanabilir, ufalabilir. Bugün elinde sımsıkı tuttuğu milletler
avuçlarından kaçabilirler. Dünya yeni bir dengeye ulaşabilir. İşte o zaman
Türkiye ne yapacağını bilmelidir… Bizim bu dostumuzun idaresinde dili
bir, inanci bir özü bir kardeşlerimiz vardır. Onlara sahip çıkmaya hazır
olmalıyız. Hazır olmak yalnız o günü susup beklemek değildir. Hazırlan-
mak lazımdır. Milletler buna nasıl hazırlanır. Manevi köprüleri sağlam
tutarak. Dil bir köprüdür… İnanç bir köprüdür… Tarih bir köprüdür…
Köklerimize inmeli ve olayların böldüğü tarihimizin içinde bütün-
leşmeliyiz. Onların (Dış Türklerin) bize yaklaşmasını beklememeliyiz.
Bizim onlara yaklaşmamız gereklidir…”
Mustafa Kemal Atatürk
Osmanlı İmperatorluğu, istərsə də Türkiyə Cümhuriyyəti dövrünə
aid sənədlərdə, çoxsaylı mənbələrdə mühacir, köçkün azəri türklərinin
Anadolu torpaqlarına gəlişinə, keçişinə heç bir qadağa, məhdudiyyət
qoyulmadığı aşkar görünür, əksinə onların məskunlaşması üçün dövlət
səviyyəsində imkan dairəsində hər cür yardım edilmişdir. 
Amasyadakı Şirvan Camesində Qafqazdan bura pənah gələnlərin
müvəqqəti yerləşməsi üçün yatacaq, yeyəcək guşələri ayrılmış, yerli dini
icmalar, imkanlı şəxslər maddi yardımlar, ianələr vermişlər. Qarabağ və
Zəngəzurdan gələn mühacirlərin Van, Adana, Diyarbəkir, Bitlis, Ərzincan
və digər vilayətlərə yerləşməsi, onların məsrəflərinin ödənilməsi üçün
Dahiliyə Nəzarəti, Maliyyə Nəzarəti, Mühacirlərin İslamiyə Komisyonu
Sədarəti kimi qurumların raportları, qaimələri, təlimatları arxivlərdə qal-
maqdadır. 
Məsələn, onlardan birində- Maliyyə Nəzarəti İdarəsinin 28 ok-
tyabr 1901-ci il tarixli təzkirəsində yazılır: “Rusiyanın Gəncə vilayətinə
bağlı Cəbrayıl qəzası xalqından köç edib Vandan Diyarbəkirə gələn 480
nəfərlik mühacirlərin bahar mövsümünə qədər məsrəfləri ödənsin.”
Yaxud Mamuratülaziz vilayətində tikilən evlərə Qarabağlı mühacirlərin
yerləşdirilməsi izni verilmişdir. 8 noyabr 1906.
Maraqlı haldır ki, İran hakimlərinin Qarabağda törətdikləri vəhşi-
liklər barədə də Osmanlı sultanlarına şikayətlər göndərilib, yardım
istənilib.
Başqa bir sənəddə Qarabağlı mühacirlər Van valiliyinə onların
İranın Köhnə şəhəri ətrafında var-yoxlarının əllərindən alınması barədə
şikayətlərinin araşdırılması üçün 7 aprel 1903-cü il tarixdə Sədarətin adın-
dan Osmanı konsulluğuna təlimat verilmişdir.
Bu onu göstərir ki, Osmanlı dövləti heç zaman Qafqazdakı müsəl-
man türk əhalisinin ağrılarına biganə qalmayıb.
Azərbaycanlıların Anadoluda məskun olduqları ellər
“Türkiyədə ən çox  Azərbaycan Türkü Qars, Iğdır və Ağrı vi-
layətlərində yaşayırlar. Qars şəhər mərkəzinin 35-40 faizi azərilərdir.
Qarsın qərbindəki Başgədiklər beldesi və kəndlərində yaşayanların əsas
hissəsi, şərqindəki Akyaka qəsəbəsinin 80 faizi, Arpaçayın isə yarısı
azəridir. Digora bağlı 2 azəri kəndi var. Qarsın Selim, Sarıkamış və Kağız-
man qəsəbələrində də xeyli azəri yaşayır. 
Qars bölgəsində yaşayan əhalinin ümumilikdə 25-30 faizi azəridir.
Iğdırda 15-20 il öncəsinə qədər əhalinin 80 faizi azəri idi, kürdlərin artımı
ilə bu rəqəm nisbəti  indi 60 faizə enib. Şəhər mərkəzində azərilər 60,  Tu-
zluca, Aralık,  Karakoyunlu kimi iri kənd, qəsəbələrdə 50 ilə 75 faİz
arasındadır.
Azərilər Ağrının Taşlıçay qəsəbəsində-ilçesinde əhalinin yarısını
təşkil edir. Vilayətdə azı 5 faiz əhali azəridir. 
Azərilərin bir xeyli hissəsi də Türkiyənin qərbindəki şəhərlərdədir. 
İstanbulda ən azı 300 min azəri yaşayır... http://wowturkey.com”
Əlbəttə, bu tam siyahı deyildir.
Sayı minlərlə olan bu mühacirlər, yurd həsrəti ilə yaşayan insanlar
Azərbaycan sərhəddinə yaxın torpaqlarda ona görə məskunlaşmışlar ki,
vətənə yaxın olsunlar, həmişə də gözləri yolda, qulaqları səsdə olmuşdur
ki, nə zaman Sovet hökuməti yıxılacaq ki doğma yer-yurdlarına qayıda-
caqlar....
Onlardan biri Prof. Dr. Dilşad Elbrus Talıphan (Karabağ 1916-
İzmir 1979) Azərbaycanın tanınmış nəsillərindən biri Xalq Cümhuriyyə-
tinin siyasi həyatında fəal iş aparmış Talıbxanlar ailəsində doğulmuşdu.
Anası, böyük bacıları Qəmər və Sürəyya ilə birlikdə 1927-ci ildə dayısı
Hüseyin Cemal Yanar bəy ilə Türkiyəyə gələrək İstanbulda yerləşmiş, İs-
tanbul Qız liseyini və İstanbul Universitetinin Fizika Bölümünü bitir-
mişdir. Onun atom fizikası sahəsində araşdırmaları, elmi işləri Amerika,
İngiltərə və Almaniyada böyük maraqla izlənilir və yüksək
qiymətləndirilirdi.
Tanınmış alim yaşının gənc, ahıl vaxtlarında da doğma vətən-
Azərbaycan həsrəti ilə yandığını məktublarında, söhbətlərində həmişə dilə
gətirərdi. İngiltərədə olarkən 1956-cı il aprelində Rus işğalını lənətləyərək
yazırdı;
Aziz Azerbaycan’ımız, vahşi bir istilaya uğradığı günün yıl
dönümünü derin bir elemle anarak içten bir yürek acısı duymak-
tayım. Sizlerden çok uzakta olmama rağmen kalbimin sizlerle be-
raber bu büyük matemimizin elemini duymakta olduğumu bu
satırlarla belirtmek istedim. Tanrım bu vahşi istilanın daha fazla
devam etmesini reva görmeyerek, aziz yurdumuzu en yakın gelecekte
istiklaline kavuştursun! (Fevziye Tansel, “Prof. Dr. Dilşad Elbrus”,
Azerbaycan Dergisi, S. 230, Nisan-Mayıs-Haziran 1979, s. 35-37.z)
Bolşevik işğalının Azərbaycana gətirdiyi faciələri, mənəvi əz-
abları, xüsusən Vətəndən uzaqlarda mühacir həyatı yaşayıb həsrətlərinə
qovuşmadan dünyadan köçən insanların ağrılarını sözlə ifadə etmək
müşküldür. 
Türkiyə mənbələrində Azərbaycan
Azərbaycan Respublikasının Prezidenti yanında Qeyri-Hökumət
Təşkilatlarına Dövlət Dəstəyi Şurasının qrant layihəsi çərçivəsində ax-
tarışlarıma Türkiyədəki dostlardan sanballı dəstək-3 dəyərli kitab
hədiyyəsi də gəldi; 
“Osmanlı belgelerinde Karabağ”, 660 səhifə, İstanbul 2009,
“Azerbaycan belgelerinde ermeni sorunu (1918-20)”, 682 səhifə,
Ankara 2001. Hər ikisi  Türkiyə Cümhuriyyəti Baş Dövlət Arxivləri
Müdirliyinin nəşridir.
Dr.Sebahattin Şimşirin “Azerbaycanlıların Türkiyede siyasi ve
kültürel faaliyetleri (1920-1991)”, 256 səhifə, İstanbul, 1999
Bu kitabları oxuduqca qəlbim qürurla doldu, bir millətin iki
dövləti olmanın sevincini bir daha yaşadım. Son bir neçə əsrdə əslən Azər-
baycan türkü olan Şirvanlı Seyyid Yahya Celaleddin, Şirvanlı Fethullah,
Mahmud Bin Mehmed Dilşad Şirvani,  Yusuf Ziyaeddin Mahdum, Baba
Nimetullah Mahmud Nahçıvani, Mühiddin Mehmed Karabaği, Azeri
İbrahim Çelebi, Molla Ahmet Şemseddin Karabaği, Şirvanlı Abdurrahim,
Uşşaki Şemseddin Şirvani, Mehmet Emin Bin Sadrettin Şirvani, Sadık
Efendi Şirvani , Yusuf Bin İbrahim Şirvani, Ebubekr Bin Rüstem Şirvanli,
Hamza Nigari Karabaği, Ahmet Hemdi Efendi Şirvani, Şirvanlı Mehmet
Halis Efendi, Şirvanzade  Mehmet  Rüştü  Paşa, Hüseynzade Ali Bey kimi
Osmanlı Dövlətində təsirli, nüfuzlu, ictimai-siyasi proseslərə,
dövlətin siyasətinə təsir edə bilən, fikri, mövqeyi soruşulan şəxsiyyətlər
yaşamışlar. 
Son kitabda adı keçən 200-dən çox insanın sırasında 4 general, 5
albay-polkovnik, 25-dən çox professor, doktorun adı çəkilir. Rusiya- Os-
manlı savaşları, Birinci Cahan Savaşı, İstiqlal, Qurtuluş mücadiləsi il-
lərində azəri türkləri də mübarək qanlarını mürəkkəb, süngülərini isə
qələm edərək cani-könüldən özlərini bu torpaqların dopdoğmaca övladları
saymış, Türkiyədə milli mücadilə tarixinə qızıl səhifələr yazmışlar.
Mövlanə İsmayıl Siracəddin Şirvani və Mir Həmzə Nigarinin
adının nuru ilə Amasyaya üz tutan yüzlərlə ailədən çıxan yetkin insanlar-
dan biri Şirvanzade  Mehmet  Rüştü  Paşa Osmanlı dövlətinin sadrazamı
olmuşdur. Amasyadan  Türkiyə Böyük Millət Məclisinə deputat seçilmiş
azəri əsillilərin sayına, siyahısına nəzər yetirib bölgədə onların nə qədər
böyük nüfuza sahib olduğunu görmək mümkündür; Əsat Uras (1924-45),
Hamit Koray (1950-60), Hüseyn Üzbay (1957-60), M.Kemal Karan
(1961-65), Ahmet Demiray (1965-69), Orxan Kayahan (1975-77). Dövlət
idarələrində çalışanların sayı daha çoxdur. 
Əlbəttə, bu mövzuda bizi yalnız konkret olaraq zəngəzurlular
maraqlandırdığı üçün biz onlardan bəhs edəcəyik. Ancaq heç şübhə yox-
dur ki, “Karabağlı” soyadı ilə yaşayıb, adları mənbələrə, yazılara köçən-
lərin bir çoxu həm də Zəngəzurludur. Biz bu istiqamətdə
araşdırmalarımızı davam etdirəcəyik. 
İndi isə Anadolu torpaqlarında əbədiyyətə qovuşmuş Zəngəzurlu
məşhurların bir neçəsinin ömür yoluna nəzər salaq.

III FƏSİL
Anadolu torpaqlarında əbədi uyuyan 
tanınmış Zəngəzurlular
Nuru ilə Amasyanı rövnəqləndirən  Şeyximiz
Mir Həmzə Seyid Nigari Qarabaği Zəngəzur mahalının (indiki
Laçın rayonunun) Cicimli kəndində 1795-ci ildə dünyaya gəlmişdir. “Türk
Ensiklopedisi”ndə Şeyxin təvəllüdü 1805, vəfatı 1886-cı il yazılsa da,
digər mənbələr bunu təkzib edir. Atası Mir Paşa (türk mənbələrində Seyid
Əmir Paşa) təxəllüsü ilə tanınan Mir Rüknəddin Əfəndi, anası isə Qız
Xanım adı ilə tanınan Xeyrənsə xanım olmuşdur. Firidun bəy Köçərli də
Şeyxin bir bənd şeirini misal gətirərək bunun heç bir sübuta ehtiyacı ol-
madığını yazır: 
Ze gülzari-nübüvvət rast səbze,
Cəjümlu ibn Paşa Mir Hemze.
Həmzə Nigari ilk dini təhsilini Şəkidə tamamlayıb doğulduğu Ci-
cimli kəndinə qayıdıb bir müddət müəllimlik edib, sonra Kürdəmirli şeyx
İsmayıl Şirvaniyə mürid olmaq üçün Anadoluya gəlib, Sivas  və
Amasyada müxtəlif fasilələrlə 20 ildən çox şeyxinin yanında qalıb. Rusiya
ilə Osmanlı dövləti arasında çıxan Krım müharibəsi zamanı Osmanlı or-
dusunda cihada qatılmaq üçün müridləri ilə birlikdə  Qarsa gəlib və ruslara
qarşı vuruşub. Ərzurum, İstanbulda bir müddət qalsa da, Amasyaya qayı-
daraq orada məskunlaşıb. Burada uzun müddət təfsir və hədis dərsləri
deməklə yanaşı təsəvvüfi fəaliyyətlə də məşğul olub. Lakin onun
fəaliyyətindən narahat olanların şikayətindən sonra Harputa sürgün edilib.
Harput Valisi Hacı Hasan Paşa sorağını eşitdiyi Şeyxin görüşünə gəlir və
elə ilk söhbətdən bu müdrik insana könül verir, ondan bir istəyinin olub
olmamasını soruşur. Şeyx vəfatının yaxın olduğunu, cənazəsinin
Amasyaya aparılıb orda ustadının yanında dəfn edilməsinə yardımçı ol-
masını istəyir. Vali:- “Əfəndim Allah ömrünüzü uzatsın. Daha çox
yaşarsınız inşallah. Həm əmri haqq vaqi olduqda burada sizə gözəl bir
türbə də inşa edib vilayətimizi əbədi şöhrətləndirməyi çox arzu edərik.
Amasya Harpuddan  uzaqdır. Mübarək havalar da isti, cəsədi şərifiniz o
yollarda rahatsız olur…”.Şeyx Paşaya dönür və:-“Paşa, səksən ildir bu

vücud ‘Allah, Allah’ demişdir. Ondan qeyrisindən bir riza diləməmişdir.
Əğər yollarda qoxuyacaq olursa bu vücudu yarı yolda buraxıb geri dönər-
siz”- deyir.
Mir Həmzə Nigari həzrətləri 1885-ci il iyulun 29-da vəfat etmiş,
cənazəsi vəsiyyətinə uyğun olaraq Harputdan Amasyaya aparılmışdır. 12
gün sürən yolçuluqdan sonra Amasyaya gəlib çatan  cəsəd məzara qoyul-
maq üçün təkrar yuyulduğunda cisminin, üz-gözünün nurunun heç pozul-
madığı hər kəsi heyrətə gətirir.
Həmzə əfəndinin müridi, Qazaxlı Hacı Mahmud əfəndinin səyi ilə
Qarabağ, Qazax və Borçalıdakı müridlərdən toplanan ianə ilə türbəsi, tür-
bənin yanında da bir məscid inşa edilmişdir. Bu məscid Amasyada indi
də “Şirvanlı camisi” adı ilə tanınır. 1934, 44-cü illər də daxil, dəfələrlə
baş vermiş zəlzələlər bu şəhərdəki bütün tikililəri, o cümlədən məscidləri
uçursa da, “Şirvanlı camisi”nə xətər toxunmayıb. Divanı Tiflisdə (1908)
və İstanbulda (1883) dərc edilmişdir. Farsca divanı da yenə İstanbulda
1911-ci ildə nəşr olunmuşdur. Görkəmli ədəbiyyatşünas Firidun bəy
Köçərli onu zəmanəsinin ən məşhur, nüfuz dairəsi geniş insanlarından biri
kimi dəyərləndirmişlər. 2010-cu ildə Bakıda “Elm və Təhsil” nəşriyy-
atında 825 səhifəlik divanı nəfis tərtibatda nəşr ediləndən, haqqında tele-
viziya verilişləri, yazılar gedəndən sonra daha yaxından tanımışlar. Həmzə
Nigarinin Muhyiddin Arabinin "Fütuhatı-məkkiyyə" əsərinə yazdığı Təvz-
ihat, türkcə və farsca divanı, ayrıca "Nigarnamə" və "Saqinamə" adlı əsər-
ləri vardır. Onun şeirləri Amasiya ətrafında, şərqi Anadoluda, Borçalı,
Qazax və Qarabağda yaşayan türklər tərəfindən zikir məclislərində sürətlə
böyük mistik həyəcanla illərlə mənəvi zövqlə oxundu. Onun Türkiyəyə
hicrətindən sonra Şimali Qafqazdan minlərlə insan köçərək Amasya və
ətrafında məskunlaşdı. Hələ 9 yaşında olanda məna aləmində görüb aşıq
olduğu Qarabağ bəylərinin  nəslinə mənsub və özü kimi eşq əhli Nigar
adlı bir qadına görə şeirlərində Nigari təxəllüsünü seçdi. Tale elə gətirib
ki, bundan 10 il sonra Nigarı gördüyündə Nigar Mirhəmzəyə:-Məni
gördüyün yuxu yadındamı?-sualı verir və cavab gözləmədən baxışları
göz-gözə dayananda hər ikisi huşunu itirir. 
Həmzə Nigarinin Türkiyə, Azərbaycan, Gürcüstan və Dağıstanda
çox sayda müridi və xəlifəsi olmuşdur, bu gün də xeyli davamçıları vardır.
Onu da qeyd edək ki, Nigarinin yeganə portretini türk rəssamı Mustafa
Saçlı 1933-cü ildə onu şəxsən görüb tanıyanların ifadələrinə əsaslanıb
çəkib.
Mir Həmzə Nigari öz doğma vətəni Qarabağa çox böyük məhəb-
bət bəsləmiş, Türkiyədə olduğu vaxtlar Qarabağa olan həsrətini şeirlərində
dilə gətirmişdir. Nigari Qarabağın ruslar tərəfindən işğalından sonra
yazdığı şerində bu faciəli hadisənin sinəsinə saplanan xəncər kimi onu
iztiraba qərq etdiyini ifadə edir. Bununla birlikdə, sanki o, 100 il sonra
Qarabağın rus-ermənilər tərəfindən işğal edilib talan ediləcəyini fəhm ilə
hiss etmiş kimi bu günkü qarabağlıların ağrı-acılarını da heyrətamiz
duyğu, hissiyyatla duyub yaşamış və nəzmə çevirmişdir:
Sinəmə çəkilən qara dağımdır,
Qara bağrım qanlı Qarabağımdır.
Qan əkər, odlar tökər Miri-Nigari məgər,
Yad qılıbdır yenə Qarabağ torpağını.
Eşqin kanı Qarabağdır məkanım,
Bülbülü-şeydayam, cənnət yerimdir.
Əvvəl başdan Qaraqaşdır bostanım,
İndi gülüstanım Qarapirimdir.
Bir qönçə gülünün tarımarıyam,
Görüm abad olsun ol Qarabağı.
Bir gözəl ceyranın giriftarıyam,
Şənlik olsun dağı, bağı, ovlağı.
Gözlərimdən hər dəm qan – yaş tökülür,
Sərvtək qamətim yaytək bükülür.
Sinəmə çal-çarpaz dağlar çəkilir,
Yadıma düşəndə Çilgəz yaylağı.
Ey Nigari, ömrün erişdipayə,
Salmadı başıma ol sərvi sayə.
Can qurban eylərəm peyki səbayə,
Xəbər versə bir gün ol Qarabağdan.
Şeyx şeirlərində onun doğma yurdu Qarabağı zəbt edib Məcnunu
Leylisindən-Qarabağ aşiqi Mirhəmzəni Qarabağından didərgin salan
Moskvanı da lənətləyir, çox böyük dəyər veridyi Şeyx Şamil hərəkatına
özünün hüsn-rəğbətini də göstərir. Bəzi mənbələrdə Şeyxin Qarabağdan
bir dəstə düzəldib Dağıstan və Car-Balakəndə ruslara qarşı savaşdığı da
yer alıb.
Mərdi-mərdanə o qaplansifəti-Moskof ilən
Eyləmək cəngü cədəl şiri-Dağıstanə düşər.
Dağıstan şiri sözsüz ki Şeyx Şamildir.
Şeyxin dini görüşünün əsasında Allaha, Həzrəti-Peyğəmbərə
(s.ə.s), və onun  əhli-beytinə sonsuz məhəbbət durur. Əksər şeirlərində də
cani-dildən könül verdiyi bu ulu məhəbbəti vəsf etmişdir.
Allahı, Məhəmmədi və aliyi sevən dustanız,
Nə sünniyiz, nə şiə, biz xalis müsəlmanız.
Çar yarı istəriz, zira ki Mustafanın
Dustinə dustiz, vallah, xəsmaninə xəsmaniz.
yaxud,
Nəsli-Məhəmmədi sevmək, istəmək
Haqqın bizə başqa kəramətidir.
***
Biz xaki-peyi-Ali-əba çakəri-çarız,
Yaranına yarız, dəxi əğyarına narız.
Özünün nəqşibəndi olduğunu da fəxarətlə vurğulayır.:
Əlmədəd, üftadəyəm, ya dəstgir,
Ya Məhəmməd, ya Əli, ya Nəqşibəndi!
Göründüyü kimi Həzrəti Məhəmmədi (s.ə.s), Həzrəti Əli ilə bir-
likdə bu təriqətin yaradıcısı Bəhaəddin Nəqşibəndini də piri saydığını
söyləyir. 
Çoxlu şeirində Kərbəla, İmam Hüseyin şəhadətini vəsf edir, Yezidi
lənətləyir. 
Onun bir çox şeirləri bu gün də Anadolunun, Qafqazın çeşidli
guşələrində məclislərdə oxunur, rituallarda səslənir, ruhları Allaha, sevgili
Peyğəmbərimizə yaxınlaşdırır, qovuşdurur. 
Bu mənada sovet-KQB rejiminin meydan suladığı illərdə çox sevdiyim
yazıçı İsmayıl Şıxlının “Dəli Kür”də Nigarini, nəqşbəndiliyi yaddaşlara
gətirməsini minnətdarlıqla xatırlamaq lazımdır. Bu gün də Qafqaz və
Anadolunun bir çox guşələrində nəqşibəndi təriqətinə mənsub çox sayda
dindar insanlar vardır, Allaha qovuşmaq üçün bu yolu seçiblər, o yola
sadiqdirlər. 
Tək Azərbaycanda deyil, bütün islam aləmində dünya super gü-
clərinin planlı şəkildə əsrlərdir yaydığı təriqətçilik psixologiyası bu gün
getdikcə daha çox ayrılığa, qütbləşməyə gətirib çıxarır, islam aktiv
siyasətə qarışır, qarışdırılır. Belə bir zamanda Şeyx Mirhəmzə Nigarinin
dini görüşlərinin  müqəddəs islam dinimizə yaxınlığı, birliyə, bütün-
ləşməyə, qardaşlaşmağımıza, güclənməyimizə vəsilə olduğu göz qabağın-
dadır.  
Şeyxin nüfuz dairəsinin genişliyini görüb dəyərləndirmək üçün
daha bir nüansa da diqqət yetirək.
Nigari təriqətə girincəyə qədər şeir yazmamışdır. Nəqşibəndi
təriqətinə könül verdikdən sonra həm əruz, həm də heca vəznində, xalq
şeiri üslubunda şeirlər yazmağa başlamış, az zaman içərisində şöhrət
qazanmış, şeirləri dillər əzbəri olmuş, çoxlu şairlər ondan ilham almış,
özlərinə ustad saymış, şeirlərinə nəzirələr yazmışlar. 
Nigarinin əsas davamçıları bunlardır: oğlu Siraci, Şahnigar Xanım
Rəncur, Kadı Mahmud Əfəndi, Hacı Məcdi Əfəndi, Hacı Rəhim Ağa Dil-
bazov Vahidi, Qazi Osman Əfəndi, Hacı Zəkəriyə Əfəndi, Hacı Teyyub
Əfəndi, Hacı Mustafa Əfəndi, Postlu Hacı Mustafa Əfəndi, Sadi Sani
Karabaği, qohumlarından bir çoxu və başqaları. Bunların bəziləri
haqqında Firidun bəy Köçərli də bəhs etmişdir.
Şahnigar xanım Rəncur- 1850-ci ildə Qazax rayonunun Ağköynək
kəndində dünyaya göz açmışdır. Babası tanınmış şairlərdən olub. Şeir-
lərini Rəncur təxəllüsü ilə yazmasına baxmayaraq, onu hamı Mollaxanım
adıyla tanımışdır. Təhsilini ağabəyi Hacı Məhəmməd Ağadan almışdır.
1899-cu ildə vəfat etmişdir. Şahnigar xanımın dindar, namuslu, vaxtının
çoxunu ibadətlə keçirən bir xanım olduğunu yazırlar. Davamlı təhsil gör-
məsə də, yaxşı təbi, şairlik qabiliyyəti olub. Nigarinin müridlərindən və
heyranlarından olub, 200-ə qədər şeiri qalıb. Firidun bəy Köçərli (“Azər-
baycan ədəbiyyatı”, c 1, Bakı 1981. səh. 251.) 
Rəncurun mürşidi Nigari ilə qəzəl şəklində yazışmaları da vardır.
Bunların türkcə mənbələrdəkindən bir nümunə: 
Ey deriğa kim o şahın meh camalın görmedim 
Üz sürüp dergâhına ruxsar-ı alın görmedim. 
Ötmedim kuyinde her şeb ta seher bülbül kimi 
Yetmedim megsude bir dem gül vüsalın görmedim. 
Dest-i pakin bus edib hem her teref “hu-hu” deye 
Seyr eden sermest-i rind-i laubalin görmedim. 
Ey deriğa kim o mahın helge-yi üşşagde 
Seyr-i çalakın vücud-i bi-misalin görmedim. 
Der cahan elhamdülillah xeste-yi Rencure’nin 
Medh-i şahından sevayı bir kemalin görmedim. 
Şairin digər bir davamçısı Hacı Rəhim Ağa Dilbazov Vahidi Qazağın
Xanlıqlar kəndində 1822–ci ildə doğulmuşdur. 1859–cu ildə Həcc ziyarət-
inə gedəndə və qayıdanda Nigari ilə görüşmüş, vətənə dönəndən sonra da
ona şeirlər həsr etmişdir ( F. Köçərli, 1981, səh 142). 
Aşağıdakı şeiri də Vahidi çox sevdiyi, ürəkdən bağlandığı mürşidi
Nigariyə həsr etmişdir. 
Bir melahet gülşeninde yarı gözler gözlerim 
Behr-i dür gevvasıyam mirvari gözler gözlerim. 
Feyzinin müştağı çeşmim müttesil bidardır 
Şol teriget mürşidi Nigarı gözler gözlerim. 
Sagiya ver bir gedeh artır gözüm fevvaresin 
Çün senin sermestinem xummarı gözler gözlerim. 
Gılma inkârın hasuda aşigin mehbubu var 
Var olalı yox deme bir varı gözler gözlerim.
Eşg serfinden hebiba bir metaim var menim 
Bu metai satmağa bazarı gözler gözlerim. 
Şükrililllah çün Vahidi sagiden sermestdir 
Mest-i lütf-i vehdetem didarı gözler gözlerim. 
Siracəddin Qarabaği
Sözsüz ki, Şeyxin ədəbi davamçıları arasında diqqət çəkən isim
Şeyxin oğlu Siraci-Siracəddindir. Qeyd edək ki, Siracəddin Şeyxin Əminə
xanımdan olan oğludur və ona ustadı Mövlana İsmayıl Siracəddin Şir-
vaninin ismini qoymuşdu. 1851-52-ci ildə Ərzurumda yaşayarkən adam
göndərib bu ana-balanı Qarabağdan bura yanına gətirtmişdir. Lakin
taleyin acı qisməti ilə Siracəddin xəstələnib ölür, bu ağrı Şeyxi ömrünün
sonuna qədər tərk etmir, ağır üzüntü ilə yada salır.
Təəssüflər olsun ki, cəmi 18-19 il ömür sürmüş, şeirləri ilə Seyid
Əzim Şirvani, Sədi Sani Qarabağinin də diqqətini cəlb etmiş Siraci
haqqında demək olar ki, müasir Azərbaycan oxucusunun məlumatı yox-
dur. Hətta, Seyid Nigari haqqında son illər çıxan kitablarda, yazılan
məqalələrdə də onun həyatdan vaxtsız getmiş bu istəkli övladının
yaradıcılığı barədə məlumat yoxdur. Halbuki Osmanlı dövründə də,
Türkiyədə də çıxan bir çox külliyatlarda onun şeirləri toplanmış, haqqında
bilgilər verilmiş, ancaq əslən azəri türkü, Seyid Nigari yadigarı olması
qeyd edilməmişdir.
İstanbul Universitetinin professoru, ədəbiyyatımızın gözəl bilicisi
və yorulmaz tədqiqatçı, təbliğatçısı olmuş Əhməd Cəfəroğlu yazırdı ki,
ona Amasyada yaşamış Hacı Mahmud Əfəndizadə tərəfindən bağışlanan
Sədi Qarabaği divanının sonunda Seyid Nigari, İbrahim Veysi  bəylə bir-
likdə Siraci şeirlərinin də 8 səhifəlik əlyazmaları da var imiş, həm də bu
tanıtma ilə: “Seyid Nigari oğlu olan  Mövlanazadə Siracəddin əfəndi
həzrətləri Qarabağlıdır.” Amasya tarixinin tədqiqatçısı Hüsaməddin bəyə
görə Siracəddin 1858-ci ildə (hicri 1278) Qarabağda dünyaya gəlib 1877-
ci ildə vəfat edib. Şeirlərindən görünür ki, güclü təbi varmış, dilin və şeirin
qayda-qanunlarını gözəl bilirmiş. 
Dostu Sədi Siracinin 13 qəzəlini, 2 müxəmməsini və 1 natamam
tərkibbəndini öz divanının sonuna köçürməklə nə qədər böyük xeyirxahlıq
etmiş olduğunu heç düşünməzdi. Əgər Sədi Qarabağinin bu zəhmətinin
bəhrəsi olmasaydı, heç həmin şeirlər də gəlib  günümüzə çatmazdı. 
Ə.Cəfəroğlu həmin şeirləri 1932-ci ildə İstanbulda latın əlifbasıyla kiçik
bir kitabçada nəşr etdirmişdir.  Kitabçanın titul vərəqində isə yazılmışdır:
“Azəri ədəbiyyatının materiallarını ilk dəfə toplayan mərhum Firidun
Köçərlinin əziz ruhuna ithaf edirəm.” Siracinin “Saqi” rədifli qəzəlinə 2
müxtəlif musiqi yazılıb, bu gün də Ərzurum və İstanbulda sevilərək ox-
unur, dinlənilir. Bu şeirin bir özəlliyi və gözəlliyi ondadır ki, rədifli qəzəlin
hər misrasını təqt bölgüsüylə ikiyə böləndə xalq şeiri üslubunda oynaq,
rəvan bir gəraylı alınır:
Ver mənə cami yari
Ta ki, bulam qərari
Verməm bu ruzigari,
Bihudə badə, saqi!
Atəşlərə Siraci,
Yandı, nədir əlaci?
Gəl ol sən ona naci
Sübhü məcadə, saqi!
Şeirləri dövrünün bir çox şairlərindən fərqli olaraq sadəliyi, rə-
vanlığı ilə seçilir, ərəb-fars sözləri ilə yüklənməyib, Qarabağda gen-bol
işlənən söz, ifadələrlə zəngindir, həm də bu şeirlərdə gənc yaşdakı Sir-
acinin poetik təfəkkür sahibi olduğu görünür.
Müjən, qəmzən dəlib bağrım töküb qanım gülüstanə
Qızılgüllər yəqin ondan boyanıbdır al qanə.
Ey Siraci, söylədin bir şeri-şirin zövqilən
Eyləsin tənzir, pişi-şairi Şirvanə çək!
yaxud,
Zülfün siyahı saldı mənim başıma sevda,
Sevda səri-səhranı  mənə göstərir eyva!
Eyvah! Oluram Qeys məsəl sahibi-səhra.
Səhranı tutub kim aparar hər gecə Leyla...
Ziyaəddin Fəxri bəy də “Ərzurum şairləri” adlı kitabına (İstanbul,
1927) Siracinin şeirlərini daxil etmiş, ancaq bu zaman səhvən  “Ərzu-
rumlu şair Osman Siracəddin” adıyla vermişdir.  
İnanırıq ki, Siracəddin Mir Həmzə Seyid Nigari oğlunun şeirləri
toplu halında Azərbaycanda da nəşr ediləcəkdir.
...Özülü 2 əsr əvvəl qoyulan qardaşlıq körpüsü son illər daha da
möhkəmlənir, Azərbaycan ilə Türkiyə arasında bütün sahələrdə günbəgün
genişlənməkdə olan əlaqələrdən “şahzadələr şəhəri” Amasyaya da bir qol
ayrılır, get-gəllər yaranır. İndi bu şəhərdə Azərbaycan-Türkiyə qardaşlığı
dərnəyi, muzeyi fəaliyyət göstərir. 19 oktyabr 2012-ci ildə Azərbaycanın
dövlət televiziyası ilə göstərilən 1 saatlıq verilişdə ötən 2 əsrdə Qafqazdan
buraya köçən insanların övladları danışırdılar,  Azərbaycan adının
bütövlükdə Amasyada nə qədər məhəbbətlə çəkildiyini, sevgilərini izhar
etməkdən doymurdular. Onların sözlərinə görə hər 3 amasyalıdan birinin
kökü Qafqazlara gedib çatır. Şəhər ətrafında çox sayda kəndlər yalnız
azərilər tərəfindən salınıb, Osmanlı dövləti, ardınca da Türkiyə Qafqazdan
gələnlər üçün münbit torpaqlarda el-oba, kənd salmağa izin verib, hər cür
şərait yaradıb.
İlk təşəbbüs olaraq 2011-ci il oktyabrın 14-də Amasya şəhərində
Saraydüzü Qışlası Kültür  mərkəzində Azərbaycanın dövlət müstəqil-
liyinin 20 illiyi münasibətilə “Ağsu möcüzəsi” adlı sərgi açılmış, 2012-ci
il mayın sonunda ölkəmizdən də böyük bir heyətin qatılımı ilə Amasyada
Beynəlxalq Mir Həmzə Nigari Simpoziumu keçirilmişdir. 2014-cü ildə
isə növbəti Simpoziumun Azərbaycanda keçirilməsi nəzərdə tutulur.
Urudda doğuldu, İstanbulda əbədiyyətə qovuşdu
Azərbaycan Xalq Cümhuriyyəti Parlamentinin üzvü, maarifçi,
yazıçı, jurnalist, naşir, mühacir siyasi-ədəbi irsimizin görkəmli nü-
mayəndəsi  Mirzə Məmmədsadıq Axundzadə 1895-ci ilin dekabrında
Zəngəzur qəzasının Sisian bölgəsində Urud kəndində nüfuzlu bir nəslə
mənsub ailədə doğulmuş, ilk təhsilini Urud  mədrəsəsində almışdır. O,
Türkiyədə Mehmet Sadık Aran kimi tanınmışdı.
9 illik təhsil verən Urud  mədrəsəsi haqqında bu torpağın yetirməsi
olan Xalq yazıçısı Əli Vəliyev yazırdı:  “Nəcəfdə (İraq) ali təhsil alıb
mollalıq etmək hüququ qazanmış Fətullah, Gorusda 2 dərəcəli rus mək-
təbi qurtarmış Sadıq, məşhur şair Ləlini bağlamış şair Mirzə Hüseyn
Urudda yaşayırdılar. Urudda oxumuşlar, savadlılar, söz qoşanlar, təbi
gələnlər o biri kəndlərdən qat-qat çox idi. Urud kəndində 1918-ci ilə
qədər molla Bağırlılar ailəsi, Molla Səmih bəy, Molla Fətullah mədrəsədə
dərs demişlər. Burada dini dərslərlə yanaşı, dünyəvi fənlər də tədris
edilirdi. Burda dərs deyən Mirzə Sadıq Axundzadə Təbrizdəki ali dini mə-
drəsənin məzunu idi.”
1880-ci illərdə Zəngəzurda 491 mədrəsə, 21 ibtidai, 6 ruhani mək-
təbi fəaliyyət göstərirdi, həm də əksəriyyəti ayrı-ayrı imkanlı şəxslərin
maddi, mənəvi yardımı ilə.

Yelizavetpol-Gəncə quberniyasında 1901-ci ilə qədər 28 rus-tatar
məktəbi vardı ki, onun da 12-si Zəngəzur qəzasında açılmışdı. Sonralar
uzun illər Azərbaycan hökumətinin rəhbərliyində təmsil olunanlar, sə-
nayenin müxtəlif sahələrində mühüm postlarda çalışanlar arasında
zəngəzurluların sayının çoxluğu, eləcə də bu torpaqlardan xeyli sayda
tanınmış elm, mədəniyyət xadiminin yetişməsi, Azərbaycanla yanaşı,
keçmiş SSRİ-nin bütün guşələrinə səpələnməsi məhz bu yeni tipli mək-
təblərin sayəsində mümkün olmuşdu.
Təkcə Gorus məktəbində əsrin əvvəllərində 200 azərbaycanlı ox-
uyurdu. 
Ermənistanın kommunist rəhbərliyinin bütün maneələrinə baxma-
yaraq 1930-cu ildə  Zəngəzurda 30 məktəb fəaliyyət göstərirdi ki, onlar-
dan 28-i birinci dərəcəli (dörd sinifli), 2-si isə ikinci dərəcəli (yeddi sinifli)
məktəblər idi. 1941-ci ildə Zəngəzurdakı 42 Azərbaycan məktəbinin 23-
ü ibtidai, 15-i yeddi illik, 4-ü isə orta təhsil müəssisəsi idi.
Zəngəzurda maarif, elm, təhsil ocağı qalayanlardan olan Məm-
mədsadığın mənsub olduğu nəslin yetirmələri əsrlərcə davam edən
ənənələrlə dədə-babalarından dini təhsil alıb nəsildən-nəslə ötürüblər,
müəllim, üləma olaraq özləri də müqəddəs islam dinimizi öyrədiblər, ərəb,
fars dillərinin tədris edilməsində misilsiz xidmətlər göstəriblər, bu səbəb-
dən də Azərbaycanda Axundzadə soyadı ilə tanınıblar.
İlk təhsilini uşaqkən ailəsində alan Məmmədsadıq da fars, ərəb,
rus dillərini kamil öyrənib, “Quran-i Kərim”i sərbəst oxuyub tərcümə
edərmiş. Sonra Naxçıvan rüştiyəsini –gimnaziyasını bitirib. Bakıda
Pedaqoji İnstituta daxil olub. Türkiyəyə getdikdən sonra İstanbul Univer-
sitetinin Ədəbiyyat fakültəsində təhsil alıb, müxtəlif məktəblərdə müəl-
limlik edib. O, klassik Azərbaycan musiqisini də mükəmməl öyrənib. 
Yaradıcılığa erkən yaşlarından başlayan Məmmədsadıq ilk şeir-
lərini “Açıq söz” və “Fyuzat” jurnallarında dərc etdirir. Təqib və məh-
dudiyyətlər qarşısında bir müddət İrana qaçır, Marağada ibtidai məktəb
açır. 1917-ci ildə isə Zəngəzur qəzasının mərkəzi Gorusa gəlir və orada
da məktəb açır.
Çar Rusiyasında baş verən 1917-ci il inqilabından sonra Azərbay-
canda istiqlal hərəkatına başlayanların ilk sıralarında olub.  O, bu illərdə
Azərbaycanın qurtuluşu və milli istiqlalına qovuşması yolundakı mü-
cadiləyə bütün varlığı ilə qatılır, Zəngəzurda əsas liderlərdən biri, 28 may
1918-ci ildə bağımsızlığını elan edən Azərbaycan Xalq Cümhuriyyətinin
Zəngəzurdan seçilən millətvəkili - Parlamentin üzvü olur. 1918-ci il
dekabrın 7-də Bakıda Azərbaycan parlamenti öz işinə başlayanda Parla-
mentdə 11 partiya (fraksiya) təmsil olunmuşdu. Mirzə Məmmədsadıq Ax-
undzadə I Müsavat və Birtərəflər fraksiyasında idi.
Ruslar Azərbaycanı tamamilə işğal etdikdən sonra o, Bakıdakı
dostları ilə birlikdə gizli qurtuluş təşkilatını qurur və İstanbuldakı Milli
Azərbaycan Təşkilatı ilə əlaqə yaratmaq üçün Türkiyəyə gedir, sonra
yenidən Azərbaycana qayıdır. “Çeka” dəstələri tərəfindən Tiflisdə tutulub
həbsə alınır. Fürsət tapıb həbsxanadan qaçmağa müvəffəq olur. Siyasi
mühacirət nümayəndələrinin bir çoxu kimi onun da 1920-ci ildə İran
üzərindən keçərək Türkiyəyə üz tutmasının əsas səbəbi Azərbaycanın
müstəqilliyi uğrunda mübarizlərin sıralarına qoşulması, qısa ömürlü Azər-
baycan Cümhuriyyətinin fəal tərəfdarlarından biri olması idi. Labüd
ölümdən, ən yaxşı halda ömürlük sürgündən xilas olmağın yeganə yolu
mühacirət idi.
Məmmədsadıq 1923-cü ilin sonunda İrana gedir, buradan isə
Türkiyəyə mühacirət edir. Əvvəlcə Trabzonda müəllimlik edir, sonra da
İstanbula gələrək, Azərbaycan istiqlal davasına, nəşriyyat sahəsindəki
fəaliyyətlərlə yanaşı, sosial və iqtisadi sahələrə də dəstək verir. İstanbulda
olduğu 15 il ərzində Azərbaycan Milli Mərkəzində də fəallıq göstərir.
Məmmədsadıq daha sonra Finlandiyaya gedir (1931-1933). Orada
İdil-Ural türklərinin uşaqlarını oxutmaq üçün məktəb açaraq müəllim və
idarəçi vəzifəsində çalışır. Eyni zamanda türkcə və fincə “Yeni Turan”
adlı bir qəzet də təsis edir. Qəzetin hər sayında oxuculara Azərbaycan
türklərinin istiqlal mücadiləsində verdiyi qurbanlar,  bolşeviklərin türklərə
qarşı törətdikləri dəhşətli cinayətlər barədə çox dəyərli, ətraflı bilgilər
verir. Finlandiyadan İstanbula döndükdən sonra mətbu fəaliyyətini davam
etdirən M.S.Aran İkinci Dünya müharibəsindən sonra (1939-1945) əvvəl
“Millət”, sonra da “Cümhuriyyət” qəzetlərinin müxbiri kimi İranda işləyir. 
O, 1942-ci ildə İstanbulda Sənan Azər təxəllüsü ilə "İran türkləri" kitabını
çap etdirir. Kitabın birinci hissəsi İran əhalisinin yarısını təşkil edən Azər-
baycan türklərinin tarixinə, ictimai-siyasi həyatlarına, ikinci hissəsi isə
dil, ədəbiyyat və mədəniyyət məsələlərinə həsr olunmuşdu. Maraqlıdır ki,
həmin kitab Türkiyənin yürütdüyü rəsmi siyasətə zidd sayılaraq Prezident
İsmət İnönünün göstərişi ilə qadağan edilmişdi.
Az sonra müəllif  “Türkün altun kitabı” adlı ikinci kitabını nəşr
etdirir. M.S.Aran pedaqoji siyasi fəaliyyətlə yanaşı bədii yaradıcılıqla da
məşğul olur. Onun “Qara köynək”, “Gənclərə nəsihət” “Millətlərin haqqı
və məhkum türklərin davası” adlı nəsr əsərləri, “Qaçaq Nəbi”, “Top səs-
ləri” kimi pyesləri, çoxlu şeirləri var. Əsərlərinin əksəriyyəti 1952-ci ildə
çap olunmuş “Ərkənəkon yolları” adlı kitabında toplanıb. 
M.S.Aran naşiri olduğu “Ərgənəkon Yolu” dərgisinin amalını belə
xarakterizə edirdi: “Türk ölkəsində türk yolları hələ yapılmamış olduğun-
dan, biz də türk yolunda yürüyə bilmədik. Bundan ötrü amaca doğru əski
dədələrimizin yürüdüyü qurtuluş yolunda, Ərgənəkon yollarında yürümək
zorunda qaldıq. Bu tilsimli yollarda yürüyərkən heç bir yabançı dala tu-
tunmadıq... Bir gün, bir bozqurd bizi Ərgənəkon tilsimindən qurtara-
caqdır”. 
Məmmədsadıq Türkiyəyə gələnə qədər artıq ziyalı və siyasətçi
olaraq xeyli təcrübə qazanmış, əqidə və məslək adamı kimi müəyyən yol
keçmişdi. Rus, fars və ərəb dillərini bilməsi, Azərbaycan Cümhuriyyətinin
Parlamentində təmsil olunması, türkçülüyün qızğın tərəfdarlarından biri
kimi tanınması tezliklə onu Türkiyədəki Azərbaycan mühacirətinin ön
sıralarına çıxarmışdı.
O, 1924-cü ildə qurulan və Ankarada fəaliyyət göstərən və öz
ətrafında Cümhuriyyətin M.Ə.Rəsulzadə, Ə.Topçubaşov, X.Xasməm-
mədli, Ş.Rüstəmbəyli, N.Şeyxzamanlı, C.Hacıbəyli, Mir Yaqub
Mehdizadə və s. görkəmli nümayəndələrini birləşdirən Azərbaycan Milli
Mərkəzi İdarə Heyətinin ən uzun ömürlü, “stajlı” üzvlərindən biri ol-
muşdu. Məmmədsadıq eyni zamanda mühacirət mətbuatının fəal xadim-
lərindən biri kimi tanınmış, müxtəlif qəzet və məcmuələrdə çoxsaylı
məqalələr çap etdirməklə yanaşı "Azəri türk", "Yeşil yaprak", "Türk yolu",
"Erkenekon" dərgilərinin naşiri, yaxud redaktoru olmuşdu. Uzun müddət
həm də qurucularından olduğu Ankaradakı Türk Kültürlərini Araşdırma
İnstitutunun əməkdaşı kimi çalışmışdı. “Azəri-Türk” jurnalında məsul
redaktor olaraq Azərbaycan mühacirət mətbuatı tarixində onun böyük rolu
olub.
Məmmədsadıq Axundzadənin -Mehmet Sadık Aranın 1945-1946-
cı ildə Cənubi Azərbaycanda başlayan milli-azadlıq mübarizəsini obyektiv
şəkildə işıqlandıran və bu məsələdə keçmiş SSRİ-nin, Böyük Britaniyanın
və Pəhləvi rejiminin Azərbaycan xalqına qarşı çevrilmiş siyasətini
açıqlayan silsilə məqalələrin də müəllifidir.
Məmmədsadığın xüsusən 6 dekabr 1946-cı ildən  həftəlik çıxan
“Şark yolu” qəzetində yazdığı “Azəri türk şairləri”, “İranın keçmiş və bu
günkü halı”, “”Məfkurə-Ülkü”, “Azərbaycanda qadın türk şairləri”, “Mil-
lətlərin haqqı və məhkum türklərin davası”, “Qızıl vəhşət”, “Bədbəxt
Azərbaycan məsələsi”, “Kamalizmin istismarı”, ”Məhkum türklərin
iztirabları”, “Mühacirətdə Azərbaycan ədəbiyyatı”, “Vəhşət xəbərləri”,
“Azərbaycan və Rusiya”, “Qars vilayətində erməni zülmü”, “Tarixdən
səhnələr: Azərbaycan-İran qovğası”, “Burjua kommunistlər”, “Kommu-
nist hədyanlarına cavablar” silsiləsi və Türkiyədə çap olunan “Azəri-
Türk”, “Yaşıl yarpaq”, “Türk yolu” və “Ergenekan yolu” kimi dərgilərdə
çıxan onlarla məqaləsi, kitabları bu gün də öyrənilməyə, toplanıb nəşr
edilməyə layiqdir.
“Azerbaycan Dergisi” ndə öz bioqrafiyasını da yazıb çap etdirib (
S. 205, 1972, s. 63-66, “Mehmet Sadık Aran (San’an). Böyük vətənsevər
yazılarının bir çoxuna da “Sisyanlı” imzası qoyub. 
O, sona kimi mühacir vətən fədailəri ilə bir arada olub, Azərbay-
can, Zəngəzur həsrəti ilə yaşayıb, vətəninin azadlıq və istiqlalına qovuşa-
cağına inanıb, bu yolda ömrünü fəda edib, 1971-ci ildə İstanbulda vəfat
edib. Bir çox mənbələrdə Azərbaycan mühacirləri arasında ən tanınmış
isimlərin sırasında Mehmet Sadık Aran M.Ə.Rəsulzadə və Mirzə Bala
Məmmədzadədən sonra adı 3-cü sırada çəkilir.
Sebahettin Şimşirin “Mehmet Sadık Aran (Sanan Azer) yaşamı ve
mücadilesi” əsəri bu böyük vətənpərvərin ömür yoluna ayna tutan kamil
əsərdir. 
Kitabın “Tanıtım Bülteni”nden: “Azərbaycan mühacirətinin
önəmli isimlərindən olan Mehmet Sadık Aran haqqında hazırlanan bu
çalışma ilə onun və mücadiləsinin gənc nəsillər tərəfindən anlaşılmasına
vəsilə olmaq ən böyük diləyimizdir.
Sürətlə dəyişən dünyada şəxslər və onların mücadilələri birlikdə
anılmaqdadır. Mehmet Sadık Aran da şübhəsiz Azərbaycan Türkləri başda
olmaq üzərə Türk Dünyası tərəfindən anılacaq şəxsiyyətlərdəndir. 
Azərbaycanda başlayan mücadilə həyatı Azərbaycanın işğalı
səbəbi ilə səmtini dəyişmiş, həbs edilmiş, qaçmağı bacarmış, İranda
olmuş, Türkiyəyə gəlmiş, Avropaya getmiş, Finlandiyada fəaliyyətlərini
yürütməyə çalışmış və təkrar Türkiyəyə gələrək qaldığı yerdən mü-
cadiləsini sürdürmüş bir dava adamı. Bundan dolayı unudulması mümkün
olmayanlardan birisi.
O, bütün imkansızlıqlara rəğmən hər getdiyi yerdə yayın
fəaliyyətlərinin içində olmuş, parasının son quruşuna qədər xərcləməkdən
çəkinməmiş, “Yeşil Yaprak”, “Yeni Turan”, “Türk Yolu” və “Ergenekon
Yolu” isimli dərgiləri bu şəkildə çıxarıb yayınlamışdır.
Ancaq onun haqqında yazılan bu kitab fəaliyyətlərini və bütün
yazılarını əhatə etmir, çünki onların xeyli hissəsinin kitabxanalarda, arx-
ivlərdə nüsxələri saxlanmamışdır. Ona görə bu kitab bir nəticə deyil, bəlkə
ilk  başlanğıçdır. Bundan sonra da Mehmet Sadık Aran ilə bağlı araşdır-
malarımız davam edəcəkdir.”
Bu hissə isə azadlıq mücahidinin tələbəlik dostu yazar, naşir
Tahsin Demirayın "Canlı Tarihler" ( 1971) kitabından götürülmüşdür: 
“...1927-ci ildə İstanbul Universitetinin Ədəbiyyat fakültəsində
təhsilimə davam edəndə 12 tələbəsi olan qrupumuzda iki də azərbaycanlı
vardı: Kemal və Mehmet Sadık. Kemal tam azəri ləhcəsiylə danışırdı,
amma Mehmet Sadık isə azəri və türkiyə ləhcələri ilə qarışıq danışırdı,
bilgili, yaraşıqlı gənc idi. Farscanı və ruscanı yaxşı bilirdi. Mehmet Sadık
din adamı ailəsindən gəldiyi üçün ərəb dilini də bilirdi. Heç biri fakültəni
bitirmədi, çünki hər ikisi siyasət adamıydı, mücahid idilər, qısa ömürlü
Azərbaycan Cümhuriyyətinə xidmət etmişdilər, bu dövlət Moskva
tərəfindən istila edilincə Türkiyəyə sığınmışdılar. Sonra Kemal İran Azər-
baycanına gedərək mücadiləyə orada davam etdi və İkinci Cahan
Savaşında İran Moskva tərəfindən işğal edildiyi zaman kommunistlər
tərəfindən qətlə yetirildi.
Mehmet Sadık Aranın bizim ədəbiyyat fakültəsində öyrənəcəyi
bir şey yox idi, Füzulini zatən əzbər bilirdi, İran, divan ədəbiyyatını da
elə. Onunku Azərbaycanın qurtuluş davası idi. Bu səbəblə fakültəni bu-
raxdı. İstanbuldakı azərilərdən bir qismini başına yığıb dərgi çıxarmağa,
təbliğat aparmağa, Azərbaycan istiqlalı uğrunda fəaliyyətə başladı. Onda
bezmək, ümidsizliyə qapılmaq, yorulmaq yox idi, nikbin idi, zarafat et-
məyi sevərdi. Hər azəri tələbənin köməyinə tələsirdi, yardım etməyə
çalışırdı. Cihangirdə yaşayırdı, istidə, yağmurda tez-tez yanıma gələrdi,
hansısa azəri tələbənin işi üçün kiminsə yanına getməyi ar bilməzdi. Ona:
"Türklər üçün uğraşan bir Atatürk, Qaqauzlar üçün bir Ataqaqauz Ham-
dullah Suphi olduğu kimi, azərilər üçün çalışan bir Ataazəri var, o da sən-
sən" demişdim.
Hökumətdə bir yanlışlıq görəndə “Siz Osmanlılar bütün türkləri
batırdınız” deyə sözə başlar, səhvləri inandırıcı izhar edərdi.
Azərbaycanlıların xalq söyləntiləri arasında Şah İsmayılın Yavuzu
yenərək  guya İstanbulu zəbt etdiyi haqqında bir rəvayət varmış. Bunu
qəhqəhələrlə gülüb anlatmışdı. Bir gün telefonla məni aramış və "Burası
Şah İsmail Səfəvəddinin qərargahı" deyincə məndən: "Burası da Yavuz
Sultan Selimin qərargahı" cavabını alınca "Canım, indi mən yuxudan oy-
anırkən Yavuzu xatırlatmanın heç yeri idimi?" deyərək gülmüşdü. Şah İs-
mayıl ilə məni qorxutmayınca daha sonrakı bir telefonunda: "Burası
Axsaq Teymurun qərargahı! Osmanlı ölkəsini yıxmağa gəlirik" demiş,
mən də "Axsaq Teymur bizdən öncə sizin ölkənizi yıxdı" cavabını alınca
da yenə gülərək "O qədər qarışdırma" demişdi. 
Mehmet Sadık Aran Azərbaycan davası uğrunda ömrünü sərf etsə
də, azərbaycançı deyil, türkçü idi. Zarafatla "Nə etməliydik? Siz Osman-
lılar yardıma gəlmədiniz, biz də öz başımızın çarəsinə belə baxdıq"
demişdi. Mehmet Sadık Aran, Şimal Azərbaycanlıları kimi şiə idi. Bir
telefonda əhvalımı sorub, “mən bir sünni namazı qılacağam. Sən də orda
şiə  namazı qıl, sonra görüşərik" demişdi.
İstanbullu kübar bir müəllimə ilə evliydi. İllərlə qaldıqları ilk
evləri  Cihangirdəki  Sormagir küçəsində 111 nömrəli mənzil idi. Küçə
ünvanlarını soruşanlara belə deyirdi: Cihangir, Sormagir, Yüz on bir.
“Əziz qardaşım Mehmet Sadık Aran! Sən son nəfəsə qədər
çarpışan bir cəbhə əsgəri kimi öz Vətənin qarşısındakı vəzifəni yerinə ye-
tirib  aramızdan ayrıldın. Sən uzun zaman dillərdə anılacaq, sonra da
Türkçülük tarixindəki yerini dolduracaqsan. Sözlərimi bitirərkən, çox dəfə
söylədiyim sözü təkrarlayacağam: günün birində sənin Quzeyli və
Güneyli bütöv azad Azərbaycan arzun gül açacaqdır.” 
İnanırıq ki, bu kitab yaxın vaxtlarda Azərbaycan türkcəsinə
çevrilərək Bakıda nəşr ediləcəkdir.
Zəngəzurun qədim tarix və zəngin mədəniyyətinin canlı salnaməsi
olan şöhrətli Urud kəndində dünyaya göz açıb Məmmədsadıq adı ilə
böyüyən, Azərbaycan milli istiqlal tariximizə adını Mirzə Məmmədsadıq
Axundzadə olaraq yazdıran, AXC Parlamentində Zəngəzur qırğınlarının
harayını, ah-naləsini çatdıran, qardaş Türkiyəmizdə Mehmet Sadık Aran
adı, soyadı ilə istiqlalçı, yazıçı, jurnalist, naşir, ictimai xadim kimi
məşhurlaşıb Azərbaycan, türkçülük, turançılıq məfkurəsi uğrunda  mü-
cadilə aparan bu dəyərli insanın adı ölkəmizdə əbədiləşməyə layiq
şəxsiyyətlərdəndir və ümid edirik ki, bu belə də olacaqdır.
Müsavatın 5-ci Başqanı: Zəngilanlı 
Dr. Mehmet Azer Aran 
Mehmet Azer Aran 1911-ci ildə Zəngəzur qəzasının Zəngilan
şəhərində doğulmuşdur. İlk, orta və lisey təhsilini tamamlamış, Azərbay-
canın istiqlalı uğrunda mübarizəyə qoşulmuşdur. 1920-ci ildə Azərbay-
canın bolşevik Rusiyası tərəfindən işğal edilməsindən sonra təqiblərdən
canını qurtararaq öncə Güney Azərbaycana, daha sonra Türkiyəyə
keçmişdir.
Hərbi Tibb Akademiyasına daxil olub uğurla bitirmiş, müxtəlif
yerlərdə hərbi həkim kimi fəaliyyət göstərmiş, həkim nevroloq kimi
böyük ad-san qazanmışdır. Bir neçə mühüm əhəmiyyətli əsgəri xəstəx-
analarda Baş həkim vəzifəsində çalışmış və öz istəyi ilə əməkliyə-təqaüdə
çıxmışdır. Albay-polkovnik  rütbəsinə qədər yüksəlmişdir.
Türkiyəyə qədəm qoyduğu gündən Azərbaycan davasının da Anadoluda
ən ardıcıl, yorulmaz mübarizlərindən olan Aran ömrü uzunu Məmməd
Əmin  Rəsulzadənin etibarlı silahdaşlarından biri olmuş, əqidəsinə sadiq
qalmışdır.
6 mart 1955-ci ildə Müsavat Partiyası lideri Məmməd Əmin  Rə-
sulzadə Ankarada vəfat etdikdən sonra həmən toplanan Müsavat Partiyası
Rəsulzadənin yerinə Mirzə-Bala Məmmədzadəni Baş katib-Genel başkan-
lığa seçmişdir. 1959-cu ildə onun vəfatı ilə genel başkanlığa Kərim Odər
seçilmişdir. 1981-ci ildə Kərim Odərin vəfatından sonra Mehmet Azer
Aran bu vəzifəyə seçilmişdir. Yəni Müsavat Partiyasının lideri-“Milli
Müsavat Halk Fırkası ve Milli Merkez Başkanı”  kimi şərəfli görevi də
daşımışdır. http://www.resulzade.org/musavat.html
Gənc yaşlarından Türkiyədə Azərbaycan istiqlalının yükünü çiyinlərində
daşıyan Mehmet Azer Aran 1949-cu ildə yaradılan Azərbaycan Kültür
Dərnəyinin də qurucu və idarə edici, yönətim rəhbərlərindən biri olmuş-
dur.
Onun haqqında nekroloqda yazılmışdı: “Atası və bütün əqrəbası
Məmməd Əmin Rəsulzadənin qurduğu Azərbaycanın istiqlala və hürriyətə
qovuşmasını, Azərbaycan Milli Cümhuriyyətinin qurulmasını istəyən
Milli Müsavat Xalq Partiyasının mənsubudurlar.”
O, təqaüdə çıxandan sonra parkinson xəstəliyinə tutulmuş, 8 aprel
1993-cü ildə 82 yaşında Ankarada həyata gözlərini əbədi yummuşdur.
Ahmet Karacanın “Dr.Mehmet Azer Aranı Ebediyete Uğurladık”
başlıqlı təsirli yazısı bu nəcib insanın ömrünə işıq salan dəyərli mənbədir.
(“Azerbaycan Dergisi”,  mart-aprel 1993)
Zəngəzurun igid oğlu Baba Yüzbaşı 
Baba Məmmədov 1887-ci ildə Zəngəzur mahalının
Almalıq kəndində dünyaya gəlmişdir. Qubadlı ray-
onunun Fərcan kəndinə bitişik bu kənd 1920-ci ildə
Qafana verilib. Ancaq sonralar Baba M. NKVD-də istin-
taq ediləndə onun doğum, yaşayış yeri Fərcan göstərilib.
Atası Məhəmməd Yaquboğlu Sarallı-Sofulu-Ücənis
elinin yüzbaşısı olub, camaatı ədalətlə idarə edib.
Uşaqlıqdan ağır günlər görüb, bu isə onu ruhdan
salmayıb əksinə iradəsini daha da möhkəmlədib, çətin-
liklərə sinə gərməyi öyrədib. 6 yaşda anasın, 12 yaşda
atasın itirib. Dayıları Türkiyəyə köçüb gedəndə yetim
qalmış 2 kiçik qardaşını da özləri ilə aparıblar. Baba ilə bacısın dayıları-
Zəngəzur müftisi Molla Kərim Əfəndi himayəsinə alır. O, İraqın Nəcəf
şəhərində ali dini təhsil alıb, bir çox elmlərə vaqif olmuşdu, ağlına,
zəkasına görə də bu vəzifəyə qoyulmuşdu, zəngin kitabxanası vardı.
Bacısı oğluna vaxt ayırmağa çox imkanı olmadığından onu Halda oxumuş
adam olan Kosa Əfəndinin yanına qoyur, ancaq Babanın iti zehni,
dərslərdə qabağa getmə həvəsi, uşaqlıqdan hökmlü, qürurlu olmağı onu
heç açmır, sifariş göndərir ki, Baba ilə məşğul olmaq mənlik deyil, gəlin
uşağınızı aparın. Ücənis ermənisi Mirzə İvan  Babaya rus dilini öyrədir
və yaxın ətrafındakılara həsədlə deyərmiş ki, müsəlman olasan belə də
başın ola, bu uşaqda çox güclü baş var, bunun gələcəyi olacaq. Molla
Kərim də bildiklərini Babaya həvəslə öyrədib. Babanı görənlər də, şəkil-
ləri də eyni şeyi deyir: onun sağlam bədəni, yaraşıqlı boy-buxunu, döş
qəfəsi irəli, eşmə bığlı, çatmaqaş, zəhmli adam olub, dərrakəli, əqidəsində
sabitqədəm olub. Bu xasiyyətlərinə görə camaat elliklə  Babanı 17 yaşı
olanda özlərinə yüzbaşı seçiblər. Rus hökumətinin yerli məmurları da on-
ların dilini təmiz bilən bu gəncin yerli nümayəndələri olmağına razı ol-
ublar. 7 erməni kəndi də ona tabe olub, Tiflisdən gələn general babanın
necə sevilib seçildiyini görüb, danışdırıb heç Tiflisdən rəsmi əmrin ver-
ilməsini gözləmədən yüzbaşılıq rəmzi medalyonunu çıxardıb camaatın
qabağında Babanın boynuna salır, silahlarını da çıxarıb verir ona. Ancaq
çılğınlığı, ötkəmliyi Babaya problemlər yaradır, bir neçə nüfuzlu bəylə,
kəndxuda ilə sözləri düz gəlmir, Tiflisə şikayətlər gedir, Feller adında bir
cuhud şikayəti araşdırmağa gəlir, Babanın iti ağlı, camaatın onu müdafiə
etməsini görür, şikayətçiləri də danışdırır, Feller də çıxılmaz vəziyyətdə
qalır. Bunu görən Baba öz xahişi ilə “çıxıram” deyir. Qəza mərkəzi
Gorusda meşə idarəsinə işə girir. Bir dəfə atəş açmaqda ermənilərin
hamısın mat qoyur. Üstündən  3 il keçir, camaatın təkidi ilə Baba yenidən
əvvəlki işinə qaytarılır. 
İl 1905-dir. Qəzada ermənilər silahlanıb ayağa qalxıblar. Er-
mənilərlə birlikdə işləyən Baba onların planlarını bilirdi, hər şeyi görürdü,
o da boş durmur, gizlicə aclıq çəkən erməni kəndlərindən taıl, pul əvəzi
60 silah, bir top makinası alır, ehtiyatlarını da imkan olduqca artırır, qoçaq
cavanları silahlandırıb təlimatlandırır. Rusiyada fevral burjua inqilabı
başlayandan böyük imperiyanın hər yerində xaos, hərc-mərclik, “hür-
riyətçilik” baş alıb gedirdi, harda ki Baba kimi yerli məmur iş başındaydı
orda qayda-qanun var idi. Baba bir gün görür ki, Dondarlıda məşhur oğru
Ziyadı tutub qolun qandallayıb aparırlar işin bitirməyə, onunla Babanın
da haqq-hesabı olmuşdu, neçə dəfə bu yoldan döndərməyə çalışmışdısa
da, xeyri olmamışdı, hələ bir dəfə Babanın da üstünə camaat içində silah
çəkmiş, amma Baba onun günahından keçmişdi, Babanın ərazisində
oğurluq etməsə də, o biri kəndlərdə peşəsin davam elətdirmişdi. Baba:-
Bunu hara aparırsız?-Cavab verirlər ki, asmağa. Baba tapançanı çəkib bir
güllə ilə qandaların vurub açır, deyir –oğru olanda nə olar, bu cavan
qabaq-qənşər döyüşdə 10 erməniyə cavab verir, belə adamları öldürmək
yox, düz yola qaytarmaq lazımdır. Ziyad həmin gündən tövbə edib
oğurluğun daşın atır, Babanın ən etibarlı yasavullarından olur. 
Ermənilər bu qorxubilməz yüzbaşıdan qurtulmağın yolun axtarır-
lar, bir neçə dəfə aradan götürmək planı qursalar da, cəhdləri boşa çıxır,
onların “Baba-toba”-yəni Baba ilə qurtardıq sözləri Babanın da qulağına
çatır. Qəzəblənən ermənilər fürsət tapıb əvəzin qohumu Məmmədalıdan
çıxırlar, mal otaranda bir neçə erməni xəlvətə salıb onu yaxalayır, sağ
qolun dibdən kəsib göndərirlər Babanın üstünə ki səni də belə gün gö-
zləyir, yəni silah tutan əlini kəsəcəyik. Baba da əvəzin layiqincə ödətdirir,
ermənilər xeyli vaxt Babanın idarəçiliyində olan Qafan, Qubadlı sərhəd-
dindəki kəndlərə girməyə, qırğınlara yol verməyə qorxurlar. Zəngəzur
qırğınlarında da Baba kiçik bir dəstəsi ilə yüzlərlə ailəni Njde və Dronun
amansız caynağından xilas eləyir. Zəngəzurda aclıq olur, Baba Hacı Zey-
nalabdin Tağıyevə məktub yazır, Hacı xoş sədasın eşitdiyi Babaya mək-
tubunun cavabı ilə birlikdə  xeyli miqdarda ərzaq, pul da göndərir.
Babanın səs-sorağı, bölgədəki nüfuzu Gəncəyə, Bakıya, Tiflisə də çat-
mışdı. Nuru Paşa Gəncəyə gələndə ilk görüşdüklərindən biri də Baba olur. 
Milli Hökumət qurulandan sonra noyabrın 19-da “Azərbaycan Parlamenti
haqqında” qanun qəbul edir, qərara alınır ki, bir palatalı parlament 120
nəfərdən ibarət olacaqdır. Zəngəzurda seçkilərə 3 namizəd olur, Baba,
Cəlal bəy Behbudov və Sisianlı Mirzə Sadıq Axundzadə. Baba Bakıya
getmək, bu dağlardan ayrılmağı ürəkdən istəmirdi, ona görə onlardan bir-
inə səs verməyi camaatdan xahiş edir, ancaq onun bu çağırığışı səs yığmır,
Hərtiz dağınin başı üstünə hər kənddən gəlib yığılan camaat yekdilliklə
20 ildən bəri hər yerdə onların haqqını müdafiə edən Babanı parlamentə
seçirlər. Dağlıq Qarabağdan Baba Məmmədovu, Düzən Qarabağdan Xos-
rov bəy Sultanovu Cümhuriyyət tariximizin bu ilk demokratik seçkisində
özlərinə millət vəkili seçib bu səlahiyyəti verirlər. Nəsibbəy Yusifbəyov
və Mehmandarov bu ikisinin şərəfinə Şuşada böyük ziyafət verib Babanı
da özləri ilə gəldikləri xüsusi qatarda Bakıya aparırlar. Ancaq Baba
növbəti seçkidə iştirak etməkdən israrla imtina edir.
az.wikipedia.org/wiki/ Baba_Məmmədov: “Zəngəzur qəzasının yüzbaşısı,
1918-1920-ci illərdə isə Azərbaycan Demokratik Respublikasının parla-
mentində deputat olmuşdur. O dövrlərdə həm Bakıda, həm də rayonlarda
erməni daşnakları ilə mübarizədə fəal iştirak etmiş, Gəncədə Nuru Paşa
ilə tanış olaraq onun köməkliyilə Zəngəzurun müdafiəsi üçün xeyli silah
yardımı almışdır. Parlamentdə olarkən H.Z.Tağıyevlə də çox yaxın mü-
nasibətdə olmuşdur. 
1920-1924-cü illərdə Qubadlı bölgəsində milis işləmiş, Əliyanlı
kəndindən olan qaçaqlara qarşı hər hansısa əməliyyatın aparılmasına
imkan verməmişdir.
1929-cu ildə Baba həbs edilərək Şuşa turməsinə salınmış, lakin
tezliklə Hüsü Hacıyevin köməkliyilə azad edilmiş və Arazın o biri tayına
keçmişdir. Orada da uzun müddət qalmayaraq, Türkiyəyə getmişdir. Bu-
rada o Xosrov bəy Sultanov və Nuru Paşa ilə yenidən görüşmüşdür.
Baba Məmmədov uzun müddət vətən həsrəti ilə İstanbulda
yaşamış və 1974-cü ildə orada vəfat etmişdir.” 
Bunlar hissiz, duyğusuz sətirlərdir, yəni bir insan ömrü barədə az
şey deyir.
Azərbaycanın təzə hökuməti-bolşeviklər üçün ən çətin bölgə
Zəngəzur olub, Ermənistanla “mübahisəli ərazi” statusu almış bu
başıbəlalı mahalda erməni-müsəlman savaşları hələ də davam edirdi. Yeni
hökumətə isə sakitlik, sabitlik lazım idi ki sonra öz qara niyətlərini arx-
ayınlıqla həyata keçirsinlər. Zəngəzur dağlarına çəkilmiş qaçaqlar da bir
yandan bolşeviklərin başına gen dünyanı dar eləmişdilər. Belə bir vaxtda
təkcə güc, silahlar bəs etmirdi, nüfuzlu adamların yardımı olmadan iş
aşmırdı.  Baba Yüzbaşının nüfuzu, qəzadakı hörməti, dağlara çəkilən igid
adamların bir çoxu ilə də yaxınlığı, həm Azərbaycan, həm erməni əhalisi
arasında xətir-hörməti onların işinə yarayırdı. Hələ 37-ci ilin qanlı
havasına xeyli var idi. Babaya qəza milis rəisi olmaq təklif edilir. Qəza
İcraiyyə Komitəsinin sədri Hüsü Hacıyev onun evinə gəlir, uzun tərəd-
düddən sonra Baba razılaşır, yalnız bu fikirlə ki, el-obanın məşəqqətləri
bir az azalsın, günahsız qanlar az axıdılsın, erməni quldurları onun tor-
pağında meydan sulamasın. İlk  ağır döyüşü əhalinin köməksiz
vəziyyətindən istifadə edib Arazdan gündə bir sərhəd kəndinə hücum edib
camaatın var-yoxunu aparan iranlı qaçaq-quldur dəstəsi ilə olur. Süsən
meşələrində lövbər salan iranlılara rus sərhədçiləri də yaxın düşə bilmir,
ya da istəmirdilər, bu onlara lazım da deyildi. Baba başının dəstəsi ilə
Araz qırağında bu quldur yığnağını mühasirəyə alır, ən yaxın məsafədən
atılan atəşlə əksəriyyəti məhv edilir, bir qismi də yaralı, ya əsir alınır,
bununla da Arazdan bu yana basqınlara son verilir. Ancaq bu savaş oddan-
alovdan çıxmış Babanı ömürlük şikəst edir, 2 əl barmağını dibdən kəsib
atır, üz sümüyünün bir hissəsini də söküb dağıdır, ancaq al qan içində də
sona qədər döyüşür və komandirlik edir. Rus hərbi səhra həkiminin
“ustalığı” sayəsində üz sümükləri də əyri bitir, yaraşıqlı sifətində əyrilik
yaranır. Baba sonralar kəsik barmaqlarını gizlətmək üçün əli cibində
gəzərmiş. Onlarla qaçağı sözünün gücü ilə dağlardan evlərinə endirir,
müqavimət göstərməyin mənasız olduğunu anladır. Mir Cəfər Bağırov
Əlyanlı qaçaqlarını məhv etmək üçün gəldiyi Muradxanlıda ilk qarşılaş-
mada Babadan gözü su içmir, onun ötkəmliyi, düşündüyünü açıq deməsi
xoşuna gəlmir, açıqdan açığa Əlyanlı qaçaqlarına qarşı əməliyyata razılıq
vermir, Baba danışıqlarla onları dağdan endirəcəyini vəd edir, ancaq
“osobı otdel”ə soxulmuş ermənilər bu zaman Bağırovun müavini, ən
yaxın dostunu qətlə yetirib “qaçaqlar vurdu” deyə Bağırovun tərəddüdünə
son qoyurlar, qanlı əməliyyatda Əlyanlıda əli silah tutan bütün kişilər qətlə
yetirilir, ermənilər qoçaq Əlyanlıların Qarabağ və Zəngəzurda qırdıqları
erməni dayı, əmi, dədələrinin heyfini çıxırlar, ancaq Baba burda da köhnə
dostu Qaçaqbaşı Qəbili qurtara bilir; özü qəsdən bir tərəfi açıq qoyub
havayı güllə ilə Qəbilə bu tərəfin təhlükəsiz olduğun bildirir. Bakıya qayı-
dan kimi Bağırov Babanın işdən çıxarılması barədə tapşırıq verir.  Hətta,
çoxlu xahiş-minnət də kar eləmir Bağırova. Şuşalı Hüsü Hacıyev vaxtilə
onun yanında katib işləmişdi, dostuna çox arxa olsa da, gücü yetmir. 1929-
cu ildə onu yeni quruluşun əleyhinə çıxmaqda təqsirləndirib həbs etməyə
gəlirlər, heç kim ürək edib Babaya yaxın gəlmir, cəsarət edib üzünə baxan
da olmur, özü vəziyyəti qiymətləndirib düşür qabaqlarına, Şuşa türməsinə
gətirib salırlar. Hüsü bunu eşidir, bir müddət sonra risq edib onu türmədən
çıxarıb özü ilə Laçına, ordan da Babanın Fərcandakı evinə gətirir (kəndin
ən axar-baxarlı guşəsində ucaldılmış dəfələrlə olduğum bu bina sovet
vaxtı məktəb olmuşdu, evin divarında Babanın adı da həkk edilmişdi və
direktor, şirin təbli çair, yaxşı ədəbiyyatçı  Sevi Sevdimalıyevin çoxsaylı
müraciətlərindən sonra  çox sayda dəyərli insanlar yetişmiş bu məktəbə
Baba Məmmədovun adı verilmişdi). Məqsədi də o imiş ki, Babanın
dilindən təzə hökumətin ünvanına camaat içində 5-10 kəlmə xoş söz
dedirdib, eşitdirib yuxarı məlumat verib bununla da onu həbsdən azad
eləsin. Baba təzə hökumətin iç üzünü görmüşdü, anlamıışdı, əqidəsindən
dönüb el-oba qarşısında  adına ləkə salası deyildi, ona görə gecənin bir
aləmi qalxır, geyinir, heç kimə bildirmədən atına minib üz tutur Araza,
ordan da İrana. Baba cəmi 4 ay İranda ailəsindən, göz açıb gördüyü el-
obasından ayrı qala bilir, orada gizlənən bir dəstə Əlyanlı qaçağını da
başda Qaçaq Qəbil, qardaşı Şükür, əmioğlusu Əlabbas olmaqla 7 nəfəri
də götürüb özü ilə gətirir silahları ilə birlikdə sərhəddə dayanmış rus ko-
mandirə təslim olurlar, əhvalatı, bu adamların da sakitliklə öz evlərində,
ailələrində dinc yaşamaq arzu, məqsədini də yazdığı ərizədə bildirir, həbs
edilib istintaq üçün  Bakıya gətirilirlər. Tarix 26 iyul 1930 idi. Babanın
ağlına gətirmədiyi olur, Bakıya çatan kimi onların yeddisinə də ölüm
hökmü kəsilir, qardaşı Şükür də aralarında olmaqla 6-sı güllələnir. Baba
mərdanə adam idi, kişi idi, bu düşüncə ilə yaşamışdı, başqalarını da öz
arşını ilə ölçürdü və düşünməzdi ki, onun bu xoş niyyəti belə qəddar
alçaqlıqla sonuclanacaqdır, O, bu hökumətin nə qədər iyrənc, qaniçən
olduğunu indi anladı, nə qədər böyük səhvə yol verdiyini başa düşdü,
ancaq gec idi və bu günahı onu ömrü uzunu incidəcəkdi. Hansısa müəm-
malı əlin hökmü ilə Dyakov və Volınski adlı 2 müstəntiqin məxfi məktubu
ilə Babanın ölüm cəzası son anda 10 illik həbslə əvəz edilir. O isə hər an
güllələnməyə aparılanların arasında öz adının çəkilməsini gözləyirdi. 
Bütün bunlar haqqında məlumatlar MTN-nin arxivində 14261 N-
li istintaq işinin materialları içində ətraflı yazılıb, üstəlik səsinin lent yazısı
ilə birlikdə saxlanılır. Qəribədir ki, NKVD-nin rus müstəntiqi Babanın
doprosunu lentə alıb və özü də Babadan rus dilini harda belə təmiz
bildiyini də soruşur. Qardaşı Şükürün də həbsdə müstəntiqlə sorğu-sualını
o tərcümə edib. 
İstedadlı qələm dostum, dəyərli eloğlum  Xeybər Göyyallının
1996-cı ildə nəşr etdirdiyi “Baba Məmmədov” kitabında bütün bunlar
barədə ətraflı yazılıb və mən də müəllifin izni ilə yazımda  bu kitabdan
yararlanmışam.
Baba həbsdə olarkən bir nəfəri də ələ vermir, əksinə həbsdəkilərin
bir çoxun iti ağlı ilə ölümdən xilas edir. Fərcandan İrana keçməsinin də,
qaçmasının da səbəbin elə bununla izah edir: -mən gedib onlara qoşul-
masaydım özümlə qaytarıb gətirib təhvil verə  bilməzdim. 
Bayıl türməsində Baba onunla bir yerdə yatan yoldaşına xəlvətcə
deyibmiş ki, sərhəddə İranlılarla atışmada yaralananda gətirildiyi zas-
tavada gördüyü bir rus zabiti istintaqda gizli işarə ilə onu tanıdığını
bildirir, yəqin o kömək etmiş olar, çünki o vaxt demişdi, Mamedov sən
əsil qəhrəmansan, mən sənin necə vuruşduğunu görürdüm, ona xeyli silah,
iranlı əsir də təhvil vermişdim, indi onun rütbəsi artıq general imiş, tür-
mələrə nəzarət edirmiş. 
Bağırov hərdən gəlib türmədə bir çox dustaqları özü danışdırar,
cəzasın da elə burda kəsərmiş, cəbhəyə göndərməyə azadlıqda adam qal-
mamışdı, Moskva əsgər istəyirdi, nemesin qabağına göndərməyə, planı
verməyə əlac türmədəkilərə qalmışdı, hamı sıraya düzülüb, Bağırov
təsadüfən sırada dayanmış Babanı görür, əllərinin geyişməsi tutur, gözləri
səyriyir, qəzəbindən səsi titrəyir:-Mamedov, sən sağsan hələ?!-deyib
türmə rəisinə baxır, həmin gün rəislikdən azad edirlər onu. Babanın gül-
lənməyinə sayılı saatlar qalır, ancaq yenə bir möcüzə baş verir, gecəynən
Baba Bayıl türməsindən qaçırılır, buna ayrı ad vermək olmaz, bu tür-
mədən digər qəhrəmanımız ilk hərbi nazirimiz, Qarabağın general-quber-
natoru Xosrov bəy Sultanov da qaçırılmışdı, özbaşına burdan qaçmaq
mümkünsüz idi. NKVD-dən qabaq gəlib çatır Fərcana, daha həbsxanaya
düşməyəcəyinə qərar vermişdi. Yayın qızmarı imiş, yalnız gecələr gəzir-
miş, ailəsinin yarısın kənddə, qalanların Qafanın başı üstündəki Oğlannıca
yaylağında tapır. Ömür-gün yoldaşı Güldənə xanımla, balaları ilə görüşür.
Öyrənir ki, onun izinə düşüblər, sərhəddə əlavə qüvvə yerləşdiriblər,
Bağırov cilov gəmirir, tapşırıq çox ciddi verilmişdi. Gecəynən Zəngilanın
Bartaz kəndi tərəfdən keçir İrana, Bağırovun qəzəbinə bir neçə milis rəisi,
sərhədçi də güdaza gəlir.
Təbrizdə yaşamaq istəyi baş tutmur, İranda izini itirməyi bacaran
Baba Türkiyəyə keçir, gizli adlarla yaşayır, İstanbula gəlir, bir silah fab-
rikinin açıldığın öyrənib iş üçün müdirin yanına girməyə nail olur. Baba
Nuru Paşanı görəndə gözlərinə inanmır, öpüşüb görüşürlər, çay süfrəsinə
bir nəfər daha çağırılır, bu da Xosrov bəy Sultanovdur. –Babanı sənə
tapşırıram, ev tap, elə et ələ keçməsin, ömürlük gözükölgəli qalarıq, onsuz
da çox qiymətli adamlar itirmişik. Baba bu diqqətdən razı qalsa da, İstan-
bulda qalmaq fikrində olmadığını, burda çox sıxıldığını söyləyir:-mən
Vətənə-Azərbaycana yaxın yerdə dağlı, meşəli yerdə olmaq istəyirəm ki,
yurdumun havasının dadın, tamın hiss eliyim. Oralarda Zəngəzur,
Qarabağdan da çox sayda mühacir, köçkün, həmməsləki vardı, nə qədər
risqli, təhlükəli olsa da, sərhəddin o tayı ilə gizli əlaqələr də saxlanırdı.
İki paşa bir gün Babanı yenə məsləhətə çağırırlar, Nuru paşa deyir:-
görürəm çox fikir çəkirsən burda, təklik pis şeydir, mənim də başım çəkib,
sənin tənha yaşayan vaxtın deyil, baxanın olmalıdı, çay-çörəyini verən
olmalıdı yanında, ayrılıq da Allahın bir  qədəridir. Sənin Azərbaycana
yaxın olmaq arzunu da anlayıram. Bizim Ərzurumda bir çərkəz dostumuz
vardı, vəfat edib, bir gəlini qalıb, orda tənhaydı deyə gəlib burdakı qo-
humlarına sığınıb, bir az da torpağı, mülkü var orda, gəl evlən onunla get
Ərzuruma, rus-erməni agentləri çoxdu İstanbulda, iyini alıblar. 
Razılaşır. Babanın vətəndə 1905-ci ildə Zəngilanın Ağkəndindən
aldığı Güldənədən olan 3 qızının 3-ü də təhsil almışdı, “Lenin” ordenli
Münəvvər Zəngəzurda ilk ali təhsilli qadın, həm də təyyarəçi olub. Böyük
oğlu Məhəmməd “xalq düşməni” oğlu olduğu üçün Qazaxıstana sürgün
edilib, qayıdıb 59 yaşında vəfat etmişdi. Kiçik oğlu Rəsulun da türmələrdə
canı çürüyür, Sultan bəyin uşaqları ilə bir vaqonda anası ilə birlikdə 36
gün gecə-gündüz sürgünə sürülür, çox sayda əzizləri də onun ucbatından
güdaza gedir, həbsdən, sürgündən yayınanları da müharibə udur. Ali
Sovetin sədri Nəzər Heydərova çatdırırlar ki, Babanın uşaqları sürgündə,
bir yarısı buralarda ağır gündədirlər. Köhnə dostu Babanın Zəngəzur ca-
maatı üçün elədiklərini yadına salır, onlara kömək üçün yollar axtarır və
bəzi şeylər edə bilir. 
Əzizlərinin çoxu Çanakkalada Şəhid olmuşdu
Babanın Türkiyədə  ilk işi uşaq vaxtı dayılarına qoşulub gələn qar-
daş-bacılarını axtarmaq olur, aldığı xəbərdən həm içi göynədi, həm qürur-
landı; cavanların, kişi qisminin hamısı Çanakkalada Şəhid olmuşdular.
Nəslin budağının biri qurumuşdu. Baba burda olsaydı, yəqin o da ya Qazi,
ya Şəhid olmuşdu indi.
Osman Əli hekayəti
İl 1918. Ermənilər rus-türk davasında əldə etdiyi xeyli silah-sursat,
topladıqları 10 minlik nizami ordu ilə Zəngəzurda müsəlmanların qanın
axıdırlar, Osmanlıdan kömək istəyənlərdən biri də Baba olur, Türk qoşun-
larından bir bölük Zəngəzura gəlir, Baba da bunlarla birlikdə öz dəstəsi
də öndə olmaqla savaşır, əməliyyatı da özü qurur, bələdçilər ayırır. Hər
iki tərəfdən çoxlu can verilir, erməni tam bir il  Qafan tərəfdən hücum et-
məyə ara verir. Ağır savaşdan sonra dincini alan türk dəstəsindəkilərin
pərişan halı Babanın gözündən yayınmır. Öyrənir ki, türk qoşunu
içərisində Osman adında bir əsgər varmış ki, Osmanlıdakı erməni qırğın-
larında bütün ailəsi, qohum-əqrəbası, kəndi amansızlıqla məhv edilibmiş,
tək körpə oğlu gözdən yayınıb salamat qalıbmış, savaşdan geri dönən
əsgər oğlunu da götürüb Qafqaza yardıma gələn Qafqaz İslam Ordusuna
qoşulur,  oğlunu gözündən uzaq qoymur, bu dəfə də özü ilə birlikdə imiş.
Osman bu döyüşdə özü mühasirəyə düşüb şir kimi döyüşür, oğlunu xilas
etməyə çalışsa da, gücü yetmir, özü Şəhid olur, 6 yaşında oğlu da əsir
götürülür.
Baba bu əhvalatı eşidir, olayı yerli-yataqlı öyrənir, qeyrət, namus
hissi içində od tutub alovlanır, indi o uşağı gözləyən taleyi göz önünə
gətirir, vətəninin harayına gələn tək qalmış türk əsgərinin ruhu elə bil onu
köməyə çağırır, bu səs onu rahat buraxmır. Baba bu dağların, kəndlərin
hər gizli keçidinə bələd idi, onun ərazisində yerləşən erməni kəndlərinin
hamısın əlinin içi kimi tanıyırdı. Risqi, onu gözləyən taleyi də göz altına
alır, lap ölümünü bilsə də, alnına sıxmağa bir son gülləni də yüzbaşı qal-
ifeyi paltarının döş cibinə qoyur, evə gəlir, bir az yuxusun alır, gecə yarı-
dan ötəndə halalı ilə, uşaqları ilə baxışları ilə halallıq istəyir, yola düşür.
Burdan o yana atla getmək mümkünsüz idi, yollarda erməni qaraulları du-
rurdu. Atı meşənin qalınlığında ağaca bağlayır, silahını götürüb erməni
kəndi Dığın arxasına keçir, dəfələrlə evində olduğu yüzbaşı Arakelin
evinin arxa pəncərəsindən yataq otağına girib tapançanı alnına dayayır:-
qorxma öldürməyəcəm, çox çörək kəsmişik səninlə, bir hökumətə  qulluq
eləmişik, bir-birimizə sirrimizi açmışıq, kirvə olmuşuq, ancaq indi iş o
yerə çatıb ki, ya səni aparmalıyam özümlə, ya da türkün əsir uşağın tapıb
verməlisən mənə. Arakel Babanı yaxşı tanıyırdı, bilirdi ki dediyin
eliyəndi.-İmkan ver, görüm neynirəm...
Baba Arakelin sonbeşik oğlun yorğana büküb qoltuğuna vurur:-
o Türk çoçuğu mənim əmanətim idi, dan ulduzu doğmamış gətirirsən Qara
yalın ayağındakı bulağa yenən arxa cığırdakı palıdın dibinə, sağ gətirsən,
sağ aparasan, ölü gəlsə, ölüsün aparasan uşağının...Arakel “əmanət”i
gətirir, bircə bunu deyir:-vaxtında gəldin, səhər açılanda gec
olacaqdı...Xoruzun ilk banında qucağında uşaq içəri girən Babanı xanımı
Güldənə qarşılayır:- bu bizim övladımızdır bu gündən, uşaqlarına
baxdığın kimi bax buna, bir az da artıq, adı da Osman Əlidir, soyadı da
Məmmədov. Osman Əli məktəbi, Şuşa seminariyasını bitirir, mühasib ix-
tisası alır, ta 1945-ci ilə qədər Qubadlı, Zəngilanın bir çox idarəsində
işləyir. Hamı da onu Babanın doğma övladı kimi tanıyır. Osman Əli atası
bildiyi Babanın dalınca Bayıla da gəlir, dəfələrlə görüşür, son dəfə həb-
sxanadan qaçan Baba ona İrana, ordan da Türkiyəyə keçəcəyini, qar-
daşlarını axtaracağını demişdi. O da qərarını vermişdi, Baba kimi kişilərin
qədri bilinməyən məmləkətdə yaşamaq artıq onu da məngənə kimi sıxırdı.
45-ci ildi, günün günorta çağı Xanlıq kolxozunun ona təhkim olmuş qaşqa
atını minib sürür Zəngilana “oçot” verməyə, Arazboyu kənddə sakit bir
yer tapıb gecənin düşməyin gözləyir,  irəlicədən pəsətlədiyi yerdən Arazı
vurub keçir İrana. Ərzurumda özünə ata bildiyi Babanı arayıb çox çətin-
liklə tapır, ömrünün sonuna kimi ona oğulluq borcunu sədaqətlə yerinə
yetirir. 
Doğma Yurd! Sən nə yaman şirin şey imişsən!
İl 1974. Baba kişi hiss eləyirdi ki, ömrünün son günlərini yaşayır,
çoxdan mehr-ülfət bağladığı azəri kökənli yazar, iş adamı Əli Turanı, bir
də kürəkəni, Türkiyə Baş naziri Süleyman Dəmirəlin müşaviri olmuş Erol
bəyi çağırır yanına, o Əli Turanı ki, öləndə vəsiyyət eləmişdi ki, məni
Baba kişinin ayaqları altında dəfn edərsiz, elə billəm başımı Azərbaycan
torpağına qiyub yuxuya getmişəm, deyir əvvəl çox demişdiz, eşit-
məmişdim, ancaq indi görürəm ki, düz deyirsiz lazımdı mənim deyəcək-
lərim gələcək nəsillərə, mən dediklərimi yazın, qoşun o maqnitofonu da,
səsim yadigar qalsın o tərəfdən gəlib çıxacaq balarıma, daha dözməyə, o
tayın dərdin çəkməyə dözümüm çatmadı...Baba bütün həyatını danışır,
çoxsaylı sulları da yerli-yataqlı cavablandırır. Bu lentlər hamısı durur.
Dövlət bağımsızlığına qovuşan Azərbaycandakı övladları Babanın
Türkiyədəki qardaş bacıları ilə tapışır. Ataları ilə bağlı xatirələrini bölüşür-
lər, bir yerdə Ərzurumun Xorasan kəndindəki qəbristanlıqda məzarı
üstündə qucaqlaşıb ağlaşırlar. 
Baba kişi vəsiyyət eləmişdi ki, onun nəşini Fərcanına bənzəyən
bu Xorasan kəndinin başı üstündəki  təpəyə çıxarsın-
lar, qəbirin də üzün Qarabağa tərəf qoysunlar... o son
günlərə kimi çıxıb bu təpənin üstündən üzü vətən
dağlarına baxar, göz yaşı tökərdi. Yaş 80-i təzə öt-
müşdü. Baba vətənə qayıtmaq ümidi ilə bu qədər
yaşamışdı.
Babanın Səsi qəribliyin, qürbət ağrısının nə demək
olduğun açır, özü də bir neçə dəfə hıçqırıqla təkrar-
layır bu sözləri:
-Doğma yurd! Sən nə şirin imişsən! Səni belə
sevməsəydim başıma bu qovğalar da gəlməzdi. Sənin şirinliyindən mənə
ömrüm boyu zəhər dadızdırsalar da, səni yenə canım qədər sevirəm...ax
doğma yurdum, kəndim, canım elim-obam, sənsiz necə yaşadım bu illər
uzunu, sənə qovuşmadan son yolçuluğa getmək nə qədər çətindir bilsən...”     
Nə deyim, nə yazım BABA! Sən
çəkdiyini 20 ildir ki, indi biz
nəvələrin, övladların çəkirik, nə
yaman dərd imiş vətənsizlik, qəriblik,
yurdsuzluq, öz vətənində dünyaya göz
açıb ilk gördüyün, könül verib ilk
sevdiyin, ayaq açıb ilk addımı atdığın
torpağa gedə bilməmək nə yaman
dərd imiş, sahibsiz qalmış qəbirlərdən göylərə bülənd olan ah-uf içimizi
göynədir, necə dözmüsən, necə dözürük bu dərdə, haqqının haqsız yerə
əlindən alındığını, haqqına çatmaqda əlacsız, imkansız  qaldığını gör-
məkdən böyük nə faciə, dərd, ağrı ola bilər bu qaranlıq işıqlı
dünyada...sənə nə təsəlli verə, necə “rahat yat” deyə bilirim ki...  
Goruslu azadlıq mücahidi
Taki Aran Azərbaycanın Zəngəzur qəzasının mərkəzi Gorus
şəhərində dünyaya gəlmişdir. Atası bölgənin nüfuzlu insanlarından olan
Fetullah Əfəndi idi.
İlk və orta təhsilini doğulduğu Gorus şəhərində tamamlamışdır. 
1920-ci ildə Azərbaycanın ruslar tərəfindan işğal edilməsindən, Gorus
şəhərinin də ermənilərə verilməsindən sonra ağabəyi Mehmet Sadık Aran
ilə birlikdə ailəliklə Türkiyəyə getmək məcburiyyətində qalmışlar. Türkçü,
turançı ailədə doğulub bu ruhda tərbiyə alan gəncin qırmızı rus im-
periyasının müstəmləkəsinə çevrilən bir diyarda qalıb  yaşaması ölümü
göz altına almaq demək idi. Zəngəzur bolşeviklərin hakimiyyətinə
keçəndə artıq Gorusda bir nəfər də olsun azərbaycan türkü qalmamışdı,
ya tələf edilmiş, ya da canlarını götürüb qaçmışdılar.
Taki Aran Türkiyəyə gəldikdən sonra burada lisey və ali təhsil
almışdır. Türkiyədə müxtəlif  nazirliklərdə-bakanlıklarda çalışan Taki
Aran, son olaraq Xarici İşlər Nazirliyində (Genel Muhasebe Müdür-
lüğünde) çalışmış və buradan əməkli-təqaüdçü  olmuşdur.
Taki Aran, çox hissiyatlı, atəşli nitq söyləyən, milli davasına bağlı
və Azərbaycanın bağımsızlığı üçün mücadilə edən insan olub. Buna
görədir ki, Azərbaycanın bağımsızlığı üçün Türkiyədə fəaliyyət göstərən
bütün qurum və quruluşun yanında yer almışdır. Bunlar arasında Azər-
baycan Kültür Dərnəyi, Azərbaycan Milliyətçilər Dərnəyi, Azərbaycan
Yardımlaşma Dərnəyi sayıla bilir.
Taki Aran ahıl yaşına rəğmən, son günlərinə qədər hər toplantıya,
hər hərəkətə qoşulmuş, Azərbaycanda böyük olayların yaşandığı 20 yan-
var 1990-cı il gecəsi göz yaşları içində ağlayaraq şahidlərin yanında bu
qətliamı törədənlərə nifrətlər yağdırmışdır. Vətənində baş verən hadisələri
diqqətlə izləmişdir.
9 dekabr 1991-ci ildə gözlərini həyata əbədi  yummuşdur.
Mehmet Gengerlinin “Taki Aran vefat etdi” yazısında onun vətən
sevgisi  təsirli dillə qələmə alınıb (“Azerbaycan Dergisi”, noyabr-dekabr
1993-cü il ).
Xələcli istiqlalçı Əhəd  Ural 
Əhəd (Ahet) Ural 1903-cü ildə Zəngəzur qəzasının
Qubadlı nahiyəsinə bağlı Xələc (Türkiyə mən-
bələrində Hallaç) kəndində doğulmuşdur. Bu kənd
öz əsilli-köklü, adlı-sanlı, sınanmış seyid ocaqları
ilə tanınırdı. 
Ötən əsrin əvvəllərində Zəngəzurda baş verən
hadisələri, qanlı qırğınları ilk dəfə gördüyü kimi
“Zəngəzur” romanında böyük cəsarətlə qələmə alan
Nəzər Heydərov yazırdı:”Xələc kəndində seyidlər
çox olduğuna görə qaçaqlar orda gizlənirdilər, ona görə ki, o kəndi heç
kim qorxusundan gedib yoxlamazdı.”
Qaçaq Nəbi-Həcər dəstəsinə ən ağır günlərdə bu kəndin cəsarətli
sakinləri arxa, dayaq olublar.
Əhəd də belə bir seyid ocağında doğulduğundan adının qarşısında
və sonunda titulu var idi: Mir Əhəd Ağa. Atası  Məşədi Teyyub İsfahan
və Xorasanda ali dini təhsil alıb vətəninə qayıtmış, yaxın-uzaq kəndlərdə
müəllimlik, mollalıq etmiş, elmin,
maariflənmənin təbliğatçısı ol-
muşdu.
İlk təhsilini Qubadlıda alan Əhəd,
Birinci Dünya Savaşının başla-
ması ilə təhsilinə ara vermək
zorunda qalmışdır. 28 May 1918-
ci ildə Azərbaycan Cümhuriyyə-
tinin qurulmasından sonra Şuşa
şəhərində Pedaqoji kurslarda təhsilini bitirən Əhəd müxtəlif  kəndlərdə-
Cibikli, Fərcanda müəllimlik və müdirlik etmişdir. Şəhərcikdən qayıdanda
bir dəfə ayı ilə əlbəyaxa olur, ayını boğub öldürsə də, özü də xeyli yara
alır, Məşədi Qara hazırladığı həblərlə, dərmanlarla bu xalq müəllimini
sağaldır.
Ermənilərin Zəngəzurda törətdikləri qırğınlar ara vermirdi, müsəl-
man türk və kürdlərin səsinə harayına yetişən Osmanlının Qafqaz İslam
Ordusu əsgərlərinin bir qrupu da Qubadlıdan keçib Qafanın başı üstündəki
“Qızıl daş”a gedirmişlər. Əhəd ağa bir neçə ağsaqqalla Türk əsgərlərini
qarşılayır, heyvanlar kəsilir, yemək süfrələri açılır, əlavə ərzaq tədarükü
də görülür, imkan dairəsində əsgərlərin geyimləri dəyişdirilir, istilənir, at-
ları yemlənir, yorulub əldən düşənlərin əvəzinə gümrahları verilir. Türk
paşası gənc Əhədin bu diqqət, qayğısından, el-oba arasında cavan yaşda
belə xətir-hörmət qazanmasından çox məmnun qalı deyir:-Nə vaxtsa sənin
bu xəcalətindən çıxsam, elə bilərəm ki, Allah qarşısında borcumun birin
də vermiş olaram. 
Əhəd qardaş yardımına gəlib çatan, gəlişi ilə də erməni daşnak or-
dusunun canına vəlvələ salan türk ordusuna şükranlıq borcunu ödəmək
üçün bunların çox az bir şey olduğunu söyləyir.  
Hər cür fərqli düşüncəyə, xüsusilə millətçi görüşlərə malik, Azər-
baycanın müstəqilliyi üçün çalışmış insanlara qarşı bolşeviklərin başlat-
dığı qırmızı terrorun onun üçün də həbs qərarı verdiyini öyrənincə 1928-ci
ildə gənc Əhəd qaçmağı bacarır,  Zəngəzurun, Qubadlının hər keçidinə,
kahasına, qayasına bələd olduğu əlçatmaz dağlarında gizlənir. 2 il rus-er-
məni təqiblərindən yayınıb özü kimi dağlara pənah aparan əqidə dostları
ilə birlikdə dəvətsiz, məkrli niyyətlərlə torpaqlarımızı işğal edən ruslara
qarşı bəzən açıq, bəzən gizli hücumlar etmiş, onları xeyli itkiyə də uğrat-
mış, bu yerlərdə Şura hökumətinin gəlişindən sonra da dağların əsil sahibi
olan qaçaqlara qoşulmuşdur. Atası Məşədi Teyyub Ağa bu üzdən illərlə
bu ocağa sədaqət göstərən yaxın-uzaq kəndlərdə gizlədilir, hətta hökumət
nümayəndəsi belə onu ot tayası içində tapanda bu mötəbər insanı həbs
eləməyə cəsarət etmir, el töhmətindən, bir də bu nəslin ağır seyid
nəfəsindən qorxub çəkinir. Çox sayda qohumları həbs olunur, hər yerə
səpələnirlər, əzablı işgəncələr çəkirlər. 
Fərcanlı Yüzbaşı Babanın MTN-nin arxivində saxlanan istintaq
materiallarında Məşədi Teyyubun da adı keçir: “1927-ci ilin aprelində
Ağbulaq kəndində Xələc kənd sakini Məşədi Teyyubun rəhbərliyi ilə
keçirilən məxfi iclasda Baba Məmmədov da iştirak edir və ona İrandan
aldığı direktivləri çatdırır...”  
Qaçaqların cəsur mübarizəsi 15 ildən çox bu yerlərdə sovetlərin
tam hakimiyyət qurmasına imkan verməmişdir. Onların günbəgün nəzarəti
artırdığını görən bolşevik hökuməti qəti hücuma keçir, xəyanətkarlar dağ-
daşlara salınır, güclü silahlı hərbçilər dəstəsi bölgəyə göndərilir. Qaçaqlar
günahsız insanların, yaxın qohum əqrəbalarının da xeyli itki verdiyini,
uğur qazanmağın mümkünsüz olduğunu görüb İrana keçməyi qərara alır-
lar. Ancaq rus sərhədçiləri onları ələ keçirmək üçün planlar qurmuşdu,
Araz boyu sərhədlərin mühafizəsini bu məqsədlə xeyli gücləndirmişdi.
Hətta, bir neçə sərhəd zastavasına tank və hərbi vertolyotlar da gətirmişdi.
Onların izinə düşən qırmızılarla döyüşə-döyüşə Cəbrayılın Araz boyu
kəndlərinə girən qaçaqların bir çoxu həyatlarını itirsələr də qolundan ağır
güllə yarası alıb xeyli qan itirən Əhəd Arazı keçib İranın Səfərli kəndinə
yetişməyi bacarır. Bu yara onu ömürlük şikəst edir. Əhəd və səngər
yoldaşları İranda da təqib edildiklərini görüb  Türkiyənin İran Kon-
soloslarından Ziya Beyin yardımları nəticəsində 21 dostu ilə birlikdə
Türkiyəyə keçib girməyi bacarırlar və Van şəhərində yerləşirlər.
Türkiyədə Ahet Ural adı ilə yaşayır, Vanda zabit katibliyi və
“Erkek Sanat Enstitüsü”ndə mühasib olaraq çalışır, İstanbula köçür. Üç
oğlan və iki qız atası olan Ahet bey 20 dekabr 1977-ci ildə Vanda həyata
gözlərini yummuş və buradakı Akköprü məzarlığında dəfn edilmişdir.
O, Türkiyədə də Azərbaycan təşkilatlarında fəallıqla çalışmış,
doğma Vətəninin bir zamanlar yenidən istiqlalına qovuşacağına ürəkdən
inanmış, bu yolda əldə silah mücadilə aparmağa hər zaman hazır olduğunu
söyləmişdir. 
“Azerbaycan Dergisi”nin  yanvar-mart 1978-ci il tarixli sayında
“Merhum Ahmet Ural Bey” başlığı ilə ömür yoluna həsr edilmiş yazı ver-
ilmişdir.
Maraqlı məqam bir də odur ki, Ahet bəy də, digərləri də hamısı
tərcümeyi-hallarında özlərini Zəngəzurlu saymış və bunu doğum yeri
olaraq qeyd etmişlər.
Mir Əhəd Ağanın böyük oğlu Çingiz Əhədiyyə, qızı Pərcan
xanım, Şenasi, kiçik oğlu Yetkin Uraldır. Babalarının vətəninə sevgilərini
ürəklərində saxlayır, yaşadır və övladlarına ötürürlər. Yetkin Ural İstan-
bulda tanınan əczaçı həkimdir, dəfələrlə Bakıya gəlib, qohumlarını arayıb
tapıb, dar gündə ehtiyacı olanlara həyan olub. Xələcli qohumlarını tez-
tez Türkiyəyə dəvət edirlər, görüşür ki, qohumluq bağları itməsin, davam
etsin. Nəslin bir qolu bu kök üstə bitir, qol-qanad atır: Seyid Həsən-Seyid
Abbas-Məşədi Teymur-Mir Əhəd və Türkiyədə yaşayan övladları.
Bu kitab üzərində işləyəndə Zəngəzur elinin ürəyimə yaxın olan
yetirmələri, tanınan ziyalıları ilə əlaqə saxladım, köməklərini istədim.
Türk, Azərbaycan tarixinin bir çox ən sirli səhifələrini özünəməxsus mü-
drikliklə açmağa nail olan dəyərli dostum Razim Əliyev nişan verdi ki,
sənin köhnə dostun Xələc məktəbinuin direktoru Çingiz İsa oğlu
Salmanov təzə kitab yazıb orda Əhəd Ural haqqında məlumat var. Çingiz
müəllim mətbəədən təzəcə çıxmış “Xələc iman yeri, möcüzələr ocağıdır”
kitabını dərhal mənə göndərdi. Türkiyə mənbələrindən Ahet Ural
haqqında məlumatlarımı bir az da dolğunlaşdırdı bu kitabdakı 2 səhifəlik
yazı ilə.
Xələcli seyidlərin bir üzvü Mir Mehdi Ağa da Qafanın Şəhərcik
kəndində məktəb müdiri işləyib, Xalq yazıçıları Süleyman Rəhimov, Əli
Vəliyev, Budaq Heydərov kimi isimlərə dərs verib. Əli Vəliyev onun
haqqında deyib:-Mir Mehdi dəniz idi, dərs deyəndə elə coşub çağlayırdı
ki,  heyf, elə insanlardan...S. Rəhimov Qubadlıdakı yubiley mərasimində
çıxışında onu belə tərifli sözlərlə xatırlayıb deyib:-Mir Mehdinin Azər-
baycanda tayı-bərabəri yox idi. Ancaq belə dəyərli insanlar bolşeviklər
gələn kimi ya terrorla qətlə yetirildi, ya sürgünlərdə çürdü, ya da baş
götürüb vətəndən qaçdılar. Mir Mehdinin də taleyinə İran yazıldı, qısa za-
manda elminin, ağlının zəkasının nuru şah sarayına çatdı, çağırdılar,
danışdırdılar, Şaha təqdim etdilər, vəzifə verdilər, qabiliyyətin görüb irəli
çəkdilər-Mir Mehdi Ağa Şahın müşaviri, ən yaxın məsləhətçilərindən olur,
yollar naziri vəzifəsinə qədər yüksəlir. Nümayəndə heyətinin tərkibində
gizli adla Bakıya gəlir, qonşu kənddən olan yaxşı tanıdığı (Əyinlə Xələc
bitişik idi) Süleyman Rəhimovu gizlincə tapır, bir tərəfə çəkib özünü
tanıdır, ancaq adının, bu görüşün gizli saxlanmasını istəyir, qohum-qar-
daşdan xəbər tutur, təhlükə yaratmamq üçün onları aramadığını söyləyir.
İrana keçmədən əvvəl inandığı adamlarla vida görüşündə deyibmiş- Bu
dövlət bir küpədir; üstü bal, ortası yağ, altı zibildir. Balı bəh-bəhlə kef
çəkə-çəkə yeyəcəklər, yağa çatanda da vəziyyətləri pis olmayacaq, zibilə
enəndə bir-biri ilə boğuşacaqlar, didəcəklər bir-birin, başları öz haylarına
qarışacaq, bir də görəcəklər it də gedib, ip də, tifaqları dağılıb. Bu
hökumət belə gedişlə 60-70 il ancaq davam edə biləcək. Bu kommunist
biletlərin gəzdirməyə xəcalət çəkib cırıb atacaqlar, qoyub qaçacaqlar.
Uşaqlarınızı oxudun, elmli olsunlar, qarşıdan yaxşı günlər gələcək, o günə
hazır olsunlar ki, ölkə başsız qalmasın. Bu söhbətləri çox adam övlad-
larına danışıb, çox yaddaşlarda özünə yer eliyib qalıb. Deyilənə görə
İranın Əlyazma fondlarında Mir Mehdi Ağanın nəşr edilməmiş xeyli
yazıları durur.
1993-cü ilin Novruz bayramında bu soyun çox hörmətli davamçısı
Seyid Şüşə oğlu Nadirlə sorağını aldığı atasının izi ilə Tehrana gedir, atabir
qardaş-bacıları ilə görüşür, atalarının Behişti-Zəhradakı qəbrini ziyarət
edirlər, ruhuna “Yasin” oxuyub bağışlayırlar. Babalarının vəsiyyətlərini
onlara çatdırırlar; Mir Mehdi Ağa vəfatından əvvəl “Şurəvi”də yaşayan
övladları üçün ayrıca ev alıb qoyubmuş, deyibmiş ki, Sovetlər yaxın vaxt-
larda dağılacaq, ordakı övladlarımla bir-birinizə qovuşacaqsınız, bu onlara
əmanətimdir...Türkiyədəki qohumlar da gəlib Tehranda bir-birin tapırlar,
Vətəndən pərən-pərən salınmış, perik düşmüş nəsil uzun ayrılıqdan sonra
qovuşur bir-birinə. 
Qazi İbrahimlə Sərkar Qönçə eşqi
Bu yazılar üzərində işləyəndə doğulub böyüdüyüm, 31 avqust
1993-cü ilə -işğala qədər yaşadığım Qubadlının Diləli Müskanlı kəndinin
(mən 8 il Saray kəndimə bitişik bu məktəbdə oxumuş və 1 il də müəllimlik
etmişəm) qocaman sakini Ənvər dayının illər öncə Sumqayıtda bir yas
məclisində söylədiyi əhvalat yadıma düşdü. 
Adları bir daha dəqiqləşdirməyi bu kəndin sakini rayon İcra
Hakimiyyətində işləyən milli düşüncəli eloğlum və qohumum Novruz
Hüseyin oğlu Abdullayevdən xahiş etdim, onun mənə yazdığını məktubu
kiçik redaktə ilə təqdim edirəm.
...1918-ci ildə Qafqaz İslam Ordusu Nuru Paşa komandanlığında
Azərbaycanı xilas etməyə gələndə bir bölüyü də bizim kənddə qalmalı
olur, əsgər yığıb öyrədirlər. İbrahim əfəndi adında bir cəsur türk əsgəri
bizim nəsildən Sərkar Abdullanın qızı Qönçəyə aşiq olur,  bir-birinə könül
verən cütlük el adəti, şəriət qaydasıynan evlənirlər. 2 də övladları olur.
Maraqlıdır ki, sərkar bu tayfanın ancaq kişilərinə deyilərmiş (elə indinin
özündə də bu kəndin “sərkar”lıları hamısı bəllidir), ancaq tayfasının adın
ucaldan qoçaqlığına, namus-ismətinə görə Qönçəyə də el arasında Sərkar
Qönçə deyərmişlər. 
Türklər qardaşlıq, müsəlmanlıq borcun yerinə yetirilər, Bakını,
digər yerləri azad edib minlərlə günahsız insanı labüd ölümdən xilas
edirlər. Ancaq Bolşevik Rusiyası yenidən vəba kimi Azərbaycana,
Qafqaza dönmüşdü, hər yerdə rus casusları türk əsgərlərin axtarırdılar.
İbrahim əfəndi övladlarını, çox sevdiyi Qönçəsini də götürüb labüd
ölümdən xilas olmaq üçün Anadoluya dönməyə məcbur olur. 
El-oba yığışıb yola salırlar. Qönçə üzüntülü ayrılığın sonunda
üzün kəndinə, doğma, əzizlərinə tutur deyir:-"Ya qismət bir də görüşək,
görüşməyək, ancaq hər axşam gün batandan sonra görükən o sarı ulduza
baxıb məni xatırlayarsınız, mən də neçə ki canımda can var, nəfəsim
gedib-gəlir, üzümü o ulduza tutub sizi yada salacam, bu yurdumu xatır-
layacam..."
Qönçə gedəndən sonra kiçik qardası Əmiraslanın qızı olur, onun
adın da Qönçə qoyurlar....
Sonra Türkiyədən onların övladlarının yaxşı sorağı gəlmişdi,
tanınmış insan olmuşdular, ancaq sovetin vaxtıydı, axtarıb tapan olmadı.
Bu əhvalat da el-obanın yaddaşındadır, hələ də danışırlar; həmən
İbrahim bir axşam qapılarına gələn bir cöngəni pəyəyə salır, gecənin bir
aləmi Qönçəni yuxudan durğuzur, gətirir pəyəyə, deyir ehtiyacım var, bu
cöngəni kəsib ətin aparıb bir yerə verib gələcəm. Qönçə baxır ki, dana
dopdoğmaca qardaşının malıdı. Dinmir, kömək eliyir, kəsib, soyurlar,
kisələrə yığıb atın belinə yükləyirlər, İbrahim harasa aparır, sübh açıl-
mamış da qayıdıb gəlir evinə. Üstündən 1 il keçir. Bir axşam İbrahim
Qönçəni də, oğlun da salır yanına, həyətindəki boğaz düyənin başına çatı
bağlayıb gətirirlər qaynının qapısına, deyir:- düz bir il əvvəl sənin o itən
cöngəni mən sənin bu bacının  köməyi ilə kəsib soyub gecəynən aparıb
Qaravun dərədə qaçaqlara verib gəldim. Bu bir ildə bir dəfə də olsun sənin
Qönçə bacın nə bir dəfə söz soruşdu, nə yadıma saldı, nə üzümə vurdu,
bu da həm də  bir sınaq idi, indi zamanı gəlib açdım; neçə ki canımda can
var, bu bacını gözümün üstündə saxlayacağam Allahın köməkliyi ilə, sən
də ötənləri bağışla, bu boğaz düyə də onun əvəzidir, gəl halallaşaq, biz
uzun yol gedəsiyik, bəlkə bir də görüşmədik... Türk İbrahimgilin ailəliklə
Anadoluya dönüşünün axşamı idi. 
Qarsda torpağa qarışan 
Xalq Qəhrəmanı Sultan Bəy
1871-ci ildə Əlipaşa bəyin ocağında bir oğlan uşağı
dünyaya göz açdı və atası ona özünün ana babası
Əsədsultanın adını verdi. Get-gedə uşağın adındakı
Əsəd unudulub, Sultan qaldı. Obada hamı onu Sultan
bəy çağırırdı. Sultan böyüyüb anası Bəyim xanıma
oxumaq istədiyini bildirdi. Bəyim xanım oğlunun
istəyini atasına çatdırdı. Əlipaşa bəy obalarının
savadlı adamı Molla Xudaverdi Tanrıverdi oğlunu
(1835-?) çağırıb, balaca Sultanı öyrətməsini tapşırdı.
Sultan bəy beləcə bir neçə il Molla Xudaverdidən
"əlif-bey"i öyrəndi. Sonra atası onu Şuşa şəhərinə,
qəza məktəbinə göndərdi.
Sultan bəy öncə qəza məktəbində, sonra Gəncə şəhərində gim-
naziyada oxudu. Orta təhsilini tamamlayıb, Sankt-Peterburq şəhərinə yol-
landı. O dövrün ən ünlü hərbi məktəbinə, Sankt-Peterburq Hərbi
Akademiyasına daxil oldu. O, bu təhsil ocağını tamamlaya bilmədi. Bu
natamamlığın bir neçə səbəbi var. Kimi deyir ki, Sultan bəy qiymət
üstündə müəllimlə mübahisə edib. Akademiyanın müəllimləri yüksək çinli
zabitlər, müdavimləri isə əsgər sayılırdılar. Əsgərin zabit üzünə qayıtması
böyük suç sayılırdı. Kimi isə bildirir ki, atası Əlipaşa bəy Xanmurad bəy
oğlunun xahişi ilə Akademiyanı yarımçıq buraxıb geri, doğma vətənə dön-
müşdü.
Sultan bəy doğma yurda, Qasımuşağı obasına qayıdıb əmək
fəaliyyətinə başlayır. öncə maldarlıqla məşğul olur. Yerli və xarici cinsdən
çoxlu inək alıb dağlar qoynunda, çəmənlərdə bəsləyir. Bu qarışıq cins son-
ralar "Hacısamlı" adlanır. Dədə-baba peşələri olan qoyunçuluğu daha da
inkişaf etdirən Sultan bəy Yağ-pendir zavodu tikdirir.
Sultan bəy maldarlıqla yanaşı, meşəçiliklə də məşğul olmağa
başlayır. Hacısamlı nahiyəsinin ərazisində olan meşələrdən taxta istehsal
edib xarici bazarlarda satır. ünlü sovet dövlət xadimi Nəzər Heydərov
"Zəngəzur dağlarında" adlı xatirəsində yazır: "Sultanovlar qiymətli
Hacısamlı meşələrini muzdurlara qırdırıb xaricə, Fransaya göndərirdilər".
Qafan mis mədənləri, Bərgüşad çayının axarı boyu inkişaf etmiş kənd
təsərrüfatı, Çalbayır maldarlıq mülkləri Sultanbəylər ailəsinə məxsus idi.
İndiki Laçın rayonunun Kürdhacı kəndində yaşayan Sultan bəy maldarlıq
sahəsində xüsusi ad çıxarmışdır. Çalbayırda yaşayan el-obasının qayğısına
qalaraq, birinci növbədə, xalqın ağır güzəranını yaxşılaşdırmağı üstün tut-
muşdur. Onun Çalbayır yaylaqlarında on minlərlə davarı, qaramalı
saxlanırdı. Kürdhacıda tikdirdiyi yağ-pendir zavodu nəhəng qurğular sis-
temini xatırladırdı. Hacısamlı, Şəlvə, Kürdhacı meşələrinin qırmızı
palıdını konyak istehsal edən zavodlara daşıtdıran Fransa tacirləri Sultan
bəyin yağ-pendir zavodunun məhsullarının da əsas müştəriləri idilər. İs-
tehsal olunmuş yağ, pendir böyük motallara, dəmir və ağac çəlləklərə
doldurulub buzlu zirzəmilərdə, soyuq kahalarda saxlanırdı. Məhsulları
uzaq yerlərə daşımaq üçün bəyliyin xeyli atı, öküzü, kəl arabaları, dəvə
karvanları vardı. Dinc əməklə məşğul olan Sultan bəyin ailəsinin də var-
dövlətinin mühafizə etmək üçün çox da böyük olmayan süvari dəstəsi
vardı.
Sultan bəyin milli qəhrəmana çevrilməsi 1905-ci il erməni-müsəl-
man hadisələri ilə bağlıdır. Müsəlman dəstələrdən birinə Sultan bəyin atası
Əlipaşa bəy başçılıq edirdi, onun isə ən yaxın yardımçısı böyük oğlu Sul-
tan bəy idi. Zəngəzur mahalında xalq arasında belə bir məsəl vardı: "Paşa
bəyin ədaləti, Sultan bəyin cəsarəti".
Sultan bəyin fəaliyyətinin ikinci hissəsi 1918-ci il olayları ilə
bağlıdır. 1918-ci ildən başlayan erməni-müsəlman müharibəsində Sultan
bəyin başçılıq etdiyi silahlı milis dəstələrinin bölgədəki müsəlman
kəndlərinin mühafizə olunmasında müstəsna xidmətləri olmuş, Zabux
dərəsində mühasirəyə alının Andranikin dəstəsinin əsas hissəsi məhv
edilmiş, Qaragöl ətrafında toplanan çoxsaylı erməni silahlıları məğlub
edilmiş və onlardan 600 nəfər əsir alınmış, İrana keçmək istəyən yüzlərlə
erməni silahlısı Araz çayı yaxınlığında Sahil əməliyyatı ilə məhv edilmiş,
Zəngəzurda onlarla kənd erməni silahlılarından təmizlənmişdir.
1920-ci ildən sonra Azərbaycanda Sovet imperiyası öz hakimiyyə-
tini qurdu. Bu vaxtdan etibarən Azərbaycan bəyləri öz vətənlərində qaçaq
vəziyyətində yaşamağa başladılar. Onlar elə arxalanır, onları el saxlayırdı.
Ermənilərin hiylələri ilə qırmızı Ruslar Sultan bəyə yeni sui-qəsd hazır-
layırdılar. Yaranmış vəziyyətin mürəkkəbliyini dərk edən Sultan bəy Azər-
baycan İnqilab Komitəsinə müraciət edir. Buradan ümidverici cavab
almadığına görə Sultan bəy İran şahına üz tutur. Şah İranda Rusiyanın er-
məni casuslarının çox və qüvvətli olmasına baxmayaraq Sultan bəyin
müraciətini qəbul edir. Sultan bəy qardaşları Xosrov bəy və İskəndər bəy
ilə düşmənlərdən qoruduğu vətəndən xaricə mühacirət etməli olur.
Sultan bəy vətəndən, doğma yurddan, Qasımuşağı obasından
ayrılarkən Kürdhacı kəndinin ərazisində ən uca zirvə, "Qarapalçıq" ad-
lanan dağın zirvəsinə qalxır. Oradan Qırxqız yaylaqlarını, dağları son dəfə
seyr edir və bir neçə bayatı çağırır:
Mən aşiq qəm qalağı,
Dağların qəm qalağı.
Dağlardan uca könlüm,
Olubdur qəm qalağı.
Mən aşiq dolan gözüm,
Dol gözüm, dolan gözüm.
Gedərsən qayıtmazsan,
Vətəni dolan gözüm.
Sovet imperiyasının göndərdiyi xüsusi casuslar İranda Sultan
bəyin qardaşı İskəndər bəyi öldürdükdən sonra vəziyyətin pis olduğunu
görən İran Şahı təhlükəsiz həyat şəraitini təmin edə bilmədiyi üçün Sultan
bəyə Türkiyə dövlətinə müraciət etməyi məsləhət görür. Sultan bəy
Türkiyə dövlətinə müraciət etdikdə Türk dövləti 1923-cü ildə hər iki qar-
daşı – Sultan bəy ilə Xosrov bəyi rəsmi keçidlə qarşılayıb Qars vilayətinin
Köçqoy kəndində mülk və malikanə verərək təhlükəsiz həyat şəraiti ilə
təmin edir.
Sultan bəy 1955-ci ildə Qars ətrafında, Köçkoy kəndində vəfat
etmiş və orada dəfn olunmuşdur.
Nəvəsi Elburus Muradovun söhbətləri:
-Babamın qəbrini axtarmaq üçün uzun illər çalışdım. Dost və qar-
daş Türkiyəyə gedən hər tanışımdan soraqlamağı xahiş etdim. Gələn-
lərdən soruşdum. Gördüm deyən olmadı. Nəhayət, internet araçılığı ilə
axtarışlarımı davam etdirdim. Qars vilayətinin Köçköy kəndində hələ XIX
yüzildən laçınlıların məskunlaşdığını öyrəndim. Adil Laçın adlı bir nəfərlə
yazışıb, telefon nömrəsini öyrəndim. Zəngləşib vədələşdik ki, mən
Türkiyəyə gəlim. 15 may 2006-cı ildə Türkiyəyə uçdum. Adil bəy məni
Esenboğa hava limanında qarşıladı. Səhər saat 6-da Qarsa tərəf yola
çıxdıq. Maşınla bir neçə saat yol qət etdik. Yolboyu həyacanlıydım.
Görəsən, doğurdanmı babamın qəbri odadır, yoxsa başqa variantlar kimi
bu da özünü doğrultmayacaq?! Sultan bəyin Ərzurumda, Konyada dəfn
olunması haqda versiyalar mövcuddur. Nəhayət, Köçköy kəndinə yetişdik.
Molla çağırıldı. Kənd əhalisinin seçmə ağsaqqalları ilə qəbiristanlığa get-
dik. Qəbiristanlıqda sadə bir qəbri göstərib "Sultan bəyin məzarıdır"
söylədilər. Tutuldum. İnanmamağa əsasım yox idi. Amma qəlbimdə şüb-
hələr vardı. Ağsaqqallar babamı olduğu kimi təsvir edib şübhəmi dağıt-
dılar. Qəribədir ki, Köçköy kəndində yaşayan adamların çoxu bizim soyun
insanlarına bənzəyirdilər. Mən hətta öz oxşarımı da orda tapdım. Bakıya
qayıdandan sonra məndə olan nəsil şəcərəmizi yoxladım ki, müəyyən
etdim ki, Adil bəyin ulu babası ilə mənim ulu babam doğmaca qardaşdır-
lar.
Daşnakların və havadarlarının nəzərə almadığı qüvvə: 
Andraniki ağlar günə qoyan Sultan bəy
Tat qırğını
1905-6-cı illərdə Zəngəzurda və digər bölgələrdə törədilən erməni
qırğınlarının təşkilatçısı çar Rusiyası idi. Müsəlmanlara silah gəzdirməyi
qadağan etmiş çarizm erməniləri hər vəchlə silahlandırırdı. Qırğınların
qurbanı təkcə silahsız müsəlmanlar deyildi, erməni daşnakları məkrli plan-
lar quraraq özlərinə sərf etməyən rus məmurlarını da terrorla aradan
götürürdülər, məsələn İrəvan, Bakı, Gəncə qubernatorlarını, bir xeyli mə-
muru da qətlə yetirib çar hakimiyyətini müsəlmanların üstünə qaldırırdı.
Artıq bu zamandan gələcək Erməni dövlətinin sərhədləri cızılmağa baş-
landı. Mir Möhsün Nəvvab “Qafqaz erməni tayfası ilə müsəlmanların
vuruş və ixtişaş tarixləri” əsərində canlı şahidi olduğu bu məsələləri,
“parçala, hökm sür” siyasətini çox gözəl qələmə alıb. 
Daşnak ordusunun əsrin əvvəllərində Zəngəzurda törətdiyi vəhşi-
liklərdən ən dəhşətlisi Tat qırğınıdır. Andranikin quduzlaşmış ordusunun
Tat kəndində törətdiyi vəhşiliklər heç bir müharibə tarixində
görünməmişdir. Bu döyüşdə tatlar baltadan, yabadan, ağacdan, daşdan is-
tifadə edib şücaət göstərsələr də, qüvvələr nisbəti çox olduğundan
düşmənin qarşısını ala bilməmişlər. Tatlar çox böyük itkilərlə məğlub ol-
muşlar. Daşnaklar camaatın bir hissəsini böyük kahalara doldurub ağzında
kərmədən ocaq qalayıblar. Onları tüstüdə boğub, odda yandırıblar. Bir
dəstə əsiri Zabıx kəndinə gətirdikləri zaman yolda erməni dığalar bir
gürzəni ağacla götürüb qolları bağlı kişinin üstünə atırlar. İlan dərhal
kişinin boynuna dolanıb üz-gözünü gəmirir. Sonra qulağını ağzına alır.
Kişi bir qədər getdikdən sonra huşunu itirib yerə yıxılır. Daşnaklar kişin-
inöldüyünü güman edib başına, kürəyinə bir neçə daş salıb gedirlər. Əsir
götürdükləri qadın və qızların əvvəl saçlarını kəsdirib çatı toxutdururlar.
Onlara ağlasığmaz işgəncələr verib, çılpaq-çılpaq ağaclardan asırlar. Qul-
dur daşnak ordusunda xidmət edən bir erməni həkiminin göstərişi ilə
sağlam görünən kişi və qadınların başlarını kəsib qanlarını ayrıca qablara
yığırlarmış. Yetmiş uşağın qarnına süngü soxub yol boyu işarə daşları
kimi düzürlər. Patrona qənaət etmək məqsədi ilə adamların başlarını
daşların üstünə qoyub gürzlərlə əzərək Zabıx çayına tökürlərmiş. Qədim
yazılı ağır bir daşı Ermənistana aparmaq üçün 20 nəfər Tat kişisini arabaya
qoşurlar. Xumar adlı kənd Tat gözəlini Andranikin çadırına apararkən Sərt
döngə deyilən yerdə qız qəflətən Özünü uçurumdan atıb intihar edir. Xu-
marın qardaşı İbrahimi qolu bağlı itlərin qabağına ataraq quduzlara
parçalatdırır, sonra ağaca bağlayaraq sinəsinə bıçaq atırlar.
Daşnaklar törətdikləri vəhşilikləri Zəngəzur camaatı arasında
yayıb vahiməyaratmaq üçün bir neçə qadın və kişinin budlarına, kürək-
lərinə möhürə bənzər dəmiri qızdırıb basaraq Abdallar kəndinə tərəf bu-
raxırlar. Xəbər Ağanus, Fətəlipəyə, Söyüdlü, Mığırdərə, Malxələf
kəndlərinə çatanda camaat sel kimi axışıb köməyə gəlir. Lakin iş-işdən
keçmişdi. Kəndlər tamam yandırılıb əhalisi qırılmışdı.
İntiqam gecikmədi
Tat qırğınından sonra Andranik Abdallardan Şuşaya keçmək üçün
Sultan bəydən yol istəyir. Elçiləri vasitəsi ilə Sultanbəyə çatdırır ki, hərgah
Qarabağ yürüşümün təhlükəsizliyini təmin edə bilsən sənə istədiyin qədər
qızıl verərəm. Sultan bəy Şuşa quberniyasında işləyən çox ağıllı, müdrik
zəkalı qardaşı general Xosrov bəylə təcili məsləhətləşdikdən sonra An-
dranikə bildirir ki, onun Qarabağ yürüşünün təhlükəsizliyini təmin etmək
üçün bir qədər silah lazımdır. Andranik Sultan bəyə 20 qatır yükü silah
verir. Sultanbəy Andranikdən aldığı sursatla özünün süvari dəstələrini
silahlandırıb Qaladərəsindən Şuşaya gedən yolda, Yeddiqatın ayağında
nal şəkilli pusqu yaradır. Andranikə xəbər göndərir ki, yolda şübhə doğur-
mamaq üçün topları da sökdürsün və mənim işarəmi gözləsin. Andranik
belə də edir. Topları sökdürüb, yükləri hazırlatdırır. Əhvalatın üçüncü
gününün axşamı Sultanbəy Andranikə xəbər göndərir ki, gecə gəlin keçin.
Andranik xəbəri alandan bir az sonra silah yüklənmiş 170 qatır karvanını
Şuşaya yola salır, özü isə sübh çağı ordu ilə getmək qərarına gəlir.
Eyni zamanda həmin gecə Sultanbəy bir neçə atlıya neft dolu tu-
luqlar verdirib tapşırır ki, Dığa, Xinzirəyə, Gorusa, Sisiana gedib An-
dranikin gəldiyi yollardakı bir neçə erməni kəndlərinə od vursunlar. Gecə
Andranikin silah aparan karvanı yeddiqata çatanda Sultanbəyin pusquda
dayanmış süvariləri meşədən çıxıb silah yüklü qatır karvanının yönünü
Kürdhacı kəndinə tərəf döndərirlər. Beləliklə, zəhmli silahlar Andranikin
ordusunun əlindən çıxır. Həmin gecə arxa kəndlərdən tez-tez çaparlar
gəlib Andranikə bildirirlər ki, türklər arxadan hücuma keçib kəndləri
yandıra-yandıra gəlirlər. Qayıdıb onların qabağını kəsmək lazımdır.
Gecədən xeyli keçmiş Andranikə xəbər verirlər ki, Qarabağa göndərdiyin
silah yüklü qatır karvanı keçib Sultanbəyin dəstələrinin əlinə. Bu xəbəri
eşidən Andranik buraxılmış səhvin nə ilə nəticələnəcəyini dərk edərək
qorxu və həyəcanını ordusundan gizlədə bilməyib çox bərkdən
hönkürərək zarıyır. Sonra orduya geri qayıtmaq əmri verir. Andranikin or-
dusu geri dönüb Zabıx kəndinin yaxınlığındakı dərin dərədən Dığ kəndinə
keçmək istəyərkən Sultanbəyin dəstələri daşnakları mühasirəyə alıb dərəni
qabaqdan və arxadan kəsirlər. Tarixdə daşnaklara ibrət dərsi olsun deyə
Sultanbəy quldur ordusunun minlərlə əsgərini, 61 yüksək çinli zabitini
quzğunlara yem edir. Qocalar danışırlar ki, bir müddət Zabıx çayından
qan axırmış.
Andranikin quduz ordusunun Zabıx dərəsində məhv edilməsi
xəbəri Zəngəzur kəndlərində böyük ruh yüksəkliyinə səbəb olub.
Erməni daşnak ordusunun yenidən təşkil edilən, Dəlidağ, Minkənd
istiqamətindən Qarabağ ermənilərinə köməyə keçmək istəyən hərbi
dəstələri ilə döyüş bu dəfə Qaragöl ətrafında 1917-ci il mayın 10-da səhər
saat dörddə başlandı. Kürd partizanlar səhih məlumatlar gətirmişdi,
döyüşə atılacaq dəstə başçılarının hər birinin yeri, vəzifəsi müəyyən
edilmişdi. 
Döyüşə Zəngəzur qazısı Bəhlul Behcətin rəhbərliyi ilə qazilər
dəstəsi, Pristav Şahsuvar bəy Kələntərovun  dəstəsi də cəsur, igid atlılarla
gəlmişdi. Sultanbəy  Qazının Azərbaycan dilinə tərcümə edib ona
bağışladığı nəfis toxunmuş dəsmala bükülü “Quran”ı 3 dəfə öpüb  üzü qi-
bləyə dönüb başını, əllərini göyə qaldırdı, hamının eşidəcəyi səslə dedi:
“Ey “Quran”, haqq işimizə görə bizə özün kömək elə”. Sonra ehtiramla
“Quranı” ürəyinin başına qoydu. Qazıya tərəf dönüb, ehtiramla: “inşallah
qələbə bizim olacaq!” dedi. Yuxuda heç nədən xəbərsiz, tökdükləri qan-
lardan doyub yatmış, Qarabağa sabahkı hücumun xoş xəyalları ilə yatan
daşnak ordusunun hədəfi dünəndən nişan alınmışdı, əmr gözləyən topçu-
lar komandiri Çal Aslana tərəf dönüb “atəş!” komandası verdi. İlk topun
mərmiləri silah-sursat anbarını göyə sovurdu, yer-göy titrədi. Səhərin ala
toranında başlarını itirən yağılar hara qaçmağı da ayırd edə bilmədilər.
Hər tərəfdən top, güllə yağışı altında qışqırıq, ah-vay nidaları eşidilirdi.
Müqavimət göstərmək barədə düşünməyə, nə də qaçmağa imkan yox idi. 
Qaragöl döyüşündə Sultanbəy 9 uzaqvuran, 5 yaxınvuran toplardan, 40
pulemyotdan, 3 min müxtəlif növ tüfəngdən, 120 qılıncdan, 50-dən çox
gürzdən, 9 minə qədər silahlıdan istifadə edirdi. Bunların əksəri An-
dranikdən qənimət alınmışdı. Döyüş günortaya qədər davam elədi. Əsir
alınanların sayı 600-dən çox idi. Hər tərəf qırılan və yaralananlarla dolu
idi. Qaranlıq düşənə yaxın Sultanbəy atlara qoşulu topları sürətlə yeni
mövqelərə çıxarmağı əmr etdi, topların üzünü daşnak yuvası, Andranikin
özünü general-qubernator elan edib mərkəz seçdiyi Gorusa çevirdi.
Ağaməmmədin Minkənd alayı mühasirəyə alınmış Xınzirək kəndinə tərəf
qaçanları güllə yağışına tutdular. 
Bununla Zəngəzur yaylaqlarındakı təhlükələr aradan qaldırıldı.
Sultan bəy Araz çayı ətrafındakı tərəkəmə ellərinə adam göndərdi ki, yay-
laqlara arxayın köçə
bilərsiniz.
Sahil əməliyyatı
Sultan bəyin qəfil zərbələrinə tab gətirməyib İrana qaçmaq istəyən
silahlı daşnak dəstələri Araz çayı sahilindəki qamışlıqlara doluşaraq
gecələr fürsət tapan kimi çaya tökülüb o taya adlayırdılar. Buna yol ver-
mək olmazdı, düşmən sonadək qovulub məhv edilməli idi. “Sahil
əməliyyatı” hazırlandı. Bu savaşda Həkəri və Bərgüşad çaylarının
vadilərindəki kəndlərin camaatı və Zilanlı kürdləri xüsusi fəallıq
göstərirdilər. Zilanlı kürdləri Arazın sahilində sol cinahda Diri dağı,
Xudafərin körpüsünü, sağ cinahda isə Mincivanadək sahil boyunu nəzarət
altında saxlayıb Araza tökülən daşnak dəstələrini gülləbaran edib axır-
larına çıxırdılar. Kürdlər donuzları neftləyib, od vurub qamışlıqlarda
yanğınlar törədərək düşmənləri məhv edirdilər. Yanğından qaçan er-
məniləri Zəngilan, Məmmədbəyli kəndlərinin ətrafındakı dərələrdə
kütləvi şəkildə qırırdılar. Daşnakların xaricə aparmaq istədikləri var-
dövləti əllərindən alıb Azərbaycan kəndlərinə paylayırdılar. Sahil əməliyy-
atı zamanı ermənilərdən alınmış silahlarla Çaytumas, Ağalı, Alaqurşaq,
Xanlıq kəndlərində güclü silahlı dəstələr yaradırdılar.
Daşnaklar bolşevik cildində
Əcnəbi ölkələrə qaça bilməyən bəzi daşnaklar cildlərini dəyişib
Gorusda inqilabçıların sıralarına soxuldular. Beləliklə, Zəngəzurda çox
təhlükəli vəziyyət yarandı. Daha doğrusu, Mikoyanın, Saumyanın
Zəngəzur siyasətinin həyata keçirilməsinə başlandı. Məqsəd  Zəngəzurda
Azərbaycanlıları “əritməkdən” ibarət idi. Bu vaxt minlərlə adamları
yenidən Gorusun türmələrinə doldurdular. Onlara ağır işgəncə verdikdən
sonra “inqilab”, “yeni cəmiyyət” düşmənləri, varlılar, mülkədarlar, qolço-
maqlar və s. adlar qoyaraq özlərinə qəbir qazdırtdırıb gecələr saxta hökm-
lər oxuyaraq güllələyib cinayətin izini itirirdilər. Yerə qənaət etmək üçün
bəzən onlarla adamı güllələyib bir xəndəyə tökürdülər. Andranik
zülmündən xilas olub Qarabağa gedən çox sayda zəngəzurlu bolşeviklərə
inanıb doğma yurdlarına qayıdanda burda onları gözləyən aqibətdən
xəbərsiz idilər. Gorus küçələrinin altında minlərlə günahsız öldürülmüş
azərbaycanlının sümükləri çürümüşdür. Mikoyanın tapşırığı ilə
Zəngəzurda azərbaycanlılarla kürdlər elə seyrəldildi ki, Zəngəzurda mal-
qara saxlamağa kişi qalmamışdı.
Erməni agentlər gecələr rus əsgərlərlə gəlib Azərbaycan
kəndlərindən mal-qaranı, bəzən evlərdən istədikləri şeyləri yığıb
aparırdılar. Bir də görürdün ki, gecənin yarısı bir neçə erməni yanlarında
rus əsgəri, təlim görmüş itlərlə varlı ailələrin sahiblərini götürüb apardılar.
O gedən bir daha qayıtmazdı. 
Sultan bəyin qızı Bəyim xanımın 
xatirələrindən
Uzun illər sürgünlərdə olmuş Bəyim xanım ailələrinin faciəli
taleyindən belə nəql edir:
- Qırmızı ruslar Zəngəzura gəldikdən sonra atama ardı-arası
kəsilmədən sui-qəsd edirdilər. Qəsdlərin birində atama güllə də atdırdılar,
çənəsindən yaralanmışdı. Atamın yağı düşməndən namusla  qoruduğu
doğma vətənində özünü qorunmağına heç bir ümid yeri qalmamışdı.
Bütün mülklərimiz əlimizdən alınmışdı. Atam gələcəkdə vətəni yenə
düşmənlərdən xilas etmək, əlverişli zamanı gözləmək  üçün İran, ya
Türkiyəyə mühacirətə getmək qərarına gəldi. Anam Qarabağ xanlarının
nəslindən, şair Natəvanın nəslinin ziyalı qızlarından biri idi. Bugünkü Xan
kəndi mənim ana babalarımın torpaqlarıdır. Biz bir qədər Qarabağdakı
qohumlarımızın himayəsində yaşadıqdan sonra Bakıya köçməli olduq.
Anam ziyalı, qoçaq və bir qədər də diplomat qadın olduğundan xeyli vaxt
məsul vəzifələrdə işlədi. Bakı Şəhər sovetinin deputatı oldu.
Otuzuncu illərin həyəcanlı gecələrinin birində qapımız döyüldü.
Anam qapını açdı. Hərbi formada bir neçə adam icazəsiz evə girib
başladılar evi axtarmağa. Evi alt-üst etdilər. Biz hələ də məəttəl qalmışdıq
ki, bunlar nə axtarırlar. Demiyəsən, NKB-də işləyən daşnak agentlər çox-
dan bizim evi nəzarət altında saxlayıb güdürlərmiş. Bir azdan atamın şəkli,
“Quran”ı, müxtəlif, lazımlı sənədləri, qiymətli əşyaları saxlanan boxçanı
yükün arasından götürüb açdılar. Gələnlərdən biri erməni idi. O atamın
şəklini görən kimi həyəcanla: “vot, vot Sultanbek” deyib şəkli onunla
gələnlərə göstərdi. Bir neçə dəqiqədən sonra anama bildirdilər ki, evdən
heç nə götürmədən həbs olunursunuz. Əynimizin paltarlarını da götür-
məyə də imkan vermədilər. Gecə hamımızı gətirdilər Bayıl türməsinə. Biz
türmədə eşitdik ki, Məmməd Əmin Rəsulzadənin ailəsi də burdadır. Sonra
bizə dedilər ki, 700 azərbaycanlı qadını bu gecə sürgün edəcəklər. Səhərə
yaxın bizi yük vaqonlarına doldurub Bakıdan çıxartdılar. Hara
apardıqlarını bilmirdik. Yağışın, küləyin, günün altında bir aya yaxın yol-
larda qaldıq. Aclığa, susuzluğa tab gətirməyib ölənləri qatar gedə-gedə
hara gəldi atırdılar. Demək olar ki, hamı üzülmüşdür. Körpə uşaqların
vəziyyəti daha ağır idi. Üstümüzdə dayanan silahlılar Azərbaycan
uşaqlarına düşmən uşağı kimi baxırdılar. Hər gün gözümüzün qabağında
onlarla uşaq ölürdü. Bu vaxt ən dəhşətlisi ölən azərbaycanlıların məzarları
üstündə ad-soyad yazmağa icazə verməmələri idi. Gələcəyə iz qalmasın
deyə, qəbiristan yaratmağa qoymurdular. Azərbaycanlıları mənəvi cəhət-
dən ən çox sarsıdan burada da məhbusların taleyinin ermənilərin ixtiyarına
verilməsi idi. Azərbaycanlılar yaşayan həbs düşərgələrində ermənilər
ağlasığmaz dəhşətlər törədirdilər. Canilər qadınların üstlərindəki qızıl
zinətləri (təsadüfi hallarda bəzi qadınların üstündə qızıl olurdu,) açırdılar,
hətta ağızlarındakı qızıl dişlərini də kəlbətinlə sındırıb çıxarırlar,
düşərgələr dolu idi azərbaycanlılarla. Çox vaxtı adamlar bir-birilərindən
soruşurdular ki, görən Azərbaycanda heç azərbaycanlı qalıbmı?
Sürgündəki adamları çox işlədirdilər. Qazaxıstanın bir çox vilayətləri
sürgün olunmuş azərbaycanlıların qabarlı əlləri, alın tərləri hesabına abad-
laşdırılmışdı. Anam qoçaqlıqda ad qazanmışdı. İşdən sonra sürgündəki
azərbaycanlı uşaqlarına savad öyrətmək məqsədi ilə dərnək təşkil etmişdir.
Uşaqlar anamı müəllim deyə çağırırdılar. 1948-ci ildə anam icazə ilə
Bakıya gəlib, Bağırovun qəbuluna yazılıb onunla görüşür. Ailəmizin
Bakıya qayıtması haqqında icazə istəyir. Bağırov anama deyir ki, Sultan-
bəy nəslinin bir daha Azərbaycan torpağına ayaq qoymağına icazə ver-
ilməyəcək. Anam cəsarətlə qəbuldakıların yanında Bağırova deyir:
“Sultanbəyxalqının qəhrəman oğludur. O, Zəngəzurda xalqımızı daş-
naklardan xilas etmişdir.Tarix bunu heç vaxt unutmayacaq. Amma sən,
bu gün Azərbaycan xalqını sürgünlərdə məhv edən cəllad kimi vaxt
gələcək xalq qarşısında cavab verməli olacaqsan”. 
Anam kor-peşman yenə Qazaxıstana qayıtdı. 1956-ci ilə qədər biz
sürgündə qaldıq. Biz Azərbaycana qayıdanda Bağırovun məhkəməsi
gedirdi. Anamı da məhkəməyə dəvət etmişdilər. Anam bir banka qara
mürəkkəb düzəltmişdi ki, məhkəmədə onun üzünə çırpsın. Lakin nə fikir-
ləşdisə məhkəməyə getmədi.  (Səbahəddin Eloğlunun “Zəngəzur hadis-
ələri” kitabından)
Ruhu Qarabağda, cismi Trabzonda
Azərbaycanın ilk Hərbi naziri Xosrov bəy Sultanov 
Xosrov bəy Sultanov 1879-cu il
may ayının 10-da Zəngəzur qəzasının
Hacısamlı nahiyəsinin Kürdhacı
(Qasımuşağı obasında) kəndində (in-
diki Laçın rayonu) dünyaya göz
açmışdır. Gəncə gimnaziyasını
bitirdikdən sonra Odessada ali tibb
təhsili almışdır (1903-cü il),  Nəri-
man Nərimanovla tələbə yoldaşı olub. Oxuduğu Odessa Universitetinin
rektorunun qızı ilə evlənir,  Xosrov bəyin ondan Murad adlı bir oğlu olsa
da, uşaq yaşlarında dünyasını dəyişir və bir daha ailə qurmur.
Tiflis və Bakıda fəal siyasi, ictimai iş aparır. 1915-ci ilin martında
Bakı Müsəlman Xeyriyyə Cəmiyyəti Xosrov bəyin başçılığı ilə (Xosrov
bəy Bakı Müsəlman Xeyriyyə Cəmiyyətinin Qafqaz cəbhəsində qaçqın-
ların yerləşdirilməsi üzrə baş müvəkkili olub) Anadoluda rus-erməni
qırğınlarından salamat qalmış əhaliyə yardım üçün bir komissiya
göndərib. O, aprelin 15-də Ərdahandan “Kaspi” qəzetinə yazırdı:      
“Müsəlmanlar yaşayan bütün məntəqələrdə bir nəfər də olsun
canlı insan tapmaq mümkün deyil. Yalnız 2 məntəqəyə 50-60 qadın-uşaq,
6 da əldən düşmüş qoca vardır.” O gecə-gündüz xəstələri müalicə edir,
dərman tapmayanda uşaqlıqdan Laçında böyüklərdən öyrəndiyi tibbi
müalicələrlə, bitkilərdən hazırladığı məlhəmlərlə insanlara şəfa verirdi.
Evində zəngin kitabxana yaradıb gənclərə, uşaqlara təmənnasız dərs
deyirdi. 
1918-ci ilin 28 mayında Tiflisdə Azərbaycan Milli Şurası adından
Azərbaycan Xalq Cümhuriyyətinin elan edilməsinə-İstiqlal  Bəyannaməs-
inə imza atan 26 nəfərdən biri də Xosrov bəy Sultanov olmuşdur. Xalq
Cümhuriyyətinin həmin gün təşkil edilmiş birinci hökumət kabinetində
Xosrov bəy hərbi nazir postunu tutmuşdur. O, Zaqafqaziya Seyminin və
Azərbaycan parlamentinin üzvü, əvvəl “Müsavat”ın (1917-ci il) üzvü
olub, sonra da “İttihad” partiyasının  qurucularından olmuşdur.
AXC Hökuməti 1918-ci ilin yayında Şuşa, Zəngəzur, Cavanşir,
Cəbrayıl qəzalarını Gəncə quberniyasının tərkibindən çıxarıb Qarabağ
general-qubernatorluğu yaratmışdı. Xosrov bəy Sultanov 1919-cu ilin 15
yanvarında Gəncə general-qubernatorluğundan dəyişdirilib Qarabağın
general-qubernatoru təyin olunmuşdur. Müavini isə məşhur bolşevik Çin-
giz İldırım idi.  Həmin ilin 21 martında erməni-daşnak hərbi dəstələri
Qarabağa yeganə keçid olan Əsgəran keçidini zəbt etmişlər. Amma daşnak
generalı Njdenin hərbi dəstələri Xosrov bəyin başçılıq etdiyi Azərbaycan
əsgərləri tərəfindən mayın 30-da darmadağın edilmiş, Xankəndi və Şuşa
geri alınmışdır. 
Bolşeviklərin Azərbaycanı işğalından sonra da Xosrov bəy Nəri-
manov, Çingiz İldırım kimi nüfuzlu söz sahiblərinin sayəsində Şuşada İn-
qilab Komitəsinin rəhbərliyində saxlanmışdı, ancaq bütün hakimiyyət
strukturlarına, xüsusən də “Çeka”ya, XI Qızıl Ordunun siyasi rəhbərliyinə,
NKVD-yə soxulmuş daşnak tör-töküntüləri Xosrov bəy  və Sultan Bəy
qardaşlarının onlara tutduğu divanı unutmamışdılar. Bakıdan onun həb-
sinə razılıq ala bilməyəndə Moskvaya yazmağa başladılar, arxivlərdə
saxlanan danoslarda Xosrov bəyin 74 erməni qız-gəlinini zorladığı da yer
almışdı. Nəhayət, arvadı erməni olan Serqo Orconikidze və Mikoyanın
razılığı ilə Xosrov bəy iş otağından rus ordusunun xüsusi idarəsinin
zabitləri tərəfindən həbs edilib Bayıl türməsinə gətirilir. Bu xəbəri eşidib
toy-bayram edən ermənilər yenidən ayağa qalxıb Azərbaycan hökumətinə
qarşı Ermənistana birləşmək tələbi ilə Şuşada, Vərənddə üsyan qaldırırlar.
Qəza İnqilab Komitəsinin rəhbəri Şamil Mahmudbəyov N.Nərimanova,
H.Sultanova, Ə.Qarayevə məktub yazaraq Xosrov bəyin həm azərbay-
canlılar, həm kürdlər, həm də dinc erməni əhalisi arasında böyük nüfuza
malik olmasını, sülhpərvər insan olmasını, dinc azərbaycanlı ailələrinin
erməni silahlılarından qorunmasında misilsiz xidmətlərini əsas tutaraq te-
zliklə Xosrov bəyin azad edilməsi xahişi ilə müraciət edir, onu şəxsən za-
minə götürməyə, onun loyallığı, bütün hərəkətləri üçün şəxsən
məsuliyyəti öz üzərinə götürməyə hazır olduğunu da bildirir. Ancaq
göstərilən cəhdlər nəticəsiz qalır, generalın həbsi Qafqazda əsas söz sahibi
olanlar tərəfindən verilmişdi, ona görə də Orconikidzeyə göndərilən
müraciətlərin müqabilində Xosrov bəyin tezliklə aradan götürülməsi
barədə göstəriş gəlir.
Lakin təzə bolşevik hökumətində Hərbi Dəniz Donanmasının ko-
mandanı olan çox cəsur, qorxubilməz insan olan Çingiz İldırım çox
sevdiyi əmisi oğlunun haqsız həbsinə, onu gözləyən labüd ölümə laqeyd
qala bilməzdi, məhz onun qurduğu əməliyyatla Xosrov bəy həbsxanadan
qaçırılır. Bəzi araşdırmaçılar burda Nərimanovla Xosrov bəyin tələbəlik
illərindən yaxın dostluq münasibətlərinin də rol oynadığını yazırlar. 
1923-cü ildən general Xosrov bəy Sultanovun həyatında mühacirət dövrü
başlanmışdır. 1924-cü ildə İstanbulda yaradılmış Qafqaz Konfederasiya
Komitəsinin 3 azərbaycanlı təsisçi rəhbərindən biri olmuşdur, o biriləri
Ə.Əmiraslanov, Ə.Şeyxzamanov idi. Əlimərdanbəy Topçubaşov və digər-
lərinə qarşı Türkiyədə çıxan tənqidi yazı, çıxışlara “Yeni Kafkazya” dər-
gisində və digər qəzetlərdə tutarlı cavablar verib, Azərbaycan istiqlalı ilə
bağlı yazıları çıxıb. O, Türkiyə, İranda (1926), daha sonra Fransa və Al-
maniyada yaşamış, Almaniyada Tibb Universitetində professor vəz-
ifəsində çalışmışdır. Azərbaycanlı əsirlərin müalicəsi, xilası, onlardan
ibarət xüsusi dəstələrin yaranmasında xüsusi səylər göstərib. Yüzlərlə in-
sanın nicat tapmasına yardımçı olub.
Türkiyəyə qayıdıb çox güman ki, başqa adlarla həmişə onu gö-
zləyən erməni terrorçularından gizlənərək yaşamışdır. 
Xosrov bəy Sultanov 1947-ci ildə Trabzonda vəfat etmişdir.
Xosrov bəy Sultanovun nəticəsiz qalan israrlı təkidləri: 
“...geciksək, Zəngəzur və digər qəzaları itirəcəyik”
Amerika, Fransa, İngiltərə, Yunanıstan, Rusiyanın çox böyük səx-
avətlə silahlandırdığı ciddi hərbi intizama malik qoşunları ilə Zəngəzurda
115-dən çox türk-kürd kəndini yağmalayaraq dağıtmış, 5 mindən çox
silahsız insanı qətlə yetirib Gorusu mərkəz seçib özünü “Zəngəzur quber-
natoru” elan etmiş Andranik Uzunyanın canlı qüvvəsini barmaqla sayıla-
caq qədər mühafizəçiləri istisna olmaqla Laçınlı Sultan bəy Paşabəy oğlu
Sultanov başının dəstəsi ilə Zabux dərəsində aldadıb mühasirəyə salaraq
tamamən məhv etmişdi. Andronik bu biabırçı məğlubiyyətdən sonra xə-
fiyyəsi olduğu, planlarını yerinə yetirməyə zamin durduğu İngiltərə və
Fransa hökumətlərinin yardımı ilə miskin görkəmdə Avropadakı himayə-
darlarının yanına qaçmışdı (25 mart 1919). 
Sultan bəy Azərbaycan tarixinə öz adını həm də Azərbaycan Xalq
Cümhuriyyətinin xilaskarı kimi ədədi yazdırmışdı. Erməni daşnakları Əs-
gəran qalası, Şuşa da daxil, bütün Qarabağa nəzarəti ələ keçirib “Qarabağ
Respublikası” yaratmışdı. “Bakı Soveti” isə Şaumyanın əlində idi. Koal-
isiya qüvvələrinin-ingilis, fransız, italyan hərbçi və  diplomatlarının təli-
matı ilə hazırlanıb qarşıya qoyulan məqsəd Rusiyanı Qafqazdan çıxarıb
yenicə müstəqilliklərini elan etmiş 3 respublikanı nüfuz dairəsinə daxil
etmək, Bakı neftinə sahiblənmək, Naxçıvanla Şuşa arasında yaşayan
müsəlman əhalini qırıb bu əraziləri boşaldıb yeni yaradılacaq xristian Er-
mənistan respublikasına qatılmasına maneəsiz zəmin hazırlamaq,
Zəngəzur və Qarabağdakı erməni qoşunlarının birləşib Gəncəyə hücum
etməsi, Azərbaycan Milli Şurasını-Azərbaycan Xalq Cümhuriyyətini
beşikdəcə boğmaq, Bakıya tərəf hərəkətə başlayıb üzübəri gələn Bakı
sovetinin hərbi hissələri ilə birləşib “Böyük Ermənistan” ideyasını tez bir
zamanda reallaşdırmaq, Nuru paşa komandanlığında Qafqaz İslam Or-
dusunun hərbi yardımı gəlib çatanadək Qafqazda- Türkiyə və İranla
Rusiya arasında elan edilmiş müsəlman-türk cümhuriyyətinin yaran-
masına imkan verməmək, koalisiya qüvvələrinin Atatürk komandan-
lığında Anadoluda uğradıqları sonuncu səlib yürüşündəki acı
məğlubiyyətin əvəzini Qafqaz müsəlman türklərindən çıxmaq  idi. Bəşər
tarixində misli az-az olan peşəkarlıq, ermənilərin yuxuda da ağlına
gəlməyən müdrik dəqiqliklə hazırlanmış  həmin cəsarətli  hərbi əməliyy-
atda Sultan bəy Azərbaycan Xalq Cümhuriyyəti (AXC) Hökumətindən
heç bir kömək almadan, ala bilmədən erməni və erməni dostlarının bu
planlarını puça çıxarmışdı. Həmin günlərdə paralel olaraq Sultan bəyin
qardaşı, AXC-nin ilk hərbi naziri, Gəncə, sonra da Qarabağ qu-
berniyasının general-qubernatoru Xosrov bəy Sultanovun rəhbərliyi al-
tında Qarabağdakı milis və yenicə təşkil edilən hərbi dəstələrin iştirakı ilə
erməni hərbi hissələrinə qarşı uğurlu əməliyyatlara başlanmış, Əsgəran
və Şuşa azad edilmiş, Erməni Milli Şurası Şuşadan qovulmuşdu. 
Lakin acı təəssüflər olsun ki, ermənilərin aldığı bu sarsıdıcı zər-
bələrdən sonra AXC hökuməti yaranmış vəziyyətdən istifadə edərək
Zəngəzur və Qarabağda erməni mövcudluğuna son qoymaq fürsətini
əldən verdi, Qarabağda baş verən hadisələrin mərkəzi siması olaraq Xos-
rov bəy Sultanovun 1918-ci ilin mayından başlayaraq aprel 1920-ci ilədək
Nazirlər Şurasına, Hərbi Nazirliyə, Milli Şuraya, Baş nazirlər Fətəlixan
Xoyski və Nəsibbəy Yusifliyə  ünvanladığı  xeyli məktub, teleqram, ra-
portları, xüsusən Qafqazda əsas söz sahibi olan ingilis generalı Şatelvortla
Qarabağ məsələsinə dair apardığı müzakirələrdən dərhal sonra 25 iyun
1919-cu il tarixdə Milli Şuraya göndərdiyi “Qarabağda ingilis siyasəti ilə
əlaqədar olaraq yaranmış vəziyyət və onun düzəldilməsi üçün zəruri təd-
birlər” adlı məlumat-məruzəsi,  eləcə də Andranikin 1918-ci il sentyabrın
4-də Zəngəzura ayaq basdığı gündən tökdüyü qanlar, məqsədi, hərəkət
planları barədə qəza rəisi Məlik Namazəliyevin Gəncə, ardınca da Bakıya
göndərdiyi onlarla məktub, teleqram da Milli Şuranı, AXC Hökumətini
lazımi zamanda qətiyyət, siyasi iradə, cəsarətli hərəkətə keçməyə sövq
edə, inandıra bilmədi. Hələ üstəlik 1918-ci ilin qanlı mart qırğınlarından
sonra da, hətta Nuru paşa komandanlığında Bakının işğaldan azad
edilməsindən sonra  belə ermənilərin həyasızlıqla AXC-nin Bakıdakı
bütün hökumət strukturlarında möhkəmlənmək, parlamentdə daha çox yer
tutmaq səylərinə nəinki gərəkən cavab verilmədi, hətta süst biganəliklə,
sanki heç nə olmamış kimi ermənilərin Bakıda yenidən qol-qanad aç-
malarına imkan yaradıldı. Daşnak erməni ordusunun əsas pul kisəsindən
biri Bakıda yaşayan, mart qırğınlarının, Nuru Paşa qoşunlarına qarşı
müqavimətin təşkilatçılarından olan general Baqratuni idi. 
Xosrov bəy həmin günlərdə israrla xarici emissarlarının köl-
gəsində Qarabağda lövbər salmış Erməni Milli Şurasına və onların hi-
mayəsindəki silahlı dəstələrə 6 gün ərzində tabeliyindəki hərbi hissələri
ilə birlikdə Qarabağ və Zəngəzurun hüdudlarından çıxması barədə ulti-
matum verilməsini, yuxarı Qarabağ ərazisindəki əslində mövcud olan ik-
ihakimiyyətliyə son qoyulmasını,  imtina edib çıxmadıqları təqdirdə,
AXC–nin hərbi hissələrinin təxirə salınmadan Zəngəzura yeridilməsinə
icazə və kömək istəyirdi, İranla sərhəd bölgələrində boş-boşuna dayanmış
600 nəfərlik top-tüfəngli hərbçilərin bu məqsədlə onun sərəncamına
göndərilməsini rica edirdi, xəzinədən ayrılmış pulun, hərbi geyimlərin
hələ də gəlib çatmadığını yazırdı, erməni silahlı qüvvələrinin Laçında ağır
itkilərə məruz qalmasından sonra bir daha müvazinətini düzəldə
bilmələrinə imkan verməmək üçün bunun vacibliyini əsaslandırırdı və
İrəvandan Azərbaycan torpaqlarının qəsbinə planlanan, uzağa hesablanan
hərbi yürüşlərinin qarşısının  alınmalı olduğun yazırdı, təhlükə barədə
dönə-dönə xəbərdarlıq edirdi: “...geciksək, Zəngəzur və digər qəzaları
itirəcəyik, Azərbaycanda hərc-mərclik yaranacaq”-deyirdi. O, ingilislərin
təşəbbüsü və vasitəçiliyi ilə Azərbaycan və Ermənistan arasında imza-
lanan müqavilələrin ermənilərin xeyrinə olduğunu, bununla vaxt
qazandıqlarını, imkan düşdükcə öz bəd əməllərini davam etdirəcəklərini,
AXC hərbi dəstələrinin Şuşa və Laçından (Abdallar) çıxarılmasının
yolverilməz olduğunu, ingilis siyasətinin Zəngəzur və Qarabağı Azərbay-
candan qoparmağa yönəldiyini, iki qonşu xalq arasında münasibətləri həd-
siz kəskinləşdirdiyinə dair sənədlər, sübutlar, müraciətlər göndərirdi,
əvəzində isə AXC  Bakıdan İrəvana, Tiflisə, Amerika, İngiltərə, Fransa,
İtaliyanın hərbi və diplomatik missiya başçılarına xahişlər, dişsiz xəbər-
darlıqlar, ard-arda nəticəsiz qalan notalar göndərirdi. 
Xosrov bəyin tələblərinin nə qədər düzgün olduğunu zaman göstərdi,
onun tələbləri, mövqeyi qəti idi, vətənini, millətini, dövlətini sevən bir
hərbçinin siyasi iradəsinin həyat, mücadilə amalı idi, yeganə doğru yol
idi:
1.Qarabağ və Zəngəzur məsələsinin həllində ingilis köməyindən
qətiyyətlə imtina edilməlidir, 
2. İngilislər Qarabağ və Zəngəzur məsələsinin həllində bizə yalnız
maneçilik yaradırlar,
3. Məcburi tədbirlər görülmədikcə ermənilər Azərbaycan
hakimiyyətinə tabe olmayacaqlar,
4. Bu problem həllini tapmadıqca əhali hökumətin gücsüz
olduğuna inanacaqdır. Bu isə həmin bölgələrdən əlimizi tamam üzmək
deməkdir.
Xosrov bəy məsələnin həllinin yolun da göstərirdi:
1. Təxirə salmadan hərbi hissələri Zəngəzura yeritmək, er-
mənilərin İrəvandan Zəngəzura, Azərbaycanın digər bölgələrinə hərəkə-
tinin qarşısını almaq,
2. Dağlıq Qarabağa Azərbaycanın hakimiyyətini tanımaq barədə
ultimatum vermək və altı gün vaxt qoymaq
3. Bütün ermənilərə Azərbaycan rayonlarından getməyi təklif
etmək, ultimatum dövründə onlarla hər cür danışıqları kəsmək, ultimatum
bitdiyində dərhal hərbi əməliyyatlara başlamaq və bütün məsuliyyəti er-
məni başçılarının üzərinə qoymaq... 
Xosrov bəy “İttihad” partiyasının qurucu rəhbərlərindən idi, Os-
manlıda  bu partiyanın rəhbəri Hərbi nazir Ənvər Paşa idi, Xosrov bəy
Ənvər Paşanın erməni məsələsini necə həll etdiyini də gözəl bilirdi; er-
məni durduqca problem duracaq, erməni məsələsini həll etməyin yeganə
yolu ermənilərdən azad olmaqdır.
Tarixi şans bir dəfə verilir, sən ondan yararlanmadınsa, qarşındakı
yararlanacaq, Zəngəzur ortada qalıb sahibini gözləyən ov kimi idi, birinci
kim götürdüsə onundu... 
Ruhun bizi bağışlamasın, Xosrov bəy, qarşında üzümüz qara,
başımız aşağıdır. Sən nə qədər uzaqgörən insan imişsən! Budur 20 ildir
sənin tələblərinə, çağırışlarına, hay-həşirinə əməl edilmədiyinin ağrısını
bu dəfə daha ağır yük altında çəkirik...
Xosrov bəy 28 may 1918-ci ildə Tiflisdə Hərbi nazir vəzifəsini
qəbul edərkən Milli Şura qarşısında 3 vəzifəni yerinə yetirəcəyini  bu sıra
ilə elan etmiş və bundan ötrü Hökumətin yardımını istəmişdi: “erməni
hərəkatı ilə mübarizə və bu hərəkatın tamamilə məhv edilməsi, qayda-qa-
nunun bərpa olunması, məcburi köçkünlər arasında gəzən epidemiyalarla
mübarizə, onlara yardım”. Ancaq erməni məsələsində tutduğu qətiyyətli
mövqenin nəticəsi olaraq Xosrov bəy tezliklə istefaya getməyə məcbur
qaldı və Rusiyada ali hərbi təhsil almış general yeni hökumətdə Əkinçilik
naziri postuna və Qarabağın general-qubernatorluğuna təyin edildi. Bu
qeyrətli, vətənsevər insan son gücünə qədər ermənilərin Şuşa da daxil,
Qarabağın dağlıq hissəsinə girməsinə, Zəngəzur qırğınlarının burda təkrar
olunmasına imkan vermədi, gücü, qüvvəsi yalnız bura qədər yetdi.
Qarabağın general-qubernatoru Xosrov bəyin 1919-cu il aprelin 2-də
AXC Nazirlər Şurasının sədrinə məktubda yazırdı ki, general-quberna-
torluğun hüdudlarında siyasi məsuliyyəti mən daşıdığım halda hərbi
hissələrin mənə tabe olmaması, lazımi zamanda silahlı qüvvələrin
gücündən istifadə etmək hüququndan, həm də hökumətlə teleqraf, rabitə
əlaqəsi, xüsusən zəruri hallarda Hərbi nazirlə əlaqə  qurmağımın qeyri-
mümkünlüyü bölgəni böhranlı vəziyyətə salıb, faktik olaraq iki-
hakimiyyətlilik hökm sürür, ingilis missiyası öhdəsinə götürdüyü
missiyanı yerinə yetirmir, ermənilərlə, ingilislərlə apardığımız danışıqlar
heç bir nəticə vermir, ermənilərin hərəkətlərindən görünür ki, onlar güclü
hazırlıq aparırlar. Qanuna görə general-qubernatorun hakimiyyəti Baş ko-
mandanın hakimiyyətinə bərabər tutulur, ona görə də hərbi hissələr onun
tabeliyinə keçməlidir. Cavab gəlmir, Xosrov bəy yenidən yazır:
”...Qarabağda erməni məsələsinin dinc yolla həlli üçün hərbi hissələrin
mənə tabe edilməsinin zəruriliyi haqqında dəfələrlə verdiyim bəyanata
baxmayaraq indiyə qədər cavabsız qalmışdır. Mənim tərəfimdən
bildirilmişdir ki, bu cür  tabe edilmə qətiyyən mövcud qanunlarla zid-
diyyət təşkil etmir. Məsələnin bütün vacibliyinə və təxirəsalınmazlığına
baxmayaraq, Azərbaycanın bu vilayətinin taleyi bu məsələnin həlli ilə
bağlıdır. İndiki vaxtda Qarabağ məsələsinin həll edilməsinin mənim cav-
abdehliyimdə olduğunu nəzərə alaraq xahiş edirəm ki, hərbi hissələri
Qarabağın general-qubernatoruna tabe edilməsi haqqında qərar verəsiniz,
ya da mənim istefamı qəbul edib, hərbi hissələri ona tabe etməklə digər
bir şəxsi mənim yerimə təyin edəsiniz. Mən bu haqda bəyanat verərkən
tamamilə vətənpərvərlik hisslərindən çıxış edirəm. Nə üçün? Ona görə ki,
vilayətdə hərc-mərclik olmasın, vilayət özbaşına buraxılmasın,
Hökumətin Qarabağdakı nümayəndəsinə heç bir mövcud siyasi
vəziyyətlə, mövcud qanunlarla bəraət qazandırılmayan  qeyri-müəyyən
və anlaşılmayan münasibət bəsləyən ermənilərin hakimiyyətinə ver-
ilməsin...” Xosrov bəy növbəti məktublarında Hərbi nazirliyə tabe olan
hissələrdəki əsgərlərin ayaqqabı, geyim, patron çatışmazlığından, hətta
itaətsizliyə gətirib çıxaran vəziyyətin kəskinliyindən, neçə aydır şəxsən
ona vəd olunan patronları almadığından yazır, Qarabağ, Zəngəzurdakı
vəziyyətin böhranlı həddə çatdığını, Qarabağ qubernatorluğuna aid
ərazilərin məsələsinin birdəfəlik qəti həlli üçün hərbi sursatla 2 min əs-
gərin onun tabeliyinə keçirilməsini, əks təqdirdə istefaya buraxılmasını
israrla təkid edir. Xosrov bəy israrında tamam haqlı idi. O, yeni yaran-
maqda olan Milli Ordu hissələrinin Zəngəzurda Andranik, Njde, Dro ko-
mandanlığında nizami qoşunlara qarşı kortəbii, cəsarətsiz, pərakəndə
savaşlarının şahidi idi, təlim keçməmiş, silahla davranmağı bilməyən, re-
gionun sərt iqliminə, dağlıq relyefinə bələd olmayan bığ yeri təzəcə
qaralmış əsgərlərin qırılmasını da, bir çoxu rus, ingilis, ermənilərlə əlbir
olan zabitlərin xəyanəti, səriştəsizliyi sayəsində yerli partizanların tut-
duqları strateji yüksəkliklər ağır itkilərlə ermənilərə verilməsini də
görürdü (general-leytenant Sulkeviç, general Yadigarov (Sultan bəyin
təşkil etdiyi kürd partizanlarının əlində olan strateji yüksəkliklərdə
möhkəmlənmək üçün göndərilən Yadigarov əməliyyatı pozduğuna,
Qaragöl və digər ərazilərin yenidən ermənilərin əlinə keçməsinə imkan
verdiyinə  görə hərbi nazir Mehmandarov tərəfindən komandan müavin-
liyindən azad edilib qərargah zabitliyinə endirilmişdi) polkovnik Tuqanov,
polkovnik Levestman, ştabs-kapitan Stolbb, praporşiklər Vidadov, Vaç-
nadze və.b). Xosrov bəyin Qarabağdakı müsəlman əhalinin, eləcə də yay-
laqlara köçən aran maldarların təhlükəsizliyini qorumaq üçün tabeliyində
olan az sayda “xalq milisi”nin gücü ilə nə qədər işlər gördüyü də
sənədlərdə, raportlarda qalır. 
AXC Nazirlər Şurasının sədri  Nəsibbəy Yusifbəyli Xosrov bəyin
bu məktubu ilə bağlı Hökumətin 1919-cu il 19 aprel iclasında şəxsən
məruzə edir, qızğın  müzakirə keçirilir və məsələ həllini tapmır, səbəb
(bəhanə) Xosrov bəy hərbçi deyil. Onun “Azərbaycan” qəzetinin 5 aprel
nömrəsindəki müsahibəsi də vəziyyətin kritikliyini aşkar göstərsə də,
Hökumət və Parlamentdəki müəyyən qüvvələr müxtəlif bəhanələr, arqu-
mentlərlə, əsas da ingilis nümayəndəliyinin təzyiqi qarşısında geri çək-
ilərək Qarabağda vəziyyətin birdəfəlik Azərbaycanın xeyrinə həllinə mane
oldular.
“Наше время» qəzeti 1919-cu il 13 iyun tarixli nömrəsində
yazırdı: “...8 iyunda Qarabağda qanlı hadisələrə dair Van kilsəsi yanında
mitinqdə aşağıdakı qətnamə qəbul edilmiş, Müttəfiq Dövlətlərə, beynəlx-
alq təşkilatlara müraciət qəbul edilmişdir:...3. Qarabağda daimi olaraq
sakitliyi və qayda-qanunu pozan məşhur Türk agenti və Azərbaycan gen-
eral-qubernatoru Xosrov bəy Sultanov və bütün Azərbaycan hərbi
hissələri Qarabağdan çıxarılsın...”  
Mayın 25-də Şuşanı tamam ələ keçirən Erməni Milli Şurasının
silahlı qüvvələrinə  qarşı əməliyyata başlayan Xosrov bəyə atəşi
dayandırıb dərhal Şuşadan geri çəkilmək barədə İngilis nümayəndəliyinin
ultimatumu çatdırılır.  Xosrov bəy Azərbaycan hökumətinə tabe olan dinc
erməni əhalisinin can, mal varlığına təminat verib, bütün erməni əsgər-
lərini tərksilah edir, onların tutduqları kazarmaları boşaldıb AXC əsgər-
lərini yerləşdirir, 10 iyunda təkcə ermənilər, 27 iyunda isə müsəlman və
erməni əhalisi Şuşada qurultay çağırıb AXC Hökumətinə tabe olduqlarını
bəyan edən qətnamə qəbul edirlər, barışıq komissiyası yaradırlar. 29-30
iyulda Baş nazir Yusifbəyli, Gəncə qubernatoru Rəfibəyov, Hərbi nazir
Mehmandarov Şuşada erməni, müsəlman əhali ilə, məscid və kilsə
qarşısında görüşüb çıxış edirlər,  avqustun 20-də Qarabağ ermənilərinin
7-ci qurultayında seçilmiş 20 nəfər nümayəndənin imzası ilə Xosrov bəyin
iştirakı ilə 26 maddəlik “Dağlıq Qarabağ ermənilərinin Azərbaycan
Hökuməti ilə müvəqqəti müqavilə”si imzalanır, 28 avqustda Bakıya gəlib
Yusifbəyli ilə görüşürlər, AXC hökumətinə tabe olduqlarını bildirirlər.
Aclıqdan əziyyət çəkən ermənilərə 100 pud un payladır.
3 ay davam edən sakitlikdən sonra 1919-cu il 23 noyabrda Tiflisdə
Azərbaycan və Ermənistanın hökumət başçıları ABŞ və Gürcüstan təm-
silçilərinin də iştirakı ilə atəşi dayandırmaq barədə müqaviləyə qol çəkir-
lər. 
Dekabrın ilk günü gələn dəhşətli xəbərlər Qarabağ, Zəngəzur əhal-
isini yenidən yer-yurdundan silib süpürür, türk-müsəlman qana susamış
ermənilər kəndləri qan gölünə döndərir.
Qarabağın general-qubernatoru Xosrov bəy Njde və Dronun
nizami qoşunlarının Zəngilana hücumu başlanan kimi 1919-cu il dekabrın
7, 8, 11-də AXC hökumətinə və Xarici İşlər Nazirliyinə göndərdiyi tele-
qramlarda ermənilərin noyabrın 23-də imzaladıqları sazişi kobudcasına
pozaraq amansız hücuma keçdiklərini, tabeliyində heç bir hərbi qüvvə ol-
madığını bildirir və təcili kömək istəyir. Dekabrın 13-də az qala yalvaraq
Zəngilan əhalisini qorumaq üçün ona çox yox, yaxınlıqdakı Qaryagində
(Füzuli) hazırda heç bir təhlükə gözlənməyən İranla sərhəddə dayanmış
3 zabitlə 600 türk əsgəri, 2 pulemyot təcili göndərməyi rica edir, əlavə
kömək gələnə qədər hələlik bu güclə ermənilərin qabağını alacağını
bildirir. Yenə də yardım gəlmir.
23 aylıq mövcudluğu ilə haqlı olaraq qürur duyduğumuz Azərbay-
can Xalq Cümhuriyyətinin mədəni, savadlı, intelligent, sülhpərvər, bir çox
hallarda sadəlövh, yumşaq xarakterli rəhbərləri acı təəssüflər olsun ki,
xaricdən gəlib Tiflis, İrəvan, Bakı, Gəncə, Şuşa, Gorusda lövbər salmış
polkovnik, general, diplomat libaslı xristian emissarların diqtəsi ilə er-
mənilərlə Zəngəzurda, Qarabağda, Bakıda da “pişim-pişim”lə danışmağı
üstün tutur, onların nazı ilə oynayırdılar. Bu da nəticəsi...
SSRİ DTK-sının arxivlərində Dro Kanayanla birlikdə dinc sakin-
ləri qətlə yetirmiş ermənilərin, təbii ki, əski daşnakların ifadələri
saxlanırdı. Həmin məlumatlara görə, “Dro Kanayan Qubadlı bölgəsində
100-dən artıq azərbaycanlı kəndinin talanına rəhbərlik etmişdir. Talandan
sonra həmin kəndlər tamam yandırılmışdır. Bu kəndlərin ən irisi Şurnuxu
(şirnax-gur şəlaləli yer anlamındadır-H.N) adlanırdı.”
Çox qəribə, həm də məntiqli uyğunluq var 1918-20-ci il hadisələri
ilə 1992-93-cü il hadisələri arasında. Təkcə zaman, şəxslər fərqli idi. Milli
Qəhrəman Əliyar Əliyevlə birlikdə  Qubadlıda ilk özünümüdafiə bataly-
onlarının qurucu rəhbərlərindən və Rayonu Müdafiə Şurasının 12
üzvündən biri olaraq bunları yenidən xatırlatmalıyam; düşmənlə 130 kilo-
metr üzbəüz dayanan Qubadlıya top, raket mərmiləri yağır, hücum olur,
erməni mövqelərinə artilleriya cavab zərbəsi endirmək üçün Beyləqandakı
qərargahdan, havaya vertolyot qaldırmaq üçün Gəncədən izin alınmalıydı,
gəl indi başa sal ki, düşmən hücuma keçib, insanlar qırılır, zərbə endirmək
lazımdır, yalnız müdafiə olunmağa izin vardı, dəfələrlə ən gizli və açıq
formada Qubadlı, Zəngilan, Laçın, Cəbrayıldan cəbhədə eyni vaxtda birgə
hərbi əməliyyat keçirmək istəsək də heç nə alınmadı, ən yüksək məqam-
lardan elə maneçiliklər gəldi ki, düşünəndə, yada salanda xəyanətin
miqyası insanı heyrətə gətirir, Zəngəzurlu müdafiə naziri general-ley-
tenant Valeh Bərşadlı, daxili işlər naziri general Məhəmməd Əsədovun
uğurlu hərbi əməliyyatlara başladığı, ermənilərin Qarabağdan köçmək
üçün Azərbaycan hökumətindən yalvar-yaxarla koridor, maşınlar istədik-
ləri günlərdə Moskvanın buyruğu, siyasi rəhbərliyimizin maymaqlığı,
cinayətkar xəyanəti ilə vəzifədən çıxarılmaları, onların hər ikisi ilə söh-
bətlərimi xatırlayıram, və əsrin əvvəllərində Xosrov bəyin nələr çəkdiyini,
gördüyünü, Azərbaycan tarixinə qara haşiyədə düşən XX əsrin əvvəli və
sonunda itirdiklərimizin miqyası, zamanın mənzərəsi gözümün qabağına
gəlir, itirdiklərimizin uzaq-yaxın səbəbləri aydın görünür... 
Yuxarıda nöqtə-vergülünə dəymədən gətirdiyim sitatları, tele-
qramlardakı Zəngəzur, Qarabağ haraylarını bir də dinləyək: “Hökumətin
cinayətkarcasına fəaliyyətsizliyi Zəngəzur və Qarabağın məhvinə gətirib
çıxarıb... siz türk xalqı və Azərbaycan qarşısında cavab verəcəksiniz.
Qəzanın bədbəxt əhalisi adından yalvarıram, kağız üzərindəki etirazlardan
fəal hərəkətə keçin, Azərbaycanın ən gözəl guşələrindən birini tamamilə
məhv olmaqdan xilas edin. Zəngəzurun ardınca növbə Qarabağındır.
Hökumətin köməyinə ümidini itirən əhali bütün Azərbaycan türk xalqına
müraciət edir: aldığımız məlumata görə sabah Zəngəzur tərəfdən Cəbrayıl
qəzasına hücum başlanır, məqsəd Qarabağ erməniləri ilə birləşmək,
nəticədə Naxçıvanla əlaqəni tamam kəsmək, beləliklə də həm Qarabağ
və həm də Naxçıvan məsələsini birdəfəlik həll etməkdir... Yalvarıram, tə-
cili tədbirlər görün ki, heç olmasa Şuşa və Cəbrayıl qəzaları xilas edilsin.
Hər dəqiqə qiymətlidir. Yubanmaq xalq və vətən qarşısında cinayət və
satqınlığa bərabərdir..." 
Bu haraylar mənə yaxşı tanışdır; Qubadlı rayon İcraiyyə Komitəsi
və İcra Hakimiyyətində “daimi yaşayış yerlərini məcburi tərk etmiş vətən-
daşlarla iş üzrə” məsul işçi, ardınca da AzərTAc-ın “Zəngəzur” İnfor-
masiya Mərkəzinin direktoru –cəbhə bölgələri üzrə xüsusi müxbir olaraq
gördüyüm, mahiyyətini çılpaqlığı ilə anladığım, Şuşa, Laçın, Qubadlı,
Zəngilan, Cəbrayıl, Füzulidən Bakıya verdiyim informasiyalar da bunlar
kimi idi, heç bir effekti yox idi, elə bil dibsiz quyuya daş atırdın, görünən
bu idi ki, hər şey əvvəlcədən planlanmışdı, ermənilərə veriləcək ərazilərin
xəritəsi cızılmış, üstünə “dobro” dərkənarı qoyulmuş, icraya
yönəldilmişdi, verdiyim xəbərlərin rəsmi dövlət informasiya
agentliyindən bəzən necə təhrif olunaraq ekran, efirə buraxıldığı da
yadımdadır, rəhbərlərimdən birinin canıyananlıqla “ay bala, özünü qoru,
yuxarıda hamı bilir orda nələr baş verdiyini...” sözləri qulaqlarımda
yenidən səslənir....
Sultanovlar nəslinin daha bir nümayəndəsi İsgəndər bəy Sultanov
AXC-ADR-in ordusunda daşnak və bolşeviklərə qarşı vuruşmuş, “Mə-
cidiyyə” Türk hərbi ordeninə layiq görülmüşdür. İrandan Türkiyəyə
keçmək istərkən daşnak-bolşevik agentləri tərəfindən qətlə yetirilmişdir. 
Əfsuslar olsun ki, Xalq qəhrəmanı Sultan bəy və qardaşı Xosrov bəyin
Türkiyədəki həyat və fəaliyyətləri barədə daha geniş bilgi almaq arzumuz
hələlik bir nəticə vermədi. İstər Qars, istər Trabzonun valiliyinə, kültür
idarəsinə, arxiv və muzeylərinə yazdığımız məktublara hər hansı bir
məlumat yoxdur cavabını aldıq. 
İnanırıq ki, bu həm də onların bolşevik, kommunist, erməni ter-
rorundan qorunması, bəlkə də gizli adlarla yaşamağa məcbur olması, ya
Türkiyə xüsusi xidmət orqanları tərəfindən mühafizə olunmaları ilə
bağlıdır.  
Süleyman Dəmirəl Sisianlıdırmı?!
Zəngəzur torpağının layiqli yetirməsi, tanınmış jurnalist, publisist
Flora Xəlilzadənin “Yolum düşə Zəngəzura”, Araz, 2007 kitabından (səh:
510-11) bir detalı bura köçürürəm.
“...1996-cı ildə Azərbaycan Milli Məclisinin üzvü olan bir qrup
qadın deputatları ilə qardaş Türkiyədə 15 günlük  işgüzar səfərdə idik.
Yaddançıxmaz görüşlərdən biri Prezident Süleyman Dəmirəllə oldu.
...-Sen neredensen?
-Sisiandan, əski ismi Qarakilsə.
-Əvət. Bənim baba vətənimdənsən.
-Necə?
-Ben Qaçaq Süleymanın torunuyam.
Zəngəzurda, xüsusilə Qarakilsədə Qaçaq Süleyman
çox igid və məşhur bir adam olub. Onun qoçaqlığı
haqqında həmişə müxtəlif hadisələr danışardılar. Süley-
man Dəmirəl hətta baba kəndlərinin adını da dedi. Yad-
daşım məni aldatmırsa, ya Dərəkənd idi, ya da Dərələr.
Əlbəttə, Süleyman Dəmirəl kimi ciddi bir şəxsiyyət bu
şəkildə zarafat etməzdi. Təəssüf ki, mənim onunla söhbət
etmək imkanım olmadı. Amma dilindən qopan bu kəlməni unuda
bilmirəm: “Mən Qaçaq Süleymanın torunuyam.” 
Zəngəzurlu Baharlılar
Baharlılar-Azərbaycan türklərinin etnogenezində mühüm rol oy-
namış türkdilli tayfadır. Baharlılar Zəngəzurun 2 kəndində-Qafan və
Zəngilanda, bir də Qarabağda –Ağdamda məskunlaşmışdılar. 
Mənşəcə oğuz tayfalarından olan Qaraqoyunlular dövlətini Ba-
harlılar yaratmış, bu sülalənin nümayəndələri də dövlətə başçılıq et-
mişdilər. 
Baharlılar Orta Asiya- Türküstandan İran və Anadolu torpaqlarına
köçərək Van ətrafında güclü Qaraqoyunlu tayfa ittifaqı (1380-89)
yaradıblar. Ərzincan və Sivasda möhkəmləniblər, Ağqoyunlular, Tey-
murlular və Cəlairilərə qarşı mübarizə aparıblar, Qara Yusifin başçılığı ilə
Azərbaycanın da daxil olduğu Qaraqoyunlu dövlətini qurublar. Azərbay-
canın ərazisində də indi də Qaraqoyunlularla bağlı bir çox toponimlər var.
Qaraqoyunlu hökmdar sülaləsinin (1387-1468) banisi Bayram Xo-
cadır. Hökmdarları: Qara Yusif (1410-1420), Qara İsgəndər (1421-1429;
1431-1436), Əbu Səid (1429-1431), Cahanşah Həqiqi (1437-1467),
Həsənəli (1467-1468) olublar, az müddətdə İraq, Cənubi İran, Azərbay-
can, Gürcüstanı sərhədlərinin içinə alıblar, 100 minlik qoşunu ilə yaxın
qonşularını səksəkədə saxlayıblar. Qaraqoyunluların hakimiyyəti
dövründə Teymurlular, Cəlairilər, Şirvanşahlar, Ağqoyunlular, Gürcüs-
tanla müharibələr aparılmışdır.
Qaraqoyunluların hakimiyyətinə Ağqoyunlular son qoymuşlar. Bu
dövlətin başında duranlar Baharlı sülaləsi , vuran əli də baharlı tayfasını
igidləri idi. Döyüşkənliyi ilə birlikdə zəkalı insanları da dövlətin güc və
nüfuzunun möhkəmlənməsində mühüm rol oynayırdı. Ağqoyunlulara
məğlub olduqdan sonra bu tayfa mənsubları Böyük Moğol İmperiyasının
başçısı, Teymurləngin nəvəsi  Zəhirəddin Babura ( 1483- 1530) qoşularaq
Hindistana getmiş, orada 175 il sürən Qütbşahlar Dövlətini qurmuş, Əmir
Teymur nəslindən olan  xanımlarla ailə qurub hakimlik, sərkərdəlik, baş
vəzirlik etmişlər. Türkmənistan Prezidenti Səfərmurad Niyazov da baharlı
tayfasından idi. Orta Asiya respublikalarında bu tayfaya mənsub xeyli
tanınmış insan var. 
Zəngəzurlu baharlıların bir çox məşhurları olub; Məhəmməd Xan
Baharlı ( XVI əsr),  şair, ictimai xadim, “Qarabağnamə” müəllifi” Mirzə
Vəli Baharlı (XVIII əsr), coğrafiyaşünas, dövlət xadimi Məhəmmədhəsən
Baharlı (XX əsr), Azərbaycan xalqının böyük məhəbbətini qazanmış dax-
ili işlər naziri, Şəhid general Məhəmməd Əsədov. 
Qarabağ xanlığı dövründə Zəngəzur qəzasına daxil Zəngilanın Ba-
harlı, Şayıflı, Çöpədərə və digər bir neçə kəndinin idarəsi baharlılara məx-
sus olub. 
Zəngilandakı Bəsitçayın Arazboyu Baharlı kəndindəki Çinar
meşəsi Kanadadan sonra dünyanın 2-ci ən böyük Çinar meşəsi, nadir
təbiət möcüzəsi idi.  
Xocahanskilər
Zəngəzur qəzasının Bərgüşadla Həkərinin qovuşduğu bol sulu,
gen tarlalı, üzü Araza-Güney Azərbaycana  baxan Xocahan kəndini iki
əsrdən artıq Cəfər bəy soyundan olan xocahanskilər idarə edib burda
yaşayırdılar. XVIII əsrin birinci yarısında Qarabağı işğal edən Osman-
lıların təbəəliyini qəbul etsələr də, sonradan Səfəvilərin Osmanlılara qarşı
savaşlarında bu dəfə də onlara qarşı vuruşublar. Bu soyun yetirmələri
Mirzə bəy (həcc ziyarətində olubmuş), Fəttah bəy, Şəfi bəy, Fətəli bəy,
Mirzəli bəy, Musa bəy, Dünyamalı bəy Xocahanın kənxudaları olublar,
bir çoxu mədrəsə təhsili görüb, Məmmədhəsən bəyin Əfəndilər kəndində
də torpağı, mülkü olub. Teymur bəy Ordubadda təhsil alıb Yelizavetpol
quberniya dəftərxanasında xidmət edib, 1916-cı ildən ədliyyə pristavı
təyin edilib.  Çox qəribədir ki, bu nəslin çoxsaylı övladlarının bir hissəsi
Osmanlı, digəri Səfəvi qoşunlarının tərkibində vuruşmuş, bəlkə də qabaq-
qənşər döyüşmüş, bir qismi İrana, bir qismi Anadoluya köçüb getmişlər.
Qalanları dədə-baba mülklərini idarə edib, kəndxudalıq ediblər. Hər iki
dövlətin sərhədinə yaxın Zəngəzur mahalında bu taleyi yaşayan nəsillər
çox olmuşdur.
Türk əsgərləri Azərbaycanda bolşeviklərə 
qarşı mübarizədə 
Qafqaz İslam Ordusu “Mudros sazişi”nə əməl edərək Azərbay-
candan çıxdıqdan sonra komandan Nuru Paşa bir neçə silahdaşı ilə bir-
likdə Azərbaycanı bolşeviklərlə üzbəüz qoyub tərk etmədilər.
Bakını xilas edən Nuru Paşa  1920-ci ildə 3 iyunda Şuşada üsyan
qaldırıb Şuşanı bolşeviklərdən aldı, İnqilab Komitəsi üzvlərinin hamısını
tutub qazamata saldı, 10 gün sonra ruslar güclü qüvvə ilə hücuma keçdilər,
qırğına yol verməmək üçün Nuru Paşa Arazı keçib İrana, ordan Türkiyəyə
getdi. İkinci Dünya Savaşında Almaniyada əsir azərbaycanlıları xilas
etmək üçün çox çalışdı. Bu Qafqaz fatehi, Azərbaycan xilaskarı igid
sərkərdə ölkəsini Qərbin silah asılılığından qismən qurtarmaq amacı ilə
İstanbulda özü qurduğu bir silah anbarında törədilən terror aktı nəticəsində
35 işçisi ilə birlikdə 2 mart 1949-cu il saat 17.10-da yaşamını itirdi. 
Bolşeviklərə qarşı bir üsyanı da Şəkidə Nuru Paşa əsgəri Əb-
dülqadir qaldırmışdı. Üsyançılar Şəki şəhərini tutmuş, siyasi məhbusları
azad etmiş, poçt-teleqrafı ələ keçirmiş və şəhər 7 gün üsyançıların əlində
qalmışdı. Sovet qırmızı ordusunun gücü ilə üsyan amansızlıqla
yatırılmışdı. Üsyan yatırıldıqdan sonra qırmızı cəlladlar Baş Göynüyə
böyük bir silahlı dəstə göndərmişlər. Dəstənin rəhbəri Qongin və onun
köməkçisi Novruzov familiyalı bir erməni olmuşdur. Üsyanda iştirak
etmiş onlarla göynüklü güllələnərək kütləvi məzarlıqda dəfn olunmuşdur.
Güllələnənlər arasında üsyanın rəhbəri Əbdülqadir də var idi. Güllələnmə
zamanı əlləri qandalı, yaralı Əbdülqadir əmrlərə tabe olmayıb, üzünü di-
vara dirəməyib, sinəsini qabağa verib, son nəfəsdə də qürurunu saxlayıb.
Rus əsgərinin açdığı atəş üç dəfə boşa çıxır. Bu vəziyyəti görən erməni
komandir öz tapançası ilə Əbdülqadirə bir neçə dəfə atəş açır. Əbdülqadir
dilində Quran ayələri üzü qibləyə yerə yıxılır. Bura yığışan camaat Əb-
dülqadiri kütləvi məzarlıqda dəfn olunmasına imkan vermir və onu kütləvi
məzarlığın yaxınlığında ayrıca dəfn edir.
IV Fəsil
Məramımız fəaliyyətimizdə
“Zəngəzur”un yeni sədri seçilib
12 may 2010, mediaforum.az
Azərbaycan Yazıçılar və Jurnalistlər birliklərinin üzvü Hacı Nəri-
manoğlu “Zəngəzur” Cəmiyyətləri Birliyi İdarə Heyətinin sədri seçilib. 
1992-ci ildə yaradılmış bu Birliyin ilk sədri tanınmış dövlət və ic-
timai xadim, Azərbaycan SSR Nazirlər Sovetinin sədr müavini olmuş
Kamran Hüseynov, ondan sonrakı 2-ci sədr isə uzun illər rəhbər vəz-
ifələrdə ləyaqətlə çalışmış, çox hörmətli, dəyərli insan, respublika Ali
Sovetinin deputatı olmuş Tofiq Mehdiyev idi. 
Yeni kitablar xalqımızın qəhrəmanlıq 
tarixini əks etdirir
Bakı, 8 sentyabr 2011 (AzərTAc). "Zəngəzur” Cəmiyyətləri Bir-
liyinin dəstəyi ilə Zəngəzurun sonuncu qazısı, 37-ci il repressiyasının qur-
banı, ədəbiyyatşünas alim Bəhlul Bəhcətin 1930-cu illərdə yazdığı “Qaçaq
Nəbinin tarixi vəsiqə və sənədlər üzrə” və tarix elmləri doktoru, professor
Ziyadxan Nəbibəylinin “Sultan bəy və Xosrov bəy qardaşları” kitabları
nəşr edilmişdir. 
"Zəngəzur” Cəmiyyətləri Birliyinin sədri Hacı Nərimanoğlu Azər-
TAc-a bildirmişdir ki, oxucular ilk dəfə olaraq bu kitablardan XIX əsrin
son onilliyində Qaçaq Nəbinin başçılığı ilə rus çarizminə və xalqın qanını
soran zülmkarlara qarşı aparılmış partizan müharibəsindən, 1918-20-ci
illərdə Zəngəzur və Qarabağda misli görünməmiş qətliamlar törədən er-
məni nizami ordusunu məhv edib bütün silah-sursatını ələ keçirən Sultan
bəyin və onun qardaşı-Azərbaycan Xalq Cümhuriyyətinin ilk hərbi naziri,
Gəncə və Qarabağın general-qubernatoru Xosrov bəy Sultanovun
göstərdikləri şücaətlər barədə elmi-tarixi mənbələrə istinadla detallı bil-
gilər alacaqlar. 
Birlik gənclərimizin hərbi vətənpərvərlik tərbiyəsi, milli qürur hislərinin
gücləndirilməsi, xalqımızın şərəfli döyüş, qəhrəmanlıq tarixinin
öyrənilməsinin əhəmiyyətini nəzərə alaraq belə əsərlərin nəşrini davam
etdirəcəkdir.
QHT müsabiqəyə yekun vurdu: 
Xosrov bəy və Sultan bəy haqqında kitab çıxdı 
“Zəngəzur” Cəmiyyətləri Birliyi Azərbay-
canın Xalq qəhrəmanı Sultan bəy Sul-
tanovun anadan olmasının 140 ilinin tamam
olması ilə bağlı elan etdiyi müsabiqəyə
yekun vurub.
Bununla bağlı sentyabrın 7-də Birliyin yay-
dığı məlumatda deyilir: “İşğal altında olan
Qarabağ-Zəngəzur və digər bölgələrimizdəki torpaqlarımıza qayıdış
xalqımızın milli mənlik, heysiyyət, qürur, vətənpərvərlik və hərbə hazırlıq
duyğularının oyanışından keçir. Bu yolda Sultan bəyin komandanlıq,
qəhrəmanlıq və xalqı vahid məqsəd uğrunda birləşdirmək bacarığı tarix-
imizin ən ibrətli örnəyidir. Bunları nəzərə alaraq, Sultan bəy haqqında ən
yaxşı kitab, məqalə, teleradio materiallarının müsabiqəsi keçirilmişdir.
Təqdim olunmuş materiallar arasında professor Ziyadxan
Nəbibəylinin   “Bütöv Azərbaycan ”, “Təzadlar” və digər qəzetlərdə gedən
silsilə məqalələri Sultan bəyin ömür yoluna həsr olunmuş ən uğurlu
yazılar hesab edilərək, müəllifə elmi- tarixi əhatə dairəsin
genişləndirməklə kitab şəklində hazırlamaq tövsiyyə olunub. 
Birliyin maddi dəstəyi ilə 176 səhifəli “ Sultan bəy və Xosrov bəy
qardaşları” kitabı “ Nurlar” Nəşriyyat – Poliqrafiya Mərkəzində işıq üzü
görüb. 
Kitabda Azərbaycanın qədim torpaqlarından olan Zəngəzurda hər
5 nəfərdən birini xüsusi qəddarlıqla məhv edərək özünü “ Zəngəzur qu-
bernatoru” elan etmiş Andranikin qoşunlarına Sultan bəyin tutduğu divan,
qardaşı- Azərbaycan Xalq Cümhuriyyətinin ilk Hərbi naziri, Gəncə və
Qarabağın general – qubernatoru Xosrov bəyin erməni daşnaklarına qarşı
mücadiləsi əsas yer tutur. Kitabda həmçinin Sultanov qardaşlarının təmsil
olunduğu Qarabağ- Zəngəzurun və onun Laçın bölgəsinin etno- mənəvi
dəyərlər tarixindən ətraflı bəhs edilir.
Kitabdakı 100 – dən çox rəngli foto- şəkil qəhrəmanların yurd yerləri
haqqında da zəngin təəssürat yaradır.   mediaforum.az
Zəngəzurun sonuncu  Qazısı Bəhlul Behcət 
və onun “Qaçaq Nəbi tarixi” kitabı
22.06.2011, 525-ci qəzet
Zəngəzurun sonuncu qazısı, is-
lamşünas, tarixçi, folklorşünas Bəhlul
Bəhcətin 1930-cu illərdə yazdığı, 80
ildən bəri arxivdə saxlanan “Qaçaq
Nəbinin tarixi” (vəsiqə və sənədlər
üzrə)” kitabı çapdan çıxıb. 290 səhifəlik
bu tədqiqat əsərinin müəllifi 1918-ci
ildə Cihad Bəyannaməsi ilə xalqı rus
bolşevik və erməni daşnaklarına qarşı mübarizəyə qaldırıb, özünün
yaradıb rəhbərlik etdiyi fədailər dəstəsi ilə Laçınlı Sultan bəylə çiyin-çiy-
inə Rusiya, ABŞ, Fransa, İngiltərənin silahlandırıb dinc, əliyalın müsəl-
manların kütləvi qırğınlarına rəvac verdikləri Andronikin 30 minlik
qoşununa qarşı əlində silah mücadilə aparıb, 24-cü ildə tutularaq birinci
dəfə tam 10 il Bayıl həbsxanasında saxlanıb, M.C.Bağırovun şəxsi israrına
rəğmən sovet hakimiyyətini qəbul etməsə də, həbsxanada onun zəkasın-
dan istifadə edilib, ərəb, fars, rus dillərini kamil bildiyindən elmi-fəlsəfi,
siyasi ədəbiyyatlardan tərcümələr etməyinə şərait yaradılıb, 1934-37-ci
illərdə Azərnəşrdə və Az.RAİ-nin ədəbiyyat bölməsində çalışıb, bu illərdə
Quranı, “Şahnamə”ni ilk dəfə orijinaldan dilimizə tərcümə edib, 1922-ci
ildə Tehranda fars dilində, ötən il isə Azərbaycan dilində nəşr edilən
“Məhəmməd Peyğəmbərin və ailəsinin tarixi” kitabını yazıb, “Qarabağ
tarixi”, “Nizami və Qafqaz folkloru” və digər fundamental tədqiqatları
tamamlayıb, Sarı Aşıq, Nəbati yaradıcılığını toplayıb tədqiq və nəşr et-
dirib. Təəssüf ki, Bəhcətin Azərbaycan tarix və ədəbiyyatına dair əlyaz-
malarının bir çoxu itib-batıb, tərcümələri özgə adlarla çıxıb. Hüseyn
Cavid, Salman Mümtaz, Əli Nəzmi, Əmin Abid, Əhməd Cavad, Əlağa
Vahid və bir çox müasirləri ilə sıx ünsiyyətləri olan, ziyalılar arasında adı
hörmətlə Bəhlul Əfəndi deyə çağırılan ədib (Bəhcət təxəllüsüdür, ərəbcə
“gözəllik”, “nəciblik” mənalarını verir) 15 mart 1938-ci ildə 3 aylıq həb-
sdən sonra kamil iman əhli olaraq əqidəsindən dönmədiyinə,
sovetləşməyə qarşı olduğuna, Zəngəzur camaatını Cihada çağırdığına görə
NKVD üçlüyünün qərarı ilə güllələnib. Məzarının yeri bəlli deyil.   
Qaçaq Nəbi olduğu kimi
Azərbaycan xalqının ən çox sevdiyi, vəsf etdiyi Qaçaq Nəbinin
həyatı və mübarizəsini əks etdirən ən etibarlı, bitkin, dolğun mənbə, heç
şübhəsiz, Bəhlul Bəhcətin bu əsəridir. Ona görə ki, müəllif Qaçaq Nəbinin
müasiri, həmyerlisi, onu və dəstəsindəkilərin əksəriyyətini yaxından
tanıyan, görüşüb söhbətləşən, mübarizəsinin məramını yaxşı bilən müdrik
insandır. Bəhlul Əfəndinin araşdırıcı kimi tədqiqat subyektinə yanaşma
metodu, mövqeyi bir çox müasirlərindən fərqli olaraq tamamilə
düzgündür, inandırıcıdır, obyektivdir: “Qaçaq Nəbi tarixini müxtəsər də
olsa yada salanlar olmuş olsa da, lakin bir qədər yalan-yanlış və qeyri-
təbii halda nəzərə çatdırıldığından o qədər də uğurlu alınmamışdır...Biz
Qaçaq Nəbi tarixini nə əfsanələrlə dolu qeyri-təbii hadisələrin bir-birinə
quraşdırılmış macəralar yığını hesab edirik, nə də Qaçaq Nəbini “olmayan
sərgüzəştlər” qəhrəmanı və ya xalqı əyləndirici hekayələr sahibi “Don
Kixot” kimi tanıyırıq. Biz Qaçaq Nəbini həyatın ziddiyyətləriylə
mübarizədə şöhrət qazanmış bir amil hesab edirik və onun həyat-mübarizə
tarixinə də bu baxımdan yanaşmağı lazım bilirik”.
55 başlıqda verilmiş fakt, detalın hər biri Qaçaq Nəbi hərəkatının
mahiyyətini, fərdi şücaətinin, igidliyinin konkret bir səhifəsidir: “Qaçaq
Nəbinin Xinzirəyə hücumu və Bedrus bəylə keşişi öz evində öldürməsi”,
“Qaçaq Nəbinin dağbəyi Ginkor Qrikoru öldürməsi”, “Xuçmanski Lütvəli
bəyi öldürməsi”, “Nəbinin qardaşı Mehdinin Ordubadın Qarçevan
kəndində ermənilər tərəfindən öldürülməsi”, “Maltəpə Sarımsaqlıda
Naxçıvan naçalniki Slovenki və Zəngəzur naçalniki Səlim bəylə döyüşü”,
“Əliquluşağında erməni tacirlərin xəyanəti və öldürülməsi”, “Çətəndaşda
savaşı və Telli Qaranın vurulması”, Güllü Pir, Qoparandağ, Qısırdağ
davası, Kürdlər kəndində, Ərikli dağ, Murov, Dikpilakanda və digər
savaşların hamısının iştirakçıları, şahidləri, söyləyənlər, savaş yerlərinin
dəqiq coğrafiyasına qədər hamısı kitabda yerbəyer, adbaad göstərilir.
Qaçaq Nəbinin qaçaqçılıqdan əvvəlki həyatı (“ Yurdu”, “Nökərçilik”,
“Ailə vəziyyəti, “Qaçaqçılıq və onun ümumi səbəbləri, “Xalq Qaçaq
Nəbiyə nə cür baxırdı”, “Qaçaq Nəbinin 1-ci dəfə tutulması”, “Qaçaq
Nəbinin 2-ci dəfə tutulması”, “Həcərin 1-ci dəfə tutulması” və s.) sadə,
aydın, dəqiq boyalarla göstərilir.
Xalq qəhrəmanının və Həcərin fiziki görkəmi, boy-buxunu
(təəssüf ki, bizim kinoda gördüyümüz, yaddaşımızda da çox zaman eləcə
canlanan Nəbi-Həcərin tamam əksi olan!) canlı təsvirlə oxucu gözləri
önündə canlanır: ”Nəbi gödək boylu, yığcam cüssəli, zirək və yüngül
hərəkətli bir oğlan idi. Nəbi qorxu nə olduğunu bilməzdi, onun bütün
hərəkətləri mətin və qüvvətli bir iradənin səmərəsi idi. Həcər qarayanız,
yəni qaraya yaxın qarabuğdayı rəngdə çöhrəyə malik sağlam bədənli
xoşsima bir qadın idi.”
Nəbinin mənəviyyatını, əxlaqi keyfiyyətlərini səciyyələndirən
sətirlər də inandırıcıdır, çünki bu xarakterlər bir çox konkret hadisələrdə
özünü büruzə verir: “Nəbi öz hərəkətlərində namus və iffətli olub ondan
xalqın əxlaqına və qeyrətinə toxunan bir əməl çıxarmazdı. O, qadına hör-
mət barəsində çoxdan çox ehtiyatlı idi, qadına toxunmazdı. Yoldaşlarına
qarşı çox diqqətcil və qayğı göstərən idi. Nəbi öz yoldaşlarına gizli
oğurluğu qadağan etmişdi, onun bütün qarətləri müəyyən bir məqsədlə
olurdu. O yolları kəsərək hər gələn-gedəni soymaq işindən uzaq idi.
Təsadüfi yol kəsmək onların işi deyildi”.
Bəhlul Behcət bu xalq qəhrəmanlarının milli, etnik kimliyinə dair
yer alan mübahisələrə, guya onların kürd olmasına dair yazılanlara
məqamında dürüst qiymət, dəqiq bilgi verərək yazır: “Aşağı və Yuxarı,
hər iki Mollu türk qövmünə mənsubdur”.
İrandan Şuşaya qaçaq mal daşıyan tacirlərə 10 il mühafizlik,
bələdçilik, nökərçilik etmiş etibarlı, qorxubilməz kəndçi balası Nəbinin
danışığı da sadə, təbiidir, dialekt, şivə sözləri müəllifdə olduğu kimi
saxlanıb:” Nəbi atlılara tərəf çağırıb dedi:-ey binamuslar, yenə
düşmüsünüz Mahmudun dalına şotdadırsınız. Adınızı bəy qoyub camaatı
yığıb tökürsünüz mənim üstümə...Adə, ay kürd, mənə güllə atmasanız da,
o dılğır bəylərə də qoşulmayın! Nəbi bu davada divan atlısını çox
kürşütdü” və sair.
Təkcə Qaçaq Nəbi (1850-96) ömrünə yox, həm də bütövlükdə
XIX əsr Qarabağ-Zəngəzur tarixinə, coğrafiya, etnoqrafiya, məişətinə
güzgü tutan bu kitabın mətnini hazırlayan və ön sözün müəllifi professor
İsrafil Abbaslı ilə elmi redaktor və naşir tarix elmlər namizədi Əlağa
Cəfərova nəcib əməllərinə, zəhmətlərinə görə təşəkkürlər düşür.
Qaçaq Nəbiyə xalq məhəbbətinin səbəbi
Bəhlul Bəhcət həm də Nəbinin şəninə xalqın qoşduğu çox sayda
şeirlərin də ilk toplayıcısı olub, bu qəhrəmanların xalq tərəfindən bu qədər
çox sevilməsini, adına çox miqdarda şeir, mahnıların qoşulmasını da həm
igidliyi, həm də kəndlilərə qəlbən yaxınlığı, xeyirxahlığı ilə bağlayır;
...kasıb bir ailə var-yoxunu satıb nişanlı tək oğluna verir ki, gedib Şuşadan
sevgilisinə toy hədiyyələri alıb gətirsin, toy günü də təyin olunub, qayı-
danbaş yolda oğrular oğlanı yağmalayır, ailənin başçısının ümidi tək
Nəbiyədir, dağlara çıxır, Nəbini tapır, əhvalatı danışır, Nəbi, Həcər so-
nuncu pul, qızıllarını kişiyə verir, toya qalan 3 günü də oğrunun tapıl-
masına sərf edir, oğruları tapıb şey-şüylərlə birlikdə haqlı cəzalarını
almaları üçün toy gedə-gedə əlləri bağlı pristavın yanına göndərir....onun
üstünə göndərilənlərin bir çoxu aldanmış, şirnikləndirilmiş kəndli cavanlar
olardı, Nəbi həmişə tapşırarmış ki, onların atların vurun, özlərin yox
...qəndi, çayı, duzu müsəlman kəndlərinə ermənilərdən 5-6 qat baha satan
erməni tacirlərinin İrandan gətirdikləri qaçaq malının bir hissəsini alıb
Padar düzündə aclıq çəkən kasıb camaata payladır...Yüzbaşının öz nəfinə
yığdığı vergini camaata paylayıb yüzbaşının möhürü ilə borclarını tamam
ödədiklərinə dair sənədlərin yazıb verir...Atları tara düşüb qalanda bir neçə
gün pay-piyada yol gedirlər, kasıb insanlar öz atların onlara vermək
istəyəndə deyir: “Əgər mən camaat atı aparsaydım, bu qədər yolu buray-
acan piyada gəlməzdim, sizin atınız mənə lazım deyil. Siz mənə mülkədar
atlarının yerin göstərin”.
Müasir tariximizdən çox da uzaq zamanda durmayan bu qəhrə-
manının dəstəsindəkilərin sayı heç zaman 20 nəfərdən artıq olmayıb, lakin
bu qaçaq dəstəsinin sayca 10-20 dəfə artıq düşmən üzərində qələbələrinin
birinci uğuru onların qoçaqlıq, igidliyində, digəri xalqın onlara arxa,
dayaq durmasında (“Nəbi Dəmirçilərli Bədəl Şəfi oğlunun evində”,
“Nəbinin kəndlilərlə səmimi əlaqəsi” və s.), Nəbiyə Osmanlıdan hədiyyə
göndərilmiş “Aynalı” tüfəngi, Rüstəmbəyovun ilxısından seçdiyi cins
Bozatında idisə, o biri yandan da Nəbinin dəfələrcə sınaqdan keçirdiyi
savaş, döyüş taktikasında idi: “Nəbinin hərəkət və fəaliyyəti üçün dağlıq
yerlərdə olub ətrafında möhkəm sığınacaq rolun oynayan qayalar və
dağlar olan ərazilər əlverişli idi, açıq və düzənlik yerlərdə qalmaq Nəbi
üçün heç əlverişli deyildi, qorxulu idi....Qaçaq Nəbinin üsyançı bir qaçaq
olduğu o qədər mühüm əsaslara şamildir ki, onun kimi ikinci bir Nəbini
Azərbaycan məmləkətində xatırlamaq çətindir. O çar hökumətindən
qaçmışdı. Ona Naxçıvanda baş verən bir olay üstündə haqsız yerə 8 il ka-
torqa cəzası verilib Şuşaya aparılarkən sıldırım dağ keçidindən qolubağlı
üzüaşağı özünü atmışdı. Onun qaçmasına səbəb şəxsi arzu və fərdi cinayət
üstündə olmamışdı.”
Nəbi hərəkatının motivi və mahiyyəti
Son abzasa bunları da əlavə edək: ”Qazaxda, Gəncədə, Qarabağda,
Bakıda bir çox mahallarda çar hökumətinin dəhşətli qanunlarına qarşı eti-
razlar, üsyanlar olsa da, onların qaçaqlıq dövrü və göstərdikləri
fəaliyyətləri Nəbinin qaçaqçılıq hərəkatında olan hadisələri bir yekun
olaraq nəzərdən keçirdikdə çar hökuməti Azərbaycanı işğal etdikdən ta
son mərhələsinədək onun kimi bir qaçaq gözə çarpmayacağı aydın olacaq,
kəmiyyət və keyfiyyətcə heç biri Qaçaq Nəbinin fəaliyyət və hərəkatına
bənzəməyir....Çar hökuməti Qafqazı işğal etdikdən ta Qaçaq Nəbinin za-
manınacan Nəbiyə oxşar bir qaçaqçılıq hərəkatı görməmişdi. Qaçaqlar
çox olmuşdusa da, Nəbi kimi mütəşəkkil və çox uzun zaman davam gətirə
biləni olmamışdı. Qaçaq Nəbidən başqa bu qədər mütəşəkkil başqa heç
bir qaçaqlıq fəaliyyətini təsəvvür etmək imkanı yoxdur. Belə qüvvətli və
mütəşəkkil hərəkat və bununla bərabər tutduğu yol və gözlədiyi məqam
olduqca xarakterik bir hərəkat ancaq Nəbiyə məxsusdur”. Nəbinin əsil
düşmənlərinin urus, naçalnik, pristav, saldat, kazak, erməni olduğu xalqın
ona qoşduğu mahnılarda da öz əksini tapıb:
Qazamata çəkib urus hasarı,
Dörd yanı çevrəmə qurulub barı.
Nəbinin sədası düşüb hər yana,
Naçalnik, pristav oldu yan-yana.
Qazamatın yanı tökmə qaladı,
Saldat da bir yandan yaman bəladı.
Üçtəpə düzündən qopubdur sazaq,
Düzülüb qarovul saldatla kazak.
Nəbinin birçəyi oyma-oymadı,
Qırdı saldatları, birin qoymadı.
Həcər xanım heç Nəbidən doymadı.
Bu davada Nəbi tufan eylədi
Kazakları qırıb fiğan eylədi.
Burda Nəbi yenə bir ad eylədi
Erməni Ginkuru bidad eylədi 
və sair.
“Nəbi qardaşını öldürən ermənilərdən Mehdinin intiqamını almaq
üçün çox çalışdı, ancaq onu öldürənlər çar hökumətinə bağlı naçalnik,
pristavların təhriki ilə aradan çıxmışdılar.
Bəhlul Bəhcətin “Qaçaq Nəbinin fəaliyyətinin yekunu”nda gəldiyi
qənaətlər eynən başqa bir müasiri-Azərbaycan istiqlal məfkurəsinin və
dünyəvi, demokratik Azərbaycan Xalq Cümhuriyyətinin qurucusu
M.Ə.Rəsulzadənin “Azərbaycan tarixində qaçaq hərəkatı” məqaləsindəki
dəyərləndirmələri ilə üst-üstə düşür: ” Azərbaycanda qaçaq hərəkatı
əsasən rus çar rejiminə və yerli zülmkarlara qarşı mübarizə prosesində
meydana gəlmişdir....Nəbinin əsas düşmənləri çar rejimi, xanlar və bəylər
idi. O bu mübarizədə kasıbları və onların hüquqlarını müdafiə edirdi.
Nəbinin mübarizə apardığı ərazi Zəngəzur və Naxçıvan vilayətləri idi. İs-
tismarçı imperializmə və rus çar rejiminə qarşı mübarizə aparan qaçaqlara
xalq yaxından köməklik edir, onlarla fəxr edirdi. Xalq onları ərzaqla təmin
edir, yeri gəldikdə gizlədirdi. Nəbi uzun müddət rus kazakları ilə vuruşur,
sıxışdırıldığı zaman İrana və Türkiyəyə sığınırdı. Çar idarəsi bu hərəkatı
yatırtmaq üçün bütün vasitələrə əl atırdı...dastanlarda “Nəbi urusları burda
qoymadı” misrası olduqca çox işlədilir. 1896-cı ilin mart ayında Nəbi Kər-
baladan dönərkən Türkiyə ilə İran sərhəddi arasında olan Larni kəndində
rus cəsusları tərəfindən əvvəlcədən hazırlanmış pusqunun qurbanı olur.
Nəbinin xatirəsi indi də Azərlərin qəlbində yaşayır. Onun qəhrəmanlığını
əks etdirən dastanlar söylənilir” (www.rasulzade.org).
Bəhlul Bəhcət tez-tez arxivlərindən əldə etdiyi sənədlər, yazış-
malardan da nümunələr gətirir, Nəbinin artıq Rusiya və İranın başağrısına
çevrildiyini faktlarla göstərir.
Həcərin Nəbidən sonrakı həyatı
“Həcər Nəbini İranda el adətiylə dəfn edib Zəngəzura geri dönür,
qohumlarının yardımı ilə bir müddət gizli yaşayır, sonra üzə çıxıb Aşağı
Molluda Nəbinin yaxın qohumu olan Həmzə adlı gənc bir çobanla ailə
qurur, yaşayır, Nəbidən övladı olmamışdı, Həmzədən övladı olur. Həcər
bütün ömrünü Nəbi ilə keçirdiyi günləri xatırlamaqla başa vurdu”. Bu
məlum fakt tədqiqat, araşdırma kitabında bir neçə dəfə yada salınır. Qeyd
edək ki, Həcər 1914-cü ildə 54 yaşında dünyasın dəyişib. Başdaşına əksi
həkk olunmuş məzarı Qubadlının Aşağı Mollu kənd qəbiristanlığında du-
rurdu. Nəvəsi Əliş kişi Böyük Vətən Müharibəsində igidliklər göstərib
sinəsi orden-medallarla dolu qayıtmışdı, 93-cü il avqustun 31-də
Qubadlını müdafiə etməli olan (!) 7 batalyon bütün silah, döyüş sursatı
ilə bərabər yuxarıdan verilmiş əmrlə açıq-aşkar xəyanətlə rayon
ərazisindən çıxarılandan sonra kəndlərdə qalıb ermənilərlə döyüşlərdə
Şəhid olanlardan biri də Həcər yadigarı Əliş kişi idi. Çoxlu övladları var.
1988-ci ildə “Aydınlıq” qəzetində çıxmış “Elin bu günündə gələydin,
Nəbi” başlıqlı, “Gənclik” jurnalının may 89-cu il nömrəsində “Yaddaş”
başlıqlı yazılarımdan üzübəri “Qubadlısız 16 il” (“Nurlan”, 2009)
kitabımda da gedən, Həcərin 80-ci illərə qədər sağ-salamat yaşayan
həmyaşıdları, onu görüb tanıyan qonum-qonşularını dinləyib yazdığım
bu sətirləri eynən buraya köçürürəm: “...Nəbidən sonra da köhnə düşmən-
lər 30 yaşlı Həcəri rahat buraxmırdı, hələ də gəncliyini, şuxluğunu özündə
saxlayan, tənha yaşayan dul qadının adına müxtəlif  böhtan, şər-şəbətə
uydurub yayırlar. Bu da həm Həcərə, həm qohum-əqrəbasına çox toxunur.
Kəndin qeyrətli kişilərindən olan qohumu Həmzənin ömür-gün yoldaşı
rəhmətə gedibmiş, övladı ilə tənha qalırmış. Bir axşam Həmzə qabağında
qoyun-quzusu yolağanın ağzından keçəndə çağırır: “Ay Həmzə, burdan
gəl, bu mitil bükülüsün də at çiyninə, arxamca gəl”. Həmzə bu kişi qeyrətli
qadın necə deyirsə,  elə də eliyir. Düz gəlib girir Həmzənin həyətinə,
qonşudan da bir neçə nəfər ağsaqqal-ağbirçək çağırır, Nəbiynən ev
sahibəsinin ruhuna Quran oxutdurur, sonra deyir: “Ay ellilərim, siz Allah
şahidisiniz ki, mən Nəbini necə istəmişəm, ömrümdə xəyalıma da
gəlməzdi ki, Nəbidən sonra kiminsə adın tuta bilərəm, amma neynim,
görürsünüz ki, bu namərdlər mərdi də qova-qova namərd eliyəndilər,
təzədən dağa-daşa düşmək də çox gecdi, bunu da Nəbinin, özümün ad-
sanın qorumaq xatirinə eliyirəm, ay molla, mənim kəbinimi bu şahidlərin
iştirakı ilə kəs bu Həmzəyə, day bu gündən Allahın izniynən oluram bu
yetimlərin analığı, Həmzənin halalı”. Həcərin Həmzədən bir qızı da olur.
Nəvəsi, 2-ci dünya müharibəsinin veteranı, əlili olan, orden-medallı Əliş
kişi doğma kəndini, yurd-yuvasını tərk eləmir, tüfəngini götürüb öz məh-
ləsindəcə erməniləri gözləyir, öldürür də, özü də şəhid olur – 93-ün 30
avqustunda. O rəhmətliklə “Qaçaq Nəbi” kolxozunda taxıl təhkimçisi
olanda çox söhbətlərim olmuşdu, yaşlılardan eşidib öyrəndiklərimi ona
da danışmışdım, demişdi ki, hamısı düzdü, elə deyilən kimidi...”
Məhəmməd Əmin Rəsulzadə yazır: “Çar idarəsinin qaçaqların
ailəsinə etdiyi zülm heç bir insanlığa, heç bir ədalət qanunlarına sığmırdı.
Şair Zakiri təhqir etmək üçün Şuşanın komendantı Tarxanovun onun ar-
vadını bir rus kəndlisinə ərə verməsi Azərbaycan tarixində yaddan çıx-
mayan hadisələrdəndir. Bəzi qaçaq arvadlarının rus əsgərlərinin
təcavüzünə məruz qalması hələ də yaddan çıxmamışdır. Bu barədə “Azər-
baycanda yeniləşmə hərəkatı” adlı kitabımızın “şair Zakir” bölümündə
məlumat vermişik”( www.rasulzade.org). Əlavə şərhə ehtiyac varmı?!
Xəyanət davam edir...
Həcər xanımın 20 ildən bəri əsirlikdə, qəriblikdə qalan biz Azər-
baycan kişilərindən onsuz da incik ruhunu son illərdə əvvəl bir rəhmətlik
şairimiz incitdi, düzdü sonra nə qədər yanlış səhvə, günaha batdığın an-
layıb üzürün xalqdan dilədi. Ancaq bu lafı bu yaxınlarda boyu iddiası,
ağlı gödəni ilə tərs mütənasib yazıçımız radio çıxışında təkrar elədi; guya
Həcər Nəbidən sonra erməniyə ərə gedibmiş... Təəssüflər olsun ki, Azər-
baycanda bu gün səsi gur çıxanların bir çoxu elə Nəbi-Həcər kimi qeyrətli
vətən övladlarının qəsdinə duran, sifariş alan, imkan düşən kimi arxadan
vuran rus Slovenski, fars Əmir Bahadır, erməni Arzumanyan, sapı
özümüzdən olan baltalar-var-dövlət hərisi Şahhüseyn kimilərinin dop-
doğmaca törəmələridir. Nə edək, biz də belə qövmük, ona görə də cəza-
mızı çəkirik!
...Nəhayət Peterburqdan Tiflisə gələn qəti təlimat üzrə içində fars,
rus casusları, başda salmaslı Arzumanyan olmaqla bütün qüvvələr birləşir,
həlqə daralır, xəyanət öz işini görür, əvvəlcə ən yaxın, sadiq silahdaşları
bir-bir aradan götürülür, ən etibar etdiyi Şahhüseynin şəxsən İran
şahzadəsi Əmir Bahadırın elçisi ilə gizli görüşü təşkil edilir, xan titulu,
bir neçə kəndi torpağı qarışıq ona verən imzalı fərmanı göstərilir, rus
çarının qızıl medalı, hərbi rütbə, vəzifə vəd olunur. 15 ildən çox
ələkeçməz, gülləbatmaz dağlar qartalına çevrilən Nəbi İranla Türkiyə
arasındakı bir kənddə tələyə düşür. “Qaçaq Nəbi ilə açıqdan açığa
mübarizədə aciz qalmış çar hökuməti məmurları, xüsusilə də Zəngəzur
mahalı naçalniki Səlim bəy yeni iş üsulu fikirləşib Nəbini tamam yox
etmək, ya da onun qüvvəsini zəiflətmək qəsdinə düşmüşdü. Bu üsul Nəbi
ilə yoldaşları arasında fitnəkarlıq törətməkdən ibarət idi. Nəbi də, Həcər
də Şahhüseynin düşdüyü fikirdən xəbərdar ola bilməzdi. Belə xəyanət on-
ların xəyalına da gələ bilməzdi.... Məşədi Paşanın Dəhvardəyirman
kəndində həmişə düşdükləri evdə qonaq olur, gecə xeyli keçənədək onu
qonaq saxlayır, gecə vaxtı burdan çıxıb Larni kəndinə yollanırlar. Şah-
hüseynin arxadan atdığı güllələr gecənin qaranlığında Nəbinin həyatına
son qoyur. Nəbinin ömrünün 46-cı baharı, gecə saat 2 radələri idi...Həcər
onu nahaq yerə evdə gözləyirdi. Həcər o gecə sabahadək yatmadı, Nəbini
gözlədi, amma Nəbi gəlmədi. O artıq yox idi.” (səh 225).
Ortada olan fakt budur ki, Azərbaycan xalqı heç bir qəhrəmanına
Nəbi, Həcər qədər sevgi göstərməyib, 140 ildən çoxdur Vətənimizin
cənubunda, şimalında, Kərkükdə, Anadoluda ən çox sevilən, oxunan, din-
lənilən populyar xalq mahnılarından bir çoxunda Qaçaq Nəbi ilə Həcər
vəsf edilir (ən böyük xanəndəmiz Xan Şuşinskidən başlamış, Kamil
Cəlilov, Aşıq Əsəd, ustad ozan Nevid Müsmirədək) və “Qaçaq Nəbinin
tarixi”ndən görünür ki, bu sevginin həqiqətən də real tarixi, mənəvi kök-
ləri var. Belə ümumxalq sevgisi hər kəsə nəsib olmur.
Və bir də dünya qaçaqçılıq tarixində bənzər nümunəsi olmayan
Qaçaq Nəbi ilə Həcərin Azərbaycanın heç yerində abidəsi yoxdur, təkcə
Qubadlıda vardı, 20 ildir ora da yoxdur...Elin bu günündə gələydin, Nəbi!
(bu məqalə Bəhlul Behcətin “Qaçaq Nəbinin tarixi” kitabına yazılmış Son
Sözdür)
Hacı NƏRİMANOĞLU,
“Zəngəzur” Cəmiyyətləri Birliyinin sədri, Azərbaycan Yazıçılar Birliyinin
üzvü
“TURAN Aşiqləri” kitabı çapdan çıxdı 
18.11.2011,  mediaforum.az
“Zəngəzur” Cəmiyyətləri Bir-
liyinin sədri yazıçı - jurnalist Hacı
Nərimanoğlunun “TURAN
Aşiqləri” kitabı çapdan çıxıb. 
2011-ci il Türkiyə
Cümhuriyyətinin qurucusu Mustafa
Kamal Atatürkün 130, Turan amalı
ilə yaşayıb mücadilə aparmış
mütəfəkkir, şair, sosioloq Ziya
Göyalpın 135, Osmanlı imperatorluğunun sonuncu hərbi naziri, Turan
idealı uğrunda mücahid və şəhid olan Ənvər Paşanın 130, 93 il əvvəl
Azərbaycanın rus-ingilis-erməni işğalından qurtuluşunu gerçəkləşdirən
sərkərdə, Qafqaz İslam Ordusunun komandanı Nuru Paşanın 122-ci
doğum ilidir.
"Media forum" saytı xəbər verir ki, geniş oxucu auditoriyası üçün
nəzərdə tutulan “TURAN Aşiqləri”nin dörd bölümündə ayrı-ayrılıqda bu
şəxsiyyətlərin ömür yolları, fəaliyyətləri, ideyaları, Azərbaycana, türk
dünyasına sevgiləri, türk xalqlarının birliyi, gələcəyi uğrunda mücadiləsi
əksini tapıb.
Müəllif kitabda belə bir fikri əsaslandırmağa çalışıb ki, Azərbay-
canın coğrafi-siyasi subyekt, müstəqil dövlət olaraq bu gün müasir dünya
xəritəsində öz yerini tutmasında hər üç paşanın və onların fikir, məfkurə
babası olan Ziya Göyalpın xidmətləri olub.
Hacı Nərimanoğlu “TURAN Aşiqləri”nin ön sözündə qeyd edir
ki, Türkiyə Cümhuriyyətinin 88-ci və Azərbaycanın dövlət müstəqilliyinin
bərpasının 20-ci ildönümündə həyatları Türkiyə və Azərbaycanın, türk
ulusunun azadlığı, istiqlalı, birliyi uğrunda çarpışmalarda keçən insanların
mübarizə dolu ömür yollarına kitab həsr edilməsi tamamilə təbiidir. Müəl-
lif vurğulayır ki, “TURAN Aşiqləri” kitabı Türkiyə-Azərbaycan qar-
daşlığını bu günkündən daha üstün görmək arzusu ilə yazılıb.
Rəcəb Tayyib Ərdoğan Bakıda “Rəcəb Tayyib Ərdoğan”ın müəl-
lifi ilə görüşmüşdür
Bakı, 28 iyul 2011
(AzərTAc). Türkiyənin
Baş naziri iyulun 27-də
Bakıya səfəri zamanı
ölkəsinin səfirliyində
“Rəcəb Tayyib Ərdoğan”
kitabının müəllifi jurnalist
Hacı Nərimanoğlu ilə görüşmüşdür. 
Baş nazir dost və qardaş Azərbaycanda onun ömür yolundan,
siyasi fəaliyyətindən, bütün sahələrdə genişlənməkdə olan Türkiyə-Azər-
baycan əlaqələrindən bəhs edən nəfis tərtibatlı kitabın nəşrindən məm-
nunluğunu söyləmiş, müəllifə təşəkkürünü bildirmişdir. 
H.Nərimanoğlu yurdsuzluq ağrı-acılarının ifadəsi olan
“Qubadlısız 16 il” kitabını da Baş nazirə təqdim etmiş, Azərbaycan
xalqının Qarabağ münaqişəsinin həllində Türkiyə Cümhuriyyətindən daha
böyük dəstək gözlədiyini vurğulamışdır. 
Baş nazir Rəcəb Tayyib Ərdoğan müəllifin hədiyyə etdiyi kitabları
oxuyacağını, şəxsi kitabxanasında əziz xatirə kimi saxlayacağını
bildirmişdir. Yurd-yuvasından ayrı düşmüş insanların ağrı-acılarını yaxşı
anladığını deyən Baş nazir vurğulamışdır ki, Türkiyə bundan sonra da hər
zaman Azərbaycanın yanında olacaqdır. 
Rəcəb Tayyib Ərdoğan hər ailədə 3 uşaq görmək istəyinin eynilə
Azərbaycana da aid olduğunu vurğulamış, bu öyüdünün ailə həyatı quran
gənclərə çatdırılmasını istəmişdir. 
O, H.Nərimanoğlunu şəxsi qonağı kimi Türkiyəyə dəvət etmişdir. 
`“Rəcəb Tayyib Ərdoğan” kitabının nüsxələri Türkiyə nümayəndə
heyətinin üzvlərinə də təqdim olunmuşdur. 
15 SENTYABR: Anadolu və Qafqaz türklərinin əbədi qar-
daşlıq günü
15 sentyabr 2012, www.publika.az
...8 minlik Osmanlı qüvvələrinə 6 min nəfərlik Azərbaycan hərbi
birliklərinin də qatıldığı ikinci hücum 14 sentyabr 1918-ci il tarixində saat
02:00-da başladı. Türk Qafqaz İslam Ordusunun Gəncədən üzübəri
qarşısına keçən təpədən dırnağadək silahlanmış seçmə rus-erməni birlik-
lərini darmadağın edərək coşqun əhvali-ruhiyyə ilə günbəgün Bakıya
doğru yaxınlaşması Bakıda öz qanlı hakimiyyətini qurmuş bolşevik-daş-
nak hökumətini həm qorxudur, həm də müdafiə tədbirlərini artırmağa
sövq edirdi. Bu zaman Şaumyanın başçılıq etdiyi bolşevik-daşnak
hökumətini sevindirən hadisə baş verdi: general Denstervillin komandan-
lığı ilə 1500 əsgərdən ibarət 39-cu ingilis briqadası 4-7 avqust 1918-ci
ildə Ənzəlidən gəmi ilə Bakıya gəlib çatdı. İşğalçı qüvvələr bununla xeyli
güclənmiş oldular. Türk Ordusunun birinci Bakı hücumu ərəfəsində
qüvvələr nisbəti işğalçı yadellilərin xeyrinə idi. Şiddətli top atəşinin
köməyi ilə avqustun 5-də saat 04:25-də başlanan hücum qarşısında er-
məni, rus və ingilislər çox güclü müqavimət göstərdilər. Ancaq türk
qoşunlarının getdikcə şiddətlənən hücumu bu müqaviməti qırmağa başladı
və düşmən birlikləri hissə-hissə geri çəkilməyə məcbur oldu. Lakin türk
qoşunları əvvəlcədən davamlı hücum üçün kifayət qədər top mərmisi
hazırlanmadığına görə düşmən əks-hücumla türk birləşmələrinı Bakıdan
4 kilometr məsafədə yerləşən Bibiheybət-Biləcəri dəmir yolunun qərbinə
doğru çəkilməyə məcbur etdi. 5 avqust döyüşündə düşmən ölü və yaralı
olaraq, 2000, türklər isə 9-u şəhid olmaqla 19 yaralı zabit, 139-u şəhid ol-
maqla 444 əsgər itki vermişdilər. Hücumun dəf edilməsi düşmən cəb-
həsində ruh yüksəkliyinə səbəb oldu. Bakının müsəlman türk əhalisi
şəhərin alınması işinin uzanmasından ciddi narahat olaraq, türk əsgər-
lərinin ruh yüksəkliyini qaldırmaq və onları daha da cəsarətləndirmək
üçün avqustun 10-da türk əsgərlərinə müraciət hazırladı.
Müraciətdə deyilirdi:
“Neft və milyonlar səltənəti adlanan Bakının qapıları önündə neçə
gündür qələbə quşunun qanadlarını tutmaq istəyən türk ordusuna. Bu
gözəl şəhəri azad edə bilməsəniz, türkün və onun ordusunun şərəfini indi
dayandığınız xəndəklərin içində basdırmış olacaqsınız. Əgər siz bu sərvət
və qızıl şəhərini azad edə bilməsəniz, Qafqaz türkləri və Türküstan müsəl-
manlarının ürəyinə sancılmış xəncərin üzərinə “Heyif ki, türk bizə
köməyə gəlmədi“ cümləsi yazılacaq. Qafqaz fəryad edəcək, Türküstan
ağlayacaq. Əgər siz bu böyük İslam şəhərini azad edə bilməsəniz, Allah
deyənləri ortadan qaldırmaq istəyən düşmənlər qabaqdan və arxadan sizi
əhatə edəcək və qıcanmış dişlər yeni zülmlər üçün alovlanmış olacaqdır.
Əgər siz dəmir quyulardan dünyaya sərvət axıdan bu hərb şəhərini azad
edə bilməsəniz, tarix qarşısında utanaraq yerə baxacaqsınız. Və bütün
dost-düşmən ölkələrdə ən kiçik evdə, ən işsiz adamların belə, dillərinin
əzbəri olan Bakı şəhəri uğrunda savaşın pərişanlığı türklərin pərişanlığı
ilə sona çatacaqdır. Düşmənlər böyük və çox böyük bir zəfərin açarını ələ
keçirdiklərini, bəlkə də bir az haqlı olaraq, elan edəcəklər. Dostlar isə belə
bir itki üçün peşmanlıqlarını gizlətməyəcəklər və bizi kədərləri ilə məhv
edəcəklər.
Ey türk əsgəri! Əgər sən bu şəhəri almasan, Bakıda sənin üçün
hazırlanan süfrələr qonaqsız qalacaq, sənin üçün tikilən geyimi düşmənin
geyinəcək. Sənin üçün verilən qurbanlar qəbul edilməyəcək, sənin üçün
kəsilən qurbanlar düşmənə qalacaqdır. Əgər sən bu şəhəri ala bilməsən,
İslam gəlinlərinin duvaqlarını kafirlər yırtacaq, yenə mübarək İslam qanı
qırmızı şərablar kimi vəhşi işgəncələrin yolunda axacaqdır. Sənin zəfərin
üçün dua edən əlləri zalımlar kəsəcəkdir. Əgər sən bu şəhəri ala bilməsən,
qadınlar saçlarını yolacaq, ağlını itirəcəkdir. İndiyə qədər axan qanlar boş
yerə axmış olacaq, sən də bu toz-torpaqlı yerlərdə pərişan və səfil ola-
caqsan, türkün gözlərini çıxarıb iplərə düzən düşmənləri şənləndirəcəksən.
Fəqət sən, ey türk əsgəri! İngilislərin gücünü öz gücünlə Çanaqqalada dar-
madağın etdin. Ən böyük döyüş gəmilərinin böyük mərmilərinə sinə
gərdin. Quttuləmmarədə 14000 əsir götürdün. Qarsendəki düşmənin çox-
unu, erməniləri, bəlkə, Azərbaycandan, Qarsdan bəri qabağına qataraq bu
şəhərə qədər sıxışdırdın. Türk adını yüksəldən Çanaqqala, Quttuləmmarə,
Qalisiya, Rumıniyadan sonra Qafqaz gələcək və Bakı şəhəri də igidlik
tacının bir almaz qaşı olacaqdır. Al Bakını! Vətənə bir almaz ərməğan et!“
Azərbaycan türkünün bu hayqırtıları cavabsız qala bilməzdi. 8 minlik Os-
manlı qüvvələrinə 6 min nəfərlik Azərbaycan hərbi birliklərinin də
qatıldığı ikinci hücum 14 sentyabr 1918-ci il tarixində saat 02:00-da
başladı. Birinci müdafiə xətti 03:00-da, ikinci müdafiə xətti saat 06:00-
da ələ keçirildi. Salxana və Səlyan kazarmalarından hücuma keçməyə
hazırlaşan düşmən top atəşi ilə dar-
madağın olundu. 15 sentyabr günü saat
15:00-a qədər davam edən əməliyyat
nəticəsində Bakıda müdafiə olunan er-
məni və rusların müqaviməti tamamilə
qırıldı. 36 saat davam edən ikinci Bakı
hücumunu gerçəkləşdirən 5-ci Qafqaz
diviziyası və 15-ci piyada diviziyasının
ümumi itkisi 1000 əsgər idi. Azərbaycan birlikləri isə 11 şəhid və 44 yaralı
itki vermişdilər. 
Türk əsgərlərinin qəhrəmanlığını, Azərbaycan sevgisini ingilis
qioşunlarının Bakıdakı komandanı belə xatırlayır: "İnanmaq mumkun
deyil. Cəbhəmizin ən guclu xətti turklər tərəfindən ələ kecirilmişdi. Həm
də turklərin hucuma kecəcəyinin butun birliklərə xəbər verilməsinə bax-
mayaraq, işğal edildi. İnanmaq cətin olsa da, movcud vəziyyət belə idi.
Cəbhədəki butun ustunluklərin bizim tərəfimizdə olmasına baxmayaraq,
hucumun ilk anlarında darmadağın olan hərbi quvvələrimizin artıq nəsə
edə biləcəyinə umid qalmamışdı. Bu vəziyyətdə uzərimizə duşən əsl vəz-
ifə, geri cəkilmək və duşmənin hərəkət surətini azaldaraq, hərbi bir-
ləşmələri yenidən nizamlamaq idi". (General Denstervil, Britaniya
İmperatorluğu, Bakı və İran, s. 263)
Bakının işğaldan azad edilməsi ilə onilliklər boyu müstəqil-
liyindən məhrum qalmış Azərbaycan Cümhuriyyəti 15 sentyabrda öz pay-
taxtına qovuşmuş oldu. Bir unudulmaz müqəddəs məqam da onda idi ki,
Bakının azad olunması mübarək bir günə - Qurban bayramına təsadüf et-
mişdi. 
Azərbaycan Cümhuriyyətinin Baş naziri Fətəlixan Xoylu 1918-ci
il, 19 sentyabrda Nuru Paşaya müraciət ünvanladı: “Qafqaz İslam Ordusu-
nun Komandanı Səadətli Nuru Paşa cənablarına! Komandanlığınız altın-
dakı cəsur türk əsgərimiz tərəfindən Azərbaycanın paytaxtı olan Bakının
düşməndən təmizlənməsi münasibətilə millətim şəxsinizə və dünyanın ən
cəsur və soylu əsgəri olan türk oğullarına minnətdar olduğunu ərz etməklə
iftixar duyuram“.
Və bir də heyf ki, 15 Sentyabr günü milli bayramlarımız sırasında
öz layiqli yerini tutmayıb hələ, Bakıda hələ də Ənvər Paşanın, Nuru
Paşanın adına bir küçə, xiyaban, abidə yoxdur, təəssüflər...
Azərbaycanın Türkiyəyə əbədi  bir vəfa borcu var
Dünya güclərinin, hətta bir blokda hərbi-siyasi müttəfiq olduqları
Almaniyanın da bütün təzyiqlərinə baxmayaraq, Anadolu Mehmetciyi ilə
Azərbaycan əsgəri Bakının işğaldan azad edilməsi ilə 100 ildən artıq
müstəqilliyindən məhrum qalmış Azərbaycan Cümhuriyyəti 15
sentyabrda öz paytaxtına qovuşmuş oldu, Anadolu Mehmetciyi ilə Azər-
baycan əsgəri çiyin-çiyinə döyüşürdü. Bunu da unutmayaq: Türk qoşun-
ları Bakıya Guney Azərbaycanın ermənilərin bir gündə 10 min günahsız
adamı tarixdə misli görünməmiş amansızlıqla qırdıqları Urmiya, Xoy,
Təbrizi ingilis işğalçılarından tamam təmizləyib gəlmişdi! Dağıstan
müsəlmanlarının cağırışları ilə 13 oktyabr 1918-ci ildə Qafqaz İslam Or-
dusu Komandanı Nuru Paşa, Quzey Qafqaz Cümhuriyyəti Ordusu Ko-
mandanı Yusuf İzzət Paşa və Quzey Qafqaz Cümhurbaşqanı Abdülməcid
Cermoy Dərbənddə bir araya gəlib şəhərin bürclərinə Quzey Qafqaz
Cümhuriyyətinin yeddi ulduzlu bayrağını ucaltdılar. Türk əsgəri Bakıdan
sonra həm də Dərbəndi azad edərək Qafqazda rus işğalına qarşı ən böyük
mücadiləni vermiş Şeyx Şamilin də arzu-istəyini yerinə yetirmiş oldular.
Bakıda, Təbrizdə, Dərbənddə Türkə yenilən həm də bir ovuc ermənini
silahlandırıb qızışdırıb əliyalın müsəlman turk əhalisinin üstünə saldıran
Rusiya, Böyük Britaniya, Avstraliya, Kanada, Yeni Zelandiya... idi. Xis-
lətində həmişə xainlik, məkr gizlənən erməni tarix boyu rus, ingilis, fran-
sızın əlində alət, zopa olub-həm özlərinə, həm də Türkə saysız bəlalar
gətiriblər. Osmanlı ordusunun Qafqazda başladığı möhtəşəm hərbi, siyasi,
milli dövlət quruculuğu işlərini İstanbuldan gələn acı bir xəbər alt-üst etdi:
Qafqaz İslam Ordusu “Devlet-i Aliyə”nin imzaladığı “Mondros
Mütarekesi” nin tələbi ilə geri cağırıldı. Qəhrəman Nuru Paşa bir müddət
daha Qarabağda qalıb rus qırmızı bolşevik ordusuna qarşı üsyanlar təşkil
etdi, lakin sonucda çarəsizcəsinə Anadoluya döndü. Geridə Türk
mehmetciyinin əziz xatirələri əbədi olaraq yaddaşlarda qaldı. Qafqaz
müsəlmanları hər zaman bir qurtuluş simvolu olan Nuru Paşanı və əlbəttə,
bu Qurtuluşun ideya rəhbəri olan Ənvər Paşanı rəhmətlə anmaqda davam
edəcəklər.
…Məhəbbət qarşılıqlı olanda əsil xoşbəxtlik və səadətə apara bilir.
Azərbaycanın başbilənləri nə qədər ağır günlərdə olsa da, həmin dövrlərdə
ölüm-qalım savaşı aparan Osmanlıya, Anadoluya öz əsgəri və maddi
yardım əlini uzatmışdı. Zəngəzur qartalı Sultan bəy Sultanov və qardaşı-
AXC-nin ilk hərbi naziri Xosrov bəyin təşəbbüsü ilə bir süvari dəstəsi
düzəldilərək Laçın, Zəngəzur, Naxçıvan dağlarından keçməklə Qarsa yola
salınmışdı. Hacı Zeynalabdin Tağıyev o illərdə Türkiyənin nicatı bizim
nicatımızdır, məhvi bizim məhvimizdir, düşüncəsi ilə Anadoluya yardım
üçün "Qardaşlıq köməyi" adlı bir yardım kampaniyası başlatmış, şox
gərəkli, sanballı yardım düzənləmişdi. Azərbaycan Xalq Komissarları
Sovetinin sədri N.Nərimanov 23 mart 1921-ci il tarixdə Atatürkə yazdığı
məktubunda böyük səmimiyyət və hörmət hissi ilə etiraf edirdi: "Paşam,
1918-ci ildə siz bizi mütləq bir ölümdən qurtardınız!" Qurtuluş savaşından
zəfərlə çıxan Türkiyə ağır maliyyə böhranı keçirirdi. Atatürk 3 may 1920-
ci ildə Şərq ordusu komandiri general Kazım Qarabəkirə göndərdiyi mək-
tubda həmin əsil ürək kövrəldən ərklə, göz yaşardan qardaşlıq duyğusu
ilə yazırdı: "Dövlətin pulu qalmadı. İndiki halda heç bir yerdən kömək
istəməyə ümid də yoxdur. Başqa çıxış yolu tapana qədər Azərbaycan
hökumətindən borc almağınızı rica edirəm". Kazım Qarabəkir Atatürkün
xahişini birbaşa Nəriman Nərimanova çatdırır. Nərimanov 19 avqust
1920-ci ildə Atatürkə cavab məktubu göndərərək belə yazır: ”…qardaş
qardaşa borc verməz. Qardaş hər zaman qardaşın əlindən tutar. Biz qar-
daşıq və hər zaman əlinizdən tutacağıq…Müsəlman kommunistlər sizin
istəyinizə catmağınız üçün bütün gücləri ilə yanınızda olacaqlar. Siz
məğlub olduğunuz təqdirdə nə sizin üçün, nə də digər Şərq xalqları üçün
qurtuluş yolu qalmayacaq". ( Doğan Avcıoğlu "Milli qurtuluş tarixi", 2-
ci cild, səhifə 430) "Cənab general, bizim Türk millətində qardaş qardaşa
borc verməz. Qardaş hər zaman qardaşın əlindən tutar. Biz qardaşıq və
hər zaman əlinizdən tutacağıq" (A.Şəmsəddinov "Qurtuluş savaşı illərində
Turkiyə-Sovet İttifaqı əlaqələri," səhifə 66). Azərbaycan hökuməti çox
keçmir ki, 500 kiloqram qızılı Türkiyəyə göndərir. Qardaş köməyi
bununla bitmir. Nərimanov Rusiyadan aldığı 10 milyon qızıl rublu da
Türkiyəyə ünvanlayır. 23 mart 1921-ci ildə isə Türkiyənin müraciətini gö-
zləmədən Azərbaycan hökuməti hədiyyə kimi 30 sistern neft, 2 sistern
benzin, 8 sistern yağ göndərir. Yardımların arası kəsilmir. Çox keçmir ki,
62 sistern neft də göndərilir. Atatürk Azərbaycanın Türkiyə üçün önəmini
çox yüksək dəyərləndirərək Bakıya bir səfir göndərir. Diplomat olmaqla
yanaşı yaxşı bir yazıcı olan səfir Mehmet Şövkət Esendal Nəriman Nəri-
manovla və o dönəmin önəmli şəxsiyyətləri ilə görüşür. Hətta, Hacı Zey-
nalabdin Tağıyevin xanımını da ziyarət edir. Azərbaycan da ilk səfirini -
İbrahim Əbilovu Ankaraya gondərir. İ. Əbilovun 1921-ci ilin oktyabr
ayında Ankaraya gəlməsi böyük bir sevincə səbəb olur. Səfirlik binasını
Atatürk açır və öz əlləri ilə Azərbaycan bayrağını yüksəldir. Bu Azərbay-
can Sovet Sosialist Respublikası ilə Türkiyə Cümhuriyyəti arasında ilk
rəsmi diplomatik əlaqənin qurulması demək idi.b Atatürkün ən yaxın
adamlarından olmuş Dr. Riza Nur xatirələrində yazır ki, İ. Əbilov sonralar
Atatürkün ən inanılmış, etibarlı adamlarından biri olur.
1921-ci ildə Nərimanov xarici işlər naziri Mirzə Davud
Hüseynovu yanına mağıraraq Atatürkə 1 və 2-ci İnönu döyüşlərində
qazandığı zəfər münasibətilə bu məzmunda bir teleqram vurmağı tapşırır:
“Qazanılan bu böyük zəfərlərdən dolayı Türk xalqını Azərbaycan Sovet
Sosialist Respublikası adından təbrik edirik.” 
Atatürk 1921-ci ildə 3 nəfərlik bir heyət ayırıb Bakıya göndərir,
Nərimanovla görüşdükdən sonra Moskvaya yola düşmələrini tapşırır. Nə-
rimanov onlara dəyərli məsləhətlərini verir, Leninin xəstələnməyi səbəbi
ilə onunla görüşə bilməsələr də, dövlətin 2-ci adamı Stalinlə mütləq
görüşməyə nail olmalarını tövsiyə edir, hər şeyin onun əlində olduğunu
bildirir, Stalinin adına bir məktub da yazıb verir. Behbud bəy Şahtaxtin-
skini də yardım üçün onlara qoşur. Dediyi kimi də olur, nümayəndələri
Stalin qəbul edir, Atatürkün istəyi gercəkləşir, Rusiya Türkiyəni 1-ci
olaraq tanıyır, Qars müqaviləsinin şərtləri razılaşdırılır. Dr.Riza Nurun
xatirələrində Azərbaycan oxucusu üçün maraqlı, yeni olan bir çox məqam-
larla birlikdə bu epizod da diqqət çəkir: Türkiyəyə geri dönmək üçün
Bakıya qayıdan nümayəndələrin vaqonuna 40 ədəd hədiyyə xalı qoyulur,
ancaq onlar çətinliklə də olsa, bu hədiyyədən imtina edə bilirlər. Azərbay-
can və Anadolu insanları Osmanlı Türklərinin Azərbaycana etdiyi yardım-
ları yaxşı bilsələr də, Azərbaycanın Türkiyəyə etdikləri bu kimi köməkləri
bilmirlər. 
Azəri türklərindən Sovetlər İttifaqında ən yüksək vəzifədə çalışmış
- SSRİ Xalq Komissarlar Sovetinin sədri  Nəriman Nərimanovun (30
dekabr 1922 - 19 mart 1925) 20-ci illərdə Azərbaycan hökumətinin sədri
olarkən Zəngəzur və Qarabağ məsələsində göstərdiyi prinsipsizliyi,
qətiyyətsizliyi yaddan çıxarmayaraq, onun Türkiyəyə sözdə və əməldə
münasibətindəki prinsipiallığı, əsil türk qardaşlığı mövqeyi nümayiş et-
dirməsi hər zaman hörmətə layiqdir.
Çanakkalada Azərbaycandan ürəyinin istəyi ilə gəlib Qurtuluş savaşına
qatılmış 18 yaşlı İbrahimin məzarı durur. Osmanlı tabeliyindəki Balkan-
larda başlayan savaşda Osmanlıya ilk dəstəyi verən Bakı aydınları ol-
muşdu. 1912-ci ildə İstanbulda çıxan “Səbilur-Rəşad” məcmuəsində
Bakıdan bir qrup insanın göndərdiyi bəyanat dərc olunmuşdu: “Dindaşlar!
Bilin və agah olun ki, yeganə ümidimiz və nicatımız Osmanlının istiqlal
və tərəqqisindədir!”
Türkiyə Cümhuriyyəti Başbakanlığı arxivində saxlanılan aşağı-
dakı bu sənəddə həmin qardaşlıq duyğuları əksini tapmışdır: 
“Türkiyə Cümhuriyyəti Baş naziri və xarici işlər naziri İsmət Paşa
cənablarına!
Türk ordusunun Azərbaycanı azğın düşmənlərin caynağından
xilas etdiyi, sevgili, gözəl İzmirimizin və bir sıra digər müqəddəs türk tor-
paqlarının qana susamış mənfur düşmənlər tərəfindən atəşə verilərək
işğal olunduğu bir zamanda türk yurdu Azərbaycan da ingilis əsgərləri
tərəfindən işğal edilmişdi. Bütün qəlblərin sızladığı, qan ağladığı bir
məqamda Azərbaycanın fədakar övladları 23 mart 1920-ci il tarixində
baharın gəlişi münasibətilə Anadolu gününə həsr olunmuş xüsusi yardım
kampaniyası təşkil etmişdir. Miqdar baxımından çox olmasa da, “Anadolu
günü” yardım kampaniyasında bolşeviklərin işğalına məruz qalmış Azər-
baycandan Anadoludakı qardaşlarımıza kömək məqsədilə 3 milyon rubl
toplanmışdır.
Bakı Yardım Komitəsinin adından bank hesabınıza köçürülmüş
3000 ingilis funt sterlinqini qəbul etməklə yardım etmək istəyən vətən-
daşlarımızın öz vicdanları qarşısında borcunu ödəməyə imkan vermənizi
rica edirik.
Azərbaycan maliyyə naziri, xeyriyyə cəmiyyətinin sədri
Abdulvasi,   Bakı, 10 dekabr 1920-ci il” 
Əziz yadigar. Nuru Paşanın babam Hacı Fətəli Əfəndiyə
əmanəti
Ağlım kəsəndən evimizdə az qala pıçıltıyla qulağımıza deyilən bu
sözlər beynimə həkk edilmişdi: ana babalarımız Türkiyəyə köçüb getdilər,
burda qala bilmədilər, qalsaydılar hamısın ya gülləliyəcəkdilər, ya da
sürgünə göndərəcəkdilər. Artıq heç nə öyrənə bilmirdim. Evimizin üstü
qamışla örtülü idi, altında gizlədilmiş taxta yeşiklərin içi Hacı Fətəli
babamdan qalma Quran, əlyazma, Türkiyə və Ərəbistandan gətirmə nəfis
cildli kitablarla dolu idi, ildə bir neçə dəfə atam, anam xəlvətcə çıxıb
yeşik, bağlamaların üstün açıb kitabları havaya verir, nəmin, tozun alıb
yenə də yerinə düzüb üstün örtürdük. Sovet KQB-sinin qorxusu cana,
qana işləmişdi. Ancaq Allaha, UluYaradana inam, iman bundan daha üstün
idi; yaxın, uzaq kəndlərdən, qonşu rayonlardan cümə günləri gəlib məh-
ləmizdəki məscidin daş-divarını öpə-öpə, dəstamaz alıb Quran götürüb
namaz qılması, üz-gözlərindən yağan mutluluq uşaq yaddaşımda,
hafizəmdə əbədi həkk olub. Yaşlılardan dəfələrcə eşitmişdim; Nuru Paşa
bax orda atdan düşdü, Hacı babanı sinəsinə sıxdı, bir yerdə gəlib taxtın
üstündə oturdular, yaxın kəndlərdən axın-axın gələn insanları salamladı,
sonra dəstamaz alıb namaza durdular. 
Ağdaşın Qumlax kəndində yaşayan anamın doğmaca dayısı, 89-
cu il mayın 4-də 90-ı bir xeyli keçib dünyadan köçən ağzı dualı, namaz-
oruclu Veysəl babamdan dəfələrcə eşitmişdim bu söhbəti: baban Hacı
Fətəli Əfəndi həm azuqə, həm də silah-sursat almaqdan ötəri qızıl-gümüş
nəyi vardısa Nuru Paşaya verdi, ağzı bağlı toxuma bəzəkli torbasıynan
bir yerdə, bu gözlərimnən gördum, onlara mən qulluq edirdim, aftafa-
ləyən gətirdim, namazdan sonra eyvandakı taxtımızın üstündə yanaşı otur-
muşdular, çay-çörək yeyib içdilər, gedəndə də hamının gözünün
qabağında başından qotazlı qırmızı fəsin çıxardıb qoydu Hacafəndinin
başına, indiki kimi gözümün qabağındadı. Evinizdə durur həmən o fəs.
Hacı Əfəndi (Hacafəndi) 2 dəfə Həcc ziyarətində olub-şura hökuməti
gələnə qədər və sonra. Birinci gedib-gəlməyi uzun çəkmişdi - ordan gəlib
bir müddət də Türkiyədə ali dini təhsil alıb, gəlib həmin vaxtlar tək Şirvan
mahalında yox, bütün Azərbaycanda məşhur olan Ağdaşın Zeynəddin mə-
drəsəsində, bir müddət də Ağdam, Bərdədə imamlıq-əfəndilik edib, yaşlı
adamlardan Babandan dərs, izin alanlardan sağ qalanlar var, bura da gəlib
gedirlər hələ də. Burda və ətraf  bölgələrdə
onun yolunda hər cür əzab-əziyyətə qatlaş-
mağa hazır olan yetirmələri çox olub. Mən
biləni Baban Nuru Paşa ilə İstanbuldan tanış
idilər, çünki çox mehriban görüşdülər, həm
də başının dəstəsi ilə birbaşa bizə gəlmişdi.
Kommunistlərə, sovet hökumətinə qarşı
Cihad Bəyannaməsini də o vaxt Qazı Bəhlul Behcətlə Hacı Fətəli bir
yerdə bizim məsciddə azmışdı, Hacı baban Zəngəzur, Qarabağdan üzübəri
ta bu Şirvan torpaqlarına qədər çox iş görmüşdu Allah yolunda, adamlar
gecələr əl-ayaq yığışandan sonra xəlvət gəlirdilər cümə namazlarına-Hacı
imam dururdu, Türkiyədə də bilirdilər ki, belə bir adamları var burda...
Hacı babamın əmisi Hümbətalı Əfəndi həm də ana tərəfdən (Laçının Ci-
cimli kəndindən) baba saydığımız Şeyx Mir Həmzə Əfəndinin ən sadiq
müridlərindən olmuş, Laçından Kürdəmirə, Qazaxa getmiş, İrandan
Türkiyəyə keçib Elazığda, Amasyada bütün ömrünü nəqşibəndi təriqətinin
bu böyük şeyxinə xidmətə, nəqşibəndiliyin yayılmasına həsr etmiş, elə
Türkiyədə də  Amasyada da dəfn olunmuşdur.
Nuru Paşa adı o zamandan həkk olmuşdu yaddaşıma. Çox təsirli,
ibrətlidi ki, yaşı 93-ü keçən o qotazlı fəs bizim evdə babamın Məkkədən
gətirdiyi, Quran, torpaq, qara uzun təsbeh kimi hər zaman ən əziz, müqəd-
dəs tutya kimi saxlanıb, bu gün də 83 yaşlı dədəm Hacı Nərimanın
sandığında durur. ( “Qubadlısız 16 il” kitabından - H.Nərimanoğlu,
“Nurlan”, 2009) 
Zəngəzur torpaqlarının böyük bir hissəsinin Ermənistana bir-
ləşdirilməsindən 90 il ötür.
“Zəngəzur” Cəmiyyətləri Birliyinin sədri Hacı Nərimanoğlu
“Media forum” saytına bildirib ki, 1921-ci il iyulun 20-də Ermənistan
Xalq Komissarları Sovetinin qərarı ilə bu respublikada Sisian, Qafan,
Gorus və Meğri rayonlarından ibarət “Zəngəzur” adı ilə 9-cu qəza təşkil
edilib. Bu qərar Zəngəzurda müsəlmanların kütləvi qətlə yetirilməsinə
başlanandan sonra Naxçıvan və Qarabağa pənah aparmış əhalinin öz yurd
yerlərinə qayıdışının qarşısını almaq üçün qəbul olunub. Bununla da er-
məni daşnaklarının başladığı işi erməni kommunist bolşevikləri başa çat-
dırmağa nail olublar. Zəngəzurun itirilməsi ilə Azərbaycanın ərazi bütün-
lüyü də pozulub, Naxçıvanın Azərbaycanla quru əlaqəsi kəsilib, eyni
zamanda Azərbaycanın Türkiyə ilə quru sərhədinin sahəsi xeyli daralıb.
Zəngəzurun Ermənistana birləşdirilməsinin tarixinə ekskurs edən Hacı
Nərimanoğlu xatırladıb ki, hələ sovet Ermənistanı qurulmamışdan qabaq
erməni generalı Andronik öz qoşunları ilə Zəngəzurda 115-dək müsəlman
türk-kürd kəndini yağmalayaraq dağıtmış, 70 kəndin əhalisini qismən
məhv edərək Gorusu mərkəz seçib özünü “Zəngəzur qubernatoru” elan
etmişdi. Erməni daşnakları Əsgəran qalası, Şuşa da daxil olmaqla bütün
Qarabağa nəzarəti ələ keçirib “Qarabağ Respublikası” yaratmışdı. Bakı
Soveti isə Şaumyanın əlində idi. Məqsəd Naxçıvanla Şuşa arasında
yaşayan müsəlman əhalini qırıb bu əraziləri boşaltmaq, həmin ərazilərin
yeni yaradılacaq Ermənistan Respublikasına qatılmasına zəmin hazırla-
maq, Zəngəzur və Qarabağdakı erməni qoşunlarının birləşib Gəncəyə
hücum etməsinə şərait yaratmaq, Azərbaycan Milli Şurasını - Azərbaycan
Xalq Cümhuriyyətini beşikdəcə boğmaq, Bakıya tərəf hərəkətə başlayıb
üzübəri gələn Bakı sovetinin hərbi hissələri ilə birləşib “Böyük Er-
mənistan” ideyasını reallaşdırmaq idi.
Bu planı xalq qəhrəmanı Sultan bəyin Laçın bölgəsində An-
dronikin qoşunlarına vurduğu sarsıdıcı zərbə pozdu, Nuru paşa koman-
danlığında Qafqaz İslam Ordusunun hərbi yardımı ilə Azərbaycan Xalq
Cümhuriyyəti milis və hərbi dəstələri də Qarabağdakı erməni silahlılarına
ağır zərbə vurdular. Lakin Zəngəzur və Qarabağda erməni mövcudluğuna
son qoymaq mümkün olmadı.
Xalq Cümhuriyyətinin süqutundan sonra Sovet Azərbaycanında
Zəngəzurun Ermənistana verilməsi 1920-ci il noyabrın 30-da keçirilən
Azərbaycan K(b)P MK Siyasi və Təşkilat bürolarının birgə iclasının qəbul
etdiyi qərarı və ertəsi gün Nəriman Nərimanovun verdiyi bəyanatla həll
olundu. Leninin “Zaqafqaziyanın fatehi” adlandırdığı Serqo Or-
conikidzenin “bəşəriyyət tarixində nümunəsi olmayan mühüm
əhəmiyyətli tarixi akt” və “Azərbaycan artıq yükdən xilas olur” kimi
təhqiramiz bədnamlıqla dəyərləndirdiyi həmin qərarda deyilirdi: “Sovet
Azərbaycanı ilə Sovet Ermənistanı bir-biri ilə qırılmaz tellərlə bağlıdır,
bu iki xalq arasında heç bir sərhəd mövcud deyil, Zəngəzur və Naxçıvan
Ermənistana verilir, Dağlıq Qarabağın əməkçi kəndlilərinə öz müqəd-
dəratını təyin etmək hüququ verilir...”. Azərbaycan hökuməti Zəngəzuru
Ermənistana bağışlamaqla yanaşı o günlərdə aclıq burulğanında boğulan
ermənilərə 200 milyon manatlıq kredit (“başlıq pulu”) də vermiş, ərzaq,
yanacaq da göndərmişdi.
1933-cü ildə Ermənistan SSR-in ərazisi rayonlara bölündü və
Zəngəzur adı xəritədən birdəfəlik silindi.
QƏHRƏMANLAR UNUDULMUR
14 Dekabr Milli Qəhrəman Əliyar Əliyevin doğum
günüdür, yaşasaydı, 55 yaşı tamam olacaqdı. O,
Qarabağ müharibəsi tarixinə şərəfli səhifələr yazmış
qəhrəmanlarımızdan biridir. 
Bununla bağlı  “Zəngəzur” Cəmiyyətləri Birliyinin
sədri Hacı Nərimanoğlu demişdir:
Əliyar Əliyevin rəhbərlik etdiyi alayın topçuları
Xocalı qırğınından bir neçə gün sonra yuxarıların əmri
olmadan Gorusun altını üstünə çevirmiş, ...Moskva və
Yerevan KİV-i bu hücum zamanı 336 nəfərin
öldürüldüyünü yazmışdı. Bununla bağlı Ermənistanda
üç gün matəm elan edilmişdi, Yerevanda keçirilən mit-
inqlərdə Əliyar Əliyevə və 3 döyüşçüsünə ölüm hökmü
çıxarılmışdı. 1992-ci ilin aprel ayının 16-da “Qara
bəbir” ləqəbli Suriya ermənisi Karlenin başçılığı ilə xaricdə xüsusi hazırlıq
keçmiş 50 nəfərlik diversiya qrupu Lalazar körpüsünü partladıb
Qubadlının sərhəd kəndlərinin rayon mərkəzi ilə əlaqəsini kəsmək, strateji
yüksəklikləri ələ keçirmək üçün hücuma keçmişdi. Kəşfiyyat məlumatları
nəticəsində bundan xəbər tutan və onların yolunu gözləyən Əliyar Əliyev
və döyüşçüləri onları mühasirəyə alaraq dəstəbaşıları da daxil, 11 düşmən
əsgərini məhv etmiş, həmin meyitləri bizim əsirlərə dəyişmişdilər. 1991-
ci ilin may ayında Qubadlının Yuxarı Cibikli kəndi, 1992-ci ilin oktyabr
ayının 12-də isə bu rayonun Topağac-Başarat yüksəkliyi uğrunda gedən
döyüşlərdə də onun rəhbərlik etdiyi alay düşməni ağır itkilərə məruz qoy-
muşdu. 1992-ci ilin iyun ayının 24-də Qubadlı rayon mərkəzini bombala-
mağa uçan üç vertolyotu vurub salan da Əliyar Əliyevin döyüşçüləri
olmuşdu. Gorusun Şurnuxu kəndindəki postu darmadağın etmiş Əliyar
Əliyev və döyüşçüləri 20 rus və erməni silahlısını canlı olaraq ələ keçir-
mişdi. Onlar işğalın son günlərinədək Qafan-Gorus yolunu nəzarətdə
saxlamağı da bacarmışdılar. Əliyar Əliyev 1992-ci ilin payızında 40
könüllü döyüşçü ilə birlikdə işğal altındakı Laçının 40-a qədər kəndini 4
gün ərzində ermənilərdən azad edərək partizan müharibəsinin nə qədər
effektli olduğunu bir daha sübut etmişdi. 1992-ci il oktyabrın 3-də Əliyar
Əliyev və sürücüsü Əlisadət Ağayev Laçın rayon mərkəzindən iki kilo-
metr məsafədə şəhid oldular. Əliyar Əliyev Azərbaycan Dövlət Bədən
Tərbiyəsi İnstitutunda oxuduğu, Saransk Dövlət Universitetində müəllim
işlədiyi illərdə dəfələrlə klassik güləş üzrə respublika, ümumittifaq və
beynəlxalq yarışların qalibi olmuşdu, məşhur pəhləvan və məşqçi idi,
onun 8 yetirməsi respublika və SSRİ çempionu olmuş, biri isə olimpiya
yığma komandasına üzv seçilmişdi. “Məhsul” idman cəmiyyətinin
Qubadlı şöbəsinin sədri olan Əliyar Əliyev Qarabağ müharibəsi başlanan
günlərdən respublikada yaranan ilk könüllülər batalyonunu qurmuşdu.
Eyni zamanda o, həmişə ön cərgədə vuruşan döyüşçü, sərrast atıcı, kəş-
fiyyatçı, partizan idi. Dəfələrlə qonşu bölgələrdə gedən ağır döyüşlərdə
də iştirak etmişdi, çünki onun üçün bu Vətənin hər qarışı əziz idi.
14.12.2011, mediaforum.az, qhtxeber.az, musavat.com
Türkiyədə “Zəngəzur” Cəmiyyətləri Birliyinin nümayəndəliyi
yaradılmışdır
Bakı, 14 yanvar  2011  (AzərTAc). AzərTAc xəbər verir ki, nü-
mayəndəliyin  rəhbəri  Türkiyədəki Giresun Universiteti tarix bölməsinin
rəhbəri, professor Aygün Attar nümayəndəliyin  təyin edilmişdir. Məqsəd
Azərbaycan həqiqətlərinin qardaş ölkədə təbliği, Türkiyənin qeyri-
hökumət təşkilatları ilə əlaqələrin daha da genişləndirilməsidir. 
Nümayəndəliyin təşəbbüsü ilə Türkiyənin bir neçə şəhərində 20 Yanvar
və Xocalı faciələrinin ildönümüləri ilə bağlı tədbirlər keçirilmişdir.
12 mart – Qaçaq Nəbinin xatirə günü! 
“115 il əvvəl – martın 12-də Azərbaycan
xalqının yetirdiyi ən məşhur qəhrəmanlardan
olan Qaçaq Nəbi xəyanətlə qətlə yetirilib.
Qaçaq Nəbi 46 illik ömrünün tam 13 ilini əlində
silah, vəfalı ömür-gün yoldaşı Həcərlə birlikdə
fasiləsiz olaraq rus-erməni, fars zülmünə qarşı
mücadilə aparıb. Bu qoşa ad həm Azərbaycanın
qəhrəmanlıq salnaməsinə, həm də dünya
qaçaqçılıq hərəkatı tarixinə şərəflə yazılıb,
ümumxalq sevgisinin, qorxmazlıq, cəsarət, şücaət, əyilməz iradənin
simvoluna çevrilib”. Zəngəzur Cəmiyyətləri Birliyinin sədri Hacı Nəri-
manoğlunun “Media forum”a açıqlamasında deyib.
Hacı Nərimanoğlu Məhəmməd Əmin Rəsulzadənin “Azərbaycan
milli istiqlal mücadiləsi” adlı əsərindən sitat gətirir: “Zəngəzur və Naxçı-
vanda qorxmadan partizan müharibəsi aparan Qaçaq Nəbi Gəncə vilayəti,
Zəngəzur qəzasının Aşağı Mollu kəndində (indiki Qubadlı) anadan ol-
muşdu. Yeddi nəfərdən ibarət ailəni atası çətinliklə dolandırırdı.
Günlərin birində 16 yaşlı Nəbinin atasını bəy döyür. Bunu görən Nəbi
bəyin üzərinə atılaraq onunla savaşır. Bəyin şikayətinə əsasən Nəbi həbs
olunur. O, həbsdən qaçaraq həmfikirlərini ətrafına toplayır. Rus çar re-
jiminə və onun Azərbaycandakı əlaltıları olan bəylərə qarşı mübarizəyə
başlayır.
Nəbinin arvadı Həcər xanımla yanaşı baldızı Mehri xanım da bu
mübarizədə yaxından iştirak edir. Nəbi həbsxanadan qaçdıqdan sonra çar
idarəsinin Azərbaycandakı əlaltıları olan mülkiyyət sahibi xan və bəylərin
zülmündən cana gələn kəndlilərdən əli silah tutan bir hissəsi onun ətrafına
toplanır. Nəbinin əsas düşmənləri çar rejimi, xanlar və bəylər idi. O bu
mübarizədə kasıbları və onların hüquqlarını müdafiə edirdi. Nəbinin
mübarizə apardığı ərazi Zəngəzur və Naxçıvan vilayətləri idi. İstismarçı
imperializmə və rus çar rejiminə qarşı mübarizə aparan qaçaqlara xalq
yaxından köməklik edir, onlarla fəxr edirdi. Xalq onları ərzaqla təmin edir,
yeri gəldikdə gizlədirdi”.
Rəsulzadənin yazdığına görə, 1896-cı ilin mart ayında Nəbi Kər-
baladan dönərkən Türkiyə ilə İran sərhəddi arasında olan Larni kəndində
rus casuslarının əvvəlcədən hazırladığı pusqunun qurbanı olub.
Hacı Nərimanoğlu bildirib ki, Bəhlul Bəhcətin “Qaçaq Nəbinin
tarixi vəsiqə və sənədlər üzrə” adlı tədqiqat əsəri 77 illik arxiv qaranlığın-
dan sonra yaxın günlərdə işıq üzünə çıxıb: “Qaçaq Nəbinin həmyerlisi,
müasiri, onu və dəstəsindəkilərin əksəriyyətini şəxsən yaxından tanıyan,
görüşüb söhbətləşən, ilahiyyatçı, tarixçi, folklorşünas alim, Zəngəzurun
sonuncu qazısı Bəhlul Bəhcətin 1934-37-ci illərdə qələmə aldığı 290
səhifəlik “Qaçaq Nəbinin tarixi” vəsiqə və sənədlər üzrə” adlı tədqiqat
əsəri yaxın günlərdə işıq üzü görəcək. Tədqiqat əsərindəki ayrı-ayrı
başlıq-bölümlər Qaçaq Nəbinin düşmənlərinə, kimlərlə savaşmasına,
mübarizə yoluna güzgü tutur. Bəhlul Bəhcət İrəvan və Tiflis arxivlərindən
əldə etdiyi məxfi yazışmalardan da nümunələr gətirir, Nəbinin artıq 3 im-
peratorluğu rahatsız etdiyini, başağrısına çevrildiyini faktlarla göstərir”.
Hacı Nərimanoğlu onu da qeyd edib ki, kitabın müəllifi Bəhlul Bəhcət
1934-38-ci illərdə “Azərnəşr”də və Az.RAİ-nin ədəbiyyat bölməsində
çalışıb, “Quran”ı, “Şahnamə”ni ilk dəfə orijinaldan dilimizə tərcümə edib,
Məhəmməd Peyğəmbərin və ailəsinin tarixi və digər fundamental
tədqiqatları tamamlayıb, Hüseyn Cavid, Salman Mümtaz, Əli Nəzmi,
Əhməd Cavad kimi müasirləri ilə sıx ünsiyyətdə olub. 15 mart 1938-ci
ildə NKVD üçlüyünün qərarı ilə güllələnib.
Zəngəzur Cəmiyyətləri Birliyinin sədri əlavə edib ki, Qaçaq Nəbi
ilə Həcərin Azərbaycanın heç yerində abidəsi yoxdur: “Qubadlıda vardı,
18 ildir Qubadlı da yoxdur”.
Zəngəzurluların etirazı və gözləntiləri
26.01.2012 
“Zəngəzur” Cəmiyyətləri Birliyi Fransa Senatının uydurma “er-
məni soyqırımı”nı inkar edənlərin cəzalanmasını nəzərdə tutan qanunu
ilə bağlı bəyanat qəbul edib. 
Bəyanatda deyilir: “Türk xalqı tarixin heç bir dönəmində heç bir
xalqa qarşı soyqırım həyata keçirməmiş, əksinə zaman-zaman soyqırıma,
etnik təmizlənmə və zorakı deportasiyalara məruz qalmışdır. Bütün siyasi
fəaliyyəti boyu türk, müsəlman xalqlarına qarşı qərəzi, nifrəti, aşağılayıcı 
münasibəti ilə bədnam şöhrət qazanmış Fransa Prezidenti Sarkozi
demokratiyanın beşiklərindən olmuş ölkəsinin tarixinə qara damğa vuran
bu qanunu şəxsi mənfəətləri naminə ciddi-cəhdlə qəbul etdirmişdir. Bu
qanun həm də sivil dünyanın ən üstün kriterləri sayılan insan hüquqlarının,
fikir, düşüncə, söz, şəxsi mövqeyini ifadə etmə, hadisələrə fərqli yanaşma
azadlığının kobud şəkildə pozulmasının, hətta, ölkəsinin Konstitusiyasının
bir çox müddəalarının ayaqlar altına salınmasının, hər hansı bir məhkəmə
instansiyasında baxılmamış və haqqında qərar qəbul edilməmiş hadisəyə
parlament səviyyəsində hüquqi, siyasi don geydirmək cəhdinin eybəcər
təzahürü olmuşdur.
Fransa Senatı bu qanunun qəbulu ilə ölkəsinin imicinə sağalmaz
ləkə vurmuş, həm də ATƏT-in Minsk Qrupunda həmsədr dövlət olaraq
öz obyektivliyini, ədalətliliyini, tərəfsizliyini də, mənəvi haqqını da itir-
mişdir. Bu Qanunun qəbulu bir daha Türkiyə, Azərbaycan və digər türk
dilli ölkələrin birlik və bərabərliyinin, beynəlxalq aləmdə söz, nüfuz sahibi
ola bilməsinin zəruriliyini mühüm vəzifə kimi gündəmə gətirir. 
İnanırıq ki, Azərbaycan Hökuməti Fransa Senatının qəbul etdiyi
bu qanunun ölkəmizin 20 ildən bəri həllini gözləyən ən ümdə Dağlıq
Qarabağ probleminin həllinə göstərəcəyi ciddi maneçilikləri gərəyincə
qiymətləndirərək Fransanın həmsədrliyindən imtina edilməsi ilə bağlı
lazımi tədbirləri görəcək, bu ölkə ilə siyasi, iqtisadi, ticarət əlaqələrinə
yenidən baxacaq, indiki sınaq zamanında tarixin ən çətin dövrlərində
xalqımızın yeganə etibarlı dostu, arxa və dayağı olmuş qardaş Türkiyə ilə
birlikdə olduğunu real həyatda sübut edəcəkdir.” 
“Zəngəzur” Cəmiyyətləri Birliyinin bəyanatı: “Dövlət və qeyri-
hökumət təşkilatları işğal altındakı Dağlıq Qarabağ və ətraf rayonlarda
ermənilərin kütləvi şəkildə məskunlaşdırılmasına qarşı etiraz səsini
ucaltmalıdır.”
Son zamanlar Azərbaycan, Ermənistan və digər ölkələrin KİV-
lərində Azərbaycanın işğal altında olan Laçın, Zəngilan, Qubadlı və Kəl-
bəcər rayonlarında ermənilərin məskunlaşdırılması, bu bölgələrdə
müxtəlif təyinatlı infrastrukturların inşası ilə bağlı yayılan informasiyalar
xeyli  artmışdır. Xüsusilə ərəb ölkələrində baş verən hadisələrdən,
hakimiyyət dəyişikliklərindən sonra ermənilərin Dağlıq Qarabağ və ətraf
rayonlara köçü daha intensiv xarakter almışdır. Bu işdə bir sıra xarici
ölkələrdə yaşayan erməni iş adamları fəallıq göstərir, həmin bölgələrə iri
həcmdə investisiyalar qoyur, kreditlər verilir, müxtəlif cəlbedici tədbirlər
həyata keçirirlər. Narahatlıq yaradan amil həm də odur ki, artıq bu
məskunlaşdırma Dağlıq Qarabağın hüdudlarından kənardakı bölgələrə
keçirilmişdir, bu bölgələrdə şəhərtipli iri yaşayış məskənləri salınır və bir
sıra dövlətlər də buna açıqdan açığa ya seyrçi qalır, yaxud dəstək verirlər.
Bununla birlikdə azərbaycanın toponimləri, yer adları da dəy-
işdirilərək erməniləşdirilir, tərk edilmiş yaşayış yerlərinin, tarixi
mədəniyyət abidələrinin izi itirilir, zəngin təbii ehtiyatları istismar edilərək
talanıb Ermənistana və beynəlxalq arenada ona havadarlıq edən böyük
dövlətlərin hərbi, siyasi, biznes nümayəndələrinə milyonlar qazandırır. 
Yayılan məlumatlarda vurğulanır ki, Murov dağlarından Araz
çayına qədər ərazilərin bərpası və məskunlaşdırılmasını Ermənistan
hökuməti və erməni diasporu özünün birinci dərəcəli strateji vəzifəsi elan
etmişdir, bu məsələ birbaşa Ermənistan Hökumətinin planlı proqramları,
qərarları ilə tənzimlənir. ATƏT-in 2005-ci ildə təşkil olunmuş Fak-
taraşdırıcı Missiyası da Ermənistanın işğal altındakı ərazilərdə qanunsuz
məskunlaşdırma həyata keçirdiyi barədə faktları təsdiqləmişdi. Lakin in-
formasiyalarda 7 il əvvəl açıqlanan əhali sayının indi ikiqat artdığı
bildirilir.
İşğal altındakı ərazilərdə məskunlaşdırmanın həyata keçirilməsi
Ermənistanın da 1993-cü ildə qoşulduğu 12 avqust 1949-cu il tarixli
Mülki Əhalinin Müharibə Zamanı Müdafiəsinə aid Dördüncü Cenevrə
Konvensiyası və ona əlavə protokollara, eləcə də hərbi konfliktlər zamanı
mədəni dəyərlərin qorunması haqqında 1954-cü il Haaqa Konvensiyasına
ziddir.  
Qubadlı rayonu, Saray kəndi
Mirlər kəndindən görünüşü
“Zəngəzur” Cəmiyyətləri Birliyi bununla
bağlı ciddi narahatlığını bildirir, dövlət, qeyri-
hökumət təşkilatlarını, kütləvi informasiya va-
sitələrini Ermənistanın bu istiqamətdəki
fəaliyyətlərinə qarşı daha fəal mövqe tutmağa,
öz etirazlarını beynəlxalq qurumlara
bildirməyə çağırır. Çünki belə hallara qarşı
seyrçi münasibət, laqeydlik, sözdən əməli
hərəkətə keçmək üçün qətiyyət
göstərilməməsi təcavüzkar dövləti daha da şirnikləndirir, planlarını
maneəsiz reallaşdırmağa həvəsləndirir.
Unutmayaq ki, Dağlıq Qarabağ və ətrafındakı rayonlara qayıdışın
uzandığı hər il bizi o torpaqlardan daha çox aralayır, uzaq salır, erməniləri
daha artıq həvəsləndirir, beynəlxalq güclərə isə sadəcə seyrçi mövqedə
qalmaları üçün əlavə stimul verir.  butov.az, 08.10.2012
Zəngəzurda doğuldular, Anadoluda əbədiyyətə qovuşdular"
kitabı nəşr ediləcəkdir
Bakı, 27 oktyabr 2012 (AzərTAc). “Zəngəzur” Cəmiyyətləri Birliyi
Türkiyə arxivlərindən Zəngəzur mahalında doğulmuş, təqiblərdən, labüd ölümdən
qurtulmaq üçün Anadolu torpaqlarına köçüb yaşamağa məcbur olan, burada
əbədiyyətə qovuşan bir çox tanınmış şəxsiyyətlər, onların Azərbaycanda və
Türkiyədəki fəaliyyətləri barədə maraqlı materiallar, fotosənədlər əldə etmişdir.
Birliyin sədri Hacı Nərimanoğlu AzərTAc-a bildirmişdir ki, bu
şəxsiyyətlər arasında nəqşibəndi təriqətinin şeyxi, filosof şair Mir Həmzə Seyid
Nigari, onun həyatdan vaxtsız köçmüş çox istedadlı şair oğlu Siraci, Azərbaycanın
ilk hərbi naziri, Qarabağın general-qubernatoru Xosrov bəy Sultanov, xalq qəhrə-
manı Sultan bəy Sultanov, Azərbaycan Xalq Cümhuriyyəti Parlamentinin üzvü,
mühacir yazıçı-jurnalist, naşir Mirzə Sadıq Axundzadə, ötən əsrin əvvəllərində
fəaliyyət göstərmiş Müsavat Partiyasının 5-ci başqanı, tibb professoru, polkovnik
doktor Mehmet Azər Aran, 30-cu illərədək əlində silah bolşeviklərə qarşı döyüşmüş
hüquqşünas Əhəd Unal, diplomat, Azərbaycan Kültür, Milliyyətçilər, Yardım
dərnəklərinin qurucu rəhbərlərindən olmuş Taki Aran və başqaları vardır.
Yaxın günlərdə Azərbaycan Respublikasının Prezidenti yanında Qeyri-
Hökumət Təşkilatlarına Dövlət Dəstəyi Şurasının maliyyə yardımı ilə “Zəngəzur”
Cəmiyyətləri Birliyi tərəfindən toplanmış materiallardan ibarət "Zəngəzurda doğul-
dular, Anadoluda əbədiyyətə qovuşdular" adlı kitab nəşr ediləcəkdir.
Ədəbiyyat
“Osmanlı belgelerinde Karabağ”, 660 səhifə, İstanbul 2009,
“Azerbaycan belgelerinde ermeni sorunu (1918-20)”, 682 səhifə, Ankara
2001
Dr.Sebahattin Şimşirin “Azerbaycanlıların Türkiyede siyasi ve kültürel
faaliyetleri (1920-1991)”,
Tahsin Demirayın "Canlı Tarihler"
Qarabəkir K. İstiqlal hərbimiz. İstanbul, 1938. 
Türk Dili ve Edebiyatı Ansiklopedisi, Dergâh Yay. Cilt 7, İstanbul, 1990. 
Kösoğlu, N. Türkiye Dışındaki Türk Edebiyatları Antolojisi, Azerbaycan
Türk Edebiyatı, Cilt 3, Kültür Bakanlığı Yayınları. Ankara, 1993
Osmanı devleti ile Azerbaycan Türk hanlıkları arasındakı münasibetlere
dair arşiv belgeleri” (1575-1918), Ankara, 1993
Rahimzade İbrahim “Fethi Gence”
Kösoğlu, N. Türkiye Dışındaki Türk Edebiyatları Antolojisi, Azerbaycan
Türk Edebiyatı, Cilt 3, Kültür Bakanlığı Yayınları. Ankara, 1993
Pərvanə Bayram Seyyid Mir Hamza Nigari’nin Anadolu ve Azerbaycan’-
dakı devamcıları 
Azərbaycan Xalq Cümhuriyyətinin Parlamenti (sənədlər toplusu). VI
cilddə 
Ziya Bünyadov  “Azərbaycan Atabəylər dövləti”
Səbahəddin Eloğlu “Zəngəzur hadisələri”
Ənvər Çingizoğlu “Xosrov bəy Sultanov”, “Sultanlıq soydan gələr”
“Azərbaycanlıların soyqırımı və deportasiyası” 
Ziyadxan Nəbibəyli “Sultan bəy və Xosrov bəy qardaşları”
Musa Urud “Zəngəzur”
Nəzər Heydərov "Zəngəzur dağlarında"
İ.Musayev “Azərbaycanın Naxçıvan və Zəngəzur bölgələrində siyasi
vəziyyət və xarici dövlətlərin siyasəti (1917-1921)”
“Heydər Əliyev və “Cağ” Öyrətim” 
İbrahimov Z. İngilis-amerikan müdaxiləsinə qarşı Azərbaycan xalqının
mübarizəsi. B., 1950 Azerbaycan dergisi üzerine bir inceleme 
Alı Çelebioğlu Yahya Çelebi; Seyid Nigârî, Xaki-Payin-Taci-serim, Azer-
baycan Neşriyyatı, Bakı, 2004, 
Köçerli, Firudin Bey; Azerbaycan Edebiyatı, Cilt 1, Bakı, 1981. 
Mehemmedcelil, Mehemmed; Xelil, Fariz; Mövlane İsmayıl Siraceddin
Şirvani, Adiloğlu Neşriyatı, Bakı, 2003. 
İbrahimli X. Azərbaycan siyasi mühacirəti. B., 1996. Bünyadov Z. Qır-
mızı terror. B., 1993 Fərəh Hüseyn “Osmanlı-Səfəvi müharibəsi 1578-
1590”, Bakı-2008
Fəxrəddin Kırzıoğlu “Osmanlıların Qafqaz ellərini fəth etməsi (1451-
1590)” 
www.azertag.com
www.turansam.org
www.azerbaycankulder.org
www.resulzade.org
www.kultur.gov.tr  
Mövzu, başlıq düzümü:
I Fəsil
Əlimiz çatmayan, səsimiz yetməyən ulu yurd-Zəngəzur
( Tarixi icmal )     
Osmanlı İmperiyasının çöküşü, Birinci Dünya savaşı və Zəngəzur 
Osmanlıda “erməni genosidi” yalanı rus və amerikalı şahidlərin gözü ilə 
Bunlar Amerika ingilislərinin yazdıqlarıdır
“İngilis barmağı” Zəngəzurda
Zəngəzur qırğınları
“Yalvarıram, təcili tədbirlər görün... Zəngəzur sarıdan başınız sağ olsun,
heç olmasa Qarabağı xilas edin...”
AXC Hökuməti bu qırğınların qarşısını vaxtında ala bilərdimi?!
Zəngəzurun Ermənistana verilməsi
Nərimanovun Bəyanatı
Naxçıvan və Qarabağ...
II Fəsil
Zəngəzurdan Anadoluya köçlər
I Köç: Osmanlı-Səfəvi savaşları
II Köç: Çar Rusiyasının işğalı
III Köç: Erməni daşnak-rus bolşevik zülmü
IV Köç: İşğal
Anadolu dar gündə azəri türklərinə qucaq açmışdı
Azərbaycanlıların Anadoluda məskun olduqları ellər
Türkiyə mənbələrində Azərbaycan
III Fəsil
Anadolu torpaqlarında əbədi uyuyan tanınmış Zəngəzurlular
Nuru ilə Amasyanı rövnəqləndirən  Şeyximiz - Mir Həmzə Seyid Nigari 
Urudda doğuldu, İstanbulda əbədiyyətə qovuşdu
Müsavatın 5-ci Başqanı: Zəngilanlı Dr.Mehmet Azer Aran 
Zəngəzurun igid oğlu Baba Yüzbaşı: Vətən, sən nə yaman şirin
şeymişsən!
Goruslu azadlıq mücahidi
Xələcli istiqlalçı Əhəd Ural 
Qazi İbrahimlə Sərkar Qönçə eşqi
Qarsda torpağa qarışan Xalq Qəhrəmanı Sultan Bəy
Ruhu Qarabağda, cismi Trabzonda: Azərbaycanın ilk Hərbi naziri 
Xosrov bəy Sultanov 
Xosrov bəyin nəticəsiz qalan israrlı təkidləri: 
“...geciksək, Zəngəzur və digər qəzaları itirəcəyik”
Süleyman Dəmirəl Sisianlıdırmı?!
Zəngəzurlu Baharlılar
Türk əsgərləri Azərbaycanda bolşeviklərə qarşı mübarizədə
IV Fəsil
Məramımız fəaliyyətimizdə
“Zəngəzur” Cəmiyyətləri Birliyi müsabiqəyə yekun vurdu: Xosrov bəy
və Sultan bəy haqqında kitab çıxdı 
Zəngəzurun sonuncu Qazısı Bəhlul Behcətin “Qaçaq Nəbinin tarixi”
kitabı nəşr edildi
“TURAN Aşiqləri”- Atatürk, Ziya Göyalp, Ənvər Paşa və Nuru Paşanın
ömür yolunu əks etdirən kitabdır
“Zəngəzur” Cəmiyyətləri Birliyinin sədri Bakıda Rəcəb Tayyib Ər-
doğanla görüşmüşdür
15 SENTYABR: Anadolu və Qafqaz türklərinin əbədi qardaşlıq günü 
Əziz yadigar. Nuru Paşanın babam Hacı Fətəli Əfəndiyə əmanəti
Zəngəzur torpaqlarının böyük bir hissəsinin Ermənistana bir-
ləşdirilməsindən 90 il ötür.
Qəhrəmanlar unudulmur. Milli Qəhrəman Əliyar Əliyev
Türkiyədə “Zəngəzur” Cəmiyyətləri Birliyinin nümayəndəliyi
yaradılmışdır
12 mart – Qaçaq Nəbinin xatirə günüdür 
Zəngəzurluların etirazı və gözləntiləri
“Zəngəzur” Cəmiyyətləri Birliyinin bəyanatı: “Dövlət və qeyri-hökumət
təşkilatları işğal altındakı Dağlıq Qarabağ və ətraf rayonlarda ermənilərin
kütləvi şəkildə məskunlaşdırılmasına qarşı etiraz səsini ucaltmalıdır.”
“Bütöv Azərbaycan” qəzetinin redaksiyasında yığılmış, 
dizayn, redaktə və korrektə edilmişdir.
Çapa imzalanmışdır: 25.10.2012
Format: 60x90 ş.ç.v. 1/16
Tiraj: 2000 ədəd
“YEK Production” Şirkətinin mətbəəsində çap edilmişdir.
Tel/Faks: 492-57-74
www.yekpro.com
