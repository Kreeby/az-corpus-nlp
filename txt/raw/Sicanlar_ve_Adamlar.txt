 
 
 
 
 
İNSANLAR VƏ 
KƏSƏYƏNLƏR  
(ingilis dilindən tərcümə edən  
Mirsadiq Mircəfər oğlu Cəfərov) 
 2
Redaktor    f.e.n.,dos., Ə.H.Əmirova 
 
Rəyçilər    f.e.n.,dos., Ç.M.Qaraşarlı  
 
                                  b.m. F.H.Kərimov  
 
 
 
 
 
Amerikan  yazıçısı  Con  Steynbek  tərəfindən  
yazılmış və oricinaldan  Azərbaycan  dilinə  tərcümə  
olunan bu kitabda gənclərin  iş  tapa  bilməməsindən,  
iş  tapanda  isə  həmin  işdən maddi  cəhətdən  kifayət  
qədər  yararlana  bilməməsindən,  evlənmək eləcə  də  
ev-eşik, torpaq  sahəsi  almaq  iqtidarında  olmama-
sından bəhs  olunur. 
 3
İNSANLAR VƏ KƏSƏYƏNLƏR 
 
MÜNDƏRİCAT 
 
I FƏSİL ……………………………………………… 3 
II FƏSİL ……………………………….……………20 
III FƏSİL ………………………………..…………….. 40 
IV FƏSİL …………………………………..………63 
V FƏSİL …………………………………………… 91 
VI FƏSİL ………………………………………… 
 
 
Bir neçə kilometr cənuba tərəf irəlilədikcə, 
Salinas çayı daha sakit axır, sahilləri getdikcə 
yaşıllaşırdı. Çayın bir tərəfində Qabilan dağlarının şiş 
qayaları, o biri tərəfində isə yaşıl ağaclar vardı. 
Ağacların altında, qumlu sahildə yarpaqlar yeri elə 
örtmüşdü ki, sanki yerə salınmış xalçaya bənzəyirdi. 
Axşamlar dovşanlar kolların, otların arasından çıxaraq 
qumlu sahildə gəzişir, marallar isə çaya su içməyə 
gəlir, kolların, ağacların arasındakı cığırla isə oğlanlar 
çimməyə gəlirdilər.  
İsti günün axşamı zəif əsən külək əsərək 
yarpaqları tərpədirdi. Kölgə get-gedə uzanırdı. Qumlu 
 4
sahildə gəzişən dovşanlar çığırla yeriyən adamların 
səsini eşitcək öz yuvalarına qaçmağa cəhd 
göstərirdilər. 
Bir-birinin ardınca gedən iki nəfərin addım səsləri 
buralara çökən sükutu pozdu. İrəlidə gedən qısa boylu, 
cəld hərəkətli, qara sifətli və iti baxışlara malik idi. 
Arxada gedən isə yekəpər, iri sifətli, geniş solğun 
gözləri, enli kürək bir oğlan idi. Onun ağır yerişi onu 
ayıya oxşadırdı. Hər ikisi qara, nimdaş paltarda idilər. 
İrəlidə gedən bir qədər açıqlıqda dayandı, arxadakı isə 
geri qaldığından, ona çatmaq üçün iri addımlarla 
irəliləməyə başladı. İrəlidəki şlyapasını başından 
götürüb, alınının tərini sildi. İri cüssəli yoldaşı isə 
əlindəki çantasını yerə qoyub, su içmək üçün çaya 
yaxınlaşdı. Balaca boylu ona tərəf gedərək əsəbi halda 
dedi: 
- Allah xatirinə, Lenni çox içmə. Keçən gecəki 
kimi yenə də xəstələnəcəksən. 
Lenni su içməkdə davam edirdi. O, su içib 
qurtardıqdan sonra başını suya soxdu, sonra isə qumlu 
sahildə oturdu, saçından damcılayan damlalar isə onun 
kürəyini, paltarını isladırdı.  
- Nə yaxşıdır, Corc, sən də bir az iç, o, sevinc 
içərisində dedi. 
 5
Corc çantasını yerə qoyaraq dilləndi: 
- Mənə elə gəlir ki, bu içməli sudur. Təmiz suya 
oxşayır.  
Lenni sudan bir ovuc götürüb Corca göstərdi.  
- Bax, Corc, gör necə də yaxşı sudur. 
Corc dizi üstə suyun, kənarında əyilərək, ovcu ilə 
su içməyə başladı. O, bir-iki ovuc su içdikdən sonra 
üzünü yudu və qumun üstündə dizlərini qucaqlayaraq 
oturdu. Ona baxan Lenni Corcu yamsılayırmış kimi o 
da dizlərini qucaqlayıb oturdu əşlyapasını gözlərinin 
üstünə çəkdi. 
Corc gözlərini süzərək axan çaya baxırdı. Onun 
gözləri günün istisindən qızamışdı. 
O, acıqlı-acıqlı dedi: 
- Biz belə isti havada dörd mildən çox yol 
gəlmişik, lənətə gəlsin bu istini. 
Lenni ona utancaqlıqla baxdı və müraciət etdi.  
- Corc? 
- Hə, nə istəyirsən?  
- Biz, hara gedirik, Corc? 
Corc yerindən cəld qalxaraq Lenniyə əsəbi halda 
dedi? 
 6
- Sən artıq hər şeyi yaddan çıxarmısan? Mən 
sənə neçə dəfə deməliyəm? Aman Allah, sən lap 
balaca uşaq kimisən! 
- Mən çalışırdım ki, yadımdan çıxmasın, amma 
yenə çıxdı.  
- Yaxşı … yenə deyəcəm. Daha başqa işim-
gücüm yoxdur elə bütün günümü sənə belə-belə şeyləri 
deməklə keçirirəm, amma sən də deyilənləri yaddan 
çıxarırsan. 
- Neynim, Corc, ha çalışdım yadıma salam, 
amma bir xeyri olmadı. Təkcə dovşanlar yadımdadır. 
- Elə yadında qalan təkcə dovşanlardı? Yaxşı, 
onda diqqətlə qulaq as və yadında saxla! 
Hovard küçəsində taxta üzərinə qoyulmuş 
alətlərə baxdığımız yadındadır, Lenni? 
Lenninin sifətində gülüş cizgiləri göründü.  
- Niyə ki, Corc, yadımdadı. Nə olsun ki? Bizim 
yanımızdan bir neçə qızın keçdiyi də yadımdadır.  
- Bura bax, Lenni, yadındadırmı Murey və 
Rediklə gəzməyimiz, onlar bizə işə daxil olmaq üçün 
kağızlar və eləcə də avtobus biletləri verdilər. 
- Hə, Corc, indi yadıma düşdü – deyə o əllərini 
cəld surətdə ciblərinə apardı – Corc mənimkilər yoxdur, 
mən onları itirmişəm. 
 7
O, yerə göz gəzdirməyə başladı. 
- Tapa bilmədin, eləmi? Sən lam balaca 
uşaqsan. Mənimkilərin hər ikisi cibimdədir. Onu bil ki, 
sənə öz iş kağızlarımı gəzdirməyə verməyəcəm. 
Lenni dişlərini ağardaraq dedi: 
- Mənə elə gəlir ki, onu yan cibimə qoymuşdum. 
O, əlini yenidən cibinə apardı. 
Corc ona iti nəzərlə baxdı. 
- Sən cibindən nə çıxaracaqsan ki? 
- Mənim cibimdə heç nə yoxdur. 
- Mən bilirəm orada heç nə yoxdur. Sənin əlində 
nəsə var. 
Göstər görüm əlindəkini… 
Doğrudur heç nə yoxdur, Corc. 
- Yaxın gəl, əlindəkini də mənə ver. 
Lenni yumulmuş əlini Corca tərəf uzatdı.  
- Təkcə siçandır, Corc 
- Siçan? Diri siçan? 
- Yox, ölü siçandır,Corc. Onu mən 
öldürməmişəm. Elə ölüsünü tapmışam.  
- Ver mənə, - deyə Corc acıqlandı. 
- Qoy qalsın, Corc. 
- Yox, ver mənə! 
 8
Lenni onun sözünə baxdı və Corc ölmüş siçanı 
ondan alıb çayın o biri tərəfindəki kolluğa atdı. 
- Ölmüş siçan sənin nəyinə gərəkdir, axı?  
- Mən onu bayaq gəzəndə tapmışdım, Corc. 
- Sən gəzib siçan tapmalı deyilsən. Yaxşısı budur 
ki, yadına sal görüm, biz hara gedirik? 
Lenni bir az duruxdu və dedi: 
- Yenə yadımdan çıxdı, Corc. 
- Aman allah, bura bax, diqqətlə qulaq as və 
yadında saxla! Biz böyük bir fermerin təsərrüfatına 
işləməyə gedirik. Zəmidə işləyəcəyik. 
- Hə, yadıma düşdü, Corc. 
- Bizim getdiyimiz fermer təsərrüfatına təxminən 
bir milə qədər məsafə qalıb. Bura bax,mən fermerə iş 
kağızlarını verəndə sən heç nə danışma. Yalnız sakit 
dayanarsan və heç nə deməzsən. Əgər o bilsə ki, sən 
necə də qanmazsan, onda bizi işə götürməz. Biz iş 
almazdan əvvəl o səninlə söhbət etsə, onda batdıq, 
düzünü deyim ki, iş ala bilməyəcəyik. Başa düşdün? 
- Hə, başa düşdüm, Corc. 
- Yaxşı, de görüm, elə ki, biz sahibin yanına 
gedəndə, onda sən nə edəcəksən? 
- Mən ….mən, - Lenni fikirləşərək, mən heç nə 
deməyəcəyəm. 
 9
- Bax belə, indi yaxşı oğlansan. Amma bunu 
yaddan çıxarma, ha!...  
- Çalışacağam, Corc. 
- Mənə belə gəlir ki, Lenni, sən orada pis-pis işlər 
də görməyəcəksən, eləmi? Yoxsa, bizi zəmidən qovub 
çıxaracaqlar. 
- Mən bunu yaddan çıxarmaram, Corc. 
Corc onun bu sözlərindən sevindi, qumun 
üzərində uzandı və əllərini bir-birinə keçirərək başımın 
altına qoydu. Lenni də onu yamsılayırmış kimi elə etdi. 
- Aman Allah, sən başdan ayağa dərd-sərsən. 
Əgər səni özümlə hərləməsəydim, sənin üçün çox çətin 
olacaqdı. Mən özüm çox yaxşı dolanardım, hətta bir 
qızla da evlənərdim, - deyə Corc dərdli-dərdli 
danışmağa başladı. 
Bir müddət Lenni danışmadı, sonra isə böyük 
ümidlə dedi: 
- Biz böyük bir fermerin təsərrüfatına işləməyə 
gedirik, Corc. 
- Deyəsən, bunu başa düşmüsən. Onu da deyim 
ki, biz indi burada yatmalıyıq. 
Günəşin şüaları yalnız Qabilan dağının başında 
öz əksini tapırdı. 
 10
- Corc, nə üçün biz fermerin təsərrüfatına gedib 
orada şam etmirik? Orada ki, yemək var… 
Corc onun tərəfə çevrildi. 
- Sənin üçün nə fərqi var. Mən burada 
xoşlayıram. Sabah biz işləməyə başlayacağıq. Amma 
bu gün burada yatmaq istəyirəm. 
Lenni ayağa qalxıb dedi: 
- Bəs biz şam etməyəcəyik? 
- Əgər  sən quru odunlardan yığmısansa, onda 
edəcəyik. Mənim torbamda lobya konservləri var. Sən 
ocağı hazır elə. Odunları bir yerə yığ, mən sənə kibrit 
verəcəyəm. Konservləri qızdırmaq lazımdır. 
- Mən tomatlı konservi daha çox xoşlayıram, 
Corc. 
- Neynim, mənim tomatlı konservim yoxdur. Get 
odun gətir, yoxsa qaranlıq düşəcək. 
Lenni ayağa qalxdı və kolların arası ilə 
gəzişməyə başladı. O, əlində balaca bir çubuq 
gəzdirirdi. Uzaqdan ona fikir verən Corc dedi: 
- Lenni, o siçanı mənə ver! 
- Hansı siçanı, məndə heç bir siçan yoxdur.  
Lenni bir az tərəddüd etdi, Corc isə ona bir daha 
təkidlə dedi. 
 11
- Sən o, siçanı mənə verəcəksən yoxsa yox? Elə 
isə səni vuracağam ha!... 
- Sənə nə verim, Corc? 
- Mən həmin o siçanı istəyirəm. 
Lenni əlini cibinə apardı və sanki danışmağa dili 
olmadı. Gec də olsa dilləndi: 
- Mən bilmirəm nə üçün bu siçanı saxlamalıyam. 
Bu ki, heç kimin deyil. Onu yoldan tapmışam. 
Corc siçanı ondan alıb dedi: 
- Bu sənin nəyinə lazımdır? 
- O mənə lazım deyil, Corc, istəyirsən tulla 
getsin. 
Corc siçanı bacardıqca uzağa – kolluğa atdı və 
əllərini yudu. 
- Sən axmağın birisən, Lenni. Mən sənin 
ayağının yaş olduğundan bilirdim ki, sən onu çayın o 
biri tərəfindən tapıb gətirmişəm. Elə bayaqkı siçandır.  
O, Lenninin dodaqaltı deyinməsini və ağlamağını 
eşitdi. Bu zaman Corc dedi: 
- Aman Allah, sən böyük oğlansan gör nə 
edirsən?! 
Lenni dodaqlarını çeynəyir və gözlərindən yaş 
damcılayırdı. 
 12
- Hə, Lenni! – Corc əlini onun çiyninə qoyaraq 
sözünə davam etdi, - mən bunu mənasız yerə 
demirəm. Bu siçan təzə deyil, sonradakı yaxşı yedə 
saxlamamısan. Əgər sən başqa bir siçan tapsan və o, 
təzə olsa, onda onu saxlamağa icazə verərəm.  
Lenni qumun üzərində oturaraq dedi: 
- Mən başqa bir siçan yeri bilmirəm. Yadımdadır 
ki, mənə çox vaxt siçanı bir xanım verərdi. İndi isə o 
xanım burada yoxdur. 
- Xanım?! Sən o xanımın kim olduğunu 
bilmirsən? O, sənin Klara xalandır. Son zamanlar onlar 
siçanları sənə vermirdi, çünki sən onları öldürürdün. 
Bu sözləri eşitcək Lenni ona qəmgin halda baxdı. 
- Onlar çox balaca idilər. Mən onları saxlayırdım 
və çox keçmədi ki, onlar mənim barmaqlarımı 
dişləyirdilər. Ona görə də öldürürdüm. Amma mən 
istəyirəm ki, bizim dovşanlarımız olsun, Corc, onlar 
siçanlar kimi balaca deyillər. 
- Sən mənə odun gətirəcəksən, yoxsa yox? 
Oralarda odun çoxdur, yığ gətir ocaq yandıraq. 
Lenni ağacların altından quru budaqları və yerə 
tökülmüş yarpaqları qoca palıd ağacının altına 
toplayırdı. Demək olar ki, qaranlıq düşmüşdü. 
Göyərçinlər uçduqca qanadlarının səsi aydınca 
 13
eşidilirdi. Corc Lenniyə ocağı yandırmaqda kömək etdi, 
sonra isə ocağın yaxşı yanması üçün odunları tərpətdi. 
Ocaq alovlanmağa başladı. Corc çantasından üç lobya 
konservi çıxartdı və ocağın kənarına qoydu. 
- Burada dörd nəfər üçün konserv var – dedi. 
Lenni ocağın o biri tərəfində oturub Corca baxaraq 
dedi: 
- Mən tomatlı konserv xoşlayıram. 
- Neynim, mənim tomatlı konservim yoxdur. 
Corc yenə də dərdli – dərdli sözünə davam etdi. 
- Əgər mən tək olsaydım, mənim üçün yaşamaq 
asan olardı, özümə iş tapardım heç bir narahatçılığım 
olmazdı. Mən istədiyim yerdə yaşaya bilərdim, istədiyim 
mehmanxanada gecələyə bilərdim. İndi də burada 
qalmazdım. 
Lenni gah ocağa, gah da acıqlı Corca baxırdı. 
Onun üzündə qəzəb hiss olunurdu. 
- İndi mənim nəyim var? Mənə qalan sənsən. 
Sən özün işini işləyə bilmirsən və mən də sənə görə 
işimi itirirəm. 
Corc danışdıqca səsini qaldırırdı. 
- Sən pis işlərindən qalmırsan. Mən də istəyirəm 
ki, sən belə pis əməllərdən əl çəkəsən.  
 14
Onun birdən elə bil hirsi soyudu və Lenninin 
dolmuş gözlərinə baxdı. Qaranlıq olmasına 
baxmayaraq, ocağın alovu ağacları, kolları 
işıqlandırırdı. 
Lenni yavaş-yavaş Corca yaxınlaşdı. Corc 
konservlərin o biri üzünü çevirdi ki, yaxşı isinsin. 
- Corc, - deyə Lenni ciddiliklə müraciət etdi, lakin 
Corc cavab vermədi. Lenni yenə müraciət etdi: 
- Corc? 
- Nə istəyirsən? 
- Mən axmağam, Corc, tomatlı konserv istəyirəm. 
- Əlbəttə, burada tomatlı konserv olsaydı, bir az 
yeyərdik. 
- Mən heç birini yemirəm, Corc. 
Corc ona bir söz demədi, bir müddət 
fikirləşəndən sonra dedi: 
- Mən ən yaxşı vaxtımı sənin olmamağında 
düşünürəm.  
- İstəyirsən, Corc, mən çıxım gedim, sən tək 
qal… 
- Səndən soruşuram, hara gedə bilərsən? 
- Yer tapa bilərəm. Mən elə bu dağlarda mağara 
tapacağam. 
 15
- Doğrudan? Necə yəni? Bəs sən nə tapıb 
yeyəcəksən? 
- Tapacağam, Corc, mən günəş altında 
uzanacağam, heç kimi incitməyəcəyəm. Əgər mən ölü 
siçan tapsam, saxlayacağam. Onu məndən heç kim 
almayacaq. Mən hər vaxt gedə bilərəm. 
- Yox, deyəsən mən axmaqladım, Lenni! Mən 
istəyirəm ki, sən mənimlə qalasan. 
O bir az dayandıqdan sonra sözünə davam 
edərək dedi: 
- Mən nə edəcəyimi sənə deyirəm, Lenni, mən 
sənə küçük verəcəyəm, o böyük olduğundan bəlkə də 
onu öldürməyəcəksən. O, siçandan yaxşıdır. 
- Əgər mənim qalmağımı istəmirsənsə, yenə 
deyirəm, dağlara gedib orada yaşaya bilərəm. Görürəm 
sən bunu demək istəyirsən. 
- Mən istəyirəm ki, sən mənim yanımda qalasan, 
ay axmaq. Sənin Klara xalan da çıxıb getməyini 
istəməzdi. 
Corcun səsi daha da dərinləşir, sözləri ritmik 
olaraq təkrar edirdi. Bu sözlərin o əvvəllər də bir – neçə 
dəfə demişdi. 
- Bizim kimi oğlanlar dünyada yalqız adamlardır. 
Onların nə ailəsi, nə də bir balaca yeri yoxdur. 
 16
Lenni sevincək soruşdu. 
- De görüm bəs biz necəyik, hə?... 
- Biz belə deyilik, bizim gələcəyimiz var. 
Başqa oğlanlar əzab-əziyyət içərisindədilər, biz 
isə yox. 
Lenni onun sözünü kəsərək: 
- Biz isə yox? Bəs nə üçün? Çünki, … çünki biz 
bir-birimizə qayğı göstəririk, ona görə deyirsən, Corc? 
Davam elə, Corc! 
- Sən bunu ürəkdən dedin. İndi hər şeyi yaddan 
çıxart, bir gün gələr, bizim birlikdə torpağımız olar. Biz 
balaca bir ev tikərik, inəyimiz və bir neçə donuzumuz 
da olar. 
- Bizim dovşanlarımız da olacaq, eləmi Corc?  
Sözünə davam et Corc! De görüm bizim bağımız 
necə olacaq, bizim dovşanlarımız qəfəslərdə nə 
edəcəklər? Mən deyərdim ki, qatığımız o qədər bərk 
olacaq ki, hətta biz onu güclə kəsəcəyik. Bu haqda 
danış, Corc. 
- Daha nə danışım sən bunların hamısını bilirsən. 
- Yox, sən de. Sənin deməyinlə, mənim deməyim 
bir deyil. De görüm biz dovşanları necə saxlayacağıq? 
- Hə bizim tərəvəz əkmək üçün sahəmiz, 
dovşanlar və toyuq cücəmiz üçün yerimiz olacaq. 
 17
Qışda ocaq yandırıb evdə oturacaq və çöldə yağan 
qara, yağışa baxacağıq. 
O, cibindən cib bıçağını çıxardı, konservlərdən 
birini götürüb ağzını açdı və Lenniyə verdi. Sonra 
ikincisini açdı. Daha sonra yan cibindən iki qaşıq 
çıxarıb birini Lenniyə, birini isə özünə götürdü. 
O, ağzını lobya ilə dolduraraq çeynəməyə 
başladı. Bir neçə lobya, Lenninin ağzının kənarlarından 
yerə tökülürdü. Corc əlindəki qaşığı ağzına apararaq 
soruşdu: 
- Sabah təsərrüfatın sahibi sənə suallar verəndə 
nə deyəcəksən? 
Lenni çeynəməyini dayandırdı. Onun üzündə 
ciddilik ifadəsi göründü. 
- Mən… mən… demək – mən bir söz 
deməyəcəm. 
- Yaxşı oğlansan! Xoşum gəldi, Lenni! İndi sən 
yaxşıya doğru gedirsən. Biz torpaq olanda mən sənə 
dovşanlar saxlamağa icazə verəcəm. Sən xüsusilə 
bunu yaxşı yadında saxla. 
Lenni fərəhlə dedi: 
- Çalışacağam ki, yadımda saxlayım. 
- Bura bax, Lenni, sən ətrafa yaxşı-yaxşı bax və 
bu yerləri yaddan çıxartma. Biz gedəcəyimiz fermer 
 18
təsərrüfatı həmin çayın kənarı ilə burdan cəmisi bir mil 
uzaqdadır. 
- Çalışaram, Corc, bunu yaddan çıxarmayam. 
Corc ağzındakı lobyaları çeynəyə-çeynəyə 
sözünə davam etdi: 
- Elə ki, bir çətinliyə düşdün, bax gəlib kolların 
arasında gizlənərsən. 
- Bu kolların arasıda gizlənim, - deyə Lenni 
yavaşca öz-özünə təkrar etdi. 
- Gizlənərsən bu kolların arasında mən gəlincə. 
Bunu yadında saxlaya bilərsənmi, Lenni? 
- Saxlayaram, Corc. Sən gəlincə bu kolların 
arasında gizlənəcəyəm. 
- Amma sən çalış mənə heç bir əziyyət vermə, 
yoxsa sənə dovşanları saxlamağa qoymayacağam. 
Corc əlindəki boş konservi kolluğa atdı. 
- Mən sənə heç bir əziyyət verməyəcəm, Corc, 
heç bir söz deməyəcəm. 
- Yaxşı, çantanı bura gətir, biz indi yatacağıq. 
Ocağa daha odun qoyma, qoy sönsün. 
Onlar qumun üzərində özlərinə yatmaq üçün yer 
düzəltdilər. Ocağın közərtisi külək əsdikcə parlayır, gah 
da yox olurdu. Təzəcə uzanmışdılar ki, Lenni soruşdu: 
- Corc, sən yatmısan? 
 19
- Yox, nə deyirsən? 
- Biz rəngbərəng dovşanlar taparıq, Corc. 
- Əlbəttə, qırmızı, yaşıl, mavi. Özü də milyonlarla, 
- deyə Lenninin sözlərinə cavab olaraq dedi. 
- Cod tüklülərindəndə, Corc. 
- Əlbəttə, Lenni. Daha bəsdir, indi yat. 
Ocağın odu daha közərmirdi. Ağacların 
yarpaqları yavaş əsən mehin təsirilə sanki pıçıldaşır və 
elə bil gecənin bir vaxtında bir-birinə nağıl danışırdılar. 
 
xxxx 
 
 20
Yataqxana uzun və ensiz bir bina idi. Divarlar 
azacıq ağardılmış,döşəmə rənglənməmişdi. 
Yataqxananın üç pəncərəsi, bir enli qapısı, səkkiz ensiz 
çarpayısı var idi ki, bunların beşinin üstünə yorğan 
örtülmüş, üçünə isə yorğan örtülməmişdi. Hər 
çarpayının yanına yeşikdən düzəldilmiş şkaf 
qoyulmuşdu. Bu şkaflardan sabun, diş tozu, üz qırxmaq 
alətlərini qoymaq üçün istifadə etmək olardı. Şkafa bəzi 
dərmanlar, daraq və s. şeylər də qoymaq olardı. Otağın 
küncünə bir pilətə, ortasında isə böyük bir stol 
qoyulmuşdu. Stolun üstündə kart, ətrafında isə 
oyunçuların oturması üçün yeşiklər düzülmüşdü. 
Səhər saat on idi. Günəşin səhər şəfəqləri otağa 
düşürdü. Taxtadan düzəldilmiş iri qapı qəfil açıldı. İçəri 
ucaboy, enliküək qoca bir kişi daxil oldu. O, mavi rəngə 
çalan cins şalvar geyinmişdi, sol əlində isə böyük bir 
süpürgə tutmuşdu. Onun arxasınca Corc, ondan 
arxada isə Lenni içəri daxil oldular. 
- Sahib sizi keçən gecə gözləyirdi, - deyə qoca 
dilləndi. Sonra isə onlar üçün hazırlanmış çarpayıları 
göstərdi. Corc döşəyin olub-olmadığını müəyyən etmək 
üçün yorğanı qaldırdı. Onun çarpayısının yanına 
qoyulmuş şkafın ağzını açıb baxdıqda orada balaca, 
 21
sarı rəngli zibilqabı gördü. O, zibilqabını götürərək 
soruşdu. 
- Bu nə olan şeydir? 
- Mən bilmirəm, - qoca cavab verdi və zibilqabını 
götürmək üçün əyildi, - necə deyim, sizdən əvvəlki 
yaxşı və təmizkar oğlan idi. O həmişə əllərini yemək 
yeyəndən sonra da yuyardı. 
Get-gedə acıqlanan Corc Lenniyə öz çantasını 
qonşu çarpayının üstünə qoymağı və oturmağı işarə 
etdi. Lenni mat qalmış kimi Corca baxırdı. Qoca sözünə 
davam edərək dedi: 
- Sizə nə deyim… Onun adı Vitey idi. O yemək 
yeyərkən stolun üstünə bircə damcı da olsa ləkə 
salmazdı. Bir sözlə, demək istəyirəm ki, o, təmizlik 
sevən oğlan idi. O, elə indicə getdi.  
- Mən siz deyənləri görməmişəm. Bir də 
deyirsiniz ki, o indicə getdi? Corc soruşdu. 
- Bəli … o indicə getdi, - deyə qoca cavab verdi.  
Corcun az da olsa hirsi soyudu. O, çantasının 
ağzını açıb şkafa qoyulası şeyləri-üzqırxanı, sabunu, 
dərman dolu butulkanı, kremi və toqqasını şkafın 
içərisinə qoydu. Lenni də onun kimi etdi. Kənarda 
dayanmış qoca dedi: 
 22
- Məncə, sahib bir neçə dəqiqədən sonra bura 
gələcək. O, sizi çox gözləyib. Biz səhər yeməyi 
yeyərkən içəri girib sizi soruşdu və yerlərinizi göstərdi. 
- Sahib necə adamdır? – Corc soruşdu. 
- O, yaxşı yoldaşdır. Hərdən bir acıqlanmağı var, 
amma ümumiyyətlə, pis adam deyil. 
Elə ki, Milad bayramı gəlir, böyük bir şüşədə viski 
gətirib deyir: 
- Hə için uşaqlar, Milad ildə bir dəfə olur.  
- Necə yəni yekə bir qabda?! Corc heyrətləndi. 
- Bəli, cənab – deyə qoca sözünü tamamladı. 
Lenni çarpayısını yığışdırıb qurtarmışdı ki, qapı 
açıldı və içəri bəstəboy bir adam daxil oldu. O, mavi 
rəngli cins şalvar, qara və yaxası düymələnməmiş palto  
geyinmişdi. Onun görkəmindən hiss olunurdu ki, 
əməksevər adam deyil. Qoca xidmətçi cəld ona baxıb, 
oğlanların gəldiyini bildirdi və çıxıb getdi. Sahib kiçik və 
cəld addımlarla irəlilədi və soruşdu: 
- İş üçün kağızlarınızı gətirmisinizmi? 
Corc cibindən iş kağızlarını çıxarıb sahibə verdi. 
Sahib gözlərini süzərək soruşdu: 
- Sənin adın nədir? 
- Corc Milton. 
 23
- Bəs sənin adın nədir?- deyə sahib üzünü 
Lenniyə tutub soruşdu. 
- Onun adı Lenni Smoldur – deyə Corc cavab 
verdi. 
Sahib onların hər ikisinin adlarını kitabçasını 
qeyd edib daha sonra soruşdu: 
- Harada işləmək istəyirsiniz? 
- Zəmidə – deyə Corc cavab verdi. 
Sahib Lennini şəhadət barmağı ilə göstərib dedi: 
- Deyəsən çox danışmaq deyil, elə deyilmi? 
- Bəli, amma yaxşı işçidir, öküz kimi güclüdür. 
Lenni öz-özünə güldü və onun sözlərini yavaşca 
təkrar etdi. «Öküz kimi güclüdür». 
Corc ona baxdı və Lenni dərhal özünü yığışdırıb 
başını aşağı saldı. Sahib ondan soruşdu: 
- Qulaq as, Smol! Nə bacarırsan? 
Lenni başını qaldırıb kömək üçün Corca baxdı. 
Corc dedi: 
- O yaxşı səpinçidir, yaxşı becərmə işi aparır. O, 
hər şey edə bilir. Siz nə tapşırsanız onu da edər. 
- Nə üçün ona imkan vermirsən ki, danışsın? Nə 
üçün özünü tez irəli atırsan? - Deyə sahib Corcdan 
soruşdu. 
- Mən… düzü demək istəyirəm ki, o, yaxşı işçidir. 
 24
Sahib əlindəki kitabçanı ehmalca cibinə qoyub 
yenə soruşdu: 
- De görüm, onu neçəyə satırsan? 
- Bəli? 
- Deyirəm ki, bu oğlanı neçəyə satırsan? 
- Mən… Əlbəttə… Mən… Nə üçün fikirləşirsiniz 
ki, mən onu satıram? 
- Mən heç vaxt görməmişəm ki, bir oğlan başqa 
birisi üçün bu qədər əziyyət çəksin. Mən bilmək 
istəyirəm, görüm burada sənin nə marağın var? 
- O, mənim əmim oğludur. Anası tapşırıb ki, 
ondan muğayat olum. Düzü o, uşaq olan vaxt at təpiyi 
ilə onun başından vurub. Onda elə bir çatışmamazlıq 
yoxdur. Siz ona nə tapşırsanız onu da edər. 
- Allah bilir, bəlkə də onun başında beyni yoxdur 
ki, firkirləşsin görüm arpa dolu kisəni nə qədər yerə 
səpmək olar. Nə üçün siz bundan əvvəlki iş yerinizi tərk 
etmisiniz? 
- İşimizi görüb qurtarmamışıq, - Corc deyə cavab 
verdi.  
- Nə iş idi belə? 
- Biz… biz orada quyular qazırdıq. 
- Yaxşı, amma özünü belə irəli verməyə çalışma. 
Mən onu da deyim ki, əvvəllər burada çox ağıllı 
 25
oğlanlar işləirdilər. Nahardan sonra taxıl səpənlər 
briqadasına daxil olarsınız. Daha doğursu, Slimin 
briqadasına… 
- Slimin? 
- Hə, Slimin, ucaboy oğlandır. Onu nahar vaxtı 
görəcəksən, - deyə sahib onları bir daha nəzərdən 
keçirdikdən sonra çaxıb getdi. 
Sahibin ayaq səsləri kəsilən kimi Corc Lenniyə 
dedi: 
- Hə, deməli, sən heç bir söz demədin, əgər 
danışsaydın biz işə girə bilməyəcəkdik. Az qala 
danışmağınla biz işimizi itirərdik. 
Lenni ümidsizliklə əllərinə baxdı. 
- Mən yadımdan çıxarmamışdım, Corc. 
- Mənə elə gəlir ki, Lenni, o bizi gözdən 
qoymayacaq, ona görə də biz ehtiyyatlı olmalıyıq və 
səhvə yol verməməliyik. Sən bundan sonra da 
susmalısan, Lenni. 
- Corc, mənim başıma at təpiyi ilə vurmayıb, 
eləmi? 
- Mən səni xilas etmək üçün dedim. 
- Sən deyirsən ki, mən sənin əmin oğluyam, 
Corc? 
 26
- Hə, bu yalandır. Əgər sən mənim qohumum 
olsaydı, indiyə özümü güllə ilə çoxdan atmışdım – o 
birdən dayandı, qapıya tərəf addımlayıb çölə baxdı – 
Kimsə bizə qulaq asır deyəsən! – dedi. 
Qoca xidmətçi yavaş-yavaş içəri daxil oldu. Onun 
əlində süpürgə yanında isə bir it var idi. 
- Mən sizə qulaq asmırdım. Elə indicə gəlib itimlə 
birlikdə kölgədə dayanmışdım. 
- Siz qulaqlarınızı şəkləyib bizim işimizə 
qarışırsınız. Mən istəmirəm ki, kimsə bizim işimizə 
burnun soxsun, - deyə Corc acıqlandığını bildirdi. 
- Mən elə indicə evi süpürüb bura gəldim və sizin 
nə danışdığınızı eşitməmişəm. Mən hətta sizin 
danışığınızla belə maraqlanmamışam. 
- Elə isə içəri gəl, bir az otur. 
Qoca içəri girdi, süpürgəni divara söykəyib 
soruşdu. 
- Hə, sahib xoşunuza gəldi? 
- Yaxşıdır. Mənə belə gəlir ki, o yaxşı adamdır. 
- Yaxşı adamdır, doğudan da, - deyə xidmətçi 
qoca onunla razılaşdı. 
Bu vaxt bir cavan oğlan içəri girdi. O, arıq, qonur 
sifət, qonur gözlü, qıvrım saçlı bir oğlan idi. Onun sol 
 27
əlində fəhlə əlcəyi var idi və sahib kimi uzunboğaz 
çəkmə geyinmişdi. 
- Sahibi görmüsünüz? – deyə o soruşdu. 
- İndicə burdaydı, Köli – deyəsən o mətbəxə 
getdi, - deyə qoca xidmətçi cavab verdi. 
- Çalışacağam ona çatam, - o dedi və yeni 
gəlmiş adamları görcək dayandı və soruşdu. 
- Siz sahibi gözləyirsiniz? 
- Biz indicə gəlmişik, - deyə Corc cavab verdi. 
- Qoy böyük cavab versin. 
Bunu eşitcək Lenni bir qədər sıxıntı keçirdi. Bu 
zaman Corc yenə də dilləndi. 
- Elə təsəvvür edin ki, o danışmaq istəmir. 
Köli əlini dizinə vuraraq dedi: 
- Allah haqqı, o, danışmaq istəyir, amma 
danışmır. Birdəki bunun səbəbi nədir? 
- Biz birlikdə gəzirik, - deyə Corc soyuqqanlıqla 
cavab verdi. 
- Hə, belə de. 
- Bəli, bu belədir. 
- Sən bu böyük oğlanı qoymayacaqsan ki, 
danışsın? 
- O nə istəsə danışa bilər, əlbəttə, əgər istəsə, - 
Corc Lenniyə baxaraq dedi. 
 28
- Biz indi gəlmişik, - deyə Lenni dilləndi və ciddi 
surətdə cavab verdi. 
- Hə, elə isə gələn dəfə səndən soruşanda, sən 
cavab verərsən, eşitdin?! – deyə Köli hökmlə dedi və 
çıxıb getdi. 
Corc Lenniyə, sonra isə xidmətçiyə baxdı. 
- Deyin görüm Lenninin nə günahı var ki? 
Qoca xidməçti qapıya tərəf boylandı. 
Adam olub-olmamasını müəyyən etmək üçün hər 
tərəfə göz gəzdirdi və söhbətə başladı. 
- O, sahibin oğludur. Onun adı Kolidir, özü də 
boksçudur. 
- Hə, qoy olsun boksçu, Lenni ilə belə 
danışmamalıdır. Lenni ona heç nə eləməyib. 
- Hə… Sənə nə deyim, düzü, Köli başqa balaca 
oğlanlar kimi boyca özündən böyük oğlanlara nifrət 
edir. O, həmişə böyük oğlanlarla mübahisə edir. O, 
belələrini görəndə dəli olur, çünki özü böyük deyil. Sən 
balaca oğlanları həmişə belə görmüsən, elə deyilmi? 
- Əlbəttə, mən belə cığal balaca oğlanları çox 
görmüşəm. Amma yaxşı olardı ki, Lenni haqqında pis 
fikirdə olmasın. Lenni boksçu deyil, yeri gəlsə ona elə 
vurar ki, başı fırlanar. 
 29
- Köli yaman boksçudur. Təsəvvür edin ki, o, 
böyük-böyük oğlanların başına elə tullanır ki, gəl 
görəsən. Hamı deyir ki, görün Köli necə oğlandır – 
deyə qoca söhbətinə əlavə etdi. 
Corc qapıya baxa-baxa dedi. 
- Hə, yaxşısı budur ki, o Lennidən özünü 
gözləsin. Lenni dalaşqan olmasa da güclü və cəlddir. 
Onu da deyim ki, Lenni fənd işlətməyi bilmir – deyə o 
stola tərəf yeridi və yeşiklərin birinin üstündə oturdu və 
kartları əlinə götürüb qarışdırmağa başladı. Qoca 
xidmətçi də başqa bir yeşiyin üstündə oturdu. 
- Köliyə mən dediklərimin,heç birini deməyin 
ha!... yoxsa dərini soyar. Biz ona heç nə edə bilmərik, 
çünki o, sahibin oğludur – dedi. 
Corc kartı kəsdi və paylamağa başladı. 
- Bu oğlan mənim fikrimcə, küçüyü xatırladır. 
- Mənə belə gəlir ki,o bundan da pisdir. O, iki 
həftə bundan əvvəl evlənib. Arvadı sahibin evinin 
yuxarı mərtəbəsində yaşayır. Köli evlənəndən sonra 
özünü yaman öyür. 
- Yəqin özünü arvadına göstəri də…  
Xidmətçi qoca bunu eşitcək qeybətə başladı: 
- Mən gördüyümü görmüşəm, siz özünüz də 
görəcəksiniz, - deyə qoca söhbətini çox da uzatmadan 
 30
əlavə etdi, - Hələ Kölinin arvadını da özünüz 
görəcəksiniz. 
Corc kartı yenə kəsdi və onu stolun üstünə 
qoydu. 
- Yaxşıdır? – o soruşdu. 
- Yaxşıdır… amma… 
Corc kartları ilə tanış oldu. 
- Bəs nədir,? – deyə o soruşdu. 
- Mən demək istəyirəm ki, iki həftədir onlar 
evləniblər, amma Kölinin şalvarı bulaşıqdır. Onun 
arvadının Slimə göz yetirdiyini görürəm. Slim pis oğlan 
deyil. Hələ bu harasıdır, mən onun Karlsona da göz 
qoyduğunu görmüşəm. Mənə elə gəlir ki, Köli 
pozğunun birisi ilə evlənib, - deyə qoca sözünü 
tamamladı. 
Qoca qapıya tərəf getdi, onun iti də yanında idi. 
- Mən gedib su qoymalıyam ki, oğlanlar gələndə 
yuyunsunlar. Siz də arpa səpəcəksiniz? 
- Hə… 
- Siz Köliyə mən dediklərimin heç birini deməyin 
ha…! 
- Yox, demərik. 
- Siz özünüz ona nəzər yetirin, görün pozğun 
deyil ki? – bu sözləri deyib qoca çölə çıxdı. 
 31
Corc əlindəki kartları stolun üstünə qoydu və 
Lenniyə dedi: 
- Bax, Lenni! Mən görürəm sən Köli sarıdan 
narahatsan. O, səni əzmək istəyir.  
Lenninin gözləri bərəldi. 
- Qoyma Corc, qoyma məni əzsin! 
Corc ayağa qalxdı və onun yanına əyləşib dedi: 
- Mən özüm belə oğlanlara nifrət edirəm. 
Belələrini çox görmüşəm, çalış heç bir səhvə yol 
verməyəsən. Sonra da kı, o sahibin oğludur, o hər cür 
sənə qalib gələ bilər. Bax, Lenni, həmişə ondan aralı 
gəz, onunla söhbət etmə. Əgər o bu otağa gəlsə, sən 
başqa otağa keçərsən. Belə edəcəksən ya yox, Lenni? 
- Corc, mən ki, ona heç nə etməmişəm. 
- Belə deməyin heç bir xeyri yoxdur. Bir sözlə, 
onunla yanbayan gəzmə. Yadında qaldı? 
- Yaxşı, Corc, çalışacağam bir söz deməyim. 
Taxıl zəmisində işləyənlərin bayırda səsi ucadan 
eşidilirdi. Adamlar bir-birini səsləyirdilər. Corc otaqda 
Lenni ilə yanbayan oturub xəyala dalmışdı. Lenni 
utana-utana soruşdu. 
- Sən əsəbləşməmisən eləmi, Corc? 
- Mən sənə hirslənməmişəm. Mən Köliyə 
hirslənmişəm. Ümid edirdim ki, birlikdə bir az maddi 
 32
vəziyyətimizi yaxşılaşdırardıq. Ola bilsin 100 dollar… 
Sən özünü Kölidən mütləq qorumalısan, Lenni! 
- Çalışacağam, Corc. Mən bir söz demirəm. 
- Ona fikir vermə, əgər səni vursa, qoy vursun.  
- Nə etsin, Corc? 
- Eybi yox, eybi yox… mən sənə dediyimi yaddan 
çıxarma. Məgər bu dediklərimi sən yaddan çıxarırsan? 
Lenni ayağa qalxdı və onun üzündə fikir ifadəsi 
hiss olundu. O, qəmli-qəmli Corca baxdı. 
- Əgər mən belə etməsəm, deməli, sən mənə 
dovşan saxlamağa icazə verməyəcəksən, hə? 
- Mən onu nəzərdə tutmuram. Yadındamı biz 
keçən gecə harada yatmışdıq? Çayın kənarında, 
eləmi? 
- Hə, yadımdadır. Mən ora getməli və kolların 
arasında gizlənməliyəm. 
- Görürəm yadındadır, deməli, mən gəlincə orada 
gizlən və gözlə. Elə et ki, səni heç kim görməsin. Çayın 
kənarında təkrar et görüm! 
- Çayın kənarında kolların arasında 
gizlənməliyəm. 
Hər ikisi açılmış qapıdan, bir qızın həyətdə 
dayanıb içəri baxdığını gördülər. Onun iri gözləri, dolu 
və qırmızımtıl dodaqları vardı. Onun dırnaqları 
 33
manikürlənmiş saçı, burulmuşdu. O, pambıq parçadan 
tikilmiş paltar geyinmişdi.  
- Mən Kölini axtarırıam, - deyə qız incə səslə 
dilləndi. 
- Bir neçə dəqiqə bundan qabaq burada idi, - 
deyə Corc cavab verdi. 
- Deyəsən, siz təzə gələnlərsiniz, elə deyilmi? 
- Bəli 
Lenni onu aşağıdan yuxarıya süzdü. 
Qız özünün manikürləşmiş dırnaqlarına baxdı. 
- Bəzən Köli burada olur, - deyə qız sözünə 
davam etdi. 
- Hə, indi burada yoxdur, - Corc cavab verdi. 
- Əgər burada yoxdursa onda mən başqa yerlərə 
də baxmalıyam. 
- Əgər onu görsəm, deyərəm ki, siz onu 
axtarırsınız. 
Qız gülərək başqa tərəfə üz tutdu. O, yolda 
Slimlə qarşılaşdı. 
- Salam, Slim. 
- Salam, gözəl! 
- Mən Kölini axtarıram. 
- Mən onu evinizə gedən gördüm. 
Bu sözləri eşitcək qız tez evə tələsdi.  
 34
Corc Lenniyə baxaraq dedi: 
- Aman Allah, Köli nə avaradır, hələ bir özünün 
arvadını axtarır. 
- O çox gözəldir, - deyə Lenni onun sözünə 
qüvvət verdi. 
- Lenni hələ də qapıdan onun arxasınca baxırdı. 
O, heyran olmuş kimi gülməyə başladı. Corc onu 
qapının ağzından çəkdi və qulağını dartdı. 
- Qulaq as, axmağın biri, ona fikir vermə. Qoy nə 
edir etsin. 
Lenni dartınaraq Corcdan aralandı. 
- Mən ki, ona bir söz deməmişəm, Corc. 
- Yox bir, bəs niyə arxasınca baxırsan? Sən ona 
baxma, başqa tərəfə bax, eşitdin! 
- Mən heç nə etməmişəm, Corc. 
- Özü də sən ondan gizlən, çünki o, siçan 
tələsinə bənzəyir. Qoy o tələyə Kölü özü düşsün, - 
deyə Corc Lenniyə başa saldı. Lenni birdən qışqırmağa 
başladı. 
- Mən belə yeri xoşlamıram. Bura nə yerdir biz 
gəlmişik. Çıxıb getmək istəyirəm burdan, Corc. 
- Başa düş, Lenni biz buraya pul qazanmağa 
gəlmişik, əlbəttə, əvvəl-axır çıxıb gedəcəyik, 
bacardıqca tez. İndi gedə bilmərik, eşidirsənmi? Əgər 
 35
biz burada balaca pul qazanıb, vəziyyətimizi 
yaxşılaşdırsaq, sonra Amerikan Rivəyə gedib orada 
gündə iki dollar qazanarıq və heç olmazsa cibimizdə bir 
şey olar.  
Lenni Corca acizanə surətdə dedi: 
- Gəl gedək, Corc. 
- Biz qalmalıyıq. İndi isə sus. Oğlanlar bura 
gəlirlər. 
Yuyunma otağından suyun şırıltısı eşidilirdi. Corc 
dedi:  
- Bəlkə yuyunmağa gedək. Amma biz 
bulaşmamışıq, çünki, heç nə etməmişik. 
Ucaboylu bir adam qapıda dayanmışdı. Onun 
başında şlyapa var idi. Başqa oğlanlar kimi o da bir 
qədər ağarmış mavi rəngli cins şalvar geyinmişdi. O, 
şlyapasını götürüb saçını daramağa başladı. O, başını 
daraya-daraya otağa daxil oldu. Onun hamar sifəti onu 
çox cavan göstərirdi. Bu Slim idi. O, şlyapasını stolun 
üstünə qoydu və otaqdakı iki nəfəri nəzərdən keçirdi. 
- Siz təzə gələnlərsiniz? 
- Bəli, elə indicə gəlmişik, - deyə Corc cavab 
verdi. 
- Arpa səpəcəksiniz? 
- Sahib belə deyir. 
 36
Slim yeşiyin üstündə oturaraq dedi: 
- Belə ümid edirəm ki, mənim dəstəmdə 
işləyəcəksiniz. Sizdəki, heç vaxt belə işlə məşğul 
olmamısınız, elə deilmi? 
- Yox, məşğul olmuşuq, amma bu subay oğlan 
ola bilsin normadan çox toxum səpə bilər.  
Onların söhbətini izləyən Lenni bu kompilimentini 
eşitcək gülümsündü. Slim Corcun bu komplimenti 
bəyəndi. 
- Siz həmişə ikiniz gəzirsiniz? – deyə o 
dostcasına soruşdu. 
- Əlbəttə, - Corc dedi, - biz bir-birimizə qayğı 
göstəririk. O, yaxşı işçidir, yaxşı yoldaşdır, amma 
yöndəm bilən oğlan deyil. Mən onu çoxdan tanıyıram. 
- Çox oğlanlar görmüşəm, amma bir yerdə 
gəzmirlər, elə bil bir-birindən qorxurlar. 
- Niyə ki, yoldaş olmağa o qədər yaxı adamlar 
var ki. 
Güclü görünən, yekəqarın bir adam içəri daxil 
oldu və Slimlə salamlaşdıqdan sonra Corc və Lenniyə 
baxdı. Bu zaman onları təqdim etmək üçün Slim 
dilləndi. 
- Bu oğlanlar indicə gəliblər.  
 37
- Sizi görməyimə şadam. Mənim adım 
Karlsondur.  
- Mən Corc Milton, bu isə Lenni Smoldur.  
- Tanış olmağıma şadam. O çox da balaca deyil, 
(Smol sözünün mənası balaca deməkdir) – deyə o 
zarafatla Slimə tərəf çevrildi.  
- Slim, sənin itin necədir? Mən onu vaqonun 
altında görmədim. O balalayıb, düz doqquz dənə balası 
olub. 
- Hə, necə fikirləşirsən, onlar necə it olacaqlar? 
- Mənə elə gəlir ki, Kauboy itlərinə oxşayacaqlar. 
Mən onların beşini götürmüşəm. 
- Beşini götürmüsən? Onların beşini də saxlamaq 
fikrindəsən? – deyə Slim ciddi surətdə soruşdu. 
- Hə, onları böyüyənə kimi saxlayacam. Bura bax 
Slim, Kandinin iti tamam qocalıb əldən düşüb, yeriyə 
bilmir, heç yediyini çeynəyə bilmir. Bu küçüklərdən 
birini ona verərik. 
Bu zaman bayırda üçkünc zəng çalınmağa 
başladı. Bir-birinin ardınca vurulan zəngin səsi kəsildi. 
Bayırda bir qrup adamın səsi eşidildi. Slim yavaşca 
ayağa qalxaraq dedi: 
- Uşaqlar, yaxşı olardı ki, onlar nahar edərkən siz 
də nahar edəsiniz. 
 38
Karlson Slimin ardınca bayıra çıxdı. Lenni Corca 
həyəcanla baxırdı. Corc dedi?  
- Hə, Lenni, mən ondan küçüyün birini sənin 
üçün xahiş edəcəyəm. İndi isə gedək nahar edək.  
- Boz ya da ağ küçüyün birini alarıq, - deyə Lenni 
sevinclə dedi: 
- Düzü mən bilmirəm onlar bozdur yoxsa, ağ… 
- Yaxşısı dudur ki, sən onlara de ki, heç birini 
öldürməsinlər, Corc. 
- Dur gedək. 
Lenni ayağa qalxdı, hər ikisi qapının ağzında 
Kölini gördülər. O acıqlı-acıqlı soruşdu. 
- Siz burada bir qız görməmisiniz ki? 
- Təxminən bir saat bundan əvvəl burada idi, - 
deyə Corc soyuqqanlıqla cavab verdi. 
- O burada nə edirdi?! 
- O sizi axtarırdı. 
- O hansı tərəfə getdi?! 
- Bilmirəm, mən ona baxmırdım. 
Bu sözləri eşitcək Köli çıxıb getdi. Corc onun bu 
hərəkətlərindən acıqlandı və Lenniyə dedi: 
- Bilirsənmi, Lenni, qorxuram bu adamla mən 
özüm dalaşam. Mən onun belə kişiləşməyinə nifrət 
edirəm. Aman Allah! Gəl görək. 
 39
Onlar çölə çıxdılar. Uzaqdan qab-qaşıqların 
cingiltisi eşidilirdi. 
Qocalmış it açıq qapının ağzında uzanaraq 
başını iki qabaq pəncələrinin üstünə qoymuşdu. Köli 
yenə də qapının ağzında dayanaraq otağa göz 
gəzdirməyə başladı. İt başını qaldırdı, lakin Köli 
dayandığı yerdən cəld geri qayıtdı. 
 
xxxxx 
 
 40
Şər qarışan vaxtı idi. Slimlə Corc qaranlıq otağa 
daxil oldular. Slim kart oynanılan stolun yanındakı 
elektrik lampasını yandırdı və Corcla üzbəüz oturdu. 
Corc dedi: 
- Mən bunun üçün sizə təşəkkür edirəm. Aman 
Allah, o yatanda da küçüklə yatır. 
- Hələ bu harasıdır, sən onu düz deyirdin ki, o, 
ağıllı deyil, amma yaxşı işçidir. O öz partnyorunu 
işləməkdən öldürür. Mən heç vaxt belə oğlan 
görməmişəm. 
Corc onun bu sözlərindən fərəhlənərək dedi: 
- Lazımdır ki, Lenniyə nə edəcəyini deyəsən, 
çünki o nə etmək lazım olduğunu bilmir.  
Slim gözünə işıq düşməsin deyə bir az kənara 
çəkildi, - lap elə bil bir-birinizə kəndirlə bağlanmısınız. 
Çox gülməlidir, - dedi. 
- Bunun nəyi gülməlidir? – Corc təkidlə soruşdu. 
- Bilmirəm, heç vaxt iki oğlanın sizin kimi birlikdə 
gəzməyini görməmişəm. Burada o qədər oğlan var, 
amma heç biri birgə gəzmirlər. Onlar buranı tərk edib 
gedən də tək gedirlər. Ona görə çox gülməli görünür ki, 
sənin kimi balaca diribaşla, ounun kimi yekəpəl 
maymaq bir yerdə gəzir. 
 41
- O, maymaq deyil, sadəcə olaraq danışa bilmir. 
Sonrada ki, hərənin öz yeri var. 
Corc bu sözlərdən sonra bir az sakitləşdi. Slim 
isə sakit oturub ona qulaq asırdı. Corc danışmaqda 
davam edirdi: 
- Bu gülməli deyil, mənimlə o heç də kəndirlə 
bağlanmamışıq ki, birgə gəzək. Biz hər ikimiz Obornda 
anadan olmuşuq. Mən onun Klara xalasını tanıyırdım. 
O, Lennini lap kiçik yaşından götürüb saxlayıb. Klara 
xala vəfat edən vaxtdan o, mənimlə işləyir. 
- Həəə… belə de, indi başa düşdüm.  
Corc daha sonra sözünə davam edərək dedi: 
- Mən onunla tez-tez zarafat edirəm, bəzi 
vaxtlarda o bu zarafatı başa düşmür. Mən çox vaxt ona 
deyirəm ki, belə düşüncəsiz iş görməsin. Əgər mən ona 
desəm ki, çıx (özünü o qayadan at, atar) o, şiş 
qayaların başında gəz, gəzər. O, heç vaxt mənə əl 
qaldırmayıb. Bir dəfə bir neçə oğlanla Sakramento 
çayının kənarında dayanmışdım. Özü də kefim kök idi. 
Lenniyə çaya tullanmağı dedim, o dərhal özünü çaya 
atdı. Biz ona kömək etməsəydik batacaqdı, üzə bilmir 
axı… Elə o gündən bəri ona belə şeylər demirəm. Bir 
sözlə, o, yaxşı oğlandır, mən başqalarıyla yoldaş ola 
bilərəm, amma başqaları belə deyilər. Hələ buranın 
 42
özündə çox vaxt bir-biriləriylə mehriban dolanmır, 
dalaşmaq istəyirlər. 
- Hə, düz deyirsən, onlar bir-biriləri ilə mehriban 
dolanmırlar. Sonrada ki, Lenni heç də zəif deyil.  
- Əlbəttə, o, zəif deyil, amma həmişə fikirləşir. 
Hələ bilirsən nə olub? 
- Nə olub? – deyə Slim təəccüblə soruşdu. 
- Amma heç kimə demə ha…! Söz ver ki, heç 
kimə dəyməyəcəksən. 
- Əlbəttə, heç kimə demərəm. De görüm o nə 
edib? 
- Hə bu qız ki, var onu qırmızı paltarda görüb və 
istəyib ki, onun  paltarına toxunsun, qız da başlayıb 
qışqırmağa. O, da əliylə onun ağzını tutub ki, səsi 
çıxmasın. Hər halda mən qışqırtıya gəldim və Lennini 
vurub ondan ayırdım. 
Slim bu sözləri eşitdikdə təəccübündən gözləri 
bərələ qalmışdı, hətta kipriklərini belə qırpmırdı, - gör 
nələr baş verir!... – dedi və özünü belə bir sual 
verməkdən saxlaya bilmədi. 
- Bəs qız onu itələmədi? 
- Yox, o qorxurdu. Mən özüm də ona qoxa-qorxa  
yaxınlaşdım, çünki mənə cuma bilərdi. O,yalnız qızın 
 43
paltarını tumarlamaq istəyirdi, necə ki, küçükləri 
tumarlayır. 
- O, zəif deyil, - deyə Slim təkrar etdi. 
- Əlbəttə, yox. 
Elə bu zaman Lenni içəri daxil oldu, onun 
çiynində özünün mavi rəngli nimdaş paltosu var idi. 
Corc onu görcək dedi: 
- Salam, Lenni, küçüklərin necədir? 
Lenni təngnəfəs halda: 
- Yaxşıdırlar, - dedi və çarpayısına uzanaraq 
üzünü divara çevirdi. 
Corcun əlində kart var idi. O, kartı stolun üstünə 
qoyaraq Lennini səslədi.  
Lenni ona tərəf çevrildi. 
- Nə deyirsən, Corc? 
- Deyirəm küçüyü bura niyə gətirmisən? 
- Hansı küçüyü, Corc? Mən küçük gətirməmişəm. 
Corc cəld ayağa qalxıb onun yanına gəldi və onu o biri 
tərəfə çevirərək gizlətdiyi balaca küçüyü götürdü. Lenni 
cəld yerində oturdu və Corca təkidlə dedi: 
- Mənə ver, Corc! 
- Yaxşısı budur ki, onu anasının yanına aparıb 
qoyasan. Onu öldürmək istəyirsən? Keçən axşam 
anadan olub, sən onu bu gün yuvasından çıxarmısan. 
 44
Apar, tez yuvasına qoy, yoxsa Slimə deyəcəm, sənə 
onların heç birini verməsin. 
- Mən onu bu dəqiqə apararam, mənə ver, Corc, 
istəyirdim ki, onu burada tumarlayım.  
Corc küçüyü Lenniyə verdi və dedi: 
- Tez onu yuvasına apar, bir də gətirmə!... yoxsa 
onu öldürərsən. 
Lenni küçüyü götürüb cəld otaqdan çıxdı. Slim 
yerindən tərpənmədən. Lenninin arxasınca baxdı və 
dedi: 
- Aman, Allah, o lap çəpişə oxşayır, elə deyilmi? 
- Hə, oxşayır, ola bilsin ki, o bu gecə burada yox, 
elə anbarda yatacaq. Qoy yatsın, - deyə Corc sözünü 
tamamladı. 
Artıq qaranlıq çökmüşdü. Qoca Kandi içəri girdi 
və çarpayısında oturdu, onun qoca köpəyi də yanında 
hərlənirdi. 
- Salam, Slim. Salam, Corc. Heç biriniz kart 
oynamaq istəmirsiniz? 
- Mən hər axşam oynamaq istəmirəm, - deyə 
Slim dilləndi. 
- Bəlkə, viski içəsiniz? 
- İçmirəm, mən yalnız özümün olanda içirəm. 
- Deyirsən başqası pisdir, Slim? – Kandi soruşdu. 
 45
Bu zaman iri cüssəli Karlson içəri girdi. O, özünü 
otağın başqa tərəfində olan çarpayısına tərəf getdi və 
orada olan elektrik lampasını yandırdı, ətrafa göz 
gəzdirdi və qoca köpəyi görcək qoca Kandiyə dedi: 
- Kandi bu qoca köpəyi buradan çıxart. 
Görmürsən o yeriyə bilmir, özü də pis iylənir?! 
Qoca Kandi itinin yanına gəlib dedi: 
- Mən nə qədər onun yanında olmuşam, amma 
ondan iy gəldiyini hiss etməmişəm. 
- Bilmirəm, mən onun iyinə dözə bilmərəm. Onun 
ağzında bir dənə də dişi yoxdur, niyə aparıb onu güllə 
ilə öldürmürsən? Onun sənə nə xeyri var? 
- Qoca onun bu sözlərindən çox narahat oldu, 
çətinliklə də olsa özünü düzəldərək dedi: 
- Hə, mən onu çoxdan saxlayıram, onunla 
çobanlıq etmişəm, sən elə bilmə ki, o elə belə olub. Bu 
it bütün itlər arasında ən yaxşı it idi.  
- Bax, Kandi, apar onu güllə ilə öldür – deyə 
Karlson təkid etdi. 
Qoca Kandi acizanə surətdə baxaraq dedi: 
- Xeyr, mən bacarmaram. Çoxdandır onu 
saxlayıram, indi necə ola bilər ki… 
- Sənə nə dediyimi başa düşmürsən, məgər? 
Onda özüm onu öldürərəm. 
 46
- Onun heç bir ziyanı yoxdur, Karlson, mən onu 
balaca vaxtından götürüb saxlamışam. 
- Hə sənə deyim ki, onun indi sağ qalmasının heç 
bir xeyri yoxdur. Bax Slimin itinin balaca balaları var, 
ona deyərəm birini sənə verər, elə deyilmi, Slim? 
- Hə verərəm, hamısını istəsən onu da verərəm. 
Karlson haqlıdır, Kandi, onun sənə heç bir xeyri yoxdur.  
Kandi onlara əlacsız eyni zamanda köməksiz bir 
adam kimi baxdı. Slimin fikri onun üçün qanun idi. O 
dedi: 
- Mən ona qayğı göstərməkdən heç vaxt 
yorulmuram. 
Karlson onun sözünə cavab olaraq dedi: 
- Mən sənə onu öldürməyin yolunu deyirəm. 
Tüfəngi onun başının arxasına tuşla və at. 
Qoca Kandi onların üzünə sanki gömək istəmiş 
kimi baxırdı. Bu vaxt cavan bir oğlan ağır addımlarla 
içəri daxil oldu. Hiss olunurdu ki, dolu kisələri 
daşımaqdan lap yorulub əldən düşmüşdü. O, 
şlyapasını çıxarıb, ona aid olan şkafın üstünə qoydu, 
sonra isə şkafdan bir curnal çıxarıb Slimə dedi: 
- Mən sənə bunu göstərməliydim, Slim: 
- Mənə nə göstərməliydin? 
 47
Cavan oğlan curnalın başqa tərəfini çevirib 
barmağı ilə göstərərək dedi: 
- Duz buradan oxu bunu, özü də bərkdən oxu. 
- «Əziz redaktor, mən sizin curnalı altı ildir ki, 
oxuyuram və mənə elə gəlir ki, köşkdə satılan curnallar 
içərisində ən yaxşı curnaldır. Mən Piter Randın 
hekayələrini xoşlayıram. Məncə o, çalınan zəngdir. 
Zəhmət olmasa, onun əsərlərindən çoxunu çap edin. 
Düzü məktubumu çox uzun-uzadı yazmaq istəmirəm, 
onu demək istəyirəm ki, məktubum barədə fikirləşin və 
dediyim kimi vaxtımı sizin curnalı oxuyanda çox yaxşı 
keçirirəm». 
Slim heç nə başa düşmədiyindən ona sual dolu 
nəzərlərlə baxdı və soruşdu: 
- Nə üçün mən bunu oxumalıyam? 
- Davam elə aşağıda yazılmış adı oxu, Slim, - 
Vita səbirsizliklə dedi. 
- Hörmətlə, Vilyam Tener, hə, nə olsun? 
- Məgər Vilyam Teneri tanımırsan? Üç ay bundan 
əvvəl burada işləyirdi. 
Slim bir az fikirləşdikdən sonra dedi: 
- O, balaca oğlanı deyirsən, becərməni aparan 
eləmi? 
- Özüdür ki, var. Həmin oğlanı deyirəm. 
 48
- Sən belə fikirləşirsən ki, bu məktubu yazan 
həmin oğlandır? 
- Əlbəttə, mən onu tanıyıram. Bir gün buradaydı. 
Onun əlində bir kitab var idi. Kitabı vərəqləyə- 
vərəqləyə mənə bu məktubu göstərib dedi: 
«Mən bu məktubu yazmışam. 
- Hə indi başa düşdüm. O məktub kitabın 
arasında idi. 
Corc curnalı götürmək üçün əlini uzatdı. 
- Ver baxım. 
Vit aşağı oturdu və barmağı ilə məktubu ona 
göstərdi, sonra isə curnalı yenidən şkafın içərisinə 
qoydu. 
- Vilyam (Bil) yaxşı oğlandır, mən onunla bir 
yerdə işləmişəm. Hər ikimiz becərmə işi aparırdıq. 
Karlson onlarn sözünü kəsib, yenə qocanın iti 
barəsində söhbəti davam etdirdi.  
Qoca Kandi isə ona yazıq-yazıq baxırdı. Karlson 
dedi: 
- Əgər istəyirsənsə, bu saat mən onunla 
qurtarım, onu saxlamağın mənası yoxdur. O nə yeyə 
bilir, nə gözləri görür, nə də yeriyə bilir. 
- Sənin ki, tüfəngin yoxdur – Kandi dedi: 
- Tüfəngim yoxdur, amma pistoletim var. 
 49
- Bəlkə sabaha qalsın, hə? 
- Bunun heç bir əhəmiyyəti yoxdur – o bu sözləri 
deyib çarpayısının altından çantasını götürdü və Liqer 
tipli pistoletini çıxartdı, gəl onunla qurtaraq. Biz onun 
iyindən yata bilməyəcəyik. 
O, pistoletini cibinə qoydu, Kandi isə iti saxlamaq 
üçün uzun müddət fikirləşdi. Nəhayət, kobudcasına 
dedi: 
- Hə, gətir onu görüm, - o cibindən balaca bir 
şallaq çıxarıb qoca itin bobazından bağladı və çəkib 
onu aparmağa başladı. Kandidən başqa hamı ona 
baxırdı, - gəl görüm, hə, hə, gəl görüm, - deyə Karlson 
iti dartırdı. İt onun arxasınca gedirdi. Slim onu arxadan 
səsləyib, özü ilə bel götürməyi də tapşırdı. Corc qapıya 
tərəf gedib qapını örtdü. Kandi çarpayısında uzanaraq 
gözlərini tavana zilləmişdi. Bayırda sakitlik idi, hətta 
Karlsonun ayaq səsləri artıq eşidilmirdi. 
Corc özündən razı qalmış kimi gülərək dedi: 
- Mən Lennini küçüklə birlikdə anbara 
yollamışam, əgər küçüyü ora qoymasa bura 
gəlməyəcək. 
Slim qoca Kandiyə müraciətlə dedi: 
- Kandi, sən o küçüklərin hansını istəsən götürə 
bilərsən. 
 50
Kandi cavab vermədi. Oltağa sükut çökmüşdü. 
Birdən Corc dilləndi. 
- Kim mənimlə kart oynamaq istəyir? 
- Mən oynamaq istəyirəm deyə Vit cavab verdi. 
Onlar stolun arxasında üz-bəüz oturdular. Corc 
kartları qarışdırmadı. O, otaqda olan adamların 
hamısını nəzərdən keçirib bunu etmədi. Yenidən otağa 
sükut çökdü. Kandi hələ də eyni vəziyyətdə uzanıb 
tavana baxırdı. Slim onu gözdən keçirərək əllərinə 
baxdı. Döşəmənin altında xırıltı səsləri eşidilirdi, hamı 
xırıltı gələn tərəfə baxdı, təkcə Kandi tərpənməyərək 
tavana baxırdı. 
- Belə səsləri kəsəyən çıxarır, biz ora tələ 
qoymalıyıq, - Corc dedi: 
- Nə dayanmışıq, - Vit dedi, - belə getsə biz 
oynaya bilməyəcəyik. Başla görüm. 
Corc kartları götürdü. Otaqda yenə də sakitlik idi. 
Birdən uzaqdan güllə səsi eşidildi. Hamı cəld qocaya 
baxdı. Qoca isə çox keçmədi üzünü divara çevirdi. 
Corc kartları qarışdırıb paylamağa başladı. Vit 
dedi: 
- Siz deyəsən bura həqiqətən işləməyə 
gəlmisiniz. 
- Bəs necə fikirləşirsən? – Corc soruşdu.  
 51
Vit gülərək: 
- Siz bura cümə günü gəlmisiniz, elə edirsiniz ki, 
güya burada olmamısınız. Bura işləməyə gələnlər 
əsasən şənbə günü günortadan sonra gəlir. Gələn 
adam şənbə gününün axşamı üçün şam edir və bazar 
günü isə 3 dəfə yemək yeyir. Amma siz isə cümə günü 
gəlmisiniz. 
Corc azacıq dayandıqdan sonra dedi: 
- Biz-Lenni və mən bir az pul qazanmaq istəyirik. 
Bu zaman qapı sakitcə açıldı və icəri bir nəfər 
daxil oldu. Slim gözlərini qoca Kandidən çəkdi və yeni 
gələnə dedi: 
- Hə, sənsən, Kruk, salam! Nə olub? 
- Gəldim deyim ki, o yekə təzə gələn oğlan 
küçükləri ambardan çölə çıxardır. 
- O, heç nə eləməz, ona birini vermişəm.  
- O, küçüklərin hamısını çıxardır, onlar üçün 
zərərlidir. 
- Eybi yox,incitməz. İndi səninlə gedərəm, bir 
dayan. 
Corc bunu eşitcək: 
- Əgər o avara çox axmaqlıq edirsə, onda sal 
təpiyin altına, Slim. 
 52
Corc bu sözləri deyib kartları payladı və özünə 
düşən kartları gözdən keçirdi. 
- O, təzə çəpişi görmüsən? – Vit soruşdu. 
- Hansı çəpişi? 
- Kölinin arvadını deyirəm. 
- Hə… görmüşəm. 
- Deyəsən o bir təhərdir, eləmi? 
- Nə deyim, düzü onu çox görməmişəm, – Corc 
cavab verdi. 
Vit əlindəki kartları stolun üstünə qoydu və dedi: 
- Hələ sən onu çox görəcəksən. Mən onun 
kimisini çox görümüşəm. O, hamıya göz yetirir, 
bilmirəm nə istəyir? 
- O, bura gələndən bir hadisə baş verib? – Corc 
soruşdu. 
- Mən bilmirəm sən nəyi nəzərdə tutursan, onu 
da deyim ki, o həmişə özünü oğlanlara göstərir. O, 
Kölini və ya başqa bir şey axtarmaq bəhanəsi ilə 
buralarda gəzir, amma Kölinin şalvarı elə əvvəlki kimi 
yenə də bulaşıqdır. 
Birdən qapı açıldı, Lenni və Karlson içəri girdilər. 
Lenni keçib çarpayısının üstündə əyləşdi. Karlson isə 
çarpayısının üstündəki çantasını bir yana qoydu və 
cibindən pistoleti çıxarıb içini təmizləməyə başladı. 
 53
Kandi üzünü ona çevirib bir müddət pistoletə baxdı və 
yenə də üzünü divara çevirdi. 
Karlson ehtiyyatla soruşdu: 
- Köli burada olub? 
- Xeyr o nə axtarır ki, belə? – Vit dilləndi. 
- O, öz sevgilisini axtaır. Mən onu buralarda 
gəzən gördüm, deyə Karlson cavab verdi.  
- O, vaxtının çoxunu elə onu axtarmaqda keçirir, 
o da bunu axtarır. 
Köli elə bu vaxt otağa daxil oldu. 
- Heç biriniz mənim arvadımı buralarda 
görməmisiniz ki? 
- O, buralarda olmayıb – Vit cavab verdi. 
Köli otağa göz gəzdirdi. 
- Slim hardadır? 
- Anbara getdi, - Corc cavab verdi. 
- O, nə vaxt gedib? 
- On-on beş dəqiqə olar. 
Köli cəld çölə çıxdı. Karlson pistoletini silib 
çantaya, çantasını isə çarpayısının altına tulladı və 
dedi: 
- Elə isə çölə çıxım, o qızı axtarım. 
Qoca Kandi və Lenni sakitcə uzanmışdılar, Corc 
isə onlara baxırdı. 
 54
Elə ki, Vit və Karlson çıxıb getdilər, Corc Lenniyə 
dedi: 
- Yenə ağlına bu nə fikirdi gətirmisən? 
- Mən heç bir şey etməmişəm, Corc. Slim təkcə 
mənə onu dedi ki, küçükləri çox tumarlamayım, çünki 
onlar hələ çox balacadırlar. Mən yalnız özümünkünü 
götürmüşdüm. 
- Sən məgər anbarda Slimi gördün? -Corc 
soruşdu: 
- Hə, gördüm. O mənə dedi ki, onlara 
toxunmayım. 
- Sən o qızı gördün? 
-Kölinin qızını deyirsən? 
- Hə onu deyirəm. O anbara gəlmişdi? 
- Yox, Corc, mən onu görməmişəm. 
- Sən onun Slimlə söhbət etdiyini görmüsən? 
- O, anbarda deyildi. 
- Bəs sən Slimi görəndə o nə edirdi? 
- Onun əlində rəng fırçası var idi, düzü  bilmədim 
nə üçün? 
- Sən o qızı içəridə görmədin? 
- Yox, o heç vaxt orada olmayıb. 
Qoca Kandi yavaş-yavaş yerindən çevrildi. Onun 
gözləri geniş açılmışdı. O, Corca nəzər yetirdi. Lenni 
 55
onun gözlərini qocadan yayındıraraq gələcək evləri 
barədə danışmağı xahiş etdi. 
- Mən ki, keçən gecə danışmışam. 
- Yenə danış, Corc. 
- Hə… bizim balaca külək dəyirmanımız olacaq. 
Həmçinin meyvə bağımız, üzümümüz, almamız, 
armudumuz olacaq, Lenni. 
- Bəs, dovşanlarımız, Corc? 
Corc əlindəki kartları yerə qoydu. 
- Bizim bir-iki donuzumuz olacaq. Onun ətindən 
kolbasa düzəldəcəyik. Hələ duzlu balıq da 
hazırlayacağıq, Lenni. Biz onları naharda yeyərik. Ola 
bilsin, bizim keçimiz və ya inəyimiz olacaq. Biz onun 
qatığını yeyəcəyik. 
Lenni ona heyranlıqla baxırdı, hətta qoca Kandi 
də hər şeyi unutmuş kimi onların söhbətinə qulaq 
asırdı. 
- Bizim tərəvəz əkmək üçün sahəmiz olacaq, 
eləmi Corc? 
- Əlbəttə. 
- Elə isə evimiz barədə danış, Corc, - deyə Lenni 
yalvardı. 
 56
- Əlbəttə, bizim özümüz üçün evimiz olacaq. Biz 
gündə on bir saat işləməyəcəyik, beş-altı saat işləyərik, 
vəssalam. 
- Bəs, dovşanlar, Corc? 
- Bizim həm yeməyə, həm də satmağa çoxlu 
dovşanlarımız olacaq. 
Birdən qoca Kandi danışmağa başladı, onların 
hər ikisi ona tərəf çerildilər. Qoca Kandi dedi: 
- Bilirsinizmi siz dediyiniz kimi bir yer harda var? 
Mən tək əllə nə edə bilərəim, qolumun birini itrimişəm, 
ona görə də mənə süpürgəçiliyi veriblər. Onlar mənə 
qolumu itirməyimə görə 250 dollar da veriblər. 
Bütün bunların nə faydası… Mən yemək bişirə 
bilirdim, cücə qızardırdım. Bunlar necə oldu bəs? Mən 
də istərdim ki, sizinlə birlikdə buranı tərk edib gedim. 
Mənə nə var ki, nə ailəm var, nə də qohumlarım. Siz 
heç pul qazanmısınız? 
- İkimizin on dollarımız var, əgər Lenni və mən bir 
ay işləsək,heç nəyə xərcləməsək, onda 100 dollarımız 
olacaq.  
Onlar birdən-birə sakitləşərək, bir-birinin üzünə 
təəccüblə baxdılar. Onların inanmadıqları bu fikir 
həqiqətə çevrilirdi. Corc-aman Allah-dedi və gözləri 
yaşardı. 
 57
Qoca Kandi çarpayısının küncündə oturdu və 
əsəbi halda dedi: 
- Mənim dörd ildir ki, qolum yoxdur, elə ki, yer 
süpürməyi də bacarmadım, onda onlar məni kənara 
atacaqlar. Bəlkə mən pullarımı sizə verim və siz mənə 
bağda bir balaca daxma düzəldərsizniz, mən sizin 
qablarınızı yuyaram, cücələrinizə yem verərəm. Təkcə 
onu hiss edərəm ki, öz evimizdəyəm. Gördünüzmü 
mənim itimi bu gecə neylədilər? Onlar dedilər ki, o itin 
heç bir xeyri yoxdur. Onlar iti öldürməyə aparanda mən 
arzu edirdim ki, iti yox, məni öldürsünlər. İndi mənim 
getməyə bir yerim yoxdur və mən heç bir yerdə iş tapa 
bilmərəm. 
Corc dərindən ah çəkərək, ayağa qalxıb dedi: 
- Biz onu düzəldəcəyik, bir yerdə yaşayacağıq. 
Onların hamısı sakit oturmuşdular. Corc 
heyranlıqla söhbətə başladı. 
- Elə təsəvvür edin ki, biz şəhərdə olan karnavala 
və ya sirkə gödərik, biz inəyi sağar və toyuqlara dən 
səpərik. 
- Dovşanlara ot verərik, - mən heç vaxt onları 
yemləiəyi yaddan çıxarmaram, - deyə Lenni onun 
sözünə qüvvət verərək əlavə etdi və soruşdu: - Bəs biz 
bunu nə vaxt edəcəyik, Corc? 
 58
- Bir aydan sonra. Bilirsinizmi mən nə etmək 
istəyirəm. Mən yazmaq istəyirəm ki, qoca adamlara bir 
ev lazımdır və qoca Kandiyə 100 dollar göndərsinlər və 
onu alaq. 
- Əlbəttə, bu yaxşı olardı - Kandi dedi. 
- Mən də öz küçüyümü aparacağam ora, - Lenni 
dedi. 
Çöldən səslər eşidilirdi. Corc cəld surətdə bildirdi 
ki, bu haqda heç kəsə deməsinlər, söhbət onların 
üçünün arasında qalsın. 
- Corc, - deyə Kandi çağırdı. 
- Hə… 
- Mən öz itimi özüm öldürəcəkdim. İstəməzdim ki, 
onu başqası öldürsün. 
Qapı açıldı və Slim içəri girdi. Köli, Karlson, Vit 
də içəri daxil oldular. Köli dedi:  
- Mən səni günahlandırmıram, Slim. Slim dedi: 
- Sən məni tez-tez soruşursan, lap dəli olmuşam. 
Əgər sən öz arvadına baxa bilmirsənsə, mən bunun 
üçün nə etməliyəm? Sən hər şeyi məndə görürsən. Əl 
çək məndən!... 
- Mən səni günahlandırmıram, sadəcə olaraq 
səndən soruşuram ki, onu görməmisən ki?  
 59
- Nə üçün demirsən ki, evdə otursun? – deyə 
Karlson onların söhbətinə qarışdı, - sən ona icazə 
verirsən ki, buraları gəzsin, bir azdan belə getsə, ona 
heç nə edə bilməyəcəksən. O, sənin sözünə 
baxmayacaq. 
- Gəl çöldə danışaq – deyə Köli Karlsona tərəf 
yeridi.  
Karlson güldü və dedi:  
- Sən istədin ki Slimi biabır edəsən, amma 
bacarmadın. Üstümə gəlirsən, qorxmursan ki, başını 
əzərəm?! 
Bu zaman qoca Kandi onların söhbətinə 
müdaxilə edərək: 
Köli boksçudur ha, - dedi və gülümsündü. Bu 
zaman Lenni də gülümsündü. Kölü onun güldüyünü 
görüb qəzəbli-qəzəbli onun üstünə yeridi. 
- Nəyə gülürsən? 
Lenni soyuqqanlıqla ona baxdı və dedi: 
- Hə, nədi? 
- Bura gəl, avaranın biri, ayağa dur görüm. Bu 
saat sənə göstərəcəyəm. 
Lenni köməksiz halda Corca baxdı. Köli özünü 
tarazlayıb əvvəlcə sol əli ilə, sonra isə sağ əli ilə 
Lenniyə zərbə endirdi. Lenni bərkdən qışqırmağa 
 60
başladı. Onun, burnundan qan axırdı. O, Corc, - deyə 
qışqırdı. O, üzünü divara çevirərkən Köli yenə də onun 
sifətinə zərbə endirdi. Lenninin əlləri yanında qalmışdı, 
özünü müdafiə etməyə belə qorxurdu. Corc isə yalnız 
ona özünü qorumağı deyirdi. Lenni qana bulaşmış 
üzünü tutaraq qəzəblə dedi: 
- Corc, onu saxla…! 
Köli onu vurmağında davam edirdi. Hətta 
Lenninin boğazından yapışdı. Bunu görən Slim onun 
üzərinə tullandı. 
Balaca siçanı özüm saxlayacağam, - dedi? 
Corc Slimin çiynindən yapışaraq dedi: 
Lenni əlini üzündən çəkdi və Corca baxdıqda Köli 
onun sağ gözunə möhkəm bir zərbə vurdu, onun üz-
gözü tamam qan oldu. Bu zaman Corc Lenniyə dedi: 
- Vur onu. 
Köli yumruğunu düyünləyirdi ki, vursun, lakin bu 
dəfə Lenni onun qarşısını aldı. O, yumruğunu 
düyünləyərək Kölini elə vurdu ki, o, yerindəcə qaldı və 
oturduğu yerdə qışqırmağa başladı. Corc Slimi kömək 
etməyə, yəni onları aralamağa çağırdı. Lenni özü 
aralanaraq üzünü başqa tərəfə çevirdi və dedi: 
- Sən dediyinə görə buraxıram, Corc. 
 61
Köli  isə sınmış qoluna təəccüblə baxaraq 
qışqırdı. Slimlə Karlson dizi üstündə onun yanında 
oturdular. Sonra Slim Lenniyə baxıb dəhşətə gəldi və 
dedi: 
- Biz onun üçün həkim çağırmalıyıq. 
- Mən istəmirəm, heç bir yerim ağramır.  
- Karlson, onu xəstəxanaya aparaq, onsuz da 
onun heç bir günahı yoxdur. 
Slim cəld çölə çıxdı, bir stəkan su ilə geri qayıtdı 
və suyu Kölinin dodaqlarına apardı. Corc dedi: 
- Slim, indi bizi həbsxanaya salacaqlar? 
Kölinin atası bizi həbsxanaya saldıracaq, elə 
deyilmi? 
Slim acı gülüşlə güldü və dedi: qulaq as görüm, 
Köli, deyərsən ki, guya sənin qolunu maşın əzib, əgər 
sən nə olduğunu bir kəsə deməsən, onda biz də heç 
kəsə deməyəcəyik. Əks halda hamıya deyəcəyik, 
yoxsa sənə güləcəklər. 
- Mən demərəm. 
Çöldə Kaplsonun səsi gəlirdi. Slim Köliyə ayağa 
qalxmaqda kömək etdi və dedi: 
- Gəl görüm. Karlson səni həkimə aparacaq.  
 62
Köli qapıya yaxınlaşdıqca Lenniyə baxırdı. Bir 
neçə dəqiqədən sonra Slim yenidən otağa qayıtdı və 
Lenniyə dedi: 
- Əllərinə baxım, Lenni? Aman Allah, sən lap dəli 
olmuşdun deyəsən. 
Bu zaman Corc dilləndi: 
- Lenninin başqa çıxış yolu yox idi, o nə edə 
bilərdi. Mən demişdim heç kiminlə dalaşma, indi sən nə 
edə bilərdin. Özü də sənin günahın yox idi. Mən sənə 
dediyim kimi hərəkət etmisən. Bəlkə gedib üzünü 
yuyasan, Lenni. 
Lenni onun dediyinə riayət edib üzünü yumağa 
getdi. 
- Corc? – deyə o çağırdı. 
- Nə deyirsən, Lenni? 
- Mən dovşan saxlayacağam, Corc? 
- Əlbəttə, Lenni, sənin nə günahın var ki, əl 
üzünü yu və çalış olmuş hadisəni yadından çıxart. 
 
xxxxx 
 
 63
Kruksun daxmaya bənzər balaca bir otağı var idi. 
Otağının arxa divarı anbir idi. Daha sonra otağın dörd 
gözlü bir pəncərəsi, dar qapısı var idi. Pəncərənin 
aşağısında  müxtəlif cür alətlər vardı, bundan başqa 
alma qutusunda həm özü üçün, həm də atlar üçün 
dərmanlar da qoyulmuşdu. 
Kruksun zəngli saatı və balaca bir tüfəngi də var 
idi. Otaq süpürülümüşdü. O həmişə deyirdi ki, o hamıya 
hörmət qoyur, gərək hamı da ona hörmət qoysun. 
Şənbə gecəsi idi. Kruks otağında oturmuşdu. 
Səssiz-küysüz Lenni gəlib onun açıq qapısının ağzında 
dayandı və içəri göz gəzdirməyə başladı. Onun enli 
çiyinləri qapını örtmüşdü. Bir müddət Kruks onu 
görmədi, başını qaldıranda onun gözləri Lenniyə 
sataşdı. Lenni dostcasına gülümsədi. Kruks ciddi 
surətdə dedi: 
- Mənim otağıma girməyə sənin ixtiyarın yoxdur. 
Lenni özünü yığışdırdı: 
- Mən nə edirəm ki, gəlmişəm küçüyümə baxım. 
- Mən istəmirəm ki, heç kim mənim otağıma 
girsin, elə isə çıx bayıra… 
- Nə üçün istəmirsən? – deyə Lenni soruşdu.  
- Çünki, mən zənciyəm. Siz isə ağ dərilisiniz. Siz 
bir yerdə yaşayırsınız, bir yerdə kart oynayırsınız, mən 
 64
isə yox, çünki mən qarayam. Hələ deyirəm ki, mən 
murdaram. Mən də deyirəm ki, siz də mənim üçün 
murdarsınız. 
- Düzü hamı şəhərə gedib. Slim, Corc… hamı. 
Corc tapşırdı ki, evdə qalım. Mən də sənin işığını görüb 
gəldim. 
- Hə, nə istəyirsən? – Kruks soruşdu. 
- Heç nə, mən sizin işığınızı görüb gəldim. Elə 
fikirləşirdim ki, içəri girib oturaram.  
Kruks Lenniyə təəccüblə baxaraq dedi: 
- Mən bilmirəm sən anbarada neynirsən. Sən ki, 
heyvanlara baxan deyilsən, sən ki, atlara baxmırsan. 
- Mən küçəyə baxmaq istəyirəm, - deyə Lenni 
təkrar etdi, - Mən küçüyümü görməyə gəlmişəm. 
- Onda get öz küçüyünə bax. 
- Slim dedi ki, mən onlara baxım, amma əlimə 
götürüb oynatmayım. 
- Sən onları yuvasiından çıxarmışdın, maraqlıdır 
ki, o heç kəsə onları çölə çıxarmağa qoymur. 
- O, mənə icazə verir, - deyə Lenni yenidən 
otağa daxil oldu. 
Kruks ona ciddi baxaraq dedi: 
- Gəl bura, bir az otur. Çoxdandır təkəm, 
deyirsən hamı şəhərə gedib, hə? 
 65
- Qoca Kandidən başqa hamı gedib. 
O, indi evdə oturub, qələmini götürüb hesabat 
aparır. 
- Hesabat aparır?! Nəyin hesabını, - deyə Kruks 
bir qədər dostcasına danışdı. 
- Dovşanların hesabını aparır. 
- Dovşanların?! Siz dəli olmusunuz, nədi. Hansı 
dovşanların? 
- Biz alacağımız dovşanların. Biz dovşan almaq 
istəyirik. 
- Sən məni ələ salırsan? 
- Mən heç vaxt heç kimi ələ salmamışam. Yalan 
yox, düzünü deyirəm. Biz balaca bir yer alıb orada 
yaşamaq istəyirik. 
Kruks oturduğu yerdə özünü daha da 
rahatlaşdırdı və Lenniyə dedi: 
- Əyləş görüm, əyləş. 
- Sən elə fikirləşirsən ki, mən yalan danışıram. 
Mən hamısını düz deyirəm. Hətta sən bunları Corcdan 
da soruşa bilərsən. 
Kruks başını divara söykədi və dedi: 
- Sən həmişə Corcla gəzirsən, elə deyilmi? 
- Əlbəttə, biz bir yerdə gəzirik. 
 66
Bir müddət dayandıqdan sonra Kruks söhbətə 
başladı. 
- Mən cənublu zənci deyiləm. Mən burada, yəni 
Kaliforniyada anadan olmuşam. Mənim sahibimin 
böyük bir cücə ferması vardı. Balaca ağ dərililərin 
uşaqları bizim yanımıza gələr və bizimlə oynayardılar. 
Onların bəziləri çox qəşəng idilər. Mənim sahibim 
bunu xoşlamazdı. Mən əvvəllər heç vaxt ağlıma gətirə 
bilmirdim ki, nə üçün onun xoşuna gəlmirdim, lakin indi 
bilirəm. 
O, tərəddüd etdi və bir qədər uca səslə söhbətini 
davam etdirdi 
- Orada zənci ailəsi yox idi, yalnız bir ailədən 
başqa. İndi buralarda bir nəfər də olsun zənci yoxdur. 
Birdən Lenni ondan soruşdu. 
- Bilmirsən küçüklər nə vaxt böyüyəcək və mən 
də onları götürüb oynadacağam? 
Kruks güldü və cavab verdi: 
İki həftədən sonra küçüklər yaxşı olacaqlar. Hə, 
bir də ki, hərdən bir Corc nə isə danışır, amma sən 
başa düşmürsən deyilənə görə. Necə yəni başa 
düşmürsən? Bax elə güman et ki, Corc şəhərdən geri 
qayıtmayacaq, onda nə edəcəksən? 
Lenni onun sözlərindən dik atılaraq soruşdu: 
 67
- Necə?! 
- Mən dedim ki, elə güman et ki, birdən Corc 
şəhərdən qayıtmadı, onda necə olacaq. 
- O belə etməz. Corc belə etməz! O, qışqırdı, - 
mən Corcla çox gəzmişəm, onu tanıyıram, o bu axşam 
gələcək. Məgər elə fikirləşmirsən? 
Kruksun sifətinin ifadəsi dəyişərək: 
- Heç kim heç nə deyə bilməz o nə edəcək. 
Deyək ki, o evə gəlmək istəyir, amma bacarmır. Elə 
güman edək ki, onu öldürüblər və ya incidirlər, o da 
gələ bilmir. 
- Corc, heç vaxt belə etməz, o çox ehtiyatlıdır. 
Ona görə də onu heç vaxt incitməzlər. 
- Hə, elə təsəvvür edək ki, o qayıtmadı, onda nə 
edəcəksən? 
- Mən bilmirəm. Axırı belə danışma. Sən düz 
demirsən, Corcu incitməzlər. 
- İstəyirsənmi deyim nə olub? 
- Corca nə olub? – deyə Lenni həyəcanla 
soruşdu, - kim onu incidib? – O ayağa qalxdı və Kruksa 
tərəf gəldi. Kruks onun belə həyəcanlandığını görüb 
geri çəkildi və dedi: 
- Mən sadəcə olaraq güman edirəm ki, ona heç 
nə olmayıb, o sağ-salamat qayıdacaq. 
 68
Lenni onun qarşısında dayandı və soruşdu: 
- Sən nəyi güman edirsən? Heç kim onun 
haqqında belə güman edə bilməz. 
Kruk eynəyini çıxarıb barmağı ilə silərək dedi: 
- Bir otur görüm, Corca heç nə olmayıb. 
- Heç kim Corc barədə belə danışa bilməz, - 
deyə Lenni dodaqaltı təkrar etdi.  
- Bəlkə də indi yolda gəlir. 
- Düz deyirsən, bəlkə də o indiyə qayıdıb. 
Yaxşısı budur gedim görüm gəlibmi? 
- Mən səni qorxutmaq istəmirəm. O, geri 
qayıdacaq. 
- Mən bilirəm, Corc məni tərk edib getməz. O 
deyir ki, dovşanlar üçün yer düzəldəcək. 
- Hansı dovşanlar üçün? 
- Biz dovşan və torpaq sahəsi alacağıq. 
- Siz axmaqsınız. Mən çoxlarını görmüşəm ki, bu 
fikirdə olublar, yüzlərlə belələrini görmüşəm. Mən bu 
barədə çoxlu kitablar da oxumuşam. Onlar heç vaxt bir 
parça torpaq ala bilmirlər, bu yalnız onların arzusu 
olaraq qalır. Onlar həmişə danışırlar, lakin həyata 
keçmir onların danışığı.  
Kruks danışığına ara verdi. O atların o tərəf bu 
tərəfə hərəkət edərək kişnədiyini gördü və dedi: 
 69
- Deyəsən çöldə kimsə var. Ola bilsin Slimdir. Bu 
sənsən, Slim? Deyə o çağırdı. Bayırda qoca Kandi zəif 
səslə cavab verdi: 
- Slim şəhərə getdi. Sən Lennini görməmisən? 
- O yekə oğlanı deyirsən? 
- Hə, onu buralarda görməmisən ki? 
- O buradadır, - deyə Kruks cavab verdi. 
Kandi qapının ağzında dayandı və otağa baxdı. 
O, içəri girməyə cəhd göstərmədi. 
- Sənə demək istəyirmə ki, Lenni, mən 
dovşanları hesablamışam. 
- Sən içəri girə bilərsən, əgər istəsən, - deyə 
Kruks ona təklif etdi. 
- Mən girərəm, əlbəttə… əgər sən icazə versən. 
- Gəl, keç içəri. 
Kandi içəri girdi, - sən özün üçün burada balaca 
rahat yer düzəltmisən, - dedi.  
Bu zaman Lenni söhbətə başladı.  
- Sən dovşanlar haqda danışdın. 
Kandi içəri göz gəzdirib dedi: 
- Mən çoxdandır burada yaşayıram. Amma birinci 
dəfədir ki, bura girirəm, baxmayaraq ki, sən də burada 
çoxdandır yaşayırsan. 
Kruks dedi: 
 70
- Ağ dərililər zəncilərin otağına girmirlər. Slimdən 
başqa burada heç kim olmayıb. Daha dəqiq desəm, 
Slim və sahibdən başqa, heç kim olmayıb. 
Kandi cəld söhbəti dəyişdi. 
- Slimi mən yaxşı adam kimi tanıyıram, elə bu 
gün də yaxşı adam kimi tanıyıram. 
Lenni birdən qoca Kandiyə dedi: 
- Dovşanlar haqda danış. 
Kandi güldü və dedi: 
- Mən onları hesabladım. Biz onlar üçün pul 
hazırlamalıyıq.  
- Mən onlara baxacamğam, - deyə Lenni dilləndi, 
- Corc söz verib ki, onlara qayğı göstərim. 
- Siz özünüzü lap balaca uşaqlar kimi aparırsınız. 
Siz bu haqda danışırsınız, amma torpaq əldə edə 
bilməyəcəksiniz.  
Min sizin kimiləri çox görmüşəm. 
Qoca Kandi acıqlı-acıqlı dişlərini qıcadı və dedi: 
- Sən haqlısan, amma bizim pulumuz var. Corc 
deyir ki, mən torpaq alacağam. 
- Hə… bəs hanı Corc? Şəhərdə əxlaqsız bir 
qadının evində, eləmi? Baxın sizin pulunuz hara gedir. 
Aman allah, bilmirsiniz mən belələrini nə qədər 
görmüşəm?! Belə oğlanlar heç vaxt ev almayıblar. 
 71
Kandi Kruksun sözlərindən hiddətləndi və uca səslə 
dedi: 
- Əlbəttə, hamı istəyir ki, özünün balaca bir 
torpaq sahəsi olsun, çox yox. Mən həmişə işləmişəm, 
yaxşı məhsul becərmişəm, amma bu məhsul mənim 
özümün olmayıb, onu biçib özgəsinə vermişəm. Burada 
sənin səhvin var. Corc pulu götürməyib, çünki pul hal-
hazırda bankdadır. Corc, Lenni və mən, istəyirik ki, bir 
otağımız olsun. Bizim itimiz, dovşanımız, toyuq-
cücəmiz olsun. Hələ inəyi və ya keçini, demirəm. 
- Deyirsiniz pulunuz var? 
- Hə, bir az varımızdı. Qalanını da bir ay 
işləyəndən sonra düzəldəcəyik. Hətta Corc bir ev seçib 
tapıb da…. 
- Doğrudan? Mən belə adamlar görməmişəm. 
Mən həmişə görmüşəm ki, cavan oğlanlardır, amma 
tək-tənha gəzir və qazandığı pulu da lazımsız yerə 
xərcləyirlər. Madam ki, siz beləsiniz, onda nə üçün mən 
sizinlə birlikdə işləməyim? Mən burada işqləməkdən əlil 
olmuşam.  
- Siz Kölinin görmüsünüz? – deyə Kölinin arvadı 
qapının ağzından içəri boylanaraq soruşdu. O, 
təngnəfəs danışırdı, elə bil qaça-qaça gəlmişdi.  
- Köli burada olmayıb, - deyə Kandi cavab verdi. 
 72
O, qapıda bir az da dayandı, dırnaqlarını 
barmaqları ilə silə-silə gülümsündü. Onun gözləri 
otaqda olanların üzündə gəzdi. O, dedi: 
- Onlar bütün zəifləri burada qoyub gediblər. Mən 
bilmirəm onlar hara gediblər? Hətta Köli də. 
- Mən bilirəm onlar hara gediblər, - deyə qız 
dilləndi. 
Lenni qıza baxdıqca heyran olurdu. Kandi və 
Kruks ona təəccüb dolu nəzərlərlə baxırdılar. 
- Madam ki, bilirsən, onda Kölini bizdən niyə 
soruşursan? – Kruks soruşdu. 
- Gülməli şeydi, - o güldü.  
Bir qədər dayandıqdan sonra Kruks dedi:  
- Yaxşı olardı ki, öz evinə gedəsən. 
- Mən ki, heç kimə mane olmuram. İstəyirəm 
kiminləsə söhbət edim, məgər mən bütün günü evə 
bağlanıb qalmalıyam? 
- Sənin ki, ərin var, sən ətrafdakı oğlanlarla 
söhbət etməli deyilsən, - Kandi dedli: 
- Əlbəttə, - deyə qız təsdiq etdi, - mənim ərim 
var, hamınız onu görmüsünüz. Əntiqə oğlandır, elə 
deyilmi? O, bütün vaxtını xoşlamadığı oğlanlara nə 
edəcəyindən danışır. O, heç kəsi xoşlamır. O, mənə 
xoşlamadığı adamları  necə döydüyündən danışır. 
 73
Onun düzdür, əli əzilib, deyir ki, maşın əzib. Boş şeydir, 
keçib gedəcək. 
 - Maşın əzib, - deyə Kandi təkrar etdi. 
- Yaxşı, siz necə fikirləşirsiniz, mən uşağam hə? 
Hələ onu deyim ki, şənbə gününün axşamı hamı öz 
işindəydi, mən də bir dəstə yük daşıyan zəncilərlə 
söhbət edirdim. Deyirdim ki, onlar qoyundurlar və 
bundan başqa ayrı şey deyillər. 
Lenninin ağzı yarı açılmış halda ona baxırdı. 
Kruksun üzündə dəhşətli bir əksiklik ifadəsi hiss 
olunurdu. Qoca Kandi də qızın danışığından təsirlənmiş 
kimi başını aşağı salmışdı.  
O acıqlı-acıqlı dedi: 
- Daha bəsdir, sən bizi qoyun da adlandıra 
bilərsən. Sən hətta həyətdəki toyuqlarla bizim aramızda 
bir fərq qoymursan, bilmirsən ki, biz özümüz üçün bir 
malikanə almışıq. Biz burada qalmayacağıq, çıxıb 
gedəcəyik öz evimizə. Bizim özümüzün toyuq-cücəmiz, 
meyvə ağaclarımız var ki, yüz dəfə buradan gözəldir. 
Bizim hətta dostlarımız da var. 
Kölinin arvadı ona gülərək: 
- Boş şeydir, mən çox oğlanlar görmüşəm elə 
deyiblər. Sizin kimilərini çox görmüşəm, tanıyıram. 
 74
Kandinin üzü həyəcandan qıpqırmızı qızarmışdı. 
O, dedi: 
- Biz bilirik nə almışıq və bizim üçün fərqi yoxdur 
ki, sən bunu biləsən, ya bilməyəsən. Biz sənə heç nə 
demirik. Bəlkə indi çıxıb gedəsən, çünki Köli xoşlamaz 
ki, burada-anbarda «qoyunlarla» söhbət edəsən. 
O yenə də otaqdakıların üzünə baxdı. Hamı onun 
getməyini istəyirdi, lakin o Lenniyə uzun müddət 
baxdıqdan sonra soruşdu: 
- Üzündəki əziklər hardandır? 
- Kimi deyirsən, məni? – Lenni soruşdu. 
- Bəli, səni deyirəm. 
Lenni kömək üçün Kandiyə baxdı. Kandi dedi: 
- Onun üzünü maşın əzib, əgər bilmək istəsən. 
Qüz güldü və dedi. 
- Yaxşı… mən səninlə sonra söhbət edərəm. 
Mənim maşınlar xoşuma gəlir. 
Kandi dözə bilməyib yenə dilləndi: 
- Sənin bu oğlanla işin yoxdur. Sən nə dediyini 
Corca deyəcəm. O, Lennini səninlə söhbət etməyə 
icazə verməz.  
- Corc kimdir? Səninlə gəzən o balaca oğlanı 
deyirsən? – o soruşdu. 
 75
- Hə, özüdür ki, var. mənə dovşan saxlamağa 
icazə verən həmin oğlandır, - deyə Lenni cavab verdi. 
- Əgər istəyirsinizsə, mən sizə dovşan verə 
bilərəm, özü də bir cüt. 
Bu zaman Kruks ayağa qalxdı və soyuqqanlıqla 
dedi: 
- Mənim kifayət qədər varımdır və sənin zəncinin 
otağına girməyə haqqın yoxdur. Sən ətrafdakıları da 
korlayırsan. İndi isə çölə çıx, cəld ol. Əgər çıxmasan, 
sahibdən xahiş edəcəyik, səni bir də anbara gəlməyə 
qoymasın.  
- Qulaq as, zənci, bilirsən sənə nə edərəm?  
Kruks ona ümidsiz halda baxdı, sıxıldı və alçaq 
səslə dedi: 
- Bilirəm. 
- Hə, onda yerində sakit otur. 
- Bilirəm, - deyə o təkrar etdi.  
Bir müddət Kölinin arvadı onun qarşısında 
dayanıb onu gözlədi ki, bir söz desin, amma Kurks bir 
söz demədi. O, Kandiyə və Lenniyə baxdı. Kandi dedi: 
- Əgər sən bir şey etsən, onda biz Kruksa hədə 
qorxu gəldiyini deyəcəyik. 
- Deyirsiniz deyin, heç kəs sizə qulaq 
asmayacaq, heç kəs. 
 76
 Kandi o tərəf- bu tərəfə gəzişdi və sonra dedi: 
- Mən oğlanların səsini eşidirəm, deyəsən Corc 
gəldi. 
Sonra Kandi Kölinin arvadına tərəf çevrilərək: 
- Yaxşısı budur evə gedəsən. İndi getsən Köli 
sənin burada olduğunu bilməz. 
- Mən heç bir səs eşitmirəm, - qız dedi. 
- Yaxşısı budur, imkanı əldən verməyəsən, - 
deyə Kandi yenə təkrar etdi. 
Qız üzünü Lenniyə tutaraq: 
- Mən çox şadam ki, Köliyə məndən şikayət 
edəcəksiniz. Mən özüm bəzi vaxtlarda istəyirəm ki, 
məndən şikayət etsinlər, - dedi və geriyə dönərək 
gecənin qaranlığında yox oldu. Onun ayaq səslrinə 
anbardan atlar kişnədi. Kruks soruşdu: 
- Oğlanların gəlməyi düzdür? 
- Ola bilsin ki, gəliblər, mən səslərini eşitdim. 
- Mən heç nə eşitmədim. 
- Bilirsənmi, qapı taqqıldadı, ona görə deyirəm ki, 
gəldilər, - Kandi dedi. 
- Bəlkə siz gedəsiniz. Mən daha sizin burada 
qalmağınıza razı deyiləm.  
Bu zaman bayırdan Lennini çağırmağa 
başqladılar. 
 77
- Lenni haradasan?! Sən anbardasan?!  
- Bu Corcdur, - deyə Lenni qışqırdı, - mən 
buradayam, Corc! 
Bir saniyə keçmədi ki, Corc qapıda dayandı. O, 
narazı halda soruşdu: 
- Burada nə edirsiniz, siz burada olmamalısınız, 
axı. 
Kruks yerində qımıldandı. 
- Elə mən də elə deyirəm, amma gəlirlər. 
- Niyə onları vurub çıxarmırsan? 
- Mən özüm fikir vermirəm, Lenni yaxşı yoldaşdır, 
bilirsənmi… Kruks dedi. 
Kandi ayağa qalxaraq dedi: 
- Hə, Corc, mən də bütün günü hesablamışam ki, 
bizə nə qədər pul lazımdır.  
- Mən sizə dedim ki, heç kimə deməmişik, - deyə 
Corc açıqlandı. 
- Kruksdan başqa heç kəsə deməmişsiniz, - 
Kandi dedi. 
- Aman Allah, sizdən bir dəqiqə ayrılıb bir yerə 
getmək olmur, dərhal başlayırsınız. 
Kandi və Lenni otaqdan bayıra çıxdılar. Kruks 
Kandini çağırdı. 
- Hə, nə deyirsən? – Kandi soruşdu. 
 78
- Mən sənə dediyimi yaddan çıxarmısan? 
- Yadımdadır. Necə bəyəm? 
- Elə isə yadından çıxart, mən buranı tərk edib 
heç bir yerə getmək istəmirəm. 
- Nə deyim, özün bilərsən. Gecən xeyrə qalsın.  
Hər üçü otaqdan çıxıb gedəndə onların səslərinə 
atlar kişnədilər. Kruks isə otağında oturub qapıya 
baxdı, sonra isə çarpayısında uzanaraq xəyala daldı.  
 
Anbarın bir tərəfində ot tayası qoyulmuşdu. Atlar 
görünsün deyə anbarın yuxarı hissəsi açıq idi. 
Bazar günü günorta vaxtı idi. Ac olan atlar otu 
gördükcə (ayaqlarını) təpiklərini yerə vurur və 
kişnəyirdilər.  
Təkcə Lenni anbarda oturub ölmüş küçüyünə 
baxırdı. O, uzun müddət baxdıqdan sonra əli ilə ona 
toxunaraq dedi: 
- Nə üçün ölmüsən, hə? Sən ki, siçan kimi balaca 
deyilsən. Deyəsən Corc məni dovşan saxlamağa 
qoymayacaq, mən səni saxlaya bilmədim. 
O, balaca bir quyu qazdı, küçüyü ora qoyub 
üstünü örtdü və öz-özünə dedi: 
- Mən Corca deyəcəm ki, gəlib gördüm ölüb. 
 79
Birdən o basdırdığı küçüyü qazıb çıxartda və ona 
təəssüflə baxdı və əlavə etdi: 
- Mən bilirəm, Corc deyəcək ki, bunu sən 
etmisən, elə ona görə də səni dovşan saxlamağa 
qoymayacağam. 
Hirsindən dəli kimi olmuş Lenni küçüyə yenə də 
əli ilə toxunaraq: 
- Sən niyə öldün?! Sən ki, siçan kimi balaca 
deyilsən? Corc məni dovşan saxlamağa qoymayacaq. 
Lenni ayağa qalxdı, küçüyü geriyə – otun üstünə 
qoydu. O, ətrfada gəzən Kölinin arvadını görmürdü. Qız 
yenə özünün pambıq parçadan tikilmiş qırmızı paltarını 
geyinmişdi. O, kosmetikadan istifadə etmiş və saçlarını 
rəngləmişdi. Lenni onu görcək sakitləşdi. 
- Burada niyə durmusan? – qız soruşdu. 
Lenni ona etinasız surətdə baxaraq dedi:  
- Corc mənə tapşırıb ki, səninlə söhbət etməyim. 
- Corc qorxur ki, Köli bunun üçün dəli olar, hə? 
Sən Kölinin başqa qolunu da sındırarsan. Onun qolunu 
heç də maşın sındırmayıb. 
- Yox, yox mən səninlə söhbət etməyəcəyəm, - 
deyə Lenni təkid etdi. 
Qız onun yaxınlığına gəlib dedi: 
 80
- Qulaq as, hamı çıxıb gedib işləməyə. Mən 
səninlə nə üçün danışa bilmərəm? Bir kimsə yoxdur ki, 
söhbət edim, yalqızlıq lap məni boğur. 
- Yox, yox, mən səninlə söhbət etmək niyyətində 
deyiləm. 
- Mən təkəm, siz oğlanlar hamıyla söhbət edə 
bilərsiniz, amma mən isə yalnız Köli ilə söhbət 
etməliyəm? 
- Mən səninlə söhbət etməyə, düzü güman 
etmirəm, çünki, Corc məni qorxudub. 
Birdən qız söhbəti dəyişərək soruşdu: 
- Ora qoyduğun nədir elə? 
- Mənim küçüyümdür. Mənim balaca itim.  
- Niyə ölüb? 
- Mən onunla oynayırdım. O, əlimi dişləmək 
istəyirdi ki, onu sillə ilə vurdum, bir də gördüm öldü. 
- Başqasını taparsan, o qədər küçük var ki… 
- Hələ bu harasıdır. Corc məni dovşan 
saxlamağa qoymayacaq, çünki, mən o qədər pis işlər 
görmüşəm ki. 
Qız daha da yaxın gəldi və sakit-sakit danışmağa 
başladı. 
- Mənimlə danışdığına narahat olma.  
 81
- Əgər Corc məni səninlə danışan görsə, onda 
məni öldürəcək. 
- Bura bax, mənə nə olub, məgər mənim heç 
kiminlə danışmağa hüququm yoxdur? Mənim haqda nə 
fikirləşirsən ki? Sən yaxşı oğlansan. Bilmirəm səninlə 
niyə danışmamalıyam. Məgər sənə bir zərər yetirirəm? 
- Hə, Corc deyir ki, sən bizi korlayacaqsan. 
- Belə de, gör mən sizə necə zərər yetirirəm?! 
- Mən belə yaşaya bilmərəm. Özüm bilərəm necə 
yaşayıram. Hələ vaxtı ilə aktyorlardan biri dedi ki, 
kinoda çəkilə bilərəm, amma qoca anam icazə vermədi. 
Əgər getsəydim deməli, başqa cür adam olmuş 
olardım, hə?  
Lenni ayağa qalxdı, dərindən ah çəkib söhbətə 
başladı: 
- Biz balaca bir yer alacağıq, bizim dovşanlarımız 
da olacaq. 
Qız onun söhbətini eşitməmiş kimi öz söhbətini 
davam etdi. 
- Mən bir oğlanla tanış olmuşdum, o kinoya 
çəkilmişdi. Biz birlikdə rəqsə getdik. O, mənə söz verdi 
ki, kinoda çəkilməyimə kömək edəcək və dedi ki, mən 
əsil artistəm. Sonralar o Hollivuda getdi, o mənə bu 
 82
haqda yazacaqdı. Qız arabir Lenniyə fikir verirdi ki, 
görsün onun sözlərindən təsirlənirmi. O, dedi: 
- Mən heç vaxt məktub ala bilmədim, elə 
fikirləşdim ki, onun məktubunu qoca anam gizlədir. Mən 
anamdan məktubları harada gizlətdiyini soruşdum, o 
isə gizlətdiyini bildirdi. Mən, Köliylə sonralar tanış 
oldum və ona ərə getdim. Mən onunla başqa vaxt 
rəqsə gedəndə tanış olmuşdum. 
Birdən qız Lennidən soruşdu:  
- Sən heç mənə qulaq asırsan? 
- Mən? Əlbəttə! 
- Mən bunu əvvəllər heç kəsə danışmamışam, - 
deyə qız söhbətini davam etdirdi, - ola bilsin elə indi də 
danışmamalıyım. Düzü mən Kölini xoşlamıram, o, yaxşı 
yoldaş deyil, - qız Lenniyə daha yaxın oturdu, kinoda 
çəkilsəydim yaxşı paltarlar geyərdim, böyük-böyük 
mehmanxanalarda olardım. Mən hələ radioda 
danışmağımı demirəm. 
Qız yerində bir-neçə cestlər etdi. O, Lenniyə 
göstərmək istəyirdi ki, güya onun aktrisalıq bacarığı 
var. Lenni dərindən nəfəs aldı və dedi: 
- Bəlkə bu küçüyü  aparıb uzağa atım, Corc onun 
öldüyünü bilməsin, yoxsa məni dovşan saxlamağa 
qoymaz. 
 83
Qız dedi : 
- Dovşanlardan başqa ayrı şey fikirləşə 
bilmirsən? 
- Bilirsənmi, bizim balaca yerimiz olacaq. Evimiz, 
bağımız, dovşanlarımız üçün otağımız olacaq, mən də 
həmişə otlaqdan dovşanlar üçün ot gətirəcəyəm.  
- Səni dovşanları sevməyə vadır edən nədir ki, 
belə? – qız soruşdu.  
Lenni onun sualına cavab verməzdən əvvəl bir 
az fikirləşdi, sonra isə dedi: 
- Mən xoşuma gələn şeyləri tumarlamaq 
istəyirəm. Bir dəfə uzun tüklü dovşanları görmüşəm, 
onlar çox qəşəng idilər. Mən hətta bir şey tapa 
bilməyəndə siçanları belə tumarlayıram. 
Onun bu sözlərini eşidəndə qız ondan bir az 
aralandı və dedi: 
- Mən elə fikirləşirdim ki, sən çətin adamsan, 
amma görürəm qayğıkeşsən. Böyük olmağına 
baxmayaraq, lap uşaq kimisən. Mən saçlarımı tez-tez 
düzəldirəm ki, cod olmasın. Götürək Kölini, onun saçı 
tamamilə coddur, amma mənim saçım hamardır. Bir 
bax, - deyə o Lenninin əlini götürüb saçlarına apardı, - 
hə, necədir, qarmaqarışıqdır. Hə…? 
- Yox, lap qəşəngdir. 
 84
- Bura bax, deyəsən sən saçlarımı dağıdacaqsan 
ha! Dayan görüm, - deyə qız uca səslə etiraz etdi, 
burax görüm, tez… 
Lenni onun səsini bərk çıxdığını görüb əli ilə 
qızın ağzına tutdu və yalvarmağa başladı. 
- Səndən xahiş edirəm, qışqırma, yoxsa Corc 
gəlib eşidər və deyər ki, yenə pis iş görmüşəm. 
Qız Lenninin sözlərinə məhəl qoymayıb uca 
səslə danışırdı. Bu zaman Lenni acıqlandı: 
- Mən istəmirəm ki, sən qışqırasan, əgər Corc 
eşitsə mənə cəza verəcək, eşidirsən, belə etmə… 
Qız qışdırdıqca Lenni ona yalvarırdı. Birdən 
Lenni onu möhkəm sıxdı və dərhal qızın səsi kəsildi. 
Lenni dedi: 
- Mən səni incitmək istəmirdim. Sən qışqırırdın, 
əgər bunu Corc eşitsə bilirsən neyləyər?! 
Qızın beli sındığından sakit və hərəkətsiz 
qalmışdı. Lenni qızın əlini qaldırıb buraxanda onun əli 
yerə düşdü. Lenni öz-özünə deyinməyə başladı. 
- Mən yenə də pis iş gördüm, aman Allah, mən 
başqa bir pis iş gödüm. 
Lenni onun üstünü otla ortdü. Bayırda adamların 
səsi gəlirdi. O, tayanın başqa bir tərəfinə çəkilib öz-
özünə qımıldandı. 
 85
- Mən doğrudan da, pis iş gördüm. Mən bunu 
etməyəcəkdim. Corc bunu eşitsəydi dəli olacaqdı. 
Lenni geri qayıdıb ölmüş qıza bir də baxdı. 
Ölmüş küçük onunla yanbayan qalmışdı. O, küçüyü 
paltosunun altına qoydu və uzağa tullamağı qərara aldı. 
Qızın üstü yarı örtülü idi. O, çox gözəl sadə, suyu şirin 
və gənc görünürdü. Onun qırmızı dodaqları, qırmızı 
yanaqları onu canlı göstərirdi.  
Bir qədər uzaqda adamların açıq-aydın səsi 
eşidilirdi. Bu səslərin içərisindən qoca Kandinin də səsi 
gəlirdi, - Lenni, Lenni, - deyə çağırırdı. 
O, anbarda Lennini görcək dedi: 
- Hə, Lenni buradasan. Mən yenə də hesabat 
aparırdım. Nə etmək istədiyimizi sənə deyəcəyik, 
Lenni. 
Qoca Kandi yenə Lenninin adını çəkə-çəkə ona 
yaxınlaşdı, - mən bilmədim ki, Köllinin arvadı da 
buradadır, - dedi. Elə ki, qızdan səs çıxmadığını gördü, 
dedi: 
- Sən elə burda yatmısan? 
Qoca onu hərəktsiz görcək tullanıb, düşdü, - 
aman allah, dedi və qaçıb getdi. 
 86
Anbarda atlar kişnəyir və arabir ot yeyirdilər. Bir 
neçə dəqiqədən sonra qoca Kandi Corcla birlikdə 
qayıtdı. 
- Mənə nəyi göstərmək istəyirdin?- Corc soruşdu. 
Kandi Kölinin arvadını göstərdi. Corc ona 
yaxınlaşqdı, ona nə olub? – deyə soruşdu,- aman allah, 
bir buna bax! 
O, dizi üstə oturdu, əllərini ürəyinin üstünə qoydu 
və ayağa qalxdı. 
Qoca Kandi soruşdu: 
- Buna nə edib görəsən? 
Corc ona soyuq nəzərlərlə baxdı və soruşdu:  
- Sənin fikrincə necə olub? 
- Mən nə bilim, - deyə Kandi cavab verdi. 
- Bunu o qanmaz edib, mən indi bildim.  
- Bəs nə edəcəyik, Corc? 
Corcun cavab verməyi çox uzun çəkdi, nəhayət, 
dilləndi. 
- Bura bax, biz onu oradakı oğlanlara deməliyik. 
Bəs Lenni nə edəcək. O çalışırdı ki, özünü doğrultsun. 
Bəlkə ona dəyməyəcəklər.  
- Biz onu buraxmalıyıq çıxıb getsin. Sən Kölini 
tanımırsan, Corc? Koli  onu öldürəcək. Corc Kandinin 
əsən dodaqlarına baxdı və dedi: 
 87
- Hə, düzdür, başqa oğlanlar da öldürər.  
Kandi qoxmuş kimi Corca dedi: 
- Sən və mən balaca bir yer ala bilərik, eləmi 
Corc? Biz təzə yerimizə gedər və orada yaxşı 
yaşayarıq, elə deyilmi, Corc? 
Hə nə deyirsən bacarırıqmı, Corc? 
Corc kobudluqla bildirdi. 
- Mən əvvəl gündən bilirdim ki, o qız bizə nə isə 
edəcək. Mən bir ay işləyib əlli dollar alacağam. Əgər 
mümkün olsa, bir ay da işləyib daha əlli dollar 
qazanacağam. 
- Deyirəm, Corc, Lenni çox yaxşı yoldaşdır. Mən 
heç vaxt fikirləşməzdim ki, o belə iş görər. 
Corc Kölinin arvadına baxa-baxa dedi: 
- Lenni bunu heç vaxt boş yerə etməz.  
Necə olursa o həmişə pis işlər görür. Hə, qulaq 
as, biz oğlanlara bunu deməliyik. Oğlarlar elə 
fikirləşərlər ki, mən də burada olmuşam. Mən indi otağa 
gedirəm, bir-iki dəqiqədən sonra sən gəlib qız haqqında 
otaqdakılara deyərsən. Mən onlarla gələcəyəm və elə 
bil mən onu heç görməmişəm. Oğlanlar 
fikirləşməyəcəklər ki, mən orada olmuşam, bildinmi? 
- Yaxşı, Corc, başa düşdüm. 
 88
- Onda mən gedirəm, iki dəqqədən sonra qaça-
qaçı gəlib bizə xəbər verərsən. 
Beləliklə, Corc çıxıb getdi, qoca Kandi Corcun 
arxasınca baxdı. Onun gözləri yaşla dolmuşdu. O 
anbardan çölə çıxdı. Otağa girəndən bir-iki dəqiqə 
sonra hay-küyə başladı. Bunu eşidən Slim, Karlson, Vit, 
Köli və Kruks qocaya tərəf yüyürdülər. Ən axırda isə 
Corc gəlirdi. Onlar anbarda Kölinin arvadını gördükdə 
dayandılar. Slim ona yaxınlaşıb, əliylə yanağına 
toxundu, lakin hər şeyin bitdiyini bildirdi. Köli qışqırtı ilə 
dedi: 
- Mən bilirəm, bilirəm bunu kim edib! O, yekəpəl 
edib, bunu! Hamı çöldə işləyirdi, təkcə o yox idi. Mən 
onu bu saat tapıb öldürəcəyəm. 
- Mən onu öz pistoletimlə öldürəcəyəm, - deyə 
Karlson onun sözünə qüvvət verdi. Slim dedi: 
- Mənə də elə gəlir ki, bunu Lenni edib. Onun beli 
sınıb, bunu yalnız Lenni edə bilər.  
Corc heç bir söz  demirdi, onun şlyapası 
gözlərinin üstünə düşmüşdü və gözlərini ötmüşdü. 
Slim sözünə davam edərək dedi: 
- O, gərək ki, cənub tərəfə getsin. Biz özümüz 
şimal tərəfdən gəldik, amma o cənuba tərəf getmiş olar. 
Mənə elə gəlir ki, biz onu tapa bilərik. 
 89
Bu zaman Corc ona yaxınlaşdı və dedi: 
- Biz onu tapa bilməsək də onsuzda onu tapıb 
həbs edəcəklər.  
Əgər biz Kölini saxlaya bilsək, onu tapıb gətirə 
bilərik. Amma Köli onu güllə ilə öldürmək istəyir. Bu 
saat Lennini dəli kimi axtarır. Onu gətirib qəfəsə salıb 
saxlamaq da yaxşı deyil, Corc. 
- Bilirəm, bilirəm, - deyə Corc dərindən nəfəs 
alaraq onun sözlərini təsdiq etdi: 
Uzaqdan Karlson onlara tərəf qaça-qaça gəldi və 
təngnəfəs halda dedi: 
- Bu avara mənim pistoletimi də oğurlayıb, onu 
tapa bilmədim. 
Onlar bir-birinin üzünə baxdılar və pistoleti 
götürmədiklərini bildirdilər. Köli həyəcan içərisində dedi: 
- Elə isə gedib polisə xəbər verək. Hə, Corc, 
bizimlə gedərsənmi? – Köli soruşdu.  
- Hə, mən də gedəcəyəm, amma qulaq as, Köli 
o, yazıqdır. Onu öldürməyin. O, nə etdiyini bilmir. 
- Onu öldürməyim? O hələ Karlsonun pistoletini 
oğurlayıb, yox, onu mütləq öldürəcəyəm. 
- Bəlkə Karlson öz pistoletini itirib? – Corc 
soruşdu. 
Onlarla yanbayan dayanmış Karlson dedi: 
 90
- Necə yəni, mən onu bu səhər görmüşəm. Yox, 
onu götürüblər. 
Slim hələ də Kölinin arvadına baxırdı. O dedi: 
- Bəlkə, Köli, sən öz arvadının yanında qalasan. 
Kölinin sifəti qızardı və dedi: 
- Yox, mən gedirəm və özüm onu öldürəcəyəm, 
baxmayaraq ki, bir qolum sınıqdır.  
Slim Kandiyə tərəf çevrildi və dedi: 
- Elə isə sən burada qal, Kandi, qalanlarımız isə 
gedək. 
Onlar yola düşdülər. Corc Kandinin yanında 
dayanıb ölmüş qıza baxdı. Bu zaman Köli Corcu 
çağırdı.  
- Corc, harada qaldın?!  
Corc onların ardınca addımlamağa başladı. 
Kandi isə qızın yanında qalıb öz-özünə deyinirdi. 
Yola düşənlər get-gedə gözdən itdilər. 
Anbar qaranlıqlaşırdı. Qoca Kandi otun üstündə 
oturub əlləri ilə qızın gözlərini örtdü. 
 
xxxxx 
 
 91
Salinas çayının göy rəngə çalan suyu axşamüstü 
sakit axırdı. Qabilan dağlarının arxasından boylanan 
günəşin şüaları dərələrin, təpələrin üstünü çəhrayı 
rəngə boyamışdı. Kölgələr get-gedə uzanırdı. Suilanı 
suyun üzərində bir tərəfdən o biri tərəfə üzürdü. Zəif 
əsən külək ağacların yarpaqlarını tərpədir, arabir 
saralmış və qurumuş yarpaqlar axan çayın üzərinə 
tökülürdü. 
Çayın kənarında kolların arasından Lenni peyda 
oldu. O, ehmalca çayın kənarına gəlib su içməyə 
başladı.  
Su içib qurtardıqdan sonra suyun kənarında 
dizlərini qucaqlayaraq oturdu və öz-özünə dedi: 
- Mən yadımdan çıxartmamışam. Corc mənə 
demişdi ki, əgər çətinliyə düşsən, gəlib kolların 
arasında gizlənim. 
O başını qaldırıb dağın başına baxdı: 
- Mən düz ora gedib, orada mağara tapa bilərəm, 
amma mən tomatlı konserv yeyə bilmədim. Əgər Corc 
mənə icazə versəydi, çıxıb gedərdim və özümə mağara 
tapardım. Onda mən bir daha Corca əziyyət vermərəm. 
Çox adam deyir ki, mən guya Corca iplə bağlamışam 
və birgə gəzirəm. Mən indi çıxıb gedə bilərəm, çünki, 
Corc məni dovşan saxlamağa qoymayacaq.  
 92
Lenninin fikrindən Klara xalası da gəlib keçdi, 
sanki Klara xala deyirdi: sən ağılsız adamsan, yaxşısı 
budur ki, dovşanları fikrindən çıxarasan, qoy onlar aç 
qalsınlar təki sən onlara yaxınlaşma. 
- Mən yaddan çıxaracağam, - Lenni uca səslə 
dedi, - mənə elə gəlir ki, Corc dovşan saxlamağa 
qoymayacaq. 
Yox, Corc belə etməz, çünki mən Corcu 
tanıyıram. O mənə qarşı yaxşıdır, mən ona inanıram. 
Biz həmişə bir yerdə gəzirik, o belə etməz. 
O, əllərini ağzına tutub, - Corc, Corc, deyə 
çağırmağa başladı. Bu zaman onu axtaran Corc 
yavaşca kolun arxasından çıxdı. Lenni isə yenidən 
dovşanlar haqqında fikirləşməyə başladı. Corc sakit 
tərzdə dedi: 
- Niyə belə qışqırırsan? 
Lenni ayağa qalxdı. 
- Sən məni tərk etmək istəyirsən, eləmi Corc? 
Məncə, yox. 
Corc onun lap yanına gəldi və aşağı oturdu.  
- Yox, Lenni. 
- Mən bilirdim ki, məni tərk etməzsən. 
Corc sakit dayanmışdı. Lenni onu çağırmağa 
başladı. Corc dedi: 
 93
- Nə deyirsən? 
- Mən başqa bir pis iş görmüşəm.  
- Eybi yoxdur.  
Günəşin şüası yalnız dağın başında bilinirdi. 
Kölgələr daha uzun və qaranlıq idi. Uzaqdan adamların 
səs-küyü bir-birlərinin çağırdıqları eşidilirdi. Corc 
uzaqdan eşidilən çağırtılara qulaq asırdı. 
- Corc, - deyə Lenni müraciət etdi. 
- Hə, nə deyirsən? 
- Mənə cəza verəcəksən, hə? 
- Sənə cəza verəcəyəm? Yox, Lenni – deyə Corc 
əlləri ilə başını tutdu və sözünə davam etdi, - mən tək 
olsaydım rahat yaşayardım, mənim işim olardı. 
- Davam elə, Corc, sonra 
- Mənim evim olardı… 
Corc söhbət edərkən birdən dayandı. Lenni onun 
dayandığını görüb soruşdu: 
- Sən mənə cəza verəcəksənmi, Corc? 
- Yox, Lenni. 
- Onda mən çıxıb gedə bilərəm. Mən düz o 
təpələrin arasında bir mağara taparam, əgər sən məni 
istəyirsənsə. 
- Yox, mən istəyirəm ki, sən mənimlə qalasan. 
 94
- İndi isə başqa oğlanlar və özümüz haqda danış, 
Corc. 
- Bizim oğlanların nə ailəsi var, nə də dünyada 
bir kəsi. 
- Amma biz isə elə deyilik. İndi özümüz haqda 
danış, Corc. 
Corc bir an sakit dayanıb sonra dedi: 
- Amma biz yox, biz belə deyilik, çünki… Mən 
səni özümlə birlikdə gəzdirirəm. 
Zəif əsən külək çayın suyunu azacıq 
dalğalandırırdı. Adamların səs-küyü, qışqırtısı yenə 
eşidilirdi. Onların səsi bu dəfə lap yaxından eşidilirdi. 
Corc şlyapasını başından çıxartdı və dedi: 
- Sən də şlyapanı götür, Lenni hava çox yaxşıdır. 
Lenni şlyapasını çıxartdı və qarşısına qoydu. 
Corc yenə də uzaqdan gələn səslərə qulaq asırdı. 
- Bir çaya bax, Lenni 
Lenni çaya baxdı və qaranlıqlaşmış Qabilan 
dağlarının ətəklərinə göz gəzdirdi. 
- Biz balaca bir yer alacağıq, bizim yerimiz 
olacaq, Lenni, - deyə Corc cibindən Karlsonun 
pistoletini çıxartdı. Lenni pistoleti görmürdü. Bir adamın 
səsi lap yaxında eşidilirdi. Başqa birisi isə onu çağırırdı. 
- Davam elə, Corc – deyə Lenni xahiş etdi.  
 95
Corc əlindəi pistoleti ona tuşladı, amma əli 
yanına düşdü. 
- Hə, bizim inəyimiz, toyuq-cücəmiz də olacaq. 
Hətta dovşanlarımız üçün də otağımız olacaq.  
- Dovşanlar üçün, - deyə Lenni Corcun bu 
sözlərini uca səslə təkrar edərək əlavə etdi, - mən 
dovşanlara baxacağam. Bəs bizim torpağımız harada 
olacaq, Corc? 
- Çayın kənarı boyunca, bax, bax orada olacaq. 
Lenni gözəlirin çayın kənarı boyunca gəzdirməyə 
başladı. Corc əlindəki pistoletə baxdı. Yaxınlıqda – 
kolların arasında ayaq səsləri eşidilirdi. Corc çevrilərək 
səs gələn tərəfə baxdı. 
- Davam elə, Corc, biz torpaqları nə vaxt 
alacağıq? 
- Tezliklə alacağıq, Lenni. 
- Sən, bir də mən, eləmi Corc? 
- Əlbəttə, heç kim səni incitməyəcək. 
- Mən elə fikirləşirdim ki, sən məni 
cəzalandıracaqsan, Corc. 
- Yox, yox, - Corc dedi, - mən heç vaxt, Lenni. 
Səslər indi lap yaxınlıqdan gəlirdi. Lenni ona 
yalvarmağa başladı: 
- Elə isə Corc, gəl indi gedək. 
 96
- Yaxşı, gedək. 
Lenni irəlidə addımlayırdı. Arxada gedən Corc 
pistoleti qaldırdı və Lennini tuşlayaraq atəş açdı. Lenni 
bir anlıq da olsa dəhşətli bir səs çıxartdı, heç bir 
hərəkət etmədən qumun üstünə yıxıldı. 
Corc əsməyə başladı. O, əlindəki pistoletə baxdı 
və onu yerə atdı. Kolluqda səslər bir-birinə qarışdı. O, 
daha yaxınlıqda Slimin səsini eşitdi. O, Corc, - deyə 
çağırırdı. Corc isə çayın sahilində oturub güllə atdığı 
sağ əlinə baxırdı. Bir qrup adam gəlib onu gördü, Köli 
də orada idi. O, Lennini qumun üstündə uzanmış görüb 
Corca dedi: 
- Düz başının arxasından… 
- Eybi yoxdur, Corc, - deyə Slim onu dilə tutdu, 
hərdənbir lazım gəlir. 
Corcun qarşısında dayanmış Karlson soruşdu: 
- Bunu necə etdin, Corc? 
Corc pistoleti götürərək cavab verdi: 
- Bununla… 
- Mənim pistoletimi o götürmüşdü? 
- Hə, o götürmüşdü. 
- Ondan alıb, onu öldürdün, eləmi Corc? 
- Hə… 
 97
Corcun səsi çıxmır, elə bil ki, pıçıldayırdı. O, hələ 
də sağ əlinə baxırdı. Slim əli ilə onun kürəyinə vurub 
dedi: 
- Gəl gedək, Corc, gedək bizimlə bir az içək, fikir 
eləmə… 
O, Corca ayağa qalxmağa kömək etdi.  
- Hə, gedək içək, - Corc dedi: 
- Əlbəttə, - deyə Slim Corca yolu tapmaqda 
kömək etdi. Hələ də Lenninin yanında olan Köli və 
Karlson onların arxasınca baxdılar. Karslon dedi: 
- Hə, bu iki oğlan barəsində nə fikirləşirsən?  
 
13.500 verməlidir. 
 98
 
 
 
 
 
 
 
 
 
 
 
 
