 
 1 
AZƏRBAYCAN    RESPUBLİ KASI  
TƏHSİ L     NAZİ RLİ Yİ  
GƏNCƏ    DÖVLƏ T  UNİ VERSİ TETİ  
 
 
 
              SƏDNİK   PAŞA   PİRSULTANLI  
 
 
 
A Z Ə R B A Y C A N  A Ğ I Z  
Ə D Ə B İ Y Y A T I N D A  N A Ğ I L L A R  
 
 
Gəncə  Dövlət Universitetinin Nəşriyyat  
şöbəsinin  06 dekabr 2012-ci  il tarixli  
 qərarı ilə çap olunur 
 
 
 
 
 
 
                              GƏNCƏ -  2012 
 
  
 
 2 
Toplayanı, tərtib edəni və ön sözün müəllifi: 
Sədnik Paşa Pirsultanlı,  
filologiya elmləri doktoru, professor 
 
   Redaktor:  SAHİBƏ  PAŞAYEVA,  
Аzərbaycan Folklor İnstitutunun  
elmi əməkdaşı 
 
“Azərbaycan ağız ədəbiyyatında  
        nağıllar”    144   səh. 
 
Nağıllar yaşlı nəsil tərəfindən dönə-dönə nəşr 
edilmişdir. Hətta, beşcildlik nəşri hazırlanmışdır. 
Nağıllara məhşur folklorşünas, professor Məmməd-
hüseyn Təhmasib geniş mündəricəli, dərin elmi əhə-
miyyəti olan müqəddimə yazmışdır. Yazıçı-alim  
M.İbrahimov “Kəlilə və Dimnə” əsərinə yazdığı ön 
sözdə nağıllardakı möcüzələrə, fantaziyalara 
toxunmuşdur. Topladığımız nağılların mahiyyətinə 
toxunarkən ən çox bizi maraqlandıran folklorun, o 
cümlədən, nağıllların arxeologiyası olmuşdur. Bu 
kitabda cəm olan nağıllarla əsatirlərimizə, onun 
arxeologiyasına tam nail olmaq olmaz. Yaşımın 
səksən üçə çatmasına baxmayaraq, mən bunu işin 
başlanğıcı hesab edirəm. Yəqin ki, nağılların növbəti 
sayında ömür vəfa qılsa, biz buna nail olacağıq.  
 
 
  EL 03             00037         8 
               037.06.12.2012 
 
 3 
Nağılların arxeologiyası  
 
 Əslində, arxeologiya yeraltı qazıntılarla məşğul 
olan bir elmdir. Bizə görə, yerüstü arxeologiya da 
vardır. Onun adı “folklor arxeologiyası”dır.  
 Əfsanələr və nağıllar öz başlanğıcını əsatir-
lərdən alır. Bunların zəminində isə epos və dastanlar 
yaranır. Bədii təfəkkürün yaratdığı bu qədim janrlar 
içərisində ən geniş tutumlusu, əhatəlisi, ölçüyə-biçiyə 
gəlməzi, dərya, dəniz, okean hesab edilən nağıllardır. 
Əsatirlər, əfsanələr, ovsunlar, cadular, tilsimlər, to-
temlər, toponimlər, qədim inanclar, hətta, mərasimlər 
də bütövlükdə fantaziyalar qoynunda bu nağıllarda 
yaşayır.  
Nağıllara elə-belə baxmaq olmaz. Dünyanın 
sirri, sehri bu nağıllardadır. Nağıllarda qəhrəmanlar 
gedər-gəlməz məkanlara gedir, tilsimli dağlarla, 
qalalarla üzləşir, azman divlərlə, cadugər qarılarla 
qarşılaşırlar. 
Fransızlarda, ispanlarda və italyanlarda “talis-
man” kitabları var. Həmin kitablarda falaçma, 
uzaqgörmə və s. əlamətlər özünə yer almışdır. Bizdə 
belə kitablar yoxdur və nağılları nağıl kimi oxuyurlar. 
Buradakı tilsimli dağlar və qalalar, div, əjdaha, simurq 
quşu və s. obrazlar öyrənilmir. Nağıllara özgə priz-
madan, ictimai baxışlar nöqteyi-nəzərindən yanaşılır, 
tədqiq və təhlil olunur.  
 Bizdə ən tipik əsatiri nağıl “Məlikməmməd”dir. 
Bu nağılı təhlilə cəlb etdikdən sonra mən öz fikrimə 
 
 4 
meydan verə biləcəyəm. Çünki, əsatirlər də, əsatiri 
obrazlar da, dünyanın ən açılmamış sirləri də bu 
nağıldadır.  
Məlikməmməd xəbər tutur ki, o dünyada suyun 
başını div kəsib, hər dəfə suyu açıb buraxmağa iki qız 
qurbanı tələb edir. Deməli, İbrahimxəlil peyğəmbərə, 
İsmayıl Mina dağına qurban kəsilməyə aparılana və 
Cəbrayıl onun əvəzinə qoç qurbanı gətirənə qədər 
insanların qurban kəsilməsi mövcud olmuşdur. Bax, 
buna görə, İslam aləmi qoyun qurbanı kəsməyi 
Qurban bayramı kimi qəbul etmişdir.  
 Məlikməmməd görür ki, əjdaha ağaca dırmaşıb 
Simurq quşunun balalarını yuvada yemək istəyir. Tez 
qılıncını çıxarıb əjdahanı öldürür. Bu xeyirxahlığın 
müqabilində Simurq quşu onu qaranlıq dünyadan 
işıqlı dünyaya gətirir. Görürsünüzmü? İslamiyyətə 
qədər Simurq quşunun təsir dairəsi çox geniş ol-
muşdur. İslamdan sonra Məlikməmmədi qaranlıq dün-
yadan işıqlı dünyaya çıxaran Simurqun bu alicənab 
xidmətləri get-gedə heçə enir. Məhəmməd peyğəm-
bərin moizələrinə əhəmiyyət verməyən, şəkk edən 
Simurq Qaf dağının o üzünə atılır. Qoşa kirpikləri 
dizinə qədər uzanır və işıq üzü görməyə qoymur. 
Nadir hallarda Qaf dağının o üzündə insan səsi 
eşitdikdə Simurq quşu kirpiklərini boynunun arxasına 
atır və işıqlı dünyanı görüb “oxay” deyir1.  
 “Məlikməmməd”ə bənzər nağılları, əsatiri 
əfsanələri bilmədən əfsanəvi quşları, maralları 
                                                 
1 S.P.Pirsultanlı “Azərbaycan xalq əfsanələri” 2008 
 
 5 
tanımadan, İsmayıllıdakı Baba dağının, Qubadakı 
Tufan dağının, Xızı-Xəzər dənizinin, Xıdır-Zində 
babanın,  Şamaxıdakı Diri babanın, Dədəgünəş dağı-
nın, Tovuzda Koroğlu və Oğuz qalalarının, Aldədə-
nin,  Bəxtiyar dağının, İrəvanda Pəmbək dağlarının, 
Çalmalının, Maymaq dağının əsatir və əfsanələrini 
öyrənmədən Azərbaycan mifologiyasını yazmaq 
olmaz. 
 Yurdumuzun ayrı-ayrı bölgələrinə gedən yollar 
boyunca pirlərə, ocaqlara, ziyarətgahlara rast gəlirik. 
Biz onlarla bağlı əsatirləri öyrənsək totemlərimiz, 
mərasimlərimiz və ayrı-ayrı inanclarımız haqqında 
çox şey əxz edə bilərik.   
 Oğuzdakı Pirpalıd dağı ilə bağlı qədim məra-
simləri araşdırmadan bizim üçün sirli, sehrli olan 
totemləri öyrənmək mümkün deyil. Göyçayda Durna 
tutan ocağına, Ağdaşda Hacı Bulud baba pirinə 
getsən, çox möcüzələrlə tanış ola bilərsən. İlan totemi 
ilə bağlı Samuxun Yellənquş dağındakı İlan pirinə 
çıxmamış ordakı möcüzələri aydınlaşdırmaq çətindir. 
 Türkmənistanın Taşauz vilayətindən başlayan, 
Azərbaycanın Tovuz bölgəsində tamamlanan və bir-
birini izləyən toponimlərin mənasını öyrənmədən 
Oğuz boylarının hərəkət istiqamətlərinin təsəvvürü 
çətinləşir. Taşauz- “Dış” çöl, “uz”, yəni Oğuz- 
düzəngah, çöl oğuzlarının yaşadığı yer kimi yozulur. 
 Tovuzun Öyşüzlü kəndinin yuxarı hissəsində 
Koroğlu qalası, dağın o biri üzündə Oğuz qalası bu 
gün də qalır. Salsalla bağlı Torpaq qalalar Tovuzdadır. 
 
 6 
Bu qalanın ən nəhəngi isə Bərdədədir.  
Adını çəkdiyimiz bu dağların və qalaların çox 
möcüzəli əsatir və əfsanələri vardır. Bu yerlərdə 
qazıntı  aparmadan da, yerüstü folklor arxeolo-
giyasının köməyilə əsrlərin qaranlığında qalan  qədim 
dünyanın sirlərini açmaq olar. 
XXI əsrdən sonra folklor arxeologiyası yeni bir 
elmi sahə olaraq öz nailiyyətlərini yeni nəslə 
göstərəcəkdir. Ömrümün sonuna yaxın, səksən üç 
yaşımda əsatir və əfsanələri toplayıb nəşr etdirdikdən 
və geniş araşdırmalar apardıqdan sonra nağılları 
toplamağım və araşdırmağım təsadüfi deyil.  
Adəm Atadan, Nuhdan çox əvvəl olduğunu 
zənn  etdiyimiz divlər çox qəribə məxluqlardır. Onlar 
üç qardaş, yeddi qardaş olur və mağaralarda 
yaşayırlar. Divlərdə sevgi-məhəbbət hissi yoxdur. 
Yaşadıqları ərazilərin padşah qızlarını mağaraya 
gətirir, saçlarından asır və onlara əzab verməkdən 
zövq alırlar.  
Xalq arasında belə bir deyim var: “Divin canı 
şüşədədir”. Mən qədim mağaraları qarış-qarış gəz-
mişəm. Orda rəngarəng dağ büllurlarına rast gəlmi-
şəm. Dağ büllurları qədim mağaraları işıqlandırırmış. 
Deməli, divlər qaranlıqda heç yanı görmürmüş. Bu 
halda onları məhv etmək çox asan olurmuş.  
Zağalarda, kahalarda və mağaralarda yaşayan 
divləri son əsrdə ayılar əvəz etmişdir. Ona görə də 
mağaraların birinə paltar zağası, birinə aslan kahası, 
digərinə isə ayı mağarası deyilir. Divlər bəni-insanın 
 
 7 
xoş ətrini duyurdular, ondan zövq alırdılar, adəm 
övladının ətini yeməyə can atırdılar. Adəm övladı  
yaşadıqları əraziyə gələndə ona müjdə kimi baxırdılar: 
“Adam-adam iyisi gəlir, yağlı badam iyisi gəlir”.  
Təpəgözlər, taygözlülər divlərdən çox fərqli-
dirlər və onlardan sonrakı mərhələyə aiddirlər. Təpə-
gözlər nə azman divlərə, nə də Adəm Ata övladlarına 
bənzəmirlər. Onlar qeyri-normal, eybəcər və bənzərsiz 
olurlar. Təpəgözlər qeyri-bəşəri məxluqla adəm övla-
dının izdivacından, daha doğrusu, qeyri-qanuni, 
kəbinsiz görüşündən yaranır. Oğuz övladı Sarı 
Çobanın mələklərin biri ilə zina etməsindən eybəcər 
Təpəgöz yaranır. O, insanın ətinə, qanına susayır, 
hətta, Oğuz elatını məhv etməyə çalışır.  
Məleykələr nağıl və dastanlarımızda bəzən şər, 
bəzən də xeyirxah obraz kimi görünür. Məsələn: 
“Bəni-insanla evlənən məleykə axırda ərindən ayrılır, 
övladlarını isə su ilə axıdır”.  
Məleykələrin xeyirxahlığını “Şah İsmayıl” 
dastanında görürük. İki bacı olan məleykədən biri o 
birinə deyir: “Atası Şah İsmayılın sevgilisi Güllüzarı 
onun əlindən almaq üçün oğlunun gözlərini çıxart-
dırır. Bir xeyirxah tula onun gözlərini ağzında 
saxlayır. Əgər o gözü yerinə qoyan və üstünə məleykə 
lələyi çəkən olsa onun gözləri sağalar”. Şah İsmayılın 
gözləri yerinə qoyulur, məleykə lələyi çəkildikdən 
sonra onun gözləri görür. Lakin, Şah İsmayılın gözü 
çəp qalır. Əlbəttə, ata xəyanəti ilə çıxarılan göz düz 
olmaz, çəp qalar.  
 
 8 
Biz Borçalıdakı Babəkər dağlarını, Quşçu 
qalasını, Pəmbəkdəki Şirinqalanı, Maymaq dağının 
güney üzündəki Dağ Kəsəmən elatını (Sarılar 
qəbristanlığında Osman Sarıvəllinin əcdadlarının 
qəbir kitabələrini) vaxtında filmə çəkə bilmədik. Axı,  
bunların böyük hissəsi düşmən əsarətinə keçdi.  
Heç olmasa bundan sonra folklor arxeolo-
giyasına böyük önəm verərik. Babaların bizə miras 
qoyub getdiyi abidələri öyrənməli, yazıya almalı və 
bədii filmlər çəkməliyik.  
Folklor arxeologiyasının ən dəyərli bir 
nümunəsini diqqət mərkəzinə çəkməyi özümüzə borc 
bilirik. Məlumdur ki, Adəm Ata övladlarına nisbətən 
Nuhun törəmələri ağıl-kamal etibarı ilə xeyli irəli 
getmiş, zəkalarına arxalanaraq gəmi düzəltmiş və bu 
yolla bəşər övladının yer üzündə qalmasına imkan 
yaratmışlar.  
XIX əsrdə Kəlbəcərli şair Uğurlu albanlardan 
miras qalmış Vəngin qalasını seyr edir və qalanın 
daxilindəki rəsmlərə, qanadlı insanlara baxıb heyrət-
lənir. İnsanın yaratdığı möcüzələr qarşısında dəhşətə 
gəlir. O, öz heyranlığını, aşıb-daşan duyğularını bədii 
bir ahənglə dilə gətirir. Tarixi abidə ilə yanaşı dura 
biləcək beş bəndlik qoşması ilə ikinci bir abidə 
yaradır: 
  
 
 Sizdən xəbər alım, şəkil olanlar, 
 Deyin görüm, vəngi hörən kim idi? 
 
 9 
 Qanadlı insanlar, rəngi solanlar, 
 Məskən sahib, burda duran kim idi? 
 
 Bilmək olmur bu haranın daşıdı, 
  Neçə min illərdir onun yaşıdı. 
  Deyin görüm, hansı ustanın işidi, 
  Onları sağ vaxtı görən kim idi? 
 
  Heç kəs yaza bilməz belə yazını, 
  Neçə yüz pud xörəyinin duzunu. 
  Sizdən xəbər alıram, deyin düzünü, 
  Yeygisin, işgisin verən kim idi? 
 
  Yaqut-yəmən xəlq edibdi sərini, 
  Göz görəndə könül sevdi pirini. 
  Həydən-qumdan sərf edibdi tirini, 
  Xalıların yığıb sərən kim idi? 
 
  Qoy təmkində deyim kimin ağlıdı, 
  Sidq ürəkdən hansı dinə bağlıdı. 
  Tikdirəni kimdi, kimin oğludu, 
  Uğurluyam, könül vuran kim idi? 
 
 Bu qoşma folklor arxeologiyasına misal ola 
biləcək ən dəyərli nümunə deyilmi?  
 Nağıllarda kanteminasiya, yəni çarpazlaşma 
özü də mühüm hadisədir. Bizə görə, ümumi böyük 
kainat var. Lakin, hər yurdun, məkanın da 
özünəməxsus astral xüsusiyyətləri mövcuddur. 
 
 10 
 Azərbaycan folklorunun original nümunə-
lərindən olan “Koroğlu” eposundakı Məğrib-Məşriq 
ulduzları kimi. Onlar yeddi ildən bir toqquşur. Bu 
toqquşmadan yaranan qığılcımlar Qoşabulağın gözünə 
tökülür. Eyni zamanda, dastanda Çənlibel, dəniz atları 
haqqında danışılır.  
Tovuz bölgəsində Aldədə var, onun Bəxtiyar 
dağı var, Şamaxıda Dədəgünəş dağı var. Bunların hər 
biri də öz tipik mifoloji xüsusiyyətləri ilə fərqlənir. 
  Deməli, hər məkanın öz florası, faunası, eyni 
zamanda, özünəməxsus folklor örtüyü vardır. Azər-
baycanda yaranan əsatirlər, əfsanələr, nağıllar, epos və 
dastanlar yurdumuzun dağları, bulaqları və çayları, 
insanların psixologiyası, xarakteri ilə bağlıdır.  
 Azərbaycan nağılları da milli xüsusiyyətləri ilə 
bəşəri nağıllardan seçilir. Azərbaycanlılar Misirə, 
Çinə, Hindistana və başqa ölkələrə karvan bağlayıb 
gedərkən karvanda olan müdrik qocalar nağıla baş-
layırdılar. İnsanların marağını nəzərə alaraq nağılı 
nağıla calayırdılar. “Min bir gecə”dən, “Kəlilə və 
Dimnə”dən macəralarla dolu bədii parçalar seçir, 
danışdığı nağıllara qatır və onları çulğalaşdırırdılar. 
Beləliklə, nağılda çarpazlaşma (kanteminasiya) 
hadisəsi baş verirdi.  
Nağıl epik janrın ən kütləvi formasıdır. 
Sərhəddən sərhəddə, ölkədən ölkəyə asanlıqla keçir və 
yayılır. Bu cəhətdən əfsanə lokallığa malikdir. O, öz 
milli kökündən ayrılmır. Yarandığı ölkənin dağına, 
daşına elə bağlanır ki, orada öz varlığını yaşadır. 
 
 11 
Məsələn, “Dədəgünəş”, “Aldədə”, “Şirinqala” əfsa-
nələri hansı torpağa keçir-keçsin, Azərbaycan xalqına 
məxsusdur.  
Azərbaycan nağıllarını tam olaraq yığıb 
yığışdırmaq, qələmə almaq qeyri-mümkündür. Mənim 
vaxtı ilə el-obadan topladığım nağılları “Azərbaycan 
ağız ədəbiyyatında nağıllar” adlandırmağımın başlıca 
səbəbi odur ki, dinlədiyim nağılları söyləyən qoca 
babaların, nənələrin həyəcanları, keçirdiyi psixoloji 
anları olduğu kimi oxucuya çatdıra bilim.  
Nağıl danışan müdriklərin hər birinin həmin 
nağıl mətnlərinə çox fərqli münasibətləri vardır. Onlar 
nağıl haqqında babalarının, nənələrinin dediklərini də 
əlavə edirdilər ki, bu da böyük əhəmiyyət kəsb edir. 
Fikrimizi əyaniləşdirmək üçün nağılların bəzilərinə 
münasibət bildirmək istəyirəm.  
 “Günahsız əl, qan rəngli gül”, “Armudsanayan 
bəyin nağılı”, “Əmrahın nağılı” və buna bənzər sirli, 
sehrli nağıllar kitaba daxil edilmişdir. “Əmrahın 
nağılı”nda vurğulanan, dəryanın dibində bitən ləl gülü 
təbiətin sehrindən danışır. Bu nağılın köməyilə biz 
vaxtilə sehrin, cadunun da nə olduğunu öyrənirik. 
 Bizə belə gəlir ki, bu nağıllar içərisində 
“Dartan və Yırtan” nağılı daha qədim çalarlara 
malikdir. Burada izaha ehtiyacı olan müəmmalar, 
genetik əlaqələrlə bağlı məqamlar çoxdur. Fikrimizi 
sübuta yetirmək üçün nağılın təhlilinə, ordakı 
obrazlara dərindən diqqət yetirməliyik.  
 “Dartan və Yırtan” nağılında dəmirdiş, 
 
 12 
yumaqbaş qızın əməlləri insanı dəhşətə gətirir. Cəhrə 
adlı bu qız çox yemək yeyir və vaxtından əvvəl boy 
atır. Gəlin nağıla diqqət yetirək:  
...Bir gün atası görür ki, o ağ dananı, qara 
dananı, axırda  inəyi də yeyir. Bunu arvadı Çəmən 
xalaya, oğlu İsmətə danışsa da onlar inanmır. Cəhrə 
qız bundan sonra atasını da yeyir. Özü də elə yeyir ki, 
bir damcı qanı da yerə düşmür.  
“Kitabi-Dədə Qorqud”un “Təpəgöz” boyunda 
olduğu kimi Cəhrə də qonşuların mal-qarasını da 
yeməyə başlayır. Qızın bu hərəkətindən qorxan el-oba 
camaatı yurd-yuvalarını tərk edərək Qarlı dağa köçür. 
İsmət də özüylə iki küçük götürüb onlara qoşulur. 
Ancaq, anası qızını tək qoyub getmir. Bir müddətdən 
sonra o, kəndə qayıdıb anasından hal-əhval tutmaq 
istəyir. Nağılın əsl mahiyyəti də bundan sonra açılır. 
Ona görə də nağılın bu hissəsini olduğu kimi veririk: 
... “İsmət atını minib kəndə doğru yollandı. Gəlib 
evlərinə çatdı və yavaşca evin bacasından boylanıb 
gördü ki, bacısı anasını da yeyib. Anasının döşünü 
götürüb belə deyir: 
-Hər şeyi yeyib qurtardım. Gözümün işığı anamı 
da yedim. İndi bu gün bunu yesəm, sabah nə 
yeyəcəm? 
  İsmət çox qorxdu, bacadan çəkilib qaçmaq 
istəyəndə oradan evə torpaq töküldü. Bacısı tez çölə 
çıxıb qardaşını gördü və dedi: 
 - Qardaş, qurbanın olum, xoş gəldin. Bacın sənə 
qurban, yaman yadıma düşürdün. Ayaqlarının altında 
 
 13 
ölüm, evə gəl. Sənə bacın qulluq etsin. Qurbanın 
olum, gəl evə gedək. 
 İsmət qorxusundan bilmədi nə etsin. Getməsə 
onu da yeyəcəkdi. Onlar evə gəldilər. Dəmirdişli, 
yumaqbaşlı qız fikirləşdi ki, əvvəlcə qardaşının atını 
yesin. Dedi: 
-Qurbanın olum, qardaş, icazə ver atını sulayım, 
uzaq yol gəlmisən.  
Qardaşı dedi: 
-Apar sula, bacıcan. 
Qız atı suvarmağa çaya apardı və qayıdanda 
qardaşına dedi: 
-Qardaş, sən bizə gələndə atın üç ayaqlı idi? 
Qardaşı işi başa düşdü və dedi ki, bəli, atım üç 
ayaqlı idi. Qorxurdu, bəs nə etsin? 
 Bacısı yenə də atı suvarmağa apardı və oradan 
səsləndi ki, qardaş sənin atın iki ayaqlı idi? 
Qardaşı dedi ki, atım iki ayaqlı idi. Bir də 
aparanda dedi ki, qardaş sən yəhəri minib gəlmisən? 
Atın olmayıb?  
Qardaşı dedi: 
-Mən yəhəri minib gəlmişəm”. 
 İsmət qorxusundan bacısını su gətirməyə 
göndərib qaçır. Cəhrə qız da onu qovur. Nəhayət, 
İsmətin köməyinə Dartan və Yırtan adlı iki iti çatır. 
İsmət onlara əmr edir ki, qızı elə parçalasınlar, bir 
damcı qanı da yerə düşməsin. Lakin, itlər qızı par-
çaladıqda bir damcı qanı yerə düşür: “İsmət itlərini də 
götürüb ağlaya-ağlaya gedəndə birdən qan damlası 
 
 14 
dilə gəlib dedi:  
-Qardaş, qurban olum sənə, mənim qanımı götür 
özünlə, sənə çox xeyirim dəyər. Mənim günahlarımı 
bağışla. Nə edim ki, mən belə yaranmışam.  
İsmətin ona yazığı gəlir və qan damlasını yarpağa 
büküb cibinə qoyur. Birdən bu zaman bir neçə adam 
onlara çatır və buradan qırx yüklü dəvənin keçib-
keçmədiyini soruşurlar. İsmət deyir ki, mən görməmi-
şəm. Qan damlası deyir ki, mən yerini bilirəm. Qarlı 
dağın günbatan tərəfindədirlər. Yolun üst tərəfinin 
dəvələr tərəfindən otlanması sizə izlərini göstərəcək. 
Dəvələri bu qayda ilə tapdılar. Dəvələrin sahibi 
İsmətə yeddi yüklü dəvə bağışlayır və dua edib qalan 
dəvələri götürüb gedir.  
İsmət dəvələrin yükünü açanda görür ki, hamısı 
qızıl-gümüşdür. Gəlib camaatı götürüb kəndə qayıdır. 
Qızıllara hamıya mal-heyvan alır. Kəndlərinə yol 
çəkdirir, körpü saldırır, su çəkdirir, qalanlarını isə 
hamı arasında bölür və xoşbəxt həyat sürürlər”. 
“Dartan və Yırtan” nağılında İsmətin bacısı 
Cəhrənin bir damcı qanı yerindən-yurdundan oynamış 
kənd adamlarının geri qayıtmasına, qardaşının bütün 
acıları unutmasına kömək edir. Bu bir damcı qan 
genetik əlaqənin (qohumluq əlaqəsinin) itmədiyini, 
irsən davam etdiyini göstərir.  
Biz nağılları axtardıqca, onun qədim izlərini 
öyrəndikcə çox məsələlər elm üçün aydınlaşacaq. Bir 
sözlə, folklorun, nağılların arxeoloji axtarışları yeni 
pəncərələr açacaqdır. 
 
 15 
XXI əsr folklor üçün arxeoloji axtarışlar əsri 
olacaqdır.  
   Sədnik Paşa Pirsultanlı  
  Professor, filologiya elmləri doktoru,  
AYB-nin üzvü 
 
 
  
 
 
 
 
 
 
 
 
 
 
 
     
 
 
 
 
 
 16 
                  Qızıl  piyalə  
 
 Bir kənddə İsmeyil adlı bir kişi vardı. Onun 
övladı olmurdu. Bir gecə yuxuda gördü ki, onun 
övladı olur. Tez hövlanak yuxudan durur. Günortaya 
qədər elə hey yuxunu fikirləşir. Günorta qapısına bir 
dərviş gəlib deyir: 
-Kişi, sənin qızın olacaq. Adını indidən 
verirəm. Qaraqız olsun.  
Bunu deyib dərviş yoxa çıxır. Günlər dolanır, 
doğrudan da, kişinin qızı olur. Dərvişin dediyi kimi 
adını Qaraqız qoyur. Qaraqız böyüyüb on beş yaşa 
çatır. Onun, həqiqətən də, uzun, qara saçları var idi. 
Bir gün o, qızlara qoşulub çölə, quşəppəyi yığmağa 
gedir. Qəfildən bir dərviş gəlib qızın saçlarına yeddi 
rəngli ləçək taxıb qeyb olur. Kənddə hamı bu 
ləçəkdən danışır. Deyirlər ki, İsmeyilin madarının 
ləçəyi qəyfdən gəlib, onnan heç yerdə yoxdu. Elə 
Qaraqızın özü də su sonası qızıydı. Kənddə ondan 
gözəli az tapılardı. İsmeyil kişi fikirləşirdi ki, niyə 
onun da qızının adını ağzına alıb qapısını döyən 
yoxdu. Bu fikirlə kişi yenə yuxu gördü. Bu dəfəki 
yuxudan elə qorxdu ki, günnərnən nə su içdi, nə də 
əppək yedi. O yuxuda görmüşdü ki, Qaraqızı 
əcinnələr aparır. Bu qorxu İsmeyilin canına elə doldu 
ki, qızını çölə-bayıra buraxmadı. Qıfılda saxladı.  
 Bir müddət belə keçdi. Bir gün yenə Qaraqızın 
tay-tuşlarından birinə nişan gəlir. Qız da bəzənib-
düzənir, başına yeddi rəngli ləçəyini taxıb nişana 
gedir. Az keçmir ki, İsmeyil kişiyə xəbər çatdırırlar: 
 
 17 
-Ay evi yıxılmış, qız nişan evinə gəlib çıx-
mayıb. Haradadı, neynir, xəbərin varmı?  
Kişi başılovlu özünü evə çatdırır ki, qız evdə də 
yoxdu. Bir andaca kəndə hay düşür. Kimin gümanı 
hara gəldi axtarır, Qaraqız yağlı bir əppəyə dönüb 
yoxa çıxır. İsmeyil kişi annıyır ki, nə sirr varsa təhcə 
yenə dərviş bilir. Odur ki, günnəri saya-saya dərvişi 
gözdüyür. Dərviş gəlib deyir: 
-Qızını mənim oğluma deyiklə, getsin tapsın. 
İndiyənəcən qızını mən sehrləmişdim ki, heç kim 
onun gözəlliyini görməsin. Onu mənim oğluma 
verəsən.  
 Əlacı kəsilən İsmeyil razılaşır. Dərvişin oğluna 
qızını deyikləyir. Oğlan yollanır qızı axtarmağa. Onun 
da adı Avdı olur. Avdı dağ aşır, dərələr keçir. Gəlib 
axırda bir şəhərə çıxır. Burda dəllək yanında bir qarın 
çörəyə şagird durur. Xeyli vaxt burdaca işləyir. Bir 
gün dəlləyin yanına bir çoban gəlir. O deyir: 
-Dağdakı mağarada bir div var. O, başında 
alabəzək ləçəyi olan bir qız saxlayır. Hər gün o qız 
günün işığına çıxanda, başındakı ləçəyin rəngi yamac 
boyu düşür. Oralar yeddi rəngə çalır.  
 Avdı bunu eşidən kimi barmağını dişləyir ki, bu 
elə Qaraqızdı ki, Qaraqızdı. Ustadından izn alıb dağa 
gedir. Gəlib düz divin mağarasına çıxır. Görür, 
gümanında yanılmayıb. Qaraqız burdadı. Div də 
başını onun dizinə qoyub mürgülüyür. Onun hənirini 
alan kimi div tez yerindən sıçrayır. Cumur ki, tutub 
yesin, Qaraqız deyir: 
 
 18 
-Səni and verirəm ananın südünə, ona dəymə.  
 Div geri qayıdıb oturur. Oğlanı yaxına çağırıb 
soruşur ki, hardan gəlib bura çıxmısan? Avdı əhvalatı 
başdan danışır. Deyir, bəs belə-belə, gəlmişəm 
Qaraqızın dalınca. Div deyir, igidsən, gəl məni öldür, 
yarını apar. Avdı razılaşır. Div deyir: 
-Atışaq, yoxsa tutuşaq?  
-Atışmaq başında çattasın, tutuşaq-deyə Avdı 
cavab verir.  
 Onlar başlayırlar güləşməyə. Yeddi gün, yeddi 
gecə güləşirlər. Gah o bunu üstələyir, gah da bu onu. 
Axırda baxıb görürlər ki, heç biri o birisinə güc 
çatdıra bilmir, yorulub əldən düşüblər, hərəsi bir 
tərəfə çəkilir. Div bir az nəfəsini dərib deyir: 
-İgid adamsan. Götür Qaraqızı get, ancaq 
başındakı ləçəyi heç kimə görsətmə. Başın bəlalar 
çəkər.  
 Bunu deyib div onlara bir ovuc da ləl-cəvahirat 
verib yola salır. Avdıynan Qaraqız əl-ələ verib şəhərə 
çatırlar. Burda özlərinə ev tuturlar. Avdı yenə dəlləyin 
yanında şagird olur. Bir gün Qaraqız deyir ki, apar bu 
daşın birini sat, pulunnan dolanaq. Avdı da deyir 
buranın bazarında arvaddar çoxdu, apar özün sat. 
Qaraqız divin sözündən sonra həmişə başına şal 
örtərdi ki, ləçəyi görünməsin. Tezdən durub şalını 
başına örtüb bazara çıxır. Daşı kimə göstərirsə, heç 
kimin onu almağa pulu çatmır. Axırda bir dəllal onu 
tacirbaşının yanına aparır. Deyirdilər ki, bu tacirbaşı 
dünyanın yarısından çoxunu gəzib, bu daşa da o 
 
 19 
qiymət qoyar, alsa elə özü də alar. Tacirbaşı daşa 
baxan kimi heyrətindən donub qalır. Deyir: 
-Ey xanım, bu daş yalnız divin xəzinəsindədi. O 
da bunu, bir də sehrli piyaləni Zümrüd quşunun keşik 
çəkdiyi pərilərin xəzinəsindən oğurlayıb. De görüm, 
sən bunu hardan almısan?  
 Qaraqız başına gələnləri danışdı. Dilindən onu 
da qaçırtdı ki, başındakı yeddi rəng ləçəyi gizlədir. 
Tacirbaşı da çoxbilmiş idi. Yüz cür söz işlədib 
Qaraqızı qılığa çəkdi ki, ləçəyi görsün. Arvad ağlı, 
quş ağlı. Qaraqız başını açır. Açan kimi də tacirbaşı 
deyir:  
-Elə bu ləçəyin qiymətinə yeddi padşahın 
xəzinəsini almaq olar. Bu bizim padşahın qızının 
ləçəyidir. Çoxdan itib. Tapana qiymətli ənam verirlər. 
Axşam ərin evə gəlsin, sizə qonağam.  
 Qaraqıza bir az puldan-vardan verib yola salır. 
Qız da evə gəlir. Axşama qonaq var deyin süfrə açır, 
qazan asır. Pilovdan, pitidən bişirib düzür. Axşam 
Avdı evə gələndə əhvalatı danışır. Avdı başa düşür ki, 
ləçək yenə nə isə bir bəla gətirir. Amma, artıq iş-işdən 
keçmişdi. Tacirbaşını gözləməkdən başqa ələşdəri 
nədi? Az keçmir görürlər həmən bazardakı dəllal ley 
kimi gəlir. Gəlib deyir: 
-Tacirbaşı padşahın yanındadır. Sizi də sarayda 
gözdüyüllər.  
 Qaraqızla Avdı dəllalın yanına düşüb saraya 
gəlir. Görürlər ki, nə? Bütün saray əhli bura yığışıb. 
Şahın qızı da öz qırx kəniziynən gözdüyür ki, ləçəyini 
 
 20 
taxsın. Ədəblə salam verib ayaqda əyləşirlər. Padşah 
deyir: 
-Mənim qızımın ləçəyi sizdədir. Tacirbaşı dedi 
ki, siz onun mənim qızımın olduğunu bilmirsiniz. 
Özünüz də qəribsiniz. Odur ki, siz ləçəyi verin, 
dediyim ənam sizə çatacaq. Həm də Şərq sarayımı 
sizə verirəm ki, yaşayın.  
 Ləçək Qaraqızın başından çıxan kimi onun 
sehri də yox oldu. Artıq hamı qızın gözəlliyini gördü. 
Tacirbaşının isə ürəyi yerindən qopdu. Öz-özünə dedi, 
yox ey, mən bu boyda tacirbaşı olum, gözəlin biri 
dəllək şəyirdinə qulluq göstərsin. Bu belə olmaz. 
Tacirbaşı burda paxıllıqdan yanmaqda olsun, sizə 
cavannardan danışım. İkisi də əl-ələ verib Şərq 
sarayında yaşamağa başladılar. Can deyib can eşit-
dilər. Biri “haycan” deyəndə, o biri ona “canım fəda” 
deyib cavab verirdi. Beləcə, günlər keçdi.  Amma, 
paxıl durmaz axı. Bir gün tacirbaşı xəbər yolladı ki, 
bu axşam yenə sizə qonağam. Ürəyitəmiz cavanlar nə 
bilsin ki, paxıl nə fikirləşib? Tacirbaşı süfrə başında 
yenə Qaraqıza göz qoyurdu. Burda olan mehribançılıq 
onun ürəyini lap dərindən oyurdu. Söhbəti hərləyib, 
fırlayıb gətirib qızıl piyalənin üstünə çıxardı. Dedi ki, 
Avdı gedib divdən qızıl piyaləni alsa, şah sizə öz 
diyarınıza getməyə izn verər, hələ üstəlik ənam da. 
Qaraqızın bu söz ağlında qaldı. Qonağı yola salandan 
sonra başladı ki, gərək gedib divdən qızıl piyaləni 
alasan. Sonra da gedək dədəmizin, nənəmizin yanına. 
Avdı nə illah elədi, Qaraqızın beynindən bu fikri 
 
 21 
çıxarammadı. Axır-axırda razılaşdı.  
Səhər ertədən divin mağarasında hazır oldu. 
Div bunu görüb soruşdu: 
-İgid, indi nəyə gəlmisən? 
Avdı başına gələnləri danışıb dedi: 
-Allahdan gizlin deyil, səndən nə gizlin. Mən 
sənin yaxşılığına əvəz tapammıram. Amma, 
naəlacam. Qaraqızın məhəbbətindən keçəmmərəm.  
Div dedi: 
-O tacirbaşı səni ölümə göndərib. Qızıl piyalə 
mənim böyük qardaşımdaydı. O da yenidən onu 
pərilərin xəzinəsinə qaytarıb. İndi əlac ona qalıb ki, 
Zümrüd quşu onu öz xoşuynan sənə versin. O da ki, 
Allaha umud. Ancaq salamat qayıtsan, bu diyardan tez 
köç. Yoxsa tacirbaşı əl çəkən deyil.  
 Bunu deyib div Avdını kürəyinə aldı. Göyə 
qalxdı. Bir göz qırpımında onu Zümrüd quşunun 
hüzurunda qoyub özü yox oldu. Zümrüd quşu 
yatmışdı, səsə diksindi. Baxdı ki, bir insan düz 
qənşərində  dayanıb. Soruşdu: 
-Əcəlini axtarırsan? Burda nə işin var? 
Avdı yenə əhvalatını nəql elədi. Zümrüd quşu 
qəhqəhə çəkdi. Bu qəhqəhədən yer-göy titrədi. Dedi: 
-Oğlan, dəli olmusan? Mənim üç sualım var, 
ona cavab verən olmayıb hələ. Cavab versən, qızıl 
piyalə sənindi, verməsən səni naharda yeyəcəm, 
sümüyünü də sümürəcəm.  
Avdı razılaşdı. Əlacı nəydi ki?  
Zümrüd quşu dedi: 
 
 22 
-Ən şirin şey nədi? 
-Dünyada ən şirin şey baladı, övladdı. Onu 
canından da çox istəyərsən.  
-Ən baha nədi ki, qiyməti yoxdu, satılmaz, 
alınmaz? 
-Namusdan baha heç nə yoxdu. Nə alınmaz, nə 
də satılmaz.  
-Ən iti nədi?  
-Ağıldı. Ondan kəsərli heç nə tapılmaz.  
Zümrüd quşu dedi: 
-Əhsən, sən qızıl piyaləyə layiqsən.  
O, qızıl piyaləni də, Avdını da götürüb düz 
evinin qapısında yerə qoydu. Qaraqız Avdının əlində 
piyaləni görəndə sevindi. Həm də Avdısız keçirtdiyi 
vaxt onu soldurmuşdu. Axı, o da Avdını çox istəyirdi.  
 Gecəni səhər edib cavannar qızıl piyaləni 
götürüb padşahın sarayına gedirlər. Padşah onlara 
xəzinəsindən pay ayırıb, qəflə-qatırı yükləyib öz 
ölkələrinə yola salır. Onlar beləcə, öz kəndlərinə 
qayıdır. İsmeyil kişi bu vaxt tamam qocalmış, beli 
bükülmüş, dişi tökülmüşdü. O, qızını görüb sevinir, 
elə bil neçə il cavanlaşır. O gündən sonra deyirlər ki, 
yeddi rəngli ləçək həmişə yer-yurd yağışla çiməndən 
sonra görünür. Qızıl piyalənin əksi isə hər səhər, bir 
də axşam sulara düşür. Qaraqızla Avdının üzübəri 
neçə nəsilləri də bunu nağıl kimi hamıya danışır.   
 Söyləyəni: Göyçə mahalının 
Dərə kəndindən olan Zəhra 
Baratəli qızı  
 
 23 
 
Keçəl İsmayıl və Şeytan 
 
Biri var idi, biri yox idi. Biclikdə, fərasətdə ad-san 
qazanan İsmayıl adında bir keçəl  var idi. O İsmayıl 
idi ki, şeytana papış tikər, öz bicliyi ilə hamını 
aldatmağa çalışardı. Tanıyanların hamısı ondan kənar 
gəzər, ehtiyatlı davranardılar. Lakin, buna  bax-
mayaraq, Keçəl İsmayıl heç bir zaman fürsəti fövtə 
verməz, qarşısındakı adamı asanlıqla aldadıb bir 
hoqqa çıxardardı. 
Bir Şeytan da var idi ki, daim İsmayılı izləyər, 
onun bicliklərini öyrənməyə, onu gözdən salmağa 
çalışardı. İsmayıl özü də bunu dərk edər, Şeytanın 
ondan uzaq durmasını arzulayardı. Nə olsun ki, 
Şeytan şeytanlığında qalar, İsmayılı addımbaaddım 
izləyərdi. 
Günlərin bir günü İsmayıl qonşu kənddən evinə 
qayıdırdı. Şeytan onun harada olduğunu və nə vaxt 
qayıdacağını qabaqcadan bilirdi. İsmayıl yolun 
yarısını gəlmişdi ki, göyün üzü tutuldu, ildırım çaxdı, 
güclü yağış yağmağa başladı. Keçəl tez paltarlarını 
soyunub bir daşın altına qoydu. Özü də daşın  üstündə 
oturdu. Bir müddət keçdikdən sonra yağış kəsdi. 
Keçəl İsmayıl quru qalmış paltarlarını geyinib yola 
düzəldi. Bir az getmişdi ki, Şeytan suyun içində onun 
qabağına çıxdı. İsmayılla hal-əhval tutduqdan sonra 
onun paltarlarının quru olduğunu görüb təəccüblə 
soruşdu: 
 
 24 
- Ay İsmayıl, yağış yağanda sən harada idin? 
 İsmayıl da təəccüblə Şeytana baxıb dedi: 
- Harada olacağam, yağışın altında idim. 
-   Bəs necə olub ki, paltarların quru qalıbdı? 
Keçəl İsmayıl gülə-gülə dedi: 
- Ay Şeytan, sən belə şeyləri bilməzsən. Mən bir 
çox dualar bilirəm. Onun da birini oxuyan kimi yağış 
mənim üstümə yağmır. 
Şeytan çox yalvardı ki, nə olar, o dualardan bir-
ikisini də mənə öyrət. 
İsmayıl bir az fikirləşərək dedi: 
-Ay Şeytan, nə olar, öyrədərəm. Ancaq bir şərtlə 
ki, yorulmuşam, uzaq yoldan gəlirəm. Məni al dalına, 
apar kəndə, o duanı sənə də öyrədim. 
Tamah güc gəldi. Şeytan razılaşdı və Keçəl 
İsmayılı dalına alıb kəndə gətirdi. Kəndin girəcəyində 
bir dəstə adam toplaşıb söhbət edirdilər. Bir də 
baxdılar ki, Şeytan İsmayılı dalına alıb gəlir. Hamı 
şaqqanaq çəkib güldü, Şeytanı lağa qoymağa başladı-
lar. Şeytan əsəbiləşərək İsmayılı kürəyindən düşürüb 
qaçmağa başladı. İsmayıl nə qədər çağırdısa da, 
Şeytan geriyə qayıtmadı. 
Bu məsələ Şeytanı çox narahat edirdi. O, 
İsmayıldan qisas almağın yollarını düşünür və onu 
izləməkdə davam edirdi. Daha doğrusu, İsmayıla gücü 
çatmadığını görüb insanların qəlbinə dolur, onları 
yoldan çıxardıb pis əməllərə vadar edirdi. Keçəl 
İsmayıl bunu yaxşı bilir, Şeytanın bəd əməllərinin 
cavabını verməyin yollarını axtarırdı. 
 
 25 
Günlərin bir günü İsmayılı qonşu kəndə toya 
çağırmışdılar. Tərslikdən Şeytan da bu toya gəlmişdi. 
İsmayıl bilirdi ki, Şeytan toyu pozmaq üçün nə isə 
edəcəkdir. Elə də oldu. Toyun şirin yerində ara 
qarışdı, məzhəb itdi. Böyük bir dava düşdü.  
Keçəl İsmayıl Şeytana dedi ki, gedək bizə, 
bildiyim duaların hamısını sənə öyrədəcəyəm. Şeytan 
aldadıldığını düşünməyərək İsmayıla qoşuldu. Onun 
evinə getməyə başladılar. Şeytan getdikdən sonra 
dava səngidi, toy öz axarı ilə davam etdi.  
Nə isə... Az getdilər, çox getdilər, dərə-təpə düz 
getdilər, gəlib Keçəl İsmayılın evinə çatdılar. 
Şeytan İsmayıla dedi ki, mənə söz vermisən. İndi o 
dualardan mənə də öyrət, çıxıb gedim.  
İsmayıl dedi: 
- Ay Şeytan, duaları sənə öyrətmək üçün gərək əl-
ayağını və gözünü bağlayam. Sonra duaları bir-bir 
qulağına pıçıldayam. Əgər dediyimi eləməsən, onda o 
dualar müstəcab olmaz. 
 Şeytan ələcsiz qalıb İsmayılla razılaşır. İsmayıl 
Şeytanın əl-qolunu, ayağını, gözünü bağladı və böyük 
bir tonqal çatdı. Şeytanı həmin tonqala atdı. Şeytan 
qışqıra-qışqıra tonqalda yanaraq külə döndü. Beləliklə 
də, insanların canı Şeytanın bəd əməllərindən 
qurtardı.  
Hə əzizlərim, beləliklə də, nağılın sonu gəldi. 
Göydən üç alma düşdü. Biri mənim, biri İsmayılın, 
biri isə nağılı danışanın olsun.  
 
 
 26 
Cütçü və paxıl qonşu 
 
 
Biri var idi, biri yox idi, öz halal əməyi ilə dolanan, 
ailəsini torpaqdan əldə etdiyi gəlirlə saxlayan bir 
cütçü baba var idi. Yaz fəsli gələndə cütçü baba 
cütünü sazlayar, əkin sahəsini daşdan təmizləyər və 
torpağını şumlayıb buğda əkərdi. Hər il beləcə əkər-
biçər, topladığı taxıldan satar və ailəsinin qış 
azuqəsini yığardı.  
Cütçü babanın Əhməd adlı göygöz, kosasaqqal, 
seyrək diş qonşusu var idi. Bu paxıl qonşu cütçünün 
paxıllığını çəkir, həmişə də ona ziyan vurmağa çalı-
şardı. O, heç bir vəchlə mayası halallıqla yoğrulan 
qonşusunun yaxşı dolanmağını istəmirdi. Günlərin bir 
günündə fikirləşdi ki,  mütləq çalışıb cütçü babanın 
öküzlərindən birini oğurlasın. Paxıl qonşunun oğur-
luqda ad çıxardan bir dostu var idi. Günlərin bir 
günündə, sərçə bəyin dündülündə dostu ilə sözləşib 
çütçünün öküzünün birini oğurlamağı qərarlaşdırdılar. 
Çütçü baba yaz günlərinin birində öküzlərini də 
götürüb torpağını şumlamağa getdi. Günorta vaxtı idi. 
Bir də baxdı ki, qonşusu “mən bu işə mat qalmışam, 
mən bu işə mat qalmışam”- deyərək oynayır. Cütçü 
baba öküzləri saxlayaraq ona tərəf getdi. Paxıl qonşu 
isə “mən bu işə mat qalmışam, mən bu işə mat 
qalmışam”- deyərək oynamağında davam edir, cütçü 
babanın başını qatırdı. Paxıl qonşunun oğru dostu bu 
zaman öküzlərdən birini boyunduruqdan açaraq 
təpənin o biri üzünə apardı.  
 
 27 
Cütçü baba dedi: 
- Ay qonşu, bura nəyə gəlmisən və nəyə mat 
qalmısan? 
- Ay qonşu, ona mat qalmışam ki, bir öküzlə 
torpağı necə şumlayırsan? 
Cütçü baba qayıdıb baxdı ki, həqiqətən də,  öküzün 
biri yoxdu. Əlacsız qalıb yerə oturdu və maddım-
maddım qonşunun üzünə baxdı. İnsanların bəd 
əməlindən xəbəri olmayan cütçü baba tək qalan öküzü 
də boyunduraqdan açaraq evinə getdi. Cütçünün 
arvad-uşağı tökülüb dedilər ki, ay kişi, öküzün biri 
hanı və niyə tez qayıdıb gəlmisən? 
Cütçü baba başına gələn əhvalatı gizli saxlayaraq 
dedi: 
-Boz öküz sapını qırıb qaçdı, nə qədər qovdumsa 
da onu tuta bilmədim. 
  Nə isə, cütçü baba çox fikirləşdikdən sonra 
evdə qara gün üçün yığdığı pulları arvadından alaraq 
öküz almaq üçün bazara çıxdı. Bir xeyli bazarda 
dolandı, gəzdi, ancaq ürəyi istəyən öküzü tapmadı. 
Tapdığına da pulu  çatmadı. Bax beləcə, fikirli-fikirli 
bazarı dolaşırdı ki, birdən gözü boz öküzünə sataşdı. 
Baxdı ki, “ho” deyə-deyə bir kişi öküzü qabağına 
qatıb aparır. Tez özünü ora yetirdi və öküzün qabağını 
kəsib dedi: 
- Ay kişi, bu öküz mənimdir, onu kimdən 
almısan və hara aparırsan? 
Öküz alan kişi çaş-baş qaldı və dedi: 
-Ay kişi, bu öküzü bir neçə saat bundan qabaq bir 
 
 28 
dəllaldan almışam. Əfsuslar olsun ki, onun kim 
olduğunu bilmirəm. 
  Cütçü baba ilə öküz alanın arasında bərk 
mübahisə düşdü, hamı onların başına toplaşdı. 
Vəziyyətin pisləşdiyini görənlər dedilər:  
-Yaxşı olar ki, gedin şəhər qazısının yanına. O 
sizin məsələni aydınlaşdırar.  
Çox çək-çevirdən sonra hər ikisi öküzü də götürüb 
qazının yanına getdilər. Şəhər qazısı çox ağıllı və 
tədbirli adam idi. Şikayətçilərin hər ikisini dinlədi. 
Cütçü babaya dedi ki, öküzü nə vaxt və harada 
itirmisən? Cütçü baba başına gələnləri əvvəldən axıra 
kimi danışdı. Qazı başa düşdü ki, cütçü babaya kələk 
quran qonşusudur. Qazı dedi: 
- Sabah qonşunu da götürüb hər üçünüz yanıma 
gəlin. Sizin məsələni mən asanlıqla ayırd edəcəyəm.  
Cütçü baba qayıdıb evinə gəldi və qonşusuna dedi:  
- Səhər tezdən şəhər qazısının yanında olmalıyıq. 
Əgər mənimlə getməsən səni qazının adamları gəlib 
döyə-döyə aparacaqlar.  
Paxıl qonşu əlacsız qalıb cütçü baba ilə qazının 
yanına getdi. Qazı hər üçünü dinlədi və dedi ki, öküz 
cütçü babanındır. Paxıl qonşunu məcbur etdi ki, hər 
şeyi olduğu kimi desin və yoldaşının kim olduğunu 
bildirsin. Paxıl qonşu hər şeyi olduğu kimi qazıya 
danışdı. Qazı adamlarını göndərib paxıl qonşunun 
oğru dostunu da hüzuruna gətirtdi. Əmr etdi ki, paxıl 
qonşuya və oğrunun hərəsinə yüz şallaq vurulsun. 
Əmr icra olundu. Cütçü baba öz öküzünü, öküz alan 
 
 29 
isə öz pulunu  alaraq evlərinə getdilər.  
Beləliklə də, halal harama qalib gəldi və nağılımız 
sona yetdi. Göydən üç alma düşdü. Biri mənim, biri 
cütçü babanın, biri də nağıl danışanın.  
 
 
 
 Günahsız əl, qan rəngli gül 
 
Vəli adlı bir bəy varmış. Bu bəy ölkəni çox 
ədalətlə idarə edirmiş. O, çoxbilmiş, dərin düşüncəli, 
uzaqgörən, rəhmdil bir şəxs imiş. Onun Gülçöhrə adlı 
bir qızı, Allahyar adlı bir oğlu var imiş.  
Bir gün Vəli bəy ömrünün sona çatdığını duyur 
və övladlarını çağırıb vəsiyyət edir. Oğluna tapşırır: 
-Oğul, heç kimin sözünə, gözünlə görüb, şahidi 
olmadığına inanma, bacının sözlərinə qulaq as.  
Bu sözləri deyəndən sonra ata gözlərini əbədi 
yumur. Allahyarın gözü qonşu kənddə yaşayan Səlbi 
adlı bir qızda imiş. Allahyar bütün dost-tanışı ilə 
məsləhətləşdikdən sonra bacısına da öz fikrini bildirir. 
Bacısı bu sözlərin cavabında deyir: 
- Qardaşım, özün bildiyin məsləhətdir, amma 
məndən olsa, öz məmləkətimizdən kənara çıxma.  
Allahyar atasının vəsiyyətini unudub, hər məs-
ləhətindən xeyir tapdığı bacısının sözlərini qulaq 
ardına vurur, öz dediyindən dönməyərək Səlbi ilə 
evlənir. 
 
 30 
Səlbi ər evinə qədəm basdığı ilk gündən Gül-
çöhrəyə ögey münasibət bəsləyir. Ərinin bir iş 
görəndə, bir səfərə hazırlaşan zaman bacısı ilə məs-
ləhətləşdiyini eşidəndə od tutub yanır, Gülçöhrəni 
qardaşının gözündən salmağa yollar arayırdı. Amma, 
nə qədər çalışırdısa, onun bu cəhdləri baş tutmurdu. 
Səlbi nə qədər yalanlar uydurursa, Allahyar inanmır. 
Qəddi-qaməti, ağıl və fərasətilə bütün gözəl-
lərdən seçilən Gülçöhrə heç kimə könül vermirdi. 
Ay keçir, il dolanır, Səlbinin bir oğlu olur. Bir 
gün hamı yatandan sonra Səlbi bıçaqla balasının 
başını kəsir və qanlı bıçağı Gülçöhrənin döşəyinin 
altına qoyur. Adəti üzrə gecə iki-üç dəfə Səlbi 
körpəyə süd verərmiş. Bu zaman Allahyar vərdiş 
etdiyindən oyanar, uşaq süd əmdikdən sonra onu əlləri 
üstünə alar, uşaq yuxuya gedənəcən  oynadarmış.  
Yenə uşağa süd vermək vaxtı gələndə Səlbi 
özünü yuxuluğa vurur. Heç nədən xəbəri  olmayan 
Allahyar qalxıb uşağın beşiyinə yaxınlaşır ki, uşağı 
gətirib anasına versin. Oğlunu qan içində görüb vay-
şivən qoparır. 
Səsə Səlbi yuxudan oyanır, heç nədən xəbəri yox 
kimi özünü  beşiyə yetirir və özünü  döyə-döyə bu 
sözləri deyir: 
-Evin yıxılsın, Allahyar, necə ki, yıxıldı. 
Demədimmi, bu bacı deyil, sənə düşməndir? Çırağın 
keçsin, Allahyar, demədimmi bu bacı deyil, boyun 
vurandı? İnanmadın! Di inan, di döz, öz gözlərinlə 
gör, bala qatili ilə qabaq-qabağa otur, öp-öp, yenə də 
 
 31 
öp, qoy gözlərin üstə. Vaxt olacaq ki, o gözlərdən də 
səni məhrum edəcək.  
Allahyar yenə də inanmır və inanmaq üçün sübut 
istəyir. Səlbi evin içində bir o yana, bir bu yana 
qaçdıqdan sonra Gülçöhrə yatan otağa keçir və haray-
həşirlə geri qayıdıb ərini darta-darta ora aparır. Səsə 
oyanan Gülçöhrə heç nə başa düşməyərək nə olub? - 
deyə növbə ilə hər ikisindən sual edir. Səlbi irəli 
yeriyib döşəyin altından qanlı bıçağı çıxarır. 
Səhər açılır, Allahyar bütün qohum-qardaşı top-
layıb, bacısının bütün andlarına baxmayaraq, həmin  
bıçaqla bacısının biləkdən əllərini kəsir və  kənddən 
çox-çox uzaqda yerləşən uca bir dağın başına gətirir. 
Təpə aşağı yuvarlayır. Dərənin dibinə çataçatda 
Gülçöhrə qollarını yerə dirəyib dik tullanır və ayaq 
üstə yerə düşür. Ata var-dövlətindən bacısına heç nə 
verməyən Allahyar bacısının hər iki əlini iplə bağlayıb 
boynundan asmışdı. 
Həmin gündən Gülçöhrənin yeganə həmsöhbəti bu 
əllər olur.  
Gecə keçincə, Gülçöhrə başına gələn hadisəni 
düşündükcə və günahsız yerə kəsilən əllərinə bax-
dıqca ağlayır. Gecənin yarısı oturduğu yerin yaxın-
lığında at kişnərtisi eşidir. Durub yaxına getdikdə 
böyük bir bostana rast gəlir. 
Biçarə qız nə etsin, əl gərəkdir ki, heç olmazsa 
acından ölməmək üçün qarpız-yemişdən yesin. O, 
dizlərini yerə qoyaraq dişləri ilə qarpız-yemişi 
dişləyir. Hər gecə bu minvalla bostana gələr, qarpız-
 
 32 
yemişlərdən yeyərmiş. Qarpızların bu vəziyyətə 
düşməyinə bostançı məəttəl qalmışdı. Bostançının 
Kərəm adlı bir ağıllı oğlu var imiş. Oğlu atasına deyir: 
-Ata, mən pusub bu sirri öyrənərəm. 
Atası razılaşır. Axşam düşəndə Kərəm bir su 
oyuğuna girib gözləyir. Xeyli keçəndən sonra görür 
ki, bir qaraltı bostana sarı sürüşür. Yaxınlaşır ki, bir 
adam dizlərini yerə qoyub yemişi-qarpızı dişləyir. Bir 
xeyli bu maraqlı mənzərəni seyr etdikdən sonra 
gizləndiyi yerdən çıxıb qıza tərəf gəlir. Kərəmi görən 
Gülçöhrə diksinib o gələn səmtə baxır və qorxudan 
ağlamağa başlayır. Kərəm ona ürək-dirək verdikdən 
sonra onu evlərinə aparır. Evdə baxıb görür ki, bu qız 
qənirsiz bir gözəldi, amma qolları yoxdu. Nə qədər 
sual edirlərsə, qız nə kim olduğu haqqında, nə də ki, 
boynundan asılan günahsız əllər haqqında heç kimə 
heç nə demir. Ata-anasının narazılığına baxmayaraq, 
Kərəm həmin qızla evlənir. 
Bir gün Kərəm qızın razılığı ilə bostanın 
yaxınlığındakı bulağın üstündə kiçicik bir qəbirdə 
əlləri basdırır. Hər gecə Kərəm yuxuya gedəndən 
sonra Gülçöhrə bulağın başına gələr və bulağın suyu 
içində öz əllərinin fırlandığını görərdi. Bu sirri o, heç 
kimə açmırdı. 
Bir gün Kərəm öz yoldaşları ilə uzaq bir səfərə 
çıxmalı olur. Sevimli arvadından ayrılmaq, hamilə 
Gülçöhrəni yalqız qoyub getmək Kərəmə nə qədər 
ağır gəlsə də, inadından dönmür, yoldaşları ilə səfərə 
çıxır.  
 
 33 
Kərəm gedəndən az sonra Gülçöhrənin  ekiz oğlu 
olur.  Bundan sevinən ata oğlunu bu şad xəbərdən 
xəbərdar etməkdən ötrü bir məktub yazıb Kərəmə 
göndərir. Məktubu aparan kişi yolda bir qadına rast 
gəlir. Demə, bu qadın Gülçöhrənin cüt əldən məhrum 
edilməsinin səbəbkarı olan Səlbi imiş. Səlbi həmin 
gündən səsdə-soraqda imiş ki, görüm əlləri yoxdan bir 
xəbər yoxdur ki. Yolda  yad bir kişiyə rast gələn Səlbi 
ondan hara getdiyini soruşur. Kişi əhvalatı olduğu 
kimi Səlbiyə söyləyir. Səlbi kişini öz evlərinə aparır 
və deyir ki, yat, rahat ol, səhər durub gedərsən.  
Gecə Səlbi durub məktubu kişinin cibindən çıxarır 
və məzmununu başqa cür yazır: “Oğul, demədimmi o 
topalı alma, topal indi bizi el içində rüsvay edib”. 
Səhər kişi durub yola düşür və məktubu Kərəmə 
çatdırır. Bu məktubla tanış olandan sonra Kərəmin 
halı pisləşir və olduqca bədbin olur. Götürüb 
cavabında atasına yazır: “Ata, necə olursa-olsun qəbul 
et. Gəlin həm sınıq, həm də qəribdir”. 
Kişi həmin məktubu götürüb geri qayıdır. Səlbi 
ona tapşırmışdı ki, qayıdanda da buradan gəl, görüm 
sağ-salamat gedib çıxdınmı? 
Kişi yolunu yenə də Səlbigildən salır. Səlbi yenə 
də kişini yuxuya verib məktubu dəyişdirir. Yazır: 
“Ata, indiyə kimi başa düşməmişəm, sizin sözü-
nüzdən çıxmışam. Onun başını kəs, qanlı köynəyini 
də mənə göndər.” Kişi səhər durub məktubu sahibinə 
çatdırır. Məktubu alan kimi bostançını fikir götürür. 
Düşünür ki, görəsən, Gülçöhrənin günahı nədir ki, 
 
 34 
mən onun başını kəsəm? Mən oğlumu sevindirmək 
üçün yanına adam göndərirəm,  gör o nə fikirləşir. 
Naəlac qalan kişi bir dovşan tutub kəsir. Bir 
köynəyi də həmin dovşanın qanına batırıb oğluna 
göndərir. Köynək oğlana çatanda çaşbaş qalan Kərəm 
atlanıb evə yola düşür. 
Qoca cüt oğlanlara da bir az xərclik verib gəlini bir 
meşəyə ötürür. Ağıllı Gülçöhrə həmin qızılla ev-eşik 
tikdirir. 
Gülçöhrə bir gün həmin bulağın başına gəlir. O, 
bulağa çatan kimi yenə əvvəlki mənzərəni görür. 
Həmin dəqiqə bir quş gəlib bulağın üstündəki ağaca 
qonur və deyir: 
-Ay qız, sal əlini suya, xeyir taparsan. 
Qız hər iki əlini suya salır. Əvvəlki əllər öz yerinə 
qayıdır. 
Kərəm də ağır düşüncələr içərisində gəlib öz 
evlərinə çatır. Qanlı köynək haqqında atasından soru-
şur. Atası deyir: 
- Sən yazmışdın öldür, mən də öldürmədim, 
buraxdım.  
Bu sözü eşidən Kərəm çaş-baş qalır və deyir: 
-Mən elə şey yazmamışam. 
Atası gizlətdiyi məktubu çıxardıb göstərir. Bu sirrə 
məəttəl qalan oğlan qızın getdiyi tərəfi öyrənir və 
atlanıb axtarmağa yollanır. 
Allahyarın da qəlbində bacı həsrəti baş qaldırır. O 
da qzı axtarmağa yollanır. Kərəm Gülçöhrəni axtarar-
kən bir bulağa rast gəlir, istəyir ki, əyilib o bulaqdan 
 
 35 
su içsin, görür iki əl suyun üzərində oynayır. Bulağın 
kənarında da kiçik bir qəbir var, üstündə də qan 
qırmızı bir cüt gül. Bu mənzərəni düşünə-düşünə 
yuxuya gedir. Ayılanda yanında bir oğlanın yatdığını 
görür. Oğlanlar bir-birindən kim olduqları barədə 
soruşurlar. Onlar hər ikisi ovçu olduğunu söyləyir. 
Xeyli ov axtardıqdan sonra gecələyirlər. Onlar 
gecələmək üçün yer axtarırlar, yaxınlıqda hündür bir 
bina olduğunu görüb orada gecələməyi qərara alırlar. 
Onlar evin yanına gəlib ev sahibini səsləyirlər. Evdən 
bir gəlin çıxır. Hər ikisi gəlindən evin kişisinin çölə 
çıxmağını tələb edirlər. Qadın cavab verir: 
- Kişini nə edirsiniz, ev evdir, buyurun evə. 
Gülçöhrə onları görən dəqiqədən tanıyır, amma 
onlar Gülçöhrəni tanımırlar. 
Gülçöhrə qonaqlara lazımi hörmət edir. Onlar 
yeyib-içəndən sonra yuxuya gedirlər. Qonaqlar yatan-
da Gülçöhrə bir qızıl üzük gətirib qardaşının cibinə 
qoyur. Səhər qonaqların hər ikisi durub halallaşıb yola 
düşürlər. 
Qonaqlar xeyli yol gedəndən sonra qadın öz 
oğlunu göndərir ki, get qonaqları geri qaytar. Uşaq 
qaçıb qonaqları geri qaytarır. Qadın üzünü hər iki 
qonağa tutub deyir: 
-Bu da mənim çox sağolumdur? Üzüyümü oğur-
lamısınız. 
Qonaqlar and-aman edirlər ki, bizim üzükdən 
xəbərimiz yoxdur. Bunu görən Gülçöhrə hər ikisini 
axtarır və üzüyü qardaşının cibindən çıxardır. Bu 
 
 36 
hadisəyə məəttəl qalan kişi and içir ki, bu necə olan 
işdir, mənim o üzükdən xəbərim yoxdur. Gülçöhrə 
deyir: 
-Deyirsiniz yəni, mən bu and-amana inanım? 
Qonaq deyir: 
- Nə üçün inanmırsan, inan. 
Qız cavab verir: 
- Əgər inanmaq mümkündürsə, sən niyə öz bacının 
yalvarışına, and-amanına inanmadın? Bax, o qollarını 
kəsdiyin bacın mənəm.  
Sonra üzünü qonaqlardan digərinə tutub deyir: 
-Sən də bax, öldürtmək istədiyin qadın mənəm. 
Eşit və bil, hər deyilənə inanma. 
İndi də o bulaq yaxınlığındakı qəbrin üstündə o 
qan rəngli gül öz ətrini, rəng və təravətini itirməyib 
qalmaqdadır.  
 
           Söyləyəni: Ağdam rayonunun   
                    Papravənd kəndi 70 yaşlı 
                   Zəhra Kərimova   
 
 
 
 
 
 
 
 
 37 
Gün  sənin  nəvəndi,  Ay  da 
Yəmən  padşahının 
 
Günlərin  bir  günü  padşah  vəzirə  dedi: 
-  Vəzir,  gedək  camaatı  yoxlayaq. 
  Padşahla  vəzir  gecənin  bir  vaxtı  getdilər  kən-
də. Gördülər  ki, hər  yer qaranlıqdır. Amma,   bircə  
damdan  işıq  gəlir. Onlar  bu  işığa  tərəf  getdilər.  
Qapının  deşiyindən  baxdılar ki,  bir  dərzidir,  paltar 
tikir.  Bir  cavan oğlan  qalxıb  dedi: 
- Ata,  bir  yuxu  gördüm.  
 Amma, oğlan  yuxunu  söyləmədi.  Padşah  bir  
saat  gözlədi, iki saat gözlədi, amma oğlan  yuxunu  
söyləmədən  yatdı.   
Padşah   dedi: 
- Vəzir, sabah  çağırtdırıb  yuxunu  soruşarıq, 
görək  nə  yuxu  görüb? 
    Padşahla  vəzir  saraya  qayıtdılar.  Səhər  açılan  
kimi  padşah  əmr  etdi: 
- Dərzi  oğlunu  gətirin. Deyin  ki,  padşah  çağırır. 
Dərzi  oğlunu  apardılar padşahın  yanına.  Padşah 
əmr  etdi  ki,  bu  gecə  gördüyün  yuxunu  danış.  
Dərzinin oğlu  imtina elədi: 
- Mən heç bir yuxu  görməmişəm.   
Bu padşahın  arvadı  ölmüşdü. Gözünün ağı-qarası 
bircə qızı qalmışdı. Padşah bu  qıza  ayrıca imarət  
tikdirdi,  qızını   da  qoydu  onun  içinə.  Ona qırx  
qulluqçu-qaravaş ayırdı.  İmarətin yanında bir  quyu  
qazdırmışdı. Acığı tutduğu  adamları  bu  quyuya  
 
 38 
atırdı.  Şahzadə  isə  Adnadan – Adnaya  bu  quyuya  
çörək  tullayırdı  ki,   quyuda  sağ   qalan  varsa  yesin.  
Padşah  dərzi  oğluna  deyir: 
-Yuxunu  söylə,  səni  buraxım,  çıx  get.  
 Dərzi  oğlu vəğanı  söyləmədi. Padşah  əmr  edir: 
-Gedin,  nar  çubuğu  kəsin  gətirin. 
 Nar  çubuğu ilə  dərzi  oğlunu möhkəm döyüb  
saldılar  quyuya.  Aradan  bir  həftə keçdi.  Dərzi  oğ-
lunu  quyudan  çıxardıb apardılar  padşahın  yanına.  
Padşah  dedi: 
- Vəğanı  söylə. 
Oğlan yenə inadından dönmədi: 
- Padşah  sağ  olsun,  mən  yuxu  görməmişəm. 
  Fərraşlar  dərzi  oğlunu  quyuya  salanda padşahın 
qızı onu  görüb  bir  könüldən  min  könülə  vuruldu.  
Qızları   başına  yığdı  çıxdılar  bazara.  Bazardan  bir  
kənkan  tapdılar. Kənkana  dedilər: 
-On beş metrlik quyunu  neçə  günə qaza  bilərsən?  
Kənkan  bunu  üç  günə  edəcəyini  bildirdi.  Qızlar  
kənkanı  gətirdilər.  O da  başladı  lağım  atmağa. 
Lağım  gəlib  çıxdı  dərzi  oğlunun yanına.  Qız    
oğlanı  gətirdi  otağına. Gündüz  quyuya  buraxırdı, 
şər  qarışanda  gətirirdi. Bir   neçə  gün  belə  keçdi.  
Yenə padşah  dərzi  oğlunu  gətizdirdi  yanına.   Dedi: 
- Bu  qədər   inad  etmə,  yuxunu  söylə,  çıx  get  
atanın  yanına.  
Oğlan dediyinə durdu:   
- Padşah  sağ  olsun, mən  yuxu  görməmişəm.  
Nə isə,  yuxunu yenə söyləmədi. Bu dəfə də  
 
 39 
əllərini  qandallayıb  saldılar  quyuya. Qız  tərpəndi, 
getdi  oğlanı  gətirdi   öz   imarətinə.  Gecənin  bir  
vaxtı  idi,  qız  oğlandan  xəbər  aldı: 
- Dərzi  oğlu,  bilirsən  nə  var?  
 Oğlan cavab verdi: 
- Yox, ay  qız, bilmirəm. Deyərsən,  bilərəm. 
Qız söylədi:  
- Yəməndə bir  padşah  var, məni  oğluna  istəyir, 
atam  vermir. Bu gün də o, mənə  elçi  göndərib. 
Elçilər  üç  dənə  sandıq  gətirib.  Sandığın  içində  ləl  
var. Qiyməti  üç  min  manat  puldur.  Ortancıl  
sandığın  içindəki  ləlin  qiyməti  iki min beş yüz  
manat, üçüncü   sandığın  içindəki  ləl iki min manat 
dəyərindədir. Daş deşiklidir. Ay  oğlan,  sən  elçilərin 
cavabını versən, onda atam  məni  sənə  verəcək. Bu 
sirri səndən başqa heç kim bilmir.  
Oğlan qıza dedi: 
- Ay  qız,  məni  atanın  yadına  salma. 
 Gecəni  yatdılar, səhər  açılanda  gördülər  ki, atası  
qızının  qapısında  hərlənir. Qızı  soruşdu:  
- Ata,  xeyirdimi, nəyə  gəlibsən?  
Padşah cavab verdi: 
-A bala, Yəmən  padşahı  üç  sandıq    yollayıb, 
heç  kim  bilmir  ki,  içindəki  nədir. 
Qız dedi: 
-Ata, niyə o tərəf-bu tərəfi gəzirsən, sən  dərzi  
oğlunu quyudan  çıxart,  qoy  o  tapsın.  
Padşah əmr  etdi,  oğlanı  quyudan  çıxartdılar. 
Ona dedi: 
 
 40 
-Dərzi oğlu,  sandığın  içində   nə  var,  onları  de.  
Oğlan cavab verdi: 
- Sənin atını  minənlər   tapsın,  süfrənin  başında  
oturanlar  tapsın. Mənim  nə  işim  var?  Adnadan  
Adnaya  qızın  bir  loxma  çörək  tullayır. İndi  ki,  
deyirsən  de,  mən  də  deyim. Birinci  sandığın  içində  
ləl  var,  qiyməti  üç  min  manat  puldur. İkinci san-
dığın  içindəki  ləlin  qiyməti  iki min beş yüz  manat, 
üçüncü   sandığın  içindəki ləlin qiyməti isə iki min  
manat  puldur, özü də deşiklidir. 
Sandığı gətirən elçi dedi  ki, düzdür. Açıb  
gördülər  ki,  oğlanın  dediyi  düzdür. Elçi  sandıqları  
yüklədi,  düzəldilər  yola, getdilər. Yəmən  padşahı  
bu  elçini  gözləyirdi  ki,  görsün hansı cavabla 
qayıdır. 
Bunlar getməkdə olsun, sizə padşahdan deyək.   
Padşah yenə  də  oğlanı  çağırıb əmr etdi: 
-Yuxunu  söylə,  çıx  get.  
Oğlan  dedi: 
-Padşah  sağ  olsun,  mən  yuxu  görməmişəm. 
 Qız  güləfrəngidən  baxırdı. Gördü  ki,  oğlanı 
yenə   döyüb  quyuya  saldılar. Tez  gedib gətirdi  evi-
nə. Gecəni qaldılar.  Qız  dedi: 
- Dərzi oğlu, Yəmən  padşahı  çox  acıqlıdır. O,  
elçiləri  gözləyir.  Çatan  kimi  yenə elçi göndərəcək.  
Bu dəfə  Yəmən  padşahı  qırx  nəfər  adam  hazır-
layıb.  İyirmisi qızdır, iyirmisi  oğlan,  hamısı  bir  
yaşda,  bir  ürəkdə,  bir  boyda. Heç kim  tapa  
bilməyəcək, seçə bilməyəcək,  mən  deyəcəm  sən   
 
 41 
taparsan.  Dərin  bir  quyu  qazdırarsan, beş metr  
enində, on beş metr  dərinliyində.  İçərisinə xəncər-
bıçaq  qoyarsan, elçiləri də  nizama  düzərsən. Onlar-
dan  hansı  hoppandı oğlandır,  hoppana   bilməyən 
qızdır. Yerdə  qalan on nəfərə də deyərsən ki, 
oğlandır. On  nəfər  oğlan  da  qalıb  qızların  içində.  
Sonra  aş  bişirtdirərsən, ləmpəni evin ortasına qoyar-
san, özün də oturarsan ləmpənin dibində, baxarsan. 
Qızlar  yedikcə  baxarsan.  Gördün  ki,  hansı  adam  
aşı dürməş  vurub qoyur  ağzına, o  oğlandır, hansı  
ovcunun  içində  yeyir, o qızdır. Dürməş  vurub  
yeyən  oğlanları bir-bir  qaldırarsan, çıxardarsan  çölə.  
Elçi  gətirənlərdən  xəbər  alarsan  ki,  düzdürmü,  
yoxsa  yox? 
Səhər açıldı. Oğlan qızın dediyi kimi etdi. Yəmən 
padşahının elçisi onun dediklərini təsdiqlədi. Cavan-
ları yığıb öz ölkəsinə qayıtdı.  
 Yəmən  padşahı  səbirsizliklə  gözləyirdi ki,  gö-
rən  bunu  kim tapacaq. Elçilər gəlib  çatanda  soruş-
du: 
-Noldu, tapdılarmı?   
Elçi cavab verdi: 
-Tapdılar.   
-Kim  tapdı? 
Elçi dedi: 
-Dərzi  oğlu  tapdı.  
Yəmən  padşahı hirsləndi. Öz-özünə söyləndi: 
- Ay dərzi, gör sənin başına nə oyun açacam. Sən 
mənim elçilərimi geri qaytaran olmusan?  
 
 42 
Az keçmədi, Yəmən  padşahı  bir  məktub  yazıb 
bu biri padşaha göndərdi. Məktubda yazılmışdı: 
“Dərzi  oğlunu  göndər  mənə. Əgər göndərmirsənsə,  
davamız  davadır”. 
 Dərzi  oğlunu  padşah  yenə   çağırdı  yanına, əmr 
elədi: 
-Yuxunu  söylə! 
Yenə cavab ala bilməyincə oğlanı döyüb  quyuya  
saldılar.  Qız  da həmişəki kimi oğlanı  gətirdi  evinə.  
Elə bu vədə Yəmən padşahının məktubu gəlib yetişdi. 
Qız  bundan xəbər tutdu. Oğlana dedi: 
-Yəmən  padşahı  səni  tələb  edir. Atam  da  səni  
onun  yanına  göndərəcək. Qorxma, get.  Yəmən  
padşahı acıqlıdır,  səndən  xəbər  alacaq  ki, dərzi  
oğlu  sənsən, deyərsən  ki,  bəli. Sənə  desə  ki, daşdan  
don  düzəldərsənmi? Deyərsən  ki, o  mənim  əsl  
sənətimdir.  Sənə  daşdan  don  tikərəm. Amma   mə-
nə  qırx  gün  vaxt  ver.  Qırx  gün  orada  yeyib-içib  
bağda  gəzərsən.  Qırxıncı  gün  tamam  olanda  gedib  
çaydan  bir ovuc  qum  gətirərsən.  Deyərsən  ki,  don  
hazırdı,  bu  qumu  gətirmişəm  ki,  bundan  yaxalıq  
hör, gedim donu gətirim. Onda  sənə  deyəcək  ki,  
axmaq  oğlu  axmaq, qumdan  yaxalıq  olar?  Onda  
sən  də  deyərsən  ki, padşah  sağ  olsun,  daşdan da  
don  olar?  Bu  sözləri  deyərsən  padşah  sənə  qız  
verəcək. Qırx  gün  sənə  toy  vurduracaq,  sonra  sənə  
deyəcək  ki, burada  qalıb  mənə  oğul  olursan,  yoxsa  
atanın  vilayətinə  gedirsən? Ancaq,  sən deyərsən  ki,  
gedirəm.  Gələrsən  bura,  mənim  atam  da  məni  
 
 43 
sənə  verəcək,  olacaq  iki  arvadın.  
Bunu deyib oğlanı quyuya qaytardı. Padşah da 
məktubu oxuyan kimi oğlanı quyudan çıxardıb 
göndərdi Yəmən ölkəsinə. Çatan kimi qızın dedikləri 
kimi olur. Oğlan axırda hər iki arvadı alır. Hər  
arvaddan da bir  oğlu  olur. 
Bir gün dərzi oğlu evdə  uşaqlar  da  qucağında 
oturmuşdu. Padşah  içəri  girəndə  uşaqları  dizinin  
üstündən düşürmək istədi. Padşah onları düşürməyə 
qoymadı.  Oğlan dedi: 
-Padşah  sağ  olsun,  icazə  versəydin  yuxumu  
söyləyərdim.  
Padşah:  
-İzndi, söylə-dedi. 
Oğlan yuxunu söyləməyə başladı: 
-Atamın  yanında  yatmışdım. Gördüm  Gün  sağ  
dizimin,  Ay  da  sol  dizimin  üstünə  şığıyıb oturdu.  
İndi Gün  sənin  nəvəndi,  ay  da  Yəmən  padşahının. 
 Padşah  əlini onun başına  vurub dedi : 
- Nə  qədər  ki, bu baş səndə  var, dünya  sənindir. 
     
 
                      
 
 
                     
 
 44 
                  Qızılquş  nağılı  
 
 Padşah  heyvanlar  aləminin  yaşayış  tərzi  ilə  
tanış  olmaq  üçün səyahətə  çıxır.  Heyvanlar  içəri-
sində  onun  diqqətini  ən  çox  cəlb  edən  Qızılquş  
olur. O,  öz-özünə  deyir: “Bütün  heyvanlar  aləmi  
içərisində  Qızılquşdan  gözəl həyat  tərzi   keçirən  
başqa  bir  heyvan  yoxdur.” 
Padşah səyahətdən qayıdan  kimi  ovçulara  əmr  
edir  ki, onun  üçün bir  Qızılquş   tutub  gətirsinlər. 
Ovçular  padşahın  əmrini   yerinə  yetirirlər.  Padşah   
Qızılquşu  qəfəsə saldırır   və  ona  nəzarətçi  təyin  
edir. Bir  müddətdən  sonra  padşah quşlarda  etibar 
olub-olmamasını yoxlamaq  məqsədilə  quşu qəfəsdən  
açıb  buraxır.  Qızılquş  uçub  dəstəsinə  qovuşur   və  
onlara  deyir: 
- Ey  mənim  həmkarlarım,  bilirsinizmi, padşah  
məni  nəyə  görə  açıb  buraxdı?   Ona   görə  ki,  o,  
məndə  etibar  olub-olmamasını  yoxlamaq  istəyir.  
Mən  padşahın  yanına  mütləq  qayıtmalıyam  və  ona  
elə  bir  gözəl  hədiyyə  aparmalıyam  ki,  dünyada  
tayı- bərabəri  olmasın.  
Dostları  Qızılquşa  məsləhət  görürlər: 
- Əlçatmaz   dağın   başında  bir  alma  ağacı   var,  
onun  meyvəsini  yeyən  qoca   adam  on beş  yaşında  
cavan  oğlan  olur. İndi  o  dağın  zirvəsinə  qanad  
çal,  həmin  ağacın  budağından  bir  dənəsini   qırıb  
padşaha  hədiyyə  apar.   
Qızılquş  Zirvəli  dağa  qanad  çalır,  alma  ağa-
 
 45 
cının  budağından  bir dənəsini  qırıb  padşaha  gətirir. 
Padşah  deyir: 
-Ay  Qızılquş,  bu  gətirdiyin  hədiyyə  nədir?  
Quş cavab verir: 
- Bu,  alma  ağacının budağıdır,  özü  də  sirlidir. 
Bu   ağac ildə  üç  dənə  alma  verir.  Onu   yeyən  
qoca adam on beş  yaşında  cavan  bir oğlan  olur.  
Ona görə də, bu  ağacı  bağçanızın  elə  bir  guşəsində  
əkməlisiniz ki,  heç  kəs  onu  görə  bilməsin. 
Padşah  buna  razı  olur,   budağı  bağbana  verir,  
gizli  bir  yerdə əkməsini  məsləhət  görür. 
Nəhayət,  vaxt  gəlib  çatır,  budaq  böyüyüb  ağac  
olur,  ağacda üç  dənə alma  yetişir. Bağban  alma-
lardan  birini  dərib  padşah  aparır.  Yolda  ona  vəzir  
rast  gəlir, bağbanı  dilə  tutub  deyir: 
-Bağban, bir  gör  bu  alma  necə  də  gözəl,  yara-
şıqlı,  ətirlidir. Mənim  arvadım  xəstədir,  əgər  aparıb  
ona  göstərsəm,  dərhal  sağalıb ayağa  duracaqdır. 
 Vəzir  bağbanı  aldadır, almanı onun  əlindən alıb  
evinə  aparır. Almanı  iynə  ilə  zəhərləyib bağbana 
qaytarır. Bağban  almanı  gətirib  padşaha  verir. 
Padşah  almanı  diqqətlə  nəzərdən  keçirir.  Baxıb  
görür  ki,  bu  qeyri-adi  almadır.  Ona  görə  də  şüb-
hələnir,  almadan  bir  az  kəsib pişiyə  verir.  Heyvan  
dərhal  ölür.  Padşah  qəzəblənib Qızılquşun  boynunu  
kötük  üstünə  qoydurur. Qorxuya  düşən  bağban  tez  
bağçaya qaçır,  yerdə  qalan  almanın  birisini  yeyir  
ki,  ölsün.  O, belə  də  edir,  almanı  yeyir, ancaq  
ölmür, on beş yaşında bir  oğlan  olur  və  dərhal pad-
 
 46 
şahın  yanına  qayıdır. Padşah   nahaq  yerə  Qızılquşu  
öldürdüyünə  heyfslənir  və  sirri  açmaq  üçün bağ-
banı  dindirir. Soruşur ki: 
-Bağçadan mənim  yanıma  gələndə sənin  qarşına  
kim  çıxmışdı? 
 Bağban  cavab verir  ki,  vəzir.  Padşah  vəziri  
zindana saldırır. Vəzir  boynuna  alır  ki,  almanı  o  
zəhərləmişdir. 
Nəhayət, padşah  hər  şeyi  araşdırmadan  Qızılqu-
şa  cəza  verdiyinə görə çox  heyfslənir. 
 
 
 
 
 
 
 
 
 
 
 
 
 
 
 
 
 47 
Həzrət  Süleyman 
və 
 qoca  dünya 
 
Həzrət  Süleyman  səfərdə  olan  zaman  gözəl  
bir  qızla  tanış olur  və  ona  nişanə  olaraq  bir  üzük  
bağışlayır. Deyir  ki,  qayıdanda  mütləq  sizinlə  
görüşəcəyəm. 
Qayıdanda  baxıb  görür  ki, qızın  oturduğu  
yerdə bir  qoca  qarı  əyləşib.  Salam  verdi. Qarı onun  
salamını  aldı.  Həzrət  Süleyman  qızın  harada  oldu-
ğunu  soruşdu.  Qarı  dedi: 
- O burada  deyil,  nə  sözün  varsa  de  və cava-
bını  al. 
Həzrət  Süleyman  dedi:  
-İndi ki, belə  oldu,  o  vaxt  mən  ona  bir  ədəd  
qızıl  üzük  bağışlamışdım. O  üzüyü  tap  mənə  ver. 
  Qoca  qarı  sandığı  açdı.  Həzrət  Süleyman  
baxıb  gördü  ki, onun  üzüyünə  bənzər  burada o  
qədər  üzük  var  ki, öz  üzüyünü  axtarıb  tapa  bil-
mədi. 
Qarı  gülümsədi: 
-Ey, Həzrət  Süleyman,  sən  Həzrət  Süleyman-
sansa,  mən  də  qoca  dünyayam.  Səni  kimilərinin  
çoxunu  yola  salmışam. 
 
 
 
 48 
                  Qıllıcanın nağılı  
 
 
Biri var imiş, biri yox imiş, bir kişi ilə bir arvad var 
imiş. Günlərin bir günündə arvad xəstələnir, kişini 
yanına çağırıb vəsiyyət edir: 
- Mən öləndən sonra evlənmək istəsən, mənim 
paltarım kimə yaraşsa, onu da alarsan.  
Arvad öləndən sonra kişi kənd-kənd axtarır ki, 
arvadının paltarı kimə yaraşsa, onu alsın. Amma, paltar 
heç kimə yaraşmır. Günlərin bir günü kişi evə gələndə 
görür ki, qızı arvadının paltarını geyinib paltar yuyur. 
Həm də paltar qıza çox yaraşır. Atası qızına təklif etdi 
ki, ananın vəsiyyətinə görə, sən mənimlə evlənmisən. 
Qızı narazı olduğu halda kişi bunu heç yana buraxmır. 
Qız bilmir nə etsin. Atasına deyir: 
- İcazə ver, gedim su gətirim.  
Ata qızı qaçmasın deyə belinə ip bağlayır. Qız 
səhəngi götürüb suya gedir. Gedərkən həyətdəki keçi 
dərisini də özü ilə götürür. Bir az uzaqlaşdıqdan sonra 
ipi səhəngə bağlayıb, keçi dərisi geyinib qaçır. Qız az 
gedir, çox gedir, gəlib bir xanımın küllüyünə çıxır. 
Orada bir az oturur. Bu zaman xanımın qulluqçuları kül 
tökməyə gəlirlər. Qulluqçular nə qədər edirlərsə Qıllıca 
küllükdən çıxmır. Onlar gəlib xanıma xəbər verirlər ki, 
küllükdə bir Qıllıca var. Xanım əmr edir: 
- Gedin onu mənim hüzuruma gətirin.  
Qulluqçular Qıllıcanı xanımın hüzuruna gətirirlər. 
Xanım Qıllıcadan soruşur: 
- Sən kimsən? 
Qıllıca ağlayıb deyir: 
 
 49 
- Mənim heç kimim, kimsəm yoxdu. Bir işiniz olsa 
sizin yanınızda işləyərəm.  
Xanım ona qaz otarmağı təklif etdi. Qıllıca 
razılaşdı. Hər gün qazları otarmağa aparırdı. O qazları 
otaran vaxtda qazlar arıqlamağa başlayır. Bunu görən 
xanım oğluna deyir: 
- Ay Məhəmməd, Qıllıca qazları otarmağa 
başlayandan bəri qazlar arıqlayıb. Get, onu izlə.  
Məhəmməd Qıllıcanı izləməyə başlayır. Bu zaman 
görür ki, qız dəridən çıxıb, çimməyə başladı. Qazlar da 
elə Qıllıcaya tamaşa edir. Məhəmməd Qıllıcanın 
gözəlliyinə heyran qalır. Axşam evə gəlir, anasına deyir: 
-Mənim yeməyimi Qıllıca ilə göndərərsən. 
 Anası deyir: 
-Ay oğul, etmə-eləmə, Qıllıcanın qılı  yeməyinə 
düşər, vurub öldürərsən. 
  Məhəmməd əl çəkmir, anasını razı salır. Axşam 
Qıllıca gələndə qaravaşlar yeməyi hazırlayıb Qıllıcaya 
verirlər. O, yeməyi Məhəmmədin otağına aparır. Anası 
gözləyir, amma Qıllıca gəlmir. Nökərləri göndərir ki, 
Qıllıca niyə gec gəldi? Nökərlər gedəndə görürlər ki, 
Məhəmmədin otağında bir gözəl oturub, bu gözəlin 
gözəlliyi otağa işıq salır. Tez gəlib xanıma deyirlər: 
-Otaqda bir gözəl var, Aya sən çıxma mən çıxım, 
günə sən çıxma mən çıxım deyir.  
Nəhayət, Məhəmmədlə Qıllıca evlənir və onların 
iki oğlu olur. Bunlar şən-şəlayən yaşayırdılar.  
Günlərin bir günü qızın atası axtara-axtara gəlib 
bunlara çıxır. Ata qızını xoşbəxt gördükdə hiyləyə əl 
atmalı olur. Qız da atasını tanıyır və Məhəmmədə 
yalvarır: 
 
 50 
- Bu kişini qonaq saxlama.  
Məhəmməd isə qızın sözünə məhəl qoymur və 
kişini qonaq saxlayır. Kişi gecə qalxıb uşaqların başını 
kəsib, qanlı bıçağı qızın cibinə qoyur. Sabah duranda 
görürlər ki, uşaqlar qalxmır. Baxırlar ki, uşaqların 
nənnisi qanla doludur. Kişi təklif edir ki, qanlı bıçaq 
kimin cibindən çıxsa, onun gözlərini ovsunlar. 
Axtaranda bıçaq qızın cibindən çıxır. Məhəmməd 
qəzəblənib ananın gözlərini ovub oğlanları ilə birlikdə 
aparıb meşəyə atırlar. Həmin vaxt göydən üç göyərçin 
uçdu. Göyərçinlərdən biri dedi: 
- Gözü kora bax, kora. 
O birisi dedi: 
- Başı kəsiyə bax, başı kəsiyə. 
Digər göyərçin  isə dedi: 
-Gəlin bir lələk çəkək onlar sağalsın. 
Göyərçinlərin  hərəsi bir lələk çəkdi, onlar sağal-
dılar və burada yaşamağa başladılar. Günlərin bir günü 
Məhəmməd vəzir, vəkilini götürüb ova çıxır. Bir qədər 
gəzib dolandıqdan sonra ov edirlər. Məhəmməd 
etdikləri ovu vəzirinə verib deyir: 
- Apar bu ovu tüstü gələn yerdə bişir, gətir.  
Vəzir daxmaya tərəf gedir. Gedəndə görür ki, 
daxmada bir gözəl əyləşib, yanında da bir cüt oğlu. 
Vəzir xanıma yaxınlaşıb əti bişirməsi üçün icazə alır. 
Sonra ocağı toplayıb kabab bişirməyə başlayır. Xanım o 
qədər gözəl idi ki, vəzir gözünü ondan çəkə bilmirdi. 
Qız gördü ki, kabab yanır, üzünü vəzirə tutub dedi: 
- Ey oğlan, baş kəsənin başı kəsilsin, göz ovanın 
gözü ovulsun, üzünü çevir kababın yandı. 
Vəzir gəlib bu sözləri Məhəmmədin yanında deyir. 
 
 51 
Məhəmməd bu sözləri eşidib deyir ki, mən bu axşam o 
evdə qonaq qalmalıyam. Onlar gedib həmin xanımın 
evində qalırlar. Uşaqların hərəsinin narıncı və turuncu 
var idi. Bunlar yatdıqdan sonra qız uşaqları öyrədir ki, 
Məhəmmədin ayaqqabısının birinin içinə narıncını, 
birinin içinə isə turuncunu qoysunlar. Uşaqlar belə də 
edirlər. Anası onlara tapşırır: 
-Sabah tezdən duranda deyərsiniz ki, ana mənim 
narıncımı ver, ana mənim turuncumu ver.  
Uşaqlar sabah tezdən duranda analarının öyrətdiyi 
kimi deyirlər. Qız deyir: 
-Gəlin axtaraq, kimdən çıxsa, oğru odur.  
Uşaqlar axtarıb narıncı və turuncu Məhəmmədin 
ayaqqabısından tapdılar. Bu zaman qız deyir: 
- Gəlin bunun gözlərini ovaq, aparaq bir meşəyə 
ataq.  
Bu zaman Məhəmməd başa düşdü ki, bunlar onun 
arvadı və uşaqlarıdır. Məhəmməd arvadını və uşaqlarını 
aparır, qırx gün qırx gecə yenidən toy edir, şən və 
şəlayan yaşayırlar. 
 
 
 
 
 
 
 
 
 
 52 
Səbr daşı və səbr bıçağı 
Biri var idi, biri yox idi, kasıb bir ailə var idi. 
Bunların bircə qızları var idi. Nargilə adlı bu qız 
kasıbçılıqla bir təhər böyüyür. Nargilənin atası həmişə 
odun yığar, aparıb satar və qızına, bir də qarısına 
çörək alıb gətirərdi.  
Günlərin bir günü bunların qapısına qarğa qonur. 
Başlayır qarıldamağa: 
-Qıyıq-qıyıq Nargilə, sən meyidə qismətsən. 
 Nargilənin atası qarğanı qovur, qarğa bir neçə 
gün gəlmir. 
Bir gün qarğa yenə də gəlir və başlayır ki: 
-Qıyıq-qıyıq Nargilə, sən bir meyidə qismətsən. 
 Bunlar əlacsız qalıb deyirlər ki, gəlin burdan 
köçək. Olandan-olmazdan götürüb yola düzəlirlər. Az 
gedirlər, çox gedirlər gəlib bir komaya çıxırlar. 
Baxırlar ki, komanın qapısı bağlıdır. Nə qədər 
əlləşirlər, aça bilmirlər. Elə bu anda həmin qarğa gəlib 
başlayır sözlərini təkrar etməyə. Bunlar qarğanı yenə 
qovurlar. 
İndi də qapını açmaq növbəsi Nargiləyə çatır. 
Qapı o dəqiqə açılır. Nargilə içəri girir, qapı bağlanır. 
Nə qədər eləyirlər qapı açılmır ki, açılmır. Nargilə 
içəridə, ata ilə anası çöldə qalırlar. 
Nargilə komanın içində bir qapı olduğunu görür. 
Qız qapını açır, gedir. Baxır, bura elə bir saraydır ki, 
heç padşahın da belə sarayı olmaz. Burada çoxlu qızıl-
gümüş, xalı var. Qız bir az getdikdən sonra  görür ki, 
 
 53 
bir gözəl oğlan var, ancaq ölüdür. Bunun bədəni iynə 
ilə doludur. Qız qorxur, nə etdiyini bilmir, qaçıb 
komaya gəlir. Çığırıb ata-anasına deyir: 
-Burada bir meyid var, bədəni də iynə ilə doludur. 
 Qızın ata-anası bir neçə gün qapının ağzında 
qalır. Axırı əlaclarını Allah kəsir, çıxıb gedirlər. 
Bir gün qarğa gəlir və deyir: 
-Qıyıq-qıyıq Nargilə, iynəni meyiddən təmizlə. 
 Nargilə gəlib oturur meyidin yanında, başlayır 
iynəni yavaş-yavaş çəkməyə. Bir gün belə, beş gün 
belə, otuz doqquz gün təmizləyir. Qırxıncı gün 
Nargilə dözə bilmir. Gedir komanın qapısına baxır ki, 
qapı açıqdır. Çölə çıxıb görür ki, qaraçılar köç edir. 
Köçün dalıncan bir qız gedir, amma bu qıza baxan 
yoxdur. Qaraçılardan soruşur: 
- O qız kimdir? 
 Qaraçılar cavab verirlər: 
- O qız yetimdir. İndi biz hara getsək, o da ora 
gedir.  
Nargilə onlara qızıl-gümüş verir və qızı alır. Qıza 
deyir: 
- Sən bu meyiddə qalan iynələri çıxart, mən də 
gedim meşədəki çayda başımı-gözümü yuyum, sonra 
gəlib yenə də özüm iynələri çəkərəm. 
Nargilə belə də edir, o qayıdana qədər oğlan dirilir 
və yanında qaraçı qızını görür. Oğlan onu diriltdiyi 
üçün qaraçı qızla evlənmək qərarına gəlir.  
Nargilə gəlir ki, oğlan dirilib. Özü də bu qızla bir-
birini sevirlər. Nargilə çox kədərlənir. Oğlan onun 
 
 54 
kim olduğunu soruşur. O, deyir ki, mən də burada ya-
şayıram. Oğlan bir söz demir. 
Günlərin bir günü qaraçı qızı oğlanı yaxınlıqdakı 
bazara göndərir. Özü də xeyli şey tapşırır ki, alıb 
gətirsin. 
Oğlan bir az gedir, görür ki, Nargilə oturub bir 
kolun dibində ağlayır. Ondan soruşur: 
- Niyə ağlayırsan?  
Qız cavab verir:  
-Ata-anamdan ayrı düşmüşəm. Özüm də ki, gör 
necə yaşayıram.  
Oğlan deyir: 
-Bazara gedirəm, sənə nə alım?  
Nargilə deyir: 
-Mənə səbr daşı, bir də səbr bıçağı alarsan. 
 Oğlan soruşur: 
-O nə olan şeydir? 
 Qız cavab verir: 
-Sən dəmirçilərə desən özləri biləcək. 
 Oğlan gəlib bazara çıxır. Axtarıb dəmirçini tapır, 
deyir:  
- Mənə səbr daşı və səbr bıçağı lazımdır.  
Dəmirçi duruxur. Deyir: 
-Verirəm, amma kimə alırsansa o, özünü 
öldürmək istəyir. 
 Oğlan qaraçı qızına aldıqlarını aparıb verir. Sonra 
Nargilənin yanına qayıdıb, səbr daşını və bıçağı ona 
verir. Özü də daşın dalında gizlənir. Nargilə səbr 
daşını əlinə alır, əvvəldən axıra başına nələr gəlirsə, 
 
 55 
hamısını bir-bir danışır. Nəhayət, qurtardıqdan sonra 
səbr daşını yerə oyub, səbr bıçağını götürür. Kəlmeyi-
şəhadətini oxuyub bıçağı başına çəkəndə oğlan qoy-
mur. Nargiləni əvvəlcədən bunları ona demədiyinə 
görə günahlandırır. Onu götürüb evə gətirir. Qaraçı 
qızına çoxlu qızıl-gümüş verib yola salır. Özü isə 
Nargilə ilə evlənir.  
Bir gün qarğa gəlib qızın yanında deyir: 
-Qıyıq-qıyıq Nargilə, anan-atan sağdılar. 
 Nargilə oğlana yalvarır ki, anamı-atamı da 
gətirək. Oğlan razı olur. Onlar gedib Nargilənin ata-
anasını  da gətirirlər. Beləliklə, Nargilə xoşbəxt ailə 
qurur.  
 
Söyləyəni:  Aşağı Veysəlli kənd sakini 
                   Cəfərova Gülsüm Yusif qızı (1927) 
 
 
 
 
 
 
 
 
 
 
 
 56 
  Dartan  və  Yırtan 
 
 
Ali təhsilli ziyalı, danışdığı “Dartan və Yırtan” nağılı 
haqqında böyük folklorun vurğunu Bəxtiyar Uğurlu tez-tez 
mənə 80 yaşlı nənəsi Büllurdan həvəslə danışırdı. Bu nağılın 
əsatiri keyfiyyətlərinin “Kitabi-Dədə Qorqud”dakı Təpəgöz 
boyu ilə yaxından səsləşməsini bilərəkdən mən bu nağılı ondan 
xahiş edib aldım.  
 
                                                              S.P.Pirsultanlı 
 
 Biri varmış, biri yoxmuş, Çəmən və Qamət 
adında istəkli bir ailə varmış. Bunların İsmət adında 
bircə oğulları varmış.  
 Bir gün Çəmən xala cəhrədə yun əyirirmiş ki, 
gəvə toxusun. Öz-özünə deyir: 
- Ay Allah, nə olaydı, bir qızım olaydı, mənə 
işlərimdə kömək edəydi. İnəkləri sağa, mənsilimi 
rahatlaya, ev-eşiyi təmiz saxlayaydı. Mən də ona 
cehiz gəvə, kilim, farmaş toxuyaydım. Nə olar, ay 
Allah, bax beləcə, bu cəhrənin yumağı kimi heç 
olmasa başı, dəmirdən də dişi olsun. Ay Allah, fəda 
olum sənə, arzumu yerdə qoyma.  
Bunların hamısını Qamət kişi və oğlu İsmət 
eşidib çox kövrəlirdilər. 
 Deyərlər ki, adına qurban olduğuma bu səda 
çatır və onlara dəmirdişli, yumaqbaşlı bir qız verir. 
Anası qızı götürüb  oğlunu böyütdüyü nənniyə qoyur. 
Onu yaxşıca bələyib inəyi sağmağa gedir və bir dolça 
da qızına süd verir. Qızının adını da Cəhrə qoyur. 
 
 57 
Buna oğlu və yoldaşı çox sevinirlər.  
 Bir gün belə, beş gün belə, Çəmən xala görür, 
bu qız yaman çox yeyir. Getdikcə ona süd çatdıra 
bilmir. Həm də qız yaman tez böyüyür. 
 Günlərin birində Qamət kişi tövləyə girəndə 
görür ki, yerdə qan var. Nə görsə yaxşıdı? Ağ danası 
yoxdur! Evə gəlib olanları söyləyir və bu hadisəni 
törədəni axtarmağa başlayır. Heç kim də bu işdən bir 
şey anlamır. Bütün gün axtarmaqdan yorğun düşən 
ailə üzvləri tövlənin qapı və bacasını möhkəm 
bağlayıb birtəhər yatırlar. Sabah sübhdən kişi tövləyə 
baş çəkəndə qara dananın da yox olduğunu görür və 
başı alovlu evə gəlib danışır. Yenə də gedib bir iz 
axtarır. Çəmən xala qonşulardan topladığı südü qızına 
verməyə gələndə qan görür və qızının südü iştahsız 
yediyinə görə onun xəstələndiyini düşünür. Axşama 
kimi yanından əl çəkmir.  
 Gecə evinə qayıdan Qamət kişi çox ümidsiz 
halda ac-susuz yerinə uzandı. İlan vurmuş yatdı, o 
yata bilmədi. Bir də gördü ki, Cəhrə qızı nənnidən 
yavaşca düşüb açarı götürdü və evdən çıxdı. Kişi onun 
arxasınca çıxdı. Qız tövləyə girdi, inəyi dəmir dişləri 
ilə parçalayıb yedi. Kişi qorxusundan donub qaldı. 
Heç səsini də çıxarmadı. Qız qaçıb yerinə girdi. 
Qamət kişi arvadını eşiyə çağırıb olanları ona danışdı. 
Çəmən xala kişisinə çox bərk acıqlanıb dedi:  
-Dəli olmusan, o ki, hələ çağadır. Onun 
dəmirdişli, yumaqbaşlı olmasına görə şər atırsan. 
 Kişi nə qədər dedi, amma arvadı başa düşmədi. 
 
 58 
Qız bunların hamısını eşidirdi. Anası evə qayıdıb 
qızını sevələdi, başını tumarlayıb getdi və yerinə 
uzandı. Fikrə gedib yatdı. Kişi oğlunu çağırıb əhvalatı 
ona da danışdı. İsmət də bunlara inanmadı. Qızın 
atasına çox acığı tutdu. Atası əlinə balta götürüb 
tövlədə yatmağa getdi. Qız atasının mürgülədiyini 
görüb gəldi. Və onu elə yedi ki, bir damcı qanı belə 
yerə düşmədi.  
Səhəri İsmət və anası nə qədər axtardılar Qamət 
kişini tapa bilmədilər. Fikirləşdilər  ki, onlara 
acıqlanıb başqa yerə gedib. Hər yandan soruşdular, 
lakin tapa bilmədilər. 
 Beləliklə, Cəhrə artıq qonşuların malını, 
heyvanını yeməyə başladı. O, anasını çox istəyirdi. Bu 
işləri ondan xəbərsiz edirdi. Qardaşı da şübhələn-
mişdi. Amma, anasına bir söz deyə bilmirdi. 
Qonşuları və kəndçiləri də artıq bilirdilər, ancaq qızın 
qorxusundan dillənmirdilər. Beləliklə, bütün camaat 
kənddən başqa yerə qaçmağı qərara aldılar. İsmət də 
qalan mallarını, atını və iki dənə küçüyünü götürdü, 
camaata qoşulub kənddən çıxanda anasından deyir ki, 
onu burada qoya bilməz. Anası isə onunla getməyə 
razı olmur. O, qızı ilə qalacağını deyir. Hamı kənddən 
çıxıb “Qarlı dağ”a getdi. Orada koma tikib qaldılar. 
 On-on beş gün belə keçdi. İsmət bir gün əmisi 
qızına dedi: 
- Mən gedim görüm anam necədir, başına nə 
gəldi. Sənə bir şey tapşırım. Bilmək olmaz başıma nə 
gələcək. Qatıq çalarsan, əgər qatıq qan üyüşərsə onda 
 
 59 
mənim itlərimi açıb buraxarsan. Dartan və Yırtan 
mənim köməyimə çatar. 
 İsmət atını minib kəndə doğru yollandı. Gəlib 
evlərinə çatdı və yavaşca evin bacasından boylanıb 
gördü ki, bacısı anasını da yeyib. Anasının döşünü 
götürüb belə deyir: 
-Hər şeyi yeyib qurtardım. Gözümün işığı anamı 
da yedim. İndi bu gün bunu yesəm, sabah nə 
yeyəcəm? 
  İsmət çox qorxdu, bacadan çəkilib qaçmaq 
istəyəndə oradan evə torpaq töküldü. Bacısı tez çölə 
çıxıb qardaşını gördü və dedi: 
 - Qardaş, qurbanın olum, xoş gəldin. Bacın sənə 
qurban, yaman yadıma düşürdün. Ayaqlarının altında 
ölüm, evə gəl. Sənə bacın qulluq etsin. Qurbanın 
olum, gəl evə gedək. 
 İsmət qorxusundan bilmədi nə etsin. Getməsə 
onu da yeyəcəkdi. Onlar evə getdilər. Dəmirdişli, 
yumaqbaşlı qız fikirləşdi ki, əvvəlcə qardaşının atını 
yesin. Dedi: 
-Qurbanın olum, qardaş, icazə ver atını sulayım, 
uzaq yol gəlmisən.  
Qardaşı dedi: 
-Apar sula, bacıcan. 
Qız atı suvarmağa çaya apardı və qayıdanda 
qardaşına dedi: 
-Qardaş, sən bizə gələndə atın üç ayaqlı idi? 
Qardaşı işi başa düşdü və dedi ki, bəli, atım üç 
ayaqlı idi. Qorxurdu, bəs nə etsin? 
 
 60 
 Bacısı yenə də atı suvarmağa apardı və oradan 
səsləndi ki, qardaş, sənin atın iki ayaqlı idi? 
Qardaşı dedi ki, atım iki ayaqlı idi. Bir də 
aparanda dedi ki, qardaş sən yəhəri minib gəlmisən? 
Atın olmayıb?  
Qardaşı dedi: 
-Mən yəhəri minib gəlmişəm. 
İsmət bilmirdi buradan  necə qaçsın. Qız yaman 
sürətlə hərəkət edir, qaçırdı. İsmət bacısından ona su 
verməsini xahiş edir. Qız bütün qab-qacağa kimi 
yemişdi, çünki dişləri dəmirdən idi. Axıra bircə xəlbir 
qalmışdı. Qardaşı ondan xəlbirdə su gətirməsini xahiş 
etdi. Qız qaça-qaça xəlbir götürüb çaya getdi. Nə 
qədər su doldurub gətirmək istədi, bacarmadı. Bərk 
acıqlandı. İsmət dedi ki, çay qumu ilə xəlbiri suvasın. 
 Qız qumla xəlbiri suvayır, su dolduranda hamısı 
axırdı. Qızın başı qarışanda İsmət qaçmağı qərara aldı. 
Çəkmələrinə kül doldurub bacadan asdı və dağa doğru 
qaçmağa başladı. Qız acıqlı-acıqlı çaydan gəldi ki, 
qardaşını da yesin. Gördü ki, qardaşı bacada oturub. 
Çox çağırdı ki, aşağı düşsün. Bir cavab almayanda 
dəmir şiş götürüb çəkmələri deşəndə gözünə kül 
tökülür. Daha bərk qəzəblənir və qardaşının dalıycan 
qaçmağa başlayır. 
 İsmət gördü ki, bacısı yel kimi budur gəlir. 
Daha da bərk qaçmağa başladı. Gördü xeyri yoxdur, 
qız çathaçatdır. Başladı yalvarmağa: 
-Allah, yer yarılsın mən girim, yer yarılsın mən 
girim. 
 
 61 
Birdən yer yarılır, İsmət yerə girir və deyir: 
-Allah, yer bağlansın mən qalım, yer bağlansın 
mən qalım. 
Yer bağlanır, ancaq sırıxlısının bir qırağı eşikdə 
qalır. Bacısı gəlib tapır və sırıxlını didməyə, dartmağa 
başlayır. Bir şey alınmayanda deyir: 
-Gedim evdən külüng, bel gətirim, qazım, çıxarıb 
yeyim.  
Qız evə gələndə İsmət yalvarır: 
-Yer yarılsın, mən çıxım. 
Yer yarılır, İsmət çıxır və yenə də qaçmağa 
başlayır. Bir də görür ki, bacısı gəlir və az qalır çata. 
Qaçıb bir hündür ağaca çıxır. Bacısı ha istəyir ağaca 
çıxsın, çıxa bilmir. Çünki, o qədər yeyib ki, qarnı 
qoymur çıxmağa. Qız dəmir dişlərini işə saldı. Ağacın 
gövdəsini didməyə başladı. İsmət gördü ki, başqa yolu 
yoxdur. Tütəyini cibindən çıxarıb çalmağa başladı. 
Tütək: “Dartan-Yırtan, qoyma, məni qurtar”- deyirdi. 
 Sizə xəbər verim Dartanla Yırtandan. Əmisi 
qızı gördü ki, qatıq qan üyüşdü. Tez itləri açıb 
buraxdı. Dartanla Yırtan İsmətin köməyinə qaçdılar. 
Ağac az qalırdı ki, üzülsün, itlər özünü çatdırdı. İsmət 
tütəyində dedi: 
-Qızı elə parçalayın ki, bir damla qanı belə yerə 
düşməsin. Anamın, atamın heyfini ondan alın. 
 İtlər dəmirdişli, yumaqbaşlı qızı parçaladılar. 
Ancaq bir damla qanı bir yarpağın üstünə düşdü. 
İsmət itlərini də götürüb ağlaya-ağlaya gedəndə 
birdən qan damlası dilə gəlib dedi:  
 
 62 
-Qardaş, qurban olum sənə, mənim qanımı götür 
özünlə, sənə çox xeyirim dəyər. Mənim günahlarımı 
bağışla. Nə edim ki, mən belə yaranmışam.  
İsmətin yazığı gəlir və qan damlasını yarpağa 
büküb cibinə qoyur. Birdən bu zaman bir neçə adam 
onlara çatır və buradan qırx yüklü dəvənin keçib-
keçmədiyini soruşurlar. İsmət deyir ki, mən görmə-
mişəm. Qan damlası deyir ki, mən yerini bilirəm. 
Qarlı dağın günbatan tərəfindədirlər. Yolun üst 
tərəfinin dəvələr tərəfindən otlanması sizə izlərini 
göstərəcək. Dəvələri bu qayda ilə tapdılar. Dəvələrin 
sahibi İsmətə yeddi yüklü dəvə bağışlayır və dua edib 
qalan dəvələri götürüb gedir. 
 İsmət dəvələrin yükünü açanda görür ki, hamısı 
qızıl-gümüşdür. Gəlib camaatı götürüb kəndə qayıdır. 
Qızıllara hamıya mal-heyvan alır. Kəndlərinə yol 
çəkdirir, körpü saldırır, su çəkdirir, qalanlarını isə 
hamı arasında bölür və xoşbəxt həyat sürürlər. 
 
 
 
 
 
 
 
 
 
 
 
 
 63 
Dərya atı 
 
 
Belə nəql edirlər ki, keçmiş zamanlarda Qarabağda 
dünyanın bir çox ölkələrindən gətirilən seçmə atların 
yarışı keçirilərdi. 
Bir gün şah sarayda elan edir: 
- Sabah şəhər camaatını meydana toplayın, 
dünyanın bir çox ölkələrinin ən yaxşı seçmə atlarının 
yarışı keçiriləcək. Siz də ən yaxşı cins atlar seçib 
gətirin. Yarışda hansı at qalib çıxsa, ona özü ağırlıqda 
ənam bəxş ediləcək.  
Padşah bu işin icrasını vəzirə həvalə edir. Tapşırır 
ki, özü də yaxşı bir at tapsın. 
Vəzir həmin gün şəhər camaatını meydana 
toplayır, əmri hamıya elan edir. Özü də at axtara-
axtara gəlib bir dərya kənarına çıxır. Dərin fikrə gedən 
vəzir birdən nə görsə yaxşıdır, dəryadan qəddi-
qamətli, ildırım sürətli bir at çıxır. Gəlib sakit-sakit 
vəzirin qabağında dayanır. At sanki baxışlarıyla 
deyirdi: “Çox fikirləşmə, məni də bu yarışa apar”. 
Vəzir atı şəhərə gətirir. Dəmirçinin yanına gəlib 
ata qızıldan nal düzəltdirir. Üzəngisini də bahalı 
materialdan hazırlatdırır. Atın cilovundan tutub mey-
dana doğru apardıqda şəhər camaatı ona heyranlıqla 
baxırlar. At elə bil hamını sehrləmişdi. 
Səhər hamı meydana toplaşır. At bütün atların 
içindən seçilir, yarışda qabaqda gedirdi. Sanki, o, 
yerimir, havada uçurdu. Dərya atı yarışda birinci yeri 
tutur və padşah vəzirdən çox razı qalır. Ona çoxlu 
 
 64 
bəxşiş verir və bu atı haradan aldığını soruşur. Vəzir 
başına gələn əhvalatı ona nağıl eləyir. Padşah çox 
təəccüblənir. Yarış qurtarır. Vəzir şəhərdən çıxanda 
atın üzəngisi onun əlindən çıxır. Üz qoyur gəldiyi 
yerlə geriyə- dərya səmtinə. Vəzir də onun dalınca. 
Dəryanın kənarında hündür sıldırımlı bir dağ var 
idi. At gəlib həmin dağın başında durur. Nəhayət, 
vəzir də gəlib çıxır. At dönüb vəzirə baxır. Vəzir ona 
elə vurulmuşdu ki, gözlərini atdan yayındıra bilmirdi. 
At da baxışlarıyla sanki vəzirlə vidalaşırdı. 
Birdən atın cilovu vəzirin əlindən çıxır. At 
vəzirdən xeyli aralanır. Gəlib dəryanın lap yaxınlı-
ğında dayanır. 
Vəzir birdən görür ki, atın başının üstündən qara 
buludlar var. Buludlar durduğu yerdən sel axmağa 
başlayır. Vəzir çaş-baş qalır. Sel atı zorla suyun içinə, 
dəryaya tərəf aparır... 
Yazıq vəzir atı öz canından çox sevirdi. Ona özü 
ağırlıqda pul tökmüşdü. Amma, əlacsız qalır. At 
göydən onun üstünə gələn sellə bərabər dəryaya 
batır... 
Vəzir elə bil acılı-şirinli bir röyadan ayılır... 
Gözləri muncuq kimi göylərdən nur almışdı. Ulduz 
kimi parlayırdı dəryanın ortasında. Yüyürəndə 
ağzından alov saçırdı. İldırımtək şığıyırdı dərya atı- 
röya atı. 
Təranə Qurban qızı   
 
 
 
 65 
  Armudsanayan bəyin nağılı  
 
 Biri vardı, biri yoxdu, bir kənddə kasıb bir nənə 
vardı. Onun olan-qalanı, dünyada  son umudu bircə 
dənə oğlu vardı. Bu oğlan bütün günü kənddə veyil-
veyil gəzərdi. Heç bir işin qulpundan yapışmırdı. 
Anası öz kiçik daxmasındaca yaşayır, həyətindəki 
bostanı əkib-becərirdi. Göy-göyərtidən aparıb qonşu-
larda əppəyə dəyişir, ya da elə sıxmadan, cılfırdan 
yağsız bişriib yeyərdi. Vecsiz oğul bu bostan yerində 
bir meyvə ağacı belə əkmirdi. Qoca nənəyə rəhmi 
gələn qonşular hərdən ona meyvə də gətirərdilər. 
Nənə hərdən oğluna deyərdi:  
-Gör nə günə qalmışıq. Rəhmətlik atan heç 
olmasa, meyvə ağaclarına yaxşı baxardı. Qış azu-
qəmizi birtəhər tolayardıq. Sən mənə oğul olmadın ey, 
baş bəlası oldun. İndi kim qızını sənə verəcək? Kimin 
qapısında elçi daşında oturmağa getsəm, bu cırıq, 
köhnə-kürüş libasımı görüb elə bilərlər dilənməyə 
gəlirəm. Uzaq başı, bir tikə çörək verərlər. Gör nə 
gündəyik ki, bir ağız nübarı meyvəni də bizə qonşular 
gətirir. Heç bilmirəm sən, cavan, qoluzorlu oğlan bu 
meyvələri yeyəndə xəcalətindən niyə ölmürsən? Niyə 
yer yarılmır, yerə girəsən?   
 Oğlu bu sözləri eşidən kimi tez anasına 
çığırmağa başlayardı: 
-Lazım deyil...Mən ta heç kimdən gələn 
meyvəni yemərəm. Allahın meşəsinə nə gəlib ki, 
gedib orda bol meyvədən yeməyəm...Gedib meşədə 
 
 66 
özümə ağac nişanlayacam. Elə orda da meyvəmi 
yeyib gələcəm.  
 Belə deyib oğlan üz tutdu meşəyə tərəf. 
Gethaget, gethaget, kənddən xeyli aralıda, bol suyu 
olan bir çayın qırağında gözəl bir bağ gördü. Burda 
dünyanın hansı meyvəsindən desən vardı. Ağaclarda 
qırmızıyanaq alamalar, sulu şöytəlilər, sapsarı hay-
valar, əsl mürəbbəlik güyəlilər, can dərmanı göyəmlər 
adama iştah gətirirdi. Hələ armudlar lap gözəl idi. 
Oğlan ömründə belə meyvələrdən nə görmüşdü, nə də 
dadmışdı. Bunlar onun ancaq ac yatanda yuxusuna 
girərdi, vəssalam. Oğlan belə qərara gəldi ki, hər gün 
gəlib elə bu meyvədən yeyər, doyar, evə gedəndə 
yığıb anasına da aparar. Əl atıb bir alma dərdi. Bu 
tamı, doğrudan da, heç vaxt dadmamışdı. Elə bil 
cənnət bağı, Gülüstani-İrəm elə bu yerin özü idi ki, 
onun rastına çıxmışdı. Başladı hər meyvədən bir az 
dadmağa. Bu minvalla axşam oldu. Ancaq evə 
gedəndə anasına pay aparmaq fikrindən döndü. 
Fikirləşdi ki, anam bu haqda qonşulara danışsa hamı 
bilər, gəlib bağı bircə günə talan edərlər. Sakitcə 
qayıtdı evlərinə... 
 Bu hal-qəziyyə düz bir ay çəkdi. Nəhayət, bir 
gün oğlan başa düşdü ki, bu bağın nazü-nemətlərini 
dadan təkcə o deyil. Çünki, bağın meyvəsi günü-
gündən azalırdı. Oğlan bağı dolanıb bol meyvəli bir 
armud ağacı tapdı. Onun meyvələrinə deyəsən to-
xunulmamışdı. Bir az da bundan yeyib bağda daha 
kimin olmasını fikirləşə-fikirləşə evlərinə gəldi. 
 
 67 
Səhərisi baxdı ki, armud ağacının başında meyvə 
azalıb. Ağlına gəldi ki, armudları saysın. Ərinməz-
yorulmaz çıxıb meyvələri saydı. Düz iyirmi dənəydi. 
Yenə axşam olunca evə qayıtdı.  
 Səhəri gün bağa gələndə tez armudları saymağa 
başladı. On altı dənə armud qalmışdı. Demək kimsə, 
doğrudan da, armudlara dadanmışdı. Ürəyi durmadı, 
bu dəfə özü də dördünü yeyib evə qayıtdı. Səhəri yenə 
armuddan dördü əskik gəldi. Artıq ağacda cəmi səkkiz 
armud qalmışdı. Oğlan o qədər hirsləndi ki, boğazın-
dan heç nə keçmədi. Bir dənə də olsun armud yeyə 
bilmədi. Tez evə qaçıb böyük bir siçan tələsi gətirib 
ağacın dibinə qoydu. Özü isə evə qayıtdı. Gecə ilan 
vuran yatdı, oğlanın yuxusu ərşə çəkildi. Səhəri 
dirigözlü açıb özünü armud ağacına çatdırdı. Nə görsə 
yaxşıdı? Şələquyruq bir tülkü tələyə ilişib qalıb. 
Vurnuxur, vurnuxur, ancaq ayağını çıxara bilmir. Tez 
yaxınlaşıb tülkünün boynundan yapışdı. Başladı vur-
mağa. Tülkü insan kimi dil açıb dedi: 
-Ay oğlan, məni vurma. Dünyada nə istəyin var 
yerinə yetirrəm. Azad elə məni.  
Oğlan tülkünü döyməyini saxlayıb dedi: 
-Sən mənim armudlarımı yemisən, səni buna 
görə döyürəm.  
Tülkü dedi: 
-Sənin armudlarını yemişəm? Harda? Mən ki, 
bu bağdan qırağa çıxmamışam heç. Elə anadan da 
burda olmuşam, bu bağın meyvəsi ilə böyümüşəm. 
Dilimə anadan gələndən bir tikə ət dəyməyib, mənim 
 
 68 
ulu əcdadlarım da beləcə mer-meyvə ilə dolanıb. Bura 
bizim nəslin miras bağıdır. Sənin hardan oldu?  
Oğlan dedi: 
-Mən düz bir aydır ki, bu bağın sahibiyəm. 
Meyvələrlə dolanıram.  
Tülkü şirin dilini işə saldı: 
-Məni azad et, səni varlı edəcəm. Kəndxudanın 
qızını sənə alacam. Üstəlik, bu bağı da sənə həmişəlik 
verəcəm. Amma, bircə şərtlə. Məni heç vaxt unut-
mayasan.  
Oğlan and-aman elədi:  
-Sən dediklərinə əməl et, mən də şərtinə əməl 
edərəm.  
 Nəhayət, oğlan uzun danışıqdan sonra tülkünü 
tələdən azad etdi. Tülkü isə dediyi sözün üstündə 
durub heç yana qaçmadı. Eşib ağacın dibindən bir 
qızıl pul çıxartdı. Dedi: 
-Bu, mənim dədəmdən qalan puldu. Onu bu 
ağacın dibində gizlətmişdim. İndi bunu götür, get 
evinə. Ancaq, bax ha, xərcləmə. Nə də heç kimə 
göstərmə. Sabah səhər ertə dur, get kəndxudanın 
evinə. Ondan qızıl çəkməyə tərəzi istə. Başqa nə 
soruşsalar cavab vermə, tərəzini götür düz bu ağacın 
dibinə gəl.  
 Oğlan tülkünün dediyinə əməl etdi. Səhər 
obaşdan kəndxudanın qapısını kəsdirdi. Ondan qızıl 
tərəzisini istədi. Kəndxuda gözlərinə inanmadı. Axı, 
bu kənddə oğlanın necə kasıb, necə veyil olduğunu 
hamı bilirdi. Bəs bu tərəzi ilə o, nə çəkəcəkdi? Onda 
 
 69 
qızıl hardan idi? Yenə də kəndxuda qızıl tərəzisini 
oğlana verdi. Bərk-bərk tapşırdı ki, axşama qaytarsın.  
 Oğlan düz armud ağacının dibinə yollandı. 
Tülkü orda onu gözləyirdi. Tez tərəzini alıb qızıl pulu 
onun içinə qoydu. Oğlana verdi ki, apar tərəzini 
qaytar. Oğlan heç nə başa düşmədi. Maddım-maddım 
tülkünün üzünə baxmağa başladı. Tülkü dedi: 
-Bu gündən sənin adın Armudsanayan bəy 
olacaq. Apar tərəzini ver kəndxudaya, özünə də de ki, 
qızılımı ölçürdüm. Desə ki, tərəzinin içində qızıl 
qalıb, özünü elə göstər ki, guya vecinə deyil. Cavab 
ver ki, ondan mənim xəzinəmdə o qədərdi ki, qoy biri 
də tərəzi haqqı olsun. Başqa heç nə demə, düz qayıt 
yanıma gəl.  
 Oğlan tülkünün bütün dediklərinə əməl etdi. 
Qayıdanda gördü ki, tülkünün əlində iki dənə gözəl, 
şahlara layiq libas var. Tülkü dedi:  
-Apar, bunun birini anana ver geyinsin, o birini 
də özün geyin. Anan getsin kəndxudanın qızını sənə 
alsın. Desin ki, Armudsanayan bəyin anasıyam. Son-
rası ilə işin yoxdu.  
 Oğlan libasları götürüb evə gəldi. Anası paltarı 
görüb vay-şivənə qalxdı: 
-Evim yıxıldı, vay...Veyil gəzməyi bir tərəfə 
dursun, hələ bir oğurluğa da başlayıb. İndi katda sənin 
başını kəssə haqq yeridir. Vay... 
 Oğlan tez anasını sakitləşdirib başına gələnin 
hamısını bircə-bircə söylədi. Ta bağdan tutmuş, tül-
künü tələyə saldığını, kəndxudanın qızını almaq 
 
 70 
məsələsinə qədər. Anası axırda sakitləşib elçi getməyə 
razılaşdı. Həm də belə gözəl paltarda özünü qonum-
qonşuya göstərmək istəyirdi. Geyinib yola düşdü. 
Kəndxuda Armudsanıyan bəy adını eşircək razılaşdı. 
Axı, o da kələkbaz idi. Düşündü ki, gözünün ağı-
qarası bircə qızını verər, sonra da bəyin qızıllarına 
sahib çıxar. Qoca nənə: 
-Başlıq nə qədər olacaq? - deyə soruşanda da 
kəndxuda özünü tülkülüyə vurdu: 
-Heç elə şey olmaz...Mən qızımı Armudsanayan 
bəyə verirəm, onunla qohum olmaq şərəfdir. Üstəlik, 
yeddi otaqlı bir imarət, bir bağ, bir sürü qoyun, bir at 
ilxısı, bir naxır da mal-qara cehiz verirəm. Qaldı 
nökər-qaravaşa, mənim qulluğumda necə dururlarsa, 
Armudsanayan bəyin qulluğunda da elə o cür 
duracaqlar.  
 Yağlı sözlərlə elçini yola salan kəndxuda həm 
də tamahından öz malına yağı kəsilənlərdən idi. O 
düşünürdü ki, toyun bütün xərcini də özü çəkər. 
Kürəkəninin qızıllarının başının pozulmasına izn 
verməz. Sonra qızıl pullara bütövlükdə sahib çıxar. 
Buna görə də, toy xərcinə görə narahat olmamalarını 
da Armudsanayan bəyin anasına bərk-bərk tapşırdı.  
 Oğlan kəndxudanın cavabını tülküyə söylə-
yəndə şələquyruq yenə oğlanın yadına şərtini saldı:  
-Bu yaxşılığımı heç vaxt unutmayasan ha... 
 Oğlan da unutmayacağına möhkəm-möhkəm 
and içdi. Vaxt gəldi, vədə yetişdi. Kəndxudanın 
evində toy hazırlığı sona yetdi. Burda da tülkü öz 
 
 71 
hiyləsindən qalmadı. Toydan bir gün qabaq qızın 
atasına xəbər yolladı:  
-Bizdə adət belədir ki, gəlin atasının verdiyi 
imarətə yox, birinci ər evinə gəlməlidir. Həm qoy təzə 
qohumlar Armudsanayan bəyin imarətinin necə gör-
kəmli, özünün necə qonaqpərvər olduğunu görsünlər.  
 Qoca nənə və oğlu bu işə məəttəl qalmışdılar. 
Axı, onların komasına heç itə təpinsən də girməzdi. 
Amma, tülkü bic-bic gülümsünüb bu işi də yoluna 
qoyacağını söylədi.  
 Toy günü gəlib çatdı. Qazanlar asıldı, erkəklər 
kəsildi, bir vur-çatlasın toy başladı ki, kənddə hələ 
belə büsat heç kim görməmişdi. Yeddi gün, yeddi 
gecə Armudsanayan bəylə kənxudanın qızına toy 
çalındı. Yeyənlər yedi, içənlər içdi, oynadılar, gül-
dülər, nağaranın, sazın, zurnanın səsindən toy çadırı 
uğuldadı. Danışırdılar ki, bu toyun səsi neçə dağ o 
tərəfdə yaylağa çıxan tərəkəmələrə də gedib çatıb. 
Toyun yeddinci gününün axşamı gəlinin cehizi 
atlara, arabalara yükləndi. Gəlinlə bəyə ayrıca 
kəcavələr quruldu. Yol başlandı kəndin o tərəfindən 
bu tərəfinə. Elə bir az getmişdilər ki, uzaqdan tüstü-
duman gördülər. Elə bil kəndin bir tərəfi od tutub 
yanırdı. Kəndxuda təlaşlanıb toy karvanını dayandırdı. 
Bir də gördü ki, yaşlı bir kişi qaçaraq gəlir. Tövşüyə-
tövşüyə gələn nökər bəyin kəcavəsinə yaxınlaşıb 
sevincək dedi: 
- Bəyim, adətimizə uyğun olaraq gəlinin gəlişi 
səbəbinə qapıdakı ot tayalarına od vurdum. Gəlinin 
 
 72 
atası nəmərimi versin. 
Kəndxuda camaatın içində bir söz deməsə də 
artıq dişi bağırsağını kəsirdi. Çünki, toy başlayandan 
bizdə adət belədir deyib bütün nəməri ondan 
almışdılar. Yenə də qızın atası əlini cibinə atıb 5-10 
şahı çıxarıb nökərə verdi. Karvan yerindən tərpəndi. 
Bir az getmişdilər ki, bu dəfə də ayrı bir nökər 
qaçaraq gəldi. Ancaq o heç sevinənə oxşamırdı. 
Yaxınlaşıb bağıra-bağıra dedi: 
- Dayanın! Dayanın! Bəyimizin imarəti yandı. 
Ot tayasına od vuran nökərlər onun yanındakı üzüm 
çardağını da, odun talvarını da, pəyəni də yandırıblar. 
Pəyənin damından da alov imarəti bürüyüb. Əvvəl 
birinci qat, sonra ikinci qat, sonra üçüncü qat, sonra 
dördüncü qat... Elə hamısı da yandı, kül oldu. İndi 
bizim bəyimizin yanında üzümüz qaradır. Onun heç 
nəyi qalmadı. 
Armudsanayan bəy başa düşdü ki, bunlar tülkü-
nün işləridir. Bu qoca kişini də, cavanı da tülkü 
öyrədib. Özü də yanan onların kiçik daxması, bir də 
anasının çəpərlərdən yığdığı  çır-çırpı topası, kərmə 
qalağıdır. 
Toy karvanındakı camaatın arasına elə qığıltı 
düşdü ki, ağız deyəni qulaq eşitmədi. Kimisi kənd-
xudanı tanımadığı adama qız verdiyinə görə qınayır, 
kimisi də cavanlara ürək ağrısı ilə az qala ağı deyirdi. 
Bəyin anası isə özünə əməlli-başlı  əl qatmışdı: 
Toyu vay olan balam vay... 
Evi dağılan balam vay... 
 
 73 
 
Kəndxudanın dərdi isə başqa idi. Bilmirdi kim-
dən soruşsun ki, bəs qızıllar necə oldu? Armudsa-
nayan bəy təmkinini pozmadan camaatı sakitləşdirdi: 
- Eybi yox, mən nökərlərimə buna görə cəza 
vermərəm. Təzə imarətim tikilənə qədər qaynatamın 
verdiyi imarətdə yaşayırıq. 
Toy karvanının ağzını döndərib kəndxudanın 
verdiyi 7 otaqlı imarətə sürdülər. Toy orda davam et-
di. Gəlini ora yerləşdirdilər. Armudsanayan bəy bu 
minvalla bir müddət xoşbəxt yaşadı. Kəndxuda ara-
dabir qızıllardan söhbət salanda deyirdi: 
- İmarətimin yanan yerində bir gün eşib 
xəzinəni taparıq. Onsuz da hələ ehtiyacımız yoxdur. 
Deyirlər xoş gün adamın gözünü elə tutur ki, 
özündən qeyri bu aləmdə heç nəyi görmür. Hətta, 
başqa bədbəxtləri də. Armudsanayan da belə olmuşdu. 
Heç tülküsünü də yada salmırdı. Hərdən bir tülkü özü 
onun qarşısına çıxır, salam-kəlam edirdi.  
Bir gün də tülkü onu yoxlamaq qərarına gəldi. 
Gəlib onların həyətində uzandı, özünü ölülüyə vurdu. 
Nökərlər hay saldı ki, burda bir tülkü ölüb. Bu vaxt 
Armudsanayan bəy əyalı ilə birgə şirin söhbətdəydi. 
Nökərlərə səsləndi ki, ölüb-ölüb, qıçından tutub 
sürüyün, atın dərəyə. Nə hay salırsınız?  
Tülkü bunu eşidən kimi ayağa durub dedi:  
-Ey, Armudsanayan bəy. Mən şərtimə əməl 
etdim. Səni varlı etdim, kəndxudanın qızını sənə al-
dım. Sənə də bircə şərt qoydum. Məni heç vaxt unut-
 
 74 
ma. Amma, insan çiy süd əmib. Ondan vəfa, etibar 
gözləmək olmaz. O, yeri gələndə dədəsini də danır. 
Məni də yaddan çıxarar. Mən heyvanlığımla, tülkü-
lüyümlə əhdə vəfa elədim, amma sən yox. Yadından 
saydığın armudlar da çıxıb, mən də. Halbuki, bir 
vaxtlar sən o sayılı armuda möhtac idin. Bu dünyada 
insan oğluna etibar olmayıb, olmayacaq da... 
Bunu deyib tülkü üz tutdu meşəyə tərəf. 
Armudsanayan bəy ha çağırsa da geri dönmədi. Və bir 
daha nə o kənddə, nə də kəndin ətrafında görünmədi.  
Hə, nağılı eşidənlər, bu dünyada təbiətə, gülə, 
çiçəyə etibar var ki, onlar yazda yenə açır. Amma, 
insan oğluna etibar yoxdu. Arxanı heç kimə söy-
kəmə... 
Göydən üç alma düşdü. Biri mənim, biri əmim 
qızının, birini də siz bölüşdürün, dədə malı kimi... 
Söyləyəni: Göyçə mahalının Dərə       
kəndindən Güldərən Vəli qızı  
 
 
 
 
 
 
 
 
 
 
 75 
Bəxtimi  axtarıram 
 
Bir nəfər öz bəxtindən gileylənir və qərara gəlir ki, 
bəxtini axtarsın. Elə də eyləyir, heybəsinə yol azuqəsi 
doldurub yoluna davam edir. Az gedir, çox gedir, bir 
meşənin kənarına çatır, səs eşidir və səs gələn tərəfə 
baxır. Görür ki, bir canavar ulayır. Bu adam cana-
vardan soruşur:  
- Sənə nə olub, niyə ulayırsan?  
Rəvayətə görə, canavar dilə gəlib deyir: 
-Ey bəni-insan, başımın ağrısı kəsmir. Gecə-
gündüz ağrıyır və bütün günü belə zulumla keçirirəm. 
Ey bəni-insan, bəs sən hara gedirsən? 
-Mən də bəxtimdən şikayətçiyəm, onu axtarmağa 
gedirəm. 
 Canavar deyir: 
-Ey bəni-insan, səndən xahiş edirəm,  öz bəxtini 
tapsan ona de ki, meşədə bir canavar var, başının 
ağrısından gecə-gündüz yatmır, hey ulayır. 
 O, canavara söz verib deyir: 
- Mütləq sənin dərdini deyərəm və cavabını olduğu 
kimi sənə çatdıraram.  
Bunu deyib canavarla xudahafizləşir və yoluna 
davam edir. Az gedir, çox gedir, gəlib bir bulağın 
yanına çatır. Bulağın suyunda əl-üzünü yuyur, 
doyunca su içir və dincəlir. Birdən gözü bulağın 
ortasındakı inkişaf etməmiş bir söyüd ağacına sataşır. 
Öz-özünə fikirləşir: 
- Bu ağacın  dibindən su axır, bəs bu ağac niyə qol-
 
 76 
budaq atmır?  
Söyüd ağacı dilə gəlib soruşur: 
-Sən kimsən və hardan gəlib, hara gedirsən?  
-Mən bəxtimi axtarıram və bəxtimi tapmayınca 
geri dönən deyiləm- deyə insan cavab verir. 
Ağac deyir: 
- Mən də səndən xahiş edirəm ki, mənim də 
dərdimi ona danışın.  
Həmin insan ağaca da söz verib yoluna davam 
edir. Az gedir, çox gedir, başqa bir ölkənin torpağına 
çatır. Həmin vaxt şah öz vəziri, vəkili və adamları ilə 
səyahətə çıxıbmış. Şahın fərraşları nabələd adamı 
görür və  şahın hüzuruna gətirirlər. Şah onu sorğu-
suala tutub soruşur: 
-Sən kimsən, hardan gəlib, hara gedirsən?  
Həmin insan deyir: 
-Şah sağ olsun, mən öz bəxtimi axtarmağa 
gedirəm. 
 Şah deyir: 
-Sən gecə-gündüz yol gəlib yorulmusan, bir az 
istirahət elə, sonra yoluna davam edərsən.  
Kişi razılaşır. Şah adamlarına əmr edir ki, 
hazırlaşın, geri qayıdırıq. Kişini də götürüb saraya 
qayıdırlar.  Həmin adam istirahət edir, sonra onu şahın 
hüzuruna aparırlar. Şah onunla tək söhbət etmək 
istədiyini bildirib adamlarına otaqdan çıxmağı əmr 
edir. Sonra şah üzünü tutub kişiyə deyir:  
- Sən öz bəxtini tapanda ona de ki, uzaq ölkədə bir 
şah var, onun ürəyi gündə üç dəfə elə döyünür ki, az 
 
 77 
qala yerindən çıxa. Ölkədə elə həkim, loğman qal-
mayıb ki, ona baxmasın. Amma, dərdinə əlac 
tapılmayıb.  
Həmin adam şaha da söz verir: 
- Sənin də dərdini ona çatdıraram və olduğu kimi 
gəlib deyərəm.  
Şah əmr edir ki, onun heybəsinə yol azuqəsi 
doldurub yola salsınlar. Həmin adam şaha çox 
təşəkkür edib yoluna davam edir. Az gedir, çox gedir 
gəlib bir səhraya çatır. Görür ki, bir nəfər hansısa işlə 
məşğuldu. Soruşur: 
-Sən burada nə işlə məşğulsan? 
-Mən adamların bəxtiyəm və onlara kömək edirəm. 
Bəxtini axtaran adam deyir: 
-Əgər sən insanların bəxtisənsə, onda mənim 
suallarıma cavab ver. 
Kişi şahın əhvalatını ona danışır. O da deyir: 
- Həmin şah qızdır, ərə getsə, dərdi ötüb keçəcək. 
Kişi söyüd ağacının dərdini də ona danışdı. O da 
cavab verdi:  
-Ağacın dibində zəncirə bağlanmış yeddi küpə 
qızıl var. Ağac zəncirin halqasının ortasından çıxıb, 
ona görə də inkişaf etmir. Zənciri qırıb küpələri 
çıxartsan, ağac inkişaf edər.  
Sonra kişi canavarın xahişini də ona çatdırdı. O da 
dedi:  
-Əgər canavar axmaq adamın başını yesə, başının 
ağrısı ötüb keçər. 
 O adam bu sözləri deyib qeybə çıxır. Kişi nə qədər 
 
 78 
axtarsa da, onu tapa bilmir. Naəlac qalıb şahın yanına 
geri dönür. Şaha xəbər verirlər ki, kişi gəlib. Şah 
deyir: 
-Onu mənim hüzuruma gətirin.  
Sonra şah adamlarına onları tək qoymalarını əmr 
edir. Onlar söhbət etməyə başlayırlar. Adam əhvalatı 
şaha olduğu kimi danışır. Şah həmin adama deyir: 
- Bu sirri səndən başqa heç kim bilmir. Gəl 
mənimlə evlən, ölkəmdə şahlıq elə.  
Kişi razılaşmır, “mən bəxtimi tapmalıyam”-deyir. 
Şahla xudahafizləşib yoluna davam edir. Az gedir, 
çox gedir, gəlib söyüd ağacının yanına çatır, 
salamlaşır. Söyüd ağacı deyir: 
- Mənim dərdimi soruşdun?  
Adam əhvalatı olduğu kimi ağaca danışdı. Ağac 
dedi:  
-Gəl, mənim zəncirlərimi qır, küpələri çıxar, 
dünyada ən varlı adam ol, mən də bəladan azad olum, 
inkişaf edim. 
 Kişi dedi: 
- Mən hələ bəxtimi axtaracam. 
Sonra söyüdlə də xudahafizləşib yoluna davam 
etdi. Az getdi, çox getdi, gəlib meşədəki canavarın 
yanına çatdı. Canavar oğlanı görüb çox sevindi və 
soruşdu: 
- Bəxtin sənə nə dedi? 
Kişi cavab verdi: 
- Bəxt dedi ki, ona bir axmaq başı lazımdı, onu 
yesin.  
 
 79 
Canavar bu sözləri eşidib çox sevindi və kişiyə 
dedi: 
- Heç bilmirəm sənə necə minnətdarlıq edim, 
yaxına gəl doyunca başından öpüm.  
Kişi yaxına gəldi, başını canavarın ağzına tərəf 
uzatdı. Canavar həmin dəqiqə onun başını yedi.  
Atalar düzgün deyib: “Axmaq adamın başı qurd 
ağzında olar”. 
 
                  
 
                   Qırmızı don  
 
 Deyirlər, o zamanlar belə deyilmiş. O vaxtlar 
məleykələr, pərilər insanlardan qaçmazmış. Bəni-
adəmlərlə bir yerdə oynayar, gülər, danışarmışlar. 
Hərdənbir insanlara sehrli hədiyyələr də edərmişlər. 
Bir gün də belə olur. Məleykələr şahının qızı bir 
kəndə gəlib ordakı qızlarla bulaq başında oynayır. 
Gedəndə də yadından çıxıb qırmızı donunu bulaq 
başında qoyub gedir. Qızlar donu götürüb kəndə 
gəlirlər. Başlayırlar bir-bir geyinməyə. Kim geyinirsə, 
donun düymələri bağlanmır. Təkcə çobanın qızına 
don yaraşır. Beləcə, don bu qızda qalır. Özü də 
söyləyirlər ki, qız bu donda əsl məleykələrə, pərilərə 
oxşayırmış. Bu qız əmisi oğluna nişanlıymış. O 
zamanlar həm də belə ədət boluymuş. Qızdarı yadlara 
verməsinlər deyə anadan olan kimi əmisi oğluna, 
 
 80 
dayısı oğluna deyikliyərmişlər. Bunu da belə. Nəysə,  
bu qızın gözəlliyi, qırmızı donun sehri tez yayılır, çox 
dağ aşır, elləri, obaları dolaşır. Xəbər gedib divlər 
padşahının diyarına da çatır. Divlər padşahının qızı 
əyağını dirəyir ki, gərək o don mənim olsun. Öz 
qulluqçularını göndərir donun dalınca. Həmin vaxt 
çobanın qızı da donunu geyinib toya gedirmiş. Ta 
divin qulluqçuları qızın özünü oğurruyası olurlar. Qızı 
aparırlar. Orda da divin qızı donu əyninə ha geyinir, 
olmur. Donun düymələri bağlanmır ki, bağlanmır. 
Əlacsız qalan div çoban qızına deyir: 
- Donu elə sən geyin, amma gözümün önündən 
getmə, bu dondaca mənə qulluq elə. Çünki, bu don 
səndən ayrısına yaraşmır ki, yaraşmır.  
Qız burda qalmağında olsun, sizə deyim qızın 
nişanlısından. Kənddə söz yayılır ki, bu necə oğlandı, 
nişanlısını oğurrasınlar, bu da sakitcə durub baxsın. 
Oğlanın da qeyrəti götürmür. Durub yol alır divlər 
diyarına. Nə qədər vaxt keçir, bilmirəm, oğlan gəlib 
çatır lazım olan yerə. Divin qızına xəbər çatır ki, bəs 
deməzsənmi, bir oğlan gəlib, darvazanın ağzında 
durub qan-qan deyir. Deyir, ya nişanlımı verin, ya da 
bu saat dunyanızı qana boyayaram. Divin qızı əmr 
verir ki, oğlanı hüzuruma gətirin. Gətirirlər. Divin qızı 
dedi: 
-Oğlan, görürəm igidsən. Canından qorxmayıb 
durub ordan bura gəlmisən. Əgər eşqin budusa, sana 
zaval yoxdu. Nişanlını verirəm, apar. Amma, bircə 
şərtlə. Get, dəryadan balıqlar şahının mirvari təsbehini 
 
 81 
mənə gətir.  
 Oğlan burdan yol aldı, düz dəryanın kənarına 
gəldi. Hirsindən onu ağlamaq tutdu. Hönkürtüsündən 
dalğalar şahə qalxdı. Balıqlar şahı suyun üzündə 
göründü. Oğlanın qəmli halını gördü, ona yazığı gəlib 
soruşdu: 
-Bu nə haldı, igid? Nolub? 
-Mənə sənin mirvari təsbehin lazımdı.  
-Oğlan, yoxsa başın bədəninə ağırlıq edir? Səni 
bu işə km göndərib?  
-Ey balıqlar şahı, məni bu işə divlər padşahının 
qızı göndərib. Nişanlım onun yanındadır. Aparsam 
verəcək. Aparmasam, yox.  
 Balıqlar şahı baxdı ki, bu bir əməli-saleh 
oğlandı. Özünü də ki, eşq alovu, yar qeyrəti yandırır. 
Rəhmi gəldi, tez dənizin dibinə cumub ona bir ovuc 
mirvari gətirib, dedi: 
-Apar, bunu sapa düz, ver div qıza.  
 Oğlan mirvariləri sapa düzdü. Gətirdi div qıza. 
Div qız da elə-belə döyüldü ha. O saat bildi ki, bu 
qondarmadı. Dedi: 
-Oğlan, deyəsən o təsbehin sirrini sənə açma-
sam, hələ çox aldanassan. O təsbehin sapı dəniz 
yosununnandı. Hər dənəsinə neçə minlik qoşun 
tabedi. Ona görə, onu istəyirəm. Get, onu gətir.  
 Oğlan yenə dəryanın qırağına qayıtdı. Bu dəfə 
lap bərkdən nərə çəkib hönkürdü. Balıqlar şahı yenə 
göründü. Oğlan divin sözlərini olduğu kimi ona 
çatdırdı. Balıqlar şahı dedi: 
 
 82 
-Yenə qorxmayıb gəlmisənsə eşit və agah ol. O 
təsbehi mənim ulu babam divlərə ənam verib. Ancaq, 
həmin qız uşaq vaxtı əlində oynadıb dəryaya salıb. Bu 
onların halal malıdı. Mən vermədim ki, görüm onun 
sirrini biləcəklərmi. Biliblərsə, deməli verməliyəm.  
Bu dəfə şah oğlana əsl təsbehi verdi. O da qayıdıb div 
qıza təsbehi təslim elədi. Div tez o biri otaqdan çoban 
qızını çağırdı. Ona dedi: 
- Gəl, nişanlın dalınca gəlib.  
Qız sevincək oldu. Qapıdan çıxanda div qız 
onları saxlayıb dedi: 
-Siz o qırmızı donu məleykələr şahzadəsinə 
qaytarın.  
 Özü də onlara çoxlu ləl-cəvahirət verdi. Oğlanla 
qız öz evlərinə döndülər. Qırmızı donu məleykələrə 
qaytarıb halallaşdılar və şad-xürrəm yaşadılar.    
 
Söyləyəni: Göyçə mahalının 
Dərə kəndindən olan Zəhra 
Baratəli qızı  
 
 
   
 
    
 
 
 
 
 83 
  Əmrahın nağılı 
 
 Nağıllar biri var, biri yoxnan başlayır. Bir də 
həmişə Məmmədnəsir tinində deyirlər. Bax, o 
Məmmədnəsir kişinin zamanında bir Əmrah adında 
cavan oğlan vardı. Atan-tutan adam idi. Hamı onun 
qoçaqlığından danışardı. O da çox adamı saymırdı. 
Yetənə yetir, yetmədiyinə də bir daş atırdı. Bir gün 
Əmrah yenə öz tay-tuşlarınnan aşıq-aşıq oynayırdı. 
Yer-yurd toza bürünmüşdü. Yoldaşlarından biri dedi: 
-Ay Əmrah, bu yola su çilə, toz qalxmasın.  
Əmrah da o yan-bu yana baxdı, gördü bir qarı səhəng-
lə su aparır. Tez aşığın birini alıb səhəngi nişannadı. 
Bir atmaqla səhəngi qırdı. Səhəngin suyu yola çiləndi. 
Qarı dönüb dedi: 
-Səni görüm Hindistan padşahının kələkbaz 
qızına aşiq olasan, onun tələsinnən çıxammayasan.  
 Bu sözdən Əmrah bərk tutuldu. Yoldaşlarından 
aralanıb evə gəldi. Üzüqoylu yıxılıb qaldı. Üç gün, üç 
gecə özünə gələmmədi. Üç gündən sonra yerindən 
qalxıb anasına tapşırdı ki, ona yol azuqəsi hazırlasın. 
Anası soruşur ki, bala, hara gedirsən? Cavab verir ki, 
bir qarğışa tutulmuşam, onun dalınca. Anası yalvarır-
yaxarır ki, oğul, getmə, bə məni kimə umuduna qoyub 
gedirsən, Əmrah fikrindən dönmür ki, dönmür. Halal-
laşıb, sağollaşıb evdən çıxır, üz qoyur Hindistana 
tərəf.  
 Uzun qəziyyədi, yoldan danışmayaq, qərəz, 
Əmrah gəlib mənzil başına yetişir. Baxır ki, Hindistan 
 
 84 
padşahının sarayının elçi daşında yekə bir almaz, 
yanında da bir daş var. Ancaq heç kim ona yaxın 
getmir. Şaha işi düşən, halını ərz eləmək istəyənlər elə 
bükülüb daşın dibindəcə oturur, keşikçilər də onları 
içəri aparırlar. Əmrah eləməyib tənbəllik, gəlib daşı 
əlinə götürür, almazı xıncım-xıncım edir, daşın üstünü 
süpürüb oturur. Bir də görür ki, eşikağası özünü 
yetirdi. Qolundan tutub içəri apardı. Baxıb görür nə? 
Hindistan şahının libasına bir daşlarla bəzək vurulub 
ki, bunun eşikdə əzdiyi almaz bunların yanında heç 
nəymiş. Bu daşlar olsa-olsa Əmrahın uşaq vaxtı 
nağıllarda eşitdiklərindən ola bilərdi. Hələ padşahın 
başındakı tacı... Əmrah bilmədi əlini necə tutsun ki, 
gözləri qamaşmasın. Birdən padşah dilləndi: 
-Qərib, hardan gəlirsən?  
Əmrah dedi: 
-Şah sağolsun, qərib olduğumu nədən bildin? 
-Mənim elçi daşımı təmizləyib oturmağından. 
Mənim ölkəmdə heç kimin buna cürəti çatmaz. O 
daşın üstündəki almaz mənim qızımındı. Onu əzmək 
qızıma elçi düşmək deməkdi.  
Əmrah cavab verdi: 
-Mən elə qızınızı deyib öz diyarımdan bura 
gəlmişəm. Ona elçi düşürəm.  
Padşah gülüb dedi: 
-Çox özünü öyürsən. Neynək, biz də şərtimizi 
deyərik.  
 Sonra da vəzir-vəkilə əmr elədi ki, qonağı yax-
şıca ağırrasınlar. Sabah bu vaxtı hüzuruna gətirsinlər. 
 
 85 
Əmrah o gecə hind padşahın sarayında yaxşıca yedi-
içdi, şahlara layiq libaslar geyindi, pərqu yastıqda, 
ipək yorğan-döşəkdə yatdı. Səhərisi gün onu padşahın 
yanına apardılar. Padşah soruşdu: 
-Hə, qərib, qonaqpərvərliyimizdən razı qaldın-
mı?  
Əmrah dedi: 
-Allah sizi hökmünüzdən əskik eləməsin, çox 
razı qaldım.  
-Hə, indi elçiliyin şərtini deyək. Mənim ağıllı 
bir dəlləyim var. O səni sınayacaq. Bu sınaqlardan 
çıxdın, qız sənindi. Çıxammadın, başın vurulacaq.  
 Əmrah razılaşdı. Dəlləyi çağırdılar. Əmrah 
baxdı ki, bu ahıl, bəstəboy, dolu bir adamdı. Amma, 
gözlərindən biclik yağır. Bəbəkləri civir-civir oynayır. 
Bildi ki, işi asan olmayacaq. Yenə “Allaha təvəkkül” 
deyib gözlədi. Dəllək dinməz-söyləməz yerdə ortaya 
bir quş yumurtası qoydu. Əmrah bu yumurtanı 
götürüb palazla üstünü bərk-bərk basırdı. Dəllək bu 
dəfə əlini qarnına sürtdü. Əmrah yerdə altı xətt çəkdi, 
üçünü dəllək tərəfdə, üçünü də öz tərəfində. Dəllək bu 
dəfə gülümsədi. Əmrah da ağlamsındı. Dəllək yerdə 
yekə bir dairə çəkdi. Ortadan böldü. Əmrah başını 
bulaya-bulaya dairəni dörd yerə böldü, üç tərəfində 
əlini buladı, birində isə əlini yastıladı. Dəllək razılıqla 
başını tərpətdi. Hamı bu işə məəttəl qaldı. Şah 
soruşdu: 
-Hə, dəllək, izah elə görüm nə dedin, o nə cavab 
verdi? 
 
 86 
Dəllək cır səslə dedi: 
-Şah sağ olsun. Əvvəlcə soruşdum ki, yumurta 
necə quş olur? Cavab verdi ki, gərək quş üstündə yata, 
yaymalaya, yeri də isti ola. Sonra dedim, insan neçə 
aylıqda ana bətnində insana oxşayır? Dedi ki, altı 
ayında. Dedim, gülə-gülə gəlir? Tez cavab verdi ki, 
yox, ağlaya-ağlaya. Sonra dedim, yer kürəsinin yarısı 
sudur? Bunu da bildi. Üç qismi su, bir qismi torpaqdı 
dedi.  
 Şah dəlləyin ənamını verib yola saldı. Hamıya 
ziyafət verdi, dedi ki, toya hazırlaşın. Qızımı Əmraha 
verirəm. Padşahın bir cavan, amma, çoxbilmiş vəziri 
vardı. Sən demə, onun da nə vaxtdan padşah qızında 
gözü varmış. Ancaq deməyə qorxurmuş. Əlacı kəsilən 
vəzir Əmrahı yannadı, ona qulluq göstərdi. Əmrah da 
elə bildi ki, vəzir onu çox istəyir. Axı, ürəyitəmiz idi. 
Vəzir də fürsəti fövtə vermədi. Əmrahdan suallara 
necə cavab tapdığını soruşdu. Əmrah dedi: 
-Nə var ki...Dəlləyiniz soruşdu ki, bir yumur-
taynan doyarsanmı? Dedim, ə, yekə kişisən, apar bunu 
qoy quşun altına, bala çıxartsın, balası yekəlsin, onu 
kəsib yesəm dişimdə bir şey qalar. Sonra dedi ki, bəs 
qarnın neçəsinnən doyar? Dedim tək yemərəm. 
Altısını gətir, üçünü sən, üçünü mən. Dedi, ac adam 
gülərmi? Dedim dəli olmuşam, nədi? Ağlamayana 
pəpə yoxdu. Soruşdu ki, gəlsənə padşah qızının 
cehizini yarı bölək? Dedim, üç pay mənimdi. Qızı 
mən alıram. Yaxşı qulluq göstərsən, bir pay da sənə 
verərəm.  
 
 87 
 Vəzir başa düşdü ki, Əmrahı nə vaxtsa aldada 
bilər. O da fəhmli çoxbilmişiydi axı. Başladı plan 
tökməyə ki, Əmrahı neynəsin. Bu yandan da padşah 
qırx gün, qırx gecə toy çaldırıb qızını Əmraha verdi.  
 Bir müddət Əmrah şah qızı ilə sarayda xoşbəxt 
yaşadı. Qarının dediyi “kələkbaz” sözünü də çoxdan 
yadınnan çıxartdı. Amma, qız yerində sakit duram-
mazdı axı. Öyrənmişə nə tova? Ədət elədi bir kərə, 
çətin əl çəkə. Başladı yenə xəlvətcə cavan vəzirnən 
görüşməyə. Bir gün vəzir dedi ki, padşah Əmrahı 
yaman çox istəyir, hər işində onunla məsləhətləşir. 
Gəl, elə eləyək ki, Əmrah gedər-gəlməzə getsin, biz 
də ta orda-burda gizlində görüşməyək. Əmrah qayıt-
masa onsuz da səni mən alaram. Qızın da bu, ağlına 
batdı. Oturub gecə-gündüz Əmrahı hara göndərməyin 
fikrini elədi. Axırda tapdı. Bir gün Əmraha dedi: 
-Sən mənə öz istəyini sübut eləməmisən. Dur 
get, dəryanın dibindəki sehrli bağdan mənə ləl gülünü 
gətir. Gətirsən, bilərəm ki, məni istəyirsən, gətirmə-
sən, demək elə dədəmin malını-pulunu istəyirsən.  
 Əmrah qızı  o qədər istəyirdi ki, ələcsiz razılaş-
dı. Amma, padşahın qoca vəziriynən məsləhətləş-
mədən yola çıxmaq istəmədi. Qoca vəzir onu dərindən 
dinləyib dedi: 
-Səni ölümə göndərirlər, xəbərin yoxdu. Getmək 
fikrindən daşın.  
 Əmrah qərarında qəti olduğunu söylədi. Axırda 
çar-naçar qoca vəzir bildiyini söylədi: 
-Bala, o gül balıqlar şahının qızının bağındadı. 
 
 88 
O bağı gözəgörünməz tilsimkarlar qoruyur.  Heç vədə 
sən o bağa ayaq basammazsan. Bunun bircə yolu var. 
Gərək gedib dəryanın günbatan tərəfində tor qurasan. 
Axşamlar, günəş qüruba enəndə sular qızarır. Onda o 
qız öz balıq donunu soyunub qayaların üstündə 
günəşə tamaşa edir. Yanında da onun balaca bacı-
qardaşları gəlir. Əgər qıza yaxınlaşsan səni bir ovsun-
laca yerində qara kösöyə döndərər. Ona görə də 
Allahını çağır, onun bacı-qardaşlarından biri sənin 
toruna düşsün. Onda qız sənə yalvaracaq ki, onu azad 
elə. Amma, nəbadə onun gözəlliyinə, şirin dilinə 
aldanasan. Deyərsən, dədəsinin canına and içsin, 
sonra buraxarsan. İstəyini də deyərsən. Gör nə deyir. 
Ancaq, bax ha, o sənə yaxınlaşsa da ona toxunma.  
 Əmrah məsləhətlərini alıb durub yol başladı 
günbatana. Burda tor qurub gözlədi. Elə ki, sular qızılı 
rəngə boyandı, bir də gördü, budu ha, balıqlar şahının 
qızı sudan çıxdı. Balıq donunu soyundu, oldu bir 
gözəl qız. Gözəl də dedin, qoydunmu? Xətti-xalına, 
gül camalına baxan doymaz, ahıl cavannaşar, cavan 
eşqinnən dağlar aşar. Burda buna baxdı, baxdı, 
dünyanı unutdu. Elə ki, günün batmağına az qaldı, elə 
bil birdən ayıldı. Tez torunu atıb gözləməyə başladı. 
Az keçmədi iki balaca balıq tora düşdü. Bunlar elə 
gözəl balıqlar idi ki, pulcuqları yetmiş yeddi rəngə 
çalırdı. Əmrah sevincək toru çəkdi. Elə bu an qız 
məlahətli səslə yalvarmağa başladı ki, onun kiçik 
bacılarını buraxsın. Əmrah da inad elədi. Elə ki, qız 
dədəsinin canına and içdi, tez balıqları buraxdı, qıza 
 
 89 
yaxınaşdı. Ondan ləl gülünü istədi. Qız dəryaya 
cumub gülü gətirdi. Özü də tamam sudan çıxıb 
Əmrahın yanına gəldi. Qoca vəzirin dediyi Əmrahın 
yadındamı qalardı ta? Səhər açılanda Əmrah gülü 
götürüb evə yollanmaq istədi. Bir də gördü qız da 
onunla gedir. Soruşdu ki, sən hara? Qız da dedi ki, 
daha mənə bəni-adəm əli dəyib, dəryaya necə 
qayıdım? Səninlə gedirəm. Əmrah bir yandan sevindi 
ki, belə bir gözəl onunla gedir, bir yandan da fikrə 
batdı ki, hind qızına nə deyəcək. Nəhayət, qızı da 
götürüb saraya gəldi. Qapıya çatanda qapını açıq 
gördü. İçəri girdi, nə görsə yaxşıdı? Hind qızı cavan 
vəzirlə bir kef-damaqdadır ki, gəl görəsən. Rəqqasələr 
oynayır, dumbullar çalınır, süfrəyə min nazü-nemət 
düzülüb, hind qızı da vəzirin qucağında oturub. Tez 
qılıncını sıyırdı, nərə çəkib irəli cumdu. Bir həmlə ilə 
vəziri cəhənnəmə göndərdi. Bu dəm kələkbaz qız 
arxadan onu vurmaq istəyəndə sular pərisi ayağının 
altındakı xalçanı çəkdi. Hind qızı yıxıldı, Əmrah onu 
da öldürdü. Sular pərisini burda qoyub düz şahın 
yanına getdi. Ona əhvalatı olduğu kimi danışdı. Qoca 
vəzir də onun dediklərini təsdiqlədi. Padşah qızının 
kələkbazlığını, ölümünü eşidib yerindəcə ürəyi 
partladı, öldü. Əmrah ağıllı, ədalətli qoca vəziri onun 
yerində şah qoyub sular pərisini də götürüb öz 
ölkəsinə yola düşdü. Yol uzundu axı, bunlar evə 
çatana kimi yolda iki ekiz oğlanları da oldu, ay 
parçası kimi. Əmrah evlərinə gələndə gördü anası o 
qədər ağlayıb ki, ağlamaqdan gözlərinə tor gəlib. Ləl 
 
 90 
gülünü onun gözlərinə sürtən kimi əvvəlkindən də 
yaxşı gördü. Burda Əmrah yenə şadyanalıq etdi. 
Hamısı da xoş gün gördülər, uzun ömür sürdülər.    
   
 Söyləyəni: Göyçə mahalının 
Dərə kəndindən olan Zəhra 
Baratəli qızı  
 
       
     Kəndli və dəvə 
 
 Biri vardı, biri yox idi. Bir kənddə iki yaxın 
dost vardı. Onlardan birinin bir dəvəsi, o biri dostunun 
isə uzunqulağı vardı. Uzunqulağı olan dost hər gün 
meşəyə gedər, odun gətirib bazarda satar, külfətini 
çətinliklə dolandırırdı. Bir gün dəvəsi olan dost uzaq 
səfərə çıxmalı olur. Dostunun yanına gəlib deyir: 
-Ay dost, mən uzaq səfərə çıxmalıyam. Dəvəmi 
isə yalnız sənə etibar edirəm. Onun altı aylıq yemini 
qoyub gedirəm. Hər gün vaxtlı-vaxtında yemini, 
suyunu verərsən. Çalış ki, dəvə arıqlamasın.  
O, dostuna tapşırığını verib xudahafizləşdi. 
Qonşu isə adəti üzrə meşəyə oduna gedəndə dəvəni də 
aparır. Ancaq, onu uzunqulağın quyruğuna bağlayırdı. 
Odunu uzunqulağa yükləyir, dəvənin noxtasını da 
onun quyruğuna keçirib bazara üz tuturdu. Alverini 
edib evinə dönürdü. Altı ay, dəvənin sahibi gələnə 
qədər bu hal-qəziyyə davam edir. Vaxt gəlir, vədə 
 
 91 
keçir, dəvə yiyəsi səfərdən qayıdır. Dostu ilə səmimi 
görüşüb hal-əhval tutur. Sonra da dəvəsinin yanına 
gəlir, onu aparmaq istəyir. Görür ki, dəvə çox 
arıqlayıb. Qonşusundan soruşur: 
-Ay dost, bəs mən dəvəmi sənə etibar etdim. 
Niyə bunun yemini, suyunu kəm etmisən ki, dəvə belə 
arıqlayıb?  
Dostu and-aman edir ki, dəvənin yemini vaxtlı-
vaxtında vermişəm, ona bircə odun parçası da 
yükləməmişəm. Dəvə sahibi inanmır. İnad eləyir ki, 
mənim dəvəmi sən arıqlatmısan. Ya yemini 
verməmisən, ya da işlətmisən. Dostu üzünü Allaha 
tutub yalvarır:  
-Ay Allah, bu dəvəyə dil ver, qoy nahaq haqqı 
üstələməsin, bizim də aramıza nifaq düşməsin.  
Allahdan vəhy gəlir, dəvə insan kimi dil açıb 
danışır: 
-Ey mənim sahibim. Bu kişi, doğrudan da, məni 
nə işlətmədi, nə də ac saxlamadı. Ancaq noxtamı 
uzunqulağın quyruğuna bağladı. Bu dərd də məni 
üzdü. Ona görə də, bu kökə düşdüm. 
 
 
  
 
 
 
 
                       
 
 92 
                         Küllücə 
 
 Biri vardı, biri yoxdu, bir şəhərdə qoca bir 
odunçu yaşayırdı. Bu odunçunun övladı olmadığından 
günlərini qarısı ilə lağlağı edərək yola verirdi. Bir gün 
odunçu meşəyə gedəndə baxır ki, ağacın koğuşunda 
bir uşaq var. Onu götürüb evlərinə gətirir. Evdə qarısı 
baxıb görür ki, uşağın qolunda bazubənd var. Özü də 
qızıldandı. Açıb o üzünə-bu üzünə baxır, görür nəsə 
yazılıb, ancaq oxuya bilmir. O vaxtın qarılarının çoxu  
savadsızıydı, əlif-beyi qanmırdılar. Onlarınkı elə o idi 
ki, orda-burda lağlağı eliyib danışsınlar. Buna görə də, 
qarı bazubəndi tez aparıb gizlətdi. Odunçuyla arvadı 
uşağa öz uşaqları kimi baxdılar. Ancaq, uşaq bütün 
günü küllükdə eşələnirdi. Elə olurdu ki, təkcə gözləri, 
bir də dişləri küldə ağarırdı. Qonşular bir yana dursun, 
odunçuyla qarısı da onu Küllücə deyə çağırardılar. 
Gün keçir, ay dolanır, Küllücə günbəgün, saatbasaat 
boy atır, yekəlirdi.  
 Bir gün odunçu dedi ki, ay bala day 
qocalmışam, gedək odun gətirməkdə sən də mənə 
kömək elə. Heç olmasa, çörək pulumuzu çıxaraq. 
Küllücə razılaşdı. Durub atasıyla meşəyə getdi. Axı, o 
elə bilirdi ki, bu qoca ilə qarının övladıdır. Başladılar 
odun yığmağa. Odunçu baxdı ki, Küllücə yaman yekə 
şələ tutub. Dedi: 
-Ay bala, sən onu götürəmməzsən, bir az böl, 
burda qoy. Belini qırarsan, məni də, cijini də yazıq 
edərsən.  
 
 93 
 Küllücə ona cavab verməyib şələni belinə 
qaldırdı. Elə bir dəfə “hop” eləyib yol başladı. Yüyrək 
evə çatdırıb atasının qabağına da getdi. Onun da 
şələsini evə gətirdi. Odunçu onda olan bu gücə heyran 
qaldı. Küllücə, doğrudan da, əsl pəhləvan qüvvə-
tindəydi. Amma, boyu balaca, özü də cılız idi. Küldə 
oynamaqdan da dərisi bom-boz idi. Nə isə...Beləcə, 
günlər keçirdi. Küllücənin daşıyıb gətirdiyi odunlar 
çox olduğundan onların pulu da artmağa başladı. 
Yavaş-yavaş əyin-baş aldılar, yaxşı yeməklər yedilər, 
hələ üstəlik evlərinə də əl gəzdirdilər. Hamı Kül-
lücənin qocalara necə kömək olduğundan danışırdı. 
Qonşular onu öz uşaqlarına nümunə göstərirdilər. 
Ancaq dövran həmişə bilinməzdi. Bir gün qonşu 
ölkənin padşahı bu ölkənin padşahına xəbər yolladı ki, 
hazır ol, müharibəyə hazırlaş. Padşah da əmr verdi ki, 
nə qədər cavan oğlan var, hamısını yar-yasağı, atı ilə 
birgə səfərbərliyə alın. Xəbər Küllücəyə də çatdı. 
Onun nə atı, nə də yar-yasağı yox idi. Buna görə də 
atasının qoca, beli yağır olmuş yabısını mindi, əlinə 
də odun baltasını alıb üz tutdu saraya tərəf. Yol boyu 
onu görənlər gülüşürdülər. Hələ sarayın qabağında 
dayanan pəhləvan cüssəli igidlərdən bir qəhqəhə çıxdı 
ki, saray silkələndi. Padşah eşiyə çıxdı ki, bu nə 
gurultudur. Baxdı ki, arıq, cılız bir oğlanı məsxərəyə 
qoyublar. Tez əmr elədi oğlanı içəri gətirsinlər. 
Fərraşlar onun əmrini yerinə yetirdilər. Küllücə içəri 
girən kimi ədəblə padşaha salam verdi. Padşah 
soruşdu: 
 
 94 
-Oğlan, kimsən, hardan gəlmisən?  
Küllücə dedi: 
-Padşah sağ olsun, mən bir kasıb odunçu 
oğluyam. Əmrinizə müntəzirəm. Yabımı minib, balta-
mı götürüb gəlmişəm. Nə əmr etsəniz onu da edərəm.  
Padşah dedi: 
-Onda sənə bir iş tapşırım. Sən elə qoşun üçün 
odunçu işlə. Sarayın odun damına odun daşı. İşin bu 
olsun.  
Küllücə birbaş meşəyə yollandı. Gecəni səhərə 
işlədi. Səhər ertədən padşahın hüzuruna gəlib dedi ki, 
tapşırdığını eləmişəm. Padşah məəttəl qaldı. Gedib 
odun damına baxdı. Doğrudan da, odun damı ağzına 
kimi odunla dolmuşdu. Padşahın deməyə sözü olmadı. 
Küllücədən soruşdu ki, ayrı nə bacarır. Oğlan cavab 
verdi ki, nə əmr etsəniz. Padşah qayıdıb ona nə iş 
tapşıracağını fikirləşirdi. Hiyləgər vəzir dedi ki, gəl 
onu göndərək düşmən padşahın qoşunun yerləşdiyi 
yerə. Qoy nə qədər at, nə qədər pəhləvan olduğunu 
xəbər gətirsin. Padşah razılaşdı. Onlar Küllücəni 
düşmən padşahın ərazisinə yola saldılar.  Üç gündən 
sonra padşaha xəbər getdi ki, oğlan gəlib, deyir, 
padşah eşiyə çıxsın. Padşah eşiyə çıxıb gördü nə? 
Küllücə o qədər yar-yasaq gətirib ki. Hamısını da 
gözəl-gözəl atlara yükləyib. Tez soruşdu: 
-Oğlan, bunları hardan almısan? 
-Padşah sağ olsun, düşmənin atları və si-
lahlarıdır. Onları yuxuya verib hamısını yükləyib 
gətirdim ki, özün say, gör nə qədər qoşun var.  
 
 95 
Padşah yenə mat-məəttəl qaldı. Geri qayıdıb 
vəzirlə məsləhətləşməyə başladı. Elə bu dəm xəbər 
gəldi ki, düşmən padşahın elçisi gəlib. Padşah elçini 
qəbul etdi. Elçi dedi: 
-Bizim padşah dava eləmək istəmir ta. Onun 
qoşununu gecə quldurlar soyublar. Geri çəkilirik. 
Sizdən istəyimiz bircə Buzdağdakı sarayda yatan 
şahzadə Gülpəridi. Padşahımız ya onu, ya da əvəzində 
yeddi ilin xəracını istəyir. Əgər razılaşmasanız, onda 
padşahımız Qara cadugəri üstünüzə göndərəcək.  
Bunu deyib elçi getdi. Padşahı fikir götürdü. 
Axı, Qara cadugərin nələr etdiyini bilirdi. O, bir 
tilsimdəcə padşahı yolu bilinməyən qaranlıq dünyaya 
göndərə bilərdi. Buna görə də tez vəzirin üzünə baxdı. 
Yəni, ondan məsləhət istədi. Vəzirin cavabı çoxdan 
hazır idi: 
-Küllücə gedib Gülpərini gətirsin.  
Padşah tələsik Küllücənin dalınca adam 
göndərdi. Oğlana tapşırığını verdi. Küllücə izn aldı ki, 
ata-anası ilə halallaşsın. Düz evlərinə gəldi. Əhvalatı 
söylədi. Cijisi ağlayıb özünü döydü ki, bala, o vəzirin 
evi yıxılsın, səni lap ölümə göndərir ki. Atası isə bir 
az təmkinlə dedi: 
-Oğul, gedək, şəhərdə qoca bir dərviş var, onun 
yanına. Görək o nə deyir.  
Ata-oğul getdilər dərvişin yanına. Dərviş qulaq 
asandan sonra dedi: 
-Odunçu, qorxma, bunun da çarəsi var. Ancaq, 
mənə düzünü de,  bu sənin doğma övladın deyil.  
 
 96 
Küllücə tez təəccüblə atasına baxdı. Odunçu ah 
çəkib dilləndi: 
-Allahdan gizlin deyil, sizdən nə gizlədim. 
Bizim züryətimiz olmadı. Küllücəni də meşədən, 
ağacın koğuşundan tapdım. Özümüzə övlad kimi 
böyütdük. Deməyə qorxurdum ki, bizi qoca vaxtı-
mızda qoyub gedər əsl ata-anasını axtarmağa.  
Dərviş dedi: 
-Mən bilirəm Küllücə kimin oğludur. O, Buz-
dağda yatan Gülpərinin deyiklisidir. Hər ikisi də 
şahzadədir. Bizim bu padşahın qardaşı uşaqlarıdır. O 
vaxt padşahgil üç qardaş idilər. Ataları rəhmətə 
gedəndə böyük qardaş padşah, ortancıl qardaş vəzir, 
kiçik qardaş da vəkil oldu. Böyük qardaşlar mehriban 
yola getsələr də, kiçik qardaş hey xiffət edirdi. Axı o 
tamahkar idi. Bir gün iki böyük qardaş meşədə ov 
edərkən orda iki gözəl bacıya rast gəlirlər. Sən demə, 
bu iki bacı əkinçi qızlarıymış. Bunlar o qədər gözəl 
imişlər ki, qardaşlar düşünmədən qızlarla evlənirlər. 
Söz kəsirlər ki, uşaqlarını deyikləsinlər. Kiçik qardaş 
böyük qardaşlarının arvadlarına göz dikir. Hansına 
xəbər yollayırsa, onunla görüşsün, heç bir gəlin razı 
olmur. O da hirslənir. Plan çəkməyə çalışır ki, qisasını 
alsın. Gün gəlir, vədə yetir. Padşahın oğlu, vəzirin də 
qızı olur. Onları deyikləyirlər. Oğlanın adını Adil-
abbas, qızın da adını Gülpəri qoyurlar. Bir gün kiçik 
qardaş özü kimi xəbis əlaltılarını bir yerə yığır, 
qardaşlarını və gəlinlərini tutub zindana salır. Gül-
pərini, Adilabbası isə öldürməyi tapşırır. Cəllad ondan 
 
 97 
insaflı çıxır. Oğlanı ağac koğuşunda gizlədir, ancaq 
qoluna bir bazubənd taxır. Qızı isə Ağ cadugərə 
tapşırır ki, qorusun. Özü də hər ikisinin köynəyini 
tülkü qanına boyayıb ağlaya-ağlaya saraya qayıdır. 
Gəlib görür ki, kiçik qardaş özünü şah elan edib, 
hiyləgər əlaltısını da özünə vəzir seçib.  
Küllücə soruşdu: 
-Baba dərviş, bəs sən bunları hardan bilirsən? 
- Bala, mən həmən elə o cəlladam. Dərd-qəm 
məni bu kökə salıb. Həmən gündən padşahın sarayın-
dan çıxdığımdı. Hələ özümə gəlməmişəm. Amma, 
bilirdim ki, harda olsa, şahzadəmiz sağdı. Öldürmə-
mişəm. Səni görən kimi tanıdım. Rəngin boz olmasa 
deyərdim ki, atanın cavanlığısan. İndi gedib Gülpərini 
xilas edə bilərsən.  
Küllücə dedi: 
-Əvvəlcə, gərək ata-anamı zindandan xilas 
eləyim.  
Dərviş dedi: 
-Yox, get Gülpərini gətir. Buzdağın başına çıxa 
bilsən tilsimi sındırarsan. Əgər birinci dəfə atın ayağı 
sürüşsə, Gülpəri bir az da daha dərin yuxuya gedəcək. 
İkinci dəfə bir az da dərin, üçüncü dəfədə heç oyada 
bilməzsən. Çalış ki, heç olmasa ikinci dəfədə oyada 
biləsən.  
Küllücə “baş üstə” deyib odunçuyla birgə evə 
qayıtdı. Qarıdan bazubəndi istədi. Qarı bazubəndi 
gətirib verdi. Üstündəki yazını görəndə Küllücə başa 
düşdü ki, qoca cəllad düz deyir. Bazubəndi də qoluna 
 
 98 
taxdı, sağollaşıb Buzdağa tərəf yol başladı. Gəlib çatdı 
mənzil başına. Baxdı ki, bu dağ elə adına yaraşır. Buz 
şüşə kimidir. Bura atla çıxmaq möcüzə olar. Lakin, 
umudunu üzmədi. “Ya Allah” deyib atını yuxarı tərəf 
sürdü. Az keçmədi, atın ayağı sürüşdü. Geri qayıdası 
oldu. Özünü bir az toxtadıb bu dəfə də cəhd elədi. 
Atın başını qucaqlayıb yalmanını sığalladı: 
-Boz at, mənə kömək ol, hünərini göstər-dedi.  
Bu dəfə at Bozdağın yamacından büdrəmədən 
qalxdı. Küllücə tez Gülpərinin belindən tutub qaldırdı 
atın belinə. Bir göz qırpımında dağın ətəyinə özünü 
çatdırdı. Burda bir az nəfəs dərib üz tutdular şəhərə 
tərəf. Küllücə Gülpərini birbaş evlərinə gətirdi. Qızı 
burda qoyub saraya getdi. Çatan kimi bir həmlədə 
padşahı da, vəziri də cəhənnəmə vasil elədi. Zindana 
gedib ata-anasını, Gülpərinin də ata-anasını xilas etdi. 
Özünü Adilabbas şah elan etdi. Qoca cəlladı da, 
odunçunu və onun qarısını da saraya gətirib xoşbəxt 
yaşadılar. Bir gün də əmisindən Gülpərini istədi. 
Böyüklər razılıq etdilər. Toy hazırlığına başlandı.  
Bu xəbər gedib düşmən padşaha da çatdı. O bu 
dəfə Qara cadugəri işə qoşdu. Cadugər də cadusundan 
qalmadı. Gülpərini saraydan oğurlayıb apardı. Adilab-
bas şah yenə qoca cəlladın məsləhətinə üz tutdu. 
Cəllad dedi: 
-Oğul, ona yalnız Ağ cadugər bata bilər. Onu 
tapmaq üçün də gərək yenə Buzdağa gedəsən. Orda 
onu oyadasan. Deyəsən ki, sənə kömək olsun.  
Adilabbas şah yenə atının başını qucaqlayıb 
 
 99 
Buzdağa çatdı. Ağ cadugəri oyadıb başına gələnləri 
əvvəldən axıra kimi danışdı. Ağ cadugər onu dinləyib 
bircə sehrlə Qara cadugəri də, Gülpərini də Buzdağda 
hazır elədi. İkinci sehrlə də Qara cadugəri Buzdağda 
yeddiqat buzun altındakı zindanına saldı. Gülpərini 
Adilabbas şaha təhvil verib yola saldı. Cavanlar 
şəhərə çatan kimi toyu başladılar. Qırx gün, qırx gecə 
toy çaldırıb muradlarına çatdılar. Toyda mən də 
vardım. Yedim, içdim, ancaq nə əlim batdı, nə də 
ağzıma bir şey çatdı. Göydən üç alma düşdü, biri 
mənim, biri özümün, biri də nağılı bilənin.   
 
 Söyləyəni: Göyçə mahalının 
Dərə kəndindən olan Zəhra 
Baratəli qızı  
 
 
         
                   Göygöz kosa və Keçəl 
 
Möhtəşəm Samux torpağı özünəməxsus xüsu-
siyyətlərinə görə müstəsna yerlərdən birini tutur. 
Deyilənlərə görə, ən uzaq keçmişdə Samux kənd-
lərinin birində kiçik yaşlarında ata və ana nə-
vazişindən məhrum olmuş iki uşaq vardı. Həmin 
uşaqlardan oğlanın adı Tahir, qızın adı Zöhrə idi. 
Uşaqlar kənd əhalisi tərəfindən hər cəhətcə əhatə 
olunsalar da, ata-ana nəvazişinə ehtiyacları böyük idi. 
Vaxt ötdü, zaman keçdi, yetim uşaqlar böyüyərək 
 
 100 
həddi-buluğa çatdılar. Yenə də kənd əhalisi yığışaraq 
gəncləri nigaha cəlb etdi, ailə qurmalarına köməklik 
göstərdilər. Yenicə ailə qurmuş gənclər yaşa-
yışlarından çox razı idilər. Bir ildən sonra gənc ailənin 
bir oğlan uşağı dünyaya gəldi. Bu zaman ailənin 
sevincinin həddi-hüdudu yox idi. Belə olan halda gənc 
ata və ana uşaqlarının adını Məhəmməd qoydular. 
Samux mahalında əhali arasında keçmişdə bir 
çox xəstəliklər tüğyan edirdi. İsitmə xəstəliyi, qızılca, 
çiçək çıxartma kimi. Məhəmməd çox erkən vaxtlardan 
atasını itirdi. Ana himayəsində olan kiçik Məhəmməd 
ev işlərində anasına yaxından köməklik göstərirdi. Bir 
gün anası Məhəmmədin saçını tumarlayırdı, bir də 
gördü ki, uşağın başına sarı yara düşüb. Tez onu 
kənddə türkəçarə bir həkimin yanına apardı. Həkim 
dedi:  
- Qızım, uşağın başına keçəl düşüb. 
Həkim dərman verdi. Lakin, heç bir müalicə 
fayda vermədi. Sonda uşağın başı tamam keçəl oldu. 
Bundan belə Məhəmmədin yaşıdları onu adı ilə deyil, 
“Keçəl” deyə çağırırdılar. 
Məhəmməd hər cəhətdən yaşıdlarını üstələyirdi. 
Onu “keçəl” deyə çağıranda heç vaxt narahat 
olmurdu. Ona görə ki, ilk baxışdan keçəl sözü insana 
xoş gəlməsə də, o öyrənmişdi ki, bütün nağılların baş 
qəhrəmanı həmişə keçəl olur. Hətta, belə bir atalar 
sözü də var: “Keçəlsiz nağıl olmaz”  
Günlərin birində anası Keçəli yanına çağırıb 
dedi: 
 
 101 
- Oğlum,  Novruz bayramına az qalır, köhnə azu-
qəmiz azalıb, yenisinin çıxmasına da çox qalır. Cəmisi 
bir dağarcıq buğdamız var.  Su dəyirmanında növbə-
miz də yaxınlaşıb. Apar dənimizi üyüt gətir. Amma, 
Göygöz kosa olan dəyirmana yaxın getmə. Ona görə 
ki, o çox hiyləgər adamdır. Bir kələk qurub unu 
əlindən alacaqdır. 
 Məhəmməd anasına dedi:  
 -Ay ana, narahat olma. O, Göygöz kosadırsa, 
mənə də Keçəl deyərlər. 
  Keçəl dağarcığı  çiyninə keçirdi. Anası ilə xuda-
hafizləşib dəyirmana yola düşdü. Gedib dəyirmana 
çatanda gördü ki, Göygöz kosa başda əyləşib. Keçəl 
adamların birindən soruşdu: 
- Buralarda başqa su dəyirmanı varmı?  
Bir nəfər dedi ki, bu dəyirman da daxil olmaqla 
yeddi su dəyirmanımız var. Keçəl ikinci dəyirmana 
çatanda gördü ki, burada da Göygöz kosa başda 
əyləşib. Nə isə, Keçəl yeddi dəyirmanı gəzdi. Gördü 
ki, dəyirmanların hamısında Göygöz kosa var. Axırda 
əlacsız qalıb dəyirmanlardan birində dənini üyütməyə 
başladı. 
Keçəl yenicə dənini üyüdüb qurtarmışdı ki, 
Göygöz kosa ona yaxınlaşıb dedi: 
-Keçəl, oğlum, sən dəyirman qanunlarını bilir-
sənmi? 
 Keçəl dedi: 
-Necə bəyəm? 
 Göygöz kosa dedi:  
 
 102 
 -Dəyirmana gələn insanlar kimliyindən asılı 
olmayaraq dəni  üyütdükdən sonra mütləq kömbə sal-
malıdır.  
Keçəl dedi:  
 -Mənim cəmi-cümlətən bircə dağarcıq unum var, 
onu da kömbə salsam evə əliboş getməliyəm. 
 Kosa dedi: 
 -Neynək, indi ki, belə oldu unu məndən, urvası 
səndən. 
 Kosa çalışırdı  ki, nəyin hesabına olursa-olsun, 
Keçəli aldadıb unu əlindən alsın. Vəziyyət bu yerə  
çatanda Keçəl gördü ki, geriyə yol yoxdur. O, bir 
ovuc urva gətirdi. Kosa tez yerindən qalxaraq iri bir 
xəmir tabağı gətirdi. Sonra bir ləyən də un gətirib 
xəmir tabağına tökdü. Keçəl də ovcundakı urvanı 
unun üstünə qatdı. Kosa iri bir cürdəkdə su gətirib 
həmin tabağa tökdü. Su çox olduğundan tabaqda un 
hörrə şəklini aldı. Kosa təkrar-təkrar: 
-Keçəl, urva gətir- deyirdi. 
 Axırda vəziyyət o yerə çatdı ki, Keçəl dağarcıqda 
nə qədər un vardısa hamısını gətirib Kosanın xəmir 
tabağına çırparaq boşaltdı. Bu zaman anasının dediyi 
söz Keçəlin yadına düşəndə ürəyində çox peşmançılıq 
keçirdi. Lakin iş işdən keçmişdi. Ona görə də, Keçəl 
işin sonunu gözləməyə məcbur idi. 
Göygöz kosa özündən çox razı halda kömbənin 
xəmirini yoğurub hazırladı və buxarıda yanmış 
odunların közünü səliqə-səhmana saldı. Bu zamana 
qədər Kosa bu böyüklükdə kömbə salmamışdı. 
 
 103 
Deyilənə görə, kömbənin qalınlığı bir qarış imiş. 
Axşamdan salınmış kömbə sübh vaxtı bişərək 
hazır oldu. Kosa kömbəni çıxarıb yanan yerlərini 
bıçaqla qazıdı. Sonra divara söykəyərək Keçəli yanına 
çağırdı və dedi: 
- Oğlum, Keçəl, mən bu yaşıma qədər belə bir 
kömbə görməmişəm. Gəl belə edək, özün də görürsən 
ki, necə bir yaraşıqlı kömbədir. Onu kəsməyə heç 
adamın əli gəlmir. 
Kömbə ortaqlı olduğuna görə mütləq kəsilməli 
idi. Bu da Keçəlin xeyri, Kosanın ziyanı demək idi. 
Çünki, unun çoxu kosanın idi. Ona görə də, Kosa fənd 
işlədib kömbəni ələ keçirmək istəyirdi. Axırda Kosa 
hiylə işlədərək Keçələ dedi: 
 -Oğlum, Keçəl, gəl kömbəni kəsməyək. Hərəmiz 
adama bir yalan danışaq, kimin danışdığı yalan uzun 
olsa kömbə də onun olsun. 
 Keçəl razılaşdı. Kosa yalan danışmağı birinci 
Keçələ təklif etdi. Lakin, Keçəl düşündü ki, birinci 
addım həmişə çətin olur, hətta bir atalar sözünü də 
yadına saldı, ürəyində onu təkrarladı: “Divanın sabaha 
qalanından ol”. Keçəl Kosaya dedi: 
 - Söz həmişə böyüyün olub, ona görə də sən 
birinci başla. 
Kosa yalan danışmağa belə başladı: 
 - Qonşu kəndimizin adamları kimi bizim də 
ailəmiz yay mövsümündə Sarıyer yaylağına köç 
edirdi. Biz  Kür çayını keçəndən sonra mən Kürün 
kənarına bir qarpız toxumu basdırmışdım. Payızda el 
 
 104 
dağdan arana köç edib Kürdən keçərkən, mən 
basdırdığım qarpız toxumuna baş çəkəndə gözlərimə 
inanmadım. Gördüm qarpız tağ atıb Kürün o biri 
sahilinə keçib. Mən qarpızın tağından tuta-tuta o biri 
sahilə keçdim və gördüm ki, tağın üstündə böyük bir 
qarpız var. Mən qarpızı birtəhər qayanın qaşına 
gətirdim və kəsdim. Qarpızın özəyindən bir loxma 
ağzıma almışdım ki, qarpız bıçaqla birgə qayadan 
Kürə düşdü. 
  Keçəl Kosanın yalanının sona çatdığını gördü. 
Sonra Keçəl yalan danışmağa başladı: 
 - Kosa, qulaq as, mən anamla meşəyə təndir 
çırpısı gətirməyə getmişdim. Mən çırpı yığa-yığa həm 
də hündür və böyük qovaq ağaclarının başına nəzər 
salırdım. Bir də gördüm ki, böyük bir ağacın başında 
yekə bir quş yuvası var. Mən ağacın başına çıxıb quş 
yuvasına baxdım və gördüm ki, yuva ağzınacan 
yumurta ilə doludur. Mən bu yumurtaları iki gün bir 
gecə daşıyıb xırmana tökdüm. Taxıl döyən vəlləri 
atlara qoşub yumurtaları döyməyə başladım. Gecəni 
yatıb sübh tezdən yuxudan oyananda gözlərimə 
inanmadım. Belə ki, xırman, məhlə, ətraf, bir sözlə, 
hər yer cücə ilə dolmuşdu. Bu zaman cücələrə dən 
tökdüm, diqqətlə baxanda gördüm ki, bu cücələrin 
içərisində böyük və göy rəngli bir xoruz var. Arabir 
bu xoruzu minib Naxçıvana duz gətirməyə gedərdim. 
Bir də gördüm ki, xoruzun kefi yoxdur. Baxanda 
gördüm ki, xoruzun beli çox minməkdən yağır olub. 
Mən yaşlı adamlardan soruşdum ki, xoruzun yağırına 
 
 105 
nə kömək edər? Dedilər qoz ləpəsi. Mən tez bir 
zamanda ləpəni tapıb məlhəm hazırlayıb xoruzun 
yağırına bağladım. Gecəni yatdım, səhər oyananda 
gördüm ki, xoruzun belində nəhəng bir qoz ağacı 
bitib. Mən qoz ağacının başına çıxdım gördüm ki, 
burada torpaq, meşə, ağac, bir sözlə, yaşayış üçün hər 
cür şərait vardır. Mən qoz ağacının başına bir cüt 
öküz, xış çıxartdım və buranı əkməyə başladım. 
Əkilmiş şumu dırmaqlayıb darı səpdim. Qədim 
Samux mahalı yay mövsümündə çox isti olduğundan 
Azərbaycanın ata-baba yurdu olan İrəvan mahalının 
Basarkeçər rayonunun Sarıyer adlanan yaylağına köç 
edirdilər. Mən də ailəmizlə birgə Sarıyer yaylağına 
getdim. Bir müddətdən sonra mənə arandan xəbər 
gəldi ki, Keçəl, darına donuz dadanıb. Mən arana yola 
düşdüm, gəlib arana, yəni Samuxa çatanda gördüm 
donuzlar darını başına alıb. Mən çaxmaqlı tüfəngimlə 
birgə həm də ehtiyatdan darı biçmək üçün lazım olan 
çin də götürmüşdüm. Mən donuzlara nəzər salanda 
gördüm donuzların sürüsündə bir qaban var. Mən 
birtəhər həmin qabana yaxınlaşdım və əlimdəki çini 
elə atdım ki, həmin dəqiqə qabanın bud hissəsinə 
sancıldı və qaban darının içərisində qaçmağa başladı. 
Donuz qaçdıqca darı biçilirdi. Bu minvalla darı 
tamam biçildi. Mən biçilmiş darını tayaya vurub sonra 
yaylağa getdim. Aradan bir müddət vaxt keçdi, artıq 
payız girmişdi, arana gəlməyimizə az qalırdı. Bir də 
eşitdim ki, indi də darıya at ilxısı daranıb. Mən tələm-
tələsik özümü arana çatdırmaq üçün çaxmaqlı 
 
 106 
tüfəngimi çiynimə alıb yola düşdüm. Gəlib qədim 
Samuxa çatdım, darıya baş çəkəndə gördüm ilxı 
tayanı başına alıb. Amma, başqa atlardan fərqli olaraq 
bir böyük qara ayğır var, o qabaq ayaqları ilə darı 
tayasını eşərək yeyirdi. Mən tez bir zamanda çaxmaqlı 
tüfəngimi işə salıb ayğırın ayaqlarına atəş açdım. Sən 
demə ayğırın ayağında nal varmış. Atəş nəticəsində 
güllə atın nalına dəyərək alov saçdı və taya od tutub 
yanmağa başladı. İnsanlar köməyə gəlsələr də, alovu 
söndürmək mümkün olmadı. Taya tamamən yandı. 
Çox fikirləşdikdən sonra mən yaşlı adamlardan 
məsləhət aldım ki, bu yanmış tayanı nə etmək olar. 
Dedilər ki, ancaq bunu sovurmaq olar. Ola bilsin ki, 
yanmış tayanın yerində az və ya çox miqdarda darı 
qalmış olar. Biz bir neçə nəfərlə darı tayasının yanıb 
kül olduğu yerə gəldik. Külü sovurmağa başladıq. 
Birinci sovurmada küldən bir ağ yapıncı, ikinci 
sovurmada bir yəhər, üçüncü sovurmada isə bir 
məktub çıxdı. Məktubu açdıq, ancaq onu heç kim 
oxuya bilmədi. Ona görə də, qazı ağanın yanına 
getməli olduq. Qazı ağa məktubu oxuyaraq, bizi belə 
başa saldı. O, dedi: 
 -Oğlum, məktubda yazılıb ki, Göygöz kosa qələt 
edir, kömbə Keçəlindir. 
 Bundan sonra artıq Keçəlin sevincinin həddi- 
hüdudu yox idi. Ona görə ki, o, dəyirmana bir dağar-
cıq buğda aparmasına baxmayaraq, bacarıq və 
zəkasının gücünə əsasən qayıdarkən üç dəfə çox unla 
bişmiş kömbə ilə qayıdırdı. Keçəl olub keçənləri 
 
 107 
anasına anladarkən, ana övladının zəkasına heyran-
lığını gizlədə bilməyib dedi:  
 - Mənim zirək, bacarıqlı oğlum, indi mən 
dünyanın ən xoşbəxt analarından biriyəm. Ən azı ona 
görə ki, indi mənim sənin kimi aslanlar tək oğlum var. 
Səninlə fəxr etməyimə dəyər. Çünki, sən mənim üçün 
çox dəyərlisən. 
 Mənim əziz və çox dəyərli könül dostlarım, 
nağılımız burada sonuna çatdı, nağılçı sözlərdən inci 
yaratdı. 
 Göydən üç qırmızı alma düşdü, biri mənim, biri 
sənin, biri də nağıl danışanın. 
 
 
Halal  əmək       
 
Qədim zamanlarda kasıb bir kişi vardı. Onun 
övladı olmurdu. Bu kişi o qədər halal adam idi ki, bir 
qonşunun toyuğuna “kiş” deməmişdi. Buna görə də, 
bir gün arvadını kənddə qoyub şəhərə gedir. Burda da 
deyir ki, mən yalnız halal pul qazanacam. Bir ağanın 
qapısında gündə bir qarın yeməkdən əlavə, bir şahı 
pula işləməyə razılıq verir. Bir gün öz kəndlərindən 
olan bir bəzirganla rastlaşır. İstəyir ki, arvadına nəsə 
göndərsin. Ancaq, baxır pulu azdır. Ona görə də, bir 
pişik alıb bəzirgana verir. Fikirləşir ki, evdə uşaq da 
yoxdur, arvad elə pişiklə başını qatar. Bəzirgan yol 
başlayır kəndə tərəf. Yolda bir evə qonaq düşür. Evin 
arvadı ona yaxşı şorba bişirir. Stolun üstünə qoyur. 
 
 108 
Uşaqlar da hərəsi əlinə bir ağa alıb stolun başına 
yığılır. Bəzirgan bilmir neynəsin. Evin kişisi deyir: 
-Ay qonaq, niyə yemirsən?  
Cavab verir: 
-Ay rəhmətliyin oğlu, hərəniz əlində bir ağac 
başımın üstünü kəsmisiniz. Belə qonaq qarşılayırlar?  
Kişi dedi: 
-Qonaq, xətrinə dəyməsin. Evimizdə yaman çox 
siçan var, sənə yeməyə imkan verməzlər deyə belə 
edirik. Günümüzü qara edib bu siçanlar. Bilmirik 
neyniyək.  
Bəzirgan tez xurcundan pişiyi çıxarıb evə 
buraxır. Pişik miyoldadıqca siçanlar qaçıb gizlənir. Ev 
sahibi deyir: 
-Qonaq, sən bizi belə bir bəladan xilas etdin. 
Sənin hörmətindən bilmirəm necə çıxım. 
 Kişiyə gətirib bir xeyli qızıl, pul verdilər. 
Bəzirgan bunları gətirib arvada verdi. Əhvalatı da ona 
danışdı. Arvad da yaxşı arvad idi. Dunux deyildi yəni. 
O saat puldan bir xeyli ayırıb kənara qoydu. Özü üçün 
azca xərclik saxladı. Bu burda dolanmağında olsun, 
kişidən danışım. Kişi özünü elə halal adam kimi 
göstərmişdi ki, ağa onun xətrini yaman çox istəyirdi. 
Bir gün ağaya hind narının şitillərini gətirirlər. Ağa da 
onun birini kişiyə verir, bərk-bərk də tapşırır ki, 
qaranlıq yerdə əksin. Meyvəsi can dərmanıdır. Kişi 
yenə bəzirganı tapır. O qədər ürəyi təmiz olur ki, şitili 
də onunla göndərir. Ağanın dediklərini də atvadına 
deməsini tapşırır. Bəzirgan şitili götürüb kəndə gəlir. 
 
 109 
Arvada verib, ərinin sözlərini də çatdırır. Arvad şitili 
qaranlıq yerdə əkir, ona qulluq edir. Ancaq, bəzirgan 
paxıllıqdan durammır. Öz-özünü danlayır ki, o pulu 
da, şitili də nahaq gətirib arvada verdi. Bir yolla onları 
ələ keçirtmək istəyir. Nəhayət, yolunu tapır. Arvada 
deyir ki, bəs belə-belə, ərin şəhərdə xəstələnib, can 
üstdədi. Deyir, yanıma gəlsin. Arvad da tədarükünü 
tutub gedir şəhərə. Gəlib ərini tapır, baxır ki, kişi 
sappasağdı. Barmağını dişləyir ki, bəzirganın nəsə 
kələyi var. Hər şeyi ərinə danışır. İkisi də daban-
basaraq kəndə qayıdır.   
 Bəzirgan da bu yandan hind narının şitilini 
oğurlayıb yerinə ayrı şitil əkir. Pulları da tapıb götü-
rür. Kişiylə arvadı gəlib evə çatanda baxırlar ki, şitil 
balacalaşıb, pullar da yerində yoxdur. Gedirlər bəzir-
ganın üstünə. Bəzirgan da heç nəyi boynuna almır. İş 
qazıya düşür. Qazı da arif adamdı. Fikirləşir, fikirləşir, 
axırda belə deyir: 
-Kişi səndə o qədər pul hardan idi? 
Kişi deyir: 
-Mən arvadıma pul yox, pişik göndərmişdim. 
Bəzirgan yolda pişiyi baha satıb. Pul o puldu.  
Qazı deyir: 
-Onda bəzirganın pula haqqı çatır. Deyərəm 
sənin pişiyini alıb özünə verər. Bəs şitilin dəyişdiyini 
nədən bildin?  
Kişi cavab verir: 
-Onu mən yox, arvadım bildi.  
Qazı arvadı çağırır. Soruşur: 
 
 110 
-Sən nədən bildin ki, şitil həmənki deyil? 
Arvad dedi: 
-Mən nə müddətdi onun qulluğunda durmuşam, 
baxan kimi bildim ki, bu adi nar şitilidir.  
Qazı dedi: 
-Fəhm sübut deyil. Bəzirgan haqlıdır.  
 Bunu deyib onları yola salsa da qazı bəzirganı 
faş eləmək istəyirdi. Odur ki, yavaş-yavaş bəzirganla 
dostlaşdı. Bir gün də mərc gəldi ki, sabah gün Şərqdən 
yox, Qərbdən çıxacaq. Bəzirgan dedi, ola bilməz. 
Mərc gəldilər. Qazı şərt qoydu: 
-Əgər mən dediyim düz çıxsa, hind narının ilk 
meyvəsi mənimdi, yalan çıxsa sənindi.  
 Bəzirgan qazının eyhamını başa düşəmmədi. 
Razılaşdı. Üstəlik yekələndi: 
-O narın meyvəsi can dərmanıdır. Ona görə 
oğurladım onu. 
Elə qazı da bunu istəyirdi. Tez camaatı yığıb dedi: 
-Baxın, halal əməklə qazanılan mal budu. Bə-
zirgan doğrudan da, bu kişinin pulunu, narını oğur-
layıb.  
 Qazı pulları da, nar ağacını da alıb kişiyə verdi. 
Bəzirganı isə yığılıb kənddən qovdular. Halallıqla 
yaşamaq gözəl şeydi. Çalışın, həmişə halal mal 
qazanın ki, xeyrini görəsiniz.   
 
   
                
 
 111 
                    Almanın nağılı 
 
 Bir gün Qasım adlı bir kişi başqa şəhərə 
işləməyə getmək istəyir. Səfərə çıxmağa az qalmış 
bazardan iki alma alıb gətirir. Birini arvadına verib 
deyir: 
-Hər gün bu almalara baxarıq. Sənin başına bir 
iş gəlsə, mənim cibimdəki alma saralacaq, ya da 
tərsinə, mənə nəsə olsa, sənin alman solacaq.  
 Kişi gedir işləməyə. Orda da hər gün cibindən 
almanı çıxarıb baxır, qaytarıb yerinə qoyur. Onunla 
işləyən yoldaşlarından biri padşaha xəbər verir ki, 
Qasım hər gün cibindən bir alma çıxarıb baxır, yerinə 
qoyur. Burda nəsə bir sirr var. Padşah Qasımı 
hüzuruna çağırır. Soruşur:  
-Düzünü de görüm, o nə almadır cibində saxla-
yırsan?  
 Qasım almanın sirrini padşaha açır. Padşah 
deyir:  
- Qasım, yoxlayarıq. 
 Xəlvətcə vəkilini arvadın yanına göndərir. 
Vəkil gəlib qapını döyür. Arvad içəridən soruşur: 
- Kimsən? 
 Vəkil deyir ki, Allah qonağıyam, bacı, bir 
gecəliyinə yer ver. Arvad razılaşır, qapını açır, ancaq 
qonağın yatağını zirzəminin qapısının üstündə salır. 
Qapının rəzəsinə də bir ip başlayıb əlində hazır 
saxlayır. Qonağa deyir: 
-Get yat. 
 
 112 
 Vəkili də padşah öyrədib axı. Deyir: 
-Xanım, niyə tələsirsən? Sən də tək, mən də. 
Əvvəl rahat-rahat söhbət edək, könlümüzü xoş edək.  
 Arvad bu sözləri eşitcək ipi çəkir. Vəkil 
tappıltıynan quyuya düşür. Tez gəlib qapını örtür. 
Padşah gözləyir, vəkildən səs çıxmır, vəzirini gön-
dərir. Arvad vəziri də quyuya salır. Axırda padşahın 
ürəyi dözmür, Qasıma deyir: 
- Almana baxım. Görür, alma yerindəcə durur. 
Padşah Qasıma üzünü tutur: 
-Bu dəfə özüm gedəcəyəm, amma mən də 
qayıtmasam, özün gələrsən.  
 Padşah da yol alır Qasımın evinə tərəf. Ancaq, 
padşah olduğunu danmır. Arvada deyir: 
- Nə tapmısan o kasıbda, gəl mənim könlümü 
xoş elə, səni qızıla tutaram. Arvadı o qədər qılıqlayır 
ki, görür arvad altdan-altdan qımışır. Ürəyində deyir: 
- Hə, Qasım, almanı saraldım, sən də bax. 
 Arvad padşahın da yerini quyunun üstündə 
salıb deyir: 
-Padşah sağ olsun, padşah adamsan, sən bir 
yuxu al, mən də sənə şahlara layiq yemək hazırlayım. 
Sonra oturub süfrə başında söhbətləşərik. 
 Padşah elə bilir arvad ta razılaşdı. Gedib 
uzanan kimi arvad bunu da quyuya salır. Yuxarıdan 
da çağırır: 
-Ay padşah, səni vəzir-vəkilinin yanına gön-
dərdim ki, ordan necə çıxmağı məsləhətləşəsiniz.  
 Qasım üç gün gözləyir, görür, xəbər yoxdu, evə 
 
 113 
gəlir. Arvadı əhvalatı ona danışır, o da başına gələni 
nəql edir. Bilirlər ki, padşah almanı sınayır. Üçünü də 
ip sallayıb quyudan çıxarırlar. Padşah quyudan çıxan 
kimi soruşur: 
-Qasım, alman nə təhərdir? 
 Qasım tez almanı çıxarır. Baxırlar ki, alma 
yerindəcə durur. Rəngi əvvəlkindən də parlaqdır. 
Padşah o qədər təsirləndi ki, Qasıma ev, pul verdi. 
Üstəlik, onu öz  sarayında eşikağası vəzifəsinə təyin 
elədi.   
Söyləyəni: Göyçə mahalının 
Dərə kəndindən olan Zəhra 
Baratəli qızı  
 
                   
 
 
 
 
 
 
 
 
 
 
 
 
 
             
 
 114 
            Musa və Əzrayıl 
 
 Musa peyğəmbər yol ilə gedirdi. Birdən 
qarşısına Əzrayıl çıxdı. Musa peyğəmbər Əzrayıldan 
çoxdan yanıqlıydı. Ona görə də onu bərk danladı, 
hədələdi. Dedi ki, sən çox insafsız, qansız, allahsız və 
vicdansız adamsan. 
 Əzrayıl soruşdu:  
 -Niyə? 
Musa peyğəmbər cavab verdi: 
 -Ondan ötrü ki, sən hər vaxt, qocalar qalır, 
cavanları aparırsan. Elə vaxt olur ki, bir kişinin 
gözünün ağı-qarası bir oğlu olur, onu da öldürürsən.  
Əzrayıl xeyli fikirləşəndən sonra dedi: 
-Musa, düzdü, adamları mən öldürürəm. Özü də 
kefimdən yox, Allahın əmri ilə bu işi yerinə yetirirəm. 
Amma, siz insanlar tamahınız güc gəldikcə mer-
meyvənin yaxşısını yığıb aparırsınız, mal-qaranın, 
qoyun-quzunun cavanını kəsib yeyirsiniz. İndi ki, 
belədir, bax, o meşədəki palıd ağacını görürsən? Get, 
hərlən, onun dibinə gəl. Onda mən sənə nə üçün 
qocaları deyil, cavanları öldürdüyümün sirrini 
deyərəm. 
  Musa dinməz-söyləməz meşəyə gedib ağacın 
dibinə hərləndi. Baxdı ki, ağacın dibində elə bir yaşıl 
şöy var ki, dünyanın gözü bu şöydədi. Musa tezcə 
əyilib şöyü kəsdi. Cavan ağaca heç bıçaq vurmadan 
gözəl bir çəlik düzəltdi. Həvəsli –həvəsli gəldi 
Əzrayılın yanına. Əzrayıl dedi: 
 
 115 
 -Musa, niyə o palıd ağacının özünü qırmadın, o 
şöyə qıydın, onu sındırdın? Bax, Musa, sənlə mənim 
fərqim ondadır ki, siz tamahınıza görə, mən də 
Allahın əmri ilə bu işi icra edirəm. Hər adamın vaxtı 
tamam olanda kəsib aparıram.  
 
                                Gözəldərə kəndindən toplanıb. 
 
        
 
    
 
  Ağ divlə Qara divin nağılı  
 
 Biri vardı, biri yoxdu, iki qardaş vardı. Onların 
bu dünyada bir-birindən savayı heç kimi yox idi. Ona 
görə də, onlar bir-birinə söz vermişdilər ki, uşaqlarını 
deyikli etsinlər. Belə də edirlər. Əmiqızı ilə əmioğlu 
deyikli olur. İllər keçir, bu uşaqlar böyüyüb evlənəsi 
yaşa çatırlar. Bir gün onlar çəmənlikdə gül dərəndə 
Qara div qızı oğurlayır. Oğlan qəm çəkir. Evə gəlir. 
Atasına və əmisinə deyir ki, gedib nişanlımı 
tapacağam. Böyüklər deyir, oğul etmə-eləmə. Qara 
divə sənin gücün çatmaz. Olan olub, keçən keçib, gəl 
kənddən bir qız bəyən evlən, o qızdan da əlini üz. 
Oğlan əl çəkmir ki, çəkmir. Deyir: 
        -Bu yolda ölsəm də gərək gedim. Mən öz 
nişanlımı gətirməliyəm.  
 
 116 
Axırda atasının və əmisinin deməyə sözü 
olmadı. Oğlana qırx günlük yemək-içmək hazırlayıb 
ağlaya-ağlaya yola saldılar. Oğlan başladı getməyə. 
Nağılda vaxt tez keçər. Oğlan günə bir mənzil gedib 
bir dağın ətəyinə çatdı. Bir də baxdı ki, artıq yeməyə 
heç nəyi yoxdu. O tərəf bu tərəfə baxdı ki, görsün nə 
var. Baxdı ki, dağın başında qalaça görünür. Başladı 
qalaçaya qalxmağa. Qalaçanın qapısında bir qoca 
oturmuşdu. O oğlana dedi ki, bura nəyə gəlmisən? 
Oğlan da cavab verdi ki, nişanlımı Qara div aparıb 
onu qaytarmağa gedirəm. Acdım, yeməyə nəyiniz 
var?  
Kişi durub onu içəri apardı. Yaxşıca yedirib-
içirtdi. Sonra da qırxıncı otağa apardı. Burada otuz 
doqquz dənə gözəl qızın şəkli vardı. Elə gözəl qızlar 
idi ki, oğlan az qaldı huşunu itirsin. Kişi dedi: 
-Bunları görürsən? Bu qızların hamısını Qara 
div oğurlayıb. İndi sən də otur nişanlının şəklini çək, 
olsun qırx dənə şəkil.  
 Oğlan nişanlısının eşqiylə onu elə gözəl çəkdi 
ki, otaqdakı otuz doqquz şəkildən ən gözəli bu oldu. 
Kişi bir şəklə, bir də oğlana baxıb dedi: 
-Qara divin məskəninə yol yoxdur. O tilsimli 
meşədə olur. Sən ki, bu eşqi belə yaşadırsan mənim 
hekayətimə də qulaq as. Mən də sənin kimi öz 
sevgilimin dalınca gedənlərdənəm. Ən birinci şəkil 
mənim sevgilimindi. Biz cavan olanda Qara div onu 
oğurladı. Mən də diyarbədiyar onu axtardım. Gəldim 
bura çıxdım. Bu dağdan o yana divlər məskənidir. 
 
 117 
Gedə bilmədim. Bu qalaçada yurd saldım. Ondan 
sonra otuz səkkiz gənc də gəlib dedi ki, yarımı Qara 
div aparıb. Onlar da qızların şəklini çəkib burda 
qoydular. Amma, gedib qayıtmadılar. Mənim bir ma-
ralım var, o gedib otlayır, axşamlar onu sağıram. 
Maral xəbər gətirib ki, gedənlərin hamısı dağın o biri 
üzündə daş olub. Tilsimin yolunu yalnız Ağ div bilir. 
O da bəni-insan olmasa bu tilsimi sındıra bilməz. 
Maral dedi ki, yalnız qırxıncı adam Ağ divə kömək 
edər. İndi qırxıncı sənsən. Görək, nə edirsən.  
Oğlan bunu eşidən kimi tez soruşdu: 
-Ağ div harda olur?  
Kişi dedi: 
-Tələsmə, maral axşam gələr, ondan soruşarıq.  
 Axşam oldu. Maral yelini dolmuş halda gəldi. 
Kişi maralı sağdı. Oğlanın əhvalatını danışdı. Maral 
dedi ki, oğlan gərək meşəyə gedə. Oğlan dinməz-
söyləməz maralın dalınca meşəyə getdi. Orda qırxıncı 
ağacın dibində ayaqlarını yerə vurub buynuzlarıyla 
budaqları sirkələməyə başladı. Az keçmədən güclü 
külək qopdu. Oğlan küləyin burulğanına qarışdı. Bir 
də gözünü açdı ki, güllü-çiçəkli bir bağdadır. Başının 
üstündə də bədheybət bir div oturub. Sən demə, bu Ağ 
div imiş. Div oğlana dedi: 
-Qorxma, mən Ağ divəm. Qara div mənim 
düşmənimdi. Maral mənim əmimqızıdır. O da mənim 
deyiklim idi. Qara div ona aşiq oldu. Ancaq əmim qızı 
məni sevirdi. O da hirslənib əmimqızını maral donuna 
saldı. Tilsimin açarını da öz canına sehrlədi. Nə qədər 
 
 118 
ki, Qara div ölməyib, tilsim qırılmaz. Bu bağın 
kənarında gördüyün otuz səkkiz yastı daş da igidlərdi. 
Onlar da Qara div ölsə adam olacaqlar. İndi yalnız sən 
mənə kömək edə bilərsən. Qara divin canı bu 
çarhovuzdakı suyun içindəki balığın qarnındadı. 
Balığı tutmaq üçün gərək sudan gələn səsin bir sualına 
cavab verəsən. O sualların cavabını mən də bilirəm. 
Ancaq bəni-adəm bu suallara cavab verməlidi. Bu da 
sənsən. Əgər cavab versən, balığı tutacaqsan. Tutan 
kimi də gərək öldürəsən. Cavab verə bilməsən sən də 
daş olacaqsan, mən də öləcəm.  
Oğlan durub çarhovuza yaxınlaşdı. Əksi suya 
düşən kimi qeybdən bir səs gəlir: 
-Dünyada ən yüyrək nədi? 
Oğlan dedi: 
-Fikir, xəyal. İnsan burda oturur, xəyalı, fikri 
uzaqlara gedir. Bax, mən burda oturmuşam, fikrim 
ata-anamın yanındadır.  
Bunu deyib əlini atıb balığı tutdu, daşla vurub 
öldürdü, bir qırağa tulladı.   
Bir də gördü ki, qulağına bir çığırtı, bağırtı 
gəldi, bir gurultu qopdu, az qaldı zəhri yarıla. Bir də 
onu gördü ki, tirtap yerə dəydi. Aradan nə qədər vaxt 
keçdi, bilmədi. Ayıldı ki, başının üstündə nişanlısı 
dayanıb. Bir də otuz doqquz gözəl qız. Ağ div də bir 
tərəfdə özü kimi div olan qızla söhbət edir. Nişanlısı 
ona üzünü tutub dedi: 
-Sən Qara divin sehrini sındırdın. Bu qızları da 
azad etdin, məni də. İndi dur gedək.  
 
 119 
Oğlan Ağ divlə, onun nişanlısı ilə sağollaşdı. 
Ağ divin nişanlısı da qızların birinə bir cavanlıq 
alması verdi. Sən demə, bu qız nurani kişinin sevgilisi 
imiş. Oğlan qızlarla birgə bağdan yenicə çıxmışdı ki, 
bir də gördü ordakı igidlər hamısı daş tilsimindən 
azad olub onları gözləyirlər. Hərənin yarını özünə 
təhvil verdi. Ancaq, igidlər də, qızlar da dedilər ki, biz 
də səninlə qalaçaya gedirik. Hamısı da qalaçaya üz 
tutdu. Burda onları nurani kişi qarşıladı. Sevgilisi 
cənnət almasını ona verdi. O da dönüb cavan oldu. 
Burda qırx cavan öz yarına qovuşdu. Hamısı yedilər, 
içdilər, şənləndilər. Gecəni orda qalıb səhər hər kəs öz 
diyarına yol aldı. Oğlan da əmisi qızını götürüb gəldi 
evlərinə. Bütün kənd onların pişvazına çıxdı. Hamı 
sevindi, yeddi gün, yeddi gecə toy çalındı. Toyun 
axırında nağıl danışana üç alma verdilər. O da 
hamısını özü yedi.  
 
Söyləyəni: Göyçə mahalının 
Dərə kəndindən olan Zəhra 
Baratəli qızı  
 
 
    
 
 
 
 
 120 
   Əzrayılla insanın dostluğu 
 
Biri varmış, bir yoxmuş, bir kəndçi varmış. Bu 
kəndçi gecəni gündüzə qatıb işləyər, ailəsini halal 
zəhməti, alın təri ilə saxlayarmış. Günlərin birində 
kəndçi yenə tarlada işləyirmiş. Birdən tanımadığı bir 
nəfər onun yanına gəlir. Nahar fasiləsi olduğu üçün 
kəndçi onu buraxmır, bir yerdə çörək kəsirlər. Söhbət 
zamanı qonaq kəndçiyə deyir: 
-Rast ki, bir yerdə çörək kəsdik, deməli, dost 
olduq. Mən Əzrayılam. Nə sözün, tapşırığın olsa 
yerinə yetirirəm.  
Kəndçi Əzrayılın sözünə inanmır. Onun bu 
sözünə ürəkdən gülüb deyir: 
-Sən hardan Əzrayıl oldun, mənim kimi bir 
adamsan.  
Əzrayıl ciddi şəkildə:  
-Yox, qardaş, doğrudan da, mən Əzrayılam-
deyə cavab verir.  
Kəndçi onun sözünə yenə inanmır. Mübahisə 
xeyli uzanır. Axırda naəlac qalan kəndçi Əzrayıla 
deyir: 
-İndi ki, belədir, elə bir möcüzə göstər ki, sənin 
Əzrayıl olduğuna inanım.  
Söz kəndçinin ağzından çıxar-çıxmaz Əzrayıl 
süfrənin qırağından qeybə çəkilir. Kəndçi o yana, bu 
yana baxır, ətrafı nəzərdən keçirir, qonağı görmür ki, 
görmür. Elə bil o, yağlı əppək olub göyə çəkilmişdi. 
Handan-hana özünə gələn kəndçi başını aşağı salıb 
 
 121 
əlini süfrəyə uzadır. Elə bu anda başqa bir əl də 
süfrəyə uzanır. Kəndçi başını qaldıranda bayaqkı 
adamın şirin-şirin çörək yediyini görür. Qonağın 
Əzrayıl olduğuna kəndçidə şəkk-şübhə qalmır.  
Süfrə yığılandan sonra onlar əl verib, möhkəm 
dost olacaqlarına and içirlər. Ayrılanda kəndçi 
Əzrayıldan xahiş edir ki, ölümünə üç gün qalmış onu 
xəbərdar etsin. Əzrayıl onunla razılaşır.  
Bəli, gün keçir, ay gedir, il dolanır, vaxt-vədə 
tamam olur. Kəndçi yenə bağda, bostanda işləyirdi. 
Birdən başını qaldırıb görür ki, budur, Əzrayıl gülə-
gülə ona yaxınlaşır. Görüşüb-öpüşdükdən sonra 
Əzrayıl deyir: 
-Qardaş, mən sözümə əməl etdim. Üç gündən 
sonra vaxtın tamamdır, get hazırlaş.  
Kəndçi halını pozmadan işinə davam edir. 
Axşam evə qayıdanda kimə borcu var, qaytardı. 
Qohum-əqrəbayla hallalaşdı. Gedib bazardan çoxlu 
ağac şöyü, ting aldı.  
Üç gün tamam olanda Əzrayıl kəndçinin canını 
almaq üçün onun yanına gəldi. Gördü ki, o, bağda 
yeni tinglər basdırır, onlara su verir, bir sözlə, qan-tər 
içində işləyir. Əzrayılın ona yazığı gəlib dedi: 
-Onsuz da vaxtına az qalıb, gəl, bir az dincəl. 
Bu tingləri kimdən ötrü əkirsən, axı, onun barını sən 
görməyəcəksən.  
Kəndçi halını pozmadan cavab verdi: 
-Bax, bu gördüyün meyvə bağını bizim dədə-
babalarımız salıb, barını biz dəririk. İndi də bu bağı 
 
 122 
mən salıram ki, gələcək nəsillər meyvəsini dərdikcə 
mənə rəhmət oxusunlar. O ki, qaldı ölümə, o Allah 
əmridir, ondan qaçmaq olmaz. İstədiyin vaxt canımı 
ala bilərsən.  
Əzrayıl onun bu sözündən tutulub bərk fikrə 
gedir. Handan-hana özünə gəlib deyir: 
-Ey insan, səni öldürmək olar. Ancaq, 
arzularını, xeyirxah amallarını, vətənə, yurduna, insan 
övladına məhəbbətini heç vaxt öldürmək olmaz. Bu 
ürək ki, sizdə var, insan nəslini yer üzündən silmək 
mümkün deyildir. 
Əzrayıl sonra kəndçiyə “afərin” deyib, ona 
toxunmadan ordan uzaqlaşır.  
Nağıl burda sona çatdı. Göydən üç alma düşdü, 
biri kəndçinin, biri Əzrayılın, biri də nağıl danışanın.   
 
 
 
 
 
 
 
 
 
 
 
 
 123 
Yunnupaltarın nağılı 
 
 Əvvəllər şəhərlər də kəndlərə oxşayırdı. Heç 
deməzdin kənd hansıdı, şəhər hansı. Hamı mal-qoyun 
saxlayır, arana, dağa çıxır, odun daşıyır, atla, ulaqla 
yol gedirdi. Belə bir vaxtda şəhərlərin birində bir 
kasıb kişi vardı. Onun övlad adına bircə dənə qızı 
vardı. Bu qız böyüyüb on beş yaşına çatanda kişinin 
arvadı xəstələnir. Bilir ki, öləcək. Çağırıb ərinə deyir 
ki, mənim paltarım kimə yaxşı yaraşsa onu alarsan. 
Kişi razılaşır. Arvad canını tapşırır, onu yerdən 
urvatla götürürlər, qırxını, ilini el ədətiylə verirlər. 
Bundan sonra kişi arvadının paltarını çox gəlinlərə 
geyindirir, ancaq heç kimə yaraşmır. Kişi ta evlənmək 
fikrindən əl çəkir. Beləcə, xeyli vaxt keçir. Bir gün qız 
anasının paltarlarından bir dəst götürüb geyinir. Ona 
elə gözəl yaraşır ki, kişi məəttəl qalır. Deyir: 
- Ananın vəsiyyətinə görə onda gərək səninlə 
evlənim.  
Qız etiraz edir. Ancaq olmur. Kişi haqq-nahaq 
deyir ki, yox ey, gərək mənlə evlənəsən. Qız görür ki, 
kişi dediyini deyir, evdən qaçır. Gedib dərziyə deyir 
ki, mənə elə bir paltar tik, təkcə gözlərim görünsün. 
Dərzi də ona qoyun dərisindən paltar tikir. Qız bu 
paltarı geyinib başqa ölkəyə gedir. Orada padşahın 
qaz çobanı olur. Hamı ona paltarına görə Yunnupaltar 
deyir. Padşahın oğlunun isə ondan heç xoşu gəlmir. 
Harda Yunnupaltarı görəndə nifrətlə üzünü dön-
dərirmiş.  
 
 124 
 Bir gün qız qazları çayın qırağına gətirir. Baxır 
hava yaxşı istidi, su da ilıqdı. Boylanır, görür, ətrafda 
heç kim yoxdu. Soyunub suya girir ki, özü də çimsin. 
Bu vaxt padşahın oğlu da gəzə-gəzə gəlib çayın 
qırağına çıxır. Görür burda bir qız çimir,  özü də 
dünya gözəli. Durub eləcə tamaşa edir. Bir də onda 
ayılır ki, qız sudan çıxıb o yana, bu yana boylanır. Tez 
üzüyünü qıza tərəf atıb qaçır. Qız da baxır ki, 
padşahın oğlu onu gördü, özünü kolun dalına verib 
paltarını geyinir. Ondan sonra oğlan hər gün çayın 
qırağına gəlir, ancaq qızı görə bilmir. Evdə də yenə 
Yunnupaltarı görəndə nifrətlə üzünü yana tutur. Oğlan 
gözəl qızın həsrətindən o qədər yanır, qovrulur ki, 
axırda xəstə düşür. Həkimlər, loğmanlar onun dərdinə 
çarə tapmır. Padşah hər yana xəbər salır ki, kim 
oğlumu sağaltsa, onu dünya malından qəne eləyəcəm. 
Yunnupaltar da şahzadənin xəstəliyini eşidir. Bir qab 
şorba bişirir, üzüyü də şorbanın içinə salıb qulluqçuya 
verib deyir: 
-Aparın bunu xəstəyə verin. Yeməsə, onda 
qaşıqla gözünün qarşısında qarışdırın. Yeyəcək.  
 Qulluqçu dediyi kimi edir. Oğlan qaşıqda üzüyü 
görən kimi şorbanı yeyir, üzüyü də barmağına taxır. 
Şorbanı kimin bişirdiyini soruşur. Qulluqçu deyir ki, 
Yunnupaltar bişirib. Tez qaçıb padşahdan muştuluq 
alır ki, oğlun həm yemək yedi, həm də danışdı.     
Padşah deyir: 
-Məni istəyən, xələt!  
Qulluqçuya o qədər xələt verirlər ki, zorla 
 
 125 
yığıb-yığışdırır. Padşah oğlunun yanına gedir. Oğlu 
əhvalatı danışır. Padşah əmr edir ki, Yunnupaltarı 
gətirin. O, qızdan üzüyü hardan aldığını soruşur. Qız 
da hər şeyi tamam-kamal başdan danışır. Evdən 
qaçdığını deyir. Padşah kənizlərə əmr edir ki, qıza 
şahlara layiq paltar geyindirin. Kənizlər Yunnupal-
tarın qulluğunda elə dayanır ki, qıza yetmiş yeddi rəng 
bəzəyi elə vururlar ki, qapıdan girəndə elə bil saraya 
gün düşür. Padşah toy edib Yunnupaltarı öz oğluna 
alır. Cavanlar çox xoşbəxt yaşayırlar.  
Bu şahzadənin əvvəlki üç kənizi başlayır 
fikirləşməyə ki, oğlan ta heç biz tərəfə baxmır. Necə 
eyləyək ki, onun Yunnupaltardan zəhləsi getsin. Ha 
fikirləşirlər, bir şey tapa bilmirlər. Beləcə, vaxt keçir, 
Yunnupaltarın bir cüt əkiz uşağı olur. Biri ay parçası 
oğlan, o biri də dünyalar gözəli qız. Həmin paxıl 
kənizlər tez uşaqların yerinə iki dənə küçük qoyub 
mamaçaya tapşırırlar ki, şahzadəyə xəbər yollasın. 
Mamaça da tamahkar idi. Kənizlərin verdiyi daş-qaşa 
aldanıb dediklərinə əməl etdi. Şahzadəyə xəbər 
yolladı: 
- Bəs, gözün aydın, arvadın bir cüt küçük 
doğub.  
Şahzadə bundan elə hirsləndi ki, əmr verdi hər 
küçüyü onun bir qoluna bağlayıb, meşəyə buraxsınlar. 
Yunnupaltarı belə də elədilər. Onu iki küçüklə zaha-
zaha meşəyə atırlar. Kənizlər isə uşaqları cəllada verib 
öldürməsini istəyirlər. Cəllad onlara baxanda aman-
nıydı. Nolsun adı cəlladdı. Uşaqları bir səbətə qoyub 
 
 126 
yol qırağında dayandı. Gördü bir karvan keçir. Səbəti 
yavaşca karvandakı axırıncı dəvənin yükünə bağladı. 
Köynəklərini də soyundurdu. Gəlib meşədə bir dovşan 
vurdu, kabab eləyib yedi. Qanını da köynəklərə 
sürtüb, kənizlərə gətirdi. Onlar da sevincək cəllada 
ənam verib yola saldılar.  
Bunlar burda qalsın, görək Yunnupaltarın 
sonrakı taleyi necə oldu? Bir az özünə gələndən sonra 
küçüklərin zingiltisini eşitdi. Onlara yazığı gəldi. Bir 
quş tutub boğazını üzdü, paraladı, onlara yedirtdi. Özü 
də mer-meyvədən yedi. Gözlərinə bir az işıq gəldi. 
Baxdı ki, yaxınlıqda bir işıq gələn koma var. Getdi 
ora, gördü bir div qarısı oturub nənni deyə-deyə cəhrə 
əyirir. Yaxınlaşıb ədəbnən salam verdi. Div qarısı 
başını qaldıranda gördü gözəl bir gəlindi, amma halı 
heç özündə deyil. Soruşdu: 
- Bura nəyə gəlmisən?  
Yunnupaltar başına gələni danışdı. Div 
qarısının ona rəhmi gəldi. Apardı yedirdi, içirdi, isti 
yerdə yatırdı. Küçükləri də hər gün yalladı. Otuz 
doqquz gün belə keçdi. Qırxıncı gün qarı dedi: 
-Bu gün mənim oğlumun gələn günüdür. O səni 
görsə yeyəcək. Gəl sən sandıqda gizlən, küçüklərini 
də qucağına al. Mən onu görüm necə yola gətirrəm ki, 
sənə dəyməsin. Yaxşı olar, yeməsə, elə qızım kimi 
mənə kömək olarsan. Qocalmışam ta.  
Bunu deyib qarı Yunnupaltarı sandıqda gizlətdi. 
Özü də üstündən tumanını salıb oturdu.  Div gəlib 
çıxdı. İçəri girən kimi iyləyib dedi: 
 
 127 
-Ana, deyən yaxşı nahar hazırlamısan. İnsan iyi 
gəlir.  
Anası dedi: 
-Əvvəlcə, öküz kəsib bişirmişəm, onu ye, sonra 
söhbət eləyərik. 
 Div qırx gündü ki, anasını görmürdü. Odur ki, 
onun sözündən çıxmadı. Yeməyini yeyib oturdu. 
Doyan kimi yenə soruşdu ki, niyə burdan insan iyi 
gəlir? Anası and içdirib olan-qalanın hamısını danışır. 
Div axırda Yunnupaltara dəyməyəcəyinə and içdi. 
Sonra anası sandıqdan Yunnupaltarı çıxardır. Burdaca 
öz qızı kimi buyurub-çağırır, küçükləri də həyətdə 
saxlayırlar.  
Bunları da burda qoyaq, uşaqlardan danışaq. 
Cəllad ki, onları dəvə karvanında yükə bağlamışdı, 
sən demə, bu karvan varlı bir tacirin imiş. Elə yoldan 
bir az aralanmışdılar ki,  gördülər, uşaq səsi gəlir. Ya-
xınlaşıb gördülər ki, səbətdə iki ay parçası kimi uşaq 
var. Tez tacirbaşıya xəbər verdilər. O da yaxınlaşıb 
körpələri qucağına götürdü. Ürəyi attandı. Elə beləcə 
də evlərinə apardı. Əyalı ilə birgə sevərək onları 
böyütdü. İllər keçdi, vaxt ötdü, bu uşaqlar böyüdü. 
Tacirbaşı onların tərbiyəsi ilə xüsusi məşğul oldu. 
Kiçik yaşlarından savad verdi, molla yanına qoydu, 
dünyanın bütün elmlərindən xəbərdar etdi. Bu 
uşaqların ağlı, kamalı haqda danışmağa başladılar. 
Xəbər gedib padşaha da çatdı. Əmr elədi ki, o uşaqları 
yanıma gətirin. Gətirdilər. Padşah görən kimi dedi ki, 
bu uşaqlar mənə yaman oxşayır. Bir az fikirləşir, 
 
 128 
fikirləşir, axırda tacirbaşını yanına çağırır. Soruşur ki, 
bu uşaqlar sənin doğma uşaqlarındımı? Düzünü de, 
yoxsa boynun vurulacaq. Tacirbaşı dedi: 
-Qibleyi-aləm, düzünü deyim. Bu uşaqları neçə 
il əvvəl səbətdə karvana bağlamışdılar. Mən də 
götürüb böyütdüm öz balam kimi. Tərbiyə etdim, 
oxutdum. İndi qərar sizindi.  
Padşah gördü ki, tacirin dediyi vaxt onun 
arvadının küçük doğduğu vaxtla üst-üstə düşür. Daha 
dərin firkə qərq oldu. Bu işi axıra çıxmağı vəzirinə 
tapşırdı. Vəzir də tez cəllada üz tutdu. Cəllad hər şeyi, 
necə varsa, boynuna aldı. Ağlaya-ağlaya uşaqları 
öldürməyə əli gəlmədiyini dedi. Vəzir gəlib əhvalatı 
padşaha danışdı. Padşah da günahkarları cəzasına 
çatdırdı. Uşaqları da saraya gətirdi. Ancaq Yunnu-
paltardan heç kim xəbər verə bilmədi. Bu dəfə uşaqlar 
dedilər ki, anamızı tapmağa biz gedirik. Onlar üz 
tutdu meşəyə tərəf. Bir az getmişdilər ki, gördülər işıq 
gələn koma var. Yaxınlaşdılar. Bu vaxt iki qara it 
hürə-hürə üstlərinə gəldi. Az qalmışdı ki, çatıb uşaq-
ları yesin, Yunnupaltar arxadan itləri səslədi. Səs-
küyə div qarısı da eşiyə çıxdı. Yaxına gəlib uşaq-
lardan kim olduqlarını soruşdu. Uşaqlar da analarını 
axtardıqlarını dedilər. Div qarısı bildi ki, onlar 
Yunnupaltarı axtarırlar. Tez dedi:  
-Sizin ananız uzun illərdir ki, mənə qızım kimi 
olub. Mən onu yanımda saxlamışam. Gedin, padşaha 
da deyin ki, tapammadıq. Yoxsa, oğluma deyərəm sizi 
yeyər.  
 
 129 
           Bunu deyib uşaqları qovdu. Amma, uşaqlar 
fəhmli, kamallı idi. Uzağa getməyib divin gəlməyini 
gözlədilər. Elə ki, div gəldi, onu aldadıb quyuya 
saldılar. Div qarısı oğlunun səsinə çıxıb quyunun 
başına gəldi. Uşaqlar arxadan onu da itələyib quyuya 
saldılar. Ağzına da yekə dəyirman daşı qoydular. 
Analarını da, onun sadiq itlərini də götürüb saraya 
gəldilər. Padşah şadyanalıq etdi, ac qarınlar doyurdu, 
Yunnupaltar da balaları ilə birgə xoşbəxt yaşadı.   
 
Söyləyəni: Göyçə mahalının Dərə     
kəndindən Güldərən Vəli  qızı. 
 
 
 
 
 
 
 
 
 
 
 
 
 
 
 130 
Sədnik  Paşa  Pirsultanlının   (Paşayev  
Sədnik  Xəlil  oğlu)   
qısa tərcümeyi-hal 
 
 
1. Filologiya elmləri  doktoru, professor, şair. 
2. 1988-ci ilin dekabr ayının 30-da “Əmək 
veteranı”, 1992-ci ilin may ayının 4-də 
“Əməkdar Mədəniyyət işçisi”, 2007-ci ilin 
yanvar ayında “Qabaqcıl Təhsil işçisi”, 
Türkiyə Cumhuriyyəti Kültür Bakanlığının 
“Teşekkür belgesi”-ni almışdır. 
3. 20 may 1929-cu  il  tarixdə  Azərbaycan Res-
publikasının Daşkəsən rayonunun Qazaxyol-
çular (Pirsultan) kəndində  anadan olub. 
4. 1946-cı ildə “Daşkəsən” qəzetində “Zəfər 
bayramı” adlı ilk şeiri çap olunub. 
5. Natamam orta təhsilini Qazaxyolçular kən-
dində, orta təhsilini  Dəstəfur internat məktə-
bində alıb.  1950-ci ildə H.B.Zərdabi adına Ki-
 
 131 
rovabad Dövlət Pedaqoji İnstitutunun (indiki 
Gəncə Dövlət Universitetinin) birinci kursuna 
qəbul olunub, 1954-cü ildə Azərbaycan dili və 
ədəbiyyatı fakültəsini   bitirib.   
6. 2004-cü ildən AYB-nin üzvüdür. 
7.  1955-ci ildən 1970-ci ilə qədər “Yeni Daş-
kəsən” (Daşkəsən), “Mübariz” (Goranboy) və 
“Yenilik” (Kəlbəcər) rayon qəzetlərində re-
daktor, “Kirovabad kommunisti” qəzetinin mə-
sul katibi işləyib. 1970-ci ilin oktyabr ayında 
H.B.Zərdabi adına Kirovabad Dövlət Pedaqoji 
İnstitutuna müsabiqə yolu ilə müəllim qəbul 
olunub, baş müəllim, dosent vəzifələrində 
işləyib. Hal-hazırda Gəncə Dövlət Universite-
tinin professorudur.  
8. 1993-cü ildə Ankarada keçirilən “İpək yolu 
uluslararası xalq ədəbiyyatı simpoziumu”nda 
və Nevşehirdə keçirilən “Hacı Veli Bektaşi” 
törənində məruzəçi kimi çıxış edib. 
 
 132 
1955-ci ilin iyul ayından “Bilik” cəmiyyətinin, 
1960-ci ilin iyun ayından Jurnalistlər Birli-
yinin, 1989-cu ilin aprel ayından Aşıqlar Birli-
yinin, 1998-ci ilin oktyabr ayından Azərbaycan 
Vətən Müharibəsi Veteranlar Birliyinin (fəxri), 
2003-cü ilin iyun ayından Yeni Azərbaycan 
Partiyasının, 2004-cü ilin aprel ayından 
Yazıçılar Birliyinin üzvüdür. 
9.  Almaniya Avropa Türk-İslam Birliyinin dəvəti 
ilə “Yunis İmrəyə sevgi ili” kutlamalarında 
məruzəçi kimi çıxış edib, Türkiyədə elmi 
konfraslarda və simpoziumlarda iştirak edib, 
İranda yaradıcılıq səfərində olub. 
10. 2007-ci ildə “Azərbaycan Respublikasının 
Əməkdar müəllimi”, 2009-cu ildə “Tərəqqi” 
medalı ilə təltif olunub. 
11.  www.sednikpasapirsultanlı.net 
 15.  Kitablarının siyahısı 
1. Лалə. Ашыг Бəсти. Эəнcлик, Бакı, 1969,  
 
 133 
     55 səh. 10.000 nüsxə 
2. Йашайан əфсанəлəр, Эəнcлик, Bakı, 1973,            
78 səh. 4.000 nüsxə 
3. Xəstə Гасым. Эəнcлик, Bakı, 1975, səh 64, 
2.200 nüsxə 
4. Йурdумузун əфсанəлəри. Бакı, 1976, 45 səh. 
30.000 nüsxə 
5. Низами вə фолклор. Билик, Бакı, 1976, 65 
səh. 2.500 nüsxə 
6. Йанардаь əфсанəлəри. Эəнcлик, Bаkı, 1978, 
160 səh. 20.000 nüsxə 
7. Азəрбайcан xалq йараdыcылыьынын inkişafı 
Билик, Бакı, 1981, 40 səh. 1000 nüsxə 
8. Низами və xalq əfsanələri. Эəнcлик,  Бакı, 
1983, 128 səh.  4.000 nüsxə. 
9. Байатылар (топлайанлар: В.Вəлийев, С.Па-
шайев). Йазыçы, Бакı, 1985, 200 səh. 40.000 
nüsxə. 
10. Azərbaycan əfsanələrinin öyrənilməsi. Билик, 
 
 134 
Бакı, 1985, 70 səh, 500 nüsxə. 
11.Азəрбайcан xalq əфсанəлəри, Йазычы, Бакı, 
1985, 285 səh, 50.000 nüsxə. 
12. Азəрбайcан mifoloji мəтнлəри, Елм, Бакı, 
1988, (топлайанлар Сəдник Пашайев, 
Маqбет Əщмəдов, Ариф Рəщимов, Ариф 
Аcаlov), 180 səh, 25.000 nüsxə. 
13. Азəрбайcан fолклору вə ашыq 
йарадыcылыьы (дəрс vəsaiti), Азəрбайcан 
Дöвлəт Университеtи Нəшрийyаты, Бакı, 
1989, 88 səh,   500 nüsxə. 
14. Azərbaycan xalq dastanlarının tədrisinə dair 
(metodik göstəriş), Bakı, 1989, 48 səh, 500 
nüsxə.  
15. ХЫХ əsr Азəрбайcан ашыq йараdыcылыьы 
(дəрс vəsaiti), Азəрбайcан ДПИ-нин 
нəшрийyаты, Бакı, 1990,  98 səh, 500 nüsxə. 
16. Öz səsim  (şeirlər), İdeya nəşriyyatı, Gəncə, 
1990,   72 səh, 500 nüsxə. 
 
 135 
17. Азəрбайcан xalq сюйлəмəлəри, Йазыçы, 
Бакı, 1992, 211 səh, 10.000 nüsxə. 
18. Пирсултан булаьы (шeирлəр), Елм, Бакı, 
1994, 110 səh, 1000 nüsxə. 
19. Инcичичəyим (шeирлəр), Эəнcə, 1996, 100 
səh, 500 nüsxə 
20. Караьан Усубун lətifələri, Gəncə, 1997, 
тəкрар nəşr. 2000, 2001,  37 səh, 1000 nüsxə. 
21. Xalqın söz mirvariləri, Азəрнəшр, 1999, 110 
səh, 500 nüsxə. 
22. Илащи бир сəс (шeирлəр), Эəнcə, 1999, 110 
səh, 500 nüsxə. 
23. Унну Аьcанын lətifələri, Еколоgiya nəş-
riyyatı, Эəнcə, 1999, 60 səh, 500 nüsxə. 
24. Ağdabanlı şair Qurban, Эəнcлик, Бакı, 2000, 
177 səh, 500 nüsxə. 
25. Дабровол Qасымын lətifələri, «Əsgəroğlu», 
Gəncə, 2001, 62 səh, 200 nüsxə. 
26. Йəщйа бəй Дилгəмə el-oba məhəbbəti, Бакı, 
 
 136 
Аэащ 2001, 105 səh, 600 nüsxə. 
27. Ашыq Бəсти “Bənövşələr” “Əсэəроьлу”, 
Gəncə, 2001, 80 səh, 300 nüsxə 
28.Heca vəznli şeir və mənzum atalar sözləri, 
Эəнcə, Аэащ, 2001, 110 səh, 200 nüsxə. 
29. Heca vəznli tapmacaların inkişafı, Agah 
nəşriyyatı, Gəncə, 2001, 110 səh, 300 nüsxə. 
30. Азəрбайcан епосунуn əфсанə qaynaqları, 
Азəрнəшр, Бакı, 2002, 102 səh, 500 nüsxə. 
31.Qaraxanlı Künə Dəmirin lətifələri, Gəncə, 
«Pirsultan», 2002,   51 səh, 200 nüsxə. 
32. Qамышлы шаир Рцстəм, «Laçın qaya, çal 
yadıma düşəndə», Gəncə, «Pirsultan», 2002, 80 
səh, 300 nüsxə 
33. Yuxular олмасайды, «Pirsultan», 2002, 60 
səh, 150 nüsxə. 
34. Озан-Ашыq сəнəтинин nəzəri мəсəлəлəри, 
Бакı, Озан, 2002, 208 səh, 250 nüsxə. 
35. Озан-Ашыq йарадыcылыьынa dair арашdıр-
 
 137 
малар,  Ы cилd, Эəнcə, «Pirsultan», 2002, 203 
səh, 150 nüsxə. 
36. Озан-Ашыq йарадыcылыьынa dair 
арашdырмалар,  ЫЫ cилd, Эəнcə, 
«Pirsultan», 2002, 230 səh, 100 nüsxə. 
37.Бир ичим нəьмə (шeирлəр), Эəнcə, 
«Pirsultan», 2003,  70 səh, 100 nüsxə. 
38.Щecа вəзнли байаты və qошма möcüzələri, 
Gəncə, «Pirsultan», 2003, 80 səh, 100 nüsxə. 
39. Эəнcəбасар lətifələri, Эəнcə, «Аgah», 2005, 
201 səh, 300 nüsxə. 
40. Бир чичəк дə Вəтəндir, Эəнcə, 2005, 127 
səh, 200 nüsxə. 
41. Əsatirlər, əfsanələr, rəvayətlər (S.P.Pirsultanlı 
və digər müəlliflər), “Şərq-Qərb”, 2005, 304 səh, 
2500 nüsxə. 
42. Мир Cəфəр Баьыров йаddашларда, «Pirsul-
tan», Gəncə, 2005, 80 səh, 100 nüsxə. 
43. Елдəн-обадан eşitdiklərim, Gəncə, «Аgah», 
 
 138 
2005, 170 səh,  200 nüsxə. 
44. Yıldızdağdan əsən külək, Gəncə, 2006, 100 səh, 
200 nüsxə. 
45. Azərbaycan folkloruna dair tədqiqlər, Gəncə, 
2006, 402 səh, 200 nüsxə. 
46.Publisistika və folklor, Gəncə, 2007, 330 səh, 
200 nüsxə. 
47.Azərbaycan əfsanə və rəvayətlərinin ədəbi 
abidələrimizlə müqayisəli tədqiqi, Elm, 2007, 
310 səh, 500 nüsxə. 
48.Pirsultan Pinarı (Şeirlər), «Pirsultan», Gəncə, 
2007,  666 səh, 100 nüsxə. 
49.Azerbaycan efsane ve rivayetlerinin Edebi 
Yapıtlarımızda Karşılaştırmalı Açıklaması Bakü 
2008,  Bilim  yayınevi, 310 sayfa, 500 adet 
50. Saz nəfəsli şeirlərim, «Pirsultan», Gəncə, 2008, 
121 səh,  200 nüsxə. 
51.Aşıq Şəmşirin poetik aləminə səyahət, “Təknur”, 
Bakı, 2008,  295 səh, 500 nüsxə. 
 
 139 
52. Azərbaycan türklərinin xalq əfsanələri, Azər-
nəşr,  Bakı, 2009, 427 səh, 200 nüsxə. 
53. “Novruz-Qəndab” və digər məhəbbət dastan-
larının  müqayisəli  tədqiqi, Azərnəşr, Bakı,  
2009 112 səh,  200 nüsxə. 
54. “Aşıq Tifil Əsəd və Aşıq Ağbulaqlı Aqil”, 
“Pirsultan”, Gəncə, 2009 114 səh, 100 nüsxə. 
55. “Qızıl beşik və Ana maral”, “Pirsultan”, Gəncə, 
2010, 126 səh, 100 nüsxə. 
56.  “Lilpar  bulağı”, “Pirsultan”, Gəncə,  2010, 120 
səh, 100 nüsxə.  
57.Altın Beşik ve Anne Geğik. Gence 2010,  
Pirsultan  yayınevi, 130 sayfa, 100 adet 
58. Azərbaycan aşıq yaradıcılığına dair araş-
dırmalar, “Azərnəşr”,  Bakı, 2010,  260  səh, 200 
nüsxə. 
59. Azərbaycan folklorunda gülüş”, Gəncə Dövlət 
Universiteti nəşriyyatı, 2010,   130 səh. 200 
nüsxə  
 
 140 
60. “Azərbaycan  yazarlar  aləmində əfsanə inci- 
        ləri”.  Bakı, 2010, 360 səh.  200  nüsxə  
61 “Azərbaycan aşıq poeziyasında və yazılı poe- 
        ziyada təcnisin inkişaf tarixi”, Bakı. “Azər- 
        nəşr”,   2010, 156 səh, 200  nüsxə 
62. Azerbaycan Türklerinin Halk Efsaneleri, Bakü, 
2010, Azerneşr  yayınevi, 427 sayfa, 200 adet 
63.  “Xəstə  Qasımın  ədəbi irsinin tədqiqi”, Bakı, 
“Azərnəşr”,  2011, 250 səh. 200 nüsxə 
64.  “XXI əsrdə Azərbaycan folklorundan incələ-   
       mələr”.  Gəncə  Dövlət  Universiteti  nəşriy- 
       yatı,  2010,  130 səh. 200 nüsxə 
65.  “Molla  Nəsrəddin  varislərinin lətifələri”,  
        Gəncə Dövlət Universiteti nəşriyyatı, 2011, 
        120 səh. 200 nüsxə 
66. Lilpar Çeşmesi (Türk dilinde) Gence 2011,   
       Pirsultan  yayınevi, 157 sayfa, 100 adet 
67.  “Poeziyamızda Sarı  Aşığın bayatı zirvəsi” 
        Azərnəşr, 2011,  142  səh. 100 nüsxə 
 
 141 
68. “Azərbaycan türklərinin xalq rəvayətləri”. 
Azərnəşr. 2011. 630 səh. 100  nüsxə. 
69. “Aşıq Nabat”. Bakı, Azərnəşr. 2012. 
70. “Azərbaycan ağız ədəbiyyatında təmsil”. Bakı, 
Azərnəşr. 2012. 
71. “Azərbaycan ağız ədəbiyyatında bayatılar”. 
Gəncə, 2012.   
72. “Xoş xatirələrim və ipək duyğularım”. Gəncə, 
2012.  
 
 
 
 
 
 
 
 
 
 
 142 
 
Sədnik Paşa Pirsultanlıya həsr 
olunmuş kitablar 
 
 
1. Ələsgər Əlioğlu. “Sədnik Paşanın yaradıcılılıq yolu”. 
“Səda”, Bakı,  1996. 52 səh. 100 nüsxə 
2. Elm və sənət adamları Sədnik Paşa Pirsultanlı haqqında. I 
hissə “Pirsultan”, Gəncə, 2003, 410 səh. 300 nüsxə 
3. Seyfəddin Rzasoy. “Azərbaycan folklorşünaslıq tarixi və 
Sədnik Paşa Pirsultanlı”. “Nurlan”, Bakı, 2008. 212 səh. 
500 nüsxə  
4. Qasım Qırxqızlı. “Sədnik Paşa Pirsultanlının bədii 
yaradıcılığı”. “Pirsultan”, Gəncə, 2010, 130 səh, 100 nüsxə 
5. Şakir Albalıyev. “Sədnik Paşa Pirsultanlı poeziyasına bir 
baxış”. “Pirsultan”, Gəncə, 2011, 80 səh, 100 nüsxə 
6. Köçəri  Cəfərli. “Sədnik  Paşa Pirsultanlının təqdimatında: 
Melodik musiqi çeşməsi və Aşıq  Şəmşir”. Bakı, 
“Azərnəşr”, 2011, 126 səh, 200  nüsxə 
7. Elm və sənət adamları Sədnik Paşa Pirsultanlı haqqında. II 
hissə Gəncə Dövlət Universiteti nəşriyyatı,  2011,  234 səh. 
100 nüsxə 
8. Abbas Səmədov. „Filologiya Elmləri  doktoru, professor 
Sədnik Paşa Pirsultanlının Elmi-nəzəri ideyası”, Azərnəşr, 
2012. 745 səh. 100 nüsxə. 
 
 
 
 
 
 
 
 
 143 
M Ü N D Ə R İ C A T 
 
Nağılların arxeologiyası.............................................3 
Qızıl piyalə................................................................16 
Keçəl İsmayıl və Şeytan............................................23 
Cütçü və paxıl qonşu................................................26 
Günahsız əl, qan rəngli gül......................................29 
Gün sənin nəvəndi, Ay da Yəm.ən padşahının.........37 
Qızılquş nağılı.........................................................44 
Həzrət Süleyman və qoca düny.a............................47 
Qıllıcanın nağılı.....................................................48 
Səbr daşı və səbr bıçağı.........................................52 
Dartan və Yırtan....................................................56 
Dərya atı................................................................63 
Armudsanayan bəyin nağılı...................................65 
Bəxtimi axtarıram..................................................75 
Qırmızı don............................................................79 
Əmrahın nağılı......................................................83 
Kəndli və dəvə.......................................................90 
Küllücə..................................................................92 
Göygöz kosa və Keçəl...........................................99 
Halal əmək..........................................................107 
Almanın nağılı.....................................................111 
Musa və Əzrayıl..................................................114 
Ağ divlə Qara divin nağılı..................................115 
Əzrayılla insanın dostluğu.................................120 
Yunnupaltarın nağılı..........................................123 
 
 
 
 144 
Toplayanı və tərtib edəni: 
 
Sədnik  Paşa  Pirsultanlı 
Filologiya elmləri doktoru, professor 
 
 
 
 
AZƏRBAYCAN 
 
AĞIZ   ƏDƏBİYYATINDA 
 
NAĞILLAR 
 
 
Korrektor:  Nəzakət  Arifqızı 
 
Operator və  dizayner:  İlhamə  Novruzova 
 
 
 
Yığılmağa verilmişdir: 15.11.2012. 
Çapa imzalanmışdır:   06.12.2012. 
Qiyməti müqavilə yolu ilə 
Tiraj: 100 
 
 
 
