 
 
 2 
 
 
ƏLLİ ÜÇÜNCÜ KİTAB 
————— 
SENTYABR 2012 - OKTYABR 2012 
 
 
 
 
 
 
 
 
AZƏRNƏŞR  
BAKI - 2018 
 3 
 
 
 
ÇIXIŞLAR * NİTQLƏR 
 
BƏYANATLAR * MÜSAHİBƏLƏR 
 
MƏKTUBLAR * MƏRUZƏLƏR 
 
MÜRACİƏTLƏR  
 
 
 
AZƏRNƏŞR  
BAKI – 2018 
 
 
 4 
BBK 32 
Ə 56          
Buraxılışına məsul 
akademik 
 
RAMİZ MEHDİYEV 
 
ƏLİYEV İLHAM 
Ə 56  İnkişaf – məqsədimizdir. B., Azərnəşr, 2017,  400 səh.  
 
 Azərbaycan Respublikasının Prezidenti İlham Əliyevin oxuculara 
təqdim olunan «İnkişaf–məqsədimizdir» çoxcildliyinin bu cildində 
Azərbaycanın uğurla aparan daxili və xarici siyasətinə, beynəlxalq müna-
sibətlərdə artan nüfuzuna, iqtisadi potensialın möhkəmlənməsinə, ölkədə 
yoxsulluğun azaldılması və işsizliyin aradan qaldırılması istiqamətində atılan 
ciddi addımlara, gənclər arasında milli-mənəvi  dəyərlərin təbliği və gənclər 
tərəfindən qaldırılan məsələlərə diqqətlə yanaşılaraq təhlil edilməsi və nəzərə 
alınmasına dair nitqləri, çıxışları, tövsiyələri öz əksini tapmışdır.  
Kitabda prezident İlham Əliyevin Fransaya səfəri, həmçinin Özbəkistan 
Respublikası Prezidentinin və Bosniya və Herseqovinanın Rəyasət Heyətinin 
Sədrinin  ölkəmizə səfərləri zamanı Azərbaycanın dünyada artan nüfuzundan, 
beynəlxalq təşkilatlarda göstərdiyi yüksək fəallığından, şaxələndirilmiş iqtisa-
diyyatın dünyada qazandığı nüfuzundan, eyni zamanda,  ölkələrimiz arasında  
əlaqələrin inkişafından, enerji və qeyri-neft sektoruna aid bağlanan müqa-
vilələrdən, beynəlxalq əməkdaşlığın daha da möhkəmləndirilməsi və  genişlən-
dirilməsindən bəhs olunur.  
Bu cilddə, həmçinin Prezidentin bölgələrə səfərləri zamanı ictimaiyyət 
nümayəndələri ilə görüşlərinə, bir sıra mədəni-məişət, sosial və sənaye 
müəssisələrinin açılışında iştirakına dair materiallar da toplanmışdır.   
 
ISBN  978-9952-8100-7-3 
 
32-ББК                         
2017651(07)М
0801000000
Я   

 
© Azərnəşr, 2018 
 
 
 5 
 
PARİSDƏ MEDEF-in ÜZVÜ OLAN İŞ  
ADAMLARI İLƏ GÖRÜŞ 
 
19 sentyabr 2012-ci il  
 
Azərbaycan Respublikasının Prezidenti İlham Əliyev 
sentyabrın 19-da Parisdə Fransa Sahibkarlar Təşkilatına – 
MEDEF-ə üzv olan iş adamları ilə görüşmüşdür. 
Dövlətimizin başçısını «MEDEF International»ın rəhbəri 
Jan Bürel qarşıladı. 
J a n  B ü r e l: Cənab Prezident, bu görüşdə aparıcılıq etmək 
mənim və dostum, həmkarım Kristian Mons üçün şərəfdir. Bizə 
vaxt ayırdığınız üçün Sizə təşəkkürümüzü bildiririk. Bilirik ki, 
sevdiyiniz Paris şəhərində səfər proqramınız olduqca gərgindir. 
Burada Azərbaycanın iqtisadi inkişafı, fransız şirkətlərinin bu 
tərəqqiyə verə biləcəyi töhfə, onların Sizin ölkədə oynaya biləcəyi 
rol ilə bağlı düşüncələrinizi dinləmək üçün müxtəlif şirkətləri 
təmsil edən 60-a yaxın nümayəndə iştirak edir. Sizi dinləmək 
bizim üçün olduqca maraqlıdır. 
Həmkarım Kristian Mons sual-cavab sessiyasını keçirəcək. 
Mənim qısa giriş sözümdən sonra, etiraz etmirsinizsə, biz Sizi 
dinləyəcəyik, sonra Kristian Mons sual-cavab sessiyasına 
başlayacaq. Fikirlərinizi bizimlə bölüşün. Bir daha bizə vaxt 
ayırdığınız üçün Sizə təşəkkürümüzü bildiririk. 
Dünən Sizin prezident Olland ilə görüşünüz oldu. Luvr 
Muzeyində İslam incəsənətinə həsr olunmuş zalların açılışı 
mərasimində də iştirak etmisiniz. İqtisadiyyatdan, ümumi daxili 
məhsuldan başqa, bilirik ki, dostluq və mədəniyyət bizim ölkələrin 
böyük sərvətidir. Bizə qarşı xoş münasibət vardır. Sizin Fransanı 
sevdiyinizi bilirik. 
Cənab Prezident, bir daha bizə vaxt ayırdığınız üçün Sizə 
minnətdarlığımızı bildirir və sözü Sizə veririk.  
İ l h a m  Ə l i y e v: Çox sağ olun, minnətdaram. Əvvəlcə 
dəvətə görə Sizə təşəkkürümü bildirirəm. Burada, Parisdə 
 6 
köhnə dostları görmək çox xoşdur. Mən MEDEF-də bizim 
əvvəlki görüşlərimizi xatırlayıram. Bu təmaslar Azərbaycan və 
Fransanın aparıcı şirkətləri arasında iqtisadi sahədə güclü 
tərəfdaşlıq münasibətlərinin yaradılmasına çox kömək etmişdir. 
Parisə yenidən gəlməyimə çox şadam. 
Sizin də qeyd etdiyiniz kimi, dünən mənim prezident Olland 
ilə görüşüm oldu. Biz bir çox məsələlər ətrafında çox uğurla 
inkişaf etməkdə olan ikitərəfli siyasi əlaqələrə dair səmimi və 
açıq müzakirələr apardıq. Görüşümüz siyasi əlaqələrimizin 
strateji xarakter daşıdığını bir daha sübut etdi. Biz dostuq, 
tərəfdaşıq və həm ikitərəfli münasibətlər səviyyəsində, həm də 
beynəlxalq arenada fəal şəkildə əməkdaşlıq edirik. Xüsusilə də 
Azərbaycan BMT Təhlükəsizlik Şurasına üzv seçiləndən sonra 
həm beynəlxalq məsələlərlə, həm də regionda və dünyada 
qarşılıqlı maraq doğuran məsələlərlə bağlı ölkələrimiz arasında 
əlaqələr daha da fəallaşıb. 
Qeyd etdiyiniz kimi, siyasi əlaqələrlə yanaşı, biz həm də 
ölkələrimiz arasında mədəniyyət sahəsində əlaqələri müzakirə 
etdik. Bu əlaqələr də çox uğurla inkişaf edir. Sizin də qeyd 
etdiyiniz kimi, dünən mən Luvr Muzeyində İslam incəsənəti 
bölməsinin açılışında iştirak etdim. Bu gün də Parisdə 
Azərbaycan Mədəniyyət Mərkəzinin açılışında iştirak edəcəyik. 
Bu, Azərbaycandan kənarda açılan ilk mədəniyyət mərkəzidir. 
Ötən il Bakıda yeni fransız məktəbinin təməlini qoyduq. Mən 
bir çox başqa tədbirləri, sərgiləri, mədəniyyət sahəsində 
mübadilə, konsertlər və digər mühüm tədbirləri qeyd edə 
bilərəm ki, bunlar da işbirliyi həyata keçirmək üçün gözəl şərait 
yaradır. 
Ümumilikdə siyasi əlaqələr və açıq, səmimi münasibətlər 
iqtisadi əməkdaşlıqda mühüm rol oynayır. Ona görə də biz çox 
şadıq ki, təkcə siyasi sahədə deyil, xalqlar arasında əlaqələr, 
mədəniyyət sahəsində də möhkəm əməkdaşlıq əlaqələri 
qurmuşuq. Ölkələrimiz arasında iqtisadi əməkdaşlığa gəlincə, 
qarşılıqlı ticarətdə dinamik inkişaf qeydə alınır, hazırda bu 
göstərici 4,6 milyard dollar təşkil edir və getdikcə artır. 
 7 
Gələcəkdə biz ticarət əlaqələrinin daha da şaxələndirilməsinin 
şahidi olmaq istərdik. Hesab edirəm ki, enerji sektorundan 
kənar əlaqələrin genişləndirilməsi üçün yaxşı potensial 
mövcuddur. 
Azərbaycanın apardığı enerji siyasəti region hüdudlarını aşır. 
Bu gün biz Avropanın enerji təhlükəsizliyi məsələləri ilə bağlı 
Avropadan olan tərəfdaşlarımızla birgə fəaliyyət göstəririk və 
Fransanın «Total» və «GDF Suez» kimi şirkətləri bizim 
uzunmüddətli tərəfdaşlarımızdır. Biz qarşıdakı planları və 
layihələri həyata keçirmək üçün birgə çalışırıq. 
Azərbaycanın böyük neft və qaz ehtiyatları,  şaxələndirilmiş 
boru kəməri infrastrukturu var. Biz yeni kəmər sistemi üzərində 
işləyirik. Bu kəmər bizdə olan və gələcəkdə olacaq qazı 
müxtəlif istiqamətlərə ixrac etməyə imkan verəcək. 
İqtisadiyyatın və enerji təchizatı marşrutlarının şaxələndirilməsi 
bizim üçün son dərəcə vacibdir. Şadıq ki, enerji siyasətində də 
maraqlarımız avropalı tərəfdaşlarımızla üst-üstə düşür. Təbii 
qaz məsələsinə gəlincə, Azərbaycan Avropanın əsas 
tərəfdaşlarından birinə çevriləcəkdir. Neft məsələsinə gəldikdə, 
Avropa İttifaqının bəzi üzv dövlətlərinin enerji balansında 
Azərbaycan neftinin payı 30 faizdən artıqdır. Onun əsas hissəsi 
nisbətən yeni mənbədən əldə olunur. Azərbaycanın təsdiq 
edilmiş qaz ehtiyatları 2,5 trilyon kubmetrdən çoxdur. Qeyd 
etdiyim kimi, biz yeni boru kəməri sistemi üzərində iş aparırıq. 
Bu layihədə, xüsusilə də regionun və Avropanın enerji 
xəritəsini əhəmiyyətli şəkildə dəyişəcək TANAP layihəsində 
Fransa şirkətlərini tərəfdaş kimi görməyə şad olardıq. 
İqtisadi göstəricilərə nəzər saldıqda, düşünürəm ki, iqti-
sadiyyatın şaxələndirilməsinə nail ola bilmişik. Bu bir sıra 
rəqəmlərdə də özünü göstərmiş, xüsusilə də bu ilin 6 ayının 
göstəricilərində öz əksini tapmışdır. Qeyri-enerji sektorunda 
ümumi daxili məhsulun həcmi 10 faizdən çox artmışdır. 
Ümumilikdə son 8 ildə Azərbaycan iqtisadiyyatı 3 dəfə artıb. 
Yaşayış səviyyəsi yaxşılaşıb, yoxsulluq səviyyəsi təxminən  50 
faizdən 7 faizə düşüb, işsizlik səviyyəsi 5,4 faiz təşkil edir. 
 8 
Xarici borc ümumi daxili məhsulun təxminən 7 faizi həc-
mindədir. Biz 9,3 milyon əhalisi olan ölkədə 1 milyondan artıq 
yeni iş yeri açmışıq, işsizlik 5–10 il bundan əvvəl olduğu kimi, 
ciddi problem deyil. Beynəlxalq maliyyə institutları da 
nailiyyətlərimizi və problemlərimizi yaxından izləyir. Şadıq ki, 
maliyyə böhranı dövründə 3 aparıcı reytinq agentliyi – 
«Standard & Poors», «Fitch» və «Moodys» Azərbaycanın 
kredit reytinqini qaldırıb. Davos İqtisadi Forumunun dünya 
ölkələrinin rəqabətlilik göstəricisi üzrə sonuncu siyahısında 
Azərbaycan 46-cı yerdədir. Bu da region ölkələri, bütün 
qonşularımız arasında ən yüksək göstəricidir. 
Gələcəkdə biz qeyri-enerji sektoruna daha çox diqqət ayı-
racağıq. Düşünürəm ki, enerji sektorunda qarşımıza qoydu-
ğumuz bütün məqsədlərimizə çatmışıq və hazırda icra 
edəcəyimiz layihələrə artıq start verilmişdir. Növbəti 10 il üçün 
məqsədimiz iqtisadiyyatın modernləşdirilməsi, şaxələn-
dirilməsi, sənayeləşdirilməsi, kənd təsərrüfatına, informasiya 
texnologiyalarına, xüsusilə kosmik texnologiyaya investi-
siyaların yatırılmasıdır. Yeri gəlmişkən, fransız şirkətləri bizə 
bu sahədə yardım edirlər. Bu, növbəti 10 il üçün hədəfimiz 
olacaqdır. 
Qeyd etdiyim kimi, son 8-9 ildə biz ümumi daxili məhsulu 3 
dəfə artırmağa, ölkədə müasir infrastruktur yaratmağa nail 
olmuşuq. Növbəti 10 il ərzində, davamlı inkişaf onilliyində, 
bizim hədəfimiz qeyri-enerji sektorunda ümumi daxili məhsulu 
2 dəfə artırmaqdır. Düşünürəm ki, qarşıdakı 10  ildə bu 
mümkün olacaq. Zənnimcə, transformasiya sahəsində təc-
rübəmiz, dünyanın aparıcı şirkətləri ilə güclü əlaqələrimiz 
sayəsində buna nail ola biləcəyik. 
Uzun illərdir Fransa şirkətləri bizim ölkədə uğurla fəaliyyət 
göstərir. Enerji sektorunda onlar investor, digər sektorlarda iş 
podratçısı kimi fəaliyyət göstərirlər. Əlbəttə ki, biz Fransa 
şirkətlərini qeyri-enerji sektorunda investor kimi görmək 
istərdik. Düşünürəm ki, bunu etmək üçün yaxşı potensial 
mövcuddur. Çünki iqtisadiyyat inkişaf edir, yeni imkanlar 
 9 
yaranır, Azərbaycan regional mərkəzə – təkcə siyasi deyil, həm 
də iqtisadi mərkəzə çevrilir. Azərbaycan regionda tarazlaşdırıcı 
rol oynayır. Düşünürəm ki, Azərbaycana investisiya yatırmaq 
imkanlarının dəyərləndirilməsi Fransa şirkətləri üçün maraqlı 
olacaq. Biz onları podratçı kimi də görmək istərdik. Mən 
bizimlə fəal şəkildə çalışan bir çox Fransa şirkətinin adını çəkə 
bilərəm. Dünən prezident Olland ilə görüşdə bildirdim ki, 
səfərdən əvvəl köməkçim mənə Azərbaycandakı Fransa 
şirkətlərinin fəaliyyəti ilə bağlı broşür təqdim etdi. Güman 
edirəm ki, bir neçə ilə şirkətlərin adları olan kitab nəşr ediləcək. 
Bunlar bizim planlarımızdır. Mən həm siyasi, həm də iqtisadi 
sahədə əməkdaşlığımızın səviyyəsindən məmnunam. 
Əməkdaşlığımız çox mehriban, gözlənilən və möhkəmdir. 
Azərbaycan açıq ölkədir. Bu ölkədə bizneslə məşğul olmaq 
cəlbedicidir. Hazırda Azərbaycanda ümumi daxili məhsulun 80 
faizi özəl sektorun payına düşür. Burada çox liberal iqtisadi 
nizamlama mövcuddur. Biz Dünya Bankının «Doing 
Business» proqramında aparıcı ölkələr sırasındayıq. Ölkədə çox 
əlverişli investisiya mühiti mövcuddur. Adambaşına düşən 
birbaşa xarici sərmayələrin həcminə görə Azərbaycan keçmiş 
sovet ölkələri arasında 1-ci yerdədir. Bu il biz Azərbaycana, 
iqtisadiyyatımıza 20 milyard dollar həcmində birbaşa 
sərmayələrin yatırılacağını gözləyirik. Hazırda xarici və yerli 
investisiyalar arasında nisbət dəyişib. Sərmayələrin 70 faizi 
yerli yatırımlardır. Bu o deməkdir ki, şirkətlərimizin 
rəqabətliliyi artır. 
Yeri gəlmişkən, Azərbaycan xaricdə böyük investisiya 
layihələrinə start verib. Regionda biz ilk növbədə Türkiyə 
iqtisadiyyatına milyardlar yatırırıq. Növbəti 5 il ərzində bu 
təxminən 20 milyard dollara çatacaqdır. Biz Gürcüstanda bir 
nömrəli investoruq. Dövlət Neft Şirkəti Gürcüstanda ən böyük 
vergi ödəyicisidir. Bundan əlavə, biz Avropa İttifaqına üzv 
ölkələrə, keçmiş Sovet İttifaqı ölkələrinə investisiya yatırmağı 
planlaşdırırıq. Həmçinin maliyyə resurslarımızı da 
şaxələndiririk, bu da çox mühümdür. 
 10 
Azərbaycan və Fransa şirkətləri arasındakı əlaqələrin tarixini 
nəzərə alaraq, qarşıdakı illərdə biz üçüncü ölkələrdə hətta 
müştərək investor kimi fəaliyyət göstərə bilərik. 
Mən Azərbaycan haqqında danışaraq daha çox vaxtınızı 
almaq istəmirəm. Bilirəm ki, əksəriyyətiniz bizim ölkədə olub, 
ölkəmizlə bağlı öz təəssüratlarınız var. Azərbaycanda 
olmayanları mən bizneslə məşğul olmaq imkanlarını öyrənmək 
və tərəfdaşlığımızı möhkəmləndirmək üçün ölkəmizə dəvət 
edirəm. Təşəkkür edirəm. 
 
* * * 
Sonra dövlətimizin başçısı sualları cavablandırdı.  
 
J a n  B ü r e l: Cənab Prezident, Sizi bu gün burada, 
Parisdə dinləmək, nailiyyətləriniz, Azərbaycanın iqtisadi du-
rumu barədə təqdimatlarınızı, fikirlərinizi eşitmək bizim 
tərəfdən və borcla mübarizə aparan Qərbi Avropanın hər bir 
ölkəsi tərəfindən təqdir edilir. Bir neçə dəqiqə öncə ölkənizin 
dövlət borcunun ümumi daxili məhsulun 7 faizini təşkil etdiyini 
eşitdikdə bunun Fransa üçün də belə olmasını arzuladım. 
Bizim Sizdən soruşmaq istədiyimiz bəzi suallar var. İndi 
mənim həmkarım Kristian Mons sual-cavab sessiyasına 
başlayacaq. Kristian, buyurun. 
K r i s t i a n  M o n s: Cənab Prezident, iştirakınız üçün 
Sizə təşəkkür edirik. Burada masa ətrafında Fransa şirkətlərini 
təmsil edən 50-dən çox baş icraçı direktor və baş menecer 
əyləşib. Onlar, yəni biz, tərəqqiniz və ölkəniz haqqında daha 
çox sual vermək məqsədilə burada toplanmışıq. Bizim şirkətlər 
enerji, nəqliyyat, infrastruktur, su idarəçiliyi, xidmət, turizm, 
bankçılıq və digər sahələri təmsil edir. Onlar Sizə çox qısa və 
konkret, həmişə olduğu kimi, dəqiq suallar vermək istəyirlər. 
Əgər razısınızsa, mən sual-cavaba «Total» şirkətindən olan 
cənab Borrell ilə başlayıram. O Sizə sual vermək istəyir. 
M i ş e l  B o r r e l l: Çox sağ olun. Cənab Prezident, mə-
nim vermək istədiyim xüsusi bir sual yoxdur. Sadəcə, həm-
 11 
karlarımın qarşısında Sizin bazar ertəsi keçirdiyiniz görüşdə 
müzakirə etdiyiniz bir neçə məsələ haqqında şərh vermək 
istərdim. 
İlk növbədə, qaz sektoru haqqında. Siz öz çıxışınızda enerji 
sektorundakı nailiyyətlərinizi və qarşıda duran hədəflərinizi 
qeyd etmişdiniz. Düşünürəm ki, bunlar Sizin də qeyd etdiyiniz 
kimi, ölkədəki investisiya mühitinin yaxşı göstəricisidir. Öz 
adımızdan deyə bilərəm ki, biz Azərbaycanın neft və qaz 
sektorunda iştirak etməkdən məmnunuq və bununla fəxr edirik. 
Yenicə uğurlu şəkildə tamamladığımız və aşkarlanmasını keçən 
ilin sentyabr ayında Sizinlə birgə elan etdiyimiz «Abşeron» 
yatağı barədə müzakirə aparmaq imkanımız oldu. Burada iştirak 
edən tərəfdaşlarımız «GDF Suez» şirkəti və SOCAR ilə birlikdə 
«Abşeron» yatağındakı quyunun maliyyə dəyəri barədə 
açıqlama vermişdir. Bildiyiniz kimi, onun Sizin arzuladığınız 
miqyasda və zaman çərçivəsində işlənməsinin əsas şərti Xəzər 
dənizində qazma imkanlarını artırmaqdır. Quyunun istismarında 
biz SOCAR ilə birlikdə yaxından işləyirik. Ümid edirəm, 
istehsalatda yeni qazma qurğuları tətbiq ediləcək. 
Biz həmçinin Sizin də qeyd etdiyiniz məsələ, yəni regionda 
istehsal edilən qaz və onun Avropa bazarına necə çıxarılması 
barədə danışdıq. Düşünürəm, «Şahdəniz» yatağındakı 10 faizlik 
payımız nümayiş etdirir ki, bizim də bu işdə rolumuz böyükdür. 
Biz «CP» onun genişləndirilməsi və Türkiyədən keçməklə 
Avropa bazarlarına gedəcək TANAP layihəsi üçün strateji 
cəhətdən əhəmiyyətli infrastrukturun qurulmasında həm 
operator və yenə də SOCAR-la birgə işləmişik. Sonra bu 2 
rəqib boru kəməri qazı ya İtaliya, ya da daha yuxarı, Avstriyaya 
– Avropa qaz bazarının bir hissəsinə çatdıracaqdır. Bu sahədə 
tərəfdaşlıq əsas şərtdir. 
Bizim həm də SOCAR ilə tərəfdaşlığımızı daha da inkişaf 
etdirmək potensialını, quruda və dənizdə gələcək fəaliyyətimizi 
müzakirə etmək imkanımız oldu. Hesab edirəm ki, bu 
danışıqlarda daha tez irəliləyiş etmək üçün Siz bizi ruhlan-
dırdınız və bununla da biz Sizin neft və qaz sahəsində qarşıya 
 12 
qoyduğunuz məqsədlərə nail olmağa davam edirik. Hesab 
edirəm ki, şərhimin 3 əsas elementində də qeyd etdiyim kimi, 
SOCAR ilə və Azərbaycandakı digər şirkətlərlə tərəfdaşlıq 
bizim uğurumuzun açarıdır. «Total»ın Azərbaycandakı sərmayə 
payı ölkənizin investisiya mühitinin cəlbediciliyi, sabitlik və 
bizə layihələrimizə uzun müddətə milyardlarla dollar investisiya 
yatırmaq imkanı verən güvənlik haqqında söylədiklərinizin 
aydın şəkildə nümayişidir. Siz bundan sonra da insanları 
SOCAR ilə, Azərbaycan ilə işləmək səylərini davam etdirməyə, 
etibarlı tərəfdaş olmağa, istər bizim, istərsə də Sizin öz 
mütəxəssislərinizlə və şirkətlərinizlə birgə gəlirləri artırmağa 
əmin edə bilərsiniz. Təşəkkür edirəm. 
K r i s t i a n  M o n s: Təşəkkür edirəm. «Bouygues Tra-
vaux Publics» şirkətindən cənab Kristian Qazen. 
K r i s t i a n  Q a z e n: Cənab Prezident, mən «Bouygues 
Travaux Publics» şirkətinin tikinti bölməsini təmsil edirəm. Biz 
müxtəlif növ binaların, eləcə də infrastruktur, dəmir yolu və 
mülki obyektlərin tikintisi ilə məşğul oluruq. Biz xüsusilə Bakı 
metrosunun inkişafı ilə maraqlanırıq. Yerli şirkət olan 
«Akkord» ilə əməkdaşlıq edirik. Hazırda metronun mavi xətti 
üzərində çalışırıq. Həmçinin demək istərdim ki, Fransada bizim 
daha iri tərəfdaşımız və hərdən rəqibimiz olan şirkət vardır. Biz 
Azərbaycanda həmin bu şirkətlə yerli şirkətlərin də daxil 
olacağı fransız qrupu yaratmağı qərara almışıq. Xatırladım ki, 
bizim şirkətin Misirin paytaxtı Qahirədə metro tikintisində 30 
illik bir uğuru var və hazırda bir sıra digər layihələrdə də iştirak 
edirik. 
Sualım belədir: Bakı metrosunun, xüsusilə mavi xəttin 
gələcəyi haqqında nə deyə bilərsiniz? 
İ l h a m  Ə l i y e v: Təşəkkür edirəm. Bizim Bakı metrosu 
üçün böyük inkişaf planımız var. Bir müddət öncə mənim 
sədrliyimlə bu məsələ ilə bağlı böyük konfrans keçirdik və 
«Bakı metrosunun inkişafı üzrə Dövlət Proqramı» qəbul edildi. 
Hazırda 23 metro stansiyamız var. Onların əksəriyyəti sovet 
 13 
dövründə tikilib. Amma son bir neçə ildə biz hər il 1 yeni metro 
stansiyası açırıq. Amma planlar daha genişdir. 
Metronun böyük inkişaf planı 2030-cu ilə qədər əlavə 50 
stansiyanın tikintisini nəzərdə tutur. Bu o deməkdir ki, biz çox 
işləməli olacağıq və bizə yaxşı tərəfdaşlar lazım olacaq. Yeri 
gəlmişkən, Fransanın «SYSTRA» şirkəti Bakı metrosunun 
böyük inkişaf planı üzərində işləyir. Bu layihə bütövlüklə 
dövlət tərəfindən, dövlət büdcəsi hesabına maliyyələşdiriləcək. 
Hər il biz bu məqsədlə əsaslı maliyyə vəsaiti ayırırıq. Yeganə 
məsələ onunla bağlıdır ki, bizə yaxşı podratçılar lazımdır. Bizim 
öz şirkətimiz var ki, hələlik Azərbaycan üçün metro tikir və 
onlar işi yüngülləşdirən yeni qazma qurğusu alıblar. Amma işin 
miqyasını, sürətini və 2030-cu ilə qədər çatmalı olduğumuz 
məqsədi nəzərə alaraq, bizim beynəlxalq podratçı şirkətlərə 
ehtiyacımız olacaqdır. Mən şadam ki, siz yerli şirkətlərlə birgə 
işləməyi planlaşdırırsınız, bu da bizim üçün çox vacibdir. Çünki 
biz iqtisadi transformasiya prosesində xarici şirkətlərlə işləyirik 
və yerli şirkətlərimizin də beynəlxalq şirkətlərə çevrilməsini 
istəyirik. 
«Bouygues Travaux Publics» kimi şirkətlə işləmək yerli 
şirkətlər üçün yaxşı təcrübə və peşəkar fəaliyyətlərində yaxşı 
tarixçə olacaq. Əgər bir gün onlar Azərbaycandan kənarda 
işləmək qərarına gəlsələr, «Bouygues Travaux Publics»lə birgə 
layihə həyata keçirdiklərini tarixçələrində göstərə bilərlər. Mən 
bu yanaşmanı bütövlüklə dəstəkləyirəm və sizə uğurlar 
arzulayıram. 
Metroda görüləcək işlər çox olacaqdır. Bu, Bakıda yaxın 
illərdə həyata keçiriləcək ən əsas infrastruktur layihələrindən 
biridir.  
K r i s t i a n  M o n s: Cavabınız üçün təşəkkür edirik, 
cənab Prezident. «Vinci Construction» şirkətinin sədri və icraçı 
direktoru cənab Bonno Sizin şərhinizə bəzi şeylər əlavə etmək 
istəyir. 
A l e n   B o n n o: Sabahınız xeyir, cənab Prezident. Metro 
layihəsi haqda indicə eşitdim. Mən Dünya Tunel Konqresində 
 14 
iştirak etmək üçün Bakıya gəlmişdim. Metro sahəsində çalışan 
bir çox insanlarla, xüsusilə Bakı Metropoliteninin rəisi ilə 
görüşdüm. Cənab Qazenin dediklərini təsdiqləmək istərdim. 
Əgər Siz razısınızsa, yaxşı bir fransız tikinti qrupu yeni metro 
xətlərinin tikintisində maraqlı ola bilərdi və biz bu barədə çox 
danışmışıq. Bizim üçün vacib olan məsələ yaxşı razılıq əldə 
etməkdir və düşünürəm ki, biz yerli şirkətlərlə, yaxşı təcrübəsi 
olan Azərbaycan şirkətləri ilə birgə işləməliyik. Qeyd etdiyiniz 
kimi, Azərbaycanda uzun metro xətləri artıq var və biz onların 
müasirləşdirilməsində və digər layihələrdə Sizə kömək etməyə 
hazırıq. Təşəkkür edirəm. 
K r i s t i a n  M o n s: Burada 2 aparıcı su təsərrüfatı şirkə-
tinin  təmsilçiləri var. Etiraz etmirsinizsə onlar  Sizə  2  sual 
vermək istəyirlər. Əvvəlcə, «Veolia Eau» şirkətinin Avropa üzrə 
direktoru Jan-Luk Debran və «Suez»dən beynəlxalq inkişaf üzrə 
icraçı vitse-prezident cənab Erik Gebal. 
J a n - L u k  D e b r a n: Cənab Prezident, su və kanaliza-
siya sistemlərinə bizim şirkət də iştirak etdiyi böyük maliyyə 
vəsaitlərinin qoyulması üzrə proqramları nəzərə alsaq, bu 
sahənin ixtisaslı kadrlara və idarəetmə mütəxəssislərinə ehtiyacı 
yaranır. 
Mənim ilk sualım belədir: Azərbaycan Respublikası Höku-
məti ilə belə bir məktəbin və ya treninq mərkəzinin yaradılması 
üzrə tərəfdaşlıq mümkündürmü? İkinci sualım: su təsərrüfatı və 
kanalizasiya infrastrukturunun idarə olunmasına rəhbərlik edən 
nazirlik belə ehtiyacların ödənilməsi üçün ixtisaslaşmış fransız 
şirkətlərinə müraciət edəcəkmi? 
İ l h a m  Ə l i y e v: Bizim su və kanalizasiya layihələri ilə 
bağlı böyük planlarımız var. Bu problem bizdə hər zaman 
mövcud olub. Təəssüf ki, Bakının və Azərbaycanın digər şə-
hərlərinin heç vaxt kifayət qədər su təchizatı olmayıb. Sovet 
dövründə yaradılan sistem kifayət etməyib. Qeyd etməliyəm ki, 
bu sistem köhnəlib və bir çox çətinliklər yaradır. Bu məqsədlə 
biz təmiz su təchizatı ilə bağlı böyük proqram həyata keçirmək 
qərarına gəlmişik. Suyun keyfiyyəti Ümumdünya Səhiyyə 
 15 
Təşkilatının standartlarına uyğun olmalı və bütün şəhərlərimiz 
su ilə təchiz edilməlidir. Əlbəttə, Bakı birinci sıradadır, çünki 
Bakı nəinki Azərbaycanın, hətta bütün Qafqazın ən böyük 
şəhəridir. 
Proqram çox genişdir və bizim dövlət şirkətimiz «Azərsu» 
buna görə məsuliyyət daşıyır. Onlar «GDF Suez» ilə işləyirlər, 
yenicə müzakirələr aparıblar. Ümid edirəm ki, tezliklə layihənin 
reallaşdırılması istiqamətində praktiki addımlar atılacaqdır. 
Hədəfimiz 2013-cü ilin sonuna qədər Azərbaycanın bütün 
şəhərlərini su ilə tam təchiz etməkdir. Paralel olaraq müasir 
kanalizasiya sisteminin qurulması da həyata keçiriləcəkdir. 
Amma yəqin ki, bunu gələn ilin sonuna qədər etmək mümkün 
deyil, bəlkə də bu daha bir neçə ilə başa gələcəkdir. 
Bakı ilə əlaqədar məsələ daha mürəkkəbdir. Çünki biz təkcə 
maliyyə baxımından deyil, texniki nöqteyi-nəzərdən də çox şey 
etməliyik. İşin böyük hissəsi yenə də dövlət büdcəsindən 
maliyyələşəcəkdir. Bizim banklardan kreditlərimiz də var, hansı ki, 
layihəni daha tez həyata keçirməyə kömək edəcəkdir. Bu, növbəti 
illərin ən vacib infrastruktur layihələrindən biri olacaqdır. Ona görə 
ki, bütün digər infrastruktur layihələrinin bəziləri ya tamamilə 
yerinə yetirilib, ya da yeni elektrik stansiyalarının tikintisi, 
Azərbaycanın qazlaşdırılması, magistral və hətta kənd yollarının 
tikintisi kimi layihələr hazırda reallaşmaq mərhələsindədir. 
Gələn 5  il üçün su və kanalizasiya layihəsi yüksək prioritetli 
məsələ olacaqdır. Çünki biz bu layihəni mərhələlərlə real-
laşdıracağıq. Qeyd etdiyim kimi, ilk mərhələ 2013-cü ilin, ikinci 
mərhələ 2016-cı ilin sonuna qədərdir. Buna görə də biz Fransa 
şirkətləri ilə əməkdaşlığı yüksək qiymətləndiririk. Biz artıq «GDF 
Suez» şirkətinin nümayəndələri ilə onların digər ölkələrdəki təcrü-
bəsini, onların bu layihələri necə həyata keçirmələrini müzakirə 
etdik. Bildiyimə görə, sizin şirkət də Azərbaycan ilə işləyir, həm də 
uğurlu şəkildə. Mən sizə uğurlar arzu edirəm. Biz bu layihə 
üzərində işləməyə davam edəcəyik. Ümid edirəm ki, növbəti 
illərdə bu problem daha olmayacaq.  
 16 
K r i s t i a n  M o n s: Təşəkkür edirik, cənab Prezident. 
Cənab Gebal, əlavə etmək istədiyiniz bir şey varmı? 
E r i k  G e b a l: Xeyr, yalnız istərdim Sizi əmin edim ki, biz 
«Azərsu»nu mümkün qədər tez bir zamanda dünya səviyyəli 
müəssisəyə çevirmək fikrimizdə qətiyyətliyik. Artıq 2-3 ildir 
«Azərsu» ilə əməkdaşlıq edirik və Bakının tarixi su təchizatının 
təkmilləşdirilməsinə nail olmuş ilk şirkət olmağa yaxınıq. Bu 
bizim üçün ciddi məsələdir və biz əminik ki, 2-3 ilə rəqabətə-
davamlı şərait yaranacaqdır. 
İ l h a m  Ə l i y e v: Təşəkkür edirəm. Sadəcə, əlavə etmək 
istərdim ki, bizim görüşümüzdən sonra mən «Azərsu»ya sizin 
şirkətlə daha da yaxından işləmələri və layihənin icrasına baş-
lamaları üçün tapşırıqlar verdim. Bütün dostlarımıza xatırlatmaq 
istərdim ki, bizim 2 gün əvvəlki görüşümüzdə mən dedim ki, su 
təchizatı məsələsinə gəldikdə qarşımızda çox asan hədəflər durur: 
bizə 24 saat su təchizatı, 100 faiz əhatə dairəsi və Ümumdünya 
Səhiyyə Təşkilatının standartlarına cavab verən su lazımdır. 3 əsas, 
sadə məqsəd. Həmin məqsədlərə çatmaqla, düşünürəm, bu 
problem həmişəlik həll olunacaqdır. Bunun da insanların yaşayış 
şəraitinə, onların səhhətinə, ölkəmizin ümumi inkişafına çox ciddi 
təsiri olacaqdır. Çünki Azərbaycan çox sürətlə inkişaf edir. 
Müasirləşmə prosesi elə tez gedir ki, biz mövcud su təchizatının 
hazırkı vəziyyəti ilə barışa bilmərik. Lakin bir daha demək istərdim 
ki, bu problem bizim ölkədə həmişə olub. 
Müstəqilliyimizin ilk illərində həll olunası digər daha ciddi 
məsələlər var idi və ola bilsin, buna görə də bu məsələ prioritet 
deyildi, üstəlik bu çox baha idi. Biz özümüz-özümüzə sərmayə 
qoymağa başlamamışdan öncə, 10 ildən çox bir müddət ərzində 
beynəlxalq maliyyə təsisatları ilə aparılan danışıqlar əsaslı nəticə 
vermirdi. Su layihələrini büdcəmizə, dövlət sərmayə 
proqramlarımıza daxil etdikdən sonra beynəlxalq maliyyə 
təsisatları da buna maraq göstərdilər və daha fəal oldular. İndi 
dövlətin, bankların maliyyələşdirdiyi layihələrin yaxşı 
əlaqələndirilməsi mövcuddur və bu da sıx əməkdaşlıq əhval-
ruhiyyəsi yaradır. 
 17 
K r i s t i a n  M o n s: Çox sağ olun, cənab Prezident. Burada 
iştirak edən fransız şirkətlərinin əksəriyyətinin adından Sizə sual 
verə bilərəmmi? Bu daha çox siyasi sualdır, amma iqtisadiyyatla 
əlaqəsi var. Çox maraqlı olardı ki, bizə ölkənizin Ümumdünya 
Ticarət Təşkilatına daxil olmasının təqvimi haqqında məlumat 
verəsiniz. Siz əvvəllər də bu haqda danışmısınız, amma istərdik 
Sizin planlarınız barədə eşidək. 
İ l h a m  Ə l i y e v: Biz bu məsələ üzərində işləyirik. 
Tərəfdaş ölkələrlə ikitərəfli məsləhətləşmələr prosesindəyik və 
bu proses uğurla davam edir. Bildirmək istərdim ki, Azərbay-
canın Ümumdünya Ticarət Təşkilatına nə zaman üzv olmasına 
dair 2 fikir mövcuddur. Birincisi, mümkün qədər tez – bu fikir də 
yetərincə əsaslıdır – çünki bu, bazarda rəqabətədavamlılığı 
artıracaqdır. Ümid edirik ki, bu, istehlakçı qiymətlərinə müsbət 
təsir edəcək. Hazırda Azərbaycan bir sıra beynəlxalq təsisatlara 
inteqrasiya edən ölkədir və Ümumdünya Ticarət Təşkilatının bir 
hissəsi olmağa yaxındır. Digər yanaşma bir az fərqlidir – 
məzmun nöqteyi-nəzərindən deyil, vaxt etibarilə fərqlənir. Çünki 
indi biz şaxələndirmə istiqamətində ciddi iş görürük. Bizim fərdi 
sahibkarlığın həvəsləndirilməsi üzrə Dövlət Proqramımız vardır. 
Məsələn, gələn il kənd yerlərində kiçik və orta müəssisələr üçün 
300 milyon avro məbləğində vəsait nəzərdə tutulub. Onlara 
dövlət tərəfindən kiçik faizlə kredit ayrılacaqdır. Biz kənd təsər-
rüfatına böyük subsidiyalar ayırırıq. Fermerlərə yanacaq 50 faiz 
güzəştlə satılır. Onlar gübrəni də 50–75 faiz arasında güzəştlə 
alırlar. Onlar torpaq vergisindən başqa, bütün vergilərdən azad 
olunublar. Onlara taxıl əkdikdə hər bir hektara görə   100 avro 
verilir. Bu subsidiyalar bizə kənd təsərrüfatı məhsullarının 
idxalından asılılığı əhəmiyyətli şəkildə azaltmağa kömək edir. 
Bu gün biz bəzi mövqelərdə tələbatımızı 80-85 faiz həcmində 
ödəyə bilirik. Məqsədimiz 2015-ci ilin sonunadək özümüzü kənd 
təsərrüfatı məhsulları ilə təmin etməkdir. Bu, 1 milyon iş yerinin 
açılmasına şərait yaratdı ki, bunların da əksəriyyəti kənd 
yerlərindədir. 
 18 
Beləliklə də mən ikinci yanaşmaya toxunmaq istəyirəm. 
İkinci yanaşma ondan ibarətdir ki, əgər biz Ümumdünya Ticarət 
Təşkilatına bu gün qoşulsaq, bu, kənd yerində sahibkarlığın 
inkişafına mənfi təsir göstərə bilər. Bu, məşğulluqla bağlı mü-
əyyən problemlər yarada bilər. Bizim bəzi mallarımız 
rəqabətədavamlılığını itirə bilər. Beləliklə, əsas fikir, deyərdim, 
ondan ibarətdir ki, təkmilləşdirmə, şaxələndirmə, sərmayə 
qoyuluşu prosesini, özəl sektorun həvəsləndirilməsini davam 
etdirmək, təkcə kənd təsərrüfatının deyil, həmçinin ağır 
sənayenin və ümumiyyətlə, iqtisadiyyatımızın artıq daha yaxşı 
şəkildə olduğu bir vaxt Ümumdünya Ticarət Təşkilatına üzv 
olmaqdır. Biz bu 2 yanaşma arasında yolumuzu tapmağa 
çalışırıq. Beləliklə, biz danışıqlar prosesindəyik. Çox güman ki, 
bizim üzv qəbul olunmağımız yaxın gələcəkdə baş ver-
məyəcəkdir. 
K r i s t i a n  M o n s: Çox aydın izah idi. 
İ l h a m  Ə l i y e v: Təşəkkür edirəm. 
K r i s t i a n  M o n s: Çox sağ olun. İndi isə biz digər 
suallara keçə bilərik. Bizim hələ bir az da vaxtımız var. İs-
təyirsinizsə, razısınızsa turizm və idman haqqında danışa bilərik. 
Hamımız ölkənizin necə gözəl olduğunu bilirik. Turizm və idman 
infrastrukturu layihələri haqqında daha yaxşı məlumatı olan 
«Gregory İnternational» şirkəti üçün bu çox maraqlı olacaqdır. 
«Gregory İnternational» şirkətinin nümayəndəsi: Sabahı-
nız xeyir, cənab Prezident. Bizim şirkət qolf və idman mey-
dançalarının inşası üzrə ixtisaslaşıb. Biz yalnız beynəlxalq 
miqyasda fəaliyyət göstəririk. Biz Sizin ölkənizdə olmuşuq və 
böyük inkişaf potensialının şahidiyik. Mənim sualım çox sadədir. 
Bilmək istərdim, Siz qolf meydançası tikintisi layihəsini təyin 
etmisinizmi və gələcəkdə hansı idman meydançalarının tikintisi 
gözlənilir? 
İ l h a m  Ə l i y e v: Bəli, qolf meydançalarının tikintisi 
layihələri var və onlar artıq icra olunur. İkisi tikilir, amma Ba-
kıda deyil, paytaxtdan 150–200 kilometr kənarda, dağlıq və 
 19 
yaşıl ərazidə. 2 qolf meydançasının tikintisinə dair də planlar 
var. Lakin bunlar özəl sərmayələrdir, dövlət sərmayələri deyil. 
Dövlət sərmayələrinə gəldikdə, biz idman infrastrukturuna 
çoxlu vəsait yatırırıq. Ən iri idman və ya konsert zalı – «Crystal 
Hall» yalnız «Eurovision» mahnı müsabiqəsi üçün inşa 
olunmuşdur. Vaxtımız az idi, amma 9 aya tamamlandı. Bu, 17 
mindən 20 minədək tutumu olan gözəl idman sarayıdır. Biz 
stadionlarımızı da müasirləşdiririk. Son 10 il ərzində 
Azərbaycanda 34 Olimpiya İdman Kompleksi inşa olunub ki, 
bu da bizim komandamızın London Olimpiadasında uğurlu 
çıxışının səbəblərindən biridir. 
Bununla da idman bizim üçün sərmayələrin yönəldildiyi və 
diqqət mərkəzində olan, diqqət göstərilən əsas sahələrdən biri 
olmağa davam edəcəkdir. Bunun üçün də biz daha çox iş 
görəcəyik. Hazırda biz Qafqaz dağlarında yeni dağ-xizək 
istirahət kompleksinin tikintisinin son mərhələsindəyik. Bu da 
dövlət sərmayələrinin hesabına reallaşır. Çox güman ki, bu 
mövsümdə kompleks xizək həvəskarları üçün açılacaqdır. Bu, 
ən gözəl və ən rahat dağ-xizək istirahət komplekslərindən biri 
olacaqdır. Çünki bütün dağ-xizək istirahət komplekslərinin, 
həmçinin sizdə – Fransada, İsveçrədə, Avstriyada olanların da 
təcrübəsini öyrənmişik və insanlar üçün, idmançılar üçün, bu 
idman növünə üstünlük verən hər kəs üçün maksimal rahatlıq 
yaratmaq məqsədilə bütün bunların müsbət tərəflərini 
uyğunlaşdırmışıq. Bununla da biz bu sahədə daha çox 
layihələrin şahidi olacağıq və tərəfdaşlarla işləməyə hazırıq. 
Hazırda biz 60–80 min arasında tamaşaçı tutumu olan Olimpiya 
stadionunun inşasını planlaşdırırıq və tikinti yəqin ki, çox 
tezliklə başlanacaqdır. 
Bizim çoxlu planlarımız var. Dediniz ki, Bakıda olmusunuz 
və yəqin  bizim planlardan xəbərdarsınız. Ümid edirəm ki, bəzi 
layihələrdə iştirak edəcəksiniz.  
K r i s t i a n  M o n s: Təşəkkür edirik, cənab Prezident. 
Daha bir sual qanunvericilik haqqında. «Lactalis» şirkətindən 
 20 
cənab Nale Sizə süd məhsulları üçün gömrük qaydaları, gömrük 
qanunvericiliyi haqda sual vermək istəyir. Sözü ona verirəm. 
N a l e : Sabahınız xeyir, cənab Prezident. Bu qaydalar 
haqqında danışmamışdan öncə deməliyəm ki, ölkənizin kənd 
təsərrüfatı sahəsi və inkişaf haqqında dedikləriniz məni çox 
maraqlandırdı. Mən burada «Lactalis Group»u təmsil edirəm. 
Bu salonda qarşınızda süd sənayesinin 2 lideri əyləşib: 
«Danone» şirkətindən olan həmkarım masanın digər tərə-
findədir. Fransada süd məhsullarının istehsalı üzrə lider bizik. 
Biz Azərbaycanda 30 nəfərdən ibarət kiçik bir nümayəndəliklə 
təmsil olunuruq. Biz regiondan və həmçinin Fransadan 
məhsullar idxal edirik. Bu gün bizim tələbat sizin ölkənizdə 
biznes qurmağı tələb edir ki, biz azərbaycanlılarla tərəfdaş olaq, 
Avropanın digər ölkələrində həyata keçirdiklərimizi burada da 
edək. 
Düşünürük ki, böyük tələbat vardır. Dükanların təklif etdik-
ləri çeşidlər artırılmalıdır. Biz bunu inkişaf etdirmək arzu-
sundayıq və istərdik ki, Siz bizə – buradakı şirkətlərə yardım 
edəsiniz, təkcə ticarətdə deyil, dünyanın başqa ölkələrində 
etdiyimiz kimi, Sizinlə də uzunmüddətli və davamlı inkişafın 
əsasını qoymaq üçün. 
İ l h a m  Ə l i y e v: Təşəkkür edirəm. Mən sizin Azərbay-
candakı fəaliyyətinizi tam olaraq dəstəkləyirəm. Mən artıq bu 
məsələ ilə bağlı fikrimi bildirmişəm və təkrarən demək 
istəyirəm ki, bizim planımız bütün istehlak məhsulları ilə 
özümüzü təmin etməkdir. Əlbəttə, bizdə azad bazar iqtisa-
diyyatıdır. İstehsalın çoxsaylı çeşidi mövcuddur ki, insanlar öz 
maliyyə vəziyyətindən asılı olaraq onları ala bilirlər. Lakin əsas 
məhsullar olan gündəlik tələbat məhsullarının ölkə daxilində 
100 faiz istehsalına nail olmalıyıq. Bu həm qiymətləri aşağı 
səviyyədə saxlamaq, həm də məşğulluğu təmin etmək 
baxımından faydalı olar. 
Süd məhsullarına gəldikdə, biz hazırda ölkənin südə olan 
tələbatının təxminən 80-85 faizini yerli istehsal hesabına təmin 
edirik. Mən əksər yeni və ən böyük süd istehsalı müəssisələrinin 
 21 
açılışında iştirak etmişəm. Deməliyəm ki, həmin müəssisələrdə 
istehsal prosesi tamamilə müasir, yeni texnologiyalar əsasında 
təşkil edilib, məhsullar da çox keyfiyyətlidir. 
Tövsiyə vermək çətindir, lakin mən böyük istehsalçı 
şirkətlərin Azərbaycanda istehsal müəssisələrini yaratmasını 
istərdim. Bu, əməkdaşlığı davam etdirmək, biznes əlaqələri və 
qarşılıqlı faydalılıq baxımından ən yaxşı yoldur. Bizim idxal 
məhsullarından asılı olduğumuz dövr indi geridə qalıb. Hazırda 
vəziyyət tamamilə fərqlidir. Bir neçə il sonra vəziyyət yerli 
istehsal baxımından indikindən də yaxşı olacaqdır. Ölkə bazarı da 
böyüyür. Azərbaycanda istehsal edilən bəzi məhsullar regional 
bazarlara ixrac edilmək üçün çox yaxşı potensiala malikdir. 
Çünki qonşularımızdan bəziləri ilə azad ticarət barədə 
sazişlərimiz var və ona görə də məhsullarımızı ixrac etməklə 
bağlı problemlərimiz yoxdur. 
Bizim ölkə daxilində istehlak edilməyən əksər kənd təsərrüfatı 
məhsulları təzə və emal olunmuş şəkildə regional bazarlara ixrac 
edilir. Bu regional bazarlar isə, sizin də bildiyiniz kimi, çox 
böyük və genişdir. Ona görə də mən tərəfdaşlarımıza əminliklə 
müasir istehsal müəssisələrinin yaradılması imkanlarını 
dəyərləndirməyi tövsiyə edirəm. Bu, istəyinizdən asılı olaraq 
tamamilə sizə məxsus və ya yerli istehsalçılarla şərikli 
müəssisələr ola bilər. Azərbaycanda müasir, yüksək standartlara 
cavab verən və keyfiyyətli istehsal müəssisələrinin yaradılması 
bizim də marağımızda olan bir məsələdir. Təşəkkür edirəm. 
K r i s t i a n  M o n s: Çox sağ olun, cənab Prezident. İndi 
isə kosmik sənaye layihələri üzrə sualını vermək üçün sözü 
«EADS Astrium» şirkətindən cənab Limuziyə verirəm. 
L i m u z i: Sabahınız xeyir, cənab Prezident. Mən «EADS 
Astrium» şirkətindənəm. Çox şadam ki, bir az öncə Siz süni peyk 
və kosmosa aid biznesi qeyd etdiniz. Biz bu yaxınlarda 
«Azərkosmos»a Yer səthinə nəzarət peyklərinə dair təklif 
vermişik. Mən bu sahədə Azərbaycan hökumətinin tam dəstəyini 
arzu edərdim. Çünki bu əsasən, qeyri-ticari və hökumətdən asılı 
bir məsələdir. İstərdim aydınlaşdırım, bu məsələyə dair sazişlərin 
 22 
imzalanmasına nə zaman başlamaq fikrindəsiniz və bu məsələdə 
Fransanın mövqeyini necə qiymətləndirirsiniz? 
İ l h a m  Ə l i y e v: Azərbaycanda kosmik sənayenin 
yaradılması və bu sahə ilə bağlı böyük planlarımız vardır. Bu, 
beynəlxalq səviyyədə hərdən təəccüblə qarşılanırdı, bəziləri 
bizim bu sahəyə investisiya qoyacağımızı gözləmirdi. Lakin 
rəqabətə davamlı ölkə olmaq, ölkəmizi inkişaf etdirib müasir 
ölkəyə çevirmək istəyiriksə, yeni texnologiyalarsız, xüsusən 
kosmik texnologiyalar olmadan bu, çətin məsələdir. 
Biz ilk peykimizin tezliklə kosmosa buraxılacağını gözləyirik. 
Bu məsələdə bir qədər gecikmələr olub. Biz bunu ötən il üçün 
gözləyirdik. Lakin Fransanın «Arianespace» şirkəti bunu həyata 
keçirəcək. Biz Sizin də qeyd etdiyiniz kimi, yeni peyklərlə bağlı 
layihələr üzərində də işləyirik. Mən Fransa şirkəti ilə 
«Azərkosmos» arasındakı əməkdaşlığı tam dəstəkləyirəm. Fransa 
şirkətləri bu sahədə böyük təcrübəyə malikdir və dünyanın 
aparıcı şirkətlərindən hesab edilir. Hazırda biz peykin 
buraxılması sahəsində əməkdaşlıq edirik, daha sonra bu 
əməkdaşlığın digər sahələri üzrə də birgə işləyə bilərik. Biz bu 
istiqamətdə fəaliyyətimizi olduqca sürətləndirməyi planlaşdırırıq. 
Strateji cəhətdən önəmli olan sahələrdə biz vaxt itkisinə yol 
vermirik. Bu məqsədlərə nail olmaq istiqamətində fəaliyyət 
göstəririk. Biz çox zaman qarşımıza ambisiyalı və qısamüddətli 
planlar, hədəflər qoyuruq. Lakin bunları icra etmək heç də 
mümkünsüz deyildir. Biz o cür fəal və cəld şəkildə işləməsəydik,  
8 il müddətində ümumi daxili məhsulu 3 dəfə artıra bilməzdik. 
Bu, yaxın gələcək üçün nəzərdə tutulmuş bir layihədir. Mən sizin 
«Azərkosmos» ilə əməkdaşlığınızı tam dəstəkləyirəm və bu 
sahədə möhkəm əməkdaşlıq münasibətlərinin yaranacağına 
əminəm. 
Yeri gəlmişkən, Azərbaycan ilə sizin şirkət arasında əmək-
daşlıq çox uğurludur – təyyarələrin alınması, «airbus»lar. Hazırda 
başqa yeni layihələr nəzərdən keçirilir. Bu əməkdaşlığın çox 
yaxşı tarixi əsasları vardır. Eyni zamanda, əvvəllər Fransa 
istehsalçılarından «Eurocopter»lər, «ATR» təyyarələri alınıb. 
 23 
Bizim hava yolları hazırda əsasən fransız istehsalı olan təyyarələr 
üzərində qurulub.  
K r i s t i a n  M o n s: Təşəkkür edirəm, cənab Prezident. 
Üzr istəyirəm ki, suallar bu qədər çoxdur. Bilirik ki, Sizin 
vaxtınız məhduddur. 
İ l h a m  Ə l i y e v: Əgər suallar çoxdursa, biz vaxtı artıra 
bilərik. 
K r i s t i a n  M o n s: Xanım Sizə vacib infrastrukturların 
təhlükəsizliyi barədə sual vermək istəyir. 
«MBDA» şirkətinin nümayəndəsi: Cənab Prezident, mən də 
«EADS»ın başqa bir şirkətini – «MBDA»nı təmsil edirəm. Bizim 
şirkət vacib infrastrukturların təhlükəsizliyinin müdafiəsi və 
qorunması sahəsində ixtisaslaşıb. Bizim Azərbaycana bir neçə 
səfərimiz olub. Orada müxtəlif nazirliklərin nümayəndələri ilə 
görüşmüşük. Sualım isə «EADS» qrupunun ölkənizlə əməkdaşlıq 
imkanlarını necə görməyiniz barədədir. Şirkətlərlə, o cümlədən 
Azərbaycan Respublikasının Dövlət Neft Şirkəti ilə – çünki 
həmin şirkət çox vacib infrastruktura malikdir – həm də «Total» 
ilə əməkdaşlığı nəzərdən keçirə bilərik. İkinci sualım 
həmkarlarımın səsləndirdikləri suallarla bir qədər eyni məzmuna 
malikdir. Qısa deyəcəyəm. Məni buraya 2 səbəb gətirib. Mən 
həmçinin kosmik sənaye və aeronavtika sahəsində ixtisaslaşan 
Fransanın «GIFAS» qrupunun MDB üzrə komissiyasının 
sədriyəm. Mənim həmkarım kosmik sənaye barədə danışdı, lakin 
bizim Sizinlə əməkdaşlıq edə biləcəyimiz bir çox sahə vardır. 
Mən həmçinin Sizinlə əməkdaşlıqda maraqlı olan bir çox daha 
kiçik şirkətləri də təmsil edirəm. İstərdik bilək, mümkündürmü 
ki, «GIFAS» səviyyəsində Sizin ölkənizə səfər təşkil olunsun və 
fransız şirkətləri orada yeni tərəfdaşlar tapsınlar? 
K r i s t i a n  M o n s: Çox maraqlı təklifdir. 
İ l h a m  Ə l i y e v: Bəli, elədir. Onu deyə bilərəm ki, mən 
bu məsələlərə tam dəstək verirəm. Biz böyük, balaca, orta 
səviyyəli müxtəlif şirkətlər və investorlarla, xüsusən bizim üçün 
yeni olan kosmos sənayesi kimi sahələrdə işləməyə maraqlıyıq. 
Bizim hələlik bu sahələrdə böyük təcrübəmiz yoxdur. Buna görə 
 24 
də böyük beynəlxalq əməkdaşlığa ehtiyac hiss edirik. Əminəm 
ki, bu sənaye sahəsini inkişaf etdirməklə bağlı böyük planlarımız 
böyük, kiçik və orta səviyyəli əksər şirkətlər üçün imkanlar 
yaradacaqdır. Buna görə də müxtəlif şirkətlərin böyük 
komandalar şəklində ölkəmizə səfər edərək bizim planlarımızla 
tanış olması, insanlarla görüşərək öz proqramlarını bizim 
planlarımızla uyğunlaşdırması baxımından yaxşı fikir olardı. 
İnfrastruktur təhlükəsizliyinə gəldikdə isə, bəhs etdiyimiz bu 
mövzu olduqca vacib məsələdir. Əvvəlki illərdə təhlükəsizlik 
yetərli səviyyədə deyildi, hətta deyərdim ki, mühafizə ətrafa 
hasar çəkmək qədər bəsit səviyyədə idi. Lakin vacib 
infrastrukturlar təkcə enerji sahəsi ilə bağlı deyil, digər sahələrdə 
də olduqca vacibdir. 
Çünki biz hazırda fəlakətlərin, zəlzələlərin, daşqınların şahidi 
oluruq. Yeri gəlmişkən, bu il güclü zəlzələ, 2 il əvvəl isə güclü 
daşqın ölkəmizə ciddi zərər vurdu. Heç bir ölkə bu cür 
təhlükələrdən sığortalanmayıb. Hazırda biz enerji infrastruktu-
runun və su anbarlarının mühafizəsi üçün yeni sistemin 
quraşdırılmasını həyata keçiririk. Bu sistem isə sizin Fransada 
istifadə etdiyiniz kimi, olduqca müasirdir. Hazırda bizdə bu 
sistemlərin yaradılması prosesi gedir. 
Bizim digər bir planımız isə qarşıdakı bir neçə ildə diq-
qətsizlikdən və mühafizədəki qüsurlardan 100 faiz yayınmağa 
imkan verən bir sistemin yaradılmasıdır. Ona görə düşünürəm ki, 
bu sahədə əməkdaşlıq üçün xeyli imkanlar olacaqdır. Təşəkkür 
edirəm. 
K r i s t i a n  M o n s: Təşəkkür edirəm, cənab Prezident. 
Cənab Bürel, buyurun. 
J a n  B ü r e l: Vaxt bitmək üzrədir. Mənim yanımda əyləşən 
dostum, həmkarım Xarici İşlər Nazirliyinin Avropa qitəsinin 
regionları üzrə nümayəndəsi Erik Frünyenin də  Sizə sualı vardır. 
E r i k  F r ü n y e: Cənab Prezident, bizə vaxt ayırdığınız üçün 
Sizə dərin minnətdarlığımı bildirirəm. Sizin gələcək üçün çox 
mükəmməl planlarınız vardır. Dünən Siz də bizim Prezidentin 
Sizin regiona böyük diqqətinin şahidi oldunuz. Biz regionu sabit 
 25 
görmək istərdik, bütün investorlarla regionda əmin-amanlığın 
yaradılması üçün birgə işləməyi zəruri hesab edirik. Bu gün Sizin 
buradakı mesajlarınızdan da bəlli oldu ki, fransız şirkətləri 
regiondakı sabitliyə inanır. Sabitliyə inam olmasaydı, yəqin ki, 
investisiyalar da olmazdı. Düşünürəm ki, bununla bağlı çox yaxşı 
planlarımız vardır. Bu planla bağlı Sizin nazirə ilin əvvəlində 
bildirdiyimiz kimi, Xarici İşlər naziri Loran Fabius gələn il 
ölkənizə səfər etmək niyyətindədir. Düşünürəm ki, biz bu cür 
mükəmməl planlarla birgə işləməyə başlaya bilərik. Dəstəyinizə 
görə təşəkkür edirəm. 
İ l h a m  Ə l i y e v: Təşəkkür edirəm. Mən sizin dediklərinizlə 
tamamilə razıyam. Ölkəmizin tarixindən də bizə məlumdur ki, bəzi 
məqamlarda qeyri-sabitlik dövrləri olmuşdur. Sabitlik olmadan isə 
inkişaf haqda düşünmək mümkün deyildir. Təəssüf ki, sovet 
dövləti süquta uğradığı vaxt Azərbaycan çox çətin vəziyyətlə 
üzləşməli oldu. Biz çox mürəkkəb siyasi vəziyyətdə idik – siyasi 
böhran, Ermənistanın təcavüzü, ərazilərimizin işğal edilməsi, 
vətəndaş müharibəsi təhlükəsi. İqtisadiyyatımız bütövlükdə 
tənəzzülə uğramışdı, durğunluq və təxminən 1000 faiz 
səviyyəsində inflyasiya mövcud idi. İqtisadiyyat o dərəcədə 
zəifləmişdi ki, biz hər şeyi sıfırdan deyil, hətta daha aşağı 
səviyyədən, daha dərindən başlamalı idik. Lakin siyasi islahatlar və 
sabitlik vasitəsilə biz həmin çətinlikləri dəf edə bildik. Artıq 1997-
ci ildə iqtisadi sabitliyə nail olundu və bundan sonra ölkə 
iqtisadiyyatı artmağa başladı. Xarici investisiyalar, əlbəttə, 
əhəmiyyətli rola malikdir. Lakin investorların sabitlik olmayan 
ölkədə risk etməsi tamamilə qeyri-mümkündür. Bu səbəbdən 
tərəfdaşlarımıza, o cümlədən Fransadan olan şirkətlərə bizə 
inandıqları və çətin vəziyyətdən çıxış yolu tapmaqda dəstəkləri 
üçün təşəkkürümüzü bildiririk. 
Bu gün Azərbaycan təkcə ölkədaxili sabitliyə malik deyil, 
həmçinin regionda sabitləşdirici amil kimi çıxış edir. Biz çox vacib 
regional layihələrin hamısında iştirak edirik. Əksər regional enerji, 
nəqliyyat, siyasi layihələrin təşəbbüskarı kimi çıxış edirik. Ötən il 
155 ölkənin səsini qazanaraq BMT Təhlükəsizlik Şurasına üzv 
 26 
seçilməyimiz onu göstərdi ki, biz özümüzü dünyaya təqdim edə 
bilmişik. 
Bizim gələcəyə baxışımız aydındır. Biz Azərbaycanı gələcəkdə 
müasir, inkişaf etmiş, beynəlxalq birliyə tam inteqrasiya olunmuş 
və bütün azadlıqlar, o cümlədən iqtisadi azadlıqlar təmin edilmiş 
yüksək həyat standartlarına malik ölkə kimi görürük. Yəqin ki, hər 
bir ölkə rəhbəri ölkəsi və vətəndaşları üçün bunları arzulayır. 
Bizim bunlara nail olmaq üçün çox yaxşı imkanlarımız vardır. 
Yenidən əvvəldə dediyim sözlərə qayıtmaq istərdim. Fransa ilə 
Azərbaycan arasında ikitərəfli münasibətlər çox əhəmiyyətlidir. 
Bütün bu illər ərzində biz yüksək səviyyəli qarşılıqlı əməkdaşlıq və 
anlaşmanın şahidi olmuşuq. Ötən gün prezident Fransua Olland ilə 
görüşümüz bir daha təsdiqlədi ki, indiyədək görülmüş işlər yeni 
əməkdaşlıq üçün qapılar açır. Ona görə də şirkətlərin rolu 
əvvəlkindən daha çox ola bilər. Çünki indi Azərbaycan 10 il 
əvvəlkindən daha çox imkanlara malikdir. Biz islahatlar xəttini 
davam etdirəcəyik və gələcəkdə şirkətlərimiz üçün yeni layihələr 
daha da artacaqdır. 
J a n  B ü r e l: Cənab Prezident, biz bu səhər yeməyi əsna-
sında təşkil olunmuş görüşün sonuna çatdıq. Sizin keçmişdə əldə 
etdiyiniz uğurlar gələcək planlarınızın da uğurlu olacağından xəbər 
verir. Parisdə və ya Bakıda Kristian Monsun rəhbərlik etdiyi 
nümayəndə heyətinin iştirakı ilə Sizinlə yenidən görüşməyi 
səbirsizliklə gözləyəcəyik. Vaxt ayırdığınız üçün və dəyərli 
cavablarınıza görə təşəkkür edirəm. 
İ l h a m  Ə l i y e v: Çox sağ olun. 
 
 
 
 
 
 27 
 
PARİSDƏ AZƏRBAYCAN MƏDƏNİYYƏT 
MƏRKƏZİNİN AÇILIŞI  MƏRASİMİNDƏ 
İŞTİRAK 
 
19 sentyabr 2012-ci il 
 
Azərbaycan Respublikasının Prezidenti İlham Əliyev və 
xanımı Mehriban Əliyeva sentyabrın 19-da Parisdə Heydər 
Əliyev Fondunun və Azərbaycanın Fransadakı səfirliyinin 
dəstəyi ilə yaradılan Mədəniyyət Mərkəzinin açılışı mərasi-
mində iştirak etmişlər. 
Dövlətimizin başçısı və xanımı Mərkəzdə yaradılan şəraitlə 
tanış oldular. 
Məlumat verildi ki, Parisin mərkəzində – Eyfel qülləsinin ya-
xınlığında yaradılan Azərbaycan Mədəniyyət Mərkəzi ölkəmizin 
dünya mədəniyyətinin paytaxtında təbliğ olunması isti-
qamətində atılan ən mühüm addımlardan biridir. Xüsusi əhə-
miyyəti ilə seçilən bu mədəniyyət hadisəsi dünya gündəminə 
mədəniyyətlərarası və sivilizasiyalararası dialoq platformasının 
aparıcı qüvvəsi kimi daxil olan Azərbaycanın ən yüksək 
səviyyədə tanıdılmasına xidmət edir. Ölkəmizin qədim və zəngin 
tarixinə, mədəniyyətinə dair eksponatların bir məkanda təqdim 
edildiyi Mərkəz Parisin mədəni həyatında fəallığı ilə seçilən 
Azərbaycanın bu sahədə həyata keçirdiyi fəaliyyətin 
rəsmiləşdirilməsinə də böyük imkanlar açır. Azərbaycan Mə-
dəniyyət Mərkəzi həm də ölkəmizə sonsuz marağı təcəssüm 
etdirir. 
Azərbaycanın birinci xanımı, Heydər Əliyev Fondunun pre-
zidenti Mehriban Əliyevanın ölkəmizin xaricdə tanıdılması 
istiqamətində həyata keçirdiyi tədbirlərin mühüm hissəsi 
Parisin mədəni həyatı ilə bağlıdır. Yeni mədəniyyət ocağı isə bu 
sahədə işlərin daha da gücləndirilməsinə, vahid mərkəzdən 
idarə olunmasına və daha səmərəli fəaliyyətin qurulmasına 
geniş imkanlar açacaqdır. 
 28 
Diqqətə çatdırıldı ki, Mərkəzin binası 1904-cü ildə inşa 
olunmuş tarixi tikilidir. 3000 kvadratmetr sahəsi olan Mərkəz 
Parisdə bir növ Azərbaycanın mədəniyyət ocağı funksiyasını 
yerinə yetirəcək və ölkəmizlə bağlı müxtəlif humanitar tədbir-
lərin təşkil olunmasına geniş imkanlar açacaqdır. 
Prezident İlham Əliyev Azərbaycan Mədəniyyət Mərkəzinin 
həyətində Dövlət bayrağımızı qaldırdı. 
Bildirildi ki, Mərkəzdə müxtəlif görüşlərin, tədbirlərin keçi-
rilməsi üçün hər cür imkan yaradılmış, otaqlar lazımi avadan-
lıqla təmin olunmuşdur. Mərkəzin əsas özəlliyi burada Azər-
baycan mədəniyyətinə dair nümunələrin sərgilənməsidir. 
Müxtəlif ekspozisiya zallarının yaradıldığı Mərkəzdə Azərbay-
can tarixini əks etdirən eksponatlar təqdim olunur. Arxeoloji 
tapıntılardan tutmuş qədim pullara, silahlara, misgərlik 
məmulatlarına qədər hər şey burada Azərbaycanın qədim və 
zəngin tarixindən xəbər verir. 
Qeyd edildi ki, Azərbaycan xalçaları Mərkəzdəki ekspozisi-
yanın ən qiymətli inciləri sırasındadır. Milli xalçaçılığımızın 
bütün istiqamətlərinin nümunələrinin təqdim edildiyi Mərkəzdə 
yaşı yüzillərlə ölçülən xalça və xalça məmulatlarının geniş 
çeşidi təcəssüm tapmışdır. Burada Azərbaycan xalçaçılıq 
məktəblərinin tarixi və keçdiyi inkişaf yolları barədə məlumat 
verilir. Bundan başqa, Azərbaycan miniatürləri də Şərqin bir 
parçası olan ölkəmizdə qədimlərdən yaranıb formalaşan 
rəssamlıq sənəti – miniatür məktəbi barədə ətraflı məlumat 
verir. Zinət və müxtəlif bəzək əşyalarının, xalq incəsənətinin 
bütün istiqamətlərinə dair nümunələrin, taxta üzərində oyma 
sənətinin təqdim olunduğu Mərkəzin ekspozisiyasında 
Azərbaycan milli geyimləri də diqqəti cəlb edir. Milli ruhu 
özündə təcəssüm etdirən kuklalar, bürüncdən hazırlanan hey-
kəllər də maraq doğurur. 
Bildirildi ki, Azərbaycan Mədəniyyət Mərkəzində kitabxana 
da yaradılıb. Zənginliyi ilə diqqət çəkən bu kitabxanada fransız 
dilinə tərcümə edilən Azərbaycan ədəbiyyatı külliyyatı təqdim 
olunur. Bundan başqa, mədəniyyətimizin müxtəlif qollarına dair 
 29 
geniş ədəbiyyat toplusunun cəmləndiyi kitabxana Mərkəzə 
gələnlərdə ədəbiyyatımız, rəssamlıq sənətimiz və musiqimiz 
haqqında, ümumiyyətlə, incəsənətin digər növləri barədə 
məlumatların əldə edilməsinə imkan verir. 
Məlumat verildi ki, Mərkəzdə gənc rəssamların işləri də təq-
dim olunur. Odur ki, bu Mərkəzin yaradılması ölkəmizdə inkişaf 
edən müasir incəsənət nümunələrinin Fransa ictimaiyyətinə 
təqdim edilməsi baxımından olduqca əhəmiyyətli hadisədir. Bu 
həm də Azərbaycanda müasir incəsənətə verilən dəyərin 
təzahürüdür. 
Mərkəzlə tanışlıq zamanı prezident İlham Əliyevin və xanımı 
Mehriban Əliyevanın diqqətinə çatdırıldı ki, burada Azər-
baycan musiqisinin təbliğinə də geniş yer ayrılıb. Ayrıca mu-
ğam zalı yaradılmış, qədim musiqi alətlərimizin sərgisi təşkil 
olunmuşdur. Bundan başqa, Mərkəzdə keçiriləcək təlimlərdə 
Azərbaycan mətbəxinin nümunələrinin hazırlanması qaydaları 
öyrədiləcəkdir. 
Prezident İlham Əliyev Mərkəzin yuxarı mərtəbəsindən Pa-
risin mənzərəsini seyr etdi. 
Dövlətimizin başçısı Azərbaycan Mədəniyyət Mərkəzinin 
Fəxri qonaqlar kitabına ürək sözlərini yazdı. 
 
 
 
 
 
 
 
 
 
 
 
 
 
 
 30 
 
PARİSDƏ AZƏRBAYCAN MƏDƏNİYYƏT 
MƏRKƏZİNİN AÇILIŞINA HƏSR OLUNMUŞ 
QƏBULDA İŞTİRAK  
 
19 sentyabr 2012-ci il  
 
Azərbaycan Respublikasının Prezidenti İlham Əliyev və 
xanımı Mehriban Əliyeva sentyabrın 19-da Parisdə Heydər 
Əliyev Fondunun və Azərbaycanın Fransadakı səfirliyinin 
dəstəyi ilə yaradılmış Azərbaycan Mədəniyyət Mərkəzinin 
açılışı mərasiminə həsr edilmiş qəbulda iştirak etmişlər.   
Tədbir iştirakçıları dövlətimizin başçısını və xanımını həra-
rətlə qarşıladılar. 
Azərbaycan Respublikasının Prezidenti İlham Əliyev qə-
bulda çıxış etdi: 
 
– Hörmətli xanımlar və cənablar! Bu gün Fransa–Azərbay-
can əlaqələrinin tarixində çox əlamətdar gündür. Parisin 
mərkəzində Azərbaycan Mədəniyyət Mərkəzi öz işinə başlayır. 
Təsadüfi deyildir ki, ölkəmizin xaricdə birinci Mədəniyyət 
Mərkəzi məhz Fransanın paytaxtında açılır. Fransa–Azərbaycan 
əlaqələri çox uğurla, sürətlə inkişaf edir. 
Bu gün səhər bu binanın həyətində Azərbaycan bayrağı qal-
dırıldı. Bu gün biz dostlarımızı qəbul edirik. Bu Mədəniyyət 
Mərkəzinin fəaliyyəti bizə imkan verəcəkdir ki, Azərbaycan öz 
zəngin mədəniyyətini, tarixini, incəsənətini fransalılara geniş 
şəkildə təqdim etsin. Əminəm ki, bu bina qısa bir müddətdə 
Fransa–Azərbaycan dostluq evinə çevriləcəkdir. 
Fransa–Azərbaycan əlaqələrinin gözəl tarixi vardır və əmi-
nəm ki, bundan da gözəl gələcəyi olacaqdır. Dünən Fransa 
prezidenti cənab Fransua Ollandla keçirdiyim görüş bir daha 
münasibətlərimizin strateji xarakterini təsdiq etdi. Bu gün səhər 
MEDEF-də Fransanın aparıcı şirkətlərinin rəhbərləri ilə görüşdə 
 31 
iqtisadi sahədə qarşılıqlı marağın nə qədər böyük olmasının bir 
daha şahidi olduq. 
Fransa Azərbaycanın ikinci ticarət tərəfdaşıdır və ticarətin 
həcmi ildən-ilə artmaqdadır. Bu gün biz Azərbaycanın bu mə-
dəniyyət ocağında görüşürük və dostlarımızla təmasda oluruq. 
Bu fürsətdən istifadə edərək Fransa–Azərbaycan əlaqələrinin 
mədəniyyət sahəsindəki fəaliyyətinə görə Heydər Əliyev 
Fondunun prezidenti, Fransa–Azərbaycan parlamentlərarası 
dostluq qrupunun rəhbəri Mehriban Əliyevanın fəaliyyətini 
xüsusilə qeyd etmək istəyirəm. Onun təşəbbüsü ilə Fransanın 
mədəni irsinin qorunması üçün Strasburqda, Versalda, 
Normandiya bölgəsində müxtəlif layihələr icra edilib. 
Azərbaycan mədəniyyət xadimlərinin Fransada konsertləri, 
sərgiləri təşkil edilib. Keçən il Bakıda Fransız liseyinin təməl 
daşı qoyulmuşdur. Bakıda möhtəşəm «Plaisir de France» sərgisi 
keçirilib. Bu mədəniyyət ocağının fəaliyyətə başlaması məhz 
Mehriban xanımın təşəbbüsü ilə mümkün olmuşdur. Fransa 
dövləti onun fəaliyyətini çox yüksək qiymətləndirib və onu 
«Fəxri Legion» ordeni ilə təltif etmişdir. 
Bu axşam doğrudan da Fransa–Azərbaycan dostluğu axşa-
mıdır. Bizim Fransada dostlarımız çoxdur. Bu binanın qapıları 
həmişə dostlarımızın üzünə açıq olacaqdır. 
Bu gün bizimlə bərabər bu sevincli günü qeyd etmək üçün 
bu ziyafətə gəlmiş bütün dostları bir daha salamlayıram. Bütün 
fransalı dostlarımıza yeni uğurlar və cansağlığı arzulayıram. 
Sağ olun. 
* * * 
 
Azərbaycanın və Fransanın dövlət və hökumət rəsmiləri-
nin, tanınmış ictimai-siyasi, mədəniyyət xadimlərinin və digər 
nüfuzlu qonaqların iştirak etdikləri qəbulda milli mətbəximizin 
ləziz təamları təqdim olundu. 
Tədbir konsert proqramı ilə davam etdi. 
 
 
 32 
 
                          Səfər başa çatdı  
 
Azərbaycan Respublikasının Prezidenti İlham Əliyev 
sentyabrın 20-də Fransa Respublikasına işgüzar səfərini başa 
çatdıraraq Bakıya qayıtmışdır. 
Dövlətimizin başçısını Heydər Əliyev Beynəlxalq Aeropor-
tunda Baş nazir Artur Rasizadə, Prezident Administrasiyasının 
rəhbəri Ramiz Mehdiyev, Bakı Şəhər İcra Hakimiyyətinin 
başçısı Hacıbala Abutalıbov qarşıladılar. 
 
 
 33 
 
AZƏRBAYCAN DİPLOMATİK 
AKADEMİYASININ YENİ TƏDRİS 
KOMPLEKSİNİN AÇILIŞINDA VƏ YENİ 
KOMPLEKSDƏ KEÇİRİLMİŞ   
AZƏRBAYCANIN DİPLOMATİK XİDMƏT 
ORQANLARI RƏHBƏRLƏRİNİN  
IV MÜŞAVİRƏSİNDƏ İŞTİRAK  
 
21 sentyabr 2012-ci il  
 
Azərbaycan Respublikasının Prezidenti İlham Əliyev və 
xanımı Mehriban Əliyeva sentyabrın 21-də Azərbaycan Diplo-
matik Akademiyasının yeni tədris kompleksinin  açılışında və 
yeni kompleksdə keçirilmiş Azərbaycanın diplomatik xidmət 
orqanları rəhbərlərinin IV  müşavirəsində iştirak etmişlər. 
Azərbaycanın birinci xanımı, Heydər Əliyev Fondunun pre-
zidenti Mehriban Əliyevaya gül dəstəsi təqdim edildi. 
Dövlətimizin başçısı Akademiyanın yeni tədris kompleksinin 
rəmzi açılışını bildirən lenti kəsdi. 
Azərbaycan Diplomatik Akademiyasının rektoru Hafiz Paşa-
yev prezident İlham Əliyevə məlumat verdi ki, xarici siyasət 
sahəsində uğurların əldə olunmasında ilk növbədə diplomatiya-
mızın xüsusi rolu vardır. Müstəqilliyimizin möhkəmləndirilməsi, 
dünya dövlətləri arasında Azərbaycanın ədalətli mövqeyinin 
təbliği və qorunması məhz diplomatların üzərinə düşən böyük və 
şərəfli vəzifədir. Gənc diplomatların hazırlanması və Azərbay-
canın beynəlxalq aləmdə mövqeyinin qorunub saxlanması isti-
qamətində xüsusi rol oynayan mərkəzlərdən biri də Azərbaycan 
Diplomatik Akademiyasıdır. Dövlət başçısının 2006-cı il 6 mart 
tarixli Fərmanı ilə təsis edilmiş Azərbaycan Diplomatik Aka-
demiyası yarandığı gündən öz fəaliyyətində xüsusi ixtisaslı dip-
lomat kadrların hazırlanmasını və beynəlxalq münasibətlər 
sahəsində elmi tədqiqatların aparılmasını əsas prioritet kimi 
götürüb. Fəaliyyətə başladığı 2007-ci ildən bəri Akademiyada 
 34 
400 gənc diplomat hazırlanmışdır. 2009-cu ildən bu təhsil oca-
ğında tədris proqramının genişləndirilməsinə və «Beynəlxalq 
əlaqələr və diplomatiya» sahəsində magistratura proqramının 
reallaşdırılmasına başlanılıb. 2011-ci ildən etibarən isə «Biz-
nesin idarə edilməsi və beynəlxalq münasibətlər» üzrə bakalavr 
ixtisasları yaradılıb. Bu ixtisaslar üzrə hazırda 250 tələbə təhsil 
alır. Akademiyanın 19 xarici ölkədən 35 tələbəsi də var. Fəaliy-
yətinin ildən-ilə genişlənməsi və beynəlxalq əlaqələrinin əhəmiy-
yətli dərəcədə artması Azərbaycan Diplomatik Akademiyasının 
yeni tədris korpusu ilə təmin olunması zərurəti yaratmışdır. 
Bununla əlaqədar olaraq, prezident İlham Əliyevin sərəncamı 
əsasında 2009-cu ildən paytaxtın Nərimanov rayonu ərazisində 
təhsil ocağının yeni tədris kompleksinin tikintisinə başlanılıb. 
Yeni tədris kompleksi ABŞ-ın «EYP» şirkətinin layihəsi əsasında 
xüsusi dizaynla yüksək standartlar səviyyəsində tikilmişdir. Bu 
tədris ocağı dünyanın tanınmış universitetlərinin təcrübəsinə 
əsaslanaraq ən son texnoloji nailiyyətlərlə inşa olunmuşdur. 
Kompleksin ərazisi ilə tanış olan dövlətimizin başçısına bil-
dirildi ki, burada 4 ayrı bina – biznes və beynəlxalq mü-
nasibətlər institutları, tələbə mərkəzi və kitabxana tikilmişdir. 
Azərbaycanda ilk dəfə olaraq bu tədris kompleksinin hava-
landırma sistemi geotermal enerji ilə həyata keçirilir. Bu məq-
sədlə Akademiyanın ərazisində ayrıca geotermal enerji sistemi 
qurulub. Kompleksin ətrafında geniş yaşıllaşdırma işləri aparıl-
mış, müasir işıqlandırma sistemi qurulmuşdur. 
Prezident İlham Əliyev və xanımı Mehriban Əliyeva 
ümummilli lider Heydər Əliyevin Azərbaycan Diplomatik Aka-
demiyasının mərkəzində ucaldılan abidəsinə baxdılar, Aka-
demiyanın Biznes İnstitutunun 3 mərtəbədən ibarət binasında 
yaradılan şəraitlə tanış oldular. 
Bildirildi ki, Akademiyada idarəetmə sistemi tam avtomat-
laşdırıldığından tələbələrin bu təhsil ocağına gəlişi, dərslərdə 
iştirakı və onların nəticələri avtomatik olaraq kompüterlərə 
ötürülür, tələbələr tələbə kartları vasitəsilə auditoriyalara daxil 
olurlar. Biznes fakültəsində 40 və 80 nəfərlik elektronlaşdırılmış 
 35 
20 auditoriya vardır. Bu auditoriyaların özəlliyi ondan ibarətdir 
ki, Azərbaycanda ilk dəfə olaraq burada müəllimlərin tədris 
lövhələrində qeydləri və yazıları «Smart-board» sistemi vasitəsilə 
«wi-fi» və ya «bluetooth»la tələbələrin kompüterlərinə ötürülür. 
Tələbələr müəllimlərin qeydlərini birbaşa kompüterlərində görə 
bilirlər. Auditoriyalarda quraşdırılan videoçəkiliş sistemi ilə 
Akademiyanın internet səhifəsinə yerləşdirilən dərs prosesini 
canlı olaraq internetdən də izləmək mümkündür. Burada 6 
nəfərlik qrup auditoriyaları vardır ki, bu da tələbələrin qrup ha-
lında elmi biliklərə yiyələnməsinə imkan yaradır. 
Diqqətə çatdırıldı ki, tələbələr Tələbə Qəbulu üzrə Dövlət Ko-
missiyası tərəfindən Akademiyaya qəbul olunduqdan sonra daxili 
komissiya tərəfindən müsabiqədən keçirlər. Akademiyanın 
tələbələrinin 13-ü Prezident təqaüdçüsüdür. Son 2 il ərzində 
Akademiyaya qəbul olan abituriyentlərin 60 nəfəri 600-dən 
yuxarı bal toplamışdır. Bu tələbələr və əlaçılar təhsil haqqından 
azaddırlar. 
Vurğulandı ki, Akademiyada tədris ingilis dilində aparıldı-
ğından burada xarici ölkələrin tanınmış universitetlərindən   15 
professor da daxil olmaqla, 35 pedaqoq çalışır. Hər bir pro-
fessorun fərdi iş otağı vardır. Burada ümumi iclas otağı və mü-
sabiqə zalları da yaradılmışdır. Binanın üst qatında açıq havada 
müəllim və tələbələrin asudə vaxtlarının təşkili, o cümlədən 
müxtəlif tədbirlərin, ziyafətlərin keçirilməsi üçün istirahət guşəsi 
də yaradılmışdır. 
Təhsil ocağının dördmərtəbəli kitabxana korpusu ilə tanışlıq 
zamanı prezident İlham Əliyevə məlumat verildi ki, Azər-
baycanda ən böyük xarici dilli kitabxanaya malik olan Aka-
demiyada ingilis dilində 120 min kitab vardır. Bu kitablar 
İngiltərənin «Blackwell Publishing» şirkəti tərəfindən gətiril-
mişdir. Kitabxanadan istifadə edən tələbələr elektron köşklər 
vasitəsilə istənilən ədəbiyyatı axtarıb sifariş edə bilirlər. Ki-
tabxananın digər mühüm xüsusiyyəti burada 1 milyon elektron 
kitabın olmasıdır ki, bu da tələbələrə kompüterlər vasitəsilə ki-
tabları elektron formatda oxumaq, üzünü köçürmək və çapa 
 36 
vermək imkanı yaradır. Kitabxanada ayrıca oxu zalları, qrup 
şəklində dərsliklərdən istifadəyə şərait yaradan zallar və kafeteri 
də mövcuddur. 
Azərbaycanın birinci xanımı Mehriban Əliyeva Akademiyanın 
kitabxanasına Heydər Əliyev Fondunun dəstəyi ilə nəşr olunan 
«Azərbaycan əcnəbilərin gözü ilə» kitabının 150 nüsxəsini 
hədiyyə etdi. 
Sonra dövlətimizin başçısı və xanımı Akademiyanın Beynəl-
xalq Münasibətlər İnstitutunda yaradılan şəraitlə tanış oldular. 
Məlumat verildi ki, burada auditoriyalar lazımi tədris ava-
danlığı ilə təchiz edilmişdir. 
Prezident İlham Əliyev Tələbə Mərkəzi ilə tanış oldu. 
Bildirildi ki, mərkəzin birinci mərtəbəsində 300 nəfərlik kafe 
və 300 nəfərlik iclas zalı fəaliyyət göstərir. İclas zalı yüksək 
keyfiyyətli audio və video çəkilişlərin aparılması məqsədilə 
müasir avadanlıqla təchiz olunmuşdur. Mərkəzdə Azərbaycan 
dövlətçiliyinin və diplomatiyasının tarixini əks etdirən zal, 
musiqi və rəsm dərnəklərinin keçirilməsi üçün ayrıca otaqlar 
vardır. 
Prezident İlham Əliyev Azərbaycan Diplomatik Akademi-
yasının fəaliyyətini və yerləşdiyi ərazini əks etdirən stendlərə 
baxdı, təhsil ocağının əldə etdiyi nailiyyətlərlə tanış oldu. 
Kompleksin avtomatik idarəetmə mərkəzinə baxan dövlətimizin 
başçısının diqqətinə çatdırıldı ki, Akademiyanın bütün ərazisi 
videogörüntü vasitəsilə izlənir. Avtomatik idarəetmə sistemi 
vasitəsilə bütün kompleksin havalandırma sisteminə, avadanlığın 
işləməsinə nəzarət edən idarəetmə mexanizmi də qurulmuşdur. 
 37 
 
                                             * * *  
 Akademiyanın yeni tədris kompleksi ilə tanışlıqdan sonra 
prezident İlham Əliyev və xanımı Mehriban Əliyeva Azərbay-
canın diplomatik xidmət orqanları rəhbərlərinin IV Müşa-
virəsində iştirak etdilər. 
Müşavirəni Xarici İşlər naziri Elmar Məmmədyarov açdı: 
 
– Möhtərəm cənab Prezident! 
İlk növbədə, mən Sizə hamının adından təşəkkürümüzü bil-
dirmək istəyirəm ki, bu gün bu gözəl, möhtəşəm tədbirdə – 
Diplomatik Akademiyanın binasının açılışında iştirak edirsiniz. 
Bu doğrudan da bizim üçün böyük dəstəkdir. 
Möhtərəm cənab Prezident! 
Hörmətli müşavirə iştirakçıları! 
Azərbaycan xalqının ulu öndəri Heydər Əliyev tərəfindən 
əsası qoyulmuş və bu gün də davam və inkişaf etdirilən uğurlu 
xarici siyasət strategiyası Azərbaycan Respublikasının bey-
nəlxalq arenadakı nüfuzunun gündən-günə artması, dövlə-
timizin etibarlı tərəfdaş kimi tanınması, beynəlxalq təşkilatların 
fəal üzvü, habelə regionumuz və bütünlükdə beynəlxalq 
ictimaiyyət üçün əhəmiyyətli olan tədbir və layihələrin təşəb-
büskarı olması ilə nəticələnməkdədir. 
Əvvəlcə diplomatik xidmət orqanları rəhbərlərinin son mü-
şavirəsindən sonrakı müddət ərzində Xarici İşlər Nazirliyi sis-
teminin fəaliyyəti barədə məlumat vermək istərdim. 
Hazırda Azərbaycan Respublikasının xarici ölkələrdə  55 
səfirliyi, 5 təmsilçilik ofisi, 18 beynəlxalq təşkilat yanında mis-
siyası və 9 baş konsulluğu fəaliyyət göstərir. Respublikamızda 
isə 53 dövlətin səfirliyi, 3 baş konsulluq, 12 Fəxri konsulluq və 
20 beynəlxalq təşkilatın nümayəndəliyi mövcuddur. Bütün 
bunlar milli maraqlarımızın həmin ölkələrdə təmin olunması və 
ölkəmizin hərtərəfli şəkildə təbliğatı üçün geniş imkanlar 
yaratmışdır. Belə ki, Braziliya, Argentina, Cənubi Afrika 
Respublikası, Serbiya, Liviya, Estoniya və Xorvatiyada yeni 
 38 
səfirliklərimiz, Batumidə isə baş konsulluğumuz fəaliyyətə 
başlamışdır. 
Azərbaycanda isə Macarıstan, Qətər, Birləşmiş Ərəb Əmir-
likləri, Tacikistan, Qırğızıstan, Argentina, Braziliya, Çexiya, 
Mərakeş və Niderland Krallığının səfirlikləri, habelə bir sıra 
digər dövlətlərin Fəxri konsulluqları fəaliyyətə başlamışdır. 
Azərbaycan Respublikasının beynəlxalq münasibətlər siste-
mində rolunun və etimadının əhəmiyyətli dərəcədə artması, dost 
və tərəfdaş dövlətlərlə əlaqələrin möhkəmləndirilməsi, habelə 
yeni diplomatik nümayəndəliklərin təsis edilməsi diplomatik 
xidmət orqanları əməkdaşları qarşısında yeni vəzifələr qoymuş 
və hədəfləri müəyyənləşdirmişdir. 
Təbii olaraq, Ermənistan–Azərbaycan münaqişəsinin həlli 
hərtərəfli fəaliyyətimizin prioritet məsələsi olaraq qalmaqdadır. 
Ermənistan tərəfindən işğal olunmuş torpaqlarımızın azad 
edilməsi, aparılmış etnik təmizləmə siyasəti nəticəsində doğma 
yurd-yuvalarından qovulmuş qaçqın və məcburi köçkün-
lərimizin geri qaytarılması və ən əsası dövlətimizin suveren-
liyinin bərpası, ərazi bütövlüyünün təmin olunması xarici döv-
lətlərlə həm ikitərəfli, həm də çoxtərəfli formatda həyata ke-
çirilən əməkdaşlıq zamanı gündəliyimizdə duran müstəsna əhə-
miyyətli birinci məsələ olaraq qalmaqdadır. 
Son bir neçə il ərzində Ermənistanın işğalçı siyasətinin ifşası 
və bu siyasətə güclü dəstək verən erməni lobbisinin mənfur və 
riyakar səylərinə qarşı fəaliyyətimiz gücləndirilməkdədir. 
Xalqımıza qarşı Ermənistanın hazırkı rəhbərliyinin bilavasitə 
iştirakı ilə həyata keçirilmiş Xocalı soyqırımının Meksika 
Birləşmiş Ştatları, Kolumbiya Respublikası və Pakistan İslam 
Respublikasının parlamentləri tərəfindən rəsmən tanınmasına 
nail olunmuşdur. Beynəlxalq ictimaiyyətin ermənilərin 
azərbaycanlılara qarşı törətdiyi vəhşiliklər barədə məlu-
matlandırılması və digər xarici ölkələrin qanunverici orqanları 
tərəfindən Xocalı soyqırımının tanınması istiqamətində 
fəaliyyətimiz davam etməkdədir. 
 39 
2010-cu il sentyabrın 3-də Azərbaycan Respublikası və Ru-
siya Federasiyası arasında dövlət sərhədi haqqında müqavilə 
imzalanmışdır ki, bununla da 2 dövləti ayıran dövlət sərhəd 
xətti müəyyən olunmuşdur. 
2011-ci il oktyabrın 24-də Birləşmiş Millətlər Təşkilatının 
Təhlükəsizlik Şurasına 2012–2013-cü illər üçün qeyri-daimi 
üzvlüyə keçirilən seçkilərdə Azərbaycan Respublikasının    17 
raunddan sonra 155 ölkənin dəstəyini qazanaraq qalib gəlməsi 
həmin dövlətlər tərəfindən respublikamıza olan yüksək etimadın 
və inamın göstəricisidir. 20 illik müstəqilliyimiz dövründə 
beynəlxalq arenada belə böyük uğurun əldə edilməsi 
Azərbaycan dövlətinin başçısı tərəfindən müəyyən olunan və 
həyata keçirilən xarici və daxili siyasət kursunun nailiyyətidir. 
Azərbaycan Cənubi Qafqaz və Mərkəzi Asiya ölkələri arasında 
bu mötəbər quruma qeyri-daimi üzv seçilən ilk, bütün MDB 
məkanında isə 2-ci ölkədir. Onu qeyd etmək istəyirəm ki, MDB 
ölkələrindən Ukrayna bizdən əvvəl seçilmişdi, amma Ukrayna 
hələ 1945-ci ildən BMT-nin üzvüdür. 
2012-ci ilin may ayında Təhlükəsizlik Şurasında Azərbaycan 
Respublikası Prezidentinin sədrliyi ilə terrorizmlə mübarizəyə 
həsr olunmuş yüksək səviyyəli iclas keçirilmişdir. Belə bir 
mötəbər quruma üzvlük Azərbaycanın beynəlxalq nüfuzunun 
daha da gücləndirilməsi üçün böyük imkanlar yaratmışdır. 
Həmçinin Azərbaycan 2011-ci ildə YUNESKO-nun 36-cı 
sessiyası zamanı təşkilatın bir neçə alt qurumlarına üzv seçilmə-
yə və yüksək vəzifələr tutulmasına nail olmuşdur. 
Azərbaycan Respublikası 2011-ci ildə İndoneziyanın Bali 
şəhərində keçirilmiş «Qoşulmama Hərəkatı»nın 16-cı Nazirlər 
Konfransında hərəkatın üzvü seçilmişdir. Üzvlərinin sayına gö-
rə Birləşmiş Millətlər Təşkilatından sonra 2-ci beynəlxalq 
qurum olan «Qoşulmama Hərəkatı»nda aparılan uğurlu fəaliy-
yət nəticəsində 2012-ci il avqustun 30–31-də Tehran şəhərində 
keçirilmiş və Azərbaycanın ilk dəfə üzv dövlət kimi iştirak 
etdiyi zirvə toplantısının yekun sənədinə üzv ölkələrin dövlət və 
hökumət başçılarının Ermənistan–Azərbaycan münaqişəsinin 
 40 
Azərbaycan Respublikasının suverenliyi, ərazi bütövlüyü və 
beynəlxalq səviyyədə tanınmış sərhədləri çərçivəsində həllini 
dəstəkləyən bənd daxil olunmuşdur. 
İslam Əməkdaşlıq Təşkilatı ilə yüksək səviyyədə qurulmuş 
əməkdaşlıq davam etdirilmişdir. Bu təşkilat çərçivəsində 
Ermənistanın Azərbaycana qarşı təcavüzünün aradan qaldırıl-
ması, suverenliyimizin bərpa olunması ərazi bütövlüyümüzün 
və sərhədlərimizin toxunulmazlığının təmin edilməsi ilə bağlı 
ədalətli mövqemiz bir daha bütün üzv ölkələr tərəfindən 
dəstəklənmiş və bu yöndə bir sıra sənədlər yekdilliklə qəbul 
edilmişdir. 
Diplomatik fəaliyyətin genişləndirilməsi çərçivəsində Latın 
Amerikası və Asiya ölkələri ilə yüksək səviyyəli münasibətlər 
qurulmuşdur. Yaxın zamanlarda, cənab Prezident, Azərbaycan 
Respublikasının Avstraliya İttifaqında səfirliyi fəaliyyətə 
başlayacaqdır. 
Möhtərəm cənab Prezident! 
Sizin göstərdiyiniz yüksək diqqət və qayğı ilə əhatə olunmuş 
diplomatik xidmət orqanlarının əməkdaşları öz şərəfli vəzifə-
lərinin məsuliyyətini dərk edirlər. Əmin ola bilərsiniz ki, 
dövlətimizin milli maraqlarının təmin olunması məqsədini gü-
dən xarici siyasət kursunun həyata keçirilməsi ilə əlaqədar ver-
diyiniz tapşırıqların icrasının layiqincə təmin edilməsi üçün 
diplomatik xidmət orqanlarının əməkdaşları səy və bacarıqlarını 
əsirgəməyəcəkdir. 
Diqqətinizə görə təşəkkür edirəm. 
 41 
 
* * * 
 
Azərbaycan Respublikasının Prezidenti İlham Əliyev mü-
şavirədə nitq söylədi: 
 
– Hörmətli səfirlər! 
Xanımlar və cənablar! 
Əziz qonaqlar! 
Bu gün ölkəmizin tarixində çox gözəl və əlamətdar bir gün-
dür. Diplomatik Akademiyanın yeni binasının açılışını qeyd 
edirik. Eyni zamanda, ənənəvi olaraq səfirlərlə müşavirəni 
açırıq. 
Diplomatik Akademiyanın yaradılması ölkəmizin tarixində 
çox əlamətdar bir hadisə idi. Çox şadam ki, qısa müddət ərzində 
Akademiya sürətlə inkişaf etmiş, ölkədə, regionda və dünyada 
böyük nüfuz qazanmışdır. Bu gün peşəkar kadrların 
hazırlanması işində Akademiyanın fəaliyyəti gözəgörünəndir. 
Əminəm ki, gələcək illərdə Akademiya öz fəaliyyətini daha da 
genişləndirəcəkdir. Bu gün biz Akademiyanın rektoru ilə bu 
barədə söhbət etdik. 
Akademiya üçün gözəl bina tikilmişdir. Deyə bilərəm ki, son 
illər təhsil sahəsində tikilən binaların içində öz gözəlliyi, 
dizaynı, funksional tərəfləri ilə seçilən bir binadır. Burada  
oxumaq, çalışmaq üçün bütün şərait vardır. Əminəm ki, burada 
oxuyan və oxuyacaq gənclər gələcəkdə Azərbaycanın milli 
maraqlarını şərəflə müdafiə edəcəklər. 
Akademiyanın inkişafı ilə bağlı yeni təkliflər, yeni planlar 
vardır. Hesab edirəm ki, bu bazada Akademiyanın fəaliyyətini, 
istiqamətlərini, çoxşaxəli funksiyalarını daha da geniş-
ləndirməliyik. 
Təsadüfi deyildir ki, səfirlərlə ənənəvi müşavirə məhz yeni 
binada keçirilir. Bu binada birinci tədbir bu mövzu ilə bağlıdır. 
Bu da təbiidir. Çünki Azərbaycanın xarici siyasəti çox çevikdir, 
dinamikdir, sürətlə inkişaf edəndir və ölkəmizə böyük uğurlar 
gətirən xarici siyasətdir. 
 42 
Səfirlərlə mənim təmaslarım mütəmadi xarakter daşıyır. 
Həm onları yeni vəzifəyə təyin edəndə görüşürük, həm vaxtaşırı 
görüşürük, həm də Xarici İşlər Nazirliyi vasitəsilə bütün 
müvafiq göstərişlər, tapşırıqlar verilir. Bir sözlə, indi 
səfirliklərimizin sayı sürətlə artmaqdadır. Əlbəttə, bu bizim 
xarici siyasətdəki uğurumuzu şərtləndirən amillərdən biridir. 
Gələcəkdə biz diplomatik nümayəndəliklərin sayını artıracağıq 
ki, Azərbaycan öz maraqlarını daha da böyük uğurla müdafiə 
edə bilsin. 
 Səfirlər peşəkar diplomatdırlar. Onların arasında gənclər də 
kifayət qədər çoxdur, təcrübəli diplomatlar da vardır. Onlar öz 
vəzifə borclarını yaxşı bilirlər və hesab edirəm ki, bütövlükdə 
öz vəzifə borclarını yaxşı yerinə yetirirlər. Səfirlərin qarşısında 
duran vəzifələr bəllidir, aydındır. Ancaq yenə də deyirəm, həyat 
sürətlə inkişaf edir, beynəlxalq münasibətlər dəyişir və 
beynəlxalq aləmdə yeni məsələlər, yeni çağırışlar ortaya çıxır. 
Əlbəttə ki, biz xarici siyasətimizə mütəmadi qaydada müəyyən 
düzəlişlər etməliyik. Nəzərə almalıyıq ki, strateji xəttimiz 
dəyişməz olaraq qalır. Azərbaycanın xarici siyasətinin 
istiqamətlərini ulu öndər Heydər Əliyev müəyyən etmişdir. Bu 
gün bu sahədə və bütün başqa sahələrdə strateji xətt icra edilir. 
 Xarici siyasətlə bağlı ölkə qarşısında duran əsas vəzifə 
Ermənistan–Azərbaycan, Dağlıq Qarabağ münaqişəsinin həlli 
məsələsidir. Bu nəinki xarici siyasətdə, ümumiyyətlə, ölkə 
qarşısında duran əsas məsələdir. Bildiyiniz kimi, məsələ uzun 
illərdir öz həllini tapmır, ədalət, beynəlxalq hüquq normaları 
pozulur və bu ədalətsizlik davam edir. Azərbaycan bu 
məsələnin həlli üçün bütün imkanlardan istifadə edir və 
etməlidir. Diplomatik səylər gücləndirilməlidir və gücləndirilir. 
Digər amillər də bu məsələnin həlli üçün öz rolunu oynamalıdır 
və bu istiqamətdə önəmli addımlar atılır. 
Əgər müstəqillik dövrünə nəzər salsaq görərik ki, bu 20 il ər-
zində Ermənistan ilə Azərbaycan arasındakı fərq, yəni uçurum 
daha da böyük olmuşdur. Növbəti illərdə bu fərq yalnız və 
 43 
yalnız böyüyəcək və Azərbaycanın üstünlükləri daha da 
görünəcəkdir. 
Diplomatik səylər davam etdirilir. Səfirliklərin bu istiqamət-
də fəaliyyəti məqsədyönlüdür. Dünyadakı dostlarımızın, dost 
ölkələrin sayı artmaqdadır. Beynəlxalq təşkilatlarda Dağlıq 
Qarabağ məsələsinə dair ədalətli, yəni maraqlarımızı təmin edən 
qətnamələr kifayət qədər qəbul edilmişdir. BMT Təhlükəsizlik 
Şurasının 4 qətnaməsi, ATƏT-in qərarları, digər beynəlxalq 
təşkilatların – İslam Əməkdaşlıq Təşkilatının, Avropa 
Parlamentinin, Avropa Şurasının, «Qoşulmama Hərəkatı»nın 
qətnamələri, NATO-nun qərarları, yəni hüquqi baza kifayət 
qədər genişdir, möhkəmdir və sarsılmazdır. Münaqişənin həlli 
üçün ilk növbədə hüquqi baza möhkəm olmalıdır. Bu məsələ ilə 
bağlı Ermənistanın mövqeləri çox zəifdir, bizim mövqelərimiz 
isə çox güclüdür. 
Mən məsələnin tarixi aspekti haqqında dəfələrlə fikirlərimi 
bildirmişəm, müvafiq göstərişlər vermişəm, o cümlədən bizim 
alimlərə ki, məsələnin tarixi aspektinə dair tutarlı arqumentlərlə 
zəngin yeni kitablar dərc edilsin. Bu istiqamətdə də işlər gedir 
və araşdırmalarımız, əsərlərimiz həqiqəti əks etdirir, yəni tarixi 
həqiqət üzərində qurulmuşdur. Məsələnin tarixi aspekti də çox 
önəmlidir. Çünki uzun illər ermənilər öz lobbi qurumları 
vasitəsilə dünyada belə bir rəy formalaşdırmağa çalışırlar ki, 
Dağlıq Qarabağ qədim erməni torpağıdır və erməni xalqı əsrlər 
boyu bu torpaqda yaşamışdır. Bunlar tamamilə yalan, təhrif 
edilmiş məlumatlardır. Hazırda biz bu yalanları ifşa etməklə, 
həqiqətləri ortaya qoymaqla, eyni zamanda, münaqişənin həlli 
üçün tarixi bazanı da möhkəmləndiririk. 
Bildiyiniz kimi, Dağlıq Qarabağ əzəli Azərbaycan torpağı-
dır. Dağlıq Qarabağın ərazisində yerləşən bütün yaşayış məntə-
qələrinin toponimləri Azərbaycan mənşəlidir. Nəinki Dağlıq 
Qarabağ, indiki Ermənistanın toponimlərinin mütləq əksəriyyəti 
Azərbaycan mənşəlidir. Xalqımız əsrlər boyu bu torpaqda 
yaşamış, yaratmış və bundan sonra da bu torpaqda yaşamalıdır. 
Biz bunu təmin edəcəyik. 
 44 
Məsələnin digər tərəfləri də münaqişənin həlli üçün böyük 
əhəmiyyət kəsb edir. Xüsusilə iqtisadi məsələlər. Bu gün Ermə-
nistan ilə Azərbaycan arasında fərq kifayət qədər böyükdür. 
Bizim iqtisadiyyat müqayisəedilməz dərəcədə irəliyə gedibdir. 
Təkcə hərbi xərclərimiz Ermənistanın bütün büdcəsindən 2 dəfə 
çoxdur. İqtisadi imkanlarımız genişlənir. İqtisadi 
tərəfdaşlarımızın sayı artmaqdadır, ixrac potensialımız artır. 
İqtisadiyyat artıq çoxşaxəli iqtisadiyyatdır və bu ilin    6 ayının 
yekunları – 9 ayın yekunları bu yaxınlarda bəlli olacaqdır – 
göstərir ki, qeyri-neft sektorunda artım 10  faizdən çoxdur. 
Biz istədiyimizə nail ola bilmişik. Enerji resurslarımızdan 
səmərəli şəkildə istifadə etməklə iqtisadiyyatımızı şaxələn-
dirmişik və bu gün qeyri-neft iqtisadiyyatı uğurla inkişaf edir. 
Ermənistan isə iqtisadi cəhətdən çıxılmaz vəziyyətdədir. Xarici 
yardımlar, kreditlər, diasporun ianələri olmasa, Ermənistan 
iqtisadiyyatı tamamilə çökəcəkdir. Bu yaxınlarda onların hətta 
rəsmi statistik məlumatlarına görə Ermənistanın ixrac 
nomenklaturası bəlli oldu və orada çox gülməli ixrac məhsulları 
üzə çıxdı. Yəni qurbağalar – bəlkə bu auditoriyada bu barədə 
danışmaq yersiz olar – amma bu reallıqdır. Yəni bu ölkənin 
daxili resursları tükənir. İqtisadiyyat çökür, sənaye iflic 
vəziyyətindədir. Demoqrafik vəziyyət acınacaqlıdır. Ölkədən 
hər il 100 minə qədər əhali köçür  və bu proses davam edir. Bu 
prosesin qarşısını almaq artıq mümkün deyildir, o vaxta qədər 
ki, Ermənistan öz qonşularına qarşı torpaq iddiasında olmağa 
davam edəcəkdir. 
Biz isə uğurla inkişaf edirik. Azərbaycanın dünyadakı nüfu-
zu artır. BMT Təhlükəsizlik Şurasına seçilməyimiz tarixi qələ-
bəmizdir, nəinki diplomatiyada, ümumiyyətlə, deyə bilərəm ki, 
tarixdə ən böyük siyasi və diplomatik qələbədir. Müstəqilliyin 
20 illiyinə təsadüf edən bu qələbə ölkəmizin uğurlu inkişafını 
göstərir. Eyni zamanda, onu göstərir ki, biz erməni lobbisi 
tərəfindən Azərbaycan haqqında yanlış rəyin forma-
laşdırılmasında ermənilərə böyük zərbə vura bilmişik. Beləliklə, 
biz o rəyi dəyişdirə bilmişik və bu gün 155 ölkə Azərbaycanı 
 45 
dəstəkləyir. Biz Təhlükəsizlik Şurasına üzv seçilən zaman mən 
demişəm ki, ədaləti, beynəlxalq hüququ müdafiə edəcəyik və ilk 
günlərdən bu prinsiplərə sadiqik. Bu gün mənim həmkarlarımla 
keçirilən görüşlərdə daim bu mövzu haqqında fikir mübadiləsi 
aparılır. Azərbaycanın ədalətli, cəsarətli mövqeyi daim 
vurğulanır. 
Təhlükəsizlik Şurasında olmağımız bizə imkan verəcəkdir 
ki, dünyada özümüz haqqında daha da dolğun məlumat verək, 
özümüzü gənc, dinamik, müasir, inkişafda olan ölkə kimi 
təqdim edək. Əlbəttə, Ermənistan bu qələbələr qarşısında aciz-
dir, əslində öz məğlubiyyətini etiraf edir. Çünki diplomatlar 
yaxşı bilirlər ki, Ermənistan da Təhlükəsizlik Şurasına üzv 
olmaq üçün müraciət etmişdi. Ancaq ondan sonra götür-qoy 
etdi və anladı ki, onları çox acı və biabırçı məğlubiyyət 
gözləyir. Çünki Azərbaycan daha böyük mövqelərə malikdir. 
Ermənistan sakitcə bu yarışdan çəkildi. Bütün başqa yarışlardan 
da çəkilmək zorundadır. Yəni bizimlə rəqabət aparmaq 
iqtidarında deyil. Biz gücümüzü artıracağıq. Yenə də deyirəm, 
tarixi, hüquqi, iqtisadi amillər bizim mövqemizi 
möhkəmləndirir. Bizimlə dost olmaq istəyən ölkələrin sayı 
artmaqdadır. Mən bu işdə səfirliklərin rolunu yüksək qiy-
mətləndirirəm. Çünki biz xüsusilə son bir neçə ildə ikitərəfli 
formatda böyük irəliləyişə nail ola bilmişik. 
Demoqrafik vəziyyət gələcəkdə çox şeyi müəyyən edə-
cəkdir. Bu amil nədənsə o qədər də nəzərə alınmırdı.   
Ancaq biz görürük ki, ölkələrin imkanları da, nüfuzu da, 
təsir gücü də bir çox hallarda əhalidən, onun sayından asılıdır. 
Bizdə bu dinamika müsbətdir. Nazirlər Kabinetinin toplantısında 
mən bu məsələ ilə bağlı öz fikirlərimi bildirmişəm. Biz elə 
etməliyik ki, Azərbaycan əhalisi daha sürətlə artsın. Əgər 
Ermənistan rəhbərliyində reallığı dərk edən adamlar hələ qalıbsa, 
anlamalıdırlar ki, Azərbaycan ilə qısamüddətli və uzunmüddətli 
rəqabətdə onları yalnız məğlubiyyət gözləyir. Əgər onlar danışıqlar 
masasında olan varianta razılıq verərlərsə və işğal edilmiş 
torpaqlardan qoşunlarını çıxararlarsa,      o zaman öz xalqının 
 46 
gələcəyini təmin etmiş olarlar. Çünki onları gələcəkdə böyük 
təhlükələr gözləyir. Dünya dəyişir, bölgədə gedən proseslər sizə 
bəllidir. İstisna edilmir ki, vaxt gələcək və hər bir ölkə təkbaşına öz 
maraqlarını müdafiə etmək zorunda qalacaqdır. Azərbaycan buna 
hazırdır. 
 Onsuz da biz 20 il ərzində təkbaşına mübarizə aparırıq. Bəzi 
hallarda bizdən qat-qat böyük qüvvələr qarşısında öz 
maraqlarımızı təmin edirik, heç kimin qarşısından geri çəkilmirik. 
Regionda baş verən bəzi son hadisələr onu göstərir ki, bizim 
maraqlarımızı nəzərə almadan bölgədə siyasi təşəbbüslər icra edilə 
bilməz. Biz ən böyük sınaqlardan üzüağ çıxmışıq. Hətta bizim 
mövqemizi, necə deyərlər, bölüşməyən və əks mövqedə olan 
böyük qüvvələr vahid bir mövqe nümayiş etdirərkən, Azər-
baycanın mövqeyi imkan vermədi ki, bölgədə bizim maraqlarımıza 
zidd olan hər hansı bir hadisə baş versin. Yəni biz təkbaşına 
mübarizəyə nəinki hazırıq, bu mübarizəni aparırıq, özümüzü 
dünyada təsdiq edirik, gələcəyimizi özümüz müəyyən edirik. 
Ermənistan isə aydın məsələdir ki, xarici yardım olmadan, 
ümumiyyətlə, heç bir gələcəyi olmayan ölkədir. Regionda gedən 
proseslər, bir daha demək istəyirəm, o vəziyyətə gətirib çıxara bilər 
ki, Ermənistan seçim qarşısında o qədər də böyük seçimə malik 
olmayacaqdır. Ona görə onların xeyrinədir ki, əsassız iddialardan 
əl çəksinlər, özlərinə məxsus olmayan torpaqlardan çıxsınlar. O 
zaman bölgədə sülh, əməkdaşlıq yaranar. O zaman Ermənistan da 
regional məsələlərə qoşula bilər. 
Biz bölgədə söz sahibiyik və bundan sonra mövqemiz daha da 
möhkəm olacaqdır. Heç vaxt imkan verə bilmərik ki, Ermənistan hər 
hansı bir siyasi, iqtisadi, enerji, nəqliyyat layihəsinə qoşulsun. Biz 
onları təcrid etmişik, bunu gizlətmirik. Gələcəkdə təcridetmə 
siyasətimiz davam etdirilməlidir. Bu öz bəhrəsini verir. Əgər məsələni 
sülh yolu ilə həll etmək üçün bizə daim mesajlar göndərən tərəfdaşlar 
doğrudan da istəyirlər ki, bölgədə sülh olsun,      o zaman Ermənistan 
işğal edilmiş torpaqlardan çıxmalıdır. Çünki əks-təqdirdə məsələnin 
başqa yolla həll edilməsi istisna deyildir. Biz bunu heç vaxt istisna 
etməmişik. Beynəlxalq hüquq bu haqqı bizə verir. Sadəcə olaraq, 
 47 
Azərbaycanın sülhsevər siyasəti, bölgədə gedən proseslərə artan 
məsuliyyəti və Azərbaycanın bölgədə artıq sabitləşdirici amil kimi 
çıxış etməsi bizi bu radikal addımlardan hələ ki, çəkindirir. Ona görə 
məsələnin tezliklə həlli hər 2 tərəfin marağında olmalıdır. 
Biz istəyirik ki, məsələ həll olunsun. İstəyirik ki, bölgədə sülh 
olsun. Bunu vasitəçilər də istəyir. Bununla bərabər, biz torpaqlarımızı 
geri istəyirik. Fərq bundan ibarətdir. Nəyin bahasına olursa-olsun, 
«sülh olsun» yanaşmasını biz qəbul etmirik. Yəni məsələnin 
dondurulması mümkün deyil. Ermənistan istəyir ki, məsələ 
dondurulsun, status-kvo pozulmasın, danışıqlar aparılsın, amma heç 
bir nəticə əldə edilməsin. 
Danışıqlar prosesində bir neçə dəfə hesab edirdik ki, biz artıq 
razılaşmaya yaxınıq. Ermənistanın riyakar mövqeyi, yalançı vədləri 
imkan vermədi ki, biz razılaşmaya nail olaq. Bu bizim üçün sirr 
deyil, Ermənistan çalışır ki, məsələni dondursun, nə qədər 
mümkünsə məsələni uzatsın. Həmsədr ölkələrin prezidentlərinin 
bəyanatları bizi  ruhlandırır ki, status-kvo qəbuledilməzdir, 
dəyişdirilməlidir. Ancaq bu bəyanatlardan sonra biz konkret 
addımlar gözləyirdik. Biz gözləyirdik ki, nəhayət, işğalçıya çox 
ciddi siqnallar veriləcək ki, daha bəsdir, bu torpaqdan çıxmasan , 
Azərbaycan məsələni başqa yolla həll edəcəkdir. 
Ona görə daim məsələnin sülh yolu ilə həll edilməsi prioriteti 
səslənəndə bu, Ermənistana yanlış mesaj göndərir ki, siz narahat 
olmayın, sülh yolu ilə həll olunacaqdır. Buna görə bu məsələni 
uzada bilərsiniz. Bu, yanlış yanaşmadır. Mən dəfələrlə bizim 
tərəfdaşlara bu barədə fikirlərimizi demişəm. Biz də sülh istəyirik, 
amma bir daha demək istəyirəm ki, ilk növbədə, vətəndaşlarımız 
işğal edilmiş torpaqlara qayıtmalıdır. Bu məsələ, yenə qeyd edirəm 
ki, bizim üçün əsasdır, milli məsələdir və bundan sonra da biz 
səylərimizi gücləndirəcəyik. Biz düzgün yoldayıq. Biz hər gün 
qələbəni yaxınlaşdırırıq. Qələbənin yaxınlaşdırılması üçün hər bir 
Azərbaycan vətəndaşı, xüsusilə diplomatik fəaliyyətlə məşğul 
olanlar hər gün fəal çalışmalıdırlar. 
Xarici siyasətlə bağlı digər mühüm vəzifə – o da bu məsələ 
ilə bilavasitə bağlı olan məsələdir – Xocalı soyqırımını dünyada 
 48 
tanıtdırmaqdır. Mən hesab edirəm ki, biz bu istiqamətdə çox 
uğurlu siyasət aparmışıq və qısa müddət ərzində  3 ölkənin 
parlamenti Xocalı qırğınını soyqırımı kimi qəbul edib. Başqa 
ölkələrdə Xocalı abidələri ucaldılır. Ermənilər keçən əsrin 50-ci 
illərindən başlayaraq və əlbəttə ki, diaspor qurumlarının gücü 
ilə müxtəlif ölkələrdə dırnaqarası erməni soyqırımı məsələsini 
qaldırmışlar və bəzi ölkələr bunu qəbul edib. Ancaq biz bu 
məsələ ilə bir neçə ildir ki, məşğul oluruq və artıq gözəl 
nəticələr vardır. Ona görə mən hesab edirəm ki, bu siyasət 
davam etdirilməlidir. Bizim səfirlər, səfirliklərin nümayəndələri 
bu məsələni harada mümkündür qaldırmalıdırlar. Onların, 
səfirliklərin çalışdıqları ölkələrin qanunvericilik orqanlarında 
Xocalı soyqırımı məsələsi qaldırılmalıdır. Çalışmalıyıq ki, 
soyqırımı müxtəlif səviyyələrdə tanınsın. Biz istər regional, 
istər munisipal səviyyədə – əlbəttə ki, federal səviyyədə olarsa 
daha yaxşı olar – bu işi daim aparmalıyıq. Əldə edilmiş 
nəticələrsə, bizi ruhlandırır, göstərir ki, bu mümkündür. 
Ümumiyyətlə, ölkəmizin dinamik inkişafı və artıq dünyada 
Azərbaycan haqqında çox müsbət rəyin formalaşması göstərir ki, 
çox şey mümkündür. Sadəcə olaraq, işləmək lazımdır, konkret 
proqram olmalıdır, tapşırıqlar verilməlidir və icra edilməlidir. Ona 
görə əminəm ki, gələcəkdə Meksikaya, Pakistana, Kolumbiyaya 
digər ölkələr də qoşulacaq və Xocalı soyqırımı digər ölkələr 
tərəfindən də tanınacaqdır. Vaxt gələcək bu soyqırımını törədənlər 
qanun qarşısında cavab verəcəklər. Xarici siyasətlə bağlı vəzifələr, 
yenə də deyirəm, səfirlərə bəllidir, aydındır. Bir neçə məsələ 
haqqında fikirlərimi bir daha demək istəyirəm – biz ikitərəfli 
formatı gücləndirməliyik. İkitərəfli format bizə böyük uğurlar 
gətirir. Xüsusilə nəzərə alsaq ki, Azərbaycan ilə daha da sıx 
münasibətlər qurmaq istəyən ölkələrin sayı artır, bizim xarici 
diplomatiyamız çox fəaldır. Mənim çoxsaylı xarici səfərlərim bu 
gözəl bazanı möhkəmləndirir və ölkəmizə mənim həmkarlarımın 
səfərləri və aparılan danışıqlar ikitərəfli formatı gücləndirir. Yəni 
bizim xarici siyasətdəki əsas istiqamətimiz ikitərəfli əlaqələrdir. 
Deyə bilərəm ki, ikitərəfli əlaqələrdə tərəfdaş ölkələrin böyüklü-
 49 
yündən-kiçikliyindən asılı olmayaraq, biz bərabərhüquqlu 
münasibətlər formalaşdıra bilmişik. Bu çox vacibdir. 
Bu belə də olmalıdır. Çünki ikitərəfli formatda bərabər-
hüquqlu münasibətlər yeganə mümkün olan münasibətlərdir. 
Bizim yanaşmamız ondan ibarətdir ki, siyasətimiz xoşniy-
yətlidir, əməkdaşlığa, bütün sahələrdə əməkdaşlığın dərinləş-
məsinə yönəldilibdir. Əlbəttə ki, bu münasibətlər qarşılıqlı 
hörmət, qarşılıqlı maraqlar və bir-birinin işinə qarışmamaq 
prinsipləri əsasında qurulmalıdır. Deyə bilərəm ki, bütün 
ölkələrlə – bunu diplomatlar bilir, ictimaiyyət də bilsin – 
münasibətlərimiz bu müstəvidə qurulubdur. Ona görə gələcəkdə 
səfirliklərin sayı artacaq və beləliklə, ikitərəfli format daha da 
geniş olacaqdır. BMT Təhlükəsizlik Şurasındakı səsvermədə 
bizi dəstəkləyən 155 ölkə ilə, əlbəttə ki, daha da fəal əlaqələr 
qurmalıyıq. Deyə bilərəm ki, 155 ölkənin heç də hər biri ilə 
bizim fəal münasibətlərimiz yoxdur, yəni onların bizə dəstək 
verməsi bir avans idi, biz indi bu münasibətləri 
möhkəmləndirməliyik.  
«Qoşulmama Hərəkatı»nda fəaliyyətimiz daha da fəal ola-
caqdır. Biz bu təşkilata təzə üzv olmuşuq və əgər «Qoşulmama 
Hərəkatı»nın qətnaməsinə 120 ölkənin dəstəyini, NATO kimi 
mötəbər təşkilatın qətnaməsini nəzərə alsaq – orada da 
münaqişənin həlli ərazi bütövlüyü prinsipləri əsasında nəzərdə 
tutulubdur – görərik ki, dünya birliyinin ən azı dörddə üç hissəsi 
münaqişənin həllini ərazi bütövlüyü və yalnız ərazi bütövlüyü 
prinsipləri əsasında görür. 
Biz ikitərəfli formatda iqtisadi mövzuları artıq daha da 
qabağa çəkməliyik. Azərbaycan indi öz investisiya siyasətində 
düzəlişlər edir. Biz indi xaricə investisiyalar qoymağa 
başlamışıq. Əlbəttə, bu proses region ölkələrindən başlanmışdır. 
Ancaq bizim investisiyalara dünyada tələbat artır. Xüsusilə 
böhrana düçar olmuş ölkələrin maliyyə resurslarına böyük 
ehtiyacı vardır. Biz bu maliyyə resurslarını məqbul olan 
şərtlərlə təqdim edə bilərik. Beləliklə, investisiyalar, kreditlər və 
iqtisadi sahədə yeni formalar artıq tətbiq edilir. Səfirlər də bu 
 50 
sahədə daha fəal olmalıdırlar. Biz Azərbaycan şirkətlərinin 
xaricdəki fəaliyyətini stimullaşdırırıq. Sahibkarlarla keçirdiyim 
son müşavirədə bu məsələ ilə bağlı konkret tapşırıqlar 
vermişəm, təkrar etmək istəmirəm. Ancaq Azərbaycan şirkətləri 
– istər dövlət, istər özəl investor və podratçı kontraktor kimi 
xarici bazarlara çıxmalıdır. Səfirlər də Azərbaycan şirkətlərinin 
fəaliyyətini təmin etməlidirlər. Bu belə olmalıdır. İnkişaf etmiş 
ölkələr daim öz şirkətlərinə başqa ölkələrdə yaxşı vəziyyətin 
yaradılması üçün səylər göstərir. Biz də bu yolla getməliyik və 
gedirik. Ona görə iqtisadi istiqamət nisbətən yeni bir 
istiqamətdir və səfirlər buna daim diqqət göstərməlidirlər.  
Azərbaycanın diaspor təşkilatlarının sayı artır, onların 
fəaliyyətinin keyfiyyəti yüksəlir. Dünyada vaxtaşırı keçirilən 
nümayişlər, etiraz piketləri, tədbirlər, konfranslar göstərir ki, biz 
doğrudan da güclü diaspor təşkilatları yarada bilmişik və 
səfirliklər də diaspor təşkilatları ilə sıx əlaqədə olmalıdırlar. 
Əksər hallarda bu belədir, istərdim ki, hər bir yerdə belə olsun. 
Çünki bu bizim gücümüzü daha da artırır, xaricdə yaşayan 
azərbaycanlıları öz Vətəninə daha da bağlayır. Bir tərəfdən, biz 
xaricdə yaşayan azərbaycanlılara daha da böyük dəstək 
göstəririk. Digər tərəfdən, onlar da bilirlər ki, onların arxasında 
güclü Azərbaycan dövləti vardır. Bizim üçün diaspor 
təşkilatlarının fəaliyyəti, xüsusilə Ermənistan–Azərbaycan 
məsələsi ilə bağlı çox önəmlidir. Bu istiqamət daim diqqət 
mərkəzində olmalıdır. 
Əlbəttə, səfirlərimiz dövlət orqanlarının nümayəndələri ilə 
sıx əlaqədə olmalıdırlar, çalışdıqları ölkələrin nazirlikləri ilə 
əlaqədə olmalıdırlar. Bununla bərabər, hesab edirəm ki, qeyri-
hökumət təşkilatları ilə əlaqələr daha da fəal olmalıdır. Bu, 
yaddan çıxmamalıdır. Media ilə əlaqələr daha fəal qurulmalıdır. 
Hələ ki, erməni lobbisinin təhriki ilə hərdənbir Azərbaycana 
qarşı əsassız  ittihamlar səslənir. Biz bilirik bu haradan 
qaynaqlanır. Əlbəttə ki, bu cür çirkin yazıların birinci mənbəyi 
erməni lobbisidir. Çünki erməni lobbisi, dünya erməniliyi 
Azərbaycanı 1 nömrəli hədəf kimi seçib. Bu reallıqdır, belədir. 
 51 
Çünki başa düşürlər ki, onlar üçün 1 nömrəli təhlükə məhz 
Azərbaycandır.  
Bizim üçün də erməni lobbisi ən böyük düşməndir. Mən 
yenə də bildirmək istəyirəm ki, bunu deməkdən çəkinmirəm. 
Çünki bu reallıqdır, həqiqətdir. Onların, necə deyərlər, çirkli 
pulları bəzi siyasətçiləri, bəzi ictimai xadimləri bu qəbuledilməz 
yola təhrik edir. Biz bunlara qarşı daim mübarizə aparmalıyıq. 
Azərbaycana qarşı yanlış məlumatlarla dolu yazıların ikinci 
səbəbi isə ölkəmizin müstəqil siyasətidir. Müstəqil siyasət heç 
də hər kəsin xoşuna gəlmir. Biz qarşıya vəzifə qoymuşuq ki, 
müstəqil siyasəti gücləndirək, Azərbaycan xalqının maraqlarını 
təmin edək. Bəzi hallarda bizi hansısa məsələyə yönəltmək, 
hansısa məsələdə mövqemizi yumşaltmaq naminə müəyyən 
dairələr bizə qarşı kampaniya şəklində hücumlar edir. Biz bunu 
«Eurovision» ərəfəsində də, ondan əvvəlki dövrdə də görmü-
şük. Ancaq həqiqət ondan ibarətdir ki, bu kampaniyaların heç 
bir təsiri yoxdur. Azərbaycan dövlətinin iradəsinə, siyasətinə 
heç kim kənardan təsir edə bilməz. Bizim müstəqillik tariximiz 
bunu artıq dəfələrlə göstərmişdir. Bütün bu səylər əbəsdir. 
Onların heç birinin bizim siyasətimizə təsiri olmayacaqdır. 
Ancaq bununla bərabər, əlbəttə ki, bu dairələr ölkəmiz haqqında 
müsbət imicə ləkə vurmaq istəyir. Ona görə səfirlərimiz, 
səfirliklərin nümayəndələri daim bu mətbu orqanları ilə əlaqədə 
olmalı, onların yanlış siyasətini onlara bildirməlidir.  Bəzi 
hallarda bilməyərəkdən belə yazılar dərc edilir. Yəni  xarici 
media ilə münasibətlər daha da fəal olmalıdır və ölkə haqqında 
daha da dolğun məlumatlar verilməlidir – Azərbaycan necə 
inkişaf edir, Azərbaycanda iqtisadi, sosial məsələlər necə həll 
olunur, azadlıqlar necə təmin edilir. Çünki bəzi hallarda mənim  
qəbuluma gələn xarici qonaqlar da mən onlara izah edəndə 
təəccüb edirlər ki, Azərbaycanda azad internet vardır?! Heç də 
hər bir ölkədə azad internet yoxdur. İndi məsəl üçün, bəzi 
ölkələr interneti məhdudlaşdırmaq, yaxud da ki, senzura tətbiq 
etmək haqqında fikirləşirlər. Bizdə azad internet var. İndi bizdə 
internetdən istifadə edənlərin sayı 65 faizə çatıbdır. Yəni 
 52 
mətbuatı necə məhdudlaşdıra bilərik ki, bizdə internet azaddır 
və istifadəçilərin sayı artır. Bizdə bütün media azaddır. Sərbəst 
toplaşmaq azadlığı tam təmin edilir. Hər bir siyasi qüvvə getsin 
müəyyən edilmiş yerlərdə öz tədbirlərini keçirsin. Yaxın 
keçmişdə belə hadisələr olubdur. Sadəcə olaraq, bu tədbirlərə 
heç kim gəlmir. Onun üçün bəzi siyasi qüvvələr Fəvvarələr 
meydanında, yaxud da ki, başqa mərkəzi yerlərdə bu 
nümayişləri keçirmək istəyirlər ki, hər hansı bir telviziya kanalı 
gəlsin bunu çəksin və göstərsin. Biz bunu da bilirik.  
Çünki bizim ölkəmizdə bütün azadlıqlar vardır. Yəni vicdan 
azadlığı. Bəzi ölkələr Azərbaycandan ibrət götürməlidir. O 
ölkələr ki, islamofobiya meyillərini süni şəkildə gücləndirir, 
gəlib bizdən öyrənsin ki, dinlərarası münasibətlər necə qurulma-
lıdır. Biz bunu təcrübə naminə etmirik. Bu bizim həyat 
tərzimizdir. Amma belə olmalıdır. Bizdə necədirsə, bax, belə 
olmalıdır. Dini, milli zəmində heç vaxt nəinki qarşıdurma, heç 
bir anlaşılmazlıq da ola bilməz. Biz buna imkan vermərik. Ona 
görə vicdan azadlığı tam şəkildə təmin edilibdir. Siyasi 
fəaliyyətlə bağlı heç bir məhdudiyyət yoxdur. Azərbaycanda 
azad cəmiyyət vardır. Azərbaycana gələn xarici nümayəndələr, 
əgər qərəzsizdirlərsə, bunu görürlər. Bu həqiqətlər ölkələrin 
ictimaiyyətinə çatdırılmalıdır ki, Azərbaycan haqqında dolğun 
məlumat verilsin. Hesab edirəm ki, bu istiqamətdə hələ görüləsi 
işlər çoxdur.  
Xarici siyasətlə bağlı bizim kifayət qədər açıq siyasətimiz 
vardır. Beynəlxalq təşkilatlarda üzvlüyümüzə və fəaliyyətimizə 
gəldikdə, bu sahədə də ictimaiyyət üçün açıq olmayan heç bir 
məqam yoxdur. Biz üzv olduğumuz bütün təşkilatlarda fəal iştirak 
edirik, maraqlarımızı qoruyuruq və götürdüyümüz öhdəlikləri 
yerinə yetiririk. Üzv olmadığımız təşkilatlar qarşısında bizim heç 
bir öhdəliyimiz də ola bilməz. Bu aksiomdur. Çünki əgər o 
təşkilatın üzvü deyiliksə, biz hansısa öhdəliyi necə götürə bilərik?! 
Heç bir təşkilat, heç bir beynəlxalq təşkilat bizə qarşı hansısa şərt 
qoya bilməz. Çünki bu qəbuledilməzdir. Biz bunu qəbul etmirik. 
İkitərəfli təmaslarda mən şəxsən öz fikirlərimi çox açıq şəkildə 
 53 
ifadə edirəm ki, bizə ancaq bərabərhüquqlu yanaşma yaraşır. 
Çünki başqa cür ola bilməz. Biz heç kimin qabağında gözükölgəli 
deyilik. Heç kimdən asılı deyilik. Heç kimdən yardım istəmirik. 
Bilirik ki, heç kim bizə yardım etməyəcəkdir. Çünki yardım lazım 
olan zaman kimsə gəlib bizə arxa durdu?! Yox! Bizim 
iqtisadiyyatımız çökəndə, Ermənistan torpaqlarımızı zəbt edəndə, 
1 milyona yaxın azərbaycanlını sürgün edəndə kimsə gəlib bizə 
kömək etdi?! Heç kim! Ona görə belə illüziyalar məndə yoxdur, 
çoxdan yoxdur. Belə olan halda, ölkələrlə və beynəlxalq 
təşkilatlarla bərabərhüquqlu yanaşmanın tərəfdarıyıq. 
 Biz beynəlxalq təşkilatlara könüllü şəkildə üzv oluruq. Əgər 
görsək ki, maraqlarımız orada tapdalanır, yaxud da ki, Azər-
baycana qarşı qərəzli mövqe sərgilənir, könüllü şəkildə də oradan 
çıxa bilərik. Biz bu qərəzli mövqeni dəfələrlə görmüşük. Mən 
şəxsən görmüşəm. Mən bu qərəzli mövqenin, ikili yox, üçlü, bəlkə 
beşli standartların şahidiyəm. Heç nə dəyişməyibdir. Yəni 2000-ci 
ilin əvvəlindən bu günə qədər bu məsələ ilə bağlı heç nə 
dəyişməyibdir. Sadəcə olaraq, Azərbaycan dəyişibdir, güclənibdir. 
Azərbaycan o ölkəyə çevrilibdir ki, bizə təzyiq etmək, bizi şantaj 
etmək mümkün deyildir. Qara yaxmaq, böhtan yaymaq olar, ancaq 
bunlar bizə yapışmır. Çünki reallıq, həqiqət tam başqadır. Reallıq 
ondan ibarətdir ki, Azərbaycan müstəqil, müasir, dünyəvi, dinamik 
inkişaf edən sosial dövlətdir. Götürün bütün bizim iqtisadi 
göstəricilərimizi. Sadəcə olaraq, onların bir səhifəsi deməyə 
kifayətdir ki, biz sosial sahədə nəyə nail olmuşuq. Pensiyalar əmək 
haqlarının  40 faizini təşkil edir. 
Bu, Avropa İttifaqının kriteriyalarıdır. Biz buna nail olmuşuq. 
Bir çox təhlilçi bunu bəlkə də bilmir. Davos İqtisadi Forumunun 
hesablamalarında ölkələrin iqtisadiyyatlarının 
rəqabətqabiliyyətliliyinə görə Azərbaycan 46-cı yerdədir, MDB 
məkanında 1-cidir. Ondan sonra «Doing Business» proqramında 
qabaqcıl yerlərdəyik. Böhran zamanı bütün Avropa ölkələrinin 
iqtisadiyyatlarının kredit reytinqləri aşağı salınır, bizim kredit 
reytinqimiz isə artır. «Standard & Poors», «Fitch», «Moodys» – 
bunlardan yuxarı kredit agentlikləri yoxdur. 3-ü də bizim 
 54 
reytinqimizi qaldırıbdır. Yəni bunu neftin hesabına etmişik?!  
Əvvəllər paxıllar, bədxahlar, uğurlarımıza ləkə vurmaq istəyənlər 
deyirdilər ki, Azərbaycanın nefti vardır, ona görə inkişaf edir. 
Bizdən 10 dəfə çox nefti olan ölkələr var. Orada vəziyyət necədir? 
Onların reytinqləri niyə düşür? Orada niyə sosial partlayışlar baş 
verir? Söhbət neftdən getmir. Söhbət düzgün iqtisadi və siyasi 
istiqamətlərin seçilməsindən, eyni zamanda, xalqla iqtidar arasında 
olan birlikdən gedir. Çünki bu olmasa, onda heç bir islahat 
mümkün deyildir.  
Ona görə biz iqtisadi sahədə sözümüzü dünyada demişik. Biz 
yoxsulluğu neçə dəfə azalda bilmişik. Yadımdadır, mən Dövlət 
Neft Şirkətində çalışdığım dövrdə, təzə-təzə xarici şirkətlərlə 
kontraktlarımız bağlananda bəzi təhlilçilər deyirdilər ki, 
Azərbaycanı «Holland sindromu» gözləyir, iqtisadiyyat birtərəfli 
olacaqdır, batacaqdır, neft qurtarandan sonra çökəcəkdir. Nə oldu?  
Əgər bu doğrudan belə idisə, heç vaxt iqtisadiyyat 3 dəfə artmazdı. 
İndi yoxsulluq 49 faizdən 8 ildə    7 faizə düşüb.Mən bunları 
sadalamaqla, sadəcə, demək istəyirəm ki, biz müstəqil siyasət 
aparmağa qadirik, bunu edirik. Hətta ən çətin dövrdə, 
iqtisadiyyatımız ağır vəziyyətdə olan dövrdə biz yolumuzdan 
dönməmişik, qaldı ki indi. Azərbaycan regionda lider ölkədir. 
Cənubi Qafqaz iqtisadiyyatının təxminən 80 faizi Azərbaycan 
iqtisadiyyatıdır. Bizim enerji diplomatiyamız vardır. Bu barədə 
mən hələ ki, bir şey deməmişəm. Amma bu da diplomatik vasitədir 
və biz bu vasitədən istifadə edirik.  
Bizim coğrafi vəziyyətimiz əlverişlidir. Ancaq infrastruktur 
olmadan coğrafi vəziyyət heç nə deməkdir. Biz infrastruktur 
yaradırıq. Bizim təşəbbüsümüzlə Asiyanı Avropa ilə birləşdirən 
dəmir yolu yaradılır. İndi hələ vaxtı gəlməyib ki, mən bir çox 
məsələləri açım, amma onun da vaxtı gələcəkdir. Bakı–Tbilisi–
Qars dəmir yolunu reallaşdırmaq istəyəndə biz nə qədər böyük 
təzyiqlərlə üzləşmişdik. Bölgə ölkələrindən nə qədər təzyiqlər 
göstərilmişdi ki, amandır, bunu etmək olmaz. Bunu etsəniz 
Ermənistan batacaqdır, yəni Ermənistanın blokadası, təcridi 
məsələsi tamamilə təmin ediləcəkdir. Buna baxmayaraq, biz 
 55 
bunu etmişik. Amma indi bu yoldan nəinki biz, vaxtı ilə onun 
əleyhinə gedənlər də istifadə etmək istəyirlər. Əgər       o vaxt 
biz zəiflik göstərsəydik, yaxud da ki, kiminsə xoşuna gəlmək 
üçün bu təşəbbüsdən kənara çəkilsəydik, bunlar olmayacaqdı. 
Təzyiqlər də, sifarişli yazılar da, ləkələmə kampaniyaları da oldu, 
amma biz nəticə etibarı ilə Azərbaycan xalqının, dövlətinin 
maraqlarını təmin etdik. Coğrafi vəziyyətimiz elədir ki, bizim 
razılığımız olmadan bu bölgədə heç bir nəqliyyat layihəsi 
mümkün deyildir. Bölgədə isə, xüsusilə Əfqanıstanla bağlı 
məsələ ilə əlaqədar nəqliyyat məsələləri yeni müstəvidə öz həllini 
tapacaqdır. Burada Azərbaycanın rolu getdikcə artmaqdadır.  
Enerji diplomatiyamıza gəldikdə, bu gün deyə bilərəm ki, 
Avropa İttifaqına üzv olan bəzi ölkələrin enerji balansında 
Azərbaycan neftinin payı 35–40 faizə yaxındır. Azərbaycan qazı 
Avropa məkanında gözlənilir və biz bu istiqamətdə işləri aparırıq. 
Bəlkə də 10 il ərzində müzakirə mövzusu olan bəzi Avropa 
layihələrinin iflasa uğraması bizi vadar etdi ki, öz layihəmizi 
ortaya qoyaq. Biz qısa müddətdə TANAP layihəsini, təşəbbüsünü 
irəli sürdük. Bütün hazırlıq işlərini gördük. Türkiyə ilə bütün 
sənədlər imzalandı. Bu gün TANAP layihəsinə qoşulmaq 
istəyənlərin sayı artır. Avropa ölkələri bu layihəyə rəsmi olaraq 
dəstək verir. Əgər biz bu layihəni ortaya qoymasaydıq, indi nə 
olacaqdı? Bunun adını da biz qoyduq, marşrutunu da biz seçdik. 
Əsas maliyyə yükünü də öz üzərimizə götürürük. Hazırda bizim 
orada 80 faiz payımız vardır. Ancaq bizə müraciətlər gəlir ki, o 
paydan bir az tərəfdaş kampaniyalara verək. Mən bunu istisna 
etmirəm. Yenə Azərbaycan öz təşəbbüsünü göstərdi və bu bizə 
nə verəcək? Bu bizə imkan verəcək ki, 100 il bundan sonrakı 
dövrdə də Azərbaycan etibarlı enerji təminatçısı olsun. Ən azı 
100 il. Bu nə deməkdir, bəlkə də bu auditoriyada deməyə ehtiyac 
yoxdur. Bizim gücümüz artacaqdır. Maliyyə gücümüz, siyasi 
gücümüz, təsiretmə imkanlarımız genişlənəcəkdir və bizimlə 
daha da çox hesablaşacaqlar. Hər bir ölkə, hər bir insan bunu 
istəyir. Təbiidir, biz də bunu istəyirik. Biz bütün bunları öz 
zəhmətimiz hesabına əldə etmişik. 
 56 
Azərbaycan gənc dövlətdir. Ancaq baxın, dünyada nə qədər 
dostlarımız, tərəfdaşlarımız vardır. Biz enerji diplomatiyamızı 
aparırıq. Biz mədəniyyət diplomatiyamızı aparırıq. Baxın, 
xaricdə bizim nə qədər mədəni tədbirlərimiz keçirilir.  
Dünya paytaxtlarında Azərbaycanın mədəniyyətini, tarixini, 
incəsənətini təbliğ edirik. 20 illik müstəqilliklə əlaqədar bütün 
keçmiş sovet məkanında Azərbaycan yeganə ölkə idi ki, dünya 
paytaxtlarında böyük tədbirlər keçirmişdir. Bu bizim 
təşəbbüsümüz idi və aparıcı ölkələrin paytaxtlarında böyük 
konsertlər, təqdimatlar, sərgilər keçirilmişdir. Bu sahə mütləq 
diqqət mərkəzində olmalıdır. Çünki bu sahə insanları daha çox 
birləşdirir və eyni zamanda, ölkə haqqında daha dolğun təsəvvür 
yaradır. 
Biz gənc müstəqil ölkəyik. Bəzi ölkələrdə hesab edirlər ki, 
Azərbaycan 20 ildir dünya xəritəsində özünə yer tapıbdır. Bu 
doğrudan da dünyanın siyasi xəritəsində belədir. Ancaq dünya 
xəritəsində biz əsrlər boyu varıq. Bizim qədim mədəniyyətimiz, 
tariximiz, incəsənətimiz milli sərvətimizdir. Biz bu sərvəti təbliğ 
etməliyik, dünyaya təqdim etməliyik. Səfirliklərin işi burada çox 
əhəmiyyətlidir. İndi səfirliklərdə mədəniyyət xidmətlərinin 
yaradılması işi başlamışdır. Bu da çox uğurlu təşəbbüsdür. Yenə 
də deyirəm ki, bu təşəbbüs ancaq Azərbaycan tərəfindən irəli 
sürülmüşdür. Bu yeniliklər, islahatlar, yeni baxışlar bizi qabağa 
aparır. 
Bu gün Azərbaycanda iqtisadi, siyasi sahələrdə, xarici 
siyasətlə bağlı elə vəziyyət yaranıbdır ki, bəzi hallarda mənə 
deyirlər, bəlkə bir az yavaşlayaq. Bəlkə bu qədər sürətlə 
getməyək. Çünki bu, Bakının, digər şəhərlərimizin gözəlliyi 
bəzilərini qıcıqlandırır. Çünki biz çox sürətlə qabağa gedirik. 
Bəlkə də burada məntiq var – qıcıqlandırmamaq. Ancaq mən 
özümdə fikirləşirəm, görün vəziyyət nəyə gətirib çıxarıb ki, 
Azərbaycan indi o qədər inkişaf edib ki, bizə deyirlər bir az 
yavaşlayın, çünki siz çox sürətlə gedəndə başqa ölkələrdə buna 
qısqanclıqla yanaşırlar. 
 57 
Mən tam əminəm ki, biz bir addım da yavaşlaya bilmərik. Biz 
irəliyə getməliyik. Çünki həllini gözləyən məsələlər çoxdur. Dünya 
dinamik şəkildə inkişaf edir və hətta 1 ay, 1 həftə də gözləmək 
olmaz. Biz xarici siyasətdə, iqtisadi sahədə, texnologiyalar 
sahəsində hadisələri qabaqlamalıyıq. Bax, bu gözəl Diplomatik 
Akademiyanın üstünlüklərindən biri də odur ki, burada ən müasir 
texnologiyalar tətbiq olunur. Gənclərimiz bu texnologiyalar 
əsasında təhsil alacaqlar: yeni texnologiyalar, kosmik sənayenin 
inkişafı. Bəzilərinə təəccüblü gəlib ki, Azərbaycan kimi ölkədə 
kosmik sənaye necə ola bilər? Niyə də olmasın?! Bizim istedadlı 
kadrlarımız, maliyyə resurslarımız və gələcəyə baxışımız vardır. 
Ona görə biz bir addım da yavaşlamayacağıq. Biz irəliyə 
gedəcəyik, istədiyimizə nail olacağıq. Əminəm ki, suverenliyimizi 
bərpa edəcəyik və bir gün gələcək, Azərbaycan bayrağı Şuşada və 
Xankəndidə dalğalanacaqdır. Sağ olun! 
 
 
 
 
 
 
 58 
 
ÇİN XALQ RESPUBLİKASI ÜMUMÇİN XALQ 
NÜMAYƏNDƏLƏRİ MƏCLİSİNİN XARİCİ İŞLƏR 
ÜZRƏ KOMİTƏSİNİN   
SƏDRİ Lİ CAOSİNİN BAŞÇILIQ  
ETDİYİ NÜMAYƏNDƏ HEYƏTİ  
İLƏ GÖRÜŞ  
 
Prezident sarayı  
  
21 sentyabr 2012-ci il 
 
Azərbaycan Respublikasının Prezidenti İlham Əliyev 
sentyabrın 21-də Çin Xalq Respublikası Ümumçin Xalq Nü-
mayəndələri Məclisinin Xarici İşlər üzrə Komitəsinin sədri, keçmiş 
Xarici İşlər naziri Li Caosinin başçılıq etdiyi nümayəndə heyətini 
qəbul etmişdir. 
Li Caosin Azərbaycana səfərindən və prezident İlham 
Əliyevlə görüşündən şərəf duyduğunu vurğuladı. O, Çin Xalq 
Respublikasının Sədri Hu Szintaonun salamlarını döv-
lətimizin başçısına çatdırdı. Qonaq əlaqələrimizin geniş-
ləndirilməsində dövlət başçılarının rolunu xüsusi qeyd etdi. 
Çin Xalq Respublikasına uğurla keçən ilk rəsmi səfərini 
və Pekin Olimpiya oyunları zamanı keçirdiyi görüşləri məm-
nunluqla xatırladan prezident İlham Əliyev bu səfərinin ölkə-
lərimiz arasında ikitərəfli əlaqələrin genişləndirilməsi üçün 
böyük imkanlar açdığını dedi. Azərbaycan Respublikası ilə 
Çin Xalq Respublikası arasında siyasi əlaqələrin yaxşı səviy-
yədə olduğunu deyən dövlətimizin başçısı iqtisadi, mədəni və 
digər sahələrdə də əməkdaşlığın inkişaf etdiyini bildirdi. 
Görüşdə parlamentlərarası əməkdaşlığın genişləndirilmə-
sinin ikitərəfli münasibətlərimizin inkişafındakı əhəmiyyəti qeyd 
olundu, əlaqələrimizin bundan sonra da möhkəmlənəcəyinə 
əminlik ifadə edildi. 
 59 
Dövlətimizin başçısı Çin Xalq Respublikasının Sədri Hu 
Szintaonun salamlarına görə minnətdarlığını bildirdi, onun 
da salamlarını Çin dövlətinin başçısına çatdırmağı xahiş 
etdi. 
 60 
 
FİFA-nın PREZİDENTİ YOZEF BLATTERİN 
BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ  
 
Prezident sarayı  
 
21 sentyabr 2012-ci il 
 
Azərbaycan Respublikasının Prezidenti İlham Əliyev 
sentyabrın 21-də FİFA-nın prezidenti Yozef Blatterin başçılıq 
etdiyi nümayəndə heyətini qəbul etmişdir. 
Görüşdə FİFA U-17 qadınlar arasında futbol üzrə dünya 
çempionatının Azərbaycanda keçirilməsinin önəmi qeyd edildi, 
çempionata hazırlıq işlərinin yüksək səviyyədə təşkil olunduğu 
bildirildi. Görüşdə, həmçinin ölkəmizdə idmanın, o cümlədən 
futbolun inkişafına yüksək dövlət qayğısının göstərildiyi vur-
ğulandı, paytaxtda və regionlarda idman infrastrukturunun ya-
radılması ilə bağlı ardıcıl tədbirlərin həyata keçirildiyi bil-
dirildi. 
FİFA-nın prezidenti Yozef Blatter FİFA U-17 qadınlar 
arasında futbol üzrə dünya çempionatının xüsusi medalını və 
FİFA-nın vımpelini dövlətimizin başçısına təqdim etdi.  
 
 
 
 
 
 
 
 
 
 
 
 
 61 
 
FUTBOL ÜZRƏ «FİFA U-17 QADINLARARASI 
DÜNYA ÇEMPİONATI AZƏRBAYCAN–2012 »nin   
AÇILIŞI MƏRASİMİ  
 
Tofiq Bəhramov adına Respublika stadionu 
 
22 sentyabr 2012-ci il  
 
Azərbaycan Respublikasının Prezidenti İlham Əliyev, 
xanımı Mehriban Əliyeva və ailə üzvləri sentyabrın 22-də 
Bakıda Tofiq Bəhramov adına Respublika stadionunda futbol 
üzrə «FİFA U-17 qadınlararası dünya çempionatı Azərbaycan–
2012»nin təntənəli açılışı mərasimində iştirak etmişlər. 
Əvvəlcə prezident İlham Əliyev, xanımı Mehriban Əliyeva və 
ailə üzvləri 17 yaşadək qadınlar arasında futbol üzrə dünya 
çempionatının açılışı mərasimində iştirak etmək üçün Bakıya 
gələn Beynəlxalq Futbol Federasiyaları Assosiasiyasının – 
FİFA-nın prezidenti Yozef Blatter ilə görüşdülər. 
Çempionatın açılışı mərasimində dünya şöhrətli «Cirque du 
Soleil» sirki xüsusi olaraq bu mundial üçün hazırladığı 
proqramla çıxış etdi. 
Akrobatlar, rəqqaslar və bu şouda iştirak edən yerli könül-
lülər öz çıxışlarında Azərbaycanın qədim ənənələrinə uyğun 
olaraq onun idman, futbol və həmçinin mədəni komponentlərini 
nümayiş etdirdilər. Bu şou xüsusi olaraq onun üçün bəstələnmiş 
və məhz «Cirque du Soleil» tamaşalarına xarakterik olan 
musiqinin müşayiəti altında keçdi. 
Sonra dünya şöhrətli müğənni Cenifer Lopezin möhtəşəm 
ifası azarkeşlərin bayram əhval-ruhiyyəsini daha da artırdı. 
Daha sonra Azərbaycanın və Kolumbiyanın 17 yaşadək qa-
dınlardan ibarət milli komandaları yaşıl meydana daxil oldular. 
Azərbaycan prezidenti İlham Əliyev və FİFA-nın prezidenti 
Yozef Blatter komandaların oyunçularını, hakimləri təbrik 
edərək, onlara uğurlar arzuladılar. 
 62 
Kolumbiyanın və Azərbaycanın dövlət himnləri səsləndiril-
dikdən sonra komandaların oyunu başladı. 
Beləliklə, Azərbaycan daha bir dünya səviyyəli idman yarışına 
ev sahibliyi edir. Beynəlxalq yarışları keçirməkdə böyük təcrübəsi 
olan ölkəmizin tarixində ilk dəfə 17 yaşadək qadınlar arasında 
dünya çempionatı baş tutur. Bu dünya çempionatı üçüncü dəfədir 
ki, keçirilir. Azərbaycan bu çempionata FİFA İcraiyyə Komitəsinin 
2010-cu il 19 mart tarixli Qərarına əsasən ev sahibliyi edir. Bu, 
Azərbaycanda keçirilən ilk FİFA tədbiridir və Avrasiyada baş 
tutan ilk U-17 qadınlararası dünya çempionatıdır. Çempionatda 
Yaponiya, Koreya Xalq Demokratik Respublikası, Çin, Nigeriya, 
Qana, Qambiya, ABŞ, Kanada, Meksika, Braziliya, Uruqvay, 
Kolumbiya, Yeni Zelandiya, Fransa, Almaniya və ev sahibi 
Azərbaycanın milli komandaları birincilik uğrunda mübarizə 
aparacaqlar. Azərbaycan ilk dəfə FİFA U-17 qadınlararası dünya 
çempionatına öz milli yığması ilə qatılır. Millimiz «A» qrupunda 
Kolumbiya, Kanada və Nigeriya yığmaları ilə yarışacaqdır. 
Azərbaycanın ev sahibliyi etdiyi dünya çempionatının oyun-
ları paytaxt Bakı ilə yanaşı, Lənkəran şəhərində də keçiriləcək. 
Çempionat üçün 6 stadion ayrılmışdır. Bunlardan  5-i Bakıda, 1-i 
isə Lənkəranda yerləşir. 
Qeyd edək ki, FİFA U-17 qadınlararası dünya çempionatı 
ilk dəfə 2008-ci ildə Yeni Zelandiyada keçirilib. Bu çempionatın 
qalibi Koreya Xalq Demokratik Respublikasının yığması 
olmuşdur. İkinci dəfə isə çempionat 2010-cu ildə Trinidad və 
Tobaqoda təşkil edilmiş və kuboku Koreya Respublikasının 
futbolçuları qazanmışlar. 
 
 
 
 
 
 
 
 
 63 
RUSİYANIN VOLQOQRAD VİLAYƏTİNİN  
QUBERNATORU SERGEY BOJENOVUN  
BAŞÇILIQ ETDİYİ NÜMAYƏNDƏ HEYƏTİ  
İLƏ GÖRÜŞ  
 
Prezident sarayı  
 
24 sentyabr 2012-ci il  
 
Azərbaycan Respublikasının Prezidenti İlham Əliyev 
sentyabrın 24-də Rusiya Federasiyasının Volqoqrad vilayətinin 
qubernatoru Sergey Bojenovun başçılıq etdiyi nümayəndə 
heyətini qəbul etmişdir. 
Dövlətimizin başçısı Sergey Bojenovu Rusiya Federasiyasının 
Volqoqrad vilayətinin qubernatoru təyin olunması münasibətilə 
təbrik etdi və gələcək fəaliyyətində ona uğurlar arzuladı. Prezident 
İlham Əliyev Azərbaycan Respublikası ilə Rusiya Federasiyası 
arasında ikitərəfli münasibətlərin uğurlu inkişafından məm-
nunluğunu ifadə etdi, ölkəmizlə Rusiyanın ayrı-ayrı subyektlərinin, 
o cümlədən Volqoqrad vilayətinin əlaqələrinin bu münasibətlərin 
inkişafındakı rolunu qeyd etdi. Dövlətimizin başçısı Volqoqrad 
vilayətinin qubernatoru Sergey Bojenovun Azərbaycana səfərinin 
ölkəmizlə Rusiya Federasiyasının bu vilayəti arasında fəal 
qarşılıqlı əlaqələrin inkişafına xidmət edəcəyinə əminliyini bildirdi. 
Həştərxanın meri olduğu illəri məmnunluqla xatırladan Sergey 
Bojenov bu şəhərin inkişafına verdiyi töhfəyə görə prezident İlham 
Əliyevə və Heydər Əliyev Fonduna minnətdarlığını bildirdi. 
Həştərxanda məktəbin, parkın, ulu öndər Heydər Əliyevin 
abidəsinin və körpünün inşasını əlaqələrimizin konkret nümunəsi 
kimi qiymətləndirən qonaq bunun uzun illər əməkdaşlığımızın və 
dostluğumuzun möhkəmləndirilməsi işinə xidmət edəcəyini 
vurğuladı.  
Azərbaycan ilə Volqoqrad arasında əməkdaşlığa toxunan 
Sergey Bojenov vaxtilə ulu öndər Heydər Əliyevin Volqoqrada 
 64 
gəlişinin vilayətin əhalisi tərəfindən bu günədək böyük hörmətlə 
xatırlandığını dedi.  
O, 2  dəfə Sovet İttifaqı Qəhrəmanı general Həzi Aslanovun və 
Sovet İttifaqı Qəhrəmanı Xıdır Mustafayevin Volqoqradın alman 
faşizmindən müdafiə olunmasında göstərdikləri qəhrəmanlığın da 
böyük hörmətlə yad edildiyini vurğuladı. 
 
 
 65 
 
ƏLƏT QƏSƏBƏSİNDƏ 32 SAYLI ŞƏHƏR 
POLİKLİNİKASININ AÇILIŞI   
MƏRASİMİ  
 
25 sentyabr 2012-ci il  
 
Azərbaycan Respublikasının Prezidenti İlham Əliyev 
sentyabrın 25-də Bakının Qaradağ rayonunun Ələt qəsəbəsində 
32 saylı şəhər poliklinikasının açılışında iştirak etmişdir. 
Ötən il aprelin 4-də prezident İlham Əliyev Ələt qəsəbəsinin 
sosial-iqtisadi inkişafı ilə bağlı həyata keçirilən işlərlə tanış 
olarkən burada yeni poliklinikanın tikilməsinə dair tapşı-
rıqlarını vermişdi. Dövlətimizin başçısının 2011-ci il aprelin   
6-da imzaladığı Sərəncamla bu tibb müəssisəsinin inşası üçün 
bir milyon manat vəsait ayrılmışdı. 
Ələt qəsəbəsinə gələn prezident İlham Əliyev poliklinikanın 
əvvəlki və hazırkı vəziyyətini əks etdirən şəkillərdən ibarət 
stendə baxdı. 
Dövlətimizin başçısı poliklinikanın rəmzi açılışını bildirən 
lenti kəsdi. 
Qaradağ Rayon İcra Hakimiyyətinin başçısı Süleyman 
Mikayılov Azərbaycan prezidentinə məlumat verdi ki, poli-
klinikanın ötən əsrin 70-ci illərinin əvvəllərində inşa olunmuş 
birmərtəbəli binası istifadəyə yararsız vəziyyətə düşdüyündən 
ötən ilin noyabrından yeni binanın inşasına başlanılmışdır. 
Qısa müddətdə müasir standartlar səviyyəsində tikilən tibb 
müəssisəsinin ikimərtəbəli yeni binasında müayinə və müalicə 
üçün hər cür şərait vardır. 
Binanın girişində ulu öndər Heydər Əliyevin və prezident 
İlham Əliyevin ölkəmizdə səhiyyənin inkişafına diqqət və 
qayğılarını əks etdirən fotoguşələr yaradılmışdır. 
Dövlətimizin başçısı burada ultrasəslə müayinə kabineti ilə 
tanış oldu. Kabinetdə ən müasir tibbi avadanlıq quraşdırıl-
mışdır ki, bu da  tez və dəqiq diaqnoz qoymağa imkan verə-
 66 
cəkdir. Burada, həmçinin uşaqlar üçün ayrıca bölmə yaradılıb. 
Tibb ocağında balacaların lazımi səviyyədə müayinə və müali-
cəsi üçün hər cür şərait vardır. Biokimyəvi və klinik labo-
ratoriyalarda quraşdırılan müasir avadanlıqlar müayinələrin 
vaxtında və keyfiyyətlə aparılmasına imkan verəcəkdir. 
Prezident İlham Əliyev rentgen kabinetində yaradılan şə-
raitlə də tanış oldu. 
Bildirildi ki, poliklinikada müxtəlif təyinatlı kabinetlər 
fəaliyyət göstərir. Bu kabinetlər də ən müasir standartlara ca-
vab verən tibbi avadanlıqlarla təchiz olunmuşdur. Səhiyyə oca-
ğında 100 nəfərlik tibbi heyət qəsəbə sakinlərinin sağlamlığının 
keşiyində duracaqdır. Dövlətimizin səhiyyə sisteminin inki-
şafına göstərdiyi diqqət və qayğının davamlı xarakter aldığının 
daha bir nümunəsi olan Ələt qəsəbəsindəki poliklinikada hər 
cür şəraitin yaradılması ilk növbədə, burada tibbi müayinə və 
müalicə işinin ən yüksək səviyyədə həyata keçirilməsinə imkan 
yaradacaqdır. 
Azərbaycan prezidenti poliklinikada yaradılmış şəraiti 
yüksək qiymətləndirdi, əhaliyə keyfiyyətli tibbi xidmətin gös-
tərilməsi ilə bağlı tapşırıqlarını verdi. 
 
 
 
 
 
 
 
 
 
 
 
 
 
 
 
 67 
 
QOBUSTAN QƏSƏBƏSİNDƏ 330 SAYLI  
TAM ORTA MƏKTƏB  BİNASININ  
AÇILIŞI  MƏRASİMİ  
 
25 sentyabr 2012-ci il  
 
Azərbaycan Respublikasının Prezidenti İlham Əliyev 
sentyabrın 25-də Bakının Qaradağ rayonunun Qobustan qə-
səbəsində 330 saylı tam orta məktəb binasının açılışında iştirak 
etmişdir. 
Ötən il martın 9-da Azərbaycan prezidenti İlham Əliyevin 
sədrliyi ilə Bakı Şəhər İcra Hakimiyyətində keçirilən müşa-
virədə dövlətimizin başçısı paytaxtətrafı qəsəbələrin sosial-
iqtisadi inkişafı ilə bağlı tapşırıqlar vermişdi. Tapşırıqların 
icrası ilə yerindəcə tanış olmaq üçün ötən il aprelin 4-də pre-
zident İlham Əliyev Qaradağ rayonunun Qobustan qəsəbəsində 
olmuşdu. Qəsəbə ictimaiyyətinin nümayəndələri ilə görüşdə 
sakinlər dövlət  başçısından məktəb binasının tikilməsi barədə 
xahiş etmişdilər. 
Azərbaycan prezidenti İlham Əliyevin 2011-ci il 6 aprel 
tarixli Sərəncamına əsasən qəsəbədə ümumtəhsil məktəbi bi-
nasının tikintisi üçün 2  milyon manat vəsait ayrılmışdır. 
Dövlətimizin başçısı məktəbin rəmzi açılışını bildirən lenti 
kəsdi. 
Azərbaycan prezidentinə məlumat verildi ki, ümumi sahəsi 3 
hektar olan məktəbin üçmərtəbəli binasında hər cür şərait 
yaradılıb. Məktəbin inşasına ötən il başlanılmış, tikinti işləri 
qısa zamanda yüksək zövq və keyfiyyətlə aparılmışdır. 
Məktəbin foyesində ümummilli lider Heydər Əliyevin və 
prezident İlham Əliyevin ölkəmizdə təhsilin inkişafına göstər-
dikləri diqqət və qayğını əks etdirən fotoguşə yaradılmışdır. 
Diqqətə çatdırıldı ki, 880 şagird yerlik bu təhsil  ocağının 48 
sinif otağı, 6 min ədəbiyyat fonduna malik müasir kitabxanası 
var. İbtidai sinif şagirdləri üçün yaradılan oyun otağında 
 68 
balacalar asudə vaxtlarını səmərəli keçirə biləcəklər. Məktəbdə 
şahmat otağı və sinifdənkənar işlər üçün xüsusi kabinetlər də 
vardır. Şagirdlərin vətənpərvərlik ruhunda böyüməsi və təhsil 
almasına da xüsusi diqqət yetirilib. Hərbi vətənpərvərlik 
otağında ordumuzun qüdrətinin artırılması üçün dövlətimizin 
həyata keçirdiyi tədbirləri əks etdirən fotolar yer almış, milli 
qəhrəmanlarımızla bağlı guşə yaradılmışdır. 
Bildirildi ki, məktəbdəki şərait təlim-tərbiyə işinin və tədris 
prosesinin ən yüksək səviyyədə aparılmasına imkan verir. 
Məktəbdə linqafonla təchiz olunmuş informatika otağında ən 
son texniki avadanlıq quraşdırılıb. Burada 30 kompüterin 
olduğu 2  zal da şagirdlərin ixtiyarına verilib. Məktəbdə stoma-
toloq və psixoloq kabinetləri də fəaliyyət göstərəcəkdir. Yeni 
təhsil ocağında ən son texniki avadanlıqla təchiz olunmuş fizika 
və kimya laboratoriyaları vardır. Müxtəlif fənn kabinetləri də 
zəruri əyani vəsaitlə təmin olunmuş, sinif otaqlarında elektron 
lövhələr quraşdırılmış, şagirdlərin istirahət otaqları 
yaradılmışdır. Məktəbin akt zalı da müasir səviyyədə və nəfis 
tərtibatda inşa olunub. Akt zalında məktəblə yanaşı, qəsəbə 
üzrə mədəni-kütləvi tədbirlər keçirmək üçün imkan vardır. 
Vurğulandı ki, təhsil ocağında şagirdlərin normal qida-
lanmaları üçün yüksək şərait yaradılıb. Buradakı yeməkxana  
ən müasir tələblərə cavab verir. Məktəbin idman zalı da müasir 
səviyyədə qurulub. Zalda şagirdlər mini-futbol, basketbol, 
voleybol və idmanın digər növləri ilə məşğul ola bilərlər. 
Məktəbin həyətində geniş abadlıq işləri aparılıb, futbol, 
voleybol və basketbol meydançaları tikilib. 
Dövlətimizin başçısı məktəbdə yaradılan şəraiti yüksək 
qiymətləndirdi. 
 
 
 
 
 
 
 69 
 
M.V.LOMONOSOV ADINA MOSKVA DÖVLƏT 
UNİVERSİTETİNİN BAKI FİLİALININ YENİ 
TƏDRİS KOMPLEKSİNİN AÇILIŞI  
MƏRASİMİ  
 
Xocasən qəsəbəsi  
 
26 sentyabr 2012-ci il  
 
Azərbaycan Respublikasının Prezidenti İlham Əliyev və 
xanımı Mehriban Əliyeva sentyabrın 26-da M.V.Lomonosov 
adına Moskva Dövlət Universitetinin Bakı filialının yeni tədris 
kompleksinin açılışı mərasimində iştirak etmişlər. 
Azərbaycanın birinci xanımı Mehriban Əliyevaya gül dəstəsi 
təqdim edildi. 
Dövlətimizin başçısı filialın yeni tədris kompleksinin rəmzi 
açılışını bildirən lenti kəsdi. 
M.V.Lomonosov adına Moskva Dövlət Universitetinin rek-
toru, akademik Viktor Sadovniçi və bu ali təhsil ocağının Bakı 
filialının rektoru, professor Nərgiz Paşayeva Azərbaycan 
prezidentinə və xanımına məlumat verdilər ki, Xocasən qəsə-
bəsinin ərazisində 5 hektar sahədə yeni kompleksin tikintisinə 
2010-cu ilin iyununda başlanılmışdır. 7 korpusun daxil olduğu 
tədris kompleksi xüsusi dizaynla yüksək standartlar səviyyə-
sində, dünyanın tanınmış universitetlərinin təcrübəsinə əsas-
lanaraq ən son texnoloji nailiyyətlərlə inşa olunmuşdur. 
Kompleksə, həmçinin 2 idman korpusu, müəllim və tələbələr 
üçün 4 yataqxana daxildir. 
Dövlətimizin başçısı və xanımı MDU-nun Bakı filialının 
beşmərtəbəli yeni binasında yaradılmış şəraitlə tanış oldular. 
Bildirildi ki, bu ali təhsil müəssisəsinin güclü maddi-texniki 
baza ilə təminatına xüsusi diqqət yetirilmişdir. Bu ali təhsil ocağı-
nın kitabxana fondunda 20 min ədəbiyyat vardır. Kitabxanada 
nadir nəşrlər də yer almışdır. Elektron kitabxananın 100 nəfərlik 
 70 
oxu zalı vardır. Tələbələr burada 21 mindən çox kitabın elektron va-
riantından istifadə edə biləcəklər. Bu kitabxananın M.F.Axundzadə 
adına Azərbaycan Milli Kitabxanasına birbaşa çıxışı vardır. 
Qeyd edildi ki, bütün ali təhsil müəssisələri kimi, Moskva 
Dövlət Universitetinin Bakı filialı da hər zaman maraqlı mü-
zakirələrlə yaddaqalan elmi şuraların, elmi diskussiyaların təşkili 
ilə fərqlənir. Bu məqsədlə binada konfrans zalı yaradılmışdır. 
Məlumat verildi ki, yeni binadakı 70 auditoriyanın bəzilərində 
eyni zamanda 100  tələbə tədris prosesində iştirak edə bilər. 
Prezident İlham Əliyev və xanımı Mehriban Əliyeva uni-
versitetin 1-ci mərtəbəsində köhnə Bakının və köhnə Moskvanın 
görüntülərini əks etdirən fotosərgiyə baxdılar. 
Diqqətə çatdırıldı ki, tələbə mərkəzinin də yaradıldığı binada 
müəllimlər və tələbələr üçün ayrıca yeməkxanalar fəaliyyət 
göstərir. Burada, həmçinin xarici ölkələrdən və Azərbaycanın 
rayonlarından gələn müəllim və tələbələr üçün hər cür şəraiti olan 
yataqxanalar tikilmişdir. 
Məlumat verildi ki, hazırda filialın yeni binasında 16 la-
boratoriya yaradılıb. Laboratoriyalarda müasir avadanlıqlar 
quraşdırılıb ki, bu da tədris prosesinin keyfiyyətinin yüksəldil-
məsinə imkan verəcəkdir. Filialda ən son proqramlarla təmin 
olunmuş kompüter kabinetləri də fəaliyyət göstərir. 
 
 
 
 71 
 
                    
                             * * *  
Azərbaycan Respublikasının Prezidenti İlham Əliyev mə-
rasimdə çıxış etdi: 
                                           
    – Əziz dostlar! 
Hörmətli qonaqlar! 
Bu gün ölkəmizin həyatında gözəl, əlamətdar gündür. Biz 
MDU-nun Bakı filialının yeni binasını açırıq. Bu yaraşıqlı bina 
ilə tanış olarkən mən xəyalən 4 il əvvələ, MDU-nun 
Azərbaycanda filialının yaradılması haqqında sərəncam 
imzaladığım vaxta qayıtdım. Bu sərəncam təsadüfi meydana 
gəlməmişdi. Əvvəlcə  Rusiya tərəfi ilə danışıqlar aparılmış və 
MDU-nun rəhbərliyinin fəal dəstəyi ilə biz belə mühüm qərar 
qəbul etmişik. Bu, Azərbaycanda təhsil sisteminin 
təkmilləşdirilməsi prosesində, habelə Rusiya ilə Azərbaycan 
arasında ikitərəfli dostluq münasibətlərinin möhkəmləndirilməsi 
çərçivəsində həqiqətən əhəmiyyətli qərar idi. 
Bakıda MDU-nun filialının yaradılması hüquqi cəhətdən 
2008-ci ilin əvvəllərində sənədləşdirilmişdi. Artıq 1 il sonra, 
2009-cu ildə filial fəaliyyətə başladı. Bina ayrıldı və yadım-
dadır, 2009-cu ildə biz hörmətli Viktor Antonoviç ilə birlikdə 
filialı açdıq. Orada çox gözəl şərait yaradılmasına baxmayaraq, 
yeni binanın tikilməsinin zəruriliyi ideyası meydana gəldi. 
Çünki MDU dünyanın aparıcı təhsil müəssisələrindən biridir və 
əlbəttə ki, bu cür təhsil müəssisəsinə müstəqil, ayrıca bina 
lazımdır. Mən şadam ki, uğurlu yer seçilib. Bura şəhərin 
mərkəzindən çox uzaq deyil. Azərbaycan paytaxtının sürətlə 
inkişafını və bizim infrastrukturu təkmilləşdirmək planlarımızı 
nəzərə alsaq, mən əminəm ki, bir neçə ildən sonra bu yer daha 
çox məskunlaşacaqdır. Bizim burada, bu zonada tələbə 
şəhərciyi yaradılması ilə bağlı müəyyən planlarımız var. Başqa 
sözlə, gələcəkdə yeni ali təhsil müəssisələri yaradılarsa, yəqin 
ki, burada yaradılacaq. Bəzi ali məktəblərimizin bu zonaya 
 72 
köçürülməsi ilə bağlı ideyalar da vardır ki, şəhərimizin 
infrastrukturunun tərəqqisində məhz tədris-tələbə istiqamətini 
burada inkişaf etdirək. 
Mən çox şadam ki, qısa müddətdə filial ölkəmizdə böyük 
nüfuz qazandı. Filialın rəhbərliyi MDU-nun rəhbərliyinin 
dəstəyi ilə sıfırdan başlayaraq böyük nüfuz qazanmış və 
gənclərin can atdığı ali təhsil müəssisəsi yarada bilmişdir. 
Buradakı tədris prosesi, kadrların seçilməsi sistemi, logistika 
infrastrukturu və avadanlıqlar təhsil üçün gözəl şərait yaradır. 
Ən başlıcası isə biz MDU-nun Bakı filialının simasında Azər-
baycanda dünya səviyyəli ali təhsil müəssisəsini görürük. Artıq 
dediyim kimi, MDU dünyanın nüfuzlu təhsil müəssisələrindən 
biri, böyük ənənələrə malik universitet, Rusiyanın aparıcı təhsil 
ocağıdır. Əlbəttə ki, MDU-da tədrisin səviyyəsi onun filialının 
harada olmasından asılı olmayaraq qoruyub saxladığı 
standartdır. Bildiyimə görə, MDU-nun Bakı filialında da 
təhsilin səviyyəsi çox yüksəkdir. 
Bu gözəl gündə bir neçə ildə sıfırdan müasir təhsil müəs-
sisəsi yaratmış MDU-nun rektoru, bizim böyük dostumuz 
Viktor Antonoviç Sadovniçiyə, universitetin Bakı filialının 
rektoru Nərgiz Paşayevaya, habelə bütün həm yerli, həm də 
moskvalı müəllimlərə təşəkkürümü bildirmək istəyirəm. 
Dediyim kimi, filial cəmi bir neçə ildir fəaliyyət göstərir. Bu il 
ilk buraxılışı olub. Lakin bu gün artıq nəticələri görürük. 
Düşünürəm ki, yaxın illərdə Azərbaycanda filialın məzunlarının 
fəaliyyətlərinin nəticəsini görəcəyik. 
Ölkəmiz fəal surətdə inkişaf edir, bütün sahələr dinamik 
inkişaf edir. İqtisadiyyat dünya miqyasında ən yüksək templərlə 
inkişaf edir. Əlbəttə, qarşımızda duran bütün vəzifələri 
gerçəkləşdirməyə nail olmaq üçün bizə ilk növbədə, peşəkarlar 
lazımdır. Bütün sahələrdə peşəkarlar lazımdır. Hansısa mühüm 
bir istiqamətə peşəkar kadr gələn kimi, biz         o saat müsbət 
dinamika görürük. Çünki iş dərhal düzgün təşkil edilir və biz 
dərhal peşəkarlıq, öz işinə sədaqət görürük. Çünki müasir 
dünyada bunsuz hər hansı bir ölkənin müvəffəqiyyət qazanması 
 73 
çox çətin olardı. Müasir dünyada ölkələrin uğurunu bilik, elm, 
texnologiyalar və təhsil müəyyən edir. Biz şadıq ki, bu gün 
Azərbaycanda yüksək savadlılıq səviyyəsini qoruyub saxlamağa 
nail olmuşuq. Savadlılığın səviyyəsi faktiki olaraq 100 faizdir. 
Biz təhsilin inkişafı üçün çox iş görür və bu sahəyə olduqca çox 
sərmayə yatırırıq. Son 8 ildə Azərbaycanda təhsil xərcləri 6 dəfə 
artaraq 1,5 milyard manat səviyyəsinə çatmışdır. Bu da 
büdcəmizin bütün məxaric hissəsinin 10 faizindən bir qədər 
azdır. Azərbaycanda təhsil xərcləri müdafiə xərcləri ilə birinci 
və ikinci yerləri bölüşür. Bu isə bizim üçün məhz düzgün tədris 
prosesinin nə qədər əhəmiyyətli olduğuna, Azərbaycan gənc-
lərinin onlara həyatda lazım olan bilikləri əldə edə biləcəkləri 
belə bir tədris sisteminin yaradılmasının nə qədər əhəmiyyətli 
olduğuna dəlalət edir. 
Hər bir gənc vəzifə tutmağa və yaxşı biliklərə yiyələnməyə 
çalışır və ya çalışmalıdır. Bazar iqtisadiyyatı, azad rəqabət, açıq 
bazar və bütövlükdə dünyada rəqabət şəraitində fundamental 
biliklər olmadan həyatda öz yerini tapmaq bəzən çox çətin olur. 
Azərbaycanda şəxsiyyətin inkişafı, öz yolunu sərbəst seçmək 
üçün hər cür şərait yaradılıb. Buna görə də gənclər biliklərə 
yiyələnməyə can atmalıdır. Bilik əldə etmək üçün isə yalnız 
istək kifayət deyil. Tədris prosesi lazımi səviyyədə təşkil 
edilməyibsə, tədrisin səviyyəsi axsayırsa, tələbələr bilik 
qazanmağa nə qədər can atsalar da, nəticə əldə etmək çətin 
olacaq. MDU-nun Azərbaycandakı filialı çərçivəsində biz 
tədrisin səviyyəsinin yüksək olduğunu, habelə gənclərin 
biliklərə yiyələnməyə can atdıqlarını görürük. 
Filialın fəaliyyəti tədricən, mərhələ-mərhələ yaradılmış və 
inkişaf etmişdir. Əlbəttə, təkcə infrastruktur və texniki tərəfi 
mərhələ-mərhələ inkişaf etməmişdir – dediyim kimi, biz bu gün 
gözəl bir binanı açırıq – həm də fakültələrin sayı ilbəil artır. Bu 
da bizim ümumi istəyimiz idi. Biz bu gün də Viktor 
Antonoviçlə bu məsələni müzakirə etdik, qısa fikir mübadiləsi 
apardıq. Bir daha demək istəyirəm ki, biz imkan daxilində 
fakültələrin sayının artırılmasında maraqlıyıq. Çünki birgə 
 74 
əməyimizin nəticəsi olan indi gördüklərimiz böyük nikbinlik 
doğurur. Fakültələrin sayının ölkəmizin inkişafı üçün daha 
mühüm maraq kəsb edən istiqamətlər üzrə artırılması prioritet 
olmalıdır. 
Əminəm ki, MDU-nun filialının yaradılması Azərbaycanda 
elmin inkişafına yeni təkan verəcək. Biz buna da böyük 
əhəmiyyət veririk. Mən Elmlər Akademiyasının illik 
toplantısında elmi ictimaiyyətlə son görüşümdə də Azərbaycan 
elmi qarşısında duran vəzifələr üzərində kifayət qədər ətraflı 
dayandım. 
Biz ölkəmizin elmi potensialını hər vəchlə inkişaf etdir-
məliyik. Bütün məsələlərdə müasir cəmiyyətin və müasir dün-
yanın reallıqlarına əsaslanırıq. Biz realistik. Əlbəttə, hansısa 
ciddi elmi tədqiqatlarda Azərbaycanın model qanunvericisi 
olacağını gözləmək sadəlövhlük və vaxtı qabaqlamaq olardı. 
Amma bizim mütləq həll etməli olduğumuz məsələ dinamik 
inkişaf edən istiqamətlərdə qabaqcıl elmi təcrübəni mümkün 
qədər tez mənimsəməkdir. Bu barədə mənim tərəfimdən 
müvafiq göstərişlər verilib. 
Müasir texnologiyalarsız heç bir ölkənin inkişafı mümkün 
deyil. Bu gün XXI əsrdə, XXI əsrin əvvəlində bu, müasir 
həyatın reallığına çevrilib. Elmi araşdırmalarda liderlik edən 
ölkələr dünyanın siyasi xəritəsində liderlik edəcəkdir. Ona görə 
də biz çox güclü intellektual potensial yaratmalıyıq. Məsələn, 
bütün məktəblərin kompüterləşdirilməsi prosesini 
yekunlaşdırırıq. İndi 30 şagirdə 1 kompüter düşür. Amma 7-8 
il əvvəl 2 min şagirdə 1 kompüter düşürdü. Hətta Azərbaycanın 
ən ucqar regionlarında da internetə maneəsiz çıxış imkanı 
yaradırıq. İndi Azərbaycanda internet istifadəçilərinin sayı 65 
faizi ötüb, bizdə internet azaddır. 
Biz kosmik sənaye yaradırıq. Bəziləri düşünə bilər ki, 
Azərbaycan buna hələ tam hazır deyil. Ancaq biz kosmik 
sənaye yaradırıq, ilk süni peykimizi buraxırıq. Gələcəkdə də bu 
istiqamətdə işimizi davam etdirəcəyik. İnkişafın çox mühüm 
istiqaməti olan informasiya-kommunikasiya texnologiyaları 
 75 
sahəsi üzrə reytinqdə biz regionumuzda lider mövqe tuturuq. 
Elmin inkişafı cəmiyyətin inkişafı deməkdir. Ölkənin 
intellektual potensialının inkişafı ölkənin gələcəyidir. Bizim 
vəzifəmiz ölkəmizdə müşahidə edilən dinamik iqtisadi artımı, 
dünya arenasında mövqelərimizin möhkəmləndirilməsini çox 
böyük intellektual potensialla gücləndirməkdən ibarətdir. 
Bunun üçün bütün imkanlar var. İlk növbədə, ənənələr 
mövcuddur. Azərbaycanda sovet dövründə elm çox güclü 
inkişaf etmişdir. Biz görkəmli alimlərimizlə fəxr edirik. Sonra, 
təbii ki, tənəzzül oldu. Ancaq bu tənəzzül yalnız bizdə deyil, 
bütün postsovet məkanında baş verdi. Keçmiş SSRİ-nin praktiki 
olaraq, bütün ölkələrində çox ağır iqtisadi durum yaranmışdı. 
Elmi və pedaqoji elita ağır vəziyyətdə idi. Biz hamımız 
cəmiyyətdə elmi ziyalıların nüfuzunun təəssüf ki, aşağı düşdüyü 
o çətin illəri xatırlayırıq.      O zaman sahibkarlıq fəaliyyəti ilə 
məşğul olan insanlar təəssüf ki, sosial statuslarına görə 
ziyalılardan daha üstün vəziyyətdə idilər. Bunun həm obyektiv, 
həm də subyektiv səbəbləri var idi. Ancaq Azərbaycanın 
iqtisadi potensialı möhkəmləndikcə elmə də, təhsilə də daha çox 
vəsait ayrılır. Elmi işçinin, müəllimin hörmət və nüfuzunu 
artırmaq bizim siyasətin vacib vəzifəsidir. Biz buna doğru 
gedirik. Çox iş görülüb. 
Moskva Dövlət Universitetinin Azərbaycandakı filialı kimi 
belə müasir elm mərkəzlərinin yaradılması, həmçinin düzgün 
istiqamətə doğru addımdır. Biz gələcəkdə də təhsilin inkişafına 
sərmayə qoyacağıq. Biz məsələni kompleks şəkildə nəzərdən 
keçiririk – məktəblərin tikintisi və məktəbəqədər təhsil. Son 
illərdə Azərbaycanda 2200, bəlkə daha çox məktəb binası inşa 
edilib. Məktəblər təmir olunur. Gələn ilin sonuna qədər Bakıda 
təchizatına və təmirinə görə bu səviyyədə olmasa da, hər halda, 
yüksək səviyyədə olmayan bir məktəb də qalmayacaq. Bir daha 
demək istəyirəm ki, ali təhsil bizim diqqət mərkəzimizdə olan 
sahədir. Bu, sosial sferadır, iqtisadi sferadır, cəmiyyətimizin 
əxlaqi-mənəvi əsaslarının formalaşdığı sferadır. Bunlar, əlbəttə 
ki, ailədə yaranır. Amma istər məktəb, istərsə də ali təhsil 
 76 
müəssisəsinin bu məsələdə rolu böyükdür. Cəmiyyətimizin 
möhkəm dayağı əxlaqi-mənəvi meyarlardır. Bizim 
cəmiyyətimiz bu dəyərlərə əsaslanır. Biz bunları həm iqtisadi 
potensialla, həm fəal xarici siyasi fəaliyyətimizlə, həm də 
intellektual potensialla möhkəmləndirməliyik. Bunsuz heç bir 
ölkənin uğurlu inkişafı mümkün deyil. Böyük təbii resurslara, 
şaxələndirilmiş infrastruktur şəbəkəsinə malik ola bilərsən, 
ancaq dinamika olmasa, ildən-ilə tərəqqiyə, yeni texnologiyaları 
təkmilləşdirməyə və inkişaf etdirməyə cəhd olmasa bu inkişaf  
ləngiyəcək, dayanacaqdır. Bu cür ölkələrin vəziyyəti çox ağır 
olacaqdır. 
Cəmiyyətin intellektual inkişafı həm də cəmiyyətin sa-
bitliyidir. Əgər cəmiyyət yüksək intellektual səviyyədədirsə, 
savadlıdırsa, kənardan gətirilən heç bir qüsurlu təzahürlər və 
meyillər heç vaxt onu sarsıda bilməz. Müasir dünyada, xüsusən 
də kifayət qədər inkişaf etməmiş ölkələrdə bir çox problemlər 
məhz təhsilin çatışmazlığı ilə əlaqəlidir. Bir çox müharibələr, 
münaqişələr, iğtişaşlar məhz təhsilin səviyyəsinin son dərəcə 
aşağı olması ilə bağlıdır. Bunu statistikada, hətta savadlılıq 
səviyyəsinə görə aydın görmək olar. Savadlılıq səviyyəsinin 
yüksək və aşağı olduğu ölkələrdə onların iqtisadi və intellektual 
potensialına baxsaq hər şey aydın olacaq: savadlılıq səviyyəsi 
ölkənin inkişaf səviyyəsinə və bu ölkələrdə baş verən proseslərə 
tam müvafiqdir. Odur ki, bizim üçün təhsilin yüksək səviyyəsi, 
Azərbaycan xalqının intellektual potensialının yüksək səviyyəsi 
ekstremizmə, populizmə, yalan vədlərə, kənardan təzyiqlərə 
qarşı peyvənddir. Cəmiyyət nə qədər çox savadlı və erudisiyalı 
olsa, bir o qədər də özünü təmin edən, daha ləyaqətli və hər cür 
gözlənilməz hallardan sığortalanmış olacaqdır. Ona görə də bu 
məsələlərin hamısı bir-biri ilə sıx bağlıdır. 
Çıxışımı yekunlaşdıraraq demək istərdim ki, son nəticədə bu 
proseslərin mərkəzində insan, vətəndaş durur. Çox fəal sosial 
siyasətin həyata keçirildiyi Azərbaycanda bizim bütün 
planlarımızın, ideyalarımızın və nailiyyətlərimizin mərkəzində 
insan dayanır. Təsadüfi deyil ki, bir neçə il əvvəl mən «qara 
 77 
qızıl»ı insan kapitalına çevirək» şüarını irəli sürmüşdüm. 
Düşünürəm ki, biz bu istiqamətdə istəyimizə nail ola biləcəyik. 
Yəni ki, bu proses davam edir, bütün planlarımızın, 
sərmayələrin, ideyaların mərkəzində insan, Azərbaycan 
vətəndaşı, onun hüquqları, azadlıqları, rifahı, təhlükəsizliyi 
durur. 
Əminəm ki, Moskva Dövlət Universitetinin Bakı filialı 
bundan sonra da ən yüksək tələblərə cavab verəcək, inkişaf 
edəcək, tələbələrin və fakültələrin sayı artacaq və biz hamımız 
sizin yeni uğurlarınıza sevinəcəyik. Sizi bir daha təbrik edirəm, 
hamınıza uğurlar arzulayıram. 
V i k t o r   S a d o v n i ç i  (M.V.Lomonosov adına  MDU-nun 
rektoru, akademik): Çox hörmətli İlham Heydər oğlu! 
Hörmətli Mehriban xanım, Nərgiz xanım! Hörmətli 
Fövqəladə və Səlahiyyətli səfirlər! 
Hörmətli Rusiya Federasiyası Prezidentinin köməkçisi 
Vladimir İlyiç Tolstoy! 
Zalda olan hörmətli həmkarlar! 
Moskva Universitetinin əziz müəllimləri! Ümumiyyətlə, bu 
auraya, Moskva Dövlət Universitetinin Bakı filialının 
kampusuna həyəcansız daxil olmaq mümkün deyildir. Bu, əsl 
həyəcandır, çünki bu, əsl universitetdir. 
Tarixdən məlumdur ki, uzun əsrlər boyu universitetlər, 
məbədlər, məscidlər, kilsələr müəyyən xalqların, müəyyən 
məkanın və əlbəttə, dünyanın mədəniyyət rəmzi olaraq qalır. 
Ona görə də bu gün baş verən hadisə düşünürəm ki, yalnız 
çağdaş deyil, gələcək tarixə də daxil olacaqdır. Çünki burada 
universitet, təhsil və elm məbədi inşa edilib. 
İlham Heydər oğlu! Sizə bütün bu dövr ərzində və indi də 
göstərdiyiniz böyük dəstəyə görə çox dərin minnətdarlığımızı 
bildiririk. 2007-ci ildə mən Sizinlə burada – Bakıda görüşmək 
şərəfinə nail oldum, filialın açılması barədə razılıq əldə edildi. 
2008-ci ilin əvvəlindən inşası başladı və gözəl kampusun 
yaradılması ilə yekunlaşdı. Bu bir növ yanaşma üsuluna, 
 78 
sakitliyinə, tələbələr, elmi tədqiqatlar və tədris prosesi üçün 
rahatlığına görə Moskva Universitetinin kampusunu xatırladır. 
Nərgiz xanım! Sizin apardığınız işi mən yüksək qiy-
mətləndirirəm. Siz bu işə bütün qəlbinizlə yanaşmısınız. Uni-
versitetlər də elə bu cür tikilir, insan öz qəlbini, ürəyini qoyur. 
Filial məhz belə tikilib. Mən yalnız binanı yox, sizin qəlbinizin 
zərrəsi ilə yaradılmış onun strukturunu, universitetin özünü 
nəzərdə tuturam. Çox sağ olun. Başa düşürük ki, universitet 
tikmək nə deməkdir, başqa universitetlərin, başqa filialların 
necə tikilməsini də görmüşük. Sözsüz ki, sizin dəstəyiniz və 
belə münasibətiniz olmasaydı, bu ola bilməzdi. 
Burada heyrətamiz uyğunluq var. Burada dövlətin iradəsi və 
görkəmli insan – Prezidentin iradəsi özünü göstərir. Mən 
Prezidentin çıxışına qulaq asdım və deməliyəm ki, bu əslində 
möhtəşəm mühazirə idi. Şadam ki, bizim professorlar bunu 
eşitdilər. Burada bizim təxminən 50-yə qədər professor var. 
Çünki Rusiyada mən belə danışmalı olanda, bir çoxları artıq 
adət ediblər, düşünürlər ki, belə lazımdır. Ancaq onlar bunları 
real həyata keçirən dövlət liderini dinləyəndə isə düşünürəm 
ki, bu «kvadratdır», riyaziyyatçıların dediyi kimi, «n» də-
rəcəsindədir. Əlbəttə, yaxşı olardı ki, İlham Heydər oğlunun 
parlaq çıxışından sonra Moskva Universitetinə qayıdanda 
hisslərinizi, düşüncələrinizi həmkarlarınızla bölüşəsiniz. 
Siz təhsil, elm və bu sahələrdə dövlətin siyasəti mövzusuna 
toxundunuz. Bu, Rusiya, xüsusilə də keçid mərhələsində hər bir 
ölkə üçün çox aktualdır. Biz həqiqətən də keçmişdəki 
münasibətlərimizlə fəxr edə bilərik. Bizim elmi məktəblərimiz 
elmi mənada vahid olduğu dövrdə mən fəal işləmək şərəfinə 
nail olmuşam. Biz o zaman ayrı-ayrı dövlətlərdə yaşadığımızın 
fərqinə varmırdıq. Həmin riyaziyyat, kimya, fizika, neft 
məhsullarının emalı üzrə məktəblər dünya səviyyəsində olan 
məktəblər idi. Azərbaycan universitetlərində işləyən alimləriniz 
sözsüz ki, dünya elminin elitasına daxil idilər. Həqiqətən də, Siz 
düz qeyd etdiniz ki, zaman ötür və o mərhələ ölkəmizdə, Rusiyada 
elm və təhsilə çox güclü zərbə vurdu. Başqa ölkələrdə də eyni 
 79 
böhranlı proseslər baş verdi. Ancaq indi güc toplamağımız üçün 
hər şey var. 
İcazə verin, bir alim kimi deyim ki, burada sanki 2 səviyyə 
vardır. Sözsüz ki, ümumi təhsil, məktəb, universitet təhsil 
səviyyəsi ölkənin tərəqqisi və bu tərəqqini elmdə tətbiq etməsi 
üçün zəruri şərtlərdir. Əgər bu fundamental baza yoxdursa, heç 
düşünmək lazım deyil ki, ölkə nəyəsə nail olacaqdır. Mənə elə 
gəlir ki, siz ölkənizdə faktiki olaraq bu əsasların yaradılması üçün 
indi hər şey edə bilmisiniz. Növbəti mərhələ Rusiyada da aktualdır. 
Bu, dünya səviyyəsində olan inkişaf istiqamətlərinə şəraitin 
yaradılmasıdır. İndi elm elə inkişaf edir ki, potensialı müasir 
avadanlıqla təchiz edilən, xarici ölkələrlə yaxşı əlaqələri olan, necə 
deyərlər, elmdə qələbələr üçün işləyən elmi məktəblərə cəmləmək 
lazımdır. Belə qrupların, belə laboratoriyaların, belə məktəblərin 
yaradılması vəzifəsi Rusiyada da mövcuddur. Bir neçə misal 
demək istəyirəm. Əsl müasir dərmanların bizdə artıq qəbul edildiyi 
kimi alınması üçün deyil, yaradılması üçün super hesablayıcılar, 
onların gücü petaflotlu və ya indi deyildiyi kimi, ekzaflotlu 
olmalıdır. Belə super hesablayıcılar dünyanın bir neçə ölkəsində – 
Yaponiyada, ABŞ-da, Çində vardır. Moskva Universitetində 
rəqabət apara bilən super hesablayıcılar mövcuddur. Baxmayaraq 
ki, o maşınlar onlarla aparıcı universitetdə vardır. Milyardlarla rubl 
sərmayə qoyulan yalnız bu cür maşınlar yeni dərmanlar yaratmaq 
və ya neft hasilatı, faydalı qazıntılarla bağlı kəşfiyyat, həmçinin 
kosmosun tədqiqi və sairə üçün hesablamalar aparmağa imkan 
verir. Rusiyada da potensialı bu cür mütərəqqi istiqamətlərə 
yönəltmək lazımdır. Əlbəttə, bu, vəsait və siyasət tələb edir. Təbii 
ki, dünyanın bir çox ölkəsində gedən təhsil islahatları, adətən, 
cəmiyyətdə müəyyən dəyişikliklərin baş verməsinin əlamətidir. 
Təhsil də dəyişir, təhsil sistemində yeni islahatlar gedir. 
Hesablamışam ki, Rusiyada tarixən, I Pyotrun dövründən 
indiyədək 50-yə yaxın təhsil islahatı cəhdləri olub. Əgər təhsil 
islahatı ölkənin mentalitetinə uyğunlaşırsa, elmin və ya cəmiyyətin 
mentalitet bazasına əsaslanırsa, dünya meyillərini müşahidə edirsə, 
yalnız o zaman təhsil islahatının uğuruna nail olunur. Yalnız bu 
 80 
şərtlərin birləşməsi zamanı islahatlar uğur qazanır. Öz məktəblərini 
yaratmadan qısa müddətə istənilən mənimsəmək, dəvət etmək 
cəhdləri, düşünürəm ki, uğursuzluğa məhkumdur. Zənnimcə, 
doğru yol keçmiş ənənələrə, mentalitetə və yaxşı elmi bazaya 
əsaslanan istiqamətlərin yaradılmasıdır. 
Moskva Universitetinin filialı fikrimcə, məhz bu rolu oynayır. 
Burada doğrudan da Moskva Universitetinin ən yaxşı professorları 
və müəllimləri dərs deyirlər. Bu gün Rusiya Akademiyasının çox 
sayda görkəmli alimləri və akademikləri, professorları, Moskva 
Universitetinin kafedra müdirləri burada – bu zaldadırlar. Bu o 
deməkdir ki, filial elita hazırlamağa və gələcəkdə elmi avadanlıqla 
təchiz olunmaqla elmi istiqamətlər yaratmağa, digər universitetlər 
və Elmlər Akademiyası ilə əməkdaşlıq etməyə, bu tərəqqini həyata 
keçirməyə qadirdir. Özü də  Rusiya və Azərbaycanın əməkdaşlığı 
çox yaxşı səviyyədədir. Biz də Moskva Universiteti olaraq, filialın 
inkişafına töhfə verməyə hazırıq. Düşünürəm ki, filialda yeni 
istiqamətlərin inkişafı və əsl fundamental elmin yaradılması üçün 
zəruri və kifayət qədər şərtlər vardır. Mən belə görürəm ki, bir neçə 
ildən sonra biz filial tələbələrinin nanotexnologiyalar, genlərin 
şifrələrinin açılması barədə danışılan laboratoriyalar görəcəyik, 
onların fəaliyyətinin hansısa elmi istiqamətlərə aid olduğunu 
eşidəcəyik. Bu cür mütəxəssis hazırlığı səviyyəsində bu, arzu 
deyil, reallıqdır. 
Əlbəttə ki, universitet öz kompleksi ilə, çoxlu fakültələrin 
olduğu və bu fakültələrin bir-birini qarşılıqlı zənginləşdirdiyi 
təqdirdə güclüdür. Təbiət fakültələri humanitar fakültələrə daxil 
olur, öz metodlarını təqdim edir, humanitar elmlər də təbiət 
fakültələrinə daxil olur, mütəxəssisləri öz elmləri və yanaşmaları 
ilə zənginləşdirir. Biz Moskva Universitetində 6 illik təhsilə 
keçmişik və bu dırnaqarası artıq vaxt təbiət və humanitar elmlərin 
bir-biri ilə qarşılıqlı əməkdaşlığı üçün sərf olunur. Görünür, məhz 
gələcəkdə bu cür mütəxəssislər elmin ən yüksək pilləsində 
dayanacaqlar. Onlar dar profilə malik mütəxəssislər deyil, onlar 
qarışıq sahələri bilən, çox geniş universitet dünyagörüşünə malik 
mütəxəssislərdir. Bu mənada, biz artıq Nərgiz xanımla danışmışıq, 
 81 
yeni fakültələrin yaradılması, təbiət və humanitar fakültələrin 
proqramlarının bir-birinə qarşılıqlı daxil olması gələcəkdə filialda 
təhsil səviyyəsini dərinləşdirəcək və yeni mərhələyə çıxaracaqdır. 
Moskva Universitetinin digər universitetlərdən fərqli olaraq 
vəsait qazanmaq xatirinə açılan filialı yoxdur. Bilirik ki, 
universitetlərimizin Rusiyada və digər ərazilərdə açılan və lazımi 
elmi potensialla təmin edilməmiş 1500-ə yaxın filialı vardır. İndi 
ölkəmizdə bu filialların sıxışdırılması üzrə iş aparılır. Hətta konkret 
rəqəmlər göstərilir. Nazirlik onların ixtisar olunması vəzifəsini 
qarşıya qoyub. Yəqin ki, bu düzgündür. Demək istəyirəm ki, 
Moskva Universiteti heç vaxt bu cür məqsəd güdən filial 
yaratmayıb. Bizim 5 dövlətdə 5 filialımız var və bu filialların 
hamısı qarşılıqlı əməkdaşlıq prinsipi əsasında yaradılıb. Moskva 
Universitetinin professorları dərs demək üçün həmin ölkələrə, 
həmin filiallara gedirlər, biz də onlardan baza, təcrübə, tələbələrin 
yay tətili səfərləri kimi qarşılıqlı fayda götürürük. Əslində, bu 
ödənişsiz tələbə filiallarıdır, əməkdaşlığın düzgün yoludur. Biz 
əməkdaşlıq edib bir-birimizə kömək göstərməli, tarixi 
ənənələrimizi, köklərimizi xatırlayıb bir-birimizə danışmalıyıq. Biz 
filialın yaradıldığı zaman biznes faydası güdməməliyik. Əgər bu 
filial barədə danışırıqsa, mən onu universitetimizin mirvarisi hesab 
edirəm. Moskva Universitetinin heç bir filialı bu cür himayəyə, bu 
cür dəstəyə malik deyil. Bu, heyrətamiz birlikdir. Bakıya gələndə, 
filiala daxil olanda hiss edirsən ki, burada bütün işlər düzgün 
görülür. 
Mən sizin təhsil siyasətinizdən xəbərdaram. Şəhərin siması 
heyrətamiz şəkildə dəyişir, yeni universitetlər yaradılır, insanlar 
üçün faydalı olan binalar, mehmanxanalar tikilir, sakinlər üçün 
rahatlıq yaradılır. Əlbəttə, Moskva Universitetinin filialı belə 
şəhərdə, belə ölkədə fəaliyyət göstərəndə biz təbii ki, bu 
əməkdaşlıqla, ölkə rəhbərliyinin bu cür münasibətilə fəxr edirik. 
Bu gün biz bu binanı açdıq. İlham Heydər oğlu! Sözsüz ki, bu 
Sizin, dövlətinizin qələbəsidir. Həm də bu, sözsüz ki, bizim üçün, 
Moskva Universitetinin professorları üçün də böyük sevincdir. Bu 
kampusda dərs demək, burada olmaq bizim üçün çox xoş olacaq. 
 82 
Biz elə işləyəcəyik, elə dərs deyəcəyik ki, tələbələr iftixarla 
desinlər: «Biz Moskva Dövlət Universitetinin Bakı filialını 
bitirmişik». Bir daha Azərbaycan Prezidentinə, bu filialın 
yaradılmasında əməyi olanların hamısına dərin təşəkkürümü 
bildirirəm.  
N ə r g i z  P a ş a y e v a (MDU-nun Bakı filialının rektoru, 
professor): Hörmətli cənab Prezident! 
Möhtərəm tədbir iştirakçıları! 
Cənab Prezident, ilk növbədə Sizin bugünkü gəlişiniz, 
nitqiniz və 2008-ci il yanvarın 15-də dünyanın ən yaxşı ali 
təhsil müəssisələrindən biri olan M.V.Lomonosov adına 
Moskva Dövlət Universitetinin filialının Bakı şəhərində yara-
dılması haqqında tarixi fərmanınıza görə Sizə sonsuz 
minnətdarlığımı bildirmək istəyirəm. Çox sağ olun! 
O vaxtdan 4 il keçib. Bu müddət ərzində biz işləmişik, 
vicdanla işləmişik, xeyli uğurlu nəticələr qazanmışıq. Bizdə  5 
fakültə fəaliyyət göstərir, bizim ilk bakalavr buraxılışımız olub. 
Biz 3 fakültədə magistratura şöbələri yaratmışıq, tələbələrimizin 
Moskvada yaxşı nüfuzu vardır. Onlar bir çox beynəlxalq 
konfranslarda iştirak edir, əksər olimpiadaların mükafatlarını 
qazanırlar. Onlar yaxşı tələbələrdir və onlar da buna görə Sizə 
minnətdardırlar.  
Ötən 4 il ərzində Moskva Dövlət Universitetinin 940 pro-
fessor və müəllimi bizdə mühazirələr oxumuşdur. Bu, böyük rə-
qəmdir, yəni Bakıya 1000-ə yaxın adam gəlib. Bütün bu    4 ili 
biz – həm Bakı, həm də Moskva müəllimləri bir yerdə olmuşuq, 
açıq, nəcib və şərəfli yolla, universitet həyatı yolu ilə yanaşı 
addımlamışıq. 
Hamımıza yaxşı məlumdur ki, universitet həyatı sadəcə, 
kitab müdrikliyi deyil. Bu, ilk növbədə şəxsiyyətlər və insanlar, 
onların dünyagörüşü, həyata münasibəti, mövqeyi, elmi 
potensialı, cəsarəti, bəzən də çox yüksək intellekti deməkdir. 
Axı alim ətrafımızda işıqlı məkan yaradan insandır. Təsadüfi 
deyildir ki, «intelligent» sözü Azərbaycan dilində «ziyalı» 
deməkdir. Beləliklə, alim şölə saçan ulduzdur. Bu cür ulduzlar 
 83 
nə qədər çox olarsa, həyat bir o qədər işıqlı olar, bütövlükdə 
dünya üçün və bizim hər birimiz üçün daha fərəhli olar. 
Mən buraya toplaşan bütün alimləri salamlamaq, onlara 
«çox sağ olun» demək və bir daha vurğulamaq istəyirəm ki, 
universitetlər bütün dövrlərdə təkcə insan biliklərinin qoruyu-
cuları və daşıyıcıları deyil, həm də bəşər zəkasının və ürəyinin, 
xeyirxah əməllərin qoruyucuları olublar. Siz hamınız zəka və 
qəlbin gördüyü xeyirxah əməllərin sahiblərisiniz. Çox sağ olun! 
Bugünkü pedaqoq müasir həyata düzgün istiqamətlən-
məlidir. O öz yetirməsinə, tələbəsinə düzgün məsləhətlər 
verməyi bacarmalıdır. Həmin gənc gələcəkdə müasir, hər gün 
dəyişən mürəkkəb cəmiyyətdə və dünyada özünə düzgün yol 
seçməlidir. O, düzgün vərdişlərə sahib olmalıdır. Onun bir çox 
həyati məsələlərə yaxşı yanaşma tərzi olmalıdır. Doğru və ən 
başlıcası düzgün qərar qəbul etməyi bacarmalıdır. Bu vəzifələri 
yerinə yetirmək mümkündür. Belə ki, biz müəllimlər Qoqolun 
kiçik bir tezisini əsas götürürük.      O yazırdı: «Yaxşı nümunə 
qaydadan daha yaxşıdır». Biz öz nümunəmizlə tələbələrə 
təhsilin, müəllim sözünün əhəmiyyətini, heç kimə pozmaq 
haqqı verilməyən universitet qanunlarının və məcəllələrinin 
ədalətli olduğunu nümayiş etdiririk. Beləliklə, biz müəllimlər öz 
nümunəmizlə gənc nəslə düzlük, alicənablıq, aşkarlıq, əməyə 
məhəbbət, ali dəyərlərə sevgi aşılamaq istəyirik. Əlbəttə, onlar 
Vətəni çox sevməlidirlər, öz ənənələrini dəyərləndirməlidirlər, 
öz köklərini yaddan çıxarmamalıdırlar. Onlar gələcəkdə öz 
Vətənlərini şöhrətləndirməli, doğma Azərbaycan dilini, gözəl 
Azərbaycan ədəbiyyatını və əlbəttə ki, öz tarixlərini 
sevməlidirlər. Onlar bütün bunları özlərinə aşılamalıdırlar və 
biz ali məktəbimizi bitirən tələbənin təkcə yaxşı mütəxəssis 
deyil, həm də yaxşı insan olması üçün əlimizdən gələni etməyə 
çalışırıq. Bu bizim hamımız üçün çox önəmlidir. 
Cənab Prezident, fürsətdən istifadə edərək gənclərimizin 
ölkəni tərk etmədən pulsuz təhsil almaları, dünyanın ən nüfuzlu 
və ən yaxşı ali məktəblərindən biri olan Moskva Dövlət 
Universitetinin diplomunu almaq imkanını  yaratdığınıza görə 
 84 
Sizə ali məktəbimizin bütün tələbələri və onların valideynləri 
adından bir daha təşəkkür etmək istəyirəm. Cənab Prezident, 
mən bu minnətdarlıq sözlərini şəxsən Sizə çatdırıram. Çox sağ 
olun! 
Cənab Prezidentin və Viktor Antonoviçin tamamilə doğru və 
düzgün qeyd etdikləri kimi, bir vaxtlar fakültə seçimi 
cəmiyyətdə fundamental elmlərin əvvəlki nüfuzunu bərpa 
etmək arzusu ilə şərtlənirdi. Axı böyük elmin sıraları bazar 
qanunlarının və konyunkturanın təsiri və diktəsi ilə 
dağılmamalıdır. Çox istərdik vurğulayaq ki, burada təkcə tələbə 
hazırlamağa deyil, həm də böyük elmə həvəs göstərəcək, böyük 
elmdə qalacaq və bu istiqamətdə özlüyündə çox zəngin olan 
Azərbaycanımızın gələcəkdə də elmi ictimaiyyətini və elm 
tarixini şöhrətləndirəcək alimlər yetişdirməyə çalışırıq. 
Biz bilirik ki, müasir dünya texnologiya dünyasıdır. Biz 
bilirik ki, dünyada xeyli elmi-texnoloji araşdırmalar baş verir. 
Lakin qeyd etmək lazımdır ki, istənilən texnoloji araşdırmalar, 
istənilən texnoloji ideyalar, tədqiqatlar, hansısa istiqamətlər 
əvvəl-axır bu və ya digər şəkildə humanitar problemlərlə 
toqquşur, humanitar məsələlərdə qapanır. Humanitar elmlər çox 
vacibdir. Humanitar və texnoloji elmlərin birliyi bu gün doğru 
birlikdir. Belə ki, müasir dünya birmənalı deyil, çoxtərəflidir və 
mənə elə gəlir ki, XXI əsr aliminin nəzər bucağı çox geniş 
olmalıdır. O çox kompleksli olmalıdır, sırf texnar olmamalıdır, 
sırf humanitar sahə alimi də olmamalıdır. Elə məktəblər, elə 
məkanlar yaratmaq lazımdır ki, humanitar məktəb və texniki 
məktəb kimi,            2 böyük istiqamət birlikdə işləsin, 
əməkdaşlıq etsin və hansısa yeni kompleks yanaşmalar yaratsın. 
Bu təkcə hansısa elmi mənimsəmə deyil, eyni zamanda, müasir 
dünyada bu gün baş verən hər şeyi mənimsəmə yanaşması 
olmalıdır. Buna alimlərin gücü çatar. Bu, alim sözüdür və 
alimlər bütün dövrlərdə gələcək barədə dəqiq xəbər veriblər. 
Alim sözü həmişə özünü doğruldub və həmişə alimlərin 
dedikləri müəyyən yollarla həyata keçib. 
 85 
Mən həmçinin bizim Bakı filialının işçilərinə təşəkkür etmək 
istəyirəm. Onlar ötən 4 il ərzində qüvvələrini əsirgəmədən işlə-
yiblər, bizim bütün fikirlərimizin, bütün planlarımızın həyata 
keçməsi üçün əllərindən gələni ediblər. Mən onlara təşəkkür 
edirəm və bir daha qeyd edirəm ki, əgər həmin məqsədyönlü 
yanaşma, dövlətin dəstəyi olmasaydı, prezident özü şəxsən bizi 
dəstəkləməsəydi, bütün bunlara nail ola bilməzdik. 
Bizim böyük müəllim potensialımız vardır. Biz hər gün 
görkəmli insanlarla ünsiyyət saxlamaq şərəfinə nail oluruq. Mən 
bunu şəxsən özüm üçün xoşbəxtlik sayıram. Çünki hər gün işə 
gələrkən, sadəcə, hansısa adət etdiyim işə gəlmirəm. Mən 
şəxsiyyətlərin, bəzən dahi şəxsiyyətlərin dəhlizdə addımladığı 
yerə gəlirəm. Onlar adi adamlar kimi gəzirlər, amma mən yaxşı 
bilirəm ki, o adam adi deyil, xüsusi insandır. Onda elə 
keyfiyyətlər var ki, bunu heç vaxt heç yerdə və heç kəsdə 
tapmaq olmaz. Buna görə mən sizi çox sevirəm. Sizin 
çəkdiyiniz zəhmətə və bu müddətdə bizim üçün, tələbələrimiz 
və müəllimlərimiz üçün etdiklərinizə görə təşəkkür edirəm. 
Moskva Universitetinin bütün müəllimlərinə təşəkkür edirəm. 
2 il əvvəl tikinti başlandı. İnşaat işləri asan olmasa da, bizim 
hamımız üçün çox arzu edilən idi. Nəhayət, tikinti başa çatdı. 
Amma biz yenə tikəcəyik. Biz sözün əsl mənasında deyil, 
məcazi mənasında yenə tikəcəyik. Biz gələcək 
münasibətlərimizi, planlarımızı, perspektivlərimizi quracağıq, 
biz hansısa təhsil, elmi proqramlarımızı yaradacağıq, biz 
ümidlərimizi, nəhayət, gələcəyimizi, əlbəttə ki, univer-
sitetimizin gələcəyini quracağıq. Bu mənada, hesab edirəm ki, 
Bakı filialının da xüsusi vəzifəsi vardır. Əməkdaşlar, insanlar 
bir-biri ilə yaxınlaşırlar. Bu zaman elm adamlarını bir-birinə 
yaxınlaşdırır. Rusiyanın və Azərbaycanın alimləri elmi 
qarşılıqlı şəkildə zənginləşdirməklə keçmiş, lakin təəssüf ki, 
itirilmiş elmi əlaqələri yenidən bərpa edə bilərlər. Bu da çox 
vacibdir. Bu vəzifə də bizim ali məktəbin çiyinlərinə düşüb və 
Moskva Universitetinin, rektor Viktor Antonoviçin köməyi ilə 
biz həm dövlətin, həm sadə vətəndaşların, həm də bu salonda 
 86 
əyləşən insanların ümidlərini doğrultmaq üçün əlimizdən gələni 
edirik. Çünki tələbələr bizim müəssisənin əsas simalarıdır. Hər 
şey sizin xatirinizə, hər şey sizin üçün edilir ki, bütün bunları 
unutmayasınız. 
Mən buraya toplaşanların hamısına bir daha təşəkkürümü 
bildirmək istəyirəm. Cənab Prezident, həddən artıq məşğul 
olmağınıza baxmayaraq, bizə xüsusi diqqət yetirib şərəf-
ləndirdiyinizə, gəlib kampusumuzu açdığınıza görə bütün 
kollektivimiz adından Sizə bir daha təşəkkür etmək istəyirəm. 
Bizə tez-tez gəlin! Mən bu kampusun tikintisi zamanı bizə 
kömək edən, bizim üçün həyəcan keçirən, bütün işlərimizin çox 
yaxşı olmasını istəyən insanlara da minnətdarlıq etmək 
istəyirəm. Mən bu gün buraya gəlib təntənəmizə qatılan 
qonaqlarımıza da minnətdarlığımı bildirirəm. Mənə elə gəlir ki, 
böyük Hötenin sözlərini xatırlamaq yaxşı olardı: «Gənclik 
tezliklə ötüb-keçən qüsurdur». Amma universitetdə bu cür 
qüsurlar olmur. Universitetlər gəncliksiz olmur. Burada gənclik 
yaşayır və ötüb keçmir. 
Universitetin astanasına ayaq basan hər bir insan istər-
istəməz öz gəncliyini, öz tələbəlik illərini xatırlayır və bu 
məqamda yenə Hötenin sözlərini demək istəyir: «Dayan, 
zaman, sən çox gözəlsən». Ona görə də dayan zaman, sən çox 
gözəlsən. Biz hamımız bir yerə toplaşmışıq, bizim üçün 
əlamətdar gündür, çox gözəl hadisə baş verib. Bu hadisənin 
əhəmiyyəti həmişəlik tarixdə qalacaqdır. Bu gün dostlarımız, iş 
yoldaşlarımız bizimlədir. Azərbaycanın Prezidenti bizimlədir. 
Düşünürəm ki, bu bizim ali təhsil müəssisəmizin tarixində ən 
parlaq və ən yaxşı gündür. Mən bir daha hamınıza təşəkkür 
edirəm.  
Moskva Dövlət Universitetinə eşq olsun! 
Onun Bakı filialı çiçəklənsin! Yaşasın Azərbaycan! 
 
 
* * * 
 
 87 
Daha sonra prezident İlham Əliyev və xanımı Mehriban 
Əliyeva kompleksin əl oyunları zalı, üzgüçülük hovuzu və 
trenajor zalında yaradılmış şəraitlə tanış oldular. 
 
 
 
 
 
 
 
 
 
 
 
 
 88 
 
ÇİN XALQ RESPUBLİKASININ SƏDRİ  
ZATİ-ALİLƏRİ  
CƏNAB HU SZİNTAOYA 
 
Hörmətli cənab Sədr! 
Milli bayramınız – Çin Xalq Respublikasının Yaranması 
Günü münasibətilə Sizi və bütün xalqınızı şəxsən öz adımdan 
və Azərbaycan xalqı adından səmimi-qəlbdən təbrik edirəm. 
Bu gün Azərbaycan–Çin münasibətləri dinamik və hərtərəfli 
inkişaf yolundadır. Dost ölkələrimiz arasında daim genişlənən 
işgüzar əlaqələr, bir sıra sahələri əhatə edən səmərəli 
əməkdaşlığımız dərin tarixi kökləri olan ənənələrimizin yeni 
müstəvidə inkişafının bariz ifadəsidir. 
Əminəm ki, yüksək səviyyəli dövlətlərarası münasibət-
lərimiz, beynəlxalq qurumlar çərçivəsində qarşılıqlı dəstəyimiz 
bundan sonra da ölkələrimizin mənafelərinə, xalqlarımızın 
rifahına xidmət edəcəkdir. 
Hörmətli cənab Sədr, belə bir əlamətdar gündə Sizə möhkəm 
cansağlığı, işlərinizdə uğurlar, dost Çin xalqına əmin-amanlıq 
və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 27 sentyabr 2012-ci il 
 
 
 
 
 
 
 
 
 89 
 
ALMANİYA FEDERATİV RESPUBLİKASININ 
PREZİDENTİ ZATİ-ALİLƏRİ  
CƏNAB YOAXİM QAUKA 
 
Hörmətli cənab Prezident! 
Almaniya Federativ Respublikasının milli bayramı – 
Alman Birliyi Günü münasibətilə Sizə və Sizin simanızda bütün 
xalqınıza öz adımdan və Azərbaycan xalqı adından ən səmimi 
təbriklərimizi yetirirəm. 
Biz Azərbaycan–Almaniya münasibətlərinin inkişafına 
böyük əhəmiyyət veririk. Xalqlarımızı birləşdirən çoxşaxəli 
dostluq əlaqələri, qarşılıqlı maraq doğuran əməkdaşlığımızın 
geniş əhatə dairəsi bu mənada xüsusi məmnunluq doğurur. 
Ümidvaram ki, ikitərəfli qaydada həyata keçirdiyimiz işlərin 
müvəffəqiyyətlə davam etdirilməsi, eləcə də Avropa strukturları 
çərçivəsində tərəfdaşlığımızın dərinləşdirilməsi yolunda bundan 
sonra da ardıcıl səylər göstərəcəyik. 
Hörmətli cənab Prezident, belə bir əlamətdar gündə Sizə ən 
xoş arzularımı yetirir, dost Almaniya xalqına sülh və rifah 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 27 sentyabr 2012-ci il 
 
 
 
 
 
 
 
 
 90 
 
KOREYA RESPUBLİKASININ PREZİDENTİ  
ZATİ-ALİLƏRİ  
CƏNAB Lİ MEN BAKA 
 
Hörmətli cənab Prezident! 
Ölkənizin milli bayramı – Dövlətin Yaranması Günü 
münasibətilə Sizi və bütün xalqınızı öz adımdan və Azərbaycan 
xalqı adından səmimi-qəlbdən təbrik edirəm. 
Əminəm ki, Azərbaycan Respublikası ilə Koreya Res-
publikası arasındakı dostluq münasibətləri, daim genişlənən 
əməkdaşlığımız bundan sonra da xalqlarımızın rifahına töhfələr 
verəcəkdir. 
Hörmətli cənab Prezident, bu bayram günündə Sizə möhkəm 
cansağlığı, işlərinizdə uğurlar, Koreya Respublikasının dost 
xalqına daim əmin-amanlıq və firavanlıq arzulayıram. 
 
Hörmətlə, 
     İLHAM ƏLİYEV 
Azərbaycan Respublikasının Prezidenti 
 
Bakı, 27 sentyabr 2012-ci il 
 
 
 
 
 
 
 
 
 
 
 
 
 
 91 
 
İSPANİYA KRALI ƏLAHƏZRƏT 
I XUAN KARLOSA 
 
Əlahəzrət! 
İspaniya Krallığının milli bayramı münasibətilə Sizə və 
Sizin simanızda bütün xalqınıza öz adımdan və Azərbaycan 
xalqı adından ən səmimi təbriklərimizi yetirirəm. 
Ümidvaram ki, birgə səylərimizlə dostluq və əməkdaşlıq 
əlaqələrimizin ikitərəfli və çoxtərəfli çərçivədə ölkələrimizin və 
xalqlarımızın mənafelərinə uyğun olaraq daha da geniş-
lənməsinə və inkişaf etməsinə nail ola bilərik. 
Əlahəzrət, belə bir xoş gündə Sizə möhkəm cansağlığı, 
işlərinizdə uğurlar, dost İspaniya xalqına sülh və firavanlıq 
arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 27 sentyabr 2012-ci il 
 
 
 
 
 
 
 
 
 
 
 
 
 
 
 92 
 
ZABRAT–MAŞTAĞA–BUZOVNA VƏ  
ZABRAT–PİRŞAĞI AVTOMOBİL YOLLARININ 
YENİDƏNQURMADAN SONRAKI VƏZİYYƏTİ 
İLƏ TANIŞLIQ  
 
27 sentyabr 2012-ci il  
 
Azərbaycan Respublikasının Prezidenti İlham Əliyev 
sentyabrın 27-də Zabrat–Maştağa–Buzovna və Zabrat–Pirşağı 
avtomobil yollarının əsaslı təmir və yenidənqurma işlərindən 
sonrakı vəziyyəti ilə tanış olmuşdur. 
Dövlətimizin başçısının müvafiq sərəncamlarına uyğun 
olaraq «Bakı şəhərində nəqliyyat sisteminin təkmilləşdirilməsi 
üzrə 2006–2007-ci illər üçün Tədbirlər Planı», eləcə də «Bakı 
şəhərində nəqliyyat sisteminin təkmilləşdirilməsi üzrə 2008–
2013-cü illər üçün əlavə Tədbirlər Planı» çərçivəsində son illər 
paytaxtın müxtəlif rayonlarında genişmiqyaslı tədbirlər həyata 
keçirilmiş, çoxlu sayda yolötürücü, körpü, tunel, yeraltı və 
yerüstü piyada keçidləri inşa edilərək, müasir tələblər səviy-
yəsində yeni avtomobil yolları salınıb. Bu cür qurğuların və 
yolların inşası paytaxtın müxtəlif rayonlarında hazırda  davam 
edir. 
Nəqliyyat naziri Ziya Məmmədov Zabrat–Maştağa–Buzovna 
və Zabrat–Pirşağı avtomobil yollarında görülmüş əsaslı təmir 
və yenidənqurma işlərindən sonra texniki göstəricilər barədə 
prezident İlham Əliyevə məlumat verdi. Bildirildi ki, Sabunçu 
yol qovşağından Zabrat dairəsinə qədər olan avtomobil 
yolunun yenidən qurulması Bakı şəhərinin Sabunçu, Balaxanı, 
Zabrat, Maştağa, Kürdəxanı, Pirşağı və Məhəmmədli 
qəsəbələrinin nəqliyyat əlaqəsinin yaxşılaşdırılmasına, şəhərin 
mərkəzinə gələn nəqliyyat vasitələrinin normal gediş-gəlişinə 
şərait yaradacaqdır. Qeyd olundu ki, 2012-ci ilin martında 
yolda kommunikasiya, su, kanalizasiya və digər xətlərin 
çəkilişinə başlanıldığından yol nəqliyyatın hərəkəti üçün yarar-
 93 
sız vəziyyətə düşmüş və əsaslı təmirə zərurət yaranmışdır. 
Burada yolun genişləndirilməsi ilə bağlı bütün lazımi tədbirlər 
görülmüşdür. Uzunluğu 7 kilometrə yaxın olan yolun hərəkət 
hissəsinin eni 23 metr, hərəkət zolaqlarının sayı 6-dır. 
Sabunçu yol qovşağından Zabrat dairəsinə qədər olan av-
tomobil yolunun yenidən qurulması və genişləndirilməsi işlərinə 
2012-ci ilin iyununda başlanılıb və yenidənqurma işləri bu ilin 
sentyabrında başa çatıb. Bilgəh, Buzovna, Maştağa, Nardaran, 
Kürdəxanı və Abşeron yarımadasının şimal hissəsində yerləşən 
digər kənd və qəsəbələrin Bakı şəhəri və respublikanın digər 
rayonları ilə nəqliyyat əlaqələrinin daha da yaxşılaşdırılması, 
həmçinin Buzovna–Mərdəkan–aeroport–Bakı istiqamətindəki 
mövcud yola alternativ yol kimi, 15 kilometrlik və 6 cərgəlik  
Buzovna–Zabrat yolunun yenidən qurulması da nəzərdə tutulur. 
Bakı Şəhər İcra Hakimiyyəti tərəfindən icrasına başlanılmış 9 
kilometrlik Pirşağı–Zabrat yolunun yenidən qurulması isə 
yarımadanın şimal hissəsində yerləşən və     200 mindən çox 
əhalisi olan kənd və qəsəbələrin nəqliyyat əlaqəsini daha da 
yaxşılaşdıracaqdır. 
Görülmüş işlərlə yaxından tanış olan dövlət başçısı müvafiq 
tapşırıqlarını verdi.  
 
 
 94 
 
«KÖRPÜLƏRİN SALINMASI» BEYNƏLXALQ 
KONFRANSIN İŞTİRAKÇILARI İLƏ GÖRÜŞ  
 
Prezident sarayı  
  
27 sentyabr 2012-ci il  
 
Azərbaycan Respublikasının Prezidenti İlham Əliyev 
sentyabrın 27-də «Körpülərin salınması» beynəlxalq konfrans-
da iştirak etmək üçün Bakıya gələn Avropa Komissiyasının 
sabiq prezidenti Jak Santeri, Fransanın sabiq Nəqliyyat naziri, 
deputat Tierri Marianini, Türkiyənin sabiq Baş naziri Məsud 
Yılmazı, Niderlandın sabiq Müdafiə naziri Villem Van Eekeleni, 
Sloveniyanın sabiq Xarici İşlər naziri, Avropa Parlamentinin 
deputatı İvo Vajqlı, Sloveniyanın sabiq İqtisadi İnkişaf naziri 
Mitya Qasparini, Almaniyanın sabiq Nəqliyyat və İnfrastruktur 
naziri Kurt Bodeviqi, Danimarka şahzadəsi Kristian zu 
Şambur-Lippeni və Avropa Məsələləri üzrə İnstitutun İdarə 
Heyətinin sədri Yurgen Qramkeni   qəbul etmişdir. 
İ l h a m  Ə l i y e v: Xoş gəlmisiniz, sizi görməyimə çox 
şadam! Ümid edirəm ki, ölkəmizdə vaxtınız xoş keçəcək. 
Bilirəm ki, siz bu gün «Körpülərin salınması» mövzusunda 
konfransda iştirak edirsiniz. Düşünürəm ki, konfrans üçün gözəl 
mövzu seçilib və Azərbaycanda gedən prosesləri əks etdirir. 
Fikrimcə, körpülərin salınması bizim regionda, dünyada və 
müxtəlif mədəniyyətlər arasında xarici siyasətimizin 
əhəmiyyətli istiqamətlərindən biridir. Sizin əksəriyyətiniz artıq 
ölkəmizdə olmusunuz və Azərbaycanın qədim tarixi və 
bugünkü inkişafından məlumatlısınız. Mən çox şadam ki, 
müxtəlif ölkələrdən olan insanlar burada bir araya gəlib. 
«Biz əsas diqqəti körpülərin necə qurulmasına, qarşılıqlı 
etimadın artırılmasına yönəltməliyik» – deyən prezident İlham 
Əliyev bildirdi ki,  regionda mühüm rol oynayan Azərbaycanın 
qədim tarixi və bugünkü inkişafı aydın şəkildə göstərir ki, 
 95 
qarşılıqlı anlaşma ancaq qarşılıqlı etimad və hörmət əsasında 
yaradılmalıdır. Dövlətimizin başçısı vurğuladı ki, ölkəmizdə 
bütün xalqlar və müxtəlif dini etiqadların nümayəndələri əsrlər 
boyu bir ailə kimi yaşayıb və xalqımız bununla fəxr edir. 
«Bizim keçən il qeyd etdiyimiz 20 illik müstəqilliyimiz bu 
müsbət meyli ancaq gücləndirib» deyən prezident İlham Əliyev 
ölkəmizin ümumi inkişafının müsbət olduğunu, siyasi və iqtisadi 
islahatların aparılmasında böyük nailiyyətlər əldə edildyini 
diqqətə çatdırdı. Avropa strukturları ilə əməkdaşlığın uğurlu 
olduğunu deyən dövlətimizin başçısı Azərbaycanın  bu sahədə 
bundan sonra daha çox tərəqqiyə ümid etdiyini  və bir-birimizin 
maraqlarını əhəmiyyətli dərəcədə dəstəkləyə biləcəyimizi söylədi.   
Prezident İlham Əliyev qeyd etdi ki, biz siyasi transformasiya, 
siyasi islahatlar, enerji təhlükəsizliyi, daşıma infrastrukturu və 
humanitar sahələrdə mühüm işlər görürük. Bununla yanaşı, biz 
Beynəlxalq Təhlükəsizliyə Yardım Qüvvələrinin Əfqanıstanda 
apardığı əməliyyatlarda fəal iştirak edirik. 
Azərbaycanın keçən il BMT Təhlükəsizlik Şurasına üzv 
seçilməsi təkcə gənc bir dövlətin tarixində əlamətdar hadisə 
deyildi. Bu həmçinin bizə mövqemizin, gündəliyimizin nədən 
ibarət olduğunu, sülh və sabitliyin yaranmasında beynəlxalq 
səylərə necə dəstək ola biləcəyimizi bütün dünyaya nümayiş 
etdirməyə imkan verir. Bizim daxili problemimiz var. Bildiyiniz 
kimi, ən böyük problemimiz artıq 20 ildir davam edən işğaldır. 
Ərazilərimizin əhəmiyyətli hissəsi – Dağlıq Qarabağ və heç vaxt 
erməni əhalisinin məskunlaşmadığı və Dağlıq Qarabağın inzibati 
ərazisinə daxil olmayan ətraf rayonlar işğal altındadır. 20 ildir ki, 
beynəlxalq vasitəçi qrup fəaliyyət göstərir. Heç bir nəticə yoxdur. 
18 ildir ki, regionda ancaq kövrək sülhün qorunmasına yardım 
edən atəşkəs rejimi hökm sürür. Amma məsələnin ən vacib tərəfi 
ondan ibarətdir ki, biz BMT Təhlükəsizlik Şurasının işğalçı erməni 
birləşmələrinin torpaqlarımızdan dərhal və qeyd-şərtsiz 
çıxarılmasını tələb edən qətnamələrinin yerinə yetirilməsinə nail 
ola bilmirik. Bu həqiqətən də çox təhlükəli vəziyyətdir. «Nə sülh, 
nə də müharibə» şəraiti həmişəlik davam edə bilməz. Lakin 
 96 
ermənilər bu status-kvonu möhkəmlətmək istəyirlər, heç nəyi 
dəyişmək və işğal olunmuş əraziləri boşaltmaq istəmirlər. Həmsədr 
ölkələrin – Fransa, Rusiya və ABŞ liderlərinin onlara ünvanlanan 
ismarıclarına qulaq asmırlar. Bu liderlər aydın şəkildə ismarıc 
göndəriblər ki, status-kvo qəbuledilməzdir və dəyişdirilməlidir. 
Status-kvonu dəyişmək üçün onlar geri çəkilməlidirlər. Bu 
həqiqətən də bizim üçün ən böyük problemdir. Bu həm də regional 
sabitlik və təhlükəsizlik üçün ən ciddi problemdir. Çünki münaqişə 
dondurulmayıb, amma sülh olduqca kövrəkdir. 
Əminəm ki, siz görüşləriniz zamanı maraqlı müzakirələr 
aparacaqsınız. Ümid edirəm ki, Azərbaycanla bağlı daha çox 
məlumat almaq və bu inkişafı görmək imkanınız olacaqdır. 
Y u r g e n  Q r a m k e (Avropa Məsələləri üzrə İnstitutun 
İdarə Heyətinin sədri): Bizim əsas fəaliyyət istiqamətlərimiz 
bunlardır. Birincisi imic, digəri, istiqamət infrastruktur, üçüncüsü 
bütün bunların beynəlxalq səviyyədə təqdim olunması, sonuncusu 
isə innovasiyadır. Biz 4 panel – siyasi məsələlər, iqtisadiyyat, 
idman və təhsil panellərini keçirəcəyik. Qeyd etdiyim kimi, biz 
bunları beynəlxalq səviyyədə təqdim etmək fikrindəyik. Siz 
beynəlxalq səviyyədə körpülərin qurulması istiqamətində addım-
addım irəliləyirsiniz. Düşünürəm ki, siyasi, iqtisadi, idman və 
təhsil sahələri olduqca əhəmiyyətlidir. 
Bəzilərimiz ilk dəfədir ki, Bakıdayıq. Biz Sizə, Sizin fəaliy-
yətinizə və xalqınıza ən böyük arzularımızı çatdırırıq, biz burada 
çox gözəl vaxt keçirdik. Təşəkkür edirəm. 
 
 97 
 
FRANSA SENATININ ENERJİ ARAŞDIRMA 
QRUPUNUN HƏMSƏDRİ  SENATOR LADİSLAS 
PONİATOVSKİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
1 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 1-də Fransa Senatının enerji araşdırma qrupunun 
həmsədri senator Ladislas Poniatovskinin başçılıq etdiyi sena-
torlar xanım Delfin Batay, Kristof-Andre Frassa və Jan-Klod 
Leniordan ibarət nümayəndə heyətini qəbul etmişdir.  
Dövlətimizin başçısı Fransa Senatının enerji araşdırma 
qrupunu təmsil edən senatorların ölkəmizə səfərinin Azərbaycan 
ilə Fransa arasında əlaqələrin daha da genişləndirilməsi işinə 
xidmət edəcəyinə ümidvar olduğunu vurğuladı. Fransaya bu 
yaxınlarda səfər etdiyini məmnunluqla xatırladan prezident 
İlham Əliyev bildirdi ki, prezident Fransua Olland ilə görüşü və 
səfər zamanı keçirdiyi digər görüşlər Azərbaycan–Fransa mü-
nasibətlərinin strateji xarakter daşıdığını bir daha təsdiqlədi. 
Əlaqələrimizin inkişafında parlamentlərarası əməkdaşlığın önə-
mini qeyd edən dövlətimizin başçısı Fransa Senatı nümayən-
dələrinin ölkəmizə səfərinin bu əməkdaşlığın daha da güc-
ləndirilməsi işinə töhfə verəcəyinə əminliyini bildirdi. 
Nümayəndə heyətinin bütün üzvlərinin Fransa Senatının 
enerji araşdırma qrupunu təmsil etdiyini vurğulayan Ladislas 
Poniatovski ölkələrimiz arasında mövcud əlaqələrin bütün 
sahələrdə, xüsusilə enerji sektorunda daha da genişləndirilmə-
sində maraqlı olduqlarını dedi. Ladislas Poniatovski 
Azərbaycan prezidenti İlham Əliyevin Fransa prezidenti 
Fransua Olland ilə görüşən ilk prezidentlərdən biri olmasını 
xüsusi vurğuladı.  
 
 98 
 
LATVİYA RESPUBLİKASININ KEÇMİŞ 
PREZİDENTİ VAYRA VİKE-FREYBERQA İLƏ 
GÖRÜŞ  
 
Prezident sarayı  
 
1 oktyabr 2012-ci il 
 
Azərbaycan Respublikasının Prezidenti İlham Əliyev 
oktyabrın 1-də Latviya Respublikasının keçmiş prezidenti Vayra 
Vike-Freyberqanı qəbul etmişdir. 
Görüşdə ölkələrimiz arasında ikitərəfli münasibətlərin inki-
şafından məmnunluq ifadə olundu, Bakı Beynəlxalq Humanitar 
Forumunun əhəmiyyəti vurğulandı, foruma olan beynəlxalq 
marağın önəmi qeyd olundu. 
Latviyanın keçmiş prezidenti Vayra Vike-Freyberqa Bakıda 
və Gəncədə gedən sürətli inkişaf proseslərinin onda böyük 
təəssürat oyatdığını dedi. 
 
 
 
 
 
 
 
 
 
 
 
 
 
 
 
 
 99 
 
RUSİYA FEDERASİYASININ PREZİDENTİ  
ZATİ-ALİLƏRİ  
CƏNAB VLADİMİR PUTİNƏ 
 
Hörmətli Vladimir Vladimiroviç! 
Əlamətdar yubileyiniz – anadan olmağınızın 60 illiyi 
münasibətilə Sizi ürəkdən təbrik edirəm. 
Bu gün dost Rusiya Sizin rəhbərliyiniz altında cəmiyyət 
həyatının bütün sahələrinin təkmilləşdirilməsi və modern-
ləşdirilməsi yolu ilə ardıcıl surətdə irəliləyir. Ölkənin beynəlxalq 
aləmdə artan nüfuzu, dünyada baş verən proseslərə münasibətdə 
onun fəal mövqeyi Sizin adınızla bağlıdır. 
Siz Azərbaycan ilə Rusiya arasında ənənəvi dostluq və 
mehriban qonşuluq münasibətlərinin möhkəmlənməsinə və 
genişlənməsinə sanballı şəxsi töhfələr vermisiniz. Sevindirici 
haldır ki, bu münasibətlər keyfiyyətcə yeni inkişaf səviyyəsinə 
çatmışdır və indi strateji tərəfdaşlıq xarakteri daşıyır. 
Əminəm ki, bizim dövlətlərarası münasibətlərimiz, çoxsahəli 
əməkdaşlığımız və qarşılıqlı fəaliyyətimiz xalqlarımızın rifahı, 
Qafqazda sülh, sabitlik və təhlükəsizlik naminə bundan sonra da 
hərtərəfli və dinamik inkişaf edəcəkdir. 
Bizim aramızda yaranmış etimadı, dostluq münasibətlərini 
yüksək qiymətləndirirəm. 
Əziz Vladimir Vladimiroviç, Sizə və bütün ailənizə səadət, 
firavanlıq və uğurlar arzulayıram. 
 
Dərin hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 2 oktyabr 2012-ci il 
 100 
 
QIRĞIZ RESPUBLİKASININ SABİQ  
PREZİDENTİ ROZA OTUNBAYEVA  
İLƏ GÖRÜŞ  
 
Prezident sarayı  
 
2 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 2-də Qırğız Respublikasının sabiq prezidenti Roza 
Otunbayevanı qəbul etmişdir. 
Görüşdə Azərbaycan ilə Qırğızıstan arasında ikitərəfli 
münasibətlərin müxtəlif sahələrdə uğurla inkişaf etdiyi vur-
ğulandı, əlaqələrimizin daha da genişləndirilməsi üçün böyük 
imkanların olduğu qeyd edildi. 
Azərbaycanda bir neçə dəfə səfərdə olduğunu vurğulayan 
xanım Roza Otunbayeva Bakıda, Gəncədə və respublikamızın 
digər regionlarında böyük infrastruktur layihələrinin həyata 
keçirilməsinin şahidi olduğunu dedi, ötən dövr ərzində ölkə-
mizin əldə etdiyi iqtisadi uğurların onda dərin təəssürat ya-
ratdığını qeyd etdi. 
 
 
 101 
 
ESTONİYA RESPUBLİKASININ  SABİQ  
PREZİDENTİ ARNOLD RÜÜTEL İLƏ  GÖRÜŞ   
 
Prezident sarayı  
 
2 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 2-də Estoniya Respublikasının sabiq prezidenti 
Arnold Rüüteli qəbul etmişdir. 
Görüşdə Bakı Beynəlxalq Humanitar Forumuna marağın 
ildən-ilə artdığı vurğulandı, müzakirə olunacaq mövzuların 
əhəmiyyəti qeyd edildi, qarşıda duran məsələlərin həlli ilə 
bağlı ümumi meyarların işlənib hazırlanması baxımından 
forumun vacibliyi bildirildi. Forumda müxtəlif mədəniyyət-
lərin və sivilizasiyaların nümayəndələrinin iştirakının önəmi 
qeyd olundu. 
Görüşdə, həmçinin Azərbaycan ilə Estoniya arasında iki-
tərəfli münasibətlərin inkişafının razılıq doğurduğu bildirildi, 
əlaqələrimizin daha da genişlənəcəyinə əminlik ifadə olundu. 
 
 
 
 
 
 
 
 
 
 
 
 
 
 
 102 
 
BMT-nin AZƏRBAYCANDAKI REZİDENT- 
ƏLAQƏLƏNDİRİCİSİ FİKRƏT AKÇURA İLƏ 
GÖRÜŞ   
 
Prezident sarayı  
 
2 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 2-də BMT-nin ölkəmizdəki rezident-əlaqələndiricisi 
Fikrət Akçuranı fəaliyyət müddətinin başa çatması ilə əlaqədar 
qəbul etmişdir. 
BMT-nin rezident-əlaqələndiricisi Fikrət Akçuranın ölkə-
mizlə BMT arasında əməkdaşlığın genişləndirilməsi işindəki 
xidmətlərini vurğulayan dövlətimizin başçısı onun Azərbay-
candakı fəaliyyətini yüksək qiymətləndirdi və gələcək fəaliy-
yətində uğurlar arzuladı. 
Fikrət Akçura ölkəmizdə gedən davamlı inkişaf proseslərinin 
önəmini vurğuladı, Azərbaycandakı diplomatik fəaliyyətindən 
məmnunluğunu ifadə etdi. 
 
 
 
 
 
 
 
 
 
 
 
 
 
 
 103 
 
BOLQARISTAN RESPUBLİKASININ  SABİQ 
PREZİDENTİ GEORGİ PIRVANOV İLƏ GÖRÜŞ   
 
Prezident sarayı  
 
3 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 3-də Bolqarıstanın sabiq prezidenti Georgi Pır-
vanovu qəbul etmişdir. 
Bolqarıstanın keçmiş prezidenti Georgi Pırvanovun Bakı 
Beynəlxalq Humanitar Forumunda iştirakının əhəmiyyətini 
qeyd edən dövlətimizin başçısı tədbirə dünyada və regionda 
böyük marağın olduğunu bildirdi. Forumda 70-dən çox ölkədən 
600-dən artıq nümayəndənin iştirak etdiyini vurğulayan 
prezident İlham Əliyev tədbiri humanitar əməkdaşlıq sahəsində 
mühüm beynəlxalq layihə kimi dəyərləndirdi. 
Georgi Pırvanov Bolqarıstanın dövlət başçısı vəzifəsində 
çalışarkən Azərbaycan prezidenti İlham Əliyevlə həyata keçir-
dikləri birgə səylər nəticəsində ölkələrimiz arasında əməkdaşlıq 
münasibətlərinin yüksək səviyyəyə qalxdığını məmnunluqla 
qeyd etdi. Georgi Pırvanov dostluq əlaqələrinin gələcəkdə də 
davam etdiriləcəyinə ümidvar olduğunu bildirdi. 
 
 
 
 
 
 
 104 
 
İSESKO-nun BAŞ DİREKTORU ƏBDÜLƏZİZ  
BİN OSMAN ƏL-TÜVEYCRİ İLƏ GÖRÜŞ   
 
Prezident sarayı  
 
3 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 3-də İSESKO-nun baş direktoru Əbdüləziz bin Osman 
əl-Tüveycrini qəbul etmişdir. 
İSESKO-nun baş direktoru Əbdüləziz bin Osman əl-Tüveycri 
təşkilatın fəaliyyətinə göstərdiyi yüksək qayğıya və dəstəyə görə 
İSESKO-nun 30 illiyinə həsr olunmuş emblemi dövlətimizin 
başçısına təqdim etdi. 
Azərbaycan prezidenti İlham Əliyev Əbdüləziz bin Osman 
əl-Tüveycrinin Bakı Beynəlxalq Humanitar Forumunda işti-
rakının önəmini qeyd etdi. 
Görüşdə Bakı Beynəlxalq Humanitar Forumunun əhəmiyyəti 
vurğulandı, forumun artıq ənənəyə çevrildiyi məmnunluqla 
qeyd olundu. Görüşdə, həmçinin Azərbaycan ilə İSESKO 
arasında uğurlu əməkdaşlığın bundan sonra daha da geniş-
lənəcəyinə əminlik ifadə edildi. 
 
 105 
 
İTALİYA RESPUBLİKASININ SABİQ XARİCİ 
İŞLƏR NAZİRİ FRANKO FRATTİNİ İLƏ GÖRÜŞ   
 
Prezident sarayı  
 
3 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 3-də İtaliya Respublikasının sabiq Xarici İşlər naziri 
Franko Frattinini qəbul etmişdir. 
Görüşdə Bakı Beynəlxalq Humanitar Forumunun ölkələr-
arası əməkdaşlığın genişləndirilməsi baxımından önəmi qeyd 
olundu, foruma marağın getdikcə daha da artdığı bildirildi. 
Görüşdə, həmçinin Azərbaycan ilə İtaliya arasında ikitərəfli 
münasibətlərin uğurla inkişaf etdiyi vurğulandı, əlaqələrimizin 
bundan sonra da genişlənəcəyinə əminlik ifadə olundu, 
Azərbaycan–İtaliya və Azərbaycan–Avropa İttifaqı əməkdaş-
lığına dair məsələlər ətrafında fikir mübadiləsi aparıldı. 
 
 
 106 
 
LATVİYA RESPUBLİKASININ SABİQ 
PREZİDENTİ VALDİS ZATLERS İLƏ GÖRÜŞ 
 
Prezident sarayı  
 
4 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 4-də Latviyanın sabiq prezidenti Valdis Zatlers ilə 
görüşmüşdür. 
Görüşdə Bakıda keçirilən Beynəlxalq Humanitar Forumun 
humanitar əməkdaşlığın möhkəmləndirilməsi işində rolu qeyd 
edildi, bu cür tədbirlərin mədəniyyətlərarası dialoqun inkişaf 
etdirilməsi baxımından önəmi vurğulandı. 
Prezident İlham Əliyev və Valdis Zatlers Azərbaycan–
Latviya münasibətlərinin müxtəlif sahələrdə inkişafından razılıq 
ifadə etdilər. 
  
 
 
 
 
 
 
 
 
 
 
 
 
 
 
 
 
 107 
 
XORVATİYA RESPUBLİKASININ SABİQ 
PREZİDENTİ  STEPAN MESİÇ İLƏ GÖRÜŞ 
 
Prezident sarayı  
 
4 oktyabr 2012-ci il 
 
Azərbaycan Respublikasının Prezidenti İlham Əliyev 
oktyabrın 4-də Xorvatiya Respublikasının sabiq prezidenti 
Stepan Mesiç ilə görüşmüşdür.  
Görüşdə Bakıda keçirilən Beynəlxalq Humanitar Forumun 
beynəlxalq əməkdaşlıq və qarşılıqlı anlaşma baxımından önəmi 
qeyd edildi. Həmçinin ikitərəfli əlaqələrin uğurlu inkişafından 
məmnunluq ifadə olundu. 
  
 
 
 
 
 
 
 
 
 
 
 
 
 
 
 
 
 
 
 
 108 
 
YUNANISTAN RESPUBLİKASININ SABİQ 
XARİCİ İŞLƏR NAZİRİ DORA BAKOYANNİS İLƏ 
GÖRÜŞ 
 
Prezident sarayı  
 
4 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 4-də Yunanıstan Respublikasının sabiq Xarici İşlər 
naziri Dora Bakoyannis ilə görüşmüşdür. 
Görüşdə Bakı Beynəlxalq Humanitar Forumunun əhəmiyyəti 
vurğulandı, onun ölkələr və xalqlar arasında humanitar 
əlaqələrin inkişafına töhfə verdiyi bildirildi. 
Görüşdə, həmçinin Azərbaycan ilə Yunanıstan arasında 
ikitərəfli münasibətlərin uğurlu inkişafından məmnunluq ifadə 
olundu. 
 
 
 
 
 
 
 
 
 
 
 
 
 
 
 
 
 
 109 
 
ARGENTİNA RESPUBLİKASI – DEPUTATLAR 
PALATASININ AZƏRBAYCAN–ARGENTİNA 
DOSTLUQ QRUPUNUN RƏHBƏRİ ROBERTO 
MARİO MOUİLLERONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
4 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 4-də Argentina Respublikası Deputatlar Palatasının 
Azərbaycan–Argentina dostluq qrupunun rəhbəri Roberto 
Mario Mouilleronun başçılıq etdiyi nümayəndə heyəti ilə görüş-
müşdür. 
Görüşdə Bakıda keçirilən Beynəlxalq Humanitar Forumun 
əhəmiyyəti qeyd edildi, forumun dünyada beynəlxalq humanitar 
əməkdaşlığın inkişafına töhfə verəcəyi bildirildi. Son illərdə 
ölkələrimiz arasında əlaqələrin bütün sahələrdə, o cümlədən 
siyasi, iqtisadi və mədəni sahələrdə inkişaf etdiyinin qeyd 
olunduğu görüşdə parlamentlərarası əməkdaşlığın önəmi 
vurğulandı, qarşılıqlı səfərlərin ikitərəfli əlaqələrin inkişafına 
töhfə verdiyi bildirildi. 
 
 
 
 
 
 
 
 
 
 
 
 110 
 
II BAKI BEYNƏLXALQ HUMANİTAR 
FORUMUNDA İŞTİRAK  
 
Heydər Əliyev Mərkəzi  
 
4 oktyabr 2012-ci il  
 
Azərbaycan Respublikasının Prezidenti İlham Əliyev və 
xanımı Mehriban Əliyeva oktyabrın 4-də Heydər Əliyev 
Mərkəzində öz işinə başlayan II Bakı Beynəlxalq Humanitar 
Forumunun açılışı mərasimində iştirak etmişlər. 
Bakı Beynəlxalq Humanitar Forumu aktual humanitar 
əməkdaşlıq məsələlərinin müzakirə edildiyi nüfuzlu bir mə-
kandır. Mədəniyyətlər, sivilizasiyalar və konfessiyalar arasında 
zəngin əməkdaşlıq ənənələri olan Azərbaycan bu formatda 
tədbirlərin keçirilməsi üçün ideal yerdir. Forumun keçirilməsi 
haqqında qərar 2010-cu ilin yanvarında Bakıda təşkil olunmuş 
Humanitar Əməkdaşlıq üzrə I Azərbaycan–Rusiya Forumunda 
qəbul edilmişdir. 
Forumun həmtəsisçiləri Azərbaycan Respublikasının Prezi-
denti İlham Əliyev və Rusiya Federasiyasının Prezidenti Vla-
dimir Putindir. 
II Bakı Beynəlxalq Humanitar Forumunda 70 ölkəni və     7 
mötəbər beynəlxalq təşkilatı təmsil edən 694 nəfər iştirak edir. 
Onlardan 10 nəfəri sabiq dövlət başçısı, 11-i Nobel mükafatı 
laureatı, 5-i dünyanın nüfuzlu Fəxri professoru (Emeritus 
professor), 10-u mötəbər beynəlxalq təşkilatları təmsil edən 
rəhbər vəzifəli şəxs, 55-i görkəmli ictimai və siyasi xadimdir. 
 
 
 
 
                                       
                                      * * * 
 
 111 
Azərbaycan prezidenti İlham Əliyev forumun açılışında nitq 
söylədi: 
      
– Hörmətli xanımlar və cənablar! 
Əziz qonaqlar, əziz dostlar! 
Mən sizin hamınızı ürəkdən salamlayıram. Bu gün  II Bakı 
Beynəlxalq Humanitar Forumu öz işinə başlayır. Foruma 
gəlmiş bütün insanlar bizim əziz qonaqlarımızdır. Əminəm ki, 
bu gün və sabah keçiriləcək görüşlər, aparılacaq diskussiyalar 
çox dəyərli olacaq, yeni fikirlər ortaya çıxacaq və beləliklə, 
humanitar sahədə əməkdaşlıq üçün yeni imkanlar açılacaqdır. 
Mən çox şadam ki, I forumdan keçən dövr ərzində biz müsbət 
meyilləri daha da gücləndirə bilmişik. II forumun təşkili onu 
göstərir ki, I forum çox uğurlu keçmişdir. Əminəm ki, bundan 
sonra III, IV, V forumlar keçiriləcək və artıq bu gözəl ənənə 
yaranmaqdadır. Buna doğrudan da böyük ehtiyac vardır. Çünki I 
forumun yekunları, qəbul edilmiş qərarlar, bəyannamə, əslində 
hamımızın gələcəyə olan baxışlarını ifadə edir. Bu baxışlar ondan 
ibarətdir ki, biz çalışmalıyıq bütün dünya xalqları bir yerdə 
olsunlar. Çalışmalıyıq ki, qarşılıqlı anlaşma meyilləri güclənsin, 
dini, milli zəmində qarşıdurmalara yol verilməsin. Əksinə, 
əməkdaşlıq meyilləri daha da gücləndirilməlidir. Ümid edirəm ki, 
II foumun yekunları da müsbət olacaqdır. Beləliklə, dünya miq-
yasında humanitar məsələlərlə bağlı yeni bir format 
yaranmaqdadır. 
Bakıda Humanitar Forumun keçirilməsi təsadüfi deyil. 
Azərbaycan əsrlər boyu mədəniyyətlərin qovuşduğu bir diyar 
olmuşdur. Əsrlər boyu müxtəlif xalqların, dinlərin 
nümayəndələri Azərbaycanda bir ailə kimi, sülh, əmin-amanlıq, 
qarşılıqlı anlaşma şəraitində yaşamışlar. Bu müsbət meyillər bu 
gün də davam edir. Mən əminəm ki, bu meyillər gələcəkdə daha 
da gücləndiriləcək və Azərbaycan uğurla inkişafını davam 
etdirəcəkdir. 
2008-ci ildə Bakı prosesi başlamışdır. Bakı prosesi 2008-ci 
ildə Bakıda keçirilmiş Avropa Şurası mədəniyyət nazirlərinin 
 112 
toplantısında İslam Əməkdaşlıq Təşkilatının nümayəndələrinin 
iştirakı ilə başlamışdır. Bu müsbət təcrübə artıq ona gətirib 
çıxardı ki, Bakı prosesi başlandı. Ondan sonrakı dövrdə digər 
beynəlxalq tədbirlər keçirilmişdir və nəhayət, Bakı Beynəlxalq 
Forumu artıq bir forum kimi formalaşmış və indi bu proses 
uğurla davam edir. 
Azərbaycanda multikulturalizm sahəsində əldə edilmiş 
təcrübə hesab edirəm ki, hamımız üçün çox maraqlıdır. 
Multikulturalizm forumun mövzularından biridir. Əminəm ki, 
bu mövzu ilə bağlı çox dəyərli fikirlər səslənəcək, diskussiyalar 
aparılacaqdır. Multikulturalizmin müsbət gələcəyi haqqında 
fikirlər çox vacibdir və lazımdır. Azərbaycanın təcrübəsi hesab 
edirəm ki, multikulturalizm ideyalarının təbliği üçün çox dəyərli 
və qiymətlidir. Çünki bir daha demək istəyirəm ki, 
multikulturalizm bizim həyat tərzimizdir. Nisbətən yeni anlayış 
olmasına baxmayaraq, multikulturalizm əsrlər boyu xalqımıza 
xas olan bir anlayışdır. Əsrlər boyu müxtəlif dinlərin, millətlərin 
nümayəndələri Azərbaycanda bir ailə kimi yaşamışlar. 
Azərbaycanda heç vaxt dini, yaxud da ki, milli zəmində 
qarşıdurma, anlaşılmazlıq olmamışdır və əminəm ki, olma-
yacaqdır. Multikulturalizmlə bağlı son illər dünyada müxtəlif 
fikirlər vardır. Bəziləri hesab edir ki, multikulturalizm iflasa 
uğrayıbdır, onun gələcəyi yoxdur. Biz isə hesab edirik ki, onun 
bu günü və gələcəyi vardır. Hamımız çalışmalıyıq ki, 
multikulturalizm meyillərini gücləndirmək üçün öz səylərimizi 
qoyaq. Bakı Beynəlxalq Humanitar Forumunun məqsədlərindən 
biri də məhz multikulturalizm meyillərinin gücləndirilməsidir. 
Multikulturalizmin alternativi yoxdur. Mən bu barədə keçən 
forumda da fikirlərimi bildirmişəm. Bir daha tam əminliklə 
deyə bilərəm ki, multikulturalizm gələcək inkişaf üçün ən 
məqbul variantdır. Çünki multikulturalizmin alternativi 
özünütəcriddir. XXI əsrdə qloballaşan dünyada hesab etmirəm 
ki, hər hansı bir dövlət öz gələcəyini özünütəcrid prinsipləri 
əsasında qurmağa cəhd etsin. Ona görə, forumda səslənəcək 
fikirlər, xüsusilə bu mövzu ilə bağlı fikirlər hesab edirəm ki, 
 113 
bizim ümumi işimizə dəyərli töhfə verəcəkdir. Biz çalışmalıyıq 
ki, bütün dünya xalqları bir-biri ilə əməkdaşlıq etsinlər, 
qarşılıqlı anlaşma güclənsin, qarşıdurmaya yol verilməsin. Bəzi 
hallarda təxribat xarakterli addımlar, bəyanatlar, hərəkətlər 
qeyri-adekvat reaksiya ilə üzləşir və beləliklə, qarşıdurma, 
qarşılıqlı etimadsızlıq meyilləri güclənir. Biz bunu bölgəmizdə 
də, digər bölgələrdə də görürük. Ona görə, hesab edirəm ki, 
həm siyasətçilərin, həm ictimai xadimlərin, vətəndaş cəmiyyəti 
və media nümayəndələrinin məsuliyyəti ondan ibarətdir ki, 
müsbət meyilləri, müsbət təcrübəni işıqlandırsınlar. Biz 
fəaliyyətimizi bu müsbət təcrübə əsasında qurmalıyıq. Əgər bu 
yanaşma üstünlük təşkil edərsə, o zaman dünya daha da 
əmniyyətli olacaqdır və xalqlararası əlaqələr müsbət, sağlam 
zəmində qurulacaqdır. 
Dediyim bütün bu məsələləri uğurla həll etmək üçün 
cəmiyyətlərdə, xüsusilə inkişaf etməmiş ölkələrdə təhsilin 
səviyyəsi mühüm rol oynayır. Biz Azərbaycanda bu sahəyə 
böyük diqqət göstəririk. Azərbaycanda savadsızlıq yoxdur, 
intellektual elita formalaşır, elmin, təhsilin inkişafı sürətlə gedir. 
Təhsil hər bir cəmiyyəti irəliyə aparan amildir. İntellektual 
potensial bu gün və xüsusilə gələcəkdə hər bir ölkənin inkişafını 
müəyyən edəcəkdir. Ölkələr var ki, zəngin təbii resurslara 
malikdir. Ancaq intellektual səviyyə aşağı olduğu üçün o 
ölkələr dayanıqlı inkişafa nail ola bilməzlər. Ona görə biz 
Azərbaycanda təbii resurslarımızı, ilk növbədə, intellektual 
potensiala çevirmək üçün proqramlar tərtib etmişik və vaxtilə 
bəyan etdiyimiz prinsip – «qara qızılı insan kapitalına 
çevirmək» prinsipi bu gün artıq işləyir. Azərbaycanda gənc, 
istedadlı intellektual təbəqə formalaşır. Biz görürük ki, müasir 
yanaşma olduğu halda dərhal inkişaf da olur, tərəqqiyə meyillər 
də göstərilir. Təhsilin səviyyəsi yüksək olan ölkələrdə 
xoşagəlməz hallar da nadir hallarda olur və mübarizə sivil 
qaydalarla aparılır. Biz indi görürük ki, dünyanın müxtəlif 
yerlərində narazılıq halları artmaqdadır. Bəzi hallarda bu 
narazılıq çox qabarıq şəkildə özünü göstərir – toqquşmalarla, 
 114 
davalarla, qan tökmə ilə nəticələnir. Təhsilin, ümumi 
mədəniyyətin səviyyəsi yüksək olan yerlərdə isə bu, sülh 
xarakteri daşıyır. Biz çalışmalıyıq ki, – hər halda, biz 
Azərbaycanda buna çalışırıq – mədəni, sivil mübarizə yolları 
üstünlük təşkil etsin. Bu bizim üçün lazımdır, bölgə üçün 
lazımdır. Çünki biz bu bölgədə yaşayırıq, adada yaşamırıq. 
Baxmayaraq ki, Azərbaycanda bütün işlər müsbət istiqamətdə 
inkişaf edir – həm iqtisadi sahədə, siyasi islahatların aparılması 
sahəsində, həm humanitar sahədə və bölgələrin bütün 
problemləri bizim üçün də çox vacibdir. Çalışmalıyıq ki, 
xoşagəlməz meyillərin qarşısı maksimum dərəcədə alınsın və 
istənilən etiraz dalğaları sivil qaydalarla aparılsın. Bilirəm ki, 
təhsil forumun mövzularından biri olacaqdır və bu sahəyə, 
əlbəttə ki, xüsusi diqqət göstərilməlidir. 
Azərbaycan nisbətən gənc müstəqil dövlətdir. Müstəqil-
liyimizin cəmi 21 yaşı var. Ancaq Azərbaycan çox zəngin 
mədəni irsə malik olan bir ölkədir. Bizim mədəni irsimiz dövlət 
tərəfindən lazımınca qorunur, beynəlxalq təşkilatlar tərəfindən 
qorunur. Uzun illər başqa ölkələrin tərkibində yaşamağımıza 
baxmayaraq, biz milli xüsusiyyətlərimizi, mənliyimizi qoruya 
bilmişik, milli identifikasiyamızı itirməmişik – və bunun başlıca 
səbəbi mədəniyyətdir. 
Bizim ədəbiyyatımız, incəsənətimiz, musiqimiz, ana dilimiz, 
milli dəyərlərimiz vardır. Bizim milli dəyərlərimiz ümumbəşəri 
dəyərlər əsasında qurulubdur. Hesab edirəm ki, qloballaşan 
dünyada xüsusilə gənc nəsil üçün milli-mənəvi dəyərlər xüsusi 
rol oynayır və oynamalıdır. Hər halda, biz Azərbaycanda buna 
böyük əhəmiyyət veririk və onu da qeyd etməliyəm ki, başqa 
mədəniyyətə, dinə, tarixə olan hörmət öz mədəniyyətinə, 
tarixinə, öz dininə olan hörmətdən başlamalıdır. Vətənə bağlı 
olmayan, vətənpərvərlik hisslərindən kənar olan insanlar başqa 
mədəniyyətlərin nümayəndələrini də lazımi səviyyədə qəbul edə 
bilməzlər. Onlar bəzi hallarda başqa mədəniyyətlərə qarşı olan 
hörmətsizliyi də, əslində öz mədəniyyətinə olan hörmətsizlik 
əsasında qururlar. Ona görə də qloballaşan dünyada bu 
 115 
məsələlərə xüsusi diqqət göstərilməlidir. Çünki biz bu gün 
sürətli elmi-texniki tərəqqi dövründə yaşayırıq. Yeni 
texnologiyalar, internet və digər texnologiyalar, əlbəttə, bizim 
üçün çox vacibdir və Azərbaycan bu sahədə böyük uğurlara nail 
ola bilibdir. Azərbaycanda internet tam azaddır və internet 
istifadəçilərinin sayı artıq 65 faizə çatmışdır. Bununla bərabər, 
çox istəyirik ki, gənc nəsil milli ruhda, vətənpərvərlik ruhunda, 
öz tarixinə, mədəniyyətinə hörmət ruhunda böyüsün, tərbiyə 
alsın. Hesab edirəm ki, dünya üçün də və dünyada gedən 
proseslər üçün də bu, müsbət rol oynayacaqdır. 
Humanitar sahədə digər istiqamətlər də böyük əhəmiyyət 
daşıyır. Bəzi hallarda, misal üçün idmanla bağlı məsələlərə biz 
sadəcə olaraq, bir idman yarışı kimi baxırıq. Ancaq o da 
həqiqətdir ki, dünyada Olimpiya oyunları kimi ikinci belə 
mötəbər tədbir tapmaq çətindir ki, insanları bu qədər 
birləşdirsin. Olimpiya oyunları bütün xalqları, bütün insanları 
birləşdirir. Bu həm rəqabətdir, həm yarışdır, həm də dostluq və 
qarşılıqlı anlaşma rəmzidir. Bəzi hallarda bir-biri ilə 
düşmənçilik edən ölkələrin nümayəndələri döyüş meydanında 
yarışırlar, bir-birinin əlini sıxır və bir-birini qələbə ilə təbrik 
edirlər. Əfsuslar olsun ki, biz bunu yalnız Olimpiya oyunları 
zamanı görə bilərik. Beləliklə, idman amili mədəniyyətlərarası 
dialoqun gücləndirilməsində də çox mühüm rol oynayır və biz 
Azərbaycanda bu sahəyə böyük diqqət göstəririk. İdmanda 
əksər hallarda mübarizə qaydalar əsasında aparılır və bu yəqin 
ki, idmanı siyasətdən fərqləndirən əsas amildir. 
Siyasətçilərin məsuliyyəti haqqında da bir neçə kəlmə 
demək istəyirəm. Hesab edirəm ki, dünyada gedən ağrılı,  
narahatlıq doğuran proseslərin təməlində siyasətçilərin mə-
suliyyətsizliyi dayanır. Bu məsuliyyətsizlik müxtəlif formalarda 
özünü büruzə verir. Bəzi siyasətçilərin təxribat xarakterli 
bəyanatlarının o qədər də yüksək savadı olmayan insanları 
hansısa aqressiv yollara təhrik etməsi halları artıq müşahidə 
olunur. Digər tərəfdən, siyasətçilərin qeyri-real vədləri, populist 
çıxışları və real iqtisadi əsaslara söykənməyən sosial təşəbbüslər 
 116 
cəmiyyətlərdə haqlı narazılığa səbəb olur. Maliyyə və iqtisadi 
böhranın yəqin ki, əsas səbəblərindən biri də məhz budur. Qeyri-
real vədlərin verilməsi, populist vədlər və ifrat dərəcədə 
borclanma meyilləri əslində maliyyə və iqtisadi böhranı 
şərtləndirən amillərdən biridir. 
Humanitar sahədə də siyasətçilərin məsuliyyəti çox böyük 
əhəmiyyət daşıyır. Çünki internet dövründə, qloballaşan dün-
yanın istənilən yerində deyilən hər bir söz dərhal əks-səda 
doğurur. Ona görə, siyasətçilər daha məsuliyyətli olmalı, bu 
məsuliyyəti dərk etməlidirlər. Belə olan halda dünyada 
gərginliyin hərarəti kəskin şəkildə aşağı düşəcəkdir. 
Humanitar məsələlərdən danışarkən, bizi ən çox narahat 
edən problem haqqında da bir neçə kəlmə söz demək istəyirəm. 
Azərbaycan artıq 20 ildir ki, humanitar fəlakətlə üzləşibdir. 20 
ildir ki, beynəlxalq birlik tərəfindən tanınmış Azərbaycanın 
əzəli torpağı olan Dağlıq Qarabağ və onun ətrafında yerləşən 7 
bölgə erməni işğalının altındadır. Bu işğal davam edir. 
Azərbaycanlılara qarşı etnik təmizləmə siyasəti aparılmışdır. 
Bütün azərbaycanlılar Dağlıq Qarabağdan və ətraf bölgələrdən 
qovulublar. Hazırda dünyada adambaşına düşən qaçqınların ən 
yüksək sayı məhz Azərbaycandadır. Bir milyondan artıq qaçqın 
və köçkün soydaşımız var ki, onlar bu gün öz doğma 
torpaqlarına qayıda bilmirlər. Çünki Ermənistanın işğalçı 
siyasəti bu gün də davam edir. 
Xalqımız böyük faciələr yaşadı. Xocalı soyqırımı törədildi, 
günahsız insanlar, onların içində qadınlar, uşaqlar vəhşicəsinə 
qətlə yetirildi, dini, mədəni abidələrimiz ermənilər tərəfindən 
dağıdıldı. Yəni həm xalqımıza, həm də mədəniyyətimizə qarşı 
soyqırımı törədildi. Bu soyqırımını, bu vəhşiliyi törədənlər hələ 
ki, dünya birliyi tərəfindən adekvat qınaqla üzləşməyiblər. 
Düzdür, beynəlxalq təşkilatlar və dünyanın aparıcı beynəlxalq 
təşkilatları Ermənistan–Azərbaycan, Dağlıq Qarabağ 
münaqişəsi ilə bağlı kifayət qədər çox qərarlar, qətnamələr 
qəbul etmişlər. Ancaq əfsuslar olsun ki, bu qərarların, 
qətnamələrin icra mexanizmi yoxdur. Belə olan halda 
 117 
beynəlxalq təşkilatların qərarlarına həm hörmət azalır, həm 
inam itir. 
BMT Təhlükəsizlik Şurası 20 il bundan əvvəl erməni silahlı 
qüvvələrinin Azərbaycan torpaqlarından qeyd-şərtsiz 
çıxarılmasına dair 4 qətnamə qəbul etmişdir. Onların heç biri 
icra edilmir. Bütün digər mötəbər beynəlxalq təşkilatlar, Avropa 
Şurası, Avropa Parlamenti, İslam Əməkdaşlıq Təşkilatı, NATO 
və başqa təşkilatlar da oxşar qətnamələr qəbul etmişlər. 
Azərbaycanın ərazi bütövlüyü dünya birliyi tərəfindən tanınır. 
Ancaq münaqişə hələ ki, öz həllini tapmır. Bunun başlıca səbəbi 
isə Ermənistanın mövcud status-kvonun uzadılmasına olan 
marağıdır. Ancaq onlar anlamalıdır ki, status-kvo daim 
dəyişməz olaraq qala bilməz, mütləq dəyişdiriləcək və biz 
istəyirik ki, bu, tezliklə olsun, sülh yolu ilə olsun. Çünki biz 
bölgə çərçivəsində artıq sabitləşdirici rolunu oynamağa 
başlamışıq və əlbəttə, çalışırıq ki, bölgədə sabitlik pozulmasın. 
Amma digər tərəfdən, bu işğalla da barışmaq mümkün deyildir. 
Ona görə hesab edirəm ki, münaqişənin həllinin vaxtı 
çatıbdır. Ermənistan beynəlxalq hüquq normalarına tam şəkildə 
riayət etməli, beynəlxalq təşkilatların qətnamələrinə tabe olmalı 
və işğal edilmiş torpaqlardan qeyd-şərtsiz çıxmalıdır. O təqdirdə 
bölgədə əsl sülh və əməkdaşlıq yarana bilər. 
Bu problemə baxmayaraq, ölkəmiz müstəqillik dövründə 
böyük və uğurlu yol keçmişdir. Azərbaycanda aparılan siyasi 
islahatlar bu gün azad cəmiyyətin yaranmasına gətirib 
çıxarmışdır. Azərbaycanda bütün azadlıqlar vardır, siyasi 
islahatlar, demokratiyanın inkişafı uğurla davam edir. Eyni 
zamanda, iqtisadi sahədə islahatlar siyasi islahatları daha da 
gücləndirir. Çünki siyasi islahatları iqtisadi əsaslar olmadan 
aparmaq bəzi hallarda uğursuzluğa gətirib çıxarır və biz 
tarixdən bunu bilirik. Ona görə, Azərbaycanda iqtisadi və siyasi 
islahatlar paralel şəkildə aparılır. İqtisadi sahədə – və nəzərə 
alsaq ki, bu forumun mövzularından biri də iqtisadi məsələlərdir 
– son illər ərzində biz böyük uğurlara nail ola bilmişik. Bir neçə 
rəqəmi sizin diqqətinizə çatdırmaq istəyirəm. Azərbaycan son 
 118 
bir neçə il ərzində dünya miqyasında iqtisadi cəhətdən ən 
sürətlə inkişaf edən ölkə olmuşdur. Son 7-8 il ərzində 
iqtisadiyyatımız 3 dəfə artmış, yoxsulluq səviyyəsində 
yaşayanların sayı 49 faizdən 7 faizə düşmüşdür. Biz çalışacağıq 
ki, ondan da aşağı düşsün. İşsizlik problemi, demək olar ki, 
köklü şəkildə həll edilmişdir. Əlbəttə ki, hələ işsizlər var. Ancaq 
onların sayı 5,4 faizdir. Azərbaycanın xarici borcu ümumi daxili 
məhsulun cəmi 7 faizini təşkil edir. Bu da onu göstərir ki, biz 
iqtisadi islahatlarımızı, təşəbbüslərimizi aparmaqla, irəli 
sürməklə fəaliyyətimizi daxili resurslar üzərində qurmuşuq. 
Çox borc götürməmişik. Ona görə də biz xarici borcu istənilən 
vaxt tam şəkildə ödəyə bilərik. Bu göstəriciyə görə, hesab 
edirəm ki, Azərbaycan dünya miqyasında ən qabaqcıl 
yerlərdədir. 
İqtisadiyyatın şaxələndirilməsi istiqamətində atılan addımlar 
bəhrəsini verir. Bildiyiniz kimi, Azərbaycan neft və qaz 
ehtiyatları ilə zəngin olan ölkədir. Ancaq bu ilin 6 ayının 
göstəriciləri onu deyir ki, qeyri-neft iqtisadiyyatımız 10 faizdən 
çox inkişaf edib. Şaxələndirmə prosesi artıq reallıqdır. 
Gələcəkdə uzunmüddətli, dayanıqlı iqtisadi inkişafa nail olmaq 
üçün bütün imkanlar vardır. İlk növbədə, siyasi iradə vardır. 
Ondan sonra artıq güclü maliyyə vəziyyəti mövcuddur. 
Bizim tərəfimizdən irəli sürülmüş enerji və nəqliyyat la-
yihələri nəinki Azərbaycan və bölgə üçün, Avropa üçün böyük 
əhəmiyyət daşıyır. Biz gələcəyimizi indidən proqnozlaşdıra 
bilərik və görə bilərik ki, 5 ildən, 10 ildən sonra Azərbaycan 
necə inkişaf edəcəkdir. Mən bütün bu islahatları aparan bir şəxs 
kimi, heç bir çətinlik görmürəm. Mən əminəm ki, iqtisadi 
sahədə inkişaf dayanıqlı və sürətli olacaqdır. 
Sosial məsələlərin həllinə gəldikdə, insanların rifah halı 
yaxşılaşır və yoxsulluğun azaldılması buna dəlalət edir. Sosial 
ədalət prinsipləri Azərbaycanda əsas rol oynayır, bazar 
iqtisadiyyatı prinsipləri inkişafımız üçün əsas alətdir və hazırda 
özəl sektorun ümumi daxili məhsuldakı payı 83 faizdir. Biz 21 
illik müstəqillik dövründə nəinki keçid mərhələsini başa 
 119 
vurmuşuq, planlı iqtisadiyyatdan bazar iqtisadiyyatına keçə, 
aparılan islahatlarla neft-qaz amilindən iqtisadi inkişafımızın və 
vətəndaşlarımızın gələcək asılılığını maksimum dərəcədə azalda 
bilmişik. 
Növbəti illərdə elmi-texniki tərəqqi, yüksək texnologiyaların 
tətbiqi ilə bağlı bizim kifayət qədər geniş planlarımız vardır. 
Gələcəyə baxışlarımız da çox aydındır. Müasir, müstəqil 
Azərbaycan dövləti bir neçə prinsip üzərində qurulmuşdur. 
Bunların arasında güclü dövlət anlayışı çox mühüm yer tutur. 
Çünki müstəqillikdən məhrum edilmiş, əsrlər boyu başqa 
dövlətlərin tərkibində yaşamış xalq üçün dövlətçilik əsasları 
müstəsna əhəmiyyət daşıyır. Dövlətçilik əsaslarının 
möhkəmləndirilməsi işində əlavə tədbirlər görüləcəkdir. Güclü 
dövlət bizim ümummilli fikrimizdir, ümummilli ideyamızdır. 
Bununla bərabər, daxili resurslarımıza istinad etməyimiz də 
bizə uğur qazandırdı. Yenə də deyirəm ki, bütün bu uğurları biz 
böyük borc almadan daxili imkanlar hesabına əldə edə bilmişik. 
Bu anlayış da bizim üçün çox önəmlidir. Biz milli-mənəvi və 
dini dəyərlərə bağlı xalqıq və dəyərlərimizi yüksək 
qiymətləndiririk. Azərbaycan dünyəvi dövlətdir. Cəmiyyətin və 
dövlətin dünyəvi əsasları kifayət qədər güclüdür. Növbəti 
illərdə bu məsələ ilə bağlı proseslər ancaq müsbət istiqamətdə 
davam edəcək. Bayaq qeyd etdiyim kimi, Azərbaycan əsrlər 
boyu ictimai-siyasi quruluşdan asılı olmayaraq, müxtəlif 
dinlərin, xalqların vətəni olmuşdur və bu gün də belədir. 
Azərbaycanda bütün xalqların, bütün dinlərin nümayəndələri bir 
ailə kimi yaşayırlar, heç bir ayrı-seçkilik qoyulmur və qoyula da 
bilməz. Bu da müasir Azərbaycanı təcəssüm etdirən amillərdən 
biridir. Onu deyə bilərəm ki, bu sahədəki təcrübəmiz başqa 
ölkələrdə də maraq doğurur. 
Sosial ədalət prinsipləri mütləq möhkəmləndirilməlidir. 
Dünyada gedən xoşagəlməz halların əsas səbəbi əslində sosial 
ədalətsizlikdir. İqtisadi islahatlar güclü sosial siyasətlə 
tamamlanmalıdır. Əgər bu olmasa, köklü iqtisadi islahatlar 
insanlara əziyyət gətirə bilər. Biz ona nail ola bilmişik ki, sosial 
 120 
sahədə də çox ciddi proqramlarımız vardır və bu proqramlar 
icra edilir. İnsanların rifah halının yaxşılaşdırılması onu göstərir 
ki, bu sahədə də addımlar uğurlu istiqamətdə atılmışdır. 
Əlbəttə, bizim bütün işlərimizin təməlində və mərkəzində 
insan amili dayanır. Hesab edirəm ki, bu hər bir dövlət üçün ən 
vacib yanaşmadır. Çünki hər şey insan üçün edilir. Onun 
azadlığı, təhlükəsizliyi, sağlamlığı, işlə təmin edilməsi, rahat 
yaşaması dövlətin başlıca qayğısıdır. Hesab edirəm ki, bu 
istiqamətdə də böyük addımlar atılmış, uğurlar əldə edilmişdir. 
Azərbaycan vətəndaşları azad cəmiyyətdə yaşayırlar. Onlar 
bütün azadlıqlara malikdirlər və öz dövlətinin gücünü artırmaq 
üçün çalışırlar. 
Cəmiyyətdə, ümumiyyətlə, çox müsbət ab-hava – quruculuq, 
yaradıcılıq və inkişaf ab-havası vardır. Bütün bu müsbət 
meyilləri gücləndirmək üçün, əlbəttə ki, beynəlxalq 
əməkdaşlığa böyük ehtiyac vardır. Azərbaycan sivilizasi-
yalararası dialoqun gücləndirilməsində öz rolunu oynayır. Bu 
rol əminəm ki, gələcəkdə yalnız artacaqdır. Bunun təbii 
səbəbləri vardır, çünki biz qitələrin arasında yerləşirik. Siyasi 
səbəbləri vardır, çünki bu bizim siyasi əqidəmizdir və tarixi 
əsasları vardır. Azərbaycan həm Avropa Şurasının, həm İslam 
Əməkdaşlıq Təşkilatının üzvüdür. Dünyada bir neçə ölkə vardır 
ki, hər iki təşkilatın üzvüdür. Avropadan Azərbaycana baxdıqda 
bəzi hallarda avropalılara Azərbaycan Asiya ölkəsi kimi təqdim 
olunur. Asiya tərəfindən Azərbaycana baxanda Avropa ölkəsi 
kimi təqdim edilir. Yəni deyə bilərəm ki, Azərbaycanda bu 
sintez – mədəniyyətlərin sintezi mövcuddur. Demək olar ki, bu 
bizim milli mənliyimizi şərtləndirən amillərdən biridir. 
Təbii coğrafi körpü olmaqla bərabər, biz humanitar sahədə 
də körpü rolunu oynamağa çalışırıq. Forumun əsas məqsədi 
ondan ibarətdir. 
Bir daha demək istəyirəm ki, I forumun yekunları, keçən il 
aparılan diskussiyalar bizi doğrudan da ruhlandırdı. Əminəm ki, 
bu forumun nəticələri də müsbət olacaqdır. Bütün qonaqlar 
burada öz dəyərli fikirlərini bildirəcəklər. Bu forumda tanınmış 
 121 
siyasi, ictimai xadimlər, Nobel mükafatı laureatları, media 
nümayəndələri, alimlər iştirak edirlər. Dünyanın 60-dan çox 
ölkəsindən nümayəndələr təmsil olunur. Deyə bilərəm ki, 
dünyanın intellektual elitası bu gün və sabah Bakıda öz dəyərli 
fikirlərini bildirəcəkdir. 
Mən bir daha, əziz qonaqlar, sizi səmimiyyətlə salamlayı-
ram. Mən bilirəm ki, qonaqlarımızın bəziləri ilk dəfə Azər-
baycana səfər edirlər. Əminəm ki, bu səfər ölkəmizlə tanışlıq 
üçün gözəl imkan olacaqdır və siz öz təəssüratlarınızı qəl-
binizdə saxlayacaqsınız. Mən bilirəm ki, Bakıya bir dəfə gələn 
hər bir qonaq şəhərimizə yenə qayıtmaq istəyir. 
Bir daha sizi salamlayıram və forumun işinə uğurlar 
arzulayıram. 
  
                                             * * * 
 
M i x a i l  Ş v ı d k o y (Rusiya Federasiyası Prezidentinin 
beynəlxalq mədəni əməkdaşlıq üzrə xüsusi nümayəndəsi):   
     – Zati-aliləri, çox hörmətli İlham Heydər oğlu! 
Hörmətli Mehriban xanım! 
Xanımlar və cənablar! 
Bakı Humanitar Forumunun işə başladığı 3 ildən bir qədər 
artıq müddətdə aydın olmuşdur ki, bu forum müasir 
sivilizasiyanın fundamental məsələlərinin müzakirə edilməsi 
üçün ən ciddi, ən maraqlı məkanlardan biridir. Forum işti-
rakçılarının tərkibi Azərbaycanın, prezident İlham Əliyevin 
beynəlxalq nüfuzuna dəlalət edir. Mən Rusiya Federasiyasının 
Prezidenti Vladimir Vladimiroviç Putinin tapşırığını yerinə 
yetirmək və onun foruma təbrikini oxumaq şərəfinə layiq 
görülmüşəm. 
 122 
Mixail Şvıdkoy Rusiya Federasiyasının Prezidenti  Vladimir 
Putinin forum iştirakçılarına təbrik məktubunu oxudu:  
  
«XXI əsr: ümidlər və çağırışlar» Bakı Beynəlxalq Humanitar 
Forumunun iştirakçılarına və qonaqlarına! 
«XXI əsr: ümidlər və çağırışlar» Bakı Beynəlxalq Humanitar 
Forumunun iştirakçılarını və qonaqlarını salamlamağa şadam. 
Sizin forum ilbəil sərhədlərini genişləndirir, Rusiyanın, 
Azərbaycanın, digər dövlətlərin ictimai həyatında əlamətdar, 
gözlənilən hadisəyə çevrilir. O, məşhur siyasətçilərin, alimlərin, 
yaradıcı ziyalıların diqqətini cəlb edir, beynəlxalq humanitar 
əməkdaşlığın mühüm aspektlərinə dair dialoqun inkişafına 
sanballı töhfə verir. Əminəm ki, qarşıdakı diskussiyaların 
yekunu müasir çağırışlara cavab verən təzə, konstruktiv 
ideyalar, elm və mədəniyyət, təhsil və kütləvi 
kommunikasiyalar sahəsində yeni mühüm təşəbbüslər 
olacaqdır. 
Sizin hamınıza səmərəli iş arzulayır, ən xoş diləklərimi 
bildirirəm. 
 
           Vladimir Vladimiroviç Putin 
Rusiya Federasiyasının Prezidenti»                 
                                       
  K a t a l i n   B o q y a y  (YUNESKO baş Konfransının 
prezidenti, Macarıstanın YUNESKO yanındakı daimi nüma-
yəndəsi): Humanitar yardım azad cəmiyyətlərin irəliyə doğru 
getməsinin əsasıdır. Qlobal iqtisadiyyatın mövcud olduğu bir 
dövrdə dünya maliyyə böhranının gətirdiyi mənfi amillərin 
qarşısının birgə alınması, dünyada ekoloji problemlərin aradan 
qaldırılması, yoxsulluğun səviyyəsinin  azaldılması is-
tiqamətində birgə mühüm addımların atılması zəruridir.  
YUNESKO və onun missiyası insanların yaradıcı poten-
sialının inkişafına diqqət yetirir və təşkilatın çoxmədəniyyətli 
platforması yeni düşüncənin formalaşdırılması və ənənəvi 
təcrübədə zənginliyin əldə olunmasına çalışır. Bu sadalanan 
məsələlərlə bağlı geniş fikir mübadiləsi aparmaqda Bakı forumu 
 123 
mühüm əhəmiyyət daşıyır. Bu baxımdan Azərbaycan 
YUNESKO-nun çox dəyərli tərəfdaşıdır. 
Bütün dünyada olan liderlərin və görkəmli şəxsiyyətlərin bir 
araya gətirilməsində Bakı Beynəlxalq Humanitar Forumu bizim 
insan dəyərləri uğrunda apardığımız mübarizəyə böyük töhfə 
verir. Mən Azərbaycan Prezidentinə, Azərbaycanın birinci 
xanımı – YUNESKO-nun Xoşməramlı səfirinə bu xüsusi tədbiri 
təşkil etdiklərinə görə təşəkkürümü bildirirəm və səbirsizliklə 
istərdim ki, «dəyirmi masa»da iştirak edim. Ümidvaram ki, 
«Ubuntu» prinsipinə uyğun olaraq biz fikir mübadiləsi 
aparacağıq. 
Sonra YUNESKO-nun baş direktoru İrina Bokovanın forum 
iştirakçılarına videomüraciəti səsləndi:  
– Zati-aliləri, xanımlar və cənablar! 
2012-ci ilin Bakı Beynəlxalq Humanitar Forumuna müraciət 
etməkdən şərəf hissi duyuram. 
Mən YUNESKO-nun məqsədlərinə sadiqliyinə görə Azər-
baycanın birinci xanımı, YUNESKO-nun Xoşməramlı səfiri 
Mehriban Əliyevaya xüsusi olaraq minnətdarlığımı bildirmək 
istəyirəm. 2010-cu ildə təşəbbüs kimi irəli sürülmüş Bakı 
Beynəlxalq Humanitar Forumu beynəlxalq təqvimdə artıq öz 
yerini tutubdur. 
Bizim sürətlə dəyişən dünyada meyilləri müzakirə etmək və 
gələcək üzərində düşünmək məqsədilə belə bir fürsət kimi, yeni 
imkanlara ehtiyacımız var. Bu forum qloballaşan dünyada elm 
və mədəniyyətin oynadığı rolu, mədəni müxtəlifliyi və media 
məsələlərini humanitar perspektivdən nəzərdən keçirəcəkdir. 
YUNESKO humanitar təşkilat kimi, mədəni müxtəlifliyə, 
innovasiyaya və davamlı inkişafa nail olmaq üçün bundan sonra 
da səylərini artıracaqdır. XXI əsrdə insanları narahat edən 
məsələlərə, xüsusilə planetimizin qorunması, yoxsulluq, ayrı-
seçkilik, qeyri-sabitlik kimi məsələlərə yeni tərzdə yana-
şılmalıdır. Biz çıxış yolunu birgə fəaliyyətdə görürük.Tədbirin 
işinə uğurlar arzulayıram.    
 
 124 
Ə b d ü l ə z i z  b i n  O s m a n  ə l -T ü v e y c r i 
(İSESKO-nun baş direktoru): Mən Bakı Beynəlxalq Humanitar 
Forumunda iştirak etməkdən məmnunam və əslində bu, 
dünyanın ən mühüm forumlarından birinə çevrilmişdir. Bu 
forum siyasi, intellektual, elmi və akademik şəxsiyyətləri, 
müxtəlif mənşəli və müxtəlif ölkələrdən olan elit qrupları bir 
araya gətirir. Sözün əsl mənasında, bu ən yüksək 
dəyərləndirilən təşəbbüslərdən biridir. Bu təşəbbüs prezident 
İlham Əliyev tərəfindən irəli sürülmüşdür. Beynəlxalq 
ictimaiyyətə təklif olunmuşdur ki, belə bir yanaşmaya 
əsaslanaraq, biz sülhə olan güclü inamımızı nümayiş etdirək. Bu 
cür mühüm bir hərəkət əslində, göstərilən beynəlxalq səylərə 
böyük bir töhfədir və dünyada yeni, güclü quruluşun 
yaradılmasına yönəldilibdir. Əslində bu, universal qaydada 
qəbul olunmuş tolerantlıq, dialoq, insanlar və xalqlararası 
qarşılıqlı yanaşma kimi dəyərlərə və beynəlxalq hüquqa da 
əsaslanır. Bu olan halda biz tarazlı, uyğun, təhlükəsiz dünyanı 
hamı üçün təmin edə bilərik. 
Forum bu sahədə göstərilən beynəlxalq səylərə töhfə verir. 
Daha təhlükəsiz gələcəyə gedən yolda bu cür forumlar mühüm 
əhəmiyyət daşıyır. Bunun üçün insan dəyərlərinə hörmətlə 
yanaşma və iqtisadi tədbirlərin həyata keçirilməsi vacibdir. 
Gələcək üçün hazırlanan yol xəritəsi yaxşı tərəqqiyə və 
mükəmməl innovasiyaya söykənməlidir. İndi dünyada böyük 
islahatlara ehtiyac var. Bu islahatlar çərçivəsində beynəlxalq 
siyasi proseslər ciddi şəkildə nəzərdən keçirilməli, məsələyə 
müxtəlif insan yanaşmaları diqqət mərkəzində saxlanılmalıdır. 
 Bu tədbir mədəniyyətlər və sivilizasiyalar arasında dialoqun 
gücləndirilməsinə, düzgün sülh mədəniyyətinin təşviq olunmasına 
yönəlibdir. Belə olan halda işğaldan əziyyət çəkmiş insanların 
problemlərinin həllinə xüsusi diqqət yetirilməlidir. Dağlıq Qarabağ 
münaqişəsi buna bir misal kimi göstərilə bilər. Buna görə 
beynəlxalq münasibətlərin yenidən rasionallaşması vacib bir 
məsələ kimi üzə çıxır. Belə olan halda, sözün əsl mənasında, biz 
beynəlxalq siyasətə bir növ yeni təkan verməliyik. Bu bizim 
 125 
məsuliyyətimizdir. Bu, siyasi, intellektual və akademik elitanın, bu 
forumda iştirak edən şəxslərin məsuliyyəti, borcudur. 
Çıxışımı bitirməzdən öncə mən, həmçinin İSESKO-ya verdiyi 
dəstəyə görə Azərbaycan Respublikasının Prezidenti Zati-aliləri 
cənab İlham Əliyevə səmimi minnətdarlığımı, təşəkkürümü 
bildirmək istəyirəm. Çünki o bir çox təşəbbüslərlə çıxış etmişdir. 
Bu təşəbbüslər insanları bir araya gətirə bilər və dialoqu uyğun edə 
bilər. Mən bu foruma uğurlar arzulayıram və hesab edirəm ki, Bakı 
intellektual və mədəni maarifləndirmənin təcəssümü olacaq və 
burada intellektuallardan ibarət forum uğurlu keçəcəkdir. 
 
                                             * * * 
Sonra Azərbaycan haqqında filmin nümayişi oldu. Filmdə 
ölkəmizin qədim tarixi, zəngin mədəniyyəti, Şərq ilə Qərb arasında 
körpü rolunu oynayan, mədəniyyətlərarası dialoq platformasında 
xüsusi yeri olan Azərbaycanın keçdiyi inkişaf yolu barədə ətraflı 
məlumat verildi. Son illər ölkəmizin müəllifi olduğu irimiqyaslı 
layihələr, Bakının gözəlləşməsi istiqamətində həyata keçirilən 
tədbirlər videogörüntülər vasitəsilə tamaşaçılara təqdim olundu. 
     Fasilədən sonra Azərbaycan Respublikasının Prezidenti 
İlham Əliyev Bakı Beynəlxalq Humanitar Forumunun plenar 
iclasında iştirak etdi.  
Plenar iclasın birinci hissəsinə Azərbaycanın Xarici İşlər naziri 
Elmar Məmmədyarov sədrlik etdi. 
Bakı Beynəlxalq Humanitar Forumunun əhəmiyyətindən 
danışan Litvanın sabiq prezidenti Valdas Adamkus dünyanın 
tanınmış ictimai-siyasi xadimlərini, mədəniyyət nümayəndələrini 
bir yerə toplayan bu forumun müxtəlif məsələlərə dair fikir 
mübadiləsinin aparılması üçün beynəlxalq miqyaslı, nüfuzlu elmi, 
siyasi platformaya çevrildiyini vurğuladı. 
Forumun işini yüksək qiymətləndirən Estoniyanın sabiq pre-
zidenti Arnold Rüütel elmi və mədəni elitanın görkəmli nümayən-
dələrini bir araya toplayan bu mötəbər tədbirin məhz Azər-
baycanda keçirilməsindən məmnun olduğunu bildirdi. O qeyd etdi 
ki, müasir dünyamızda yeni informasiyalar və ideyalar sosial 
 126 
şəbəkələr vasitəsilə sürətlə yayılır. Bu isə müasir həyatımızda yeni 
çağırışların ortaya çıxmasına səbəb olmuşdur. Bizim yeni 
çağırışlara cavab verməyimiz baxımından belə mötəbər tədbirlərin 
keçirilməsi mühüm əhəmiyyət kəsb edir. 
Azərbaycanın son illərdə iqtisadi sahədə əldə etdiyi böyük 
uğurlara toxunan Arnold Rüütel hazırda iqtisadiyyatımızın sürətlə 
inkişaf etdiyini diqqətə çatdırdı. 
Azərbaycanın etnik və dini tolerantlıq baxımından dünyada 
nadir ölkələrdən biri olduğunu vurğulayan Xorvatiyanın sabiq 
prezidenti Stepan Mesiç Bakıda müşahidə etdiyi inkişaf prosesinin 
onda böyük təəssürat yaratdığını bildirdi. O, Bakı Beynəlxalq 
Humanitar Forumunu mədəniyyətlərarası dialoqun inkişaf 
etdirilməsi baxımından da çox önəmli platforma adlandırdı. 
Bolqarıstanın sabiq prezidenti Jelyu Jelev bu mötəbər tədbirin 
ölkələr arasındakı münasibətlərin inkişafında xüsusi rol 
oynayacağını əminliklə qeyd etdi. Azərbaycanın belə mötəbər 
tədbirlərin keçirilməsində artıq  böyük təcrübəyə malik olduğunu 
bildirən sabiq prezident forumda müzakirə ediləcək məsələlərin 
bəşəriyyətin üzləşdiyi bir sıra problemlərin həlli yollarının 
tapılmasına kömək edəcəyini vurğuladı. 
«Biz vahid dünyada yaşayırıq və belə bir məqamda humanitar 
dəyərləri qorumaq çox vacibdir» – deyən Latviyanın sabiq 
prezidenti xanım Vayra Vike-Freyberqa çıxışında əsas diqqəti 
insan hüquqlarının qorunmasına cəlb etdi. O, dünyanın əksər 
ölkələrində olduğu kimi, Azərbaycanda da 1 milyondan artıq 
insanın hüquqlarının pozulduğunu, onların doğma tor-
paqlarından didərgin salındığını diqqətə çatdırdı. Bildirilmişdir 
ki, dünya ictimaiyyəti bu məsələdə qətiyyətli mövqedən çıxış 
etməlidir. 
Azərbaycanın dini dözümlülük baxımından nümunəvi ölkə 
olduğunu vurğulayan Vayra Vike-Freyberqa forumda dünyanın 
tanınmış siyasətçilərinin, Nobel mükafatı laureatlarının, bir sıra 
beynəlxalq təşkilatların nümayəndələrinin iştirak etməsini 
ölkəmizin gündən-günə artan nüfuzunun bariz nümunəsi kimi 
səciyyələndirdi. Həmçinin ölkəmizin sürətli inkişafının nəzərdə 
 127 
tutulan ideyalarının həyata keçirilməsinə geniş imkanlar açdığı 
qeyd olundu. 
Avropa Parlamentinin üzvü, Paris şəhərinin 7-ci rayonunun 
meri xanım Raşida Dati vurğuladı ki, iqtisadi cəhətdən sürətlə 
inkişaf edən, regional layihələrin təşəbbüsçüsü olan Azərbaycan 
dünyaya çox nadir bir örnəkdir. Azərbaycanın multikulturalizmə 
böyük önəm verdiyini vurğulayan Raşida Dati ölkəmizdə müxtəlif 
dinlərin və xalqların nümayəndələrinin qarşılıqlı hörmət və anlayış 
içində bir arada yaşadığını diqqətə çatdırdı. 
Raşida Dati belə vacib tədbirin Bakıda keçirilməsinin forumun 
əhəmiyyətini daha da artırdığını dedi. Çünki Bakı müxtəlif 
mədəniyyətlərin, qədimliklə müasirliyin qovuşduğu bir məkandır. 
O həmçinin bildirmişdir ki, bu beynəlxalq tədbir bir çox mə-
sələlərin müzakirə edilməsi və onların həll yollarının tapılması 
istiqamətində qarşıya qoyduğu məqsədlərə nail olacaqdır. 
Rumıniyanın sabiq prezidenti Emil Konstantinesku Bakı 
Beynəlxalq Humanitar Forumunun ötən il olduğu kimi, uğurla 
nəticələnəcəyinə əminliyini bildirdi. O vurğuladı ki, bu tədbirdə 
müzakirə ediləcək məsələlər bəşəriyyətin üzləşdiyi çağırışlara 
cavab verməsi baxımından mühüm töhfələri ilə yadda qalacaqdır. 
Çünki müxtəlif peşə sahiblərinin, xüsusilə də mədəniyyət sahəsini 
təmsil edən insanların Bakıda bir araya gələrək mühüm məsələləri 
müzakirə etməsi böyük nəticədir. 
Emil Konstantinesku Bakı Beynəlxalq Humanitar Forumunu 
yüksək səviyyədə təşkil edən Azərbaycanın bunu artıq ənənəyə 
çevirdiyini də diqqətə çatdırdı. 
Qırğız Respublikasının sabiq prezidenti xanım Roza Otunba-
yeva isə Azərbaycanın zəngin tarixi və mədəni irsindən bəhs etdi. 
Sabiq prezident sovet dönəmindən müstəqillik illərinədək və daha 
sonrakı dövrlərdə inkişaf edən Azərbaycanın dünyada artan 
nüfuzuna da toxundu. Forumun əhəmiyyətindən danışan Roza 
Otunbayeva burada multikulturalizm və medianın cəmiyyətdə rolu 
məsələsinin daha çox müzakirə olunmasının aktuallığından 
danışdı. 
 128 
Bakı Beynəlxalq Humanitar Forumunun yüksək səviyyədə 
təşkilinə görə Azərbaycan prezidentinə təşəkkürünü bildirən Bol-
qarıstanın sabiq prezidenti Peter Stoyanov çıxışında multikultu-
ralizmə xüsusi yer ayırmışdır. O özündə qarşılıqlı anlaşmanı və 
digər xalqlara və dinlərə hörmətlə yanaşmanı əks etdirən mul-
tikulturalizmin Azərbaycanda xüsusən diqqət mərkəzində saxlan-
dığını vurğuladı. Bildirilmişdir ki, indi dünya elitasının nüfuzlu 
nümayəndələrini bir araya toplayan Azərbaycan bu forumu təşkil 
etməklə ciddi uğura imza atmışdır. Odur ki, forum dünyanı 
narahat edən məsələlərlə bağlı fikir mübadiləsi aparmaq, mədəni 
dəyərləri bölüşmək üçün mühüm məkandır. Bu gün Azərbaycanın 
öz nümunəvi dəyərlərini bütün dünyaya təqdim etdiyini deyən 
Peter Stoyanov bildirmişdir ki, Azərbaycan əlverişli coğrafi 
mövqeyindən və çoxmədəniyyətlilik ənənələrindən istifadə edərək, 
artıq dünyada ən mühüm dialoq mərkəzlərindən birinə 
çevrilmişdir. 
Peter Stoyanov son illərdə ölkəmizin yüksək iqtisadi inkişaf 
nümayiş etdirdiyini diqqətə çatdıraraq bu işdə prezident İlham 
Əliyevin xidmətlərini, ölkədə həyata keçirilən siyasi kursun 
uğurlarını yüksək qiymətləndirdi. Ən əhəmiyyətlisi isə odur ki, 
Azərbaycan özünün bu uğurlu təcrübəsini həmişə başqa ölkələrlə 
bölüşməyə can atır. 
 «Bakı Beynəlxalq Humanitar Forumu doğru məqamda irəli 
sürülən ideyadır» – deyən Latviyanın sabiq prezidenti Valdis 
Zatlers tədbirin yüksək səviyyədə təşkilinə görə minnətdarlığını 
bildirdi. Qlobal dünyanın sürətlə dəyişdiyini, texnoloji inkişafın bu 
dəyişikliyi daha da gücləndirdiyini vurğulayan sabiq prezident 
bildirmişdir ki, əsas məqam bu dəyişikliyə uyğunlaşmaqdır. 
Texnoloji inkişafın mədəni və tarixi ölçüləri yoxdur və o, cəmiyyət 
qarşısında yeni çağırışlar müəyyən edir. Biz bu çağırışlara cavab 
vermək, dəyişikliklərə uyğunlaşmaq üçün bir-birimizlə daha yaxın 
və mehriban münasibətlər qurmalıyıq. 
Valdis Zatlers qeyd etdi ki, Azərbaycan xalqı və dövlətin 
rəhbərliyi özünə əmindir və hansı addımlar atmaq lazım olduğunu 
 129 
çox yaxşı bilir. Bu mötəbər tədbirin Bakıda keçirilməsi məhz bu 
əminliyin göstəricisidir. 
Bolqarıstan Respublikasının sabiq prezidenti Georgi Pırvanov 
çıxışında qeyd etdi ki, Bakı Beynəlxalq Humanitar Forumu regional 
çərçivədən kənara çıxaraq qlobal məsələlərin müzakirəsinə töhfə 
verən ən mühüm tədbirlərdən biridir. Georgi Pırvanov 
Azərbaycanın belə böyük miqyaslı tədbirlərə yüksək səviyyədə ev 
sahibliyi etməsini təqdirəlayiq hal kimi qiymətləndirdi. 
«Bu forumun daha bir əhəmiyyəti onun qlobal təhlükəsizlik 
məsələlərinin həllində yaxından iştirak etməsidir» – deyən Georgi 
Pırvanov bildirdi ki, Avropa İttifaqı Azərbaycanı strateji tərəfdaş 
kimi qəbul etməlidir. Çünki bunu şərtləndirən amillər çoxdur. 
Georgi Pırvanov YUNESKO və Avropa Şurasını bu cür möhtəşəm 
forumun hər il təşkil olunması üçün Azərbaycana daha çox dəstək 
verməyə çağırmışdır. 
Türkdilli Dövlətlərin Əməkdaşlıq Şurasının baş katibi Xəlil 
Akıncı regional sülhün və təhlükəsizliyin təmin olunması baxı-
mından forumun əhəmiyyətini yüksək qiymətləndirərək rəhbərlik 
etdiyi təşkilatın həyata keçirdiyi tədbirlər, türkdilli ölkələr 
arasında əlaqələrin daha da möhkəmləndirilməsi istiqamətində 
atılan addımlar, qəbul edilən qərarlar barədə məlumat verdi. Xəlil 
Akıncı bu forumun yüksək səviyyədə təşkilinə görə bir daha 
Azərbaycan prezidenti İlham Əliyevə təşəkkür etdi. 
 
* * *  
      
      Bakı Beynəlxalq Humanitar Forumunun plenar iclasının 
Azərbaycan Milli Elmlər Akademiyasının prezidenti Mahmud 
Kərimovun sədrliyi ilə keçən ikinci hissəsində Nobel mükafatı 
laureatları çıxış etmişlər. 
Kimya üzrə Nobel mükafatı laureatı Əhməd Zevayl müasir 
dünyada elm və təhsilin inkişafının prioritetə çevrilməsinin 
vacibliyini önə çəkmiş, ölkəmizdə bu məsələyə xüsusi diqqət 
verilməsinin təqdirəlayiq olduğunu demişdir. 
İqtisadiyyat üzrə Nobel mükafatı laureatı Kennet Cozef Arrou 
forumda müzakirə edilən məsələlərin müasir dövr üçün çox aktual 
 130 
olduğunu vurğuladı.  Kennet Arrou qeyd etdi ki, hazırda müxtəlif 
səylərə baxmayaraq, dünyada münaqişələrin sayı azalmaq bilmir. 
Bunun səbəbi hərtərəfli düşünülmüş yanaşmaların olmamasıdır. 
Dünyada gedən iqtisadi proseslərdən danışan Nobel mükafatçısı 
qeyd etmişdir ki, ölkələr arasında müxtəlif istiqamətlərdə, 
həmçinin turizm sahəsində əlaqələr olsa da, qlobal iqtisadiyyatda 
problemlər tam həllini tapmamışdır. 
Kimya üzrə Nobel mükafatı laureatı Rudolf Artur Markus 
ekoloji məsələlərə diqqət çəkərək dünyada baş verən iqlim 
dəyişikliklərinin daha çox müzakirə predmeti olmasını vacib saydı.  
Alim demişdir ki, elm sahəsində yeniliklər çox sürətlə baş verir və 
hətta bu, inqilabi səciyyə daşıyır. Elmin inkişafı eyni zamanda, bir 
sıra problemlər də yaradır. Məsələn, alimlər hələ də ozon 
təbəqəsindəki deşiyin hansı səbəbdən genişlənməsi ilə bağlı 
konkret fikir söyləyə bilmirlər. Bununla belə, elm qlobal səviyyədə 
problemlərin həllinə nail ola bilər. 
Fizika üzrə Nobel mükafatı laureatı Robert Betts Laflin enerji 
məsələlərindən danışdı. Azərbaycanın bu sahədə fəaliyyətinin 
dünyada böyük maraq doğurduğunu dedi. Bakı forumu 
Azərbaycanın bu sahədəki təcrübəsinin öyrənilməsi baxımından da 
çox əhəmiyyətlidir. 
İqtisadiyyat üzrə Nobel mükafatı laureatı Fin Kidland prezident 
İlham Əliyevin çıxışında mühüm məsələlərə toxunduğunu bildirdi, 
müasir dünyada təcrübə mübadiləsinin vacibliyinə diqqət çəkərək, 
bu sahədə Azərbaycan praktikasının səmərəli olduğunu qeyd etdi. 
Fizika üzrə Nobel mükafatı laureatı Deyvid Conatan Qross  
dünyada inkişaf proseslərinin təməlində elmə, təhsilə verilən 
önəmin dayandığını vurğuladı. Devid Qross dedi ki, elm ən mühüm 
beynəlxalq fəaliyyət növüdür. Bu baxımdan elm beynəlxalq 
əməkdaşlığın əsas vasitəsinə çevrilə bilər. Qloballaşan dünyada 
bütün problemlər də qloballaşır və bu səbəbdən problemlərlə 
mübarizədə vahid model olmalıdır. 
İqtisadiyyat üzrə Nobel mükafatı laureatı Edvard Preskott 
çıxışını ətraf mühit və ekoloji problemlərin aradan qaldırılması ilə 
bağlı həyata keçirilməsi vacib olan məsələlər üzərində qurmuşdur. 
 131 
Nobel mükafatçısı dedi ki, insanlar hazırda daha çox qlobal 
istiləşmə prosesindən narahatdırlar. Amma qlobal soyuqlaşma 
daha böyük problemdir. Bu gün biz dünyanın ən gözəl 
şəhərlərindən birindəyik və burada «qara qızılın insan kapitalına 
çevrilməsi» istiqamətində böyük işlər görülür. Bu forumun 
keçirilməsi açıq şəkildə göstərir ki, biz belə tədbirlərlə bir-birimizi 
zənginləşdiririk. 
Fizika üzrə Nobel mükafatı laureatı Corc Ficerald Smut  
bildirdi ki, dünyanı narahat edən iqlim dəyişikliyinin ağır fəsadlar 
verməməsi üçün müasir texnologiyaların tətbiqinə böyük ehtiyac 
vardır. Bunun yollarını müzakirə edib müəyyən nəticələrə gəlmək 
üçün Bakı Beynəlxalq Humanitar Forumu çox səmərəli plat-
formadır. Bu forumda iştirak etməyimdən çox məmnunam. 
İqtisadiyyat üzrə Nobel mükafatı laureatı Rocer Bryus Ma-
yerson ABŞ-da təzahür edən maliyyə böhranının yaratdığı 
problemlərdən bəhs etdi. O dedi ki, qloballaşan dünyada bu cür 
problemlər təkcə bir ölkənin deyil, bir çox ölkələrin iqtisadiyyatını 
zəiflədir. Bunun qarşısının alınması üçün bütün imkanlardan vahid 
səylərlə istifadə etmək lazımdır. 
Kimya üzrə Nobel mükafatı laureatı xanım Ada Yonat Bakı 
Beynəlxalq Humanitar Forumunun bəşəriyyəti narahat edən fun-
damental məsələlərin müzakirəsi baxımından mühüm məkan ol-
duğunu dedi. Əminəm ki, biz bu forumda faydalı müzakirələr 
aparacaq, təcrübələrimizi bölüşəcək, çıxış yollarını arayacağıq. 
Kimya üzrə Nobel mükafatı laureatı Dan Şextman dünyada 
gedən demoqrafik proseslərin nəticələri barədə çıxış etdi. 
Dünyada insanların sayı artmaqdadır və tezliklə bu rəqəm  7 mil-
yard olacaqdır. Belə şəraitdə enerji ehtiyatları tükənərsə, bəşə-
riyyət bundan sonra necə yaşayacaq?! Bu məsələdə alimlərin 
üzərinə böyük məsuliyyət düşür. Məhz onlar texnologiyaları inkişaf 
etdirməklə qlobal problemlərin həllinin çıxış yollarını tapa 
bilərlər. 
 
 
 
 132 
 
URUQVAY ŞƏRQ RESPUBLİKASI 
NÜMAYƏNDƏLƏR PALATASININ KOMİSSİYA 
SƏDRİ, URUQVAY – AZƏRBAYCAN   DOSTLUQ 
QRUPUNUN RƏHBƏRİ MARİO JAİME 
TROBONUN BAŞÇILIQ ETDİYİ  
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
5 oktyabr 2012-ci il 
 
Azərbaycan Respublikasının Prezidenti İlham Əliyev 
oktyabrın 5-də Uruqvay Şərq Respublikası Nümayəndələr Pala-
tasının xarici əlaqələr daimi komissiyasının sədri, Uruqvay–
Azərbaycan dostluq qrupunun rəhbəri Mario Jaime Trobonun 
başçılıq etdiyi nümayəndə heyətini qəbul etmişdir. 
Dövlətimizin başçısı Uruqvay Şərq Respublikasından böyük 
nümayəndə heyətinin Azərbaycana səfərinin ikitərəfli mü-
nasibətlərin inkişafı baxımından önəmini qeyd etdi. Ölkələrimiz 
arasında ikitərəfli əlaqələrin inkişaf dövrünü yaşadığını 
vurğulayan prezident İlham Əliyev bu əlaqələrin daha da 
genişləndirilməsi üçün əlavə tədbirlər görməyin zəruriliyini 
bildirdi. Azərbaycan ilə Uruqvay arasında siyasi, iqtisadi və 
mədəni əməkdaşlığı daha da möhkəmləndirməyin vacibliyini 
qeyd edən dövlət başçısı münasibətlərimizin genişlənməsində 
parlamentlərarası əlaqələrin böyük əhəmiyyət kəsb etdiyini 
dedi. İkitərəfli münasibətlərimizin inkişafında qarşılıqlı səfər-
lərin əhəmiyyətini vurğulayan prezident İlham Əliyev nüma-
yəndə heyətinin Azərbaycana səfərinin uğurlu olacağına və 
əlaqələrimizin genişləndirilməsi işinə xidmət edəcəyinə əmin-
liyini ifadə etdi. 
Uruqvay Şərq Respublikası Nümayəndələr Palatasının xarici 
əlaqələr daimi komissiyasının sədri, Uruqvay–Azərbaycan 
dostluq qrupunun rəhbəri Mario Jaime Trobon nümayəndə 
 133 
heyəti üzvlərini dövlətimizin başçısına təqdim etdi.       O, böyük 
nümayəndə heyəti ilə ölkəmizə səfər etməsini Uruqvayın 
Azərbaycan ilə əməkdaşlığın genişləndirilməsinə olan mara-
ğının göstəricisi kimi dəyərləndirdi və əlaqələrimizin müxtəlif 
sahələrdə inkişaf etdirilməsi üçün böyük imkanların olduğunu 
dedi. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 134 
 
ÇİLİ RESPUBLİKASI DEPUTATLAR 
PALATASININ KOMİSSİYA SƏDRİ,  
ÇİLİ – AZƏRBAYCAN  DOSTLUQ QRUPUNUN 
RƏHBƏRİ ENRİKE AKKORSİNİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
5 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 5-də Çili Respublikası Deputatlar Palatasının yox-
sulluqla mübarizə, planlaşdırma və sosial inkişaf daimi komis-
siyasının sədri, Çili–Azərbaycan dostluq qrupunun rəhbəri En-
rike Akkorsinin başçılıq etdiyi nümayəndə heyətini qəbul 
etmişdir. 
Dövlətimizin başçısı Çili Deputatlar Palatasının komissiya 
sədri, Çili–Azərbaycan dostluq qrupunun rəhbəri Enrike Ak-
korsinin başçılıq etdiyi nümayəndə heyətinin Bakı Beynəlxalq 
Humanitar Forumunda iştirakının önəmini qeyd etdi. Səfərin 
ikitərəfli münasibətlərimizin inkişafı baxımından əhəmiyyətini 
vurğulayan prezident İlham Əliyev əlaqələrimizin geniş-
ləndirilməsi üçün böyük potensialın olduğunu dedi. Dövləti-
mizin başçısı parlamentlərarası əməkdaşlığın ikitərəfli müna-
sibətlərimizin inkişafındakı rolunu vurğuladı. 
Enrike Akkorsi Azərbaycana gələn nümayəndə heyətinin 
tərkibində Çilinin bütün siyasi partiyalarının təmsil olunduğunu 
məmnunluqla qeyd etdi. Bakı Beynəlxalq Humanitar Forumunda 
prezident İlham Əliyevin nitqinin böyük maraqla qarşılandığını 
nəzərə çatdıran qonaq dünyada sülhün qorunmasında və qarşılıqlı 
anlaşmanın təmin olunmasında forumun əhəmiyyətini vurğuladı. 
 
 
 
 135 
 
TƏRTƏR  RAYONUNA SƏFƏR  
 
7 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 7-də Tərtər rayonuna səfərə gəlmişdir. Dövlətimizin 
başçısı əvvəlcə xalqımızın ümummilli lideri Heydər Əliyevin 
Tərtər şəhərinin mərkəzində ucaldılmış abidəsini ziyarət edərək, 
önünə gül dəstəsi qoydu.  
Tərtər Rayon İcra Hakimiyyətinin başçısı Ceyhun Cəfərov 
prezident İlham Əliyevə abidənin ətrafında, həmçinin rayonda 
aparılan abadlıq işləri, eləcə də inşa olunmuş obyektlər barədə 
məlumat verdi. 
Bildirildi ki, bu obyektlərdən biri də yeni yaradılmış 3000 ton-
luq soyuducu anbar kompleksidir. Kompleksin əsas maliyyə 
vəsaiti Sahibkarlığa Kömək Milli Fondunun payına düşür. 
Kompleksin ümumi dəyəri 2 milyon manatdır ki, bunun da   1,4 
milyon manatı fond tərəfindən güzəştli kredit kimi verilmişdir. 
Regionlarda sahibkarlığın inkişafı, xüsusən də cəbhəyanı 
bölgələrdə yeni istehsal müəssisələrinin yaradılması iqtisadi 
siyasətin prioritetlərindəndir. Bu amil nəzərə alınaraq kompleks 
məhz cəbhəyanı rayonda inşa olunmuşdur. 5 soyuducu 
kameradan ibarət olan kompleksdə yaradılan şərait ətraf 
rayonların fermerlərinə də yüksək səviyyədə xidmət etməyə 
imkan verir. Bu kompleksin yaradılması ilə fermerlərin məh-
sullarını keyfiyyətini itirmədən saxlaması problemi tam həllini 
tapır. Kompleksin inşası kənd təsərrüfatı məhsullarının isteh-
salının artırılmasına təkan verməklə, bölgədə yaşayan insan-
ların maddi rifahının daha da yaxşılaşdırılmasına və məşğul-
luğunun artırılmasına imkan verəcəkdir. Layihənin icrası 
nəticəsində burada 26 nəfər işlə təmin olunmuşdur. 
 
 
 136 
Yevlax–Xocalı–Laçın avtomobil yolunun Yevlax–Bərdə 
sahəsinin tikintisi başa çatmış 29 kilometrlik  
hissəsinin açılışı mərasimi 
 
Azərbaycan prezidenti İlham Əliyev oktyabrın 7-də 
Tərtər rayonuna səfəri  çərçivəsində Yevlax–Xocalı–Laçın avto-
mobil yolunun Yevlax–Bərdə sahəsinin tikintisi başa çatmış 29 
kilometrlik hissəsinin açılışında iştirak etmişdir. 
Dövlətimizin başçısı yolun texniki göstəricilərini, əvvəlki və 
sonrakı vəziyyətini, eləcə də 2013-cü ildə yenidən qurulması 
nəzərdə tutulan yollarla bağlı məlumatları əks etdirən stendlərə 
baxdı. 
Prezidentə məlumat verildi ki, Yevlax–Xocalı–Laçın yolunun 
Yevlax–Bərdə sahəsinin tikintisi başa çatmış 29 kilometrlik 
hissəsinin əhəmiyyəti bu yolun regional mahiyyət kəsb 
etməsindədir. Tərtər, Ağcabədi, Bərdə, Ağdam istiqamətində 
avtomobillərin rahat hərəkətinə imkan verən bu yol həmin 
bölgələrdə yaşayan insanların mənzil başına vaxtında və 
təhlükəsiz çatmalarına da imkan yaradır. 
Bildirildi ki, yolun birinci texniki dərəcəli hissəsinin uzun-
luğu 6,4 kilometr, eni 15–20 metrdir. Yolun ikinci texniki dərə-
cəli hissəsinin uzunluğu 22,6 kilometr, eni 9 metrdir. Yolda 
texniki dərəcələrə müvafiq olaraq hərəkət zolaqlarının sayı  4-
2 nisbətində dəyişir. Asfalt-beton örtüklü yol üzərində 2 körpü 
yenidən qurulub. Ümumilikdə yolda 160 min ton asfalt-beton 
örtüyündən istifadə edilmişdir. 
Diqqətə çatdırıldı ki, hazırda Bərdə–İstisu avtomobil yolu-
nun Bərdə–Tərtər hissəsinin tikintisi davam etdirilir. İnşasında 
80 min ton asfalt-beton örtüyündən istifadə olunacaq yolun 
uzunluğu 18 kilometrdir. İkinci texniki dərəcəli yolda tikinti 
işlərinin bu ilin noyabrında başa çatdırılması nəzərdə tutul-
muşdur. 
Dövlətimizin başçısı yolun rəmzi açılışını bildirən lenti kəsdi 
və yeni yolun yüksək səviyyədə inşasından razılığını bildirdi. 
 
 137 
Heydər parkı və  Heydər Əliyev Mərkəzinin 
açılışı mərasimi 
 
Azərbaycan prezidenti İlham Əliyev oktyabrın 7-də Tərtərdə 
yenidənqurmadan sonra istifadəyə verilən Heydər parkının və 
buradakı Heydər Əliyev Mərkəzinin açılışında iştirak etmişdir. 
Parkın ərazisini gəzən dövlətimizin başçısına məlumat verildi 
ki, ölkəmizin hər yerində olduğu kimi, ulu öndər Heydər Əliyevin 
xatirəsi tərtərlilər tərəfindən də əziz tutulur. Rayon sakinlərinin və 
qonaqların sevimli istirahət guşəsi olan Heydər parkı müasir 
üslubda, gözoxşayan memarlıq ənənələrinə uyğun şəkildə yenidən 
qurulmuşdur. Aparılan yenidənqurma işləri nəticəsində 2 hektar 
ərazidə dekorativ gül və ağac kolları əkilib. Burada yeni otu-
racaqlar quraşdırılıb, müasir işıqlandırma sistemi yaradılıb. 
Əhalinin səmərəli istirahəti üçün hərtərəfli şəraitin mövcud olduğu 
parkda yaşıllıq zolağı daha da genişləndirilib. 
Prezident İlham Əliyev parkın əvvəlki və sonrakı görüntülərini, 
eləcə də Tərtər rayonunda görülən abadlıq-quruculuq işlərini əks 
etdirən fotostendlərə baxdı. 
Bildirildi ki, parkın giriş qapısı tağbənd üslubunda işlənilmiş, 2 
fəvvarə, 2 su kanalı, müasir tipli 2 çay evi, 7  körpü yaradılmış, 
dekorativ ağaclar və gül kolları əkilmişdir. Yay aylarında 
sakinlərin mənalı istirahəti və əylənmələri üçün parkın ərazisində 
açıq havada 450 yerlik xüsusi salon yaradılmış,  müasir memarlıq 
üslubunda Heydər Əliyev Mərkəzi inşa olunmuşdur. 
Heydər Əliyev Mərkəzi ilə tanış olan dövlətimizin başçısının 
diqqətinə çatdırıldı ki, milli memarlıq elementlərindən istifadə 
olunmaqla müasir texnologiyalara uyğun inşa edilən Mərkəzin 
ikimərtəbəli binasının tikinti sahəsi 432 kvadratmetrdir. Birinci 
mərtəbədə ulu öndər Heydər Əliyevin irsinin gənc nəsillərə 
ötürülməsi üçün konfrans zalı, kompüter mərkəzi, elektron 
kitabxana yaradılıb. Tədris siniflərində ümummilli lider Heydər 
Əliyevin həyat və fəaliyyətinin öyrənilməsi ilə yanaşı, ulu öndərin 
mədəniyyətə, incəsənətə, idmana və digər sahələrə diqqət və 
qayğısını əks etdirən məlumatlar veriləcəkdir. Bundan əlavə, 
 138 
Mərkəzdə xarici dillər otağı və rəsm studiyası da yaradılıb. 
Burada gənc nəslin müasir texnoloji yeniliklərlə yaxından tanış 
olmalarına, onların bilik və bacarıqlarının daha yaxşı inkişaf 
etdirilməsinə yönələn kurslar təşkil olunacaqdır. 
Ulu öndərin büstünün qoyulduğu Mərkəzin ikinci mərtəbəsində 
ümummilli lider Heydər Əliyevin həyat və fəaliyyətini əks etdirən 
muzey, müxtəlif illərdə ölkəmizin ayrı-ayrı bölgələrinə səfərləri, 
keçirdiyi görüşləri əks etdirən fotoguşələr də yaradılmışdır. 
Tərtərlilər ümummilli liderin xilaskarlıq missiyasını heç zaman 
unutmur və onun xatirəsini əziz tuturlar. Ümumilikdə Mərkəz ulu 
öndər Heydər Əliyev irsinin öyrənilməsində mühüm rola malikdir. 
Rayon əhalisinin Mərkəzin imkanlarından yararlanması üçün 
bütün lazımi şərait vardır. 
Görülmüş işlərdən razılığını bildirən prezident İlham Əliyev 
tapşırıq və tövsiyələrini verdi. 
 
         Gənclər Mərkəzinin açılışı mərasimi  
 
Azərbaycan prezidenti İlham Əliyev oktyabrın 7-də Tərtərdə 
yeni inşa edilən Gənclər Mərkəzinin açılışında iştirak etmişdir. 
Dövlətimizin başçısı mərkəzin rəmzi açılışını bildirən lenti kəsdi, 
burada yaradılan şəraitlə tanış oldu. 
Bildirildi ki, bu gün ölkəmizdə savadlı, bilikli, intellektual, 
vətənpərvər ruhlu gənclərin yetişməsi məsələsinə xüsusi diqqət 
yetirilir. Məhz bundan ruhlanan gənclərimiz siyasət, iqtisadiyyat, 
mədəniyyət, incəsənət, idman və digər sahələrdə Azərbaycanı 
dünyada layiqincə təmsil edirlər. 
Diqqətə çatdırıldı ki, ümumi sahəsi 1 hektar olan mərkəzin 
tikintisinə bu ilin mayında başlanılıb. Mərkəzin ikimərtəbəli 
binasının inşası maksimum keyfiyyətlə və sürətlə həyata keçi-
rilmişdir. Binanın foyesində ümummilli lider Heydər Əliyevin 
büstü qoyulmuş, ulu öndərin və prezident İlham Əliyevin Tərtərə 
səfərlərini, rayon zəhmətkeşləri ilə görüşlərini, həmçinin gənclərə 
göstərdikləri diqqət və qayğını əks etdirən fotostendlər qurul-
muşdur. 
 139 
Qeyd edildi ki, mərkəzdə hər cür şəraitin olduğu gənclər kafesi 
yaradılmışdır. Mərkəzin 112 yerlik iclas zalı da müasir 
standartlara cavab verir. Zalda rayon miqyaslı müxtəlif tədbirlər 
keçirmək də mümkündür. Bundan başqa, mərkəzin birinci mər-
təbəsində müasir avadanlıqla təchiz edilmiş karaoke-diskoteka və 
virtual-rinq otaqları da yaradılmışdır. Virtual-rinq otağında 
gənclərin müxtəlif intellektual oyunlar keçirmələri üçün zəruri 
sistem qurulmuşdur. Mərkəzdəki tir otağı da müasir standartlar 
səviyyəsindədir. Beşzolaqlı tirdə gənclər idmanın atıcılıq növünə 
daha yaxşı yiyələnmək üçün imkan əldə edirlər. Otaqdakı virtual 
tir böyük maraq doğurur. Gənclər dünyanın aparıcı şirkətlərinin 
istehsalı olan xüsusi lazer effektli tirdən də istifadə edə biləcəklər. 
Mərkəzdə ən son texnoloji avadanlıqlarla təchiz edilən 30 nəfərlik 
3D kino zalı, xarici dillər və linqafon otağı, həmçinin fotostudiya 
da vardır. Bundan başqa, burada gənclərin müxtəlif tədbirlər 
keçirmələri üçün konfrans zalı da yaradılmışdır. 
Gənclər Mərkəzinin həyətində mini-stadion inşa edilmiş, ətraf 
abadlaşdırılmış, fəvvarə quraşdırılmış, müasir işıqlandırma sis-
temi yaradılmış, geniş yaşıllıq işləri görülmüşdür. 
                     
                            * * *  
Mərkəzlə tanışlıqdan sonra dövlətimizin başçısı bölgə gənc-
lərinin nümayəndələri ilə görüşdü: 
  
– Mən sizi ürəkdən salamlayıram, ilk növbədə, Tərtərdə yeni 
tikilmiş Gənclər Mərkəzinin açılışı münasibətilə təbrik edirəm. 
Tərtərli gənclər gərək bu mərkəzdən səmərəli istifadə etsinlər. 
Bildiyiniz kimi, indi Azərbaycanda gənclər mərkəzlərinin 
tikintisi geniş vüsət almışdır. Hər bir rayonda müasir standartlara 
cavab verən Gənclər Mərkəzi yaradılmalıdır. Artıq bu proses 
başlamışdır, uğurla gedir. Əminəm ki, yaxın illərdə hər bir rayonda 
belə gözəl mərkəzlər olacaqdır. Bu binalar həm rayonlara əlavə 
gözəllik verir, çox yaraşıqlı binalardır, müasir memarlıq üslubunda 
tikilir, həm də gənclərin asudə vaxtlarını səmərəli keçirmələri üçün 
burada bütün imkanlar vardır. 
 140 
Bütövlükdə, Azərbaycanda gənclər siyasəti çox uğurlu aparılır. 
Bu siyasətin təməlini ulu öndər qoymuşdur. Heydər Əliyevin 
təşəbbüsü ilə gənclər siyasətinin əsas konturları müəyyən 
edilmişdir. Son 20 il ərzində Azərbaycanda bu siyasət çox uğurla 
aparılmışdır. Artıq bu illər ərzində, müstəqillik dövründə gənclər 
yetişib və ölkəmizin həyatında mühüm rol oynayırlar. 
Dövlətin siyasəti ondan ibarətdir ki, Azərbaycan gəncləri 
bilikli, savadlı, Vətənə bağlı olsunlar və ölkəmizin gələcək 
inkişafına töhfələrini versinlər. Gənclərin vətənpərvərlik ruhunda 
böyümələri də çox mühüm əhəmiyyət daşıyır. 
Azərbaycan 21 ildir ki, müstəqil dövlətdir. Müstəqilliyimizin 
əsasları artıq çox möhkəmdir. Gənclər də bu ruhda, milli ruhda 
böyüməlidirlər. Xüsusilə qloballaşan dünyada buna böyük ehtiyac 
vardır. Bizim üstünlüyümüz ondan ibarətdir ki, vətəndaşlarımız, 
xalqımız öz milli-mənəvi dəyərlərinə çox bağlıdır. Uzun illər, 
əsrlər boyu başqa imperiyaların, ölkələrin tərkibində yaşamağımıza 
baxmayaraq, milli dəyərlər hesabına biz milli mənliyimizi qoruya 
bilmişik. Ona görə də indiki zəmanədə biz artıq müstəqil dövlətik 
və Azərbaycanın gələcəyi, taleyi xalqımızın əlindədir. Dünyada 
gedən proseslər onu göstərir ki, bəzi hallarda qloballaşma adı 
altında xoşagəlməz meyillər də üzə çıxır. Buna davam gətirmək, 
bu xoşagəlməz meyillərin qarşısını almaq üçün ilk növbədə, milli-
mənəvi dəyərlər ön plana çıxmalıdır. Mən şadam ki, bütövlükdə 
Azərbaycan gəncləri öz Vətənlərinə bağlıdırlar, Vətən eşqi ilə 
yaşayırlar və bu meyillər nəsildən-nəslə keçməlidir. 
Mən bu yaxınlarda Bakıda yaradılan yeni ali məktəblərin 
açılışlarında həm təhsil, həm, ümumiyyətlə, humanitar məsələlərlə 
bağlı fikirlərimi kifayət qədər geniş bildirmişəm, təkrar etmək 
istəmirəm. Onu bir daha qeyd etmək istəyirəm ki, gənclərin 
hərtərəfli hazırlığı üçün ilk növbədə bilik öz rolunu oynamalıdır. 
Hər bir gənc bilməlidir ki, onun taleyi öz əlindədir, bilik 
səviyyəsindən asılıdır. 
Azərbaycan azad ölkədir, azad cəmiyyətdir. İqtisadiyyatımız 
bazar iqtisadiyyatı prinsipləri əsasında qurulubdur. Hər bir 
vətəndaş üçün bütün imkanlar vardır. Bilik olmadan indi həyatda 
 141 
layiqli yer tutmaq çətin olar. Buna görə mən həmişə gənclərlə 
görüşlərimdə bu məsələyə diqqət yetirirəm. Doğrudan da hər bir 
gəncin fəaliyyəti, gələcəyi üçün ilk növbədə bilik çox vacibdir. 
Nəzərə alsaq ki, indi Azərbaycanda bu sahədə islahatlar 
aparılır, yeni texnologiyalar tətbiq edilir, gənclərimiz də bütün 
müasir texnologiyalara hazırlıqlı olmalıdırlar. Yəni dünya bu 
istiqamətdə inkişaf edir. Dünyanın gələcəyi ancaq biliyin səviyyəsi 
ilə bağlıdır. Bu gün bu özünü büruzə verir. Əminəm ki, 10, 20 
ildən sonra bilik və texnoloji tərəqqinin səviyyəsi hər bir ölkənin 
inkişafını müəyyən edəcəkdir. 
Dünyada rəqabət gedir və ölkələr bir-biri ilə rəqabət aparır. 
Bəzi hallarda bu rəqabət sivil yollarla aparılır, bəzi hallarda bu, 
toqquşmalara, müharibələrə gətirib çıxarır. Ona görə, hər bir 
cəmiyyətin inkişafı ilk növbədə, bilavasitə intellektual səviyyə ilə 
bağlıdır. 
Mən qeyd etmişəm, bir daha demək istəyirəm ki, Azərbaycanda 
bütövlükdə intellektual səviyyə lazımi yerdədir. Ancaq bu, daimi 
prosesdir. Biz əldə edilmiş uğurlarla kifayətlənməməliyik. 
Elmin inkişafı da çox vacibdir. Əlbəttə, Azərbaycan hələ ki, 
elmi-texniki tərəqqi istiqamətində təşəbbüskar rolunu oynaya 
bilməz. Ancaq Azərbaycanda dünyada mövcud olan ən müasir 
texnologiyalar, ən gözəl yeniliklər tətbiq edilməlidir. Bu yenilikləri 
tətbiq edə biləcək şəxslər, insanlar olmalıdır. Əgər cəmiyyətin 
ümumi intellektual potensialı aşağıdırsa, onda bizim heç bir 
təşəbbüsümüz uğur gətirə bilməz. Cəmiyyətin ümumi 
intellektual potensialı yüksək olmalıdır. Yeni texnologiyalar 
gətirilməlidir. Gənclər peşəkar olmalıdırlar. Əvvəlki dövrdə – 
sovet dövründə ixtisaslaşma özünü çox qabarıq şəkildə büruzə 
verirdi. Bu gün müasir menecerlərin hazırlanması çox vacibdir 
və bu istiqamətdə ölkəmizdə işlər gedir. 
Mən gənclərin ictimai həyatda fəaliyyətinə də böyük 
ümidlərlə baxıram. Gənclər daim cəmiyyətin ən fəal üzvləri-
dirlər. Bu fəallıq davam etdirilməlidir. Ölkəmizdə ictimai 
proseslər çox müsbət istiqamətdə gedir. Gənclər də bu pro-
seslərin gücləndirilməsində öz rolunu oynayır və ölkəmizin 
 142 
dünyada tanıdılması işində ön plana çıxırlar. Bizim üçün ən 
ağrılı problem olan Ermənistan–Azərbaycan, Dağlıq Qarabağ 
münaqişəsinin dünya birliyinə çatdırılması üçün gənclər də öz 
rolunu oynayırlar. Xocalı soyqırımını tanıtdırmaq prosesi artıq 
başlamışdır. 3 ölkə Xocalı soyqırımını tanıyıb və gənclərin bu 
işlərdə rolu çox müsbətdir. 
Xaricdə yaşayan və oxuyan gənclərimiz müxtəlif aksi-
yalarda, müxtəlif tədbirlərdə fəal iştirak edirlər. İndi bizim 
diaspor təşkilatlarımız güclənib, formalaşıb və dünyanın 
istənilən nöqtəsində aksiya keçirməyə qadirdir. Bu aksiyalara 
televiziya vasitəsilə tamaşa edərkən görürük ki, orada da ön 
planda gənclərimizdir. Yəni gənclər həmişə fəal olurlar və bu 
fəallıq müsbət istiqamətə yönəldilməlidir. 
Mən çox şadam ki, gənclərimiz ölkəmizin hərtərəfli in-
kişafında öz rolunu oynayır. Gənclər vətənpərvərdirlər, vətənə 
bağlıdırlar, milli ruhda tərbiyə alırlar, gələcəkdə ölkəmizi 
uğurla idarə etmək üçün indidən hazırlaşmalıdırlar. Hərə öz 
yerində, çünki bu, daimi prosesdir. 
Bu gün Azərbaycan dünya miqyasında layiqli yer tuta 
bilibdir. Bizimlə hesablaşırlar. Bizim təşəbbüslərimiz bölgədə 
həlledici rol oynayır. Nəsillər dəyişir, hər yeni nəsil əvvəlki 
nəsildən daha da hazırlıqlı, daha da peşəkar olmalıdır. Belə 
olarsa, onda ölkəmizin uzunmüddətli inkişafı çox uğurlu ola 
bilər. Hər bir ölkənin gücünü heç də onun təbii resursları 
müəyyən etmir. Baxmayaraq ki, müəyyən mərhələdə bu da 
vacibdir. İnsanların peşəkarlığı, ilk növbədə, intellektual 
potensial və vətənpərvərlik əsas anlayışlardır ki, bunlar hər bir 
ölkənin uğurunu şərtləndirir. Ona görə peşəkarlıqla yanaşı, 
dövlətimizin ideoloji əsaslarının möhkəmləndirilməsi üçün 
gənclər də öz töhfəsini verməlidir. Mən bunu görürəm, bunu 
alqışlayıram və çalışıram ki, gəncləri qabağa çəkək. Bu proses 
artıq sürətlə gedir. 
Gənclər biznes sahəsində çox fəaldırlar. Çünki Azər-
baycanda iqtisadi sahədə çox güclü və təsirli inkişaf gedir. 
Əlbəttə, biznes imkanlarımız da genişlənəcəkdir. 
 143 
Hazırda Azərbaycan iqtisadiyyatı dünya miqyasında aparıcı 
iqtisadiyyatlar sırasındadır. Rəqabətqabiliyyətliliyə görə biz 
dünya miqyasında 46-cı yerdəyik. MDB məkanında 1-ci 
yerdəyik. Rəqabətqabiliyyətlilik heç də neft-qaz hasilatı ilə 
ölçülmür. Bu, aparılan islahatların mahiyyətini göstərir. Yəni 
iqtisadiyyatımız indi geniş biznes fəaliyyətinin aparılması üçün 
bütün imkanları ortaya qoyur. Mən görürəm ki, biznes 
strukturlarının əksəriyyətinin rəhbərliyində gənclərdir. Mən 
bunu çox bəyənirəm, alqışlayıram. Hesab edirəm ki, gələcəkdə 
bu proses daha da sürətlə getməlidir. 
Eyni zamanda, milli ənənələrimizi, mədəniyyətimizi yaşat-
maq üçün də gənclər öz rolunu oynayır. Milli musiqimizin 
təbliği ilə, digər tədbirlərlə bağlı gənclərin fəallığını görəndə 
mən çox sevinirəm. Məsələn, muğam müsabiqələrinin ke-
çirilməsi çox gözəl bir təşəbbüsdür, gözəl tədbirdir. Nəinki 
gənclərin, balaca uşaqların gözəl ifaçılıq qabiliyyətini görəndə 
adam sevinir, görür ki, doğrudan da Azərbaycan xalqı öz 
istedadını bütün dünyaya təqdim edir. Öz mədəniyyətinə, 
musiqisinə, ədəbiyyatına bağlı olan insan şübhəsiz ki, vətən-
pərvər insan olacaqdır. 
Mənim gənclərlə görüşlərim mütəmadi xarakter daşıyır – 
həm Bakıda, həm bölgələrdə. Bu gün biz bu gözəl məkanda 
bölgə gənclərinin toplantısını keçiririk. Mən əminəm ki, sizin 
hər biriniz yaşadığınız yerlərdə ölkəmizin ümumi inkişafına öz 
töhfənizi verəcəksiniz. 
Mən rayonlarda tez-tez oluram. Bizim regional inkişaf 
proqramımız bu rayonlarda uğurla icra edilir. Görürsünüz 
şəhərlər necə gözəlləşir, abadlaşır, yollar çəkilir, sosial 
infrastruktur yaradılır. Bu, ölkəmizin ümumi inkişafıdır. 
Ümumi inkişafımız bundan sonrakı illərdə də çox sürətli 
olacaqdır və ölkəmiz dünya miqyasında öz mövqeyini daha da 
möhkəmləndirəcəkdir. 
Bir daha sizi ürəkdən salamlayıram, gözəl binanın açılışı 
münasibətilə sizi təbrik edirəm. 
 144 
A m i l  C a v a d o v (Yeni Azərbaycan Partiyası Ağdam 
rayon təşkilatı Gənclər Birliyinin sədri): Cənab Prezident, mən 
Sizi Ağdam gəncləri adından salamlayıram. Mütəmadi olaraq 
gənclərlə bu cür görüşlər keçirdiyinizə görə Sizə 
minnətdarlığımızı bildiririk. 
Cənab Prezident, mən bir Azərbaycan gənci, həmçinin də 
torpağı işğal altında olan qarabağlı gənc kimi, bildirmək 
istəyirəm ki, biz gənclər Sizin Qarabağımızın azad olunması 
yolunda atdığınız addımları daim dəstəkləyirik və Ali Baş 
Komandanın hər an «İrəli!» əmrini gözləyirik. 
Cənab Prezident, 20 ilə yaxın bir zamanda torpaqlarımızın 
geri qaytarılması ilə bağlı aparılan danışıqlarda işğalçı 
Ermənistan dövləti müxtəlif bəhanələr gətirməklə sülh 
prosesinə mane olmağa, mövcud vəziyyətin uzadılmasına 
çalışır. Hətta son olaraq Azərbaycan Ordusunun zabiti Ramil 
Səfərovun ölkəmizə verilməsi və Sizin tərəfinizdən əfv 
olunmasını aparılan sülh danışıqlarına mənfi təsir kimi təbliğ 
edirlər. Xahiş edirik, buna münasibətinizi bildirəsiniz. 
İ l h a m  Ə l i y e v: Sağ olun. Mən dəfələrlə bu barədə öz 
fikrimi bildirmişəm və bir daha demək istəyirəm: Ermənistanın 
məqsədi ondan ibarətdir ki, bu münaqişə öz həllini tapmasın. 
Hələ bir neçə il əvvəl Minsk qrupunun həmsədrlərinə öz fikrimi 
bildirmişdim və demişdim ki, məndə yaranan təəssürat bundan 
ibarətdir. Əgər Ermənistan rəhbərliyi münaqişənin həllini 
istəsəydi, buna nail olmaq çox asandır. Müxtəlif variantlar təklif 
edilmişdi və 2009-cu ilin sonunda ATƏT-in xarici işlər 
nazirlərinin toplantısında yeni təqdim edilmiş variant 
Azərbaycan tərəfindən prinsip etibarilə qəbul edilmişdi və bu 
barədə Azərbaycan rəsmi qaydada öz mövqeyini bildirmişdi. 
Bu variantın mahiyyəti barədə artıq mən dəfələrlə öz 
fikirlərimi bildirmişəm. Bütün işğal edilmiş rayonlardan erməni 
silahlı qüvvələrinin çıxarılması, Azərbaycan köçkünlərinin o 
torpaqlara qayıdışı, Ermənistan ilə Dağlıq Qarabağ arasında 
dəhlizin fəaliyyəti, sülhməramlı qüvvələrin bölgəyə gətirilməsi 
nəzərdə tutulurdu və Dağlıq Qarabağın gələcək statusu qeyri-
 145 
müəyyən bir vaxtda müəyyən olunacaqdı. Status nədən ibarət 
olacaqdı? Verilən təklifdə bu göstərilmirdi. Hesab edirəm ki, 
düzgün yanaşma idi. Bu, gələcəyin işidir. Dağlıq Qarabağ 
Azərbaycanın ayrılmaz torpağıdır, tarixi torpağımızdır, əzəli 
torpağımızdır və bu gün Dağlıq Qarabağda yaşayan ermənilər 
gələcəkdə vahid Azərbaycan dövləti çərçivəsində yaşayacaqlar. 
Mən buna şübhə etmirəm. 
Ermənistan tərəfi hesab edir ki, Dağlıq Qarabağ nə vaxtsa 
müstəqil dövlət olacaqdır. Bu xülyadır, fantaziyadır, heç vaxt 
mümkün olmayacaqdır. Dünya birliyi Dağlıq Qarabağı 
Azərbaycan torpağı kimi tanıyır və bütün vacib beynəlxalq 
təşkilatların sənədlərində bu öz əksini tapıb. Bu yaxınlarda  
«Qoşulmama Hərəkatı»nın  qətnaməsində də –  o hərəkatda 120 
ölkə cəmləşir, yəni dünya birliyinin əksəriyyətidir – məsələnin 
ərazi bütövlüyü çərçivəsində həll olunması nəzərdə tutulur. Bu 
ilin mayında Çikaqoda keçirilən NATO zirvə görüşündə son 
bəyanatda yenə də münaqişənin Azərbaycanın ərazi və ancaq 
ərazi bütövlüyü çərçivəsində həlli nəzərdə tutulur. Bilirsiniz ki, 
BMT Təhlükəsizlik Şurasının qətnamələri və s. vardır. 
Bu, birmənalı yanaşmadır və mən şübhə etmirəm ki, vaxt 
gələcək və Azərbaycan öz ərazi bütövlüyünü bərpa edəcək.  O 
təklifə biz prinsip etibarilə müsbət baxmışdıq. Hesab edirdik ki, 
ədalətli təklifdir. Ermənistan isə buna etiraz etmiş, təklifi qəbul 
etməmiş və ondan sonra müxtəlif yollarla verilən təklifə 
dəyişikliklər etmə cəhdləri göstərmişdir. 
Münaqişənin həllinə gəldikdə biz bir neçə ay bundan əvvəl 
həmsədr ölkələrin dövlət başçılarının bəyanatını eşitdik ki, 
status-kvo qəbuledilməzdir və dəyişdirilməlidir. Çox müsbət 
bəyanatdır. Münaqişənin ilkin mərhələlərində belə bəyanatlar, 
əfsuslar olsun ki, verilməmişdir. Ancaq bu bəyanatdan sonra 
real addımlar olmalıdır. Yoxsa bu bəyanat havada qalacaq. 
Status-kvonun dəyişdirilməsi erməni qoşunlarının işğal 
olunmuş torpaqlardan çıxarılması deməkdir. Status-kvo başqa 
necə dəyişə bilər? Biz Ermənistan torpağını zəbt etməmişik ki, 
 146 
nəyisə dəyişək, hansısa güzəştə gedək. Əfsuslar olsun ki, bu 
bəyanatdan sonra hələ ki, konkret addımlar atılmır. 
Qeyd etdiyiniz kimi, Ramil Səfərov məsələsi də həm er-
mənilər tərəfindən, həm də, əfsuslar olsun ki, bəzi xarici 
dairələr tərəfindən bir bəhanə kimi ortaya qoyuldu və bu 
məsələyə görə danışıqlar indi dalana dirənib. Danışıqlar dalana 
dirənib ona görə ki, Ermənistan status-kvonu dəyişdirmək 
istəmir. Ermənistan öz diasporunun gücünə arxayındır və hesab 
edir ki, bu status-kvonu əbədi saxlaya bilər. Ramil Səfərovun 
məsələsi elə bil ki, həm onlara, həm bu məsələ ilə məşğul olan 
bəzi xarici ölkələrə imkan verdi ki, Azərbaycanı qınasınlar, 
sanki Azərbaycan danışıqlar prosesinə zərbə vurur. Biz 2009-cu 
ilin sonunda ATƏT-in Minsk qrupu tərəfindən verilmiş 
yeniləşmiş Madrid prinsiplərinin əsas parametrlərini qəbul 
etdik, Ermənistan etiraz etdi. Bu ədalətsizlikdir və biz bu 
vəziyyətlə barışa bilmərik. Heç vaxt imkan verə bilmərik belə 
rəy formalaşsın ki, guya Azərbaycanın addımları danışıqların 
uğursuzluğuna gətirib çıxarır. Bu belə deyil və bu ədalətsiz 
mövqe üstünlük qazana bilməz. 
Ramil Səfərov məsələsinə gəldikdə, bir daha demək istə-
yirəm ki, hər şey qanun çərçivəsində həll edilibdir. Avropanın 
qəbul etdiyi konvensiyalar əsasında ekstradisiya məsələsi həll 
olundu və Azərbaycan Konstitusiyası əsasında Ramil Səfərov 
mənim tərəfimdən əfv edildi. Bu çox düzgün qərar idi və mən 
bir daha demək istəyirəm ki, əgər lap o vaxt bilsəydim ki, 
ermənilər və onların havadarları belə hay-küy qaldıracaqlar, 
yenə də mən Ramil Səfərovu Azərbaycana gələn kimi əfv 
edəcəkdim. 
Azərbaycan öz zabitini Vətənə qaytardı. Ən vacib məsələ 
bundan ibarətdir. Ermənilər nə deyirlər desinlər, bu məni 
qətiyyən maraqlandırmır. Onların havadarları nə deyirlər 
desinlər, bu məni maraqlandırmır, mən bu bəyanatlara əhə-
miyyət vermirəm və Azərbaycana edilən əsassız hücumların heç 
biri cavabsız qalmamışdır. 
 147 
Avropa Parlamenti, əfsuslar olsun ki, ikinci dəfə anti-
azərbaycan qətnamə qəbul edir. Azərbaycanın Milli Məclisi 
onlara layiqli cavab verdi, Prezident Administrasiyası da layiqli 
cavab verdi. Digər beynəlxalq təşkilatlar, Avropa Şurasının baş 
katibi – o adam ki, ümumiyyətlə, humanizmin keşiyində 
durmalıdır, insan haqlarının qorunmasının keşiyində durmalıdır 
– Avropa Şurası əvvəlki illərdə bəzi hallarda humanitar əsaslar 
bəhanə gətirərək Azərbaycan dövlətini məcbur edirdi ki, cinayət 
törətmiş insanları əfv etsin, yəni cinayətkarları əfv etsin. Ramil 
Səfərov 9 ilə yaxın həbsdə yatdı, yəni artıq onun əfvi bütün 
mənəvi, siyasi, hüquqi cəhətdən tamamilə əsaslıdır. Ancaq biz 
nəyi görürük? Yenə ikili standartlar siyasətini görürük. Əgər, 
mən tam əminliklə deyirəm, erməni zabiti Azərbaycan zabitini 
öldürsəydi, bax, əgər tamamilə əks vəziyyət olsaydı, heç vaxt 
bu qədər hay-küy qalxmazdı. Bizə qarşı ikili standartlar siyasəti 
aparılır, bu reallıqdır, bu siyasətin səbəbləri var, hamımız bu sə-
bəbləri bilirik. 
Ancaq yenə də deyirəm, bizi tutduğumuz yoldan heç kim 
döndərə bilməz. Azərbaycan müstəqil dövlətdir, beynəlxalq 
təşkilatlarda fəaliyyət göstərir və aparıcı beynəlxalq təşkilatlar 
Azərbaycanın mövqeyini müdafiə edir. BMT, onun Baş Məclisi 
Dağlıq Qarabağ münaqişəsi ilə bağlı bizim maraqlarımıza 
uyğun olan qətnamə qəbul etmişdir. BMT Təhlükəsizlik Şurası 
4 qətnamə qəbul etmişdir. «Qoşulmama Hərəkatı» – hansı ki 
120 ölkəni birləşdirir – bizim mövqemizi dəstəkləmişdir. İslam 
Əməkdaşlıq Təşkilatı bizim mövqemizi dəstəkləmişdir. Ona 
görə biz, yenə də deyirəm, tutduğumuz yoldan dönməyəcəyik, 
ermənilərin qaldırdığı hay-küy heç bir əhəmiyyətə malik 
deyildir. Biz onu, ümumiyyətlə, heç nəzərə almırıq. Bəzi 
Avropa siyasətçilərinin əsassız hücumları da cavabsız 
qalmayacaq və qalmır. 
X ə d i c ə  M ə m m ə d l i (Goranboy şəhər 2 saylı orta 
məktəbin XI sinif şagirdi): Hörmətli cənab Prezident! Mən ilk 
növbədə Sizi Goranboy gəncləri adından salamlayıram! Sizə 
gənclərə göstərdiyiniz diqqət və qayğıya görə təşəkkürümü 
 148 
bildirirəm. Cənab Prezident, son dövrdə Sizin tapşırıqlarınıza 
əsasən Azərbaycanda təhsil sahəsində yüksək səviyyəli və ən 
müasir maddi-texniki bazanın yaradılmasının şahidiyik. 
Xüsusilə bölgələrdə inşa edilən təhsil müəssisələrinin artması 
dövlətimizin təhsilə göstərdiyi diqqət və qayğının nəticəsidir. 
Bu isə bizim daha böyük biliklər almaq imkanımızı artırır. 
Lakin buna baxmayaraq, təhsil sahəsində bir sıra problemlər 
yaşanmaqdadır. Biz buna bölgə məktəblərində elektron 
kitabxanaların sayının az olması və internetə çıxış sürətinin 
aşağı olması kimi səbəbləri misal göstərə bilərik. Cənab 
Prezident, bizim üçün maraqlıdır, təhsil sahəsində islahatlar 
davam etdiriləcəkmi? 
İ l h a m  Ə l i y e v: Şübhəsiz, davam etdiriləcək. Bütöv-
lükdə bütün sahələrdə islahatlar davam etdirilməlidir. İslahatlar 
elə bir anlayışdır ki, onların sonu yoxdur. Siyasi islahatlar, 
iqtisadi islahatlar, əlbəttə ki, təhsil sahəsində islahatlar 
aparılmalıdır. İslahat yenilik deməkdir. Həyat yerində durmur, 
həyat davam edir, dünya inkişaf edir. İslahat sadəcə olaraq, 
düzgün addımın düzgün vaxtda atılması deməkdir. Təhsil 
sahəsində son illərdə islahatlar aparılmışdır. 
Qeyd etdiyiniz kimi, təhsilin maddi-texniki bazası böyük 
dərəcədə möhkəmləndirilmişdir. Bölgələrdə 2200-dən çox 
məktəb tikilmişdir. Bakı şəhərində gələn ilin sonunda bir dənə 
də olsun qəzalı vəziyyətdə, təmirsiz məktəb qalmayacaqdır. 
Bölgələrə gəldikdə, əfsuslar olsun ki, hələ bölgələrdə qəzalı 
vəziyyətdə məktəblər vardır. Hər bir rayona getməzdən əvvəl 
mənə verilən arayışda, xüsusilə mən deyirəm göstərilsin ki, 
neçə məktəb qəzalı vəziyyətdədir?! Biz bunu bilirik. Bu 
problem var. Problem bu gün yaranmayıb və demək istəyirəm 
ki, son 8-9 ildə 2200-dən çox məktəbin tikintisi bu problemin 
tədricən aradan qaldırılmasına kömək etmişdir. 
Məktəblərin müasir avadanlıqlarla təchiz edilməsi, əlbəttə 
ki, çox vacib məsələdir. İndi kompüterləşmə prosesi gedir. Əgər 
10 il bundan əvvəl 1000 şagirdə bir kompüter düşürdüsə, indi 
təqribən 30, bəlkə ondan da az şagirdə bir kompüter düşür. 
 149 
Kompüterləşmə gedir, kəndlərə qədər internet çəkilir. 
Genişzolaqlı internet çəkilir. Azərbaycan internetin 
genişlənməsi istiqamətində bölgədə ən sürətlə inkişaf edən 
ölkədir. Statistikaya görə əhalimizin 65 faizi internet istifa-
dəçisidir. Əlbəttə, bu işlər davam etdiriləcəkdir. Amma bu, 
məsələnin texniki və maddi tərəfidir. 
Biz təhsilə böyük investisiyalar qoyuruq. Bundan sonra da 
qoyacağıq, informasiya-kommunikasiya texnologiyalarının 
inkişafına investisiya qoyuruq. Dövlət öz tərəfindən maddi-
texniki bazanı gücləndirir. Təhsilin keyfiyyətinə gəldikdə, 
əlbəttə, burada islahatlar daha da əsaslı olmalıdır. Bütövlükdə 
cəmiyyətimizin intellektual səviyyəsi yüksəkdir, ancaq bu 
sahədə də hər hansı uğurla kifayətlənmək olmaz. Tədris 
prosesinə, təhsilin səviyyəsinə, əlbəttə ki, yenidən baxılmalıdır. 
Elə etməliyik ki, orta məktəbi bitirən insan doğrudan da 
hazırlıqlı, bilikli olsun. 
İlkin bilik bazası orta məktəbdə formalaşır. Kompleks 
tədbirlər, əlbəttə ki, burada öz rolunu oynayır. Ali məktəblərdə 
müəllimlərin hazırlanması, onların məsuliyyəti, ailələrdə bu 
məsələyə verilən diqqət və dövlət tərəfindən ayrılan 
investisiyalar, məqsədyönlü şəkildə aparılan islahatlar əminəm 
ki, yaxın illərdə təhsildə daha da ciddi irəliləyişə gətirib çıxara 
bilər. 
K a m a l  M ə m m ə d z a d ə (Bakı Dövlət Universiteti 
hüquq fakültəsinin IV kurs tələbəsi): Möhtərəm Prezident! 
Tərtər gəncləri adından Sizi salamlayır və rayonumuza «Xoş 
gəlmisiniz!» – deyirik. Cənab Prezident! Biz bilirik ki, Siz hər 
zaman gənclərimizə xüsusi diqqət və qayğı göstərirsiniz. Müasir 
Gənclər Mərkəzinin rayonumuzda tikilməsi bunun bariz 
nümunəsidir. Möhtərəm Prezident, sıx iş qrafikinizin olmasına 
baxmayaraq, biz gənclərlə görüşə vaxt ayırdığınız üçün Sizə 
təşəkkürümüzü və minnətdarlığımızı bildiririk. 
Bildiyimiz kimi, ölkəmizdə korrupsiyaya qarşı ciddi 
mübarizə gedir. Ölkəmizdə aparılan quruculuq işlərinə, sosial-
iqtisadi sahədə aparılan islahatlara, eləcə də Azərbaycanın 
 150 
işgüzar nüfuzuna xələl gətirən korrupsiya faktlarının aradan 
qaldırılmasında ciddi tədbirlər görülür. Lakin məlum son 
hadisələr korrupsiyaya qarşı mübarizənin daha da 
gücləndirilməsi zərurətini yaradır. Bu haqda Sizin fikrinizi 
bilmək istərdik. 
İ l h a m  Ə l i y e v: Korrupsiyanı şərtləndirən amillər 
vardır. Təkcə inzibati addımlarla bu bəla ilə mübarizə aparmaq 
çox çətindir. Çünki inzibati addımlar atılır, cəza tədbirləri 
görülür, insanlar cəzalandırılır, həbs edilir. Ancaq ondan sonra 
o yerlərə gələn yeni təyin edilmiş insanlar da bəzi hallarda 
müəyyən müddətdən sonra eyni yolla gedirlər. Ona görə 
inzibati tədbirlər, əlbəttə ki, davam etdiriləcəkdir. Cəza 
tədbirləri daha da sərt olacaqdır. Ancaq bununla bərabər, 
korrupsiyanı mümkünsüz etmək üçün yeni üsullar da artıq işə 
salınır. Elektron hökumət, Rabitə və İnformasiya 
Texnologiyaları Nazirliyinin xətti ilə tətbiq edilən yeni 
sistemlər, qeydiyyat məsələsi, indi yeni yaradılmış «Asan 
xidmət» xeyli  dərəcədə bu korrupsiyanın qarşısını alacaqdır. 
Biz çalışırıq ki, Azərbaycanda şəffaflığı maksimum dərəcədə 
tətbiq edək. Bu sahədə də uğurlara nail olmuşuq. Bizim Dövlət 
Neft Fondu bu gün dünya miqyasında ən şəffaf Neft Fondudur. 
Dünyada bu istiqamətdə gedən islahatlarda biz birinciyik və 
Hasilat Sənayelərində Şəffaflıq Təşəbbüsünün birinci tam-
hüquqlu üzvü məhz Azərbaycandır. Bu mümkündür, biz bunu 
etmişik. Dövlət qurumlarının şəffaflığı məsələləri əhəmiyyət 
daşıyır, yəni şəffaflıq olan yerdə korrupsiya üçün meydan 
daralır. Ona görə cəza tədbirləri, inzibati tədbirlər mütləq 
davam etdirilməlidir, bu reallıqdır, bunsuz mümkün deyildir. 
Dövlət siyasəti var, bütün lazımi tədbirlər görülübdür, bütün 
göstərişlər verilibdir və hesab edirəm ki, biz artıq tədricən bu 
mübarizədə qalib gəlməyə başlamışıq. Azərbaycanda olan 
inkişaf dünya miqyasında bəlkə də heç bir yerdə yoxdur. İlk 
dəfə Azərbaycana – istər bölgələrə, istər Bakıya gələn hər bir 
qonaq öz təəccübünü gizlədə bilmir, deyir ki, təsəvvür etmirdik 
ki, bu dərəcədə inkişaf etmiş ölkəniz var, bu dərəcədə yenilik, 
 151 
quruculuq, abadlıq, infrastruktur işləri aparılır. Demək olar ki, 
ilk dəfə gələn hər bir xarici qonaq bir şeyi vurğulayır ki, gözəl 
insanlarınız var, əhval-ruhiyyə çox gözəldir. Bunlar hamısı 
bizim üstünlüyümüzdür və bunun fonunda korrupsiyaya 
dözümlülük qətiyyən mümkün deyil. Mən əminəm ki, bütün 
başqa sahələrdə olduğu kimi, bu sahədə də biz istədiyimizə nail 
olacağıq. 
A y g ü n  M ə m m ə d l i (Azərbaycan Tibb Universitetinin 
tələbəsi): Cənab Prezident, əvvəlcə Sizi Tərtər gəncləri adından 
salamlayıram və göstərdiyiniz diqqətə görə təşəkkürümü 
bildirirəm. Biz Azərbaycan gənclərinin arzusu hər zaman 
yüksək təhsil almaq, təhsilimizi bitirdikdən sonra isə savadlı 
kadr kimi dövlətimizə və xalqımıza xidmət etməkdir. Son 
dövrlərdə dövlət qurumlarında gəncləşmə prosesi müşahidə 
olunur. Bu isə Sizin uğurlu siyasətinizin məntiqi nəticəsidir. 
Bununla yanaşı, Sizin sərəncamınız ilə təsdiq olunmuş 
«Azərbaycan gəncliyi Dövlət Proqramı»nda da gənc kadrlar 
barəsində müddəalar vardır. Son dövrlərdə regionlarımızda 
sosial-iqtisadi inkişaf sürətlə gedir. Sürətlə gedən inkişaf isə 
kadr siyasəti ilə birbaşa bağlıdır. Biz istərdik ki, bu sürətli 
inkişaf prosesində gənc kadrların potensialından da səmərəli 
şəkildə istifadə olunsun. İstərdik ki, bunlar barəsində öz 
fikrinizi bildirəsiniz. 
İ l h a m  Ə l i y e v: Bizim mövqemiz tamamilə aydındır. Mən 
bu barədə dəfələrlə öz fikrimi bildirmişəm. Gəncləşmə prosesi 
getməlidir və gedir. Hər bir cəmiyyətdə bu olmalıdır. Əgər bu 
olmasa, nə olacaq? Durğunluq olacaq. Biz buna imkan verə 
bilmərik. Ona görə 2011–2015-ci illəri əhatə edən «Azərbaycan 
gəncliyi Dövlət Proqramı»nın icrası məhz bu zərurətdən əmələ 
gəlibdir. Proqram çox genişdir və proqramın tərtibatında gənclər 
fəal iştirak etmişlər. Çünki proqram qəbul edilməzdən əvvəl geniş 
müzakirələr aparılmışdı, təkliflər gəlmişdi. Ondan sonra mənə 
yenidən məruzə edildi, dedim ki, yerlərdən gələn təkliflər daha da 
çox nəzərə alınsın. Beləliklə, proqram artıq formalaşıb, icra edilir. 
Gənclər Fondu yaradılmışdır. Bu da çox vacibdir və Prezidentin 
 152 
ehtiyat fondundan Gənclər Fonduna ilkin olaraq 5 milyon manat 
vəsait köçürülmüşdür. Yəqin ki, gələn il əlavə vəsait 
köçürüləcəkdir. Bu fond vasitəsilə də müxtəlif layihələr icra edilə 
bilər. Peşəkar, bilikli, savadlı, Vətənə bağlı olan müasir 
gənclərimizi biz qabağa çəkməliyik. Amma yenə də burada ən 
vacib rolu gənclərin hazırlığı oynamalıdır. Yəqin bilirsiniz ki, bir 
neçə müddət əvvəl pensiyaya gedəcək şəxslərin də yaş həddi 
müəyyən edildi. Bu da çox vacibdir. Müəyyən yaş həddindən 
sonra dövlət qurumlarında işləyən insanlar pensiyaya getməlidirlər. 
İstisna hal kimi, onların fəaliyyəti bir neçə il uzadıla bilər. 
Mən yeni müəssisələrin açılışlarında tez-tez oluram. Yeni 
biznes sahələrinin yaradılması ilə bağlı konkret tapşırıqlar 
verilir və çox şadam ki, bu sahədə əsas fəaliyyət göstərən 
gənclərdir. Bilikli, savadlı olmaq, xarici dil bilmək də çox 
vacibdir, xüsusilə internet dövründə bunsuz mümkün deyildir. 
Bizim gənclərimiz həm ingilis dili, həm rus dili – azı        2 dil 
bilməlidirlər və onların hazırlıq səviyyəsi, peşəkarlığı elə 
olmalıdır ki, onlar bütün vacib vəzifələrdə öz məharətlərini 
inamla göstərə bilsinlər. 
G ü l ş ə n  O r u c o v a (Bərdə şəhər 3 saylı tam orta 
məktəbin tarix müəlliməsi): Cənab Prezident, Sizi öz adımdan, 
Bərdə gəncləri adından salamlayır və gənclərə göstərdiyiniz 
yüksək qayğıya görə minnətdarlığımızı bildiririk. 
Cənab Prezident, bildiyiniz kimi, bu gün Azərbaycanda 
sosial şəbəkələrdən istifadə daha geniş yayılmışdır. İnternetin 
daha çox yayıldığı bir dövrdə sosial şəbəkə artıq yeni bir media 
növünə çevrilmişdir. İnsanlar sosial şəbəkədən əsasən 
informasiya əldə etmək, həmçinin informasiyanın paylanması 
üçün istifadə edirlər. Bu isə Azərbaycanın hər bir sahədə olduğu 
kimi, həmçinin sosial şəbəkə sistemində olan fikir azadlığının 
ən gözəl, ən bariz nümunəsidir. Bugünkü gəncliyimizə nəzər 
salsaq, gənclərin bir qismi sosial şəbəkədən əsasən əyləncə 
vasitəsi kimi istifadə edir. Amma sosial şəbəkədən  informasiya 
əldə etmək, həmçinin Azərbaycanda və dünyada gedən 
prosesləri izləmək, paylaşmaq daha əhəmiyyətli və daha 
 153 
vacibdir. Bu barədə Sizin fikirlərinizi dinləmək, tövsiyələrinizi 
eşitmək bizlər üçün maraqlı olardı. 
İ l h a m  Ə l i y e v: Sosial şəbəkələr nisbətən yeni bir 
anlayışdır, dünyada geniş şəkildə yayılır. Azərbaycan açıq 
dövlətdir, cəmiyyətimiz açıq cəmiyyətdir, bütün azadlıqlar var, 
heç bir məhdudiyyət yoxdur. Hər şey ancaq qanun çərçivəsində 
olmalıdır. Əgər hər şey qanun çərçivəsindədirsə, heç bir 
məhdudiyyət ola bilməz. Bizdə mətbuat azadlığı, vicdan 
azadlığı, bütün siyasi azadlıqlar vardır. Azərbaycanda internet 
azaddır. Əgər ölkələrin statistikasına baxsaq – yəni harada 
internet azaddır, harada yox – görərik ki, heç də hər bir dövlətdə 
azad internet yoxdur. Məhdudiyyətlər, qadağalar vardır. Bizim 
dövlət siyasətimizin bu istiqamətdə fəaliyyəti tamamilə şəffaf 
və açıqdır. Mən çox istərdim ki, ilk növbədə bu şəbəkələrdən 
informasiya, bilik əldə edilməsi üçün istifadə olunsun. 
Çox istərdim və xüsusilə mənim gənclərə müraciətim ondan 
ibarətdir ki, ölkəmiz haqqında dolğun məlumatı, bax, bu sosial 
şəbəkələr vasitəsilə dünyaya çatdırsınlar. Bəzi hallarda 
Azərbaycan haqqında qəsdən formalaşdırılan rəy reallıqla 
tamamilə ziddiyyət təşkil edir. Nə üçün bu rəy formalaşdırılır, 
biz bunu da bilirik, bunu kim formalaşdırır, biz onu da bilirik. 
Bir tərəfdən, dünya erməniliyi, erməni lobbisi Azərbaycanı 
ləkələmək üçün, digər tərəfdən, Azərbaycan reallıqlarını həzm 
edə bilməyən bəzi siyasi və ictimai qurumlar. Üçüncü təbəqə, 
onu da biz açıq deməliyik, islamofobiya xəstəliyinə düçar 
olmuş bəzi dairələr, qeyri-hökumət təşkilatlarıdır ki, onların 
gündəlik fəaliyyəti Azərbaycanı qaralamaqdan ibarətdir. Mən 
onların adlarını heç çəkmək də istəmirəm. Ancaq deyə bilərəm 
ki, onların heç bir şantaj cəhdləri uğur gətirməyəcək, bütün 
səylər əbəsdir. Ancaq bu var və biz öz ölkəmizi, öz 
mədəniyyətimizi təbliğ etmək üçün sosial şəbəkələrdən geniş 
şəkildə istifadə etməliyik. Dövlət bu istiqamətdə öz fəaliyyətini 
aparır – xaricdə müxtəlif tədbirlər keçirilir, diaspor təşkilatları 
güclənir, səfirliklər öz fəaliyyətlərini göstərir. Mən bilirəm, 
xaricdə oxuyan gənclərimiz də çox fəaldırlar, sərgilər, tədbirlər, 
 154 
konsertlər keçirirlər. Xarici qonaqları dəvət edirik. Bu günlərdə 
II Beynəlxalq Humanitar Forum keçirilmişdir. Cəmi   2 il 
ərzində biz öz təşəbbüsümüzü real, konkret formata çevirdik. 
Forumda 10 keçmiş prezident, 11 Nobel mükafatı laureatı, 
yüzlərlə siyasətçi, ictimai xadim iştirak etmişdir. Bu gün və 
dünən onlar bölgələrə səfərlər ediblər, bölgələrlə tanış olublar. 
Bu bizim əlimizdə olan çox güclü bir tanıtma imkanımızdır. 
Misal üçün, bu foruma 600 nəfər gəlib, hansısa başqa tədbirə 
ola bilər 200 nəfər gəlir. Sosial şəbəkələr vasitəsilə minlərlə, 
milyonlarla insan Azərbaycanla tanış ola bilər. Ona görə 
gənclərdən xahişim ondan ibarətdir ki, sosial şəbəkələrdən bu 
məqsədlə istifadə etsinlər, öz ölkəsi ilə fəxr etsinlər, öz ölkəsi 
haqqında dolğun, dəqiq, qərəzsiz məlumat ötürsünlər. Bütün 
dünya da bilsin ki, insanların sərbəst, bütün xalqların 
nümayəndələrinin bir ailə kimi yaşadığı belə bir ölkə var – 
Azərbaycan! Bu da, əfsuslar olsun ki, heç də hər bir ölkəyə xas 
olan məsələ deyildir. Azərbaycanda inkişaf, tərəqqi var və 
gələcəyə baxışlar da çox nikbindir. 
Mən sizi bir daha ürəkdən salamlayır, sizə uğurlar arzu-
layıram. Sağ olun.  
 
            Dövlət Bayrağı  Meydanı ilə tanışlıq 
 
Azərbaycan prezidenti İlham Əliyev oktyabrın 7-də 
Tərtərdə Dövlət Bayrağı Meydanında yaradılmış şəraitlə tanış 
olmuşdur. 
Prezident İlham Əliyevə məlumat verildi ki, şəhərin Bərdə 
istiqamətindəki girişində 1 hektara yaxın ərazidə yaradılmış 
Dövlət Bayrağı Meydanı yüksək səviyyədə inşa edilib. Burada 
quraşdırılan bayraq dirəyinin hündürlüyü 65, bayrağın 
uzunluğu 14, eni isə 7 metrdir. Dövlət bayrağı Tərtərin bir çox 
yerindən aydın görünür. Düşmən tapdağında olan torpaq-
larımızla az bir məsafədə yerləşən möhtəşəm meydanda 
Azərbaycanın Dövlət bayrağının dalğalanması qürurverici 
haldır. 
 155 
Meydanda geniş abadlıq-quruculuq işləri həyata keçirilib, 
yaşıllıq zolaqları salınıb, müxtəlif dekorativ ağaclar və gül 
kolları əkilib. Həmçinin istirahət guşələri yaradılıb, 2 fəvvarə 
quraşdırılıb, oturacaqlar qoyulub. «Ana və uşaq» istirahət 
mərkəzinin inşa edildiyi meydanın istinad divarları mərmər və 
digər bəzək daşları ilə üzlənmişdir ki, bu da əraziyə xüsusi 
gözəllik verir. Müasir işıqlandırma sistemi axşam saatlarında 
bu ərazini daha da cəlbedici edir. 
Azərbaycan prezidenti Dövlət Bayrağı Meydanında yara-
dılmış şəraitdən məmnunluğunu bildirdi. 
 
                  Süd emalı zavodunun açılışı mərasimi  
 
Azərbaycan prezidenti İlham Əliyev oktyabrın 7-də 
Tərtərdə süd emalı zavodunun açılışında iştirak etmişdir. 
Prezident İlham Əliyevə məlumat verildi ki, «Gilan» MMC 
tərəfindən Tərtər rayonunun Buruc kəndində inşa edilən süd 
emalı zavodunun tikintisi rayonda sahibkarlığın inkişafına 
dəstək olmaqla yanaşı, süd məhsullarının müasir tələblərə 
uyğun keyfiyyətdə istehsalı sahəsində növbəti addım olacaqdır. 
Ümumi ərazisi 1,5 hektar olan zavodun qapalı sahəsi 4,4 min 
kvadratmetrdir. Beynəlxalq standartlara cavab verən avadan-
lıqla təchiz olunmuş müəssisənin fasiləsiz elektrik enerjisi ilə 
təmin edilməsi üçün ərazidə transformator quraşdırılmışdır. 
Prezident İlham Əliyev zavodu işə saldı. 
Müəssisənin fəaliyyəti ilə tanış olan dövlətimizin başçısına 
«Gilan Holdinq»in İdarə Heyətinin sədri Cəmil Muradov məlu-
mat verdi ki, sutkalıq emal gücü 20 ton olan zavoda süd 
Tərtərin müxtəlif kəndlərindən gətirilir. Ətraf kəndlərdə         5 
südtoplama məntəqəsi təşkil edilmişdir. Məntəqələr soyuducu 
və mobil generatorlarla təchiz edilmişdir. Satış şəbəkəsi, müasir 
tələblərə cavab verən laboratoriyası və digər xidməti bölmələri 
olan zavodun istehsal sahəsində 50, südtoplama məntəqələrində 
20, satış şəbəkəsində isə 30 nəfər işləyir. Zavodun istehsal 
bölməsində müxtəlif çeşiddə inək və qoyun pendirləri, qatıq, 
 156 
dovğa, ayran, kəsmik və digər ağartı məhsulları istehsal edilir. 
Müəssisədə pendir istehsalı avtomatlaşdırılmış qaydada həyata 
keçirilir. Bu məhsulların hər biri burada yaradılan ayrı-ayrı 
sexlərdə, gigiyenik qaydalara uyğun olaraq hazırlanır. Hər bir 
məhsul laboratoriyalarda müvafiq yoxlamalardan keçir. 
Dövlətimizin başçısı burada nümayiş etdirilən hazır məh-
sulların nümunələrinə baxdı. 
Zavodda ağartı məhsullarının tərkibinin müəyyənləşdiril-
məsi və keyfiyyətinin ölçülməsi məqsədilə müasir standartlara 
cavab verən laboratoriya fəaliyyət göstərir. Hazır məhsullar 
laborator müayinədən keçdikdən sonra xüsusi anbarlara və 
soyuducu depoya yığılır. Yaxın gələcəkdə zavodda istehsal 
edilən məhsulların çeşidinin daha da artırılması nəzərdə 
tutulur. 
Prezident İlham Əliyev tapşırıq və tövsiyələrini verdi. 
 
 
 157 
  
BƏRDƏ RAYONUNA  SƏFƏR  
 
7 oktyabr 2012-ci il  
 
Azərbaycan prezidenti İlham Əliyev oktyabrın 7-də 
Tərtərə səfərini başa çatdıraraq Bərdə rayonuna gəlmişdir.  
Dövlətimizin başçısı Bərdə şəhərinin mərkəzində ümummilli 
lider Heydər Əliyevin abidəsini ziyarət edərək, önünə gül 
dəstəsi qoydu.  
Bərdə Rayon İcra Hakimiyyətinin başçısı Vidadi İsayev 
rayonda görülmüş işlər barədə prezident İlham Əliyevə ətraflı 
məlumat verdi. 
 
Qəhrəmanlar parkının açılışı mərasimi 
 
Azərbaycan prezidenti İlham Əliyev oktyabrın 7-də Bərdə 
rayonunda Qəhrəmanlar parkının açılışında iştirak etmişdir. 
Dövlətimizin başçısı parkın rəmzi açılışını bildirən lenti 
kəsdi. Məlumat verildi ki, Bərdənin sürətli inkişafını özündə əks 
etdirən, quruculuq və abadlığın əsas ünvanlarından biri olan 
Koroğlu küçəsində salınan Qəhrəmanlar parkının yerləşdiyi 
ərazi əvvəllər tamamilə baxımsız vəziyyətdə idi. Tikinti işlərin-
dən sonra Qəhrəmanlar parkı müasir və füsunkar görkəm 
almışdır. İstirahət guşəsinin ümumi sahəsi 4,5 hektardır. 
Diqqətə çatdırıldı ki, parkın salınmasına ötən ilin sentyabrın-
da başlanılmış, bu ilin avqustunda başa çatdırılmışdır. Tikinti 
işləri ən yüksək standartlar səviyyəsində aparılmışdır. Parkın 
girişində ölkənin inkişafında əvəzsiz xidmətləri olmuş ulu öndər 
Heydər Əliyevin pannosu qoyulmuşdur. Parkda avtomobillər 
üçün xüsusi dayanacaq yaradılmış, 20 min kvadratmetr ərazidə 
yaşıllıq işləri aparılmış, 3 mindən çox müxtəlif ağac, 11 min 
bəzək kolu və rəngbərəng güllər əkilmişdir. Burada hər cür 
hava şəraitinə davamlı materiallardan hazırlanan 50 oturacaq 
və 5 istirahət köşkü qoyulmuşdur. Parkın işıqlandırma sistemi 
 158 
ən müasir standartlar səviyyəsində qurulmuşdur. İstirahət parkı 
salınarkən balacalar da yaddan çıxmamış, onlar üçün əyləncə 
meydançaları yaradılmış, xarici ölkələrdən gətirilən müasir 
attraksionlar və yelləncəklər quraşdırılmışdır. 
Parkdakı məşəl kompleksi də xüsusi zövqlə hazırlanmışdır. 
Buraya gələn həm qonaqlar, həm də yerli sakinlərin istirahəti 
hərtərəfli düşünülmüş, istirahət məkanında Çay evi də isti-
fadəyə verilmişdir. Parkda mərmərlə üzlənmiş fəvvarə əraziyə 
xüsusi gözəllik verir. 
Parkın yuxarı tərəfində iri postament üzərində «Ana» 
heykəli ucaldılmışdır. Prezident İlham Əliyev «Ana» abidəsinin 
önünə gül dəstəsi qoydu. «Ana» abidəsindən sonra geniş meşə 
zolağı da salınmışdır. Yaşıllaşdırılan ərazidə avtomatik 
suvarma sistemi quraşdırılıb. İstirahət guşəsinin ətrafındakı 
binaların damı əsaslı təmir olunub. Bir sözlə, park ən müasir 
standartlar səviyyəsində qurulub. 
Parkda yaradılmış şəraiti yüksək qiymətləndirən dövləti-
mizin başçısı tapşırıqlarını verdi. 
 
                Bayraq Meydanı ilə tanışlıq  
 
          Azərbaycan prezidenti İlham Əliyev oktyabrın 7-də Bər-
dədə Bayraq Meydanında yaradılan şəraitlə tanış olmuşdur. 
Dövlətimizin başçısının diqqətinə çatdırıldı ki, ölkəmizdə 
dövlət atributlarına hörmət və ehtiram ən yüksək səviyyədədir. 
Paytaxt Bakı ilə yanaşı, ölkəmizin bir çox bölgələrində yara-
dılan bayraq meydanları dövlət atributlarımıza olan sevgi və 
hörmətin göstəricisidir. Bərdədəki Bayraq Meydanı da bu ba-
xımdan mühüm əhəmiyyət kəsb edir. 
Qeyd olundu ki, meydanın inşasına ötən ilin iyununda 
başlanılmış və yüksək keyfiyyətlə başa çatdırılmışdır. Meydan 
şəhərin giriş hissəsində, Heydər Əliyev prospektində yerləşir. 
Bayraq dirəyinin hündürlüyü 70 metrdir. Təbii mərmərlə 
üzlənmiş postamentin üzərində Azərbaycanın xəritəsi, Dövlət 
 159 
himni və gerbi əks olunmuşdur. Burada inşa edilmiş fəvvarə 
meydanın gözəlliyini daha da artırır. 
Diqqətə çatdırıldı ki, meydan yaradılarkən Azərbaycan 
memarlıq sənətinin bütün elementlərindən istifadə olunub. 
Bayraq Meydanının ərazisində geniş abadlıq işləri aparılmış, 
yaşıllıq zolağı salınmış, 1200 gül və bəzək kolu əkilmişdir. 
Mərmər piltələr və tamet üzlüklər döşənmiş meydanda müasir 
işıqlandırma sistemi quraşdırılmış, istirahət üçün hər cür şərait 
yaradılmışdır. 
 
Əsaslı surətdə yenidən qurulmuş Mərkəzi istirahət  
parkı ilə tanışlıq 
 
Azərbaycan prezidenti İlham Əliyev oktyabrın 7-də 
Bərdədə əsaslı surətdə yenidən qurulmuş Mərkəzi istirahət 
parkı ilə tanış olmuşdur. 
Dövlətimizin başçısına məlumat verildi ki, parkda tikinti 
işlərinə bu ilin martında başlanılmış, iyunda başa çatdırıl-
mışdır. Ən yüksək standartlar səviyyəsində salınan parkın 
ərazisi 2 hektardır. Parkda tikilmiş yay konsert səhnəsində açıq 
havada rayon əhəmiyyətli müxtəlif tədbirlər və mədəni 
proqramlar təşkil olunacaqdır. 
Parkın ərazisindəki Uşaq incəsənət məktəbinin fasadı 
yenidən qurulmuş, binanın qarşısında tanınmış musiqiçilərin 
heykəlləri qoyulmuşdur. 
Prezident İlham Əliyev parkda yeni ucaldılmış Dövlət 
bayrağına baxdı. Bayraq dirəyinin hündürlüyü 85 metrdir. Bu 
da Dövlət bayrağının şəhərin hər yerindən görünməsinə şərait 
yaradır. Ən müasir işıqlandırma sisteminin quraşdırıldığı park-
da yeni fəvvarə inşa olunmuş, geniş yaşıllıq zolaqları salınmış, 
dekorativ ağac və bəzək kolları əkilmişdir. Burada bulaq 
kompleksləri yaradılmışdır. Parkda quraşdırılmış böyük 
monitorda kütləvi-mədəni tədbirlər zamanı müxtəlif video-
görüntüləri izləmək mümkün olacaqdır. 
 160 
Mərkəzi istirahət parkının ərazisində yerləşən Heydər Əliyev 
Mərkəzinin, Rayon İcra Hakimiyyətinin, Rəsm qalereyasının, 
Yeni Azərbaycan Partiyası rayon təşkilatının və şəhər 
bələdiyyəsinin binalarının fasadlarında yenidənqurma işləri 
aparılmışdır. Parkda istirahət guşələri yaradılıb, 40-dan çox 
müasir oturacaq qoyulub. 
Prezident İlham Əliyev burada yeni salınacaq Heydər Əliyev 
parkının layihə sənədləri ilə bağlı stendlərə baxdı. 
Bildirildi ki, yaxın vaxtlarda şəhərin Heydər Əliyev pros-
pektində, Tərtər çayının sahilində salınacaq park 16 hektar 
ərazini əhatə edəcək. Burada ulu öndər Heydər Əliyevin büstü 
qoyulacaq. Yeni parkda müasir fəvvarələr, əyləncə meydan-
çaları yaradılacaq, yay konsert zalı və müxtəlif iaşə obyektləri 
tikiləcək, istirahət üçün yüksək şərait yaradılacaqdır. 
Sonra dövlətimizin başçısına 24 min nəfərdən çox əhalinin 
yaşadığı 14 kəndi birləşdirən Alpout–Mustafaağalı–Qaratəpə–
Nazırlı avtomobil yolunun göstəriciləri barədə məlumat verildi. 
Vurğulandı ki, regionların sosial-iqtisadi inkişafı Dövlət 
Proqramına uyğun olaraq indi rayonda əsas diqqət kənd yol-
larının abadlaşdırılmasına yönəldilmişdir. Azərbaycan prezi-
dentinin 2011-ci il 18 iyul tarixli Sərəncamı ilə bu yolun 
tikintisinə ötən ilin dövlət büdcəsində kəndlərarası avtomobil 
yollarının tikintisi və yenidən qurulması üçün nəzərdə tutulan 
vəsaitdən 4 milyon manat ayrılmışdır. Yolun tikintisinə ötən ilin 
sentyabrında başlanılmış və müasir tələblərə uyğun olaraq başa 
çatdırılmışdır. Avtomobil yolunun ümumi uzunluğu       22 
kilometr, eni çiyin hissələri ilə birlikdə 10 metrdir. Bu yolun 
istifadəyə verilməsi ilə Alpout və Nazırlı kəndləri arasında 
gediş-gəliş məsafəsi 3 dəfə qısalmışdır. 
Azərbaycan prezidentinə yeni istifadəyə verilmiş «Qarabağ» 
Aqrar Sənaye Kompleksinin Bərdə Ət Emalı fabriki və 
soyuducu anbar kompleksi barədə də məlumat verildi. 
Bildirildi ki, regionların sosial-iqtisadi inkişafı Dövlət Proq-
ramına uyğun olaraq rayonun Mehdili kəndi ərazisində 
tərkibində illik istehsal gücü 5,4 min ton olan ət emalı fabriki və 
 161 
5 min tonluq soyuducu anbar olan Aqrar Sənaye Kompleksinin 
ümumi dəyəri 6,5 milyon manatdır. Bu layihəyə Sahibkarlığa 
Kömək Milli Fondu tərəfindən 4,5 milyon manat güzəştli kredit 
verilmişdir. Fabrikdə ilkin olaraq Bərdə və ətraf rayonlardan 
mal-qaranın alınması, sanitar-gigiyenik normalara əməl 
edilməklə kəsilməsi, doğranması və 10 çeşiddə qablaşdırılaraq 
istehlakçılara təqdim edilməsi mümkün olacaqdır. Soyuducu 
anbar kompleksi müəssisənin öz məhsulları ilə yanaşı, Bərdə və 
ətraf rayonlarda fəaliyyət göstərən sahibkarların istehsal 
etdikləri meyvə-tərəvəz, ət və süd məhsullarının uzun müddət 
itkisiz saxlanmasına imkan yaradacaqdır. Ət emalı fabrikinin 
xammal bazasının yaradılması məqsədi ilə 3 min başlıq ətlik və 
südlük istiqamətli heyvandarlıq komplekslərinin tikinti işlərinə 
başlanılmışdır. Bu layihələrin maliyyələşdirilməsinə də 
Sahibkarlığa Kömək Milli Fondu tərəfindən 9 milyon 
manatadək güzəştli kredit ayrılmışdır. Layihələrin icrası 
nəticəsində 250 nəfər işlə təmin olunmuşdur. 
Görülmüş işlərdən razılığını bildirən prezident İlham Əliyev 
həyata keçirilməsi nəzərdə tutulan tədbirlərin yüksək keyfiyyətlə 
və vaxtında başa çatdırılması üçün tapşırıq və tövsiyələrini 
verdi. 
 
      Nüşabə parkında yaradılmış şəraitlə tanışlıq   
 
Azərbaycan prezidenti İlham Əliyev oktyabrın 7-də 
Bərdədə Nüşabə parkında yaradılmış şəraitlə tanış olmuşdur. 
Məlumat verildi ki, zəngin tarixə malik Bərdə Azərbaycanın 
siyasi və mədəni həyatında mühüm iz qoymuş qədim 
bölgələrimizdən biridir. Bərdə haqqında dahi Azərbaycan şairi 
Nizami Gəncəvinin də əsərlərində bəhs olunur. Məhz Nizami 
Gəncəvinin «İsgəndərnamə» poemasının qəhrəmanı, Bərdə 
hökmdarı Nüşabənin heykəli doğma şəhərində ucaldılmış, 
Heydər Əliyev prospektində onun adını daşıyan park salınmış-
dır. Bərdənin, ümumiyyətlə, Azərbaycanın tarixində çox böyük 
 162 
rol oynayan qadın hökmdarı Nüşabənin heykəli əraziyə xüsusi 
yaraşıq verir. 
Bildirildi ki, parkın yerləşdiyi ərazi əvvəllər yararsız və-
ziyyətdə olmuş, Bərdə Rayon İcra Hakimiyyətinin daxili 
imkanları hesabına aparılan yenidənqurma işlərindən sonra 
ərazi tamamilə simasını dəyişmişdir. Ümumi sahəsi 0,7 hektar 
olan parkda şəhər sakinlərinin istirahəti üçün hər cür şərait 
yaradılmışdır. Nüşabə parkı özündə qədimliklə müasirliyi təcəs-
süm etdirir. İstirahət məkanının mərkəzində Nüşabənin heykəli 
qoyulmuşdur. Parkda mövzusu Nizami Gəncəvinin «İs-
gəndərnamə» poemasından götürülmüş 7 tablo hazırlanmışdır. 
Tablolarda Nüşabənin İsgəndərlə görüşü, Nüşabənin ağsaq-
qallarla söhbəti, İsgəndərin alimlərlə məsləhətləşməsi və s. səh-
nələr əks olunmuşdur. Parkda abadlıq işləri aparılmış, 2 bulaq 
qurulmuş, yaşıllıqlar salınmış, müasir işıqlandırma sistemi 
qurulmuşdur. Burada hər cür hava şəraitinə davamlı material-
lardan hazırlanan oturacaqlar və Bərdədən tapılmış arxeoloji 
materiallar qoyulmuşdur. Parkda, həmçinin  Çay evi də fəaliy-
yət göstərəcəkdir. 
 
 
 
 163 
 
BƏRDƏ RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ  
 
7 oktyabr 2012-ci il  
 
Sizi ürəkdən salamlayıram. Xoş gördük. Yenidən Bər-
dədə olmağımdan çox şadam, çox məmnunam. Bərdəyə son 
dəfə 3 il bundan əvvəl gəlmişəm. Bu gün də buradayam, 
görürəm ki, çoxlu dəyişikliklər var. Buna çox sevinirəm, çox 
şadam. Əminəm ki, siz də sevinirsiniz. 
Bərdə doğrudan da gözəlləşir, gülüstana çevrilir. Gözəl 
binalar tikilir, təmir edilir, parklar, istirahət zonaları, yaşıllıqlar 
salınır. Şadam ki, işlər çox yaxşı gedir. Bütün işlər böyük 
məhəbbətlə, zövqlə və insanların normal yaşamaları üçün 
görülür. 
İndi Qəhrəmanlar parkında oldum. Böyük ərazini əhatə edir. 
Genişləndirmək üçün əlavə təkliflər vardır. İcra başçısı yeni 
istirahət zonalarının yaradılması ilə bağlı təkliflər irəli sürdü, 
planşetlərdə göstərdi. Çox şadam ki, Bərdədə belə sürətli 
inkişaf, quruculuq, abadlıq işləri aparılır. Siz də bunların 
hamısını həm görürsünüz, həm də bütün bu işlərin 
iştirakçılarısınız. 
Keçən ilin əvvəlində Bərdəyə yeni icra başçısı təyin edilib. 
Siz də şahidsiniz ki, dərhal çox böyük işlər görülməyə baş-
lanmışdır. Əlbəttə, dövlət siyasəti, regionların sosial-iqtisadi 
inkişafı Dövlət Proqramı vardır. Hər şey proqram üzrə gedir. 
Ancaq yerlərdəki işçilərdən, nümayəndələrdən çox şey asılıdır. 
Harada ki işgüzarlıq, fəallıq və xalqa məhəbbət vardır, orada 
işlər də görülür. 
Bu gün Bərdə ölkə miqyasında ən sürətlə inkişaf edən 
rayonlardan biridir. Çox şadam, çünki Bərdənin inkişafı üçün 
çox böyük işlər görülmüşdür və görülməlidir. Bərdə bizim tarixi 
şəhərimizdir, qədim şəhərdir. Bərdə qədim xəritələrdə vardır. 
Bu reallıqdır. Əlbəttə, biz hər bir rayonun inkişafı üçün bütün 
 164 
işləri görürük. Ancaq Azərbaycan tarixində xüsusi yeri olan 
şəhərlər, rayonlar, diyarlar üçün xüsusi proqramlar da 
hazırlanmalıdır. 
Mən Bakıya qayıdandan sonra Bərdənin sosial-iqtisadi 
inkişafı ilə bağlı yeni sərəncam imzalayacağam. Sərəncamda 
həm Bərdənin tarixi əhəmiyyəti vurğulanacaq, həm də  rayonun 
inkişafı istiqamətində əlavə tədbirlərin görülməsi üçün əlavə 
vəsait də nəzərdə tutulacaqdır. 
Azərbaycanda bütün yerlərdə, demək olar ki, hər bir bölgədə 
inkişaf vardır. Haradasa daha sürətli, haradasa bir qədər yavaş, 
amma hər yerdə inkişaf vardır. Mən çox şadam ki, indi 
rayonlararası yarışma gedir. Əlbəttə ki, sağlam yarışmadır, 
sağlam rəqabətdir. Bu rəqabətdə uduzan yoxdur. Hər kəs ancaq 
qələbə qazanır. Hər rayon bundan ancaq fayda görür. İnsanların 
rifah halı yaxşılaşır. Bu gün Azərbaycan həm sosial siyasət, 
həm iqtisadi inkişaf baxımından dünya miqyasında nümunəvi 
bir ölkədir. Elə etməliyik ki, bu müsbət dinamika daim 
saxlanılsın və hazırda hələ də mövcud olan bütün problemlər 
gələcək illərdə öz həllini tapsın. 
Şəhərlərin abadlaşması, gözəlləşməsi, tarixi simasının 
bərpası işləri çox sürətlə gedir. Biz bunu Bərdənin timsalında da 
görürük. Bütün infrastruktur layihələri də icra edilməlidir və 
icra edilir. Bu gün mən Yevlax–Bərdə yolunun açılışında iştirak 
etdim. Hazırda Bərdə–Tərtər yolunda tikinti işləri gedir. Birinci 
mərhələ artıq başa çatıbdır. İndi Bakı ilə rabitə daha da yaxşıdır. 
Magistral avtomobil yolu tikilir və genişləndirilir. Mən indi 
göstəriş vermişəm ki, bütün bu yolu Bakıdan Gürcüstan 
sərhədinə qədər dördzolaqlı edək. Birinci mərhələdə ikizolaqlı 
idi, indi bəzi hissələri genişləndirmişik. Dördzolaqlı yol daha da 
rahat olacaqdır. İnsanlar təhlükəsiz hərəkət edəcəklər. 
Ölkə üzrə, o cümlədən Bərdədə digər infrastruktur layihələri 
də icra edilir. Qazlaşdırma, içməli su, kanalizasiya layihələri 
başlanmışdır. Qarşıya vəzifə qoyulub ki, gələn ilin sonuna qədər 
içməli su layihəsi tam başa çatsın və Bərdə şəhəri 24 saat 
dayanıqlı içməli su ilə təmin edilsin. İnfrastruktur layihələri, 
 165 
kommunal xidmətin təkmilləşdirilməsi, abadlıq işləri və ümumi 
iqtisadi inkişaf – bütün bunlara kompleks yanaşma əslində 
bizim uğurlarımızı şərtləndirir. 
Bərdənin iqtisadi göstəriciləri də çox yaxşıdır. Sənaye artır, 
iqtisadi artım vardır. Sosial infrastruktur yeniləşdirilir. 
Məktəblər gözəl görkəm alır. Bu da Azərbaycana xas olan 
yanaşmadır. Biz indi bütün məktəbləri ən yüksək səviyyədə 
təmir etdiririk. Mən istəyirəm ki, hər bir şəhərimiz gözəl, təmiz, 
səliqəli, yaşamaq üçün rahat olsun. Buna nail oluruq. Azərbay-
cana, nəinki Bakıya, bölgələrə də gələn qonaqlar həm inkişafı, 
həm gözəlliyi, həm də bizim öz mədəniyyətimizə, tariximizə 
olan münasibətimizi görürlər. Bu da çox vacibdir. Çünki bunsuz 
heç bir uğur tam uğur sayıla bilməz, yarımçıq olar. 
Tarixi keçmişimiz, mədəniyyətimiz bizim milli dayaqları-
mızdır. Bunun üzərində müasir dövlət qururuq, artıq qurulub və 
dövlətçilik dayaqları möhkəmləndirilib. Əminəm ki, gələcəkdə 
daha da gözəl işlər görüləcəkdir. Planlar çoxdur. Bərdənin 
inkişafı ilə bağlı böyük planlar vardır. Kənd yolları da qaydaya 
salınır. Yeni planlar vardır. Biz indi kənd yollarının bərpası ilə 
bağlı ölkə miqyasında böyük proqramları icra etməyə 
başlamışıq. Elə etməliyik ki, insanların rifah halı ildən-ilə 
yaxşılaşsın, hər şey daha da kamil olsun və Azərbaycan inkişaf 
etsin. 
Sizi bir daha salamlayıram və Bərdədə gördüyünüz işlərə 
görə sizə minnətdaram.                                       
H ə s ə n  H ə s ə n o v (rayon sakini): Siz Bərdəyə prezi-
dent kimi, beşinci dəfədir ki, səfər edirsiniz. Bu səfərlərin hər 
birində bizlərə gördüyümüz işlərə, əldə etdiyimiz nailiyyətlərə 
görə yüksək qiymət verirsiniz. Bərdəlilərin dövlətçiliyə, Azər-
baycan xalqına sadiq olduğunu vurğulayırsınız. Bu münasibətin 
bizim üçün böyük önəmi vardır. Bax, bu gün gördüyünüz bu 
möhtəşəm, əzəmətli Bərdə həmin münasibətin nəticəsidir. 
Çox xoşbəxtəm ki, Tanrı mənə bu yaşımda Sizi bir daha 
görmək, Sizinlə görüşmək, söhbət etmək səadətini nəsib edib. 
Mənim 70 yaşım var, əvvəllər nə olub, bunlar hamısı tarixdən 
 166 
məlumdur. Ancaq bu 70 ildə mən Azərbaycanda belə sürətli 
inkişafın, belə çiçəklənmənin şahidi olmamışam. Allah qəni-
qəni rəhmət etsin, ulu öndərimizin rəhbərliyi dövründə də 
Bərdəyə yüksək rəğbət, yüksək hörmət olub. Bu şəhərin 
tərəqqisi, inkişafı həmişə onun diqqət mərkəzində olubdur. O, 
Bərdəni sevdiyini, bərdəlilərə böyük hörmət bəslədiyini 
dəfələrlə deyibdir. Ulu öndərimiz Azərbaycana rəhbərliyi 
dövründə 14 dəfə Bərdədə olubdur. Bərdəlilərin əziz qonağı 
olubdur. O görüşlərin 4-də mən şəxsən iştirak etmişəm. Qədim 
Bərdəmizin bugünkü günü üçün də ulu öndərimiz deyirdi ki, 
mən istəyirəm Bərdə Azərbaycanın ən gözəl şəhərlərindən biri 
olsun. Bu gün iftixar hissi ilə deyirəm ki, Bərdə doğrudan da 
gözəl şəhərlərdən biridir və ulu öndərimizin arzusu məhz Sizin 
sayənizdə yerinə yetirilir. Bu Sizin Azərbaycanın işıqlı 
gələcəyini hədəfləyən siyasətiniz nəticəsində mümkün 
olmuşdur. Xalqla rəhbər arasında olan bu sevginin, bu sevincin, 
münasibətin təməli ulu öndərimiz Heydər Əliyev tərəfindən 
qoyulubdur və Sizin uzaqgörən siyasətiniz nəticəsində bu gün 
də inkişaf etdirilir. Heydər Əliyevin – ulu öndərimizin 
Azərbaycana verdiyi töhfələrin ən böyüyü isə Sizin kimi bir 
oğlu bu Vətənə bəxş etməsidir. 
Möhtərəm cənab Prezident, icazə verin bütün bərdəlilər 
adından deyim ki, gecə-gündüz işləməkdən doymuruq, se-
vincimiz artır. Təkcə üzümüz, gözümüz yox, ürəyimiz, qəlbimiz 
gülür, ruhumuz oyanır. 
Biz bərdəlilər gecə-gündüz əl-ələ verərək çalışırıq ki, res-
publikada birincilər sırasında yox, respublikada birinci olaq. 
Bunun üçün gördüyümüz işlər zəmanət verir ki, biz buna nail 
olaq. Həm də başqa hər cür imkanımız vardır. Ən başlıcası, 
Sizin kimi qayğıkeş prezidentimiz, respublikamızın inkişafı 
naminə irəli sürülmüş təşəbbüsləri, yenilikləri qiymətləndirən 
və onu dəstəkləyən bir rəhbərimiz vardır. 
Cənab Prezident, məlum məsələdir ki, Dağlıq Qarabağ kimi 
problemi olan və müharibə şəraitindəki bir dövləti inkişaf etmiş 
dövlətlər sırasına qaldırmaq böyük cəsarət, bilik, bacarıq tələb 
 167 
edir. Siz bütün bunların öhdəsindən bacarıqla gəlirsiniz. Biz 
inanırıq ki, Azərbaycan xalqı bu bəladan da, bu problemlərdən 
də Sizin sayənizdə uğurla çıxacaqdır. Tanrı bu müqəddəs işdə 
sizə kömək olsun. 
Cənab Prezident, yaranmış şəraitdən, Sizin yaratdığınız bu 
mehriban atmosferdən istifadə edib, bərdəlilərin arzu və 
istəklərini də Sizin diqqətinizə çatdırmaq istəyirəm. Reallıq 
budur ki, Bərdə Qarabağ zonasının ən böyük şəhəridir. Hələ ulu 
öndərimizin vaxtından böyük tədbirlər – istər regional, istər 
yerli tədbirlər olsun – ümummilli liderimizin 1970-ci ildə 
bünövrəsini qoyduğu Mədəniyyət sarayında keçirilir. Bu gün o 
sarayın təmirə ciddi ehtiyacı vardır. Biz istəyirik ki, Sizin 
sayənizdə o kompleks, o saray da Diaqnostika Mərkəzi kimi, 
Olimpiya İdman Kompleksi kimi təmir edilib bərdəlilərin 
ixtiyarına verilsin. 
Cənab Prezident, bir daha Sizə Bərdəyə – yeni, müasir və 
qədim Bərdəyə, Qarabağa gəlməyinizə, bizə göstərdiyiniz bu 
qayğı və diqqətə görə minnətdarlığımızı bildiririk. Sizi Azər-
baycanın, bütün xalqımızın ümid və inam yeri hesab edirik. 
İcazə verin Sizi əmin edim ki, prezidentimizə məhəbbətin 
mərkəzi şəhəri olan Bərdənin Azərbaycan dövlətçiliyinə, 
Azərbaycan xalqına sadiq sakinləri bundan sonra da Sizin 
ətrafınızda sıx birləşəcək, Sizin müəyyənləşdirdiyiniz yolla 
gedərək yeni-yeni uğurlar qazanacaqlar. 
Sizə cansağlığı arzu edirəm, Allah Sizi qorusun! 
İ l h a m  Ə l i y e v: Çox sağ olun, xoş sözlərə görə 
minnətdaram. Qeyd etdiniz ki, mən prezident kimi, 5-ci dəfədir 
Bərdəyə gəlirəm. Amma əvvəlki dövrdə də dəfələrlə Bərdədə 
olmuşam. Ulu öndərlə bərabər, həmişə olmasa da, o 14 səfərdən 
bəlkə də 5-6-sında onun yanında idim və Mədəniyyət Mərkəzi 
ilə də yaxından tanışam. Orada tədbirlər keçirilmişdir və çox 
böyük, möhtəşəm bina idi. Tamamilə haqlısınız ki, Qarabağın 
mərkəzi şəhəri olduğu üçün məhz Bərdədə belə əzəmətli 
binanın tikilməsi qərarı verilmişdir. 
 168 
Bilirəm ki, o Mədəniyyət sarayı indi bərbad vəziyyətdədir və 
indicə icra başçısı bu məsələ ilə bağlı mənə məruzə etdi, 
konkret təkliflər vardır. Tapşırıqlar verdim ki, layihə işlənilsin, 
mənə təqdim olunsun və biz bu gözəl, möhtəşəm Mədəniyyət 
Mərkəzini bərpa edək. Əminəm ki, həm Diaqnostika 
Mərkəzindən, həm Olimpiya Kompleksindən daha da gözəl və 
möhtəşəm Mədəniyyət sarayı olacaqdır. 
S a k i n l ə r: Çox sağ olun, təşəkkür edirik. 
İ l h a m  Ə l i y e v: Ulu öndərin Bərdəyə olan münasibətini 
siz məndən yaxşı bilirsiniz. Hər il Bərdəyə səfər edirdi və 
Bərdənin o illərdə inkişafı üçün tarixi xidmətlər göstərmişdir. 
Bu gün onun siyasətinə sadiq qalaraq bütün sahələrdə,         o 
cümlədən bu sahədə də Azərbaycan dövləti öz siyasətini aparır. 
Bərdəyə xüsusi diqqət göstərilir, göstərilməlidir. Yenə də 
deyirəm, Qarabağ torpağıdır, qədim, tarixi şəhərdir və bərdəlilər 
bütün dövrlərdə Azərbaycan dövlətçiliyinin möhkəm-
ləndirilməsində fəal olmuşlar, sadiq olmuşlar, öz əməyi, 
zəhməti ilə müstəqilliyi möhkəmləndirmişlər. Bu gün ölkəmizin 
inkişafı, iqtisadi potensialının gücləndirilməsi üçün Bərdənin 
çox böyük rolu, böyük potensialı vardır. 
Gələcək illərdə, xüsusilə ölkə iqtisadiyyatının qeyri-neft 
sektorunun inkişafı üçün Bərdə çox böyük töhfələr verəcəkdir. 
İnkişafla bağlı, kənd təsərrüfatının, emal sənayesinin inkişafı ilə 
bağlı böyük planlarımız var. Bu planların bir hissəsi artıq 
reallaşıb, bir hissəsi də gələcəkdə reallaşacaqdır. 
O ki qaldı Ermənistan–Azərbaycan münaqişəsinin həllinə, 
mən şəxsən şübhə etmirəm ki, biz bu məsələnin həllinə nail 
olacağıq və Azərbaycan öz ərazi bütövlüyünü bərpa edəcək. 
Belə nikbin əhval-ruhiyyədə olmağımın səbəbləri də aydındır – 
Azərbaycanın uğurlu, sürətli inkişafı. Hər bir sahədə – 
iqtisadiyyat, sosial məsələlərin həlli, hərbi quruculuq, ölkəmizin 
beynəlxalq mövqelərinin möhkəmləndirilməsi – yəni bu gün 
Ermənistan ilə Azərbaycan müqayisəedilməz səviyyədədir. Biz 
irəliyə gedirik, onlar isə geriyə gedir, tənəzzülə uğrayır. Bizim 
iqtisadiyyatımız artır, onların iqtisadiyyatı faktiki olaraq iflic 
 169 
vəziyyətindədir. Bizdə əhali artır, orada artıq demoqrafik 
fəlakət yaşanır, demək olar ki, təbii artım yoxdur, ölkədən 
kütləvi surətdə köç gedir. Onların öz rəsmi statistikasının 
məlumatlarına görə, ilin birinci yarısında təqribən 70–80 min 
insan ölkəni həmişəlik tərk etmişdir. Nəyə görə? İnamsızlığa 
görə, iş yox, ədalət yox və onların işğalçı siyasəti ilk növbədə 
özlərinə böyük zərbə vurur. Ümid edirik ki, onlar bunu, 
nəhayət, dərk edəcək və torpaqlarımızı sülh yolu ilə 
boşaldacaqlar. Əgər dərk etsələr, ilk növbədə öz xalqına tarixi 
xidmət göstərmiş olarlar. Dərk etməsələr, mən tam əminəm ki, 
biz o torpaqları istənilən yolla qaytaracağıq, o torpaqlara 
qayıdacağıq, Azərbaycanın ərazi bütövlüyü, suverenliyi bərpa 
ediləcəkdir. 
Bilirsiniz, bu ədalətsizlik hər birimizi üzür. Çünki bu, tarixi 
ədalətsizlikdir, hüquqi nöqteyi-nəzərdən, siyasi cəhətdən 
ədalətsizlikdir. 20 ildir ki, Ermənistan bütün sülh danışıqlarının 
mərhələlərində gedən ümidverici meyillərə balta vurur. 
Razılaşmaya bir balaca yaxınlaşarkən müxtəlif bəhanələrlə ya 
danışıqlardan yayınmaq üçün cəhd edir, yaxud da ki, 
ümumiyyətlə, danışıqlardan imtina edir. Ona görə 20 ildir 
köçkün soydaşlarımız əziyyət çəkirlər. Bu, əlbəttə ki, xalqımız 
üçün çox ağır bir haldır. Ancaq tarix var və tarix qarşısında 
məsuliyyət var. Dağlıq Qarabağ əzəli Azərbaycan torpağıdır və 
Azərbaycan torpağı kimi, dünya birliyi tərəfindən tanınır, 
tanınacaq və Azərbaycan torpağı kimi, tam şəkildə Azərbaycan 
dövlətinə inteqrasiya edəcəkdir. Ona görə biz elə çalışmalıyıq 
ki, münaqişənin həlli tam olsun. Azərbaycanın suverenliyi tam 
şəkildə təmin edilsin. Dağlıq Qarabağ Azərbaycanın ayrılmaz 
hissəsi kimi, Azərbaycanın tərkibində olmalıdır, başqa variant 
nəzərdən keçirilmir və biz bu varianta nail olmaq üçün 
çalışmalıyıq. Bəlkə də danışıqlar bir müddət də aparıla bilər, 
mən bunu istisna etmirəm. Ancaq danışıqların sonunda biz o 
torpaqlara qayıdacağıq. 
Mən istəyirəm ki, biz bunu qan tökülmədən edək. Ancaq  
istənilən varianta hazır olmalıyıq və hazırıq. Bu gün nəinki 
 170 
güclü iqtisadiyyatımız, güclü ordumuz var. Ordu potensialı da, 
insan potensialı da, vətənpərvərlik hissləri də çox güclüdür. Bu 
gün səhər Tərtərdə bölgə gəncləri ilə görüş əsnasında bir daha 
dedim ki, gənclər üçün bilik, savad, peşəkarlıq, əlbəttə ki, çox 
vacibdir, eyni dərəcədə vətənpərvərlik vacibdir. Vətənə bağlılıq, 
Vətənə sədaqət – bunlar bizim cəmiyyətdə var və bütün bu 
amillər qələbəmizi şərtləndirəcəkdir. 
Biz erməniləri beynəlxalq müstəvidə artıq məğlub etmişik. 
Azərbaycanın BMT Təhlükəsizlik Şurasına üzv seçilməsi 
Ermənistanın acı məğlubiyyətidir. «Qoşulmama Hərəkatı»nda 
120 ölkə artıq Azərbaycanın ərazi bütövlüyünü nəinki 
dəstəkləyir, münaqişənin həllini yalnız ərazi bütövlüyü prinsipi 
əsasında görür. Bütün digər beynəlxalq təşkilatlarda bizim 
nüfuzumuz artır. Azərbaycan bölgədə söz sahibidir və biz 
nüfuzumuzdan, imkanlarımızdan bundan sonra da istifadə 
edəcəyik ki, Ermənistanı daha da böyük təcridə salaq. Onlar 
onsuz da bütün beynəlxalq layihələrdən təcrid edilib və biz bu 
siyasəti, əlbəttə ki, gələcəkdə də davam etdirəcəyik. Biz daha da 
güclü olmalıyıq. Daha da güclü olsaq, məsələ öz həllini tapar. 
Ona görə mən bir daha Qarabağ bölgəsində bu məsələ ilə 
bağlı fikrimi bildirmək istəyirəm. Bu barədə dəfələrlə demişəm: 
Dağlıq Qarabağ Azərbaycan torpağıdır, Azərbaycan torpağı 
kimi qalacaq və Azərbaycanın bayrağı Şuşada, Xankəndidə 
dalğalanacaqdır. 
S a k i n l ə r: İnşallah! Sizin sayənizdə. 
İ l h a m  Ə l i y e v: O günü yaxınlaşdırmaq üçün biz 
çalışırıq və çalışacağıq. Bütün bərdəlilərə yeni uğurlar, can-
sağlığı arzulayıram. 
 
    
 171 
     «Qarabağ» çörək zavodunun açılışı mərasimi  
 
Azərbaycan prezidenti İlham Əliyev oktyabrın 7-də 
Bərdədə «Qarabağ» çörək istehsalı müəssisəsinin açılışında 
iştirak etmişdir.  
Məlumat verildi ki, «Qarabağ» çörək zavodu regionların 
sosial-iqtisadi inkişafı Dövlət Proqramına uyğun olaraq Bərdə 
şəhərinin mərkəzində ən müasir standartlar səviyyəsində tikilib. Bu 
layihənin həyata keçirilməsinə Sahibkarlığa Kömək Milli Fondu 
tərəfindən güzəştli kredit ayrılmışdır. Ümumi dəyəri 4 milyon 
manat olan çörək zavodunun yaradılması məqsədilə fond 
tərəfindən 2,7 milyon manat güzəştli kredit verilib. «Regionların 
2009–2013-cü illərdə sosial-iqtisadi inkişafı Dövlət Proqramı»na 
uyğun olaraq tikilən çörək zavodu ən yüksək standartlara cavab 
verir. Zavodun tikintisinə 2011-ci ilin fevralında başlanılmışdır. 
Müəssisənin foyesində ümummilli lider Heydər Əliyevin və 
prezident İlham Əliyevin ölkədə sahibkarlığın inkişafına 
dəstəklərini əks etdirən fotostendlər qurulmuşdur. 
Dövlətimizin başçısı zavodun fəaliyyəti ilə bağlı filmə baxdı. 
Qeyd olundu ki, zavodun xammal bazasının yaradılması üçün 
Sahibkarlığa Kömək Milli Fondu tərəfindən ayrılan 680 min 
manat güzəştli kredit hesabına eyni vaxtda taxıl sahəsi, tutumu 
10 min ton olan taxıl anbarı və gündəlik istehsal gücü 70 ton 
olan dəyirman kompleksi də inşa edilmişdir. Bu isə istehsal 
olunan çörəyin və un məmulatlarının maya dəyərinin aşağı 
olmasını şərtləndirir. 
Prezident İlham Əliyev zavodda istehsal olunan hazır çörək 
məhsullarına baxdı. 
Dövlətimizin başçısına Sahibkarlığa Kömək Milli Fondu 
tərəfindən Aran iqtisadi rayonunda verilən güzəştli kreditlər 
barədə də məlumat verildi. 
Fondun icraçı direktoru Şirzad Abdullayev bildirdi ki, Aran 
iqtisadi rayonu üzrə 5 min 13 sahibkara 240 milyon manatadək, 
o cümlədən yeni texnologiyalara əsaslanan 63 layihəyə 135,4 
milyon manat güzəştli kredit verilib. Bu kreditlər hesabına 
 172 
reallaşdırılan layihələr 24 mindən çox yeni iş yeri açılmasına 
imkan yaratmışdır. Aran iqtisadi rayonunda 4340-dək sahibkara 
kiçikhəcmli kredit verilib. Yeni texnologiyalara əsaslanan 8 
soyuducu və 7 taxıl anbarı, 4 quşçuluq fabriki, 1 heyvandarlıq 
kompleksi və 4 süd zavodu, 2 ət kəsimi fabriki, 2 istixana, 1 çörək 
zavodu, 2 üzümçülük və 3 bağçılıq təsərrüfatı, 3 meyvə-tərəvəz 
emalı, 2 tikinti materialları zavodu,  4 digər istehsal müəssisəsi 
olmaqla, 43 müəssisə istifadəyə verilmişdir. Bu proses davam 
etdiriləcəkdir. Bərdə rayonu üzrə 872 sahibkara 32 milyon 
manatadək kredit verilmişdir. Bundan başqa, yeni texnologiyalara 
əsaslanan 10 layihəyə 17,8 milyon manat güzəştli kreditlər 
verilmişdir. 
Azərbaycan prezidentinə Aran iqtisadi rayonu üzrə dövlətin 
güzəştli kreditləri hesabına görüləcək işlər, o cümlədən müasir 
heyvandarlıq komplekslərinin, quşçuluq fabriklərinin, çörək və 
meyvə-tərəvəz emalı müəssisələrinin, soyuducu anbarların, iri 
taxılçılıq təsərrüfatlarının və digər prioritet sahələrin maliy-
yələşdiriləcəyi barədə də məlumat verildi. 
 
  
 
 
 
 
 
 173 
 
YEVLAX RAYONUNA SƏFƏR  
 
7 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 7-də Tərtər və Bərdə rayonlarına səfərini başa 
çatdıraraq Yevlax şəhərinə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Yevlax şəhərinin mərkəzində ucaldılmış abidəsini 
ziyarət edərək, önünə gül dəstəsi qoydu. 
Yevlax Şəhər İcra Hakimiyyətinin başçısı Qoca Səmədov 
prezident İlham Əliyevə son zamanlarda şəhərdə aparılan 
abadlıq-quruculuq işləri barədə məlumat verdi. 
 
Məhdud fiziki imkanlı insanlar üçün Regional  
İnformasiya Mərkəzinin açılışı mərasimi 
 
Azərbaycan prezidenti İlham Əliyev oktyabrın 7-də Heydər 
Əliyev Fondunun təşəbbüsü ilə Yevlax şəhərində inşa olunmuş 
məhdud fiziki imkanlı insanlar üçün Regional İnformasiya 
Mərkəzinin açılışında iştirak etmişdir. 
Mərkəzin kollektivi və rayon sakinləri dövlətimizin başçısını 
hərarətlə qarşıladılar. 
Prezident İlham Əliyev Mərkəzin rəmzi açılışını bildirən lenti 
kəsdi. 
 Məlumat verildi ki, bu Mərkəz Heydər Əliyev Fondunun «Kor 
və görmə qabiliyyəti zəif olan insanların informasiya-kom-
munikasiya texnologiyalarına çıxışının təmin edilməsi» layihəsi 
çərçivəsində inşa olunub. Bu gün Heydər Əliyev Fondunun Azər-
baycanda təhsilin, səhiyyənin və mədəniyyətin inkişafı istiqa-
mətində həyata keçirdiyi layihələr bölgələrdə də uğurla icra olu-
nur. Fondun «Kor və görmə qabiliyyəti zəif olan insanların    İKT-
yə çıxışının təmin edilməsi» layihəsi Azərbaycanda bu qəbildən 
olan insanların İKT ilə bağlı ehtiyaclarını müəyyənləşdirməyi, bu 
 174 
kateqoriyadan olan uşaqlar üçün məktəb-internatda kitabxana və 
təlim mərkəzinin yaradılmasını, bununla da onların bu im-
kanlardan tam istifadəsinin təmin olunmasını, əlavə təlimlərin 
keçirilməsini, belə uşaqlar üçün məktəb-internatda model İKT 
sinfinin yaradılmasını nəzərdə tutur. 
Vurğulandı ki, bu layihə 2006-cı ildə BMT-nin İnkişaf Pro-
qramı ilə Heydər Əliyev Fondu arasında imzalanan saziş çərçi-
vəsində həyata keçirilir. Layihə üzrə İKT ehtiyaclarının qiymət-
ləndirilməsi sahəsində beynəlxalq ekspert, İKT üzrə milli ekspert, 
təlim üzrə milli məşvərətçidən ibarət «Texniki ekspertlər qrupu» 
yaradılmış, Məşvərətçi Şura fəaliyyətə başlamışdır. İndiyədək 
layihə çərçivəsində 2 bölgədə – Naxçıvanda və Gəncədə regional 
mərkəzlər yaradılib. 
Qeyd olundu ki, şəhərin Heydər Əliyev prospektində inşa edilən 
Mərkəzin üçmərtəbəli binasında 5 sinif, 1 tədris, 1 audio-studiya 
otağı, kitabxana və digər yardımçı otaqlar vardır. Artıq xaricdən 
gətirilən avadanlıqlar quraşdırıldığı model İKT sinifləri 
yaradılmış, kitabxana və təlim mərkəzləri fəaliyyətə başlamışdır. 
Bununla da kor və görmə qabiliyyəti zəif olan uşaqların «Brayl» 
şriftli kitablardan istifadə imkanlarının genişləndirilməsi isti-
qamətində ciddi addım atılıb. Bundan əlavə, gözdən əlil insanlar 
üçün audio kitabxana və tələb olunan bütün növ ədəbiyyatın audio 
formatda hazırlanması işi həyata keçirilmişdir. Hazırda bu proses 
davam edir. İnternetdə informasiyanın tapılması və əldə edilməsi 
məqsədi ilə kompüter mərkəzi də istifadəyə verilib. Kor və görmə 
qabiliyyəti zəif olan insanlar üçün təlim keçəcək müəllimlərin 
hazırlanması işi aparılmış, kompüterlər üçün «Virqo» xüsusi 
proqram təminatı Azərbaycan dilinə tərcümə edilərək 
lokallaşdırılmışdır. 
Bildirildi ki, kor və məhdud görmə qabiliyyətinə malik 
insanların İKT ehtiyaclarını müəyyən etmək üçün Azərbaycanın 
müxtəlif regionlarında 12 min respondent arasında sorğu apa-
rılmış, «Rəqəmsal fərqin aradan qaldırılması üzrə Milli Stra-
tegiya» işlənib hazırlanmışdır. Xaricdən gətirilən avadanlıqla 
 175 
təchiz olunan Mərkəzdə «Pronto», «Brayl» printeri və digər zəruri 
avadanlıqlar quraşdırılıb.  
Mərkəzlə tanışlıqdan sonra prezident İlham Əliyev gözdən əlil 
insanlarla görüşdü. 
Azərbaycan Gözdən Əlillər Cəmiyyətinin sədri Səmiyar 
Abdullayev dedi ki, bu, artıq üçüncü Mərkəzdir. Belə Mərkəz 
Naxçıvanda, bir də Gəncədə açılmışdır.  
İ l h a m  Ə l i y e v: Mən Gəncədə də, Naxçıvanda da 
olmuşam. Yadımdadır, bu üçüncüdür. 
S  ə m i y a r   A b d u l l a y e v (Azərbaycan Gözdən Əlillər 
Cəmiyyətinin sədri): Heydər Əliyev Fondu digər regionlarda da 
belə mərkəzlərin tikilməsi üçün artıq işlər görür, layihələr hazırdır. 
Ona görə Sizə, Mehriban xanıma öz adımdan, təmsil etdiyim icma 
adından bir daha dərin təşəkkürümü bildirirəm. Bir daha tam 
əminliklə deyə bilərəm ki, bu gün ölkəmizdə fiziki qüsurlu 
insanlara böyük qayğı və diqqət vardır. Bu qayğı nəinki postsovet 
məkanında, heç Avropanın bir çox inkişaf etmiş ölkələrində 
yoxdur. Bu cür mərkəzlərin xüsusilə də regionlarda açılması həmin 
regionlarda yaşayan əlillərə çox gözəl töhfədir. Bu mərkəzlər 
əlillərin fiziki imkanlarının genişləndirilməsi, informasiya-
kommunikasiya texnologiyalarından istifadə vərdişlərinə 
yiyələnmələri üçün geniş imkanlar açır. Bu isə onların sevincinə 
səbəb olur. 
İ l h a m  Ə l i y e v: Sağ olun! Bu bizim siyasətimizdir. Hər bir 
vətəndaş bizim üçün qiymətlidir, dəyərlidir. Fiziki cəhətdən 
qüsurlu insanlar isə xüsusi qayğıya layiqdirlər və biz çalışırıq ki, 
bunu edək. Çox şadam ki, Heydər Əliyev Fondu da bu nəcib işdə 
fəal iştirak edir. Burada yüksək şərait yaradılmış, müasir 
avadanlıqlar quraşdırılmışdır. Bu ən mütərəqqi yanaşmadır. 
S ə m i y a r  A b d u l l a y e v: Burada çox müasir, ən yüksək 
texnologiyalara əsaslanan imkanlar yaradılıb. 
İ l h a m  Ə l i y e v: Əlillərin normal həyata inteqrasiyası üçün 
Azərbaycanda çox böyük işlər görülür. Bir çox hallarda bizim 
təcrübəmiz başqa ölkələrdə öyrənilir. Əlbəttə, belə regional 
 176 
mərkəzlərin sayı çox olmalıdır. Bu Mərkəz bir neçə rayona 
xidmət göstərir. 
S ə m i y a r   A b d u l l a y e v: Heydər Əliyev Fondunun, 
Rabitə və İnformasiya Texnologiyaları Nazirliyinin birgə 
layihəsi əsasında digər bölgələrdə də bu cür mərkəzlərin açıl-
ması nəzərdə tutulub. Şimal, cənub bölgəmizdə də.  
İ l h a m  Ə l i y e v: Bəli, şimalda da, cənubda da mütləq 
olacaqdır. 
 
Səməd Vurğun adına Mədəniyyət və istirahət  
parkının açılışı mərasimi 
 
Azərbaycan prezidenti İlham Əliyev oktyabrın 7-də 
Yevlax şəhərində Səməd Vurğun adına Mədəniyyət və istirahət 
parkının açılışında iştirak etmişdir. 
Dövlətimizin başçısı parkın rəmzi açılışını bildirən lenti 
kəsdi və burada yaradılan şəraitlə yaxından tanış oldu. 
Məlumat verildi ki, parkın ümumi sahəsi 10 min kvad-
ratmetrdən çoxdur. Onun 7 min kvadratmetrindən çoxunu 
yaşıllıq sahəsi təşkil edir. Parkın mərkəzində Xalq şairi Səməd 
Vurğunun abidəsi ucaldılmışdır. 
Prezident İlham Əliyev Xalq şairi Səməd Vurğunun abidəsi 
önünə gül dəstəsi qoydu. 
Parkda 4 fəvvarə quraşdırılmış, uşaq əyləncə meydançası 
yaradılmışdır. Səməd Vurğunun abidəsinin arxa hissəsində 
şairin kitablarından ibarət kompozisiya qurulmuşdur. Müasir 
işıqlandırma sistemi, oturacaqlarla təmin olunan parkda 
sakinlərin istirahəti üçün hər cür şərait yaradılmışdır. 
Azərbaycan prezidenti parkda yaradılmış şəraitdən razılığını 
bildirdi. 
 
Kür çayının sahilində salınan «Bulvar» istirahət  
mərkəzində aparılan tikinti və yenidənqurma  
işləri ilə tanışlıq 
 
 177 
Azərbaycan prezidenti İlham Əliyev oktyabrın 7-də 
Yevlax şəhərinə səfəri çərçivəsində Kür çayının sahilində salı-
nan «Bulvar» istirahət mərkəzində aparılan tikinti və yeni-
dənqurma işləri ilə tanış olmuşdur.  
Dövlətimizin başçısının diqqətinə çatdırıldı ki, bir neçə il 
əvvəl şəhərin Kür qırağının abadlaşdırılması, burada yeni bul-
varın salınması ilə bağlı icra olunmağa başlanan layihə uğurla 
davam etdirilir. Bundan əsas məqsəd Kür çayının sahilini 
turizm zonasına çevirmək, insanların mənalı istirahətinə yar-
dımçı olmaq və şəhərin simasına yeni memarlıq elementi daxil 
etməkdir. 
Dövlətimizin başçısı «Bulvar»da istirahət edən sakinlərlə 
görüşüb söhbət etdi. 
S a k i n: Salam, cənab Prezident, xoş gəlmisiniz! 
İ l h a m  Ə l i y e v: Salam. Xoş gördük. 
S a k i n: Necəsiniz, cənab Prezident? 
İ l h a m  Ə l i y e v: Yaxşıyam, siz necəsiniz? 
S a k i n: Çox məmnunuq. Bu gün balaca nəvəmlə bura-
dayıq. Bazar günləri buraya gəlirik. Bu gün nəvəmin yadında 
qalacaqdır. Səhv etmirəmsə, Yevlaxa 7-8-ci dəfədir gəlirsiniz. 
Hər gəlişinizdən biz stimul alırıq, güc alırıq. Siz həmişə 
deyirsiniz ki, Avropa şəhərlərindən geri qalmamalıyıq. Nəinki 
Avropa şəhərlərinə, dünyanın böyük şəhərlərinə çatmalıyıq. Biz 
buna əminik, Sizin köməyinizlə bu yolla gedirik. 
İ l h a m  Ə l i y e v: Elədir, keçən dəfə burada olanda hələ 
təmir işləri gedirdi. Artıq mənə məruzə edilmişdi. Çox gözəl 
təşəbbüsdür. Əslində, bu təşəbbüs Yevlaxdan gəldi. Mən bu 
təşəbbüsü dəstəklədim, çünki bulvar Bakıya xas olan bir istirahət 
zonasıdır. Bakı bulvarının 100 ildən çox tarixi vardır. Biz son illər 
ərzində Bakı bulvarını abadlaşdırdıq, uzatdıq,    3,5 kilometrdən 
indi Bayraq Meydanı ilə birlikdə 14 kilometrə çatıbdır. İndi geniş 
bir istirahət zonası açılıb. Biləndə ki, Yevlaxda bulvar salınır, çox 
sevindim. Çox gözəl təşəbbüsdür. Biz gərək bütün gözəl 
təşəbbüsləri dəstəkləyək. Bura boş yerlər idi, buraya heç kim 
gəlmirdi, demək olar ki, sahil yox idi. İndi gözəl bir istirahət 
 178 
zonasıdır. Özü də Kürboyu gəzinti xüsusi zövq verir. Bizim indi 
həm Dənizkənarı, həm də çayboyu bulvarımız vardır. Çox güman 
ki, hələ uzanacaqdır. 
S a k i n: Bəli, o biri körpüyə çatmağa az qalıbdır. Cənab 
Prezident, mən Yevlax sakiniyəm. Hər dəfə Sizin buraya gəlişiniz 
bizi sevindirir. Bakıya tez-tez gedirəm, orada ailəmiz, uşaqlarımız 
vardır. İnanın, hər dəfə Bakı bulvarını gəzəndə      o qədər həsəd 
hissi keçirirdim ki, kaş bizim də belə bir bulvarımız olaydı. Amma 
bu gün ailəmlə, nəvəmlə gəzdiyimiz Kür çayının sahilində 
yerləşən bu bulvar heç də Bakının bulvarından geri qalmır. Buna 
görə, bütün yevlaxlılar Sizə təşəkkür edirlər. Xahiş edirəm, bizim 
salamlarımızı Mehriban xanıma çatdırın. Biz onu da, Sizi də çox 
istəyirik. Allah Sizi qorusun. Yevlaxa tez-tez gəlin, cənab 
Prezident. 
İ l h a m  Ə l i y e v: Sağ olun, salamlarınızı çatdıraram. Mən 
Yevlaxa tez-tez gəlirəm, vəziyyətlə tanış oluram, maraqlanıram və 
görürəm ki, doğrudan da Yevlaxda böyük inkişaf gedir, böyük 
quruculuq işləri aparılır. Siz yevlaxlılar bunu hamıdan yaxşı 
bilirsiniz. Yevlax Azərbaycanın ən inkişaf etmiş rayonları 
arasındadır. Bu onu göstərir ki, hər şeyi etmək mümkündür. Əgər 
güclü iradə varsa və yerlərdə kadrlar yaxşı işləyirlərsə, hər şey 
etmək olar, hər bir yeri cənnətə çevirmək mümkündür. İndi 
Yevlaxda nəinki bulvar vardır – bulvar, əlbəttə ki, indi Yevlaxın 
bir xüsusiyyəti olacaqdır – şəhər də cavanlaşır. Mən prezident 
kimi, bir neçə ildir ki, Yevlaxa gəlirəm, görürəm ki, burada çox 
yüksək zövqlə, səliqə ilə böyük quruculuq, abadlıq işləri görülür, 
gözəl binalar, gözəl xiyabanlar salınır, yollar genişləndirilir, eyni 
zamanda, iş yerləri açılır, sosial infrastruktur yaradılır, məktəblər 
tikilir. Yəni hərtərəfli inkişaf var. Bu inkişaf belə gözəl istirahət 
yerlərinin tikilməsində də özünü göstərməlidir. Çünki hər şey, nə 
edilirsə insanlar üçün edilir. Bu yaxınlarda mən Bakı Humanitar 
Forumunda çıxışımda da dedim. Siyasətimizin təməlində 
Azərbaycan vətəndaşı, onun rifahı, rahat yaşaması durur. Bütün bu 
işlər insanlar üçün görülür. Bu bulvar artıq tarixdə qalacaqdır. Bu 
bulvarın da böyük tarixi olacaq. İndi biz deyirik ki, Bakı bulvarı 
 179 
102 il əvvəl salınıbdır. Yevlax bulvarı isə yeni salınıb. Bu, artıq 
tarixdə vardır. Siz bu tarixi bir yerdə qeyd edin. Yazın ki, Yevlax 
bulvarı bu tarixdə yaradılıb. 100 ildən sonra burada gəzəcək 
insanlar deyəcəklər ki, bizim tarixi bulvarımız vardır, yaşı 100 
ildir. Tarix belə yaradılır, ölkələr belə inkişaf edir. 
S a k i n: Çox minnətdarıq, biz yevlaxlılar Sizi sevirik, Allah 
Sizə ömür versin. 
İ l h a m  Ə l i y e v: Sağ olun, mən də sizi sevirəm. Çox şadam 
ki, Yevlax doğrudan da inkişaf edir. Əslində son illər ərzində 
Yevlaxda gedən quruculuq prosesləri onu dəqiqliklə göstərir ki, 
hər şey etmək mümkündür. Yevlax ölkə miqyasında ən qabaqcıl 
yerlərdədir. Bu uğurlar sizin zəhmətiniz hesabına mümkün 
olubdur. Mən də, əlbəttə, kömək edirəm. Yevlax ölkəmizin coğrafi 
mərkəzidir, böyük və strateji mərkəzdir. İndi burada gedən 
quruculuq işləri inkişaf etmiş şəhərlərdə gedən işlərdən geri qalmır. 
Əslində mən bir neçə dəfə demişəm, bəzi hallarda, xüsusilə müstə-
qilliyimizin ilk illərində deyirdik ki, «Avropa standartları», 
«Avropa standartlarına çatmalıyıq», belə bir anlayış var idi. Amma 
indi görürük ki, bizim öz standartlarımız da geri qalmır. Artıq, 
demək olar ki, Azərbaycan standartları vardır – səliqə, zövq, 
təmizlik, quruculuq, inkişaf, abadlıq işləri. Azərbaycan standartları 
digər sahələrdə də özünü göstərir. Misal üçün, təhlükəsizlik. Deyə 
bilərəm ki, dünya miqyasında ən təhlükəsiz yerlərdən biri 
Azərbaycandır. Yaxud da ki, iqtisadi inkişaf, sosial məsələlərin 
həlli, cəmiyyətdə hökm sürən gözəl ovqat, ab-hava, milli-dini 
dözümlülük – bu, Azərbaycan modelidir. Bu günlərdə II 
Beynəlxalq Humanitar Forumun iştirakçıları da bu inkişafı 
görürlər, vurğulayırlar və bizim təcrübəmizi öyrənməyə çalışırlar. 
Ona görə Azərbaycan standartları özünü hər yerdə göstərməlidir. 
Bu, müasirlik və inkişaf, milli dəyərlərə bağlılıq standartlarıdır. 
S a k i n: Cənab Prezident, icazə versəydiniz mən bütün 
yevlaxlılar adından Sizi salamlayardım. Şəhərimizə xoş gəl-
misiniz! Sizin hər gəlişiniz bizim üçün, sözün əsl mənasında, 
bayramdır. Biz bu gün bu gözəl bulvarda Sizi görməyimizə çox 
şadıq. Bizim üçün yaratdığınız hər bir şəraitə görə çox sağ olun. 
 180 
İndi doğrudan da Yevlax camaatı heç nədən əziyyət çəkmir. 
Buna görə də Sizə «çox sağ olun» – deyirik. Çünki bu Sizin 
işinizin, qayğınızın, bizə göstərdiyiniz diqqətin sayəsində 
mümkün olubdur. 
Mən öz adımdan Sizə bir daha təşəkkür edirəm ki, bizi bu 
cür işləməyə ruhlandırırsınız. Sizin hər gəlişiniz bizim həyat 
eşqimizi daha da artırır. Doğrudan da elədir. Mənim 56 yaşım 
var, amma mən istərdim bundan sonra da heç olmasa  20 il 
yaşayım ki, Azərbaycanın o gözəl günlərini daha yaxından 
görüm, onun quruculuğunda mən də iştirak edim. Çox sağ olun, 
Sizə həm şəhərimizin əhalisi adından, həm öz adımdan bir daha 
təşəkkür edirəm. Siz doğrudan da bizim təhlükəsizliyimizi 
təmin edirsiniz. Vaxt var idi ki, Yevlaxda kimsə harayasa tək 
çıxa bilmirdi. Amma bu gün mən balaca nəvəmi də götürüb tək 
gəlirəm. Yay aylarında gecə saat     11-12-dək burada otururam 
ki, uşaq əylənsin. Çox sağ olun, bir daha Sizə minnətdaram. 
İ l h a m  Ə l i y e v: Sağ olun. 
S a k i n: Nəvələrimlə, nəticələrimlə gəlib bu gözəl parkda 
gəzirəm. Bura vaxtı ilə liman olubdur, buraya Bakıdan paroxod 
gəlibdir. İndi şükür Allaha, gözəl sahil, park, gözəl bulvar 
salınıb, gəlib gəzirəm. 
Cənab Prezident, Siz Ramil Səfərovu, Mübariz İbrahimovu 
Vətənimizə gətirdiniz və onlara sahib durdunuz, buna görə çox 
sağ olun! Bu Sizin Azərbaycan xalqına göstərdiyiniz diqqətin 
və qayğının nümunəsidir. Biz yaşlı adamlarıq. Biz Sizin diqqət 
və qayğınızı həmişə hiss edirik. Biz Sizi ömürlük prezident 
kimi qəbul edirik. Çox sağ olun, Allah Sizi qorusun! 
İ l h a m  Ə l i y e v: Çox sağ olun! Azərbaycan doğrudan 
da indi qüdrətli dövlətdir, öz maraqlarını müdafiə etməyə, 
ləyaqətini qorumağa, vətəndaşlarına yiyə durmağa qadirdir. 
Ramil Səfərovu Azərbaycana qaytarmağımız ədalətli idi, bütün 
beynəlxalq hüquq normalara uyğun idi. Avropa Kon-
vensiyasına, Azərbaycan Konstitusiyasına və haqq-ədalətə 
uyğun idi. Azərbaycan öz vətəndaşlarını qoruyur, qorumalıdır 
və çətin vəziyyətdən xilas etmək üçün əlindən gələni etməlidir. 
 181 
Bu gün bizim buna gücümüz çatır. Ona görə dünyada bizim 
rolumuz artır, dünya xəritəsində biz artıq layiqli yer tuta 
bilmişik. Bölgədə gedən proseslərdə bizimlə hesablaşmamaq 
artıq mümkün deyildir. Hesablaşmamaq istəyənlər də gördülər 
ki, axırda hesablaşmalıdırlar. Bizim siyasətimiz xoşniyyətlidir. 
Heç kimə qarşı pis fikirdə deyilik. İstəyirik ki, bütün xalqlar, 
bütün ölkələr bir-biri ilə yaxşı əlaqədə olsunlar. İstəyirik ki, 
bizim haqlarımız da qorunsun, ərazi bütövlüyümüz bərpa 
olunsun və buna çalışırıq. Biz müstəqil siyasət aparırıq. Bu 
siyasətin mənbəyi Azərbaycan xalqıdır və onun maraqlarıdır. 
Burada heç bir başqa maraq nəzərə alınmır və alınmamalıdır. 
Müstəqil siyasət aparmaq üçün, əlbəttə, güclü iradə, cəsarət, 
iqtisadi dayaqlar olmalıdır. Bunlar hamısı öz yerində. Amma ilk 
növbədə, cəmiyyətdə birlik olmalıdır, xalqla iqtidar arasında 
birlik. Bu birlik nə qədər güclüdürsə, o qədər də beynəlxalq 
arenada bizim söz deməyə gücümüz çatır. Mən bunu istəyirəm 
və hər yeni icra başçısı təyin edərkən tövsiyələrimi verirəm. Bu 
tövsiyələrin ən vacibi xalqla bir yerdə olmaq, xalqın prob-
lemləri ilə yaşamaq, bütün səyləri insanların yaxşı yaşamalarına 
yönəltməkdir. 
Mən Yevlaxda da bunu görürəm. Görürəm ki, yerli  icra 
orqanları vətəndaşlarla bir yerdə çalışırlar. Bu bulvar hamımızın 
əsəridir. Əlbəttə ki, mən də öz rolumu oynamışam, yerli icra 
orqanları da, vətəndaşlar da. Biz dövlət yaradırıq, özümüz üçün 
güclü dövlət qururuq ki, hər bir kəs Azərbaycan vətəndaşı 
olmağı ilə fəxr etsin. Nə qədər güclü olsaq, bizim mövqemiz də 
o qədər müdafiə olunacaq, maraqlarımız da o qədər təmin 
ediləcəkdir. Bütün bunlar hamısı bir-biri ilə bağlı olan 
məsələlərdir. 
Bu gün biz öz maraqlarımızı ləyaqətlə qoruyuruq. Həm 
bölgədə, həm də dünyada gedən qlobal proseslərdə biz fəal 
iştirak edirik. Bizim rəyimizlə hesablaşırlar. Bizim mövqemiz 
bölgə məsələlərində həlledici rol oynayır, dünya məsələlərində 
də artıq eşidilir. Bütün bunlara biz 20 il ərzində nail olmuşuq. 
20 il tarix üçün bir andır. 20 il ərzində bu qədər böyük işin 
 182 
görülməsi xalqımızın tarixi qələbəsidir. Biz bundan sonrakı 20 
ili də nəzərə alırıq. İnşallah, 20 ildən sonra da görüşəcəyik, 
bəlkə də bulvarın o tərəfində. Çünki bulvar bir qədər də 
uzanacaqdır. 
S a k i n: Allah ömür versin! 
İ l h a m  Ə l i y e v: Mən bundan sonrakı 20 ilin kontur-
larını da görürəm. Əminəm ki, Azərbaycan inkişaf etmiş 
ölkələrin sırasında olacaqdır. Həyat səviyyəsi ən yüksək həddə 
olacaqdır. Bütün infrastruktur layihələri, əlbəttə, ondan əvvəl öz 
həllini tapacaqdır. Əhalimiz artacaqdır. Əhali də çox vacibdir. 
Demoqrafiya vacibdir. Əhalimiz 15 milyon, 20 milyon 
olmalıdır. İnşallah, o günləri də biz bərabər görəcəyik və daha 
da güclü, daha da təsirli dövlət yaradacağıq. Mən buna şübhə 
etmirəm. Bütün bunlara nail olmaq üçün Azərbaycanda hər şey 
vardır – siyasi iradə, xalqın dəstəyi, iqtisadi güc və gələcəyə 
olan baxışlarımız. 
Bir daha qayıdıram Yevlaxda gedən inkişafa. Görürük ki, 
burada qısa müddət ərzində çox iş görülüb. Rayon icra 
hakimiyyətinin şəhərin inkişafı ilə bağlı başqa planları vardır. 
Şəhər böyüməlidir, böyüyür, yeni inkişaf konsepsiyası 
işlənməlidir. Bütün infrastruktur layihələri vaxtında icra 
edilməlidir. Yevlaxda su layihəsi icra ediləcək, qazlaşdırılma 
100 faiz olmalıdır. Bütün kəndlərdə qaz olmalıdır. Kənd yolları 
bərpa edilməlidir. Mərkəzi Rayon Xəstəxanası tikilib. Böyük 
xəstəxanadır. Ölkə miqyasında ən böyük xəstəxanalardan 
biridir. Nə lazımdırsa onu da edəcəyik və sizinlə də çox 
görüşəcəyik. Sizə cansağlığı, uğurlar arzulayıram. Sağ olun! 
S a k i n l ə r: Çox sağ olun, minnətdarıq. 
 
                                         * * * 
 
Elektromobillə «Bulvar» istirahət mərkəzinin ərazisini gəzən 
prezident İlham Əliyev burada aparılan tikinti və yenidənqurma 
işlərinin gedişi ilə tanış oldu. 
 183 
Bildirildi ki, şəhər əhalisinin istirahətinin səmərəli təşkili 
məqsədilə Kür çayının Yevlax şəhərinin ərazisindən keçən 
hissəsinin sağ sahili boyunca salınan «Bulvar» istirahət mər-
kəzinin uzunluğu 2,5 min metr, ümumi sahəsi 8,2 hektardır. Onun 
bir hissəsi sahil boyunca, digər hissəsi isə estakadalar üzərində 
yerləşir. Tikinti işlərinin gedişində istinad divarları tikilmiş, 
sütunlar inşa olunmuşdur. İstirahət zonasında müxtəlif həcmli 22 
fəvvarə, şəlalə, dayaqlar üzərində 86 tağbənd də tikilmişdir. 
«Bulvar» istirahət mərkəzində müasir işıqlandırma sistemi 
yaradılmış, uşaqlar üçün attraksionlarla təchiz olunan əyləncə 
guşəsi qurulmuşdur. 
Vurğulandı ki, idmana olan maraq nəzərə alınaraq burada 
futbol və voleybol meydançaları inşa olunmuş, çimərlik zonası 
salınmışdır. Hazırda Kür çayının sahilində beşulduzlu hotel 
binasında tikinti işləri davam etdirilir. 
Bir sözlə, «Bulvar» istirahət mərkəzində yaradılmış şərait 
Azərbaycanın hər bir bölgəsində abadlıq və quruculuq işlərinin 
aparılmasının dövlətin diqqət mərkəzində olduğunu göstərir. 
 
        Avtovağzal kompleksinin açılışı mərasimi  
 
      Azərbaycan prezidenti İlham Əliyev oktyabrın 7-də Yev-
lax Şəhər Avtovağzal Kompleksinin açılışında iştirak etmişdir. 
Dövlətimizin başçısı Avtovağzal kompleksinin rəmzi açılışını 
bildirən lenti kəsdi. 
Məlumat verildi ki, son illərdə ölkənin nəqliyyat sisteminin 
təkmilləşdirilməsi, sərnişin daşımalarının beynəlxalq səviyyədə 
həyata keçirilməsi istiqamətində mühüm layihələr icra olunur. 
Bu sahədə nəinki paytaxt Bakıda, eyni zamanda, regionlarda da 
müasir standartlara cavab verən avtovağzalların tikintisinə 
başlanılmışdır. Yevlax şəhərinin qədim İpək yolunun üzərində 
yerləşməsi, o cümlədən ölkənin qərb istiqamətindən gələn bütün 
avtomobil yollarının buradan keçməsi onun həm iqtisadi, həm 
də nəqliyyat baxımından əhəmiyyətini daha da artırır. Odur ki, 
 184 
burada yeni inşa olunan Avtovağzal kompleksi bu tələbatın 
ödənilməsində mühüm rol oynayır. 
Diqqətə çatdırıldı ki, gələcəkdə ölkənin bir çox regionlarına 
yeni marşrutların açılması nəzərdə tutulub. Yeni Avtovağzal 
kompleksində yaradılan şərait buna hərtərəfli imkan verir. 
Prezident İlham Əliyev yeni kompleksdə yaradılmış şəraiti 
yüksək qiymətləndirdi, əhaliyə keyfiyyətli xidmət göstərilməsi ilə 
bağlı tapşırıq və tövsiyələrini verdi. 
 
Dövlət Sərhəd Xidmətinin Yevlaxdakı «N» saylı  
yeni hərbi hissəsinin qarnizonu və yaşayış 
binaları kompleksinin açılışı mərasimi 
 
Azərbaycan Respublikasının Prezidenti, Silahlı Qüvvələrin 
Ali Baş Komandanı İlham Əliyev oktyabrın 7-də  Dövlət Sərhəd 
Xidmətinin Yevlaxdakı «N» saylı yeni hərbi hissəsinin qarnizonu 
və yaşayış binaları kompleksinin açılışında iştirak etmişdir. 
Dövlət Sərhəd Xidmətinin rəisi, general-leytenant Elçin Quli-
yev Prezident, Ali Baş Komandan İlham Əliyevə raport verdi. 
Dövlətimizin başçısı əvvəlcə hərbi hissənin qərargahında 
yaradılmış şəraitlə tanış oldu. Bildirildi ki, burada hərbi qulluq-
çuların xidməti vəzifələrini yerinə yetirmələri üçün hər cür şərait 
yaradılıb. Azərbaycan prezidentinin 2011-ci il 18 iyul tarixli 
Fərmanına uyğun olaraq, 15 aya inşa edilən bu hərbi hissənin 
ərazisi 40 hektardır. Burada 80,6 min kvadratmetr ərazidə inşaat 
işləri görülmüş, 270 min kvadratmetr sahə isə abadlaşdırılmışdır. 
Altımərtəbəli əsgər yataqxanasında olan prezident İlham 
Əliyev bölmələrin yerləşmə və tədris şəraiti ilə tanış oldu. Məlumat 
verildi ki, burada əsgərlərin və digər hərbi qulluqçuların istirahəti 
və xidməti yüksək səviyyədə həyata keçirmələri üçün zəruri 
tədbirlər görülmüşdür. Əsgərlərin məişət şəraiti üçün lazımi 
infrastruktur yaradılmış, bütün növ xidmətlər yüksək standartlar 
nəzərə alınaraq təşkil olunmuşdur. Bundan əlavə, binanın yuxarı 
mərtəbəsində böyük konfrans zalı yaradılmışdır ki, burada da 
hərbi hissənin həyatı ilə bağlı müxtəlif tədbirlər keçiriləcəkdir. 
 185 
Ümummilli lider Heydər Əliyevin həyat və fəaliyyətinin əks 
olunduğu muzey isə həm də ideoloji mərkəz funksiyasını yerinə 
yetirir. Muzeydə ulu öndər Heydər Əliyevin və Prezident, Ali Baş 
Komandan İlham Əliyevin ordu quruculuğuna, o cümlədən ölkədə 
Sərhəd Qoşunlarının inkişafına göstərdikləri diqqət və qayğını əks 
etdirən fotostendlər qurulmuşdur. 
Sonra prezident İlham Əliyev əsgər yeməkxanasında yaradılan 
şəraitlə maraqlandı. Qeyd edildi ki, əsgərlərin yüksək səviyyədə 
qidalanması üçün burada hər cür şərait vardır. Hərbi hissənin 
ərazisində bütün zəruri avadanlıq və ləvazimatlarla təchiz olunan 
hospital fəaliyyət göstərir. 60 çarpayılıq hospitalda ambulator 
müayinələrin və müalicə işinin aparılması üçün bütün imkanlar 
nəzərə alınmış, əməliyyat bloku yaradılmışdır. 
Dövlətimizin başçısı hərbi hissənin tədris meydanı və təlim 
poliqonunda da oldu. Burada Silahlı Qüvvələrin Ali Baş Ko-
mandanına yeni texnika və silah növləri barədə məlumat verildi. 
Qeyd olundu ki, bu gün Dövlət Sərhəd Xidmətinin maddi-texniki 
bazasının gücləndirilməsi istiqamətində mühüm tədbirlər görülür. 
Dövlət Sərhəd Xidmətinin hərbi hissələrinin komplektləşdirilmə 
faizi və keyfiyyəti də yüksək səviyyədədir. Əsas komanda-qərargah 
vəzifələrinin peşəkar, ali hərbi təhsili olan, mənəvi, fiziki və 
psixoloji cəhətdən hazırlıqlı, döyüş təcrübəsi toplamış zabitlərlə 
komplektləşdirilməsi ardıcıl şəkildə həyata keçirilir. 
Diqqətə çatdırıldı ki, sərhədçi ailələrinin istifadəsi üçün 
dörd tədris qrupu üzrə nəzərdə tutulan 150 yerlik uşaq bağçası 
vardır. Burada uşaqların təlim-tərbiyəsinin yüksək səviyyədə 
yerinə yetirilməsi üçün hər cür əyani vəsaitlərlə təchiz olunan 
bölmələr yaradılmış, məktəbəqədər hazırlıq guşələri qurulmuş-
dur. Bağçanın daxilində 2,1 min kvadratmetr sahəsi olan qapalı 
hovuz inşa olunmuşdur. 
Daha sonra prezident İlham Əliyev hərbi hissədə yaşayış 
binaları kompleksinin açılışında iştirak etdi. 
Dövlətimizin başçısına məlumat verildi ki, hərbi hissənin 
ərazisində ümumilikdə 185 mənzilin olduğu beşmərtəbəli         5 
bina tikilmişdir. Subay zabit və gizirlər üçün 120 nəfərlik hotel 
 186 
tipli yataqxana da vardır. Burada yaradılan şərait təsdiqləyir 
ki, bu gün Azərbaycan Ordusunda müşahidə olunan hərtərəfli 
yüksəliş sərhədçilərin və onların ailə üzvlərinin həyat 
səviyyəsinin daha da yaxşılaşdırılmasına, sosial müdafiəsinin 
gücləndirilməsinə müsbət təsir göstərir. Prezidentin Azərbay-
canın bölgələrinə etdiyi səfərlərində hərbçilər və onların 
ailələri üçün inşa edilən binaların açılışında iştirak etməsi 
dövlətin ordu quruculuğuna diqqət və qayğısını nümayiş etdirir. 
Prezident İlham Əliyev görülmüş işlərdən razılığını bildirdi. 
 
 
 
 
 
 
 
 
 
 
 
 
 
 
 
 
 187 
 
ZƏRDAB RAYONUNA SƏFƏR   
 
7 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 7-də Yevlax şəhərinə səfərini başa çatdıraraq Zərdab 
rayonuna gəlmişdir. 
Dövlətimizin başçısı Zərdab şəhərinin mərkəzindəki    Hey-
dər Əliyev parkında xalqımızın ümummilli liderinin abidəsini 
ziyarət edərək,  önünə gül dəstəsi qoydu. 
Zərdab Rayon İcra Hakimiyyətinin başçısı Lütfəli Babayev 
prezident İlham Əliyevə rayonda aparılan abadlıq-quruculuq 
işləri barədə məlumat verdi. 
 
Heydər Əliyev Mərkəzinin açılışı mərasimi 
 
Azərbaycan prezidenti İlham Əliyev oktyabrın 7-də 
Zərdab rayonunda Heydər Əliyev Mərkəzinin açılışında iştirak 
etmişdir. 
Dövlətimizin başçısı Mərkəzin açılışını bildirən lenti kəsdi. 
Məlumat verildi ki, şəhərin Heydər Əliyev prospektində 
yerləşən, ümummilli liderin adını daşıyan parkda Heydər Əliyev 
Mərkəzinin inşasına 2010-cu ildə başlanılıb. Mərkəzin ikimər-
təbəli binası ümummilli liderin adını daşıyan parkın ən gözəl 
guşəsində, özünəməxsusluğu ilə seçilən orijinal layihə əsasında 
inşa edilmişdir. Binanın ümumi sahəsi 1680 kvadratmetrdir. Ulu 
öndər Heydər Əliyevin xatirəsinin əbədiləşdirilməsi baxımından 
böyük əhəmiyyəti olan Mərkəzdə ümummilli liderin həyatının və 
çoxşaxəli dövlətçilik fəaliyyətinin müxtəlif dövrlərini əks etdirən 
materiallar, fotoşəkillər, tarixi sənədlər, eksponatlar, o cümlədən 
müxtəlif illərdə Zərdaba səfərlərinə dair fotolar nümayiş olunur. 
Burada ümummilli liderin həyat və fəaliyyətini, xarici ölkələrdə 
və ölkəmizin regionlarında keçirdiyi görüşləri əks etdirən 9 
 188 
fotoguşə yaradılmış, foyedə ulu öndərin büst kompleksi 
qoyulmuşdur. 
Mərkəzdə yaradılan şəraitlə tanışlıq zamanı diqqətə çatdırıldı 
ki, burada kompüterlərlə təchiz olunan konfrans zalı və ən 
müasir avadanlıqların quraşdırıldığı xidməti otaqlar vardır. 
Şagirdlərin Azərbaycanın zəngin tarixini dərindən öyrənmələri 
üçün xüsusi dərnəklər mövcuddur. Mərkəzin guşələrində ümum-
milli lider Heydər Əliyevin fəaliyyətindən bəhs edən xarici 
dillərdə nəşrlərə də geniş yer verilmişdir. Birinci mərtəbədə 
xalçaçılıq, rəsm və şahmat dərnəkləri fəaliyyət göstərəcəkdir. 
Mərkəzin qonaqları burada yaradılan imkanlardan istifadə 
etməklə dahi Heydər Əliyevin siyasi irsi ilə yaxından tanış ola 
biləcəklər. 
Qeyd olundu ki, Mərkəzdə 150 nəfərlik akt zalı, respublika və 
rayon səviyyəli müxtəlif tədbirlərin keçirilməsi üçün konfrans zalı 
da vardır. Mərkəzdə quraşdırılan ən müasir avadanlıq vasitəsilə 
beynəlxalq konfransların keçirilməsi də mümkündür. 
Heydər Əliyev Mərkəzi ilə tanışlıqdan sonra dövlətimizin 
başçısı müvafiq tapşırıq və tövsiyələrini verdi. 
 
Yeni Azərbaycan Partiyası Zərdab rayon 
təşkilatının yeni inzibati binasının açılışı mərasimi 
 
Azərbaycan prezidenti İlham Əliyev oktyabrın 7-də Yeni 
Azərbaycan Partiyası Zərdab rayon təşkilatının yeni inzibati 
binasının açılışında iştirak etmişdir. 
Dövlətimizin başçısı binanın rəmzi açılışını bildirən lenti 
kəsdi. Bildirildi ki, Heydər Əliyev parkında yerləşən binanın 
tikintisinə cari ilin mayında başlanılmışdır. Sahəsi 451 kvad-
ratmetr olan ikimərtəbəli yeni inzibati binanın ətrafında yaşıllıq 
zolağı salınmış, işıqlandırma sistemi qurulmuşdur. Binanın 
birinci mərtəbəsində ulu öndər Heydər Əliyevin büstü qoyul-
muşdur. Büstün ətrafında ümummilli lider Heydər Əliyevin və 
Yeni Azərbaycan Partiyasının sədri, prezident İlham Əliyevin 
partiya qurultaylarında iştiraklarını və müxtəlif vaxtlarda Zərdab 
 189 
rayonuna səfərlərini əks etdirən fotolar yer almışdır. Ümumilikdə 
inzibati bina 6 otaqdan və konfrans zalından ibarətdir. Zalda 
respublika və rayon əhəmiyyətli mötəbər tədbirlərin keçirilməsi 
nəzərdə tutulub. Buradakı bütün otaqlarda səmərəli fəaliyyət 
üçün hər cür şərait yaradılıb. 
Vurğulandı ki, YAP Zərdab rayon təşkilatı 1993-cü il 
avqustun 14-də təsis olunmuşdur. Hazırda 5 min 400 üzvü olan 
qurum partiyanın 64 ərazi ilk təşkilatını birləşdirir. 
Burada prezident İlham Əliyev Zərdab–Yuxarı Seyidlər–
Siləyli avtomobil yolunun yenidənqurmadan əvvəlki və sonrakı 
görüntülərini əks etdirən fotostendə baxdı. 
Dövlətimizin başçısı görülən işlərdən razılığını bildirdi, 
tapşırıq və tövsiyələrini verdi. 
 
            Gənclər Mərkəzinin açılışı mərasimi   
 
Azərbaycan prezidenti İlham Əliyev oktyabrın 7-də  Zər-
dabda Gənclər Mərkəzinin açılışında iştirak etmişdir. 
Dövlətimizin başçısı mərkəzin rəmzi açılışını bildirən lenti 
kəsdi. 
Mərkəzdə yaradılan şəraitlə tanışlıq zamanı məlumat verildi 
ki, Heydər Əliyev parkında yeni inşa olunmuş Gənclər 
Mərkəzinin həyətində XXX London Yay Olimpiya oyunlarının 
qaliblərinin və olimpiya komandamızın prezident İlham Əliyev 
ilə görüşlərini əks etdirən fotostend yaradılmışdır. Mərkəzin 
foyesində ümummilli lider Heydər Əliyevin və prezident İlham 
Əliyevin ictimai-siyasi fəaliyyətlərinin müxtəlif məqamlarını, 
Zərdaba səfərlərini əks etdirən fotolardan ibarət guşələr vardır.  
Qeyd olundu ki, Gənclər Mərkəzinin tikintisinə ötən ilin 
iyulunda başlanılmışdır. Mərkəzin inşaat işləri prezident 
İlham Əliyevin Zərdaba səfərindən sonra imzaladığı 2011-ci il 
11 may tarixli Sərəncamı ilə ayrılan 2 milyon manat vəsait 
hesabına aparılmışdır. Bütün lazımi avadanlıqla təchiz edilən 
10 otaq və rəqs zalından ibarət mərkəzdə gənclər öz asudə 
vaxtlarını maraqlı keçirə bilərlər. Burada ayrıca kompüter 
 190 
otağı da var. Bütün kompüterlər sürətli internetə qoşulmuşdur. 
Mərkəzdə kompüter, dərzilik kursları, musiqi dərnəkləri təşkil 
olunacaqdır. Binadakı kafe-barda gənclərin istirahəti üçün hər 
cür şərait yaradılmışdır.  
Dövlətimizin başçısı mərkəzin rəqs zalı ilə tanış oldu. 
Burada atıcılıq otağı və bilyard zalı fəaliyyət göstərir. Ümu-
milikdə mərkəz gənclərin asudə vaxtlarının səmərəli təşkilində 
mühüm rol oynayacaqdır. 
Mərkəzlə tanışlıqdan sonra prezident İlham Əliyev müvafiq 
tapşırıq və tövsiyələrini verdi. 
 
Küllülü–Zərdab magistral su kəmərinin 
açılışı mərasimi 
 
Azərbaycan prezidenti İlham Əliyev oktyabrın 7-də Kül-
lülü–Zərdab magistral su kəmərinin açılışında iştirak etmişdir. 
Dövlətimizin başçısı su kəmərinin planı və tikintisi prosesini 
əks etdirən stendlə tanış oldu. 
«Azərsu» Açıq Səhmdar Cəmiyyətinin sədri Qorxmaz 
Hüseynov Küllülü su mənbəyinin və xəttin texniki göstəriciləri 
barədə məlumat verdi. Bildirildi ki, ASC-nin sifarişi ilə kəmərin 
tikinti işlərinə cari ilin sentyabrında başlanılmışdır. Bütövlükdə 
bu kəmərin suyundan Ağsu, Kürdəmir, Ucar və Zərdab 
rayonlarının müxtəlif yaşayış məntəqələrinin 157 min sakini 
istifadə edəcəkdir. 
Qeyd olundu ki, kəmərin Zərdab rayonunun ərazisindən 
keçən hissəsinin uzunluğu 72 kilometrdir. Zərdabın 36 min 
nəfər əhalisi bu su kəmərindən istifadə edəcəkdir. Küllülüdə    5 
min kubmetrlik 1, Zərdabda isə hər biri 2 min kubmetrlik  2 su 
anbarı tikilir. Hazırda Heydər Əliyev parkında tikilən şəlalə 
rəmzi olaraq suyun artıq Zərdaba gəlib çatmasını bildirir. 
Dövlətimizin başçısı suyun şəhərə rəmzi olaraq verilməsini 
təmin edən qurğunu işə salan düyməni basdı. 
 191 
 
ZƏRDAB RAYON İCTİMAİYYƏTİNİN    
NÜMAYƏNDƏLƏRİ İLƏ GÖRÜŞ  
 
7 oktyabr 2012-ci il  
 
Əziz dostlar, əziz zərdablılar! Bu gün Zərdab rayonunun 
tarixində çox əlamətdar bir gündür. Zərdabda böyük su 
layihəsinin başlamasını qeyd edirik. Bu layihənin icrası imkan 
verəcək ki, zərdablılar təmiz içməli su ilə təmin olunsunlar. Bu, 
rayonun inkişafı, insanların sağlamlığı üçün çox böyük məna 
daşıyır. İçməli su həyat deməkdir. Təmiz içməli su isə sağlam 
həyat deməkdir. Bir neçə gündən sonra 72 kilometr 
uzunluğunda kəmər vasitəsilə verilən su daxili şəbəkəyə 
birləşdiriləcək və beləliklə, su evlərə paylanacaqdır. 
Hazırda zərdablılar suyu fasilələrlə alırlar. Şəhərin yarısı, 
demək olar ki, bu problemlə üzləşir və su qıtlığı müşahidə 
olunur. Bu layihə başa çatandan sonra artıq Zərdab əhalisi 24 
saat içməli su alacaqlar. 
Bu doğrudan da böyük tarixi layihədir. Çünki uzun illər 
ərzində, onilliklər ərzində su problemi, demək olar ki, bütün 
rayonlara xas idi. Hazırda ökəmizin hər yerində su-kanalizasiya 
layihələri icra edilir və çalışırıq ki, gələn ilin sonuna qədər 
bütün rayonlarda, rayon mərkəzlərində içməli su layihələri başa 
çatsın. 
Bu layihə çox böyük maliyyə vəsaiti tələb edir və 
Azərbaycan dövləti maliyyə yükünün əsas hissəsini öz üzərinə 
götürmüşdür. Bəzi rayonlarda bəzi layihələr xarici maliyyə 
qurumlarının kreditləri ilə icra edilir. Ancaq əsas yük dövlətin 
üzərinə düşür. Bu belə də olmalıdır. Çünki bizim sosial 
siyasətimiz insanların rahatlığını təmin etmək üçün aparılır. 
Bizim siyasətimizin təməlində Azərbaycan vətəndaşıdır və 
Azərbaycan vətəndaşının rahat, firavan yaşaması bizim əsas 
məqsədimizdir. 
 192 
Bütün infrastruktur layihələrinin içərisində içməli su layihəsi 
xüsusi məna daşıyır. Düzdür, son illər bütün bölgələrdə digər 
vacib infrastruktur layihələri həyata keçirilib, magistral yollar, 
kənd yolları çəkilib, o cümlədən Zərdab rayonunda bir neçə 
kəndi birləşdirən yeni yollar çəkilib, elektrik enerjisinin 
verilməsi xeyli dərəcədə yaxşılaşdırılıb. Demək olar ki, ölkə 
üzrə bu ciddi problem artıq aradan götürülüb. Əlbəttə, 
təkmilləşdirmə işləri aparılmalıdır və aparılır. Amma biz bu 
problemi köklü şəkildə həll etmişik. Qazlaşdırma prosesi gedir. 
Zərdab şəhərinin qazla təminatı artıq reallaşıb və ətraf kəndlərə 
də qaz xətləri çəkilir. Bu layihələrin içində içməli su layihəsi 
xüsusi məna daşıyır. Çünki insan susuz yaşaya bilməz. 
Keyfiyyətsiz su insanın sağlamlığına birbaşa ziyan vurur. Biz 
çalışmalıyıq və çalışırıq ki, bütün bölgələrdə əhaliyə verilən 
içməli su Ümumdünya Səhiyyə Təşkilatının standartlarına 
cavab versin. Əminəm ki, buna nail olacağıq. Zərdab rayonuna 
verilən içməli su çox gözəl, təmiz mənbədən gələn sudur, 
keyfiyyətli sudur və bir neçə gündən sonra zərdablılar bunu 
görəcəklər. 
Bu layihənin böyük mənası, böyük əhəmiyyəti vardır. Çünki 
bir daha demək istəyirəm ki, bizdə içməli su problemi həmişə, 
bütün dövrlərdə olub. Tədricən bu məsələ öz həllini 
tapmaqdadır və hər bir bölgə üçün konkret investisiya proqramı, 
konkret proqramlar, planlar vardır. Bu işlər plan üzrə gedir və 
qarşıya məqsəd qoyulmuşdur ki, gələn ilin sonuna qədər əksər 
layihələr icra edilsin. Bütün rayon mərkəzlərini gələn ilin 
sonuna qədər içməli su ilə təmin etməliyik. Bununla paralel 
olaraq, ətraf kəndlərə də təmiz içməli su verilməlidir. Ondan 
sonrakı mərhələdə daha da geniş miqyasda bu layihələr icra 
ediləcəkdir. Kanalizasiya layihələri də icra ediləcək. 
Biz bu məsələni həll etdikdən sonra, demək olar ki, 
infrastruktur layihələri arasında həllini gözləyən məsələ 
qalmayacaqdır. Bu məsələ ilə bağlı bir neçə il bundan əvvəl 
konkret tapşırıqlar verilmişdir. Dövlət İnvestisiya Proqramında 
su layihələri nəzərdə tutulur. Bu bir daha Azərbaycan 
 193 
hökumətinin, dövlətinin siyasətini əks etdirir. Biz bazar 
iqtisadiyyatı prinsiplərinə sadiqik və indi ölkə iqtisadiyyatı 
uğurla inkişaf edir. Bu bizə imkan verir ki, sosial məsələlərin 
həllinə lazımi səviyyədə maliyyə vəsaiti ayıraq və bunu edirik. 
Su layihəsi sırf sosialyönümlü layihədir. Çünki bu layihənin 
dövlət üçün heç bir kommersiya önəmi yoxdur. Azərbaycanda su 
tarifləri çox aşağıdır və bu layihələrə qoyulan vəsait heç vaxt, yəni 
su tariflərinin ödənilməsi hesabına qaytarıla bilməz. Bu bir daha 
Azərbaycan dövlətinin nə qədər güclü sosial siyasət apardığını 
göstərir. 
Bu belə də olmalıdır. Çünki ölkəmiz inkişaf edir, ölkəmizin 
bütün bölgələri inkişaf edir və biz çalışırıq, çalışmalıyıq ki, 
Azərbaycan vətəndaşları üçün daha da yaxşı şərait yaradaq. Hər bir 
vətəndaş üçün yaşadığı yerdən asılı olmayaraq, gözəl şərait 
yaradılmalıdır. İnsanlar işlə təmin olunmalıdır, təhlükəsizlik təmin 
edilməlidir, səhiyyə, təhsil ocaqları tikilməlidir. İnfrastruktur 
layihələrinin icrası, əlbəttə ki, ümumi işlərdə mühüm yer tutur. Son 
illər ərzində ölkəmizdə həyata keçirilən infrastruktur layihələri, 
artıq öz gözəl nəticəsini verir. 
Bu gün həm Zərdab, həm də, ümumiyyətlə, ölkə üçün çox 
əlamətdar bir gündür. Çünki qeyd etdiyim kimi, bütün bölgələrdə 
içməli su layihələri artıq icra edilir, yaxud da ki, onların icrasına 
hazırlıq işləri aparılır. Onların içində birinci layihə məhz Zərdabda 
reallaşır. Ona görə bu gün tarixdə qalacaqdır. Bu gün yeni layihələr 
əsasında Azərbaycanın bölgələrinə verilən suyun ilkin 
mərhələsidir. Təsadüfi deyildir ki, birinci layihə Zərdabda reallaşır. 
Zərdabın inkişafına böyük diqqət göstərilir. Əvvəlki dövrdə 
rayonun inkişafı üçün Prezidentin ehtiyat fondundan vəsait 
ayrılmışdır. Zərdabda quruculuq, abadlıq işləri aparılır. Eyni 
zamanda, əvvəlki dövrlərdə Kür boyu yerləşən kəndlərdə modul 
tipli sutəmizləyici qurğular da quraşdırılıb və insanlar təmiz sudan 
istifadə edirlər. Digər layihələrin icrası, əminəm ki, Zərdabın 
gələcək inkişafını təmin edəcəkdir.  
Ümumiyyətlə, ölkə miqyasında işlər çox müsbət istiqamətdə 
gedir. Artıq bir neçə gündən sonra biz 3-cü rübün yekunlarını 
 194 
müzakirə edəcəyik. Birinci 6 ayın yekunları çox müsbət olmuşdur 
– iqtisadiyyat, qeyri-neft iqtisadiyyatı artır, sosial məsələlər həll 
olunur, sovet dövründən qalan əmanətlərin qaytarılması prosesi 
başlamışdır və deyə bilərəm ki, MDB məkanında ən qısa müddət 
ərzində qaytarılacaq vəsait məhz Azərbaycanda olacaqdır. 
Azərbaycanda bu vəsaitlər ən yüksək əmsalla insanlara 
veriləcəkdir. Digər sosial layihələr icra edilir. Ölkənin ümumi 
inkişaf dinamikası onu göstərir ki, seçdiyimiz yol düzgün yoldur. 
Biz bu yolla gedirik, gedəcəyik və elə etməliyik ki, hər bir 
vətəndaş, hər bir vəzifəli şəxs öz vətəndaşlıq borcunu dərk etsin və 
ümumi işimizə töhfəsini versin. 
Mən əminəm ki, ilin sonuna qədər iqtisadi və sosial 
göstəricilərimiz müsbət olacaq və 2012-ci ili də biz uğurla başa 
vuracağıq. Ondan sonrakı dövr üçün də bizim konkret 
proqramlarımız vardır. 2004-cü ildə regionların birinci sosial-
iqtisadi inkişafı proqramının icrası nəticəsində böyük işlər 
görülmüşdür. Artıq ikinci proqram icra edilir, o da gələn ilin 
sonuna qədər başa çatacaqdır. Bu proqramın icrası nəticəsində əsas 
infrastruktur, sosial məsələlər öz həllini tapacaqdır. Ondan sonrakı 
dövr üçün də bizim konkret konsepsiyamız, baxışlarımız vardır. 
«Azərbaycan–2020» strateji inkişaf planımız vardır. 2020-ci ilə 
qədər görüləsi işlər haqqında bizdə çox dəqiq təəssürat vardır və 
bu proqram üzərində işlər gedir. Biz öz işimizi planlaşdırırıq, 
proqnozlaşdırırıq. Hər şey plan üzrə gedir – istər xarici siyasətlə, 
istər daxili siyasətlə bağlı. İqtisadi və infrastruktur layihələrinin 
icrası bizim işimizin mühüm hissəsidir. 
Mən bir daha sizi ürəkdən təbrik edirəm. Biz sizinlə keçən il 
görüşmüşdük. O vaxt Heydər Əliyev Mərkəzində tamamlanma 
işləri gedirdi, çox səmimi görüş idi. Mən o vaxt da dedim ki, 
Zərdabda gedən proseslər daim diqqət mərkəzində olacaqdır. Bir il 
keçdi, gözəl hadisə münasibətilə yenə də görüşürük. Yenə də 
deyirəm, bu gün tarixdə qalacaqdır. Onilliklər, bəlkə də yüzilliklər 
ərzində ilk dəfə olaraq Zərdaba 24 saat təmiz içməli su 
veriləcəkdir. Əminəm ki, siz hamınız bu gün eyni hissləri 
keçirirsiniz. Mən də bu hissləri keçirirəm, mən çox sevinirəm, sizi 
 195 
ürəkdən salamlayıram, təbrik edirəm və sizə cansağlığı, yeni 
uğurlar arzulayıram.  
«Azərsu» Açıq Səhmdar Cəmiyyətinin sədri Qorxmaz Hü-
seynov hazırda Bakıda və regionlarda su xətlərinin çəkilişi və 
kanalizasiya sistemlərinin təkmilləşdirilməsi ilə bağlı görülən 
işlər barədə məlumat verdi: 
– Möhtərəm Prezident, hörmətli tədbir iştirakçıları. 
Əsası ulu öndər Heydər Əliyev tərəfindən qoyulmuş sosial-
iqtisadi inkişaf strategiyası Sizin rəhbərliyinizlə uğurla davam 
edir. Ölkəmizin sosial-iqtisadi həyatında inkişaf daha da 
sürətlənmiş və infrastruktur layihələrinin icrasında böyük 
uğurlar əldə olunmuşdur. Sizin qayğı və diqqətinizin nəticə-
sidir ki, içməli su təchizatı sektorunda həyata keçirilən layi-
hələr artıq bütün ölkəni əhatə edir və əsas diqqət Azərbaycan 
vətəndaşlarının sosial rifahının yaxşılaşmasına yönəldilmişdir. 
Möhtərəm cənab Prezident, bu gün açılışına toplaşdığımız 
Küllülü–Zərdab magistral su kəməri Sizin «Azərbaycan əhalisi  
24 saat keyfiyyətli su almalıdır» tapşırığınızın icrası 
istiqamətində atılmış növbəti uğurlu addımdır. 
Cənab Prezident, diqqətinizə çatdırmaq istəyirəm ki, Zərdab 
şəhərində mərkəzləşdirilmiş içməli su sistemi keçən əsrin 80-ci 
illərinin əvvəllərində yaradılmışdır. Şəhərin təxminən yarısını 
əhatə edən şəbəkə artıq istismar müddətini başa vurmuşdur. 
Mərkəzləşdirilmiş şəbəkə olmadığından Zərdab şəhərinin 
əhalisinin yarısı suya olan tələbatını fərdi qaydada ödəyir. 
Şəhərdə kanalizasiya şəbəkəsi, ümumiyyətlə, yoxdur. 
Möhtərəm cənab Prezident, diqqətinizə çatdırım ki, Zərdab 
şəhərinin su təchizatı və kanalizasiya sisteminin yenidən 
qurulması layihəsi üzrə tikinti işlərinə təxminən bir il əvvəl 
başlanılmışdır. Layihə çərçivəsində Küllülü mənbəyində 
sugötürücü qurğu tikilmiş və buradan Zərdab şəhərinə 72 ki-
lometr uzunluğunda özüaxımlı magistral su kəməri çəkilmişdir. 
Bu müddətdə magistral kəmərlə yanaşı, şəhərdaxili şəbəkənin 
tikintisi də aparılmışdır. İndiyə qədər Zərdab şəhərində 28 
kilometr su xətləri, 12 kilometr kanalizasiya xətləri tikilmişdir. 
 196 
Layihənin icrası nəticəsində Zərdab şəhəri və rayonun 15 
kəndində yaşayan 36 min əhalinin içməli su problemi birdəfəlik 
həll olunacaqdır. 
Qeyd edim ki, ilkin layihədə çirkab sularının kənarlaş-
dırılması üçün 7 nasos stansiyasının inşası nəzərdə tutulmuşdu. 
İntensiv yağıntılar zamanı nasosxanalar şəbəkəyə toplanan 
suları kənarlaşdıra bilmir və nəticədə kanalizasiya sisteminin işi 
pozula bilərdi. Bu amilləri nəzərə alaraq çirkab, yağış və yeraltı 
suların birgə idarə olunması əsas götürülməklə, layihəyə 
dəyişikliklər edilmişdir. Zərdab şəhərinin kanalizasiya şəbəkəsi 
layihəsində nasos stansiyaları ləğv edilmiş, əvəzində özüaxımlı 
mikrotunellərin tikintisi variantına üstünlük verilmişdir. Bu 
sistem çirkab suların optimal idarəolunması ilə yanaşı, 
gələcəkdə yağış və drenaj şəbəkəsinin tikintisi üçün də etibarlı 
kommunikasiya rolunu oynayacaqdır. 
Möhtərəm cənab Prezident, icazənizlə, paytaxt Bakıda və 
Abşeron yarımadasında, eləcə də regionlarda həyata ke-
çirdiyimiz digər layihələr haqqında qısaca məlumat verim. 
2011-ci ilin may ayında təsdiqlədiyiniz «2011–2013-cü illərdə 
Bakı şəhəri və onun qəsəbələrinin sosial-iqtisadi inkişafı Dövlət 
Proqramı»na uyğun olaraq, Ceyranbatan ultrasüzgəcli 
sutəmizləyici qurğusunun, Ceyranbatan–Balaxanı–Ramana–
Zirə magistral su kəmərinin, anbar komplekslərinin inşası 
uğurla davam etdirilir. Qəsəbə və kəndlərin içməli su və 
kanalizasiya şəbəkəsinin tikintisinə başlanılmışdır. «Regionların 
sosial-iqtisadi inkişafı Dövlət Proqramı» çərçivəsində isə 35 
rayon mərkəzinin su təchizatı və kanalizasiya sistemlərinin 
yenidən qurulması ilə bağlı tikinti işləri sürətlə davam etdirilir. 
Bu layihələr çərçivəsində 250-dən artıq kəndə də suyun 
verilməsi nəzərdə tutulur. 
Bir faktı xüsusi qeyd etmək istəyirəm ki, «Azərsu» Açıq 
Səhmdar Cəmiyyətinin sifarişi ilə 22 rayonda həyata keçirilən 
layihələr çərçivəsində bu ilin 9 ayı ərzində 140 kilometr 
magistral su kəməri, 430 kilometr su şəbəkəsi, 55 kilometr 
 197 
kanalizasiya kollektoru və 230 kilometr kanalizasiya xətti 
tikilmişdir. 
Cənab Prezident, «Azərsu» Açıq Səhmdar Cəmiyyəti 
tərəfindən ölkə ərazisində qeyri-bərabər paylanmış su ehti-
yatlarından səmərəli istifadə, içməli su, kanalizasiya xidmətləri 
və yağış sularının idarəolunmasını özündə əks etdirən layihələr 
hazırlanır. Bakı şəhəri və Abşeron yarımadası üzrə «Master 
plan» yekunlaşmaq üzrədir. Bu konsepsiyanın davamı olaraq 
bütün ölkə ərazisini əhatə edəcək «Master plan»ın işlənməsinə 
hazırlıq görülür. Bu «Master plan»da qlobal iqlim dəyişikliyi 
nəzərə alınmaqla, respublika ərazisindəki yeraltı və yerüstü su 
ehtiyatları yenidən qiymətləndiriləcəkdir. Layihədə bu 
ehtiyatlardan əhalinin su təchizatında optimal istifadə variantları 
da öz əksini tapacaqdır. Artıq bununla bağlı müəyyən 
tədqiqatlar aparılmış və ilkin təkliflər hazırlanmışdır. 
Hazırlanmış təkliflər yaxın vaxtlarda Sizə təqdim olunacaqdır. 
Möhtərəm cənab Prezident, «Azərsu» Açıq Səhmdar Cə-
miyyəti ölkə əhalisini fasiləsiz keyfiyyətli içməli su ilə təmin 
etmək, kanalizasiya xidmətlərinin yaxşılaşdırılması barədə 
tapşırıqlarınızı, eləcə də təsdiq etdiyiniz dövlət proqramlarını 
vaxtında və keyfiyyətlə icra etmək üçün bütün qüvvələrini 
səfərbər etmişdir. Daim Sizin diqqət və qayğınızı hiss edən 
çoxminli kollektivimiz etimadınızı doğrultmaq üçün bundan 
sonra da səylə çalışacaqdır. 
       F i r u z ə  Q o c a y e v a (Zərdab şəhər 1 saylı məktəb-
liseyin müəllimi): Möhtərəm cənab Prezident, bu gün biz 
zərdablılar üçün çox sevimli bir gündür. Siz bu gün zərdablılara 
insan həyatı üçün əvəzsiz olan bir nemət – təmiz su bəxş 
edirsiniz. İcazə verin rayonumuzun bütün sakinlərinin dərin 
minnətdarlığını və səmimi təşəkkürlərini Sizə çatdırım. 
Həyatımızda təmiz suyun necə böyük əhəmiyyət kəsb 
etdiyini hamımız yaxşı bilirik. Biz zərdablılar həmişə təmiz 
sudan korluq çəkmişik. Daim Kür çayının bulanıq və çirkli 
suyundan istifadə etməyə məcbur olmuşuq. Bu da bizim 
sağlamlığımıza, həyat şəraitimizə öz mənfi təsirini göstərirdi. 
 198 
Uzun illər idi ki, biz təmiz su həsrəti ilə yaşayırdıq. Bu gün isə 
Siz bizi çoxdan gözlədiyimiz arzumuza çatdırmısınız. 
Tapşırığınızla qısa müddətdə Ağsu rayonundan, uzaq 
məsafədən Zərdaba bulaq suyu çəkilmişdir. İndi təmiz sudan 
rayon əhalisinin yarısından çoxu istifadə edəcəkdir. Yeni 
çəkilmiş bu su xətti Sizin zərdablılara verdiyiniz böyük bir 
töhfədir. Bu Sizin sakinlərimizin sağlam yaşamasına, ümumiy-
yətlə, insan amilinə necə yüksək diqqət yetirmənizin və önəm 
vermənizin bariz bir nümunəsidir. 
Möhtərəm cənab Prezident, Siz həmişə insanların qayğıları 
ilə yaşayırsınız. Harada bir problem, çətinlik görürsünüzsə, 
həmin anda onu aradan qaldırırsınız. Sizin həyata keçirdiyiniz 
bütün tədbirlər bizim yaxşı, firavan yaşamağımıza, rifah 
halımızın yüksəlməsinə xidmət edir. Siz həm də bizim 
təhlükəsizliyimizin qarantısınız. Bütün Azərbaycan xalqı kimi, 
biz zərdablılar da bunu hər zaman hiss edir və daim Sizə 
arxalanırıq. 
Mən şahidi olduğum bir məsələni demək istəyirəm ki, 1978-
ci ildə ulu öndər Heydər Əliyev, 2010-cu ildə isə Siz Zərdabı və 
zərdablıları Kür çayının daşması nəticəsində baş vermiş təbii 
fəlakətdən xilas etmisiniz. Sakinlərimiz o çətin günlərdə 
dövlətin gücünü və onun rəhbərinin qayğısını bir daha gördülər. 
Sizin bir çağırışınızla bütün ölkə ayağa qalxmışdı. Doğrudan da 
heç bir neçə ay keçmədi ki, bütün fəlakət bölgəsində olduğu 
kimi, Zərdabda da zərər çəkmiş ailələr üçün yeni qəsəbə salındı, 
sosial obyektlər inşa edildi, insanlara maddi kömək göstərildi. 
Zərdablılar bütün bunlara görə bir daha Sizə öz dərin 
minnətdarlıqlarını bildirirlər. 
Möhtərəm cənab Prezident, Sizin diqqət və qayğınız sayə-
sində bu gün Zərdab rayonunda çoxlu işlər görülür, insanları 
narahat edən problemlər aradan qaldırılır. Şəhərimiz tamamilə 
qazlaşdırılıb, kəndlərimizə yeni qaz xətləri çəkilir, yollarımız 
asfaltlanır, yeni təhsil obyektləri tikilib istifadəyə verilir. Yeri 
gəlmişkən, bir məsələni də qeyd etmək istərdim ki, son illərdə 
təhsilimizə göstərdiyiniz qayğı xüsusilə yaddaqalandır. 
 199 
Rayonumuzda təkcə son 3 ildə 13 məktəb binası tikilib 
istifadəyə verilmiş, 3 məktəb binası hazırda inşa edilməkdədir. 
Məlumat üçün bildirmək istəyirəm ki, ötən əsrin 80-ci illərindən 
son dövrlərə qədər isə cəmi 3 məktəb binası tikilmişdi. 
Cənab Prezident, şəhərimiz də gündən-günə gözəlləşir, hər 
tərəfdə geniş abadlıq-quruculuq işləri aparılır, sakinlərimizin 
istirahəti üçün hər cür şərait yaradılır. Bu gün açılışını etdiyiniz 
Heydər Əliyev və Gənclər mərkəzləri isə bütün rayon 
sakinlərinə, xüsusən də gənclərimizə ən böyük hədiyyədir. 
Bütün bunlar Sizin və Sizinlə çiyin-çiyinə çalışan çox hörmətli 
Mehriban xanım Əliyevanın rayonumuza, biz zərdablılara 
göstərdiyiniz yüksək diqqət nəticəsində həyata keçirilən 
çoxsaylı tədbirlərdəndir. 
Cənab Prezident, bizim yaxşı və firavan yaşayışımız üçün 
gördüyünüz bütün bu həyati əhəmiyyətli işlərə görə Sizə bir 
daha bütün Zərdab sakinlərinin dərin minnətdarlığını bildirir, 
Sizə və ailənizə cansağlığı, xoşbəxtlik arzulayıram. Ömrünüz su 
qədər uzun olsun. Allah Sizi qorusun. 
 
                             * * *  
Sonra dövlətimizin başçısı veteranlarla görüşdü. 
 
V e t e r a n: Cənab Prezident, Zərdaba xoş gəlmisiniz! Siz 
həm bizim Prezidentimiz, həm də zərdablısınız. Mən bunu 
səmimi deyirəm. Mən yaxşı xatırlayıram, vaxtilə bura şoran 
torpaq idi, burada heç nə yox idi. Allah ulu öndərimiz Heydər 
Əliyevə qəni-qəni rəhmət eləsin. 1978-ci ildə mən ulu 
öndərimizlə görüşmüşəm. Mənim əməyimi o mükafatlandırıb. 
Mən xoşbəxtəm. Beşinci dəfədir ki, Sizinlə görüşürəm. Axı-
rıncı dəfə «Bibiheybət» məscidinin açılışında görüşmüşük. Bu 
yaxınlarda Mərdəkana getmişdim. Siz oraya açılışa gəlmişdiniz. 
Nələr yaradılıb orada?! Biz Sizə minnətdarlığımızı bildiririk. 
Sizə uzun ömür, cansağlığı arzulayırıq. Siz bizim gözəl, sadə 
Prezidentimizsiniz. Allah Sizi qorusun! 
İ l h a m  Ə l i y e v: Çox sağ olun. 
 200 
V e t e r a n: Keçən il mayın 6-da Sizin buraya gəlişiniz 
bizim üçün çox uğurlu, gözəl gün oldu. İnanın, biz Sizi görəndə 
elə bilirik ki, bütün dünyanı bizə bəxş edirsiniz. Sizin 155 
dövlət tərəfindən dəstək almağınız, cənab Prezident, Sizin 
şəxsinizdə bütün Azərbaycan xalqına verilən qiymətdir. Keçən 
il öz əllərinizlə mənə verdiyiniz «Tərəqqi» medalına görə Sizə 
minnətdarlıq edirəm. 
Mən əzizimiz Mehriban xanıma, Leyla xanıma da Allahdan 
cansağlığı arzulayıram. Çünki onlar da Azərbaycanın bütün 
dünyada tanıdılmasında böyük işlər görürlər. 
 
 
 
 
 
 
 
 
 
 201 
 
MEKSİKA BİRLƏŞMİŞ ŞTATLARI KONQRESİ 
DEPUTATLAR PALATASININ BEYNƏLXALQ 
ƏLAQƏLƏR KOMİTƏSİNİN SƏDRİ PORFİRİO 
MUNYOZ LEDO İLƏ GÖRÜŞ  
 
Prezident sarayı  
 
8 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 8-də Meksika Birləşmiş Ştatları Konqresi Deputatlar 
Palatasının beynəlxalq əlaqələr komitəsinin sədri Porfirio 
Munyoz Ledonu qəbul etmişdir. 
Dövlətimizin başçısı Azərbaycan ilə Meksika arasında 
ikitərəfli əlaqələrin yüksək səviyyədə olmasından məmnunlu-
ğunu ifadə etdi. Son illərdə əməkdaşlığımızın sürətlə inkişaf 
etdiyini qeyd edən prezident İlham Əliyev ölkələrimizin beynəl-
xalq təşkilatlar çərçivəsində fəal əməkdaşlıq etdiyini bildirdi. 
Dövlətimizin başçısı Azərbaycan ilə Meksika arasında iqtisadi 
və mədəni əlaqələrin daha da genişləndirilməsi üçün yaxşı 
imkanların olduğunu dedi. Porfirio Munyoz Ledonun 
Azərbaycana səfərinin əhəmiyyətini qeyd edən prezident İlham 
Əliyev ikitərəfli münasibətlərimizin inkişafında parlamentlər-
arası əlaqələrin önəmini vurğuladı. 
Prezident İlham Əliyev ilə hələ Avropa Şurası Parlament 
Assambleyasında tanış olduğunu xatırladan Meksika Birləşmiş 
Ştatları Konqresi Deputatlar Palatasının beynəlxalq əlaqələr 
komitəsinin sədri Porfirio Munyoz Ledo Azərbaycana 
səfərindən məmnunluğunu ifadə etdi. O, ölkəmizdə gedən 
yüksək inkişaf proseslərinin onda böyük təəssürat yaratdığını 
dedi. 
 
 
 
 202 
 
VENESUELA BOLİVAR RESPUBLİKASININ 
PREZİDENTİ ZATİ-ALİLƏRİ  
CƏNAB UQO RAFAEL ÇAVES FRİASA 
 
Hörmətli cənab Prezident! 
Venesuela Bolivar Respublikasının Prezidenti vəzifəsinə 
yenidən seçilməyiniz münasibətilə Sizi təbrik edirəm. 
Ümidvaram ki, Azərbaycan ilə Venesuela arasındakı 
münasibətlər xalqlarımızın mənafelərinə uyğun olaraq dostluq 
və əməkdaşlıq məcrasında inkişaf edəcəkdir. 
Sizə möhkəm cansağlığı, xoşbəxtlik, dost Venesuela xal-
qının rifahı naminə fəaliyyətinizdə uğurlar diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 9 oktyabr 2012-ci il 
 
 
 
 
 
 
 
 
 
 
 
 
 
 
 
 
 203 
 
DÜNYA BANKININ CƏNUBİ QAFQAZ ÜZRƏ 
REGİONAL DİREKTORU HENRİ KERALİ  
İLƏ GÖRÜŞ 
 
Prezident sarayı  
 
9 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 9-da Dünya Bankının Cənubi Qafqaz üzrə regional 
direktoru Henri Keralini qəbul etmişdir.  
Görüşdə Azərbaycan ilə Dünya Bankı arasında 20 illik 
əlaqələrin inkişafından məmnunluq ifadə edildi, ölkəmizlə 
əməkdaşlığın böyük potensiala malik olduğu və Dünya Bankının 
bu əməkdaşlığı daha da dərinləşdirilməkdə maraqlı olduğu 
vurğulandı, Azərbaycanın əldə etdiyi yüksək iqtisadi uğurların 
önəmi qeyd edildi. 
Görüşdə, həmçinin infrastruktur, bərpa olunan enerji, içməli 
su təminatı, su ehtiyatları və suvarma sistemləri, Xəzər 
dənizindən suvarma məqsədi ilə istifadə, müasir texnologiyaya 
əsaslanan kənd təsərrüfatı müəssisələrinin yaradılması, yerlər-
də sahibkarlığın inkişafına dəstək, iqtisadiyyatın şaxələndiril-
məsi, bir sıra sahələrdə islahatların davam etdirilməsi və 
Azərbaycanın prioritet hesab etdiyi digər istiqamətlərdə əmək-
daşlığın daha da genişləndirilməsi ilə bağlı məsələlər ətrafında 
fikir mübadiləsi aparıldı. 
 
 
 
 
 
 
 
 
 204 
 
NAZİRLƏR KABİNETİNİN 2012-ci İLİN DOQQUZ 
AYININ SOSİAL-İQTİSADİ İNKİŞAFININ 
YEKUNLARINA VƏ QARŞIDA DURAN 
VƏZİFƏLƏRƏ HƏSR OLUNMUŞ İCLASINDA 
İŞTİRAK 
 
Prezident sarayı  
 
10 oktyabr 2012-ci il  
 
Azərbaycan Respublikasının Prezidenti İlham Əliyevin 
sədrliyi ilə oktyabrın 10-da Nazirlər Kabinetinin 2012-ci ilin   9 
ayının sosial-iqtisadi inkişafının yekunlarına və qarşıda duran 
vəzifələrə həsr olunmuş iclası keçirilmişdir. 
Dövlətimizin başçısı iclası giriş nitqi ilə açdı: 
 
– Ölkə iqtisadiyyatı uğurla inkişaf edir və 9 ayın yekunları 
bunu bir daha əyani şəkildə göstərir. Bütün makroiqtisadi 
göstəricilərimiz yüksək səviyyədədir, iqtisadiyyatımız 9 ayda 
1,1 faiz artmışdır. Ancaq qeyri-neft iqtisadiyyatımız 10,3 faiz 
artmışdır. Son aylar və illər ərzində bu ən vacib göstəricidir. 
Çünki məqsədimiz məhz ondan ibarətdir ki, ölkə iqtisadiyyatı 
çoxşaxəli şəkildə inkişaf etsin. Qeyri-neft iqtisadiyyatının 
inkişafı imkan verəcəkdir ki, gələcəkdə Azərbaycan neft-qaz 
amilindən asılılığını xeyli dərəcədə aşağı endirə bilsin. 
Bütün bölgələrdə quruculuq-abadlıq işləri aparılır. Yeni 
sənaye müəssisələri yaradılır. Əminəm ki, qeyri-neft iqtisa-
diyyatımız ilin sonuna qədər yüksək səviyyədə qalacaq, bu bizə 
                                            
       Назирляр Кабинетинин 2012-ъи илин 9 айынын сосиал-игтисади 
инкишафынын йекунларына вя гаршыда дуран вязифяляря щяср 
олунмуш иъласında Mərkəzi Bankın Иdarə Heyətinin sədri Elman 
Rüstəmov, Nəqliyyat naziri Ziya Məmmədov, Əmək və Əhalinin Sosial 
Müdafiəsi naziri Füzuli Ələkbərov çıxış etdilər.       
 205 
imkan verəcəkdir ki, gələn il də iqtisadi sahədə şaxələndirmə 
siyasətimiz uğurla davam etdirilsin. 
9 ay ərzində ölkə iqtisadiyyatına 16 milyard dollar sərmayə 
qoyulmuşdur. Bu çox böyük rəqəmdir. Keçən ilə nisbətən daha 
böyük rəqəmdir. Nəzərə alsaq ki, hər il təxminən bu səviyyədə 
investisiya qoyulur, görə bilərik ki, Azərbaycan iqtisadiyyatına 
nə qədər böyük sərmayə qoyulur. Sərmayələrin əsas hissəsi 
daxili investisiyalardır, təqribən 70 faizə yaxın. Qalan hissə isə 
xarici investorların vəsaitidir. Hesab edirəm ki, bu balans da ən 
optimaldır. Xarici investorlar üçün iqtisadiyyatımız 
cəlbedicidir,  daxili investisiyalar da onu göstərir ki, dövlətin 
investisiya siyasəti çox uğurludur. Çünki daxili investisiyaların 
böyük əksəriyyəti dövlət xətti ilə qoyulan vəsaitdir. Özəl sektor 
da bu investisiya layihələrində uğurla iştirak edir. Özəl sektorun 
– həm yerli, həm xarici biznes cəmiyyətinin Azərbaycan 
iqtisadiyyatına böyük inamı vardır. Əgər bu inam olmasaydı, bu 
qədər investisiya qoyulmazdı. 
Deyə bilərəm ki, bütövlükdə özəl sektor ümumi daxili 
məhsulda öz yüksək çəkisini saxlamaqdadır. Son məlumata 
görə ölkə iqtisadiyyatının 83 faizi özəl sektorda formalaşıb. Bu 
da öz növbəsində göstərir ki, Azərbaycanda bazar iqtisadiyyatı 
prinsipləri tam şəkildə bərqərar olunubdur. 
Kənd təsərrüfatı 6,3 faiz artmışdır. Bu da çox gözəl 
göstəricidir. Bu barədə mən hələ fikirlərimi bildirəcəyəm. 
Ancaq bəri başdan demək istəyirəm ki, bu sahə həmişəki kimi, 
prioritet sahə olaraq qalır və gələcəkdə bu sahəyə daha da 
böyük diqqət göstərilməlidir. Mən çox şadam ki, bir müddət 
əvvəl verdiyim tapşırıqlar yerinə yetirilir. Kənd təsərrüfatının 
inkişafı bizə imkan verəcəkdir ki, idxaldan daha da az asılı 
vəziyyətdə olaq. İş yerlərinin açılması, bölgələrdə sənaye 
müəssisələrinin fəaliyyətə başlaması birbaşa kənd təsərrüfatının 
inkişafı ilə bağlıdır. Ona görə, hesab edirəm ki, 6,3 faiz artım 
çox yaxşıdır. Çalışmalıyıq ki, gələcəkdə bu yüksək templəri 
saxlayaq. 
 206 
Ölkəmizin strateji valyuta ehtiyatları ilin əvvəlindən təxmi-
nən 5 milyard dollar artmışdır, hazırda 45 milyard dollar 
səviyyəsindədir. Deyə bilərəm ki, bu, dünya miqyasında çox 
böyük rəqəmdir və Azərbaycan artıq böyük valyuta ehti-
yatlarına malik ölkədir. Ölkənin ərazi ölçülərinə və əhalinin 
sayına görə, hesab edirəm ki, əgər valyuta ehtiyatlarımızı 
adambaşına hesablasaq, biz dünya miqyasında ən qabaqcıl 
yerlərdən birindəyik. Çox sevindirici hal ondan ibarətdir ki, 
böyük investisiya layihələrinin dövlət xətti ilə həyata keçi-
rilməsinə baxmayaraq, strateji valyuta ehtiyatlarımız azalmır, 
əksinə, artır. Biz çalışmalıyıq ki, gələcək illərdə müəyyən 
səviyyədən aşağı düşməyək. Çünki bu bizim ehtiyat 
mənbəyimizdir. Ancaq baxmayaraq ki, indi dünyada hökm 
sürən maliyyə böhranı faiz dərəcələrini aşağı salmışdır və bu 
vəsaitin idarə edilməsi nəticəsində biz hələ ki, o qədər də böyük 
mənfəət əldə edə bilmirik, ancaq valyuta ehtiyatlarının idarə 
edilməsi sahəsində yeni istiqamətlər artıq araşdırılır. Beləliklə, 
vəsaitimizin daha da səmərəli şəkildə mənfəətgətirmə əmsalı, 
əminəm ki, daha da yüksək səviyyədə olacaqdır. 
Bütün bu göstəricilər təsdiq edir ki, iqtisadi sahədə inkişaf 
çox sürətlidir. Təbii ki, bu inkişaf insanların yaşayış səviyyəsinə 
də təsirini göstərir. 9 ayda əhalinin pul gəlirləri           12 faiz, 
inflyasiya isə cəmi 1,5 faiz artmışdır. Gördüyünüz kimi, 
inflyasiya ilə əhalinin pul gəlirləri arasında 10 faiz fərq vardır 
və hesab edirəm ki, Azərbaycan bu göstəricilərə görə dünya 
miqyasında ən qabaqcıl yerlərdədir. Bizim bütün iqtisadi 
təşəbbüslərimiz və ümumiyyətlə, iqtisadi strategiyamız 
Azərbaycan xalqının rifah halının yaxşılaşdırılmasına 
yönəldilmişdir. Biz bu istiqamətdə böyük nailiyyətlərə çatmışıq 
və bu göstəricilər görülən işlərin məntiqi nəticəsidir. 
Sənaye istehsalında vəziyyət o qədər də ürəkaçan deyildir. 
Mən istəyirəm bu barədə fikirlərimi bir qədər ətraflı bildirim və 
yaranmış vəziyyətlə bağlı Azərbaycan ictimaiyyəti də 
məlumatlı olsun. Artıq birinci dəfə deyildir ki, biz Nazirlər 
Kabinetinin toplantılarında sənaye istehsalı ilə bağlı o qədər də 
 207 
xoşa gəlməyən rəqəmlər səsləndiririk. Hər rübdən-rübə, ildən-ilə, 
xüsusilə son bir neçə il ərzində Azərbaycanda ümumi sənaye 
istehsalı azalır. Bu vaxta qədər biz bunu, sadəcə olaraq, statistik 
göstərici kimi ifadə edirdik. Daha bunun izahatı ilə biz, demək olar 
ki, məşğul olmurduq. Hesab edirdik ki, bu, müvəqqəti prosesdir, 
müvəqqəti məsələdir və bu məsələ öz həllini tapacaqdır, sənaye 
istehsalı nəinki azalacaq, əksinə, artacaqdır. 9 ayın göstəriciləri isə 
onu göstərir ki, Azərbaycanda ümumi sənaye istehsalı 3,5 faiz 
azalmışdır. Ancaq qeyri-neft sənayemiz 7,7 faiz artmışdır. Bir 
tərəfdən, bu yenə də bizim iqtisadi və sənaye sahələrində 
apardığımız islahatların məntiqi nəticəsidir. Çünki ölkəmizdə geniş 
sənayeləşmə prosesi gedir. Bir neçə il bundan əvvəl mənim 
tərəfimdən bu məsələ ilə bağlı konkret tapşırıqlar verilmişdir və biz 
bu tapşırıqların gözəl nəticələrini görürük. 7,7 faiz artan qeyri-neft 
sənayemiz böyük nailiyyətdir. Ancaq neft sənayesinin xeyli 
dərəcədə aşağı düşməsi bizi, əlbəttə ki, narahat edir. Bu proses – 
yəni azalma, bu sahədə yaşanan tənəzzül bilavasitə neftin hasilatı 
ilə bağlıdır. Burada biz məsələni 2 yerə bölməliyik. Çünki Azər-
baycanda neftin hasilatı ilə Azərbaycan Dövlət Neft Şirkəti 
məşğuldur və 1994-cü ildə «Azəri», «Çıraq» yataqları üzrə 
bağlanmış kontrakt əsasında beynəlxalq konsorsium – Azərbaycan 
Beynəlxalq Əməliyyat Şirkəti yaradılmışdır, operator məhz Azər-
baycan Beynəlxalq Əməliyyat Şirkəti idi. Ondan sonrakı 
mərhələlərdə o konsorsiuma daxil olan şirkətlər arasında birləşmə 
prosesi getdiyi üçün operator funksiyaları bp şirkətinə həvalə edil-
mişdir. 
O vaxtdan bu günə qədər neft strategiyamızın icrası 
sahəsində çox böyük uğurlar əldə edilmişdir. 
Biz haqlı olaraq neft strategiyamızla fəxr edirik. Çünki 
Azərbaycanın uğurlu iqtisadi inkişafı, siyasi çəkisinin artması 
və dünya proseslərində fəal iştirakı ölkəmizin iqtisadi imkanları 
ilə bilavasitə bağlı məsələdir. İqtisadi imkanları bizə neft 
strategiyamız yaratmışdır. O da həqiqətdir ki, biz bu 
imkanlardan bəzi başqa ölkələrdən fərqli olaraq səmərəli 
şəkildə istifadə etdik – neft kapitalını qeyri-neft sektorunun 
 208 
inkişafına yönəltdik. Beləliklə, infrastruktur layihələrinin icrası 
və digər iqtisadi islahatlar əslində imkan verdi ki, biz bugünkü 
reallıqlar haqqında xalqa qürur hissi ilə danışa bilək. Ancaq 
konsorsium tərəfindən buraxılan kobud səhvlər ucbatından son 
illər ərzində «Azəri», «Çıraq» yataqlarında neft hasilatı kəskin 
şəkildə aşağı düşməyə başlamışdır. Bu, birinci il deyil ki, neft 
hasilatı aşağı düşür. Neft sənayesində çalışanlar, neft 
mütəxəssisləri bilirlər ki, hər bir neft yatağının bir ömrü vardır. 
Hasilat artır, pik zirvəsinə çatır, sonra müəyyən illər ərzində 
sabit qalır, ondan sonra tənəzzül başlayır. Bu proses hər bir neft 
mütəxəssisi üçün çox tanış olan məsələdir. Söhbət ondan getmir 
ki, biz pik səviyyəsinə çatdıq və ondan sonra, necə deyərlər, 
tənəzzül prosesləri yaşanır. Söhbət ondan gedir ki, verilən 
proqnozlar yerinə yetirilmir. Onu da deyə bilərəm ki, «Azəri», 
«Çıraq» neft yataqları üzrə kontrakt pay bölgüsü əsasında 
imzalanmışdır. İlkin mərhələlərdə payların bölgüsü bir qədər 
fərqli idi. Çünki  böyük investisiyalar qoyulurdu, xarici 
investorların payı daha da böyük idi – təxminən 75–25 faiz 
xaricilərin xeyrinə, əgər belə demək mümkünsə. Onlar öz 
investisiyalarını qaytardıqdan sonra pay bölgüsü dəyişməyə 
başlamışdır – 50-nin-50-yə səviyyəsində bölünürdü. 2008-ci ilin 
ortalarında artıq «Azəri», «Çıraq» neft yataqlarının səmə-
rəliliyini və kontrakt şərtlərini nəzərə alaraq bu pay bölgüsü 
Azərbaycanın xeyrinə dəyişmiş və hazırda – 2008-ci ilin 
ortalarından bu günə qədər 75–25 faiz təşkil edir. Hasil edilən 
mənfəət neftinin 75 faizi Azərbaycanın payına düşür. Bir daha 
demək istəyirəm ki, kontrakt şərtləri əsasında bu pay 
bölgüsündə dəyişiklik baş verdikdən sonra «Azəri», «Çıraq» 
neft yataqlarında neftin hasilatı nədənsə azalmağa başlamışdır. 
Sözlərimə konkret rəqəmlər əlavə etmək istəyirəm. Belə ki, 
2009-cu ildə «Azəri», «Çıraq» yataqlarında bizə verilən hasilat 
proqnozu 46,8 milyon ton idi. Faktiki isə 40,3 milyon ton 
səviyyəsində neft hasil edilmişdir. 2010-cu ildə proqnoz 42,1 
milyon ton idi, fakt 40,6 milyon ton olmuşdur. 2011-ci ildə 
proqnoz 40,2 milyon idi, real hasilat isə 36 milyon. 2012-ci ildə 
 209 
verilmiş proqnoz 35,6 milyon tondur. İndiki hasilatı nəzərə 
alaraq belə təxmin etmək olar ki, ilin sonuna qədər bp «Azəri», 
«Çıraq» yataqlarından 33 milyon tondan artıq neft hasil edə 
bilməyəcəkdir. 
Bu rəqəmləri toplayaraq və neftin qiymətini 100 dollar 
səviyyəsində götürərək – halbuki bu illər ərzində daha yüksək 
idi – hesablasaq görərik ki, Azərbaycanın bilavasitə əldə 
edilməmiş gəliri 8,1 milyard dollardır. Bu reallıqdır. Kiçik bir 
statistik rəqəmin arxasında bu reallıq dayanır. Ona görə ildən-
ilə, aydan-aya, rübdən-rübə neft sənayesində istehsalın düşməsi 
bu vəziyyətin məntiqi nəticəsidir. 
Onu da deyə bilərəm və mən artıq bu barədə qeyd etdim ki, 
«Azəri», «Çıraq» neft yataqlarına böyük investisiyalar 
qoyulmuşdur. Biz buna görə bütün investorlara minnətdarıq və 
yenə də deyirəm, bu investisiyalar bizə imkan verdi ki, bu gün 
Azərbaycan dünya miqyasında ən sürətlə inkişaf edən 
ölkələrdən biridir. Ancaq istəyirəm ictimaiyyət onu da bilsin ki, 
bu investisiyalar xeyriyyəçilik funksiyalarını daşımırdı. Bu, sırf 
biznes layihədir. Yenə də bir neçə rəqəmi səsləndirmək 
istəyirəm. «Azəri», «Çıraq» neft yataqlarına əvvəldən bu günə 
qədər bp-nin rəhbərlik etdiyi konsorsium tərəfindən 28,7 
milyard dollar investisiya qoyulmuşdur. Bu günə qədər 
konsorsium 73 milyard gəlir götürmüşdür. Böyük mənfəət əldə 
edilmişdir. Bu mənfəət kontraktın şərtləri əsasında mümkün 
olmuşdur. Azərbaycan tərəfi də böyük mənfəət götürmüşdür. 
Bu gün bizim 45 milyard səviyyəsində olan valyuta 
ehtiyatlarımızın böyük hissəsi Neft Fondunun vəsaitidir. Nə 
qədər vəsait də son 12 il ərzində xərclənmişdir. Dövlət Neft 
Fondu 1999-cu ilin sonunda – dekabr ayında yaradılmışdır. O 
vaxtdan bu günə qədər ölkə iqtisadiyyatına qoyulan vəsaitin, 
infrastruktur layihələrinə, məktəblərin, yolların tikintisinə, 
abadlıq işlərinə qoyulan investisiyaların əsas mənbəyi bizim 
neft sənayemizdir. Ona görə bu, sırf kommersiya layihəsidir. 
Hesab edirəm ki, bütün vədlər, verilən proqnozlar yerinə 
yetirilməlidir. Qeyd etməliyəm ki, gözlənilməyən bu tənəzzül 
 210 
sırf «Azəri», «Çıraq» yataqları üzrə fəaliyyət göstərən 
konsorsiuma rəhbərlik edən bp şirkətinin kobud səhvləri 
nəticəsində mümkün olmuşdur. Biz bp şirkəti ilə uzun illərdir 
ki, əməkdaşlıq edirik. Onların fəaliyyətini bütün dövrlərdə 
dəstəkləmişik. Onlar üçün ən ağır günlərdə onları 
dəstəkləmişik. Biz adekvat münasibət gözləyirik. Bizə verilən 
səhv proqnozlar qəbuledilməzdir. Dövlət Neft Şirkətinə verilən 
yalan vədlər qəbuledilməzdir. Dünya biznesində, biznesin bu 
səviyyəsində belə münasibətlərə yer yoxdur, mümkün deyildir. 
Biz həmişə bütün tərəfdaşlarla – istər siyasətdə, istər iqtisadi 
sahədə ədalətli olmuşuq. Həmişə dediyimiz sözlərə əməl 
etmişik. Biz adekvat münasibət gözləyirik. Mən hesab edirəm 
ki, bu məsələ ilə bağlı çox ciddi dəyişikliklər edilməlidir. Mən 
nə üçün bu məsələ ilə bağlı məlumatı məhz bu gün ictimaiyyət 
üçün açıram? Ona görə ki, keçən ay bp tərəfindən mənə rəsmi 
qaydada söz verilmişdi ki, bütün xoşagəlməz halların qarşısı 
qısa müddət ərzində alınacaqdır. Bütün səhvlər etiraf edildi. 
Etiraf edildi ki, vəziyyət çox ürəkaçan deyildir. 
Mənə verilən vədlər ondan ibarət idi ki, qısa müddət ərzində 
çox ciddi dəyişikliklər ediləcək, işçi proqrama düzəlişlər 
olunacaq, hasilatı sabit səviyyədə saxlamaq üçün əməli tədbirlər 
görüləcək və ən önəmlisi, bu kobud səhvləri buraxan insanlar 
dəyişdiriləcəkdir. Ancaq o gündən bu günə qədər təxminən bir ay 
vaxt keçibdir və mən bu vədlərin yerinə yetirilməsini görmürəm. 
Əksinə, hesab edirəm ki, burada vaxt uzatma prosesi gedir. 
Hesab edirəm ki, bu tamamilə dözülməz haldır. Artıq Dövlət 
Neft Şirkətinə tapşırıq verilmişdir ki, bu məsələ rəsmi qaydada 
qaldırılsın və lazımi tədbirlər görülsün. Öz vəzifə borcunu, 
kontrakt şərtlərini yerinə yetirə bilməyən investorlar gərək nəticə 
çıxarsınlar, ciddi ölçülər, tədbirlər görülməlidir və görüləcəkdir. 
Beləliklə, əgər iqtisadi sahədə bu xoşagəlməz hadisələri 
nəzərə almasaq, vəziyyət, ümumiyyətlə, çox müsbətdir və 
ölkəmizdə aparılan iqtisadi islahatlar beynəlxalq maliyyə 
qurumları tərəfindən də yüksək qiymətləndirilir. Keçən rübdə 
dünyanın ən mötəbər iqtisadi qurumlarından biri olan Davos 
 211 
İqtisadi Forumu ölkələrin rəqabətqabiliyyətliliyi ilə bağlı yeni 
cədvəl dərc etmişdir və Azərbaycan o siyahıda    46-cı yerdədir. 
MDB məkanında 1-ci, dünya miqyasında   46-cı. Keçən ilə 
nisbətən biz 9 pillə yuxarı qalxmışıq. Bu onu göstərir ki, 
Azərbaycanın iqtisadi inkişafı və uğurları iqtisadi islahatlarla 
bağlıdır və bu hesabatda, eyni zamanda, makroiqtisadi 
vəziyyətlə bağlı cədvəl dərc edilmişdir. Makroiqtisadi sabitliyə 
görə Azərbaycan dünya miqyasında 18-ci yerdədir. Dünya 
miqyasında bu sahədə 18-ci yerdə olmaq nə deməkdir, hesab 
edirəm ki, bunu izah etməyə lüzum yoxdur. Əsas reytinq 
agentlikləri ki, hazırda Avropanın inkişaf etmiş ölkələrinin 
kredit reytinqlərini endirirlər, aşağı salırlar, Azərbaycanın kredit 
reytinqlərini artırırlar. «Fitch», «Standard & Poors», «Moodys» 
– yəni 3 əsas reytinq agentliyi bizim kredit reytinqlərimizi 
artırıb və bu da görülən işlər, aparılan islahatlar nəticəsində 
mümkün olmuşdur. İqtisadi inkişaf prosesi elədir ki, bu inkişafı, 
irəliləyişi həm gözlə görmək mümkündür, həm də statistik 
rəqəmlərdə bu öz əksini tapır. 
Digər sahələrdə, yenə də deyirəm, sosial məsələlərin həl-
lində də böyük nəticələr vardır. Bildiyiniz kimi, sovet vaxtından 
qalmış əmanətlərə kompensasiya verilməsi prosesi başlanmışdır 
və bütün MDB məkanında ən qısa müddət ərzində və ən yüksək 
əmsalla bu vəsait məhz Azərbaycanda veriləcəkdir. Bu da sosial 
siyasətimizin nə qədər geniş olduğunu göstərir. 
Orta aylıq əməkhaqqı, orta aylıq pensiya artıb və MDB 
məkanında bu göstərici ən yüksək göstəricilər arasındadır. 
Müqayisə aparmaq üçün göstəricilər daha çox dollarla 
hesablanır. Belə ki, Azərbaycanda orta maaş 500 dollara bəra-
bərdir, orta pensiya 190 dollara bərabərdir. Artım sürətlidir, 
ancaq bu bizi qane edə bilməz. Baxmayaraq ki, müqayisə 
aparmaq və uğurlarla öyünmək üçün imkan var, hesab edirəm 
ki, gələcək illərdə bu sahədə daha da böyük uğurlar əldə 
ediləcəkdir. Bu, davamlı bir prosesdir, pensiiyalar, əmək haqları 
ildən-ilə qaldırılır. Hazırda Azərbaycanda pensiyalar əmək 
 212 
haqlarının 40 faizini təşkil edir ki, bu da Avropanın inkişaf 
etmiş ölkələrinin kriteriyaları səviyyəsindədir. 
Regionlarda işlər çox uğurla gedir. Regionlara səfərlərim 
mənə imkan verir ki, həm vəziyyətlə yaxından tanış olum, həm 
əlavə göstərişlər verilsin, əlavə vəsait ayrılsın. Bütün bölgələrdə 
canlanma, inkişaf, infrastruktur layihələrinin icrası, yeni iş 
yerlərinin açılması prosesi gedir. Bu ilin əvvəlindən 94 min yeni 
iş yeri açılmışdır ki, onlardan 73 mini daimi iş yeridir. 
Regionların sosial-iqtisadi inkişafı proqramının əvvəlindən – 
2004-cü ildən bəri 1 milyon 100 min iş yeri açılmışdır ki, 
onlardan 800 mini daimi iş yeridir. 
Yenə də deyirəm, bütün başqa sahələrdə, tikinti-quruculuq, 
sosial infrastrukturun yaradılması istiqamətində böyük 
nailiyyətlər vardır. İl ərzində 188 məktəb və əlavə korpuslar 
tikilmiş, 103 məktəb əsaslı təmir edilmişdir. Bu proses həm 
Bakıda geniş vüsət almışdır, həm də bölgələrdə. Bakı 
məktəblərinə gəldikdə, gələn tədris ilinə qədər nəinki qəzalı 
vəziyyətdə, heç bir dənə də olsun təmirsiz məktəb qal-
mayacaqdır. Bölgələrdə də bu istiqamətdə böyük işlər gedir. 
Yəqin ki, bölgələrdə bütün məsələni tam şəkildə həll etmək 
üçün bir qədər çox vaxt lazım olacaqdır. 
Keçən rübdə idmançılarımız bizi sevindirdilər. Azərbaycan 
Olimpiya və Paralimpiya oyunlarında çox böyük nəticələr 
göstərmişdir. Olimpiyaçılarımız dünya miqyasında 30-cu yerə 
çata bilmişlər. Medalların sayına görə 24-cü, keyfiyyətinə görə 
30-cu yerdədirlər. Avropa ölkələri arasında 15-ci, islam ölkələri 
arasında 3-cü yerdədirlər. 10 medal qazanmışıq – 2 qızıl, 2 
gümüş, 6 bürünc. Böyük tarixi qələbədir. Paralimpiyaçılarımız 
27-ci yerə çata bilmişlər. 12 medal qazanmışlar ki, onlardan 4-ü 
qızıldır. Bu həm bizi sevindirir, fərəhləndirir, həm də ki, ölkə-
mizin qüdrətini, gənclərimizin potensialını göstərir. Çünki 
idman hər bir ölkənin ayrılmaz hissəsidir, çox mühüm amildir. 
İdmanın inkişafı ölkənin ümumi inkişafını göstərir. Adətən, 
iqtisadi tərəfdən güclü, siyasi sabitliyə malik olan ölkələrdə 
idman da sürətlə inkişaf edir. İdmanın inkişafı üçün dövlət 
 213 
vəsaiti, dövlət dəstəyi lazımdır, təlim-məşq prosesi yüksək 
səviyyədə keçirilməlidir, infrastruktur layihələri lazımdır. 
Azərbaycanda 35 regional Olimpiya Mərkəzi fəaliyyət göstərir 
və artıq 10-a yaxın yeni Olimpiya İdman Kompleksi 
tikilməkdədir. 
Bir sözlə, keçən rüb və bu ilin 9 ayı bütün istiqamətlər üzrə 
ölkə iqtisadiyyatı üçün uğurlu olmuşdur. Beynəlxalq arenada 
böyük uğurlar əldə edilmişdir. Biz BMT Təhlükəsizlik 
Şurasının iclaslarında fəal iştirak edir, prinsipial mövqe 
nümayiş etdiririk. Keçən ilin oktyabr ayında – artıq bir il keçir – 
biz Təhlükəsizlik Şurasına üzv olduqda, mən     o vaxt xalqa 
müraciətimdə demişdim ki, biz bu qurumda ədaləti və 
beynəlxalq hüququ müdafiə edəcəyik və bu sözə həmişə olduğu 
kimi, əməl edirik. Bizim mövqemiz böyük rəğbətlə və böyük 
hörmətlə qarşılanır. Çünki bir daha demək istəyirəm ki, biz 
ədaləti və beynəlxalq hüququ müdafiə edirik. Seçkilər zamanı 
bizə göstərilən dəstək artıq özünü digər formatlarda büruzə 
verir. Bildiyiniz kimi, Azərbaycanın namizədliyini 155 ölkə 
dəstəkləmişdir. Bu yaxınlarda «Qoşulmama Hərəkatı»nın zirvə 
görüşündə 120 ölkə Ermənistan–Azərbaycan, Dağlıq Qarabağ 
münaqişəsinin yalnız və yalnız ölkələrin ərazi bütövlüyü 
çərçivəsində həll olunmasına dair qətnamə qəbul etmişdir. Bu 
bizim növbəti böyük diplomatik uğurumuzdur, Ermənistanın 
növbəti məğlubiyyətidir. Çünki 120 ölkə dünya ictimaiyyətinin 
əksəriyyətini təşkil edir. Dünyada 200-dən bir qədər çox ölkə 
vardır. Bunlardan 120-si ərazi bütövlüyümüzü dəstəkləyir, 
münaqişənin həllini yalnız bu prinsiplər əsasında görür. Əgər 
biz NATO-nun Çikaqo sammitinin qərarlarını, bəyannamələrini 
nəzərə alsaq – təbii ki, NATO-ya üzv olan ölkələr «Qoşulmama 
Hərəkatı»nın üzvü ola bilməz – orada da Ermənistan–
Azərbaycan, Dağlıq Qarabağ münaqişəsinin yalnız ölkələrin 
ərazi bütövlüyü prinsipi əsasında həll olunması açıq şəkildə 
vurğulanmışdır. Bu da ermənilərin növbəti məğlubiyyəti, bizim 
növbəti uğurumuzdur. Dünya birliyinin dörddə üç hissəsi 
məsələnin həllini yalnız ərazi bütövlüyü prinsipi əsasında görür. 
 214 
Əlbəttə, bu çox ədalətli mövqedir və məsələnin həlli üçün başqa 
mövqe, başqa variant ola bilməz. 
O ki qaldı xalqların müqəddəratını təyinetmə prinsiplərinə, 
ermənilər çalışırlar dünya birliyini çaşdırsınlar, artıq dediyim 
qərarlar və bəyannamələr bütün bu yalan təbliğatı alt-üst edir. 
Xalqların öz müqəddəratını təyinetmə prinsipləri ölkələrin ərazi 
bütövlüyü çərçivəsində həll edilməlidir. Helsinki Yekun 
Aktının sənədlərində məsələ məhz belə qoyulubdur. Ona görə 
bütün növbəti diplomatik uğurlar, siyasi qələbələr, bu sahələrdə 
Ermənistan üzrə mütləq qələbəmiz bizi daha da ruhlandırır və 
məsələnin həllinə yaxınlaşdırır. 
Biz daha da güclü olmalıyıq və oluruq. Beynəlxalq 
mövqelərimizi möhkəmləndiririk, dünya miqyasında böyük 
dəstəyə malikik. Mən bu yaxınlarda Azərbaycan Diplomatik 
Akademiyasının açılışında və ölkəmizin xaricdəki səfirləri ilə 
görüşdə xarici siyasətlə bağlı strateji baxışlarımı kifayət qədər 
geniş ifadə etdim, təkrar etmək istəmirəm. Bir şeyi demək 
istəyirəm ki, biz indi dünyada yeni tərəfdaşlar əldə edirik və 
görürük ki, bizim üçün, əməkdaşlıq üçün ənənəvi olmayan 
qitələrdən də Azərbaycana böyük maraq vardır. Xüsusilə Latın 
Amerikasından. Biz də Latın Amerikası ölkələri ilə çox sıx 
əlaqələr qururuq və görürük ki, bu əlaqələr çox səmimidir, 
qarşılıqlı hörmət, qarşılıqlı maraqlar və dostluq əsasında 
qurulur. Münasibətlər hər bir ölkə ilə məhz bu prinsiplər 
üzərində qurulmalıdır. Biz bunu dəfələrlə bəyan etmişik. Mən 
dəfələrlə demişəm ki, Azərbaycan ancaq bərabərhüquqlu 
münasibətləri qəbul edir. Əgər kimsə fikirləşirsə ki, öz iradəsini 
bizə qəbul etdirə bilər, səhv edir. Biz ancaq bərabərhüquqlu, 
qarşılıqlı maraqlar, bir-birinin işinə qarışmamaq prinsiplərini 
qəbul edirik. Biz Latın Amerikası ölkələri ilə münasibətlərimizi 
məhz bu prinsiplər əsasında sıx bağlayırıq və hesab edirəm ki, 
həm xarici siyasət, həm də iqtisadi məsələlərin həlli üçün bu 
istiqamət çox perspektivlidir. Həm xarici siyasət sektoruna, həm 
iqtisadi məsələlərlə bağlı olan qurumlara müvafiq tapşırıqlar 
verilmişdir ki, biz Latın Amerikası ölkələri ilə münasi-
 215 
bətlərimizi daha da sürətlə qurmalıyıq. Əlbəttə, ənənəvi 
tərəfdaşlarla da bizim dostluq münasibətlərimiz vardır. Təbii ki, 
bu əlaqələr davam etdiriləcəkdir. 
 
                              YEKUN NİTQİ  
 
İlin sonuna  3 aydan az bir vaxt qalır. Əminəm ki, qalan 
müddət ərzində bütün nəzərdə tutulmuş məsələlər öz həllini 
tapacaqdır. Xüsusilə Dövlət İnvestisiya Proqramının icrası 
yekunlaşacaq. Çünki Dövlət İnvestisiya Proqramı ölkə 
iqtisadiyyatının inkişafı üçün, deyə bilərəm ki, əsas rolunu 
oynayır, ildən-ilə bu proqram böyüyür. Həm həcmi böyüyür, 
həm yeni istiqamətlər üzə çıxır. Ona görə hesab edirəm ki, ilin 
sonuna qədər uğurlu iqtisadi inkişafımız davam edəcəkdir. Biz 
gələn ilin sosial-iqtisadi konturlarını indidən özümüz üçün 
müəyyən etməliyik. Əslində bunu müəyyən edirik. Elə 
etməliyik ki, gələn il də makroiqtisadi vəziyyət sabit olaraq 
qalsın. 
Mən giriş sözümdə qeyd etdim ki, hətta dünyanın ən 
mötəbər iqtisadi qurumlarından biri olan Davos İqtisadi 
Forumunun hesablamalarına əsasən makroiqtisadi sabitliyə görə 
Azərbaycan dünya miqyasında 18-ci yerdədir. Əlbəttə, bu çox 
yüksək göstəricidir. Bu göstərici əslində onu deyir ki, gələcək 
illərdə də bu sahədə sabitlik olacaqdır. Bu ilin inflyasiyası son 
illər ərzində ən aşağı səviyyədədir. Çalışmalıyıq ki, gələn il də 
inflyasiya riskləri minimuma endirilsin. Bunu təmin etmək üçün 
bizim əlimizdə kifayət qədər geniş mexanizmlər, vasitələr, 
alətlər vardır. Bu sahədə əldə edilmiş nəticələr xüsusi məna 
daşıyır. Çünki ölkə iqtisadiyyatına verilən maliyyə ildən-ilə 
artır. Həm dövlət büdcəmiz artır, eyni zamanda, bu il 
inflyasiyaya təkan verə biləcək çox ciddi siyasi qərar qəbul 
edilmişdir. Sovet vaxtından qalan əmanətlərə kompensasiya 
verilməsi başlanıb və bildiyiniz kimi, hər bir yeni pul kütləsi 
bazara çıxdıqda istər-istəməz inflyasiya riskləri də artır. 
Baxmayaraq ki, böyük məbləğdə vəsait artıq vətəndaşlara 
 216 
verilir, inflyasiya aşağı səviyyədədir. Bu bizim böyük 
rezervlərimizi, düşünülmüş makroiqtisadi siyasət aparılmasını 
göstərir və ümumiyyətlə, iqtisadi sahədə bizim düzgün 
siyasətimizə dəlalət edir. 
Ona görə biz bu məsələ ilə daim məşğuluq və müvafiq 
qurumlar – iqtisadi qurumlar, Mərkəzi Bank məsələni daim 
nəzarət altında saxlayır. Elə etməliyik ki, gələn il də inflyasiya 
riskləri minimum səviyyədə olsun. 
Biz son aylar təbii fəlakətlərin fəsadlarının aradan qaldırıl-
ması ilə də ciddi məşğul olmuşuq. Əfsuslar olsun ki, son illərdə 
Azərbaycan təbii fəlakətlərlə üzləşir. 2 il əvvəl böyük daşqın 
baş vermişdir. Bu il böyük zəlzələ baş verdi. Mən zəlzələ 
zonasında 2 dəfə olmuşam. Zəlzələ baş verdikdə və keçən ay. 
Artıq işin gözəl nəticələrini gördüm. Həm məktəblər qısa 
müddət ərzində tikilmişdir, həm də evlər tikilir, bərpa edilir. Bu 
məqsədlər üçün həm Prezidentin ehtiyat fondundan, həm də 
dövlət büdcəsindən kifayət qədər böyük məbləğ – 300 milyon 
manatdan çox vəsait ayrılmışdır. Çalışmalıyıq ki, qalan vəsait 
də təşkil edilsin ki, qısa müddət ərzində biz bu məsələni  tam 
şəkildə həll edək. Ancaq bu çox böyük iş həcmi deməkdir. 
Minlərlə ev dağıldı, yararsız vəziyyətə düşdü və Azərbaycan 
dövləti bu maliyyə yükünü yenə də öz üzərinə götürdü. Mən bu 
barədə bir neçə dəfə  fikirlərimi bildirmişəm. Daşqın, zəlzələ 
zamanı biz çalışmalıyıq ki, bu sahədə də mütərəqqi təcrübəni 
Azərbaycanda tətbiq edək. Yəni bunun vaxtı gəlib çatıb və onu 
da demək istəyirəm ki, heç bir dövlətdə, yəni inkişaf etmiş 
dövlətlərdə təbii fəlakətlərin fəsadlarının aradan qaldırılması, 
yəni o mənada ki, evlərin tikintisi heç vaxt dövlət büdcəsi 
vəsaitinə həll edilmir. 
Onlarda bütün evlər sığortalıdır. Hər bir vətəndaş öz evini 
sığortalayır. Ondan sonra xoşagəlməz hal baş verdikdə sığorta 
şirkəti onun bütün kompensasiyalarını ödəyir. Əlbəttə, heç kim 
təbii fəlakətləri proqnozlaşdıra bilməz. Zəlzələ elə şeydir ki, heç 
bir ölkə onun qarşısını ala bilməz. Ona görə hesab edirəm ki, 
biz indidən bu məsələ ilə bağlı ciddi məşğul olmalıyıq. Yeni 
 217 
sistem tətbiq edilməlidir. İnkişaf etmiş ölkələrin təcrübəsi 
öyrənilməlidir və hökumət yaxın zamanlarda bu məsələ ilə bağlı 
konkret təkliflər verməlidir. Əlbəttə, cəmiyyətdə 
maarifləndirmə işləri də aparılacaqdır, digər tədbirlər də 
görüləcəkdir. Biz bu məsələni birdəfəlik həll etməliyik, çünki 
hər dəfə dövlət bu məqsədlər üçün 100 milyonlarla manat 
məbləğində vəsait ayırır. Bu həm dövlət büdcəsinə əlavə 
yükdür, həm də o qədər də ciddi, sistemli yanaşma deyil. 
Sadəcə olaraq, biz yenə də öz sosial siyasətimizi aparmaqla, 
insanların ağır vəziyyətə düşməsini nəzərə alaraq bu addımları 
atırıq. Əslində artıq hər şey sistemə oturmalıdır və əminəm ki, 
biz bu sahədə də lazımi sistemi yarada biləcəyik. 
Məcburi köçkünlərin yerləşdirilməsi prosesi gedir. Bu il bu 
məqsədlər üçün Neft Fondundan rekord məbləğ – 300 milyon 
manat nəzərdə tutulmuşdur. Bu vəsaitlə yeni qəsəbələr salınır. 
Mən bu qəsəbələrin açılışlarında iştirak edirəm və görürəm ki, 
doğrudan da biz insanlara sevinc bəxş edirik, onları ağır 
vəziyyətdən çıxarıb normal şəraitlə təmin edirik. Hesab edirəm 
ki, biz gələn il də ən azı bu səviyyədə vəsait ayırmalıyıq. 300 
milyon manat böyük məbləğdir və gələn il də köçkünlərin 
yerləşdirilməsi, onların yaşayış səviyyəsinin yaxşılaşdırılması 
üçün böyük tədbirlər görüləcəkdir. Hələ ki, ağır vəziyyətdə 
yaşayan köçkünlər vardır. Əlbəttə, «çadır şəhərciyi» anlayışı 
artıq 5 ildir ki, silinibdir. Ancaq uşaq bağçalarında, hərbi 
hissələrin ərazilərində, yataqxanalarda kifayət qədər çox köçkün 
yaşayır. Biz həm onların vəziyyətini yüngülləşdirəcəyik, eyni 
zamanda uşaq bağçaları ilə də bağlı bizim böyük planlarımız 
vardır. 
İndi Bakı şəhərində bütün uşaq bağçaları təmir edilir və 
göstəriş verilmişdir ki, yeni bağçalar tikilsin. Çünki mövcud 
imkanlar tələbatın yalnız 20 faizini ödəyir. Uşaq bağçalarının 
əksəriyyəti sovet dövründə tikilib. O vaxt əhalinin sayı o qədər 
çox deyildi. Əhali artır, tələbat artır və valideynlər görəndə ki, 
artıq uşaq bağçalarında vəziyyət çox yaxşıdır, istəyirlər ki, 
uşaqlarını oraya versinlər, amma fiziki imkanlar yoxdur. 
 218 
Əvvəllər uşaq bağçalarının vəziyyəti elə ağır idi ki, heç bir 
valideyn uşağı oraya vermək istəmirdi. İndi vəziyyət dəyişib. 
Buna görə gələn ilin İnvestisiya Proqramında uşaq bağçalarının 
tikilməsi və bəlkə də mövcud bağçaların yanında yeni 
korpusların inşası məsələlərinə baxmalıyıq. Çünki bu çox 
əlamətdar haldır ki, – mən daim bunu qeyd edirəm və görürəm 
– həm məktəblər, həm uşaq bağçaları tikilərkən onların ərazisi 
çox böyük götürülmüşdür. Bu, sovet dövrünün çox müsbət 
siyasəti idi. İndi o ərazilərdə yeni korpuslar tikilməlidir və 
tikilir. Yeni yerlər də müəyyən edilməlidir. Ona görə biz bu 
məsələlərlə ciddi şəkildə məşğul olacağıq və əminəm ki, 
növbəti illərdə daha da böyük uğurlar əldə ediləcəkdir. 
Regionlarda infrastruktur layihələrinin icrası sürətlə gedir. 
Artıq biz hər istiqamət üzrə konkret proqramlar çərçivəsində 
işləyirik. Qazlaşdırma prosesi gedir, mən bölgələrdə olarkən 
daim maraqlanıram – qazlaşdırma necə gedir, içməli su 
layihələri necə icra edilir?! 
Demək olar ki, hər şey cədvəl üzrə gedir. Bu yaxınlarda biz 
Zərdab rayonunda artıq birinci içməli su layihəsinin 
reallaşdırılmasını qeyd etmişik. Artıq bir neçə gündən sonra 
Zərdab şəhərinin sakinləri təmiz mənbədən götürülən saf içməli 
suya malik olacaqlar. Bu doğrudan da böyük və tarixi hadisədir. 
Növbəti müddətdə bütün rayon mərkəzləri, bütün şəhərlər 
içməli su ilə təmin ediləcəkdir. Bunu etmək üçün konkret 
tapşırıqlar verilib və bu məqsədlərə çatmaq üçün gələn ilin 
İnvestisiya Proqramında kifayət qədər böyük məbləğ nəzərdə 
tutulmuşdur. 
Bununla bərabər, regional infrastruktur layihələri ilə bağlı 
digər istiqamətlər üzrə işlər sürətlə gedir. Həm magistral yollar, 
həm  şəhərlərarası  və kənd yolları tikilir. Deyə bilərəm ki, bu il 
kənd yollarına müasir Azərbaycanın tarixində ən böyük vəsait 
qoyulmuşdur. Hər bir bölgədə kənd yolları tikilir və onlarla 
kənd, şəhər, rayon mərkəzləri bir-biri ilə birləşir. Bunun çox 
böyük mənası vardır. Bu həm sosial məsələdir, biz bunu 
insanların rahatlığı üçün edirik. Eyni zamanda, iqtisadi 
 219 
məsələdir. Çünki bir neçə bölgədə mənə müraciət olunarkən 
qeyd edilirdi ki, əgər kənd yolu çəkilərsə, o zaman bu bölgənin 
turizm imkanları açılacaqdır. Çünki turizmin inkişafı üçün kənd 
yolları əsas şərtdir. Nəzərə almalıyıq ki, bizdə turizm yerləri 
dağlıq ərazilərdədir, bəzi hallarda o gözəl, mənzərəli yerlərə 
çatmaq üçün insanların imkanı olmur. Ona görə biz bu 
məsələlərə fərdi qaydada baxırıq. İlin sonunda siyahı tutulur və 
kənd yollarının bəziləri dövlət büdcəsi, bəziləri isə Prezidentin 
ehtiyat fondu hesabına tikilir. Biz gələn il də eyni yanaşmanı 
tətbiq etməliyik. 
İnfrastruktur layihələri arasında qazlaşdırma, kənd yolları, 
içməli su, kanalizasiya məsələləri prioritet təşkil edir. Elektrik 
xətlərinin çəkilişi məsələləri də prioritet olmalıdır. Biz elektrik 
enerjisi ilə bağlı son illər ərzində çox ciddi tədbirlər görmüşük, 
böyük güclər yaradılıbdır, elektrik stansiyaları tikilibdir. Ancaq 
paylayıcı xətlər bir çox hallarda istənilən səviyyədə deyildir. 
Ona görə hesab edirəm ki, artıq əsas yükü paylayıcı xətlərə 
yönəltməliyik, xüsusilə bölgələrdə. Çünki Bakı şəhərində 
görülən tədbirlər nəticəsində bu məsələ, demək olar ki, əsaslı 
şəkildə öz həllini tapmışdır. Yeni infrastruktur layihələrinin 
icrası nəticəsində artıq çox mükəmməl sistem yaranmaqdadır. 
Bölgələrdə isə paylayıcı xətlər lazımi səviyyədə deyildir. Mən 
də bunu görürəm – bəzi hallarda taxta dirəklər üzərində qurulur. 
Külək əsən kimi, həmin dirək aşır, xətt qırılır və insanlar 
əziyyət çəkirlər. Mən dəfələrlə bu barədə fikirlərimi 
bildirmişəm. Hesab edirəm ki, gələn il artıq bu sahədə də ciddi 
dönüş ili olmalıdır. Biz bu məsələ ilə bağlı kompleks tədbirlər 
görməliyik. Hökumətə tapşırıram ki, konkret proqram təşkil 
edilsin. İnvestisiya Proqramında bölgələrin paylayıcı xətlərinin 
bərpası, yenidən qurulması məsələsi də ayrıca maddə ilə öz 
əksini tapmalıdır. 
Ərzaq təhlükəsizliyi ilə bağlı məsələlər də Azərbaycanda 
uğurla həll edilir. Bu məsələyə biz kompleks şəkildə yanaşırıq, 
lazımi təhlil aparılır. Bizim daxili imkanlar, daxili bazarın 
 220 
potensialı araşdırılır və qarşıya məqsəd qoyulmuşdur ki, biz 
özümüzü yerli məhsullarla maksimum dərəcədə təmin edək. 
Bu məsələ ilə bağlı da biz daim fikir mübadiləsi aparırıq. 
Müvafiq göstərişlər verilmişdir və hesab edirəm ki, gələn il bu 
istiqamətdə əlavə tədbirlər görüləcəkdir. Əsas ərzaq 
məhsullarının istehlakı 100 faiz Azərbaycanda istehsal olunan 
mallar hesabına təmin edilməlidir. Biz buna yaxınıq, bəzi 
mövqelər üzrə bunu əldə etmişik, bəzi istiqamətlər üzrə artıq 
hədəfə yaxınlaşırıq. Bölgələrdə yaradılan yeni müəssisələr, 
emal müəssisələri, südçülük fabrikləri, heyvandarlıq fermaları, 
çörək zavodları, quşçuluq fabrikləri bizə imkan verir ki, yaxın 
illərdə hər bir mövqe üzrə daxili tələbatı      100 faiz öz 
gücümüzə arxalanaraq təmin edək. Bu həm sosial məsələdir, 
həm ərzaq təhlükəsizliyi məsələsidir, həm də iqtisadi məsələdir, 
iş yerlərinin yaradılmasına gətirib çıxarır. Burada bir neçə 
hədəfi nəzərə alırıq və bütövlükdə bu istiqamətdə aparılan işlər 
məni qane edir. Çünki biz bu işlərə sistemli yanaşmışıq, 
pərakəndə şəkildə yox. Sistemli təhlil aparılmışdır və biz bu 
istiqaməti Sahibkarlığa Kömək Milli Fondunun xətti ilə də 
sahibkarlara göstəririk. Çünki bu alət də çox səmərəlidir. Bu il 
Sahibkarlığa Kömək Milli Fondunun xətti ilə 200 milyon manat 
güzəştli kreditlər nəzərdə tutulur, onların böyük əksəriyyəti 
artıq verilmişdir. Mən göstəriş verdim ki, gələn il biz bu 
məbləği artıraq və gələn il bu fond vasitəsilə 300 milyon manat 
məbləğində güzəştli kreditlər verilməlidir. Çünki bu çox vacib 
sahədir, bu, real iqtisadiyyata qoyulan investisiyalardır, dövlət 
nəzarəti altında qoyulan investisiyalardır. Ancaq özəl sektor da 
bu investisiyaları qoyur. Biz bu proqramı icra edərkən həm də 
özəl sektoru stimullaşdırırıq, ucuz kreditlər verməklə onların 
fəaliyyətini genişləndirir, daxili istehsalı da stimullaşdırırıq. 
Bu çox işlək və səmərəli mexanizmdir. Ona görə hesab 
edirəm ki, biz məbləği artırmalıyıq. Xüsusilə nəzərə alsaq ki, 
indi bu fondda yığılan vəsaitin əksəriyyəti əvvəlki illərdə 
verilmiş kreditlərin qaytarılması hesabına formalaşır. Beləliklə, 
daha dövlət büdcəsinin vəsaitinə ehtiyac olmayacaqdır. Bir neçə 
 221 
ildən sonra təqribən 300, bəlkə 500 milyon dollar sərbəst vəsait 
əldə edəcəyik. Bu vəsait ildən-ilə dövr edərkən biznesi 
stimullaşdıracaqdır. Hələ 2-3 il ərzində bu istiqamətə büdcə 
dəstəyi verməliyik. Ondan sonra artıq bu, müstəqil şəkildə öz 
fəaliyyətini göstərəcəkdir. 
İri fermer təsərrüfatlarının yaradılması ilə bağlı verilən 
göstərişlər yerinə yetirilir. Artıq 2 böyük layihə icra edil-
məkdədir – biri Ağcabədi rayonunda, digəri Beyləqan rayo-
nunda. İki sahənin ümumi ölçüləri 5000 hektara yaxındır. Bu, 
yeni bir yanaşmadır və bu barədə biz dəfələrlə danışmışıq. 
Şadam ki, artıq bu məsələ reallaşır. Bu fermer təsərrüfatlarında 
məhsuldarlıq çox yüksək olmalıdır. Ən azı 40, bəlkə 50 sentner 
taxıl istehsal edilməlidir ki, biz növbəti 3-4 ilə bu sahədə – 
buğda sahəsində də öz tələbatımızı tamamilə daxili resurslar 
hesabına ödəyə bilək. Belə fermer təsərrüfatlarının yaradılması 
prosesi sürətlə getməlidir. 
İstədiyimiz məqsədə çatmaq üçün təxminən 40–50 böyük 
fermer təsərrüfatı yaratmalıyıq ki, bu da bizim bu sahədə 
müstəqilliyimizi tam təmin edəcəkdir. Bunun bir neçə səbəbi 
vardır. 
Birincisi, biz öz torpaqlarımızdan səmərəli şəkildə istifadə 
etməliyik. İkincisi, biz böyük suvarma-meliorasiya layihələrini 
icra edirik. Əlbəttə, 10 minlərlə hektar yeni torpaqlar 
dövriyyəyə buraxılacaq və kəndlilər bundan səmərəli şəkildə 
istifadə edəcəklər. Digər tərəfdən, bu, yeni iş yerləri, yerli 
istehsal, iqtisadiyyatın canlanması deməkdir. Belə olan halda 
biz dünyada baş verən proseslərdən də özümüzü sığor-
talayacağıq. Çünki hansısa ölkədə bir il quraqlıq olur, bir il taxıl 
yığımı aşağı düşür. İstər-istəməz bu, istehlak qiymətlərinə təsir 
edir və bizim vətəndaşlar da ondan sonra bunun əziyyətini 
çəkirlər. İndi dünyada buğdanın qiyməti xeyli dərəcədə artıb. 
Çünki ənənəvi ixracatçı ölkələrdə istehsal kəskin şəkildə aşağı 
düşmüşdür, qıtlıq vardır, quraqlıq olmuşdur. Bu, istər-istəməz 
qiymətlərin qalxmasına gətirib çıxarır. Bir neçə il budan əvvəl 
də biz eyni vəziyyətlə üzləşmişdik. İmzalanmış kontraktlar var 
 222 
idi ki, biz taxılı, buğdanı o kontraktlar əsasında gətirməli idik, 
artıq icra edilməmişdir, çünki bəzi ölkələr ixracata qadağa qoy-
muşdur. Biz bu asılılığı da üzərimizdən atmalıyıq, necə ki, 
bütün başqa sahələrdə asılılığı azaldırıq, bu sahədə də bunu 
etməliyik. Ona görə İnvestisiya Proqramında bu daha da geniş 
şəkildə nəzərə alınmalıdır ki, yenə də deyirəm, mən maksimum 
götürürəm, maksimum hədəf 4 il, 5 il, amma hesab edirəm ki, 
ondan da tez müddətdə biz bu sahədə də yerli istehsalla 
özümüzü 100 faiz təmin etməliyik. 
Gələn ilin büdcəsi artıq formalaşıb, təqdim edilib. Gələn ilin 
büdcəsi bu ilin büdcəsindən daha da böyük olacaqdır. Büdcə 
xərcləri təxminən 20 milyard manat səviyyəsində gözlənilir və 
bu, kifayət qədər böyük məbləğdir. İcmal büdcə ondan da 
böyük olacaqdır. İcmal büdcə 30 milyard dollardan da böyük 
ola bilər. Bu, böyük rəqəmdir və bu rəqəm  bizim gücümüzü, 
ölkə qarşısında duran problemlərin həllinin bizim üçün nə qədər 
vacib olduğunu göstərir. Biz bu vəsaitdən maksimum səmərə ilə 
istifadə etməliyik. İldən-ilə artan dövlət büdcəmiz mövcud 
problemlərin həlli üçün də çox vacibdir. Amma bu, böyük 
məsuliyyətdir. Elə etməliyik ki, bu məsələ ilə bağlı bütün 
hədəflər nəzərə alınsın. Xüsusilə İnvestisiya Proqramı tərtib 
edilsin. Başqa yerlərdən fərqli olaraq biz Dövlət İnvestisiya 
Proqramını yəqin ki, bu ilin sonunda qəbul etməliyik. Çünki, 
adətən, hər ilin əvvəlində Dövlət İnvestisiya Proqramını qəbul 
edirik – təxminən yanvar ayında, ondan sonra vaxt keçir, 
razılaşmalar aparılır. Təxminən fevralın sonuna yaxın artıq 
investisiyalar verilməyə başlayır. Vaxt itirməmək üçün biz Dövlət 
İnvestisiya Proqramını bu ilin sonuna qədər qəbul etməliyik. 
Bir neçə kəlmə enerji təhlükəsizliyi ilə bağlı demək istəyirəm. 
Bu sahədə Azərbaycan öz təhlükəsizliyini tam şəkildə təmin edə 
bilmişdir. Son ayların çox gözəl hadisələrindən biri ondan ibarətdir 
ki, «Ümid» yatağından ilkin qaz artıq gətirilmişdir. Bu da çox 
gözəl göstəricidir. Qaz quyularının debitləri çox yüksəkdir. Birinci 
quyunun göstəriciləri çox ümidvericidir. Yəni «Ümid» öz adını 
doğruldur. «Ümid» yatağının Azərbaycan Dövlət Neft Şirkəti 
 223 
tərəfindən kəşf edilməsi tarixi hadisədir. Çünki son illər ərzində ilk 
dəfədir ki, Azərbaycan Dövlət Neft Şirkəti təkbaşına böyük qaz 
yatağının işlənilməsinə nail ola bilmişdir. Hazırda qazın hasilatı 
gedir, sahilə ötürülür, kondensat hasil edilir. Bu yaxınlarda Neft 
Şirkəti tərəfindən mənə verilən məlumata görə, «Ümid» 
yatağından çox keyfiyyətli kondensat hasil edilir. 
Bu yatağın çox böyük əhəmiyyəti vardır. Bu bizim enerji 
təhlükəsizliyimizi daha da möhkəmləndirəcək və ixrac poten-
sialımızı da genişləndirəcəkdir. 
Adətən, Azərbaycanın qaz resursları haqqında söhbət aparanda 
bəzi mütəxəssislər ancaq «Şahdəniz» yatağı haqqında danışırlar. 
«Şahdəniz» yatağı bizim ən böyük yatağımızdır. Ən azı 1 trilyon 
200 milyard qaz ehtiyatları vardır. Dünya miqyasında ən böyük 
qaz yataqlarından biridir, bəlkə də birincisidir. Ancaq bizim qaz 
resurslarımız təkcə «Şahdəniz» ilə məhdudlaşmır. Biz gələcək 
ixrac imkanlarımızı ancaq «Şahdəniz»də olan hasilatla 
məhdudlaşdırmamalıyıq. 
«Ümid» yatağımız Dövlət Neft Şirkəti tərəfindən aşkarlanıb. 
Orada ən azı 300 milyard kubmetr qaz vardır. «Total» və «Gaz de 
France» şirkətləri tərəfindən «Abşeron» yatağında böyük qaz 
ehtiyatları aşkarlanıb. Orada da ən azı 300 milyard kubmetr qaz 
vardır. Biz öz ixrac strategiyamızı planlaşdırdıqda bu amili mütləq 
nəzərə alırıq və məhz bunun nəticəsidir ki, Azərbaycan «TANAP» 
layihəsinin təşəbbüskarı olmuşdur. Çünki bizə elə qaz 
infrastrukturu lazımdır ki, istənilən həcmi istənilən istiqamət üzrə 
dünya bazarlarına çıxara bilək. Bizə kiçikölçülü qaz kəməri lazım 
deyildir ki, təkcə hansısa bir yatağın işlənməsinə xidmət göstərsin, 
böyükhəcmli qaz infrastrukturu lazımdır. «TANAP» layihəsinin 
bizim tərəfimizdən irəli sürülməsinin səbəblərindən biri də məhz 
bundan ibarətdir. 
Digər səbəb, onu da siz yaxşı bilirsiniz ki, uzun illər, bəlkə 
10  il ərzində müxtəlif layihələr ətrafında diskussiyalar gedir. 
Biz görürük ki, bu diskussiyalar elə belə gedir, bunun sonu 
yoxdur. Yığışırlar, danışırlar, konfranslar, tədbirlər keçirilir, 
sənədlər imzalanır, ortada bir şey yoxdur. Biz belə işləməyə 
 224 
öyrəşməmişik. Biz konkret işləməyə öyrəşmişik. Görəndə ki, bu 
diskussiyalar artıq sonsuz xarakter daşıyır, biz konkret qərar 
verdik, qısa müddət ərzində öz təkliflərimizi irəli sürdük, bütün 
məsələlər həll olundu. İndi dünyada «TANAP» layihəsinə 
böyük maraq vardır. «TANAP» layihəsi sırf Azərbaycan 
tərəfindən irəli sürülmüş təşəbbüs əsasında reallaşacaqdır. 
Ona görə enerji təhlükəsizliyi ilə bağlı məsələlər daim diqqət 
mərkəzimizdədir. Bununla bərabər, Azərbaycanda bərpa olunan 
enerji növlərinin yaradılması istiqamətində əlavə tədbirlər 
görülməlidir. 
Bir neçə ay əvvəl mən Sumqayıtda günəş panelləri istehsal 
edən zavodun açılışında iştirak etdim. Hesab edirəm ki, çox 
gözəl təşəbbüsdür. Bu zavodun fəaliyyəti genişləndirilməlidir. 
Dövlət qurumları artıq müvafiq qaydada bu zavodun 
imkanlarından istifadə etməli, o məhsulları almalı və günəş 
panelləri əsasında yeni stansiyaların tikintisinə nail olmalıdır. 
Yaxın illərdə yekunlaşacaq. Biz gələn il artıq bu istiqamətdə 
daha da konkret və ciddi addımlar atmalıyıq. 
Nəqliyyat sektorunda aparılan işlər barədə nazir bu gün 
məlumat verdi. Hər bir istiqamət – avtomobil yollarının, dəmir 
yollarının bərpası üzrə iş gedir. Bu da çox vacibdir. Çünki biz 
sürətli dəmir yollarının fəaliyyətinə nail olmalıyıq. Yeni dəmir 
yolu xətləri o məqsədlə tikilir ki, qatarlar yüksək sürətlə hərəkət 
edə bilsin. Nəzərə alsaq ki, Azərbaycan yaxın zamanlarda 
nəqliyyat sahəsində böyük tranzit ölkəsinə çevriləcəkdir, Bakı–
Tbilisi–Qars dəmir yolunun tikintisi yekunlaşmaq üzrədir, 
Azərbaycanın dəmir yolları da yüksək dünya standartlarına 
cavab verməlidir. 
Dəniz limanının, yeni aeroportların tikintisi, təyyarələrin, 
bərələrin alınması – bütün bunlar həll olunur. Artıq mən qeyd 
etdim, kənd yollarının tikintisi geniş vüsət almışdır. 
Nəqliyyat sektoru gələcəkdə də prioritet məsələlərdən biri 
olacaqdır. Bakı şəhərinin nəqliyyat şəbəkəsi təkmilləşdirilir və 
bölgələrdə çox böyük quruculuq işləri aparılır. Mən çox şadam 
ki, biz bu məsələnin tam həllinə çox yaxınıq. Mən giriş 
 225 
sözümdə qeyd etdim ki, qeyri-neft sənayemiz 7,7 faiz artmışdır. 
Bu da ölkədə gedən sənayeləşmə prosesinin bariz nümunəsidir. 
Biz çalışmalıyıq ki, sənayeləşmə prosesi daha da sürətlə getsin. Biz 
burada yenə də fəaliyyətimizi 2 istiqamət üzrə qururuq. Bizə 
irihəcmli, böyük potensiala malik olan sənaye müəssisələri çox 
lazımdır. Çünki bu bizim qeyri-neft istehsalımızı artıracaq, böyük 
iş yerlərinin yaranmasına gətirib çıxaracaqdır. Bu barədə mən artıq 
bir neçə dəfə demişəm, bir daha demək istəyirəm ki, Azərbaycanda 
bir neçə sənaye mərkəzi yaranır. Ənənəvi olaraq bu mərkəzlərdə 
ixtisaslaşma getməlidir. Sumqayıt, Gəncə, Bakının Qaradağ 
rayonu – 3 əsas sənaye mərkəzi yaranmaqdadır. Əlbəttə, digər 
sahələrdə sənaye məsələləri ilə bağlı inkişaf proqramları vardır, 
amma əsas sənaye mərkəzləri bu yerlərdə olmalıdır. Yeni texno-
parkların yaradılması prosesi gedir. Artıq ilkin gözəl nəticələr 
vardır, digər fikirlər vardır. Yeni texnoparklar yaradılacaqdır ki, 
orada böyük müəssisələrin fəaliyyəti nəticəsində kiçik və orta 
şirkətlərin fəaliyyəti də çox uğurlu ola bilər. 
Kiçik, orta sahibkarlığın stimullaşdırılması prosesi gedir, 
həm Sahibkarlığa Kömək Milli Fondunun xətti ilə, həm digər 
xətlərlə. Eyni zamanda, iri müəssisələrin yaradılması, onlara 
dövlət tərəfindən dəstəyin verilməsi məsələləri də çox vacibdir.   
Bizim əlimizdə çox güclü alət – enerji müstəqilliyimiz, 
zəngin enerji resurslarımız vardır. Azərbaycanda qiymətlər 
dövlət tərəfindən tənzimlənir. Belə olan halda, daxili istehsalı 
stimullaşdırmaq üçün, əlbəttə, strateji əhəmiyyətli yerli 
müəssisələrə güzəştli şərtlərlə enerji daşıyıcıları da verilə bilər 
və verilir. Biz bu məsələ ilə bağlı çox çevik siyasət aparmalıyıq. 
Hesab edirəm ki, daxili istehsalı gücləndirmək prioritet məsələ 
olmalıdır. Buna tam şəkildə nail olandan və sənaye sahəsində 
istədiyimizə çatandan sonra, əlbəttə ki, Ümumdünya Ticarət 
Təşkilatı ilə danışıqlarımız daha da sürətlə gedəcəkdir. 
Bakı şəhəri və onun qəsəbələrinin inkişaf proqramı icra 
edilir. Çox ciddi, konkret proqramdır. Vaxt baxımından çox 
qısamüddətli proqramdır. 2 ilə biz Bakı qəsəbələrinin sosial-
iqtisadi infrastruktur və digər problemlərini həll etməliyik. Biz 
 226 
buna yaxınıq. Hələ 1 il vaxt vardır. Əminəm ki, növbəti ilin 
sonuna qədər bu proqram tam şəkildə yekunlaşacaq və Bakı 
qəsəbələrində bütün infrastruktur və sosial məsələlərin həllinə 
nail olacağıq. Artıq verilən tapşırıqlar bunu göstərir. Bütün 
qəsəbələrdə quruculuq işləri aparılır. İlk növbədə, su-
kanalizasiya layihələri icra edilir. Ondan sonra yollar tikilməyə 
başlanacaqdır. Paralel olaraq qazlaşdırma, məktəblərin, 
xəstəxanaların, poliklinikaların tikintisi, iş yerlərinin 
yaradılması prosesi gedir. Sahibkarlığa Kömək Milli Fondunun 
xətti ilə Bakı qəsəbələrinin iqtisadi inkişafına yönəlmiş 
layihələr icra edilir. Biz qəsdən belə dar zaman kəsiyini 
götürdük ki, bu məsələni tezliklə həll edək. Gələn ilin sonuna 
qədər Bakı və onun qəsəbələrinin inkişafı proqramı tam şəkildə 
yekunlaşmalıdır. 
Şəhərimizin inkişafı ilə bağlı – bunu Bakı sakinləri də 
görürlər – böyük quruculuq, abadlıq işləri aparılır. Yeni parklar, 
istirahət zonaları salınır. İnsanların rahatlığı üçün çox böyük 
işlər görülür. Böyük parkinqlər tikilir və bu məsələ çox 
vacibdir. Çünki küçələrdə kifayət qədər çox maşın dayanır, bu 
yolverilməzdir. Digər tərəfdən, biz başa düşməliyik ki, əgər 
parkinq yoxdursa, maşın sahibi onu haradasa saxlamalıdır?! 
Ona görə biz bu sahədə, hesab edirəm ki, ədalətli mövqe 
nümayiş etdiririk. Parkinqlər tikilənə qədər bu məsələyə bir 
qədər göz yummaq mümkündür. Parkinqlər tikilib istifadəyə 
verildikdən sonra küçədə 1 dənə də olsun maşın qanunsuz 
olaraq parkinq etməməlidir. Bütün maşınlar parkinqlərdə 
saxlanılmalıdır. Biz böyük parkinqlər tikirik. Heydər Əliyev 
sarayının arxasında 1 kilometr uzunluğunda, 150 metr enində 
ikimərtəbəli parkinq tikilir ki, orada 4000 maşın saxlamaq 
mümkündür. Azadlıq meydanının altında böyük parkinq tikilir. 
Orada ən azı 2000 maşın saxlamaq mümkün olacaq. Mən 
Hacıbala Abutalıbova tapşırdım ki, şəhərdə digər yerlər 
müəyyən edilsin. Boş yerlər çoxdur. O yerlərin altında parkinq, 
üstündə yaşıllıq zonaları və istirahət parkları tikilməlidir. Biz bu 
məsələlərlə bağlı da çox ciddi məşğuluq. 
 227 
Bütövlükdə ölkəmizdə bütün proseslər müsbət istiqamətdə 
gedir. Azərbaycan doğrudan da böyük uğurlara nail olur. Bu 
yaxınlarda II Bakı Beynəlxalq Humanitar Forumunun 
keçirilməsi və uğurlu keçirilməsi çox müsbət haldır. Artıq cəmi 
1 il ərzində, yəni I forumdan keçən dövr və  II forumun 
yekunları bunu təsdiqlədi. Biz dünya miqyasında çox vacib bir 
diskussiya meydanını yarada bilmişik. O diskussiya meydanı ki, 
dünyanın elitası artıq ikinci dəfə Bakıda toplaşır. Bu forum 
ənənəvi olaraq keçiriləcəkdir. Bu dəfə bu forumda təmsil 
olunan xadimlərin çıxışları, onların fikirləri həm çox dəyərli idi, 
həm də onların bu forumda iştirakı  tədbirin əhəmiyyətini böyük 
dərəcədə artırmışdır. 10 sabiq prezident, 11 Nobel mükafatçısı, 
məşhur professorlar, dünya elm, mədəniyyət elitasının 
nümayəndələri Bakıda idilər. 600 nəfərdən çox qonaq 
gəlmişdi. Onlar 62 ölkəni təmsil edirdilər. Bu həm məzmun, 
həm mahiyyət baxımından vacibdir, eyni zamanda, ölkəmizlə 
tanış olmaq üçün onlara imkan yaradılmışdır. Forum öz işini 
yekunlaşdırandan sonra bölgələrə səfərlər təşkil edilmişdir. 4 
şəhərə səfərlər təşkil edilmişdir. Qonaqlar Naxçıvan, Lənkəran, 
Qəbələ və Gəncə şəhərlərinə təyyarələrlə uçdular. Bu da çox 
əlamətdar bir haldır. Orada bütün infrastruktur, mehmanxanalar 
vardır, tarixi yerlərlə tanış oldular və Azərbaycan haqqında 
daha da dolğun təəssürat əldə etdilər. Ona görə bu çox gözəl 
formatdır və şadam ki, forumun yekunları çox müsbət oldu. 
Bununla bərabər, bu il ərzində və keçən il çox ciddi 
hadisələr baş vermiş, Azərbaycanın dünyadakı rolunu, yerini 
böyük dərəcədə artırmışdır. Biz «Eurovision» mahnı müsa-
biqəsinin Bakıda keçirilməsinə təşəbbüs göstərməmişdik. 
Sadəcə olaraq, müsabiqənin şərtləri belə idi ki, o, qalib olan 
nümayəndələrin ölkəsində keçirilir. Biz isə onu yüksək səviy-
yədə keçirmişik. Bəlkə də ən yüksək səviyyədə keçirmişik. Öz 
mədəniyyətimizi və reallıqlarımızı bütün Avropaya təqdim edə 
bilmişik. 
BMT Təhlükəsizlik Şurasına üzv seçildik. Cəmi 20 il müs-
təqillik həyatını yaşayan ölkə üçün bu, tarixi nailiyyətdir. 155 
 228 
ölkə bizi dəstəklədi. «Qoşulmama Hərəkatı»na üzv olduq. Bu 
da siyasi cəhətdən çox düzgün bir addım idi. Bu yenə də bizim 
xarici siyasətimizin böyük qələbəsi idi. O təşkilata üzv olmaq 
və üzv olduqdan sonra cəmi 1 il ərzində Ermənistan–
Azərbaycan, Dağlıq Qarabağ münaqişəsi ilə bağlı, ərazi 
bütövlüyü prinsipini rəhbər tutan qətnamənin qəbul edilməsinə 
nail olmaq çox böyük tarixi nailiyyətdir. Biz cəmi 1 il idi ki, o 
təşkilatda fəaliyyət göstərirdik. Amma bu fəaliyyət o qədər fəal 
və Azərbaycana olan münasibət      o qədər müsbət idi ki, 1 il 
ərzində 120 ölkə bizim mövqemizi dəstəkləmişdir. Bundan 
başqa, Olimpiya oyunlarında uğurlarımız. Biz dünya 
miqyasında aparıcı idman dövlətləri arasındayıq. Bu da 
reallıqdır. Bütün bu uğurlar bizi sevindirir, düşmənlərimizi isə 
məyus edir. 
Əminəm ki, gələcək illərdə bu meyillər daha da güc-
lənəcəkdir. Bizim hər bir qələbəmiz Ermənistanın faciəsidir. 
Hər bir uğurumuz onların məyusluğudur. Bizim uğurlarımız 
hələ çox olacaqdır. Ən böyük uğur o vaxt olacaqdır ki, 
Azərbaycan bayrağı Şuşada və Xankəndidə dalğalanacaqdır. 
Mən buna əminəm, buna şübhə etmirəm. Hər birimiz, hər bir 
vətəndaş o tarixi günü öz işi ilə yaxınlaşdırmalıdır. Sağ olun.  
 
 
 
 
 
 
 
 
 
 
 
 
 
 
 229 
 
ƏLCƏZAİR XALQ DEMOKRATİK 
RESPUBLİKASININ PREZİDENTİ  
ZATİ-ALİLƏRİ  
CƏNAB ƏBDÜLƏZİZ BUTEFLİKAYA 
 
Hörmətli cənab Prezident! 
Əlcəzairin keçmiş Prezidenti, görkəmli dövlət xadimi 
Şadli Bencədidin vəfatı xəbəri məni son dərəcə kədərləndirdi. 
Bu ağır itki ilə əlaqədar Sizə, mərhumun ailəsinə və bütün 
Əlcəzair xalqına dərin hüznlə başsağlığı verirəm. 
Allah rəhmət eləsin! 
 
İLHAM ƏLİYEV 
Azərbaycan Respublikasının Prezidenti 
 
Bakı, 11 oktyabr 2012-ci il 
 
 
 230 
 
DÖVLƏT BAYRAĞI MEYDANINDA  
VƏ ONUN ƏTRAFINDA GÖRÜLƏN  
ABADLIQ-QURUCULUQ İŞLƏRİNİN  
GEDİŞİ İLƏ TANIŞLIQ 
 
11 oktyabr 2012-ci il 
 
Azərbaycan Respublikasının Prezidenti İlham Əliyev 
oktyabrın 11-də Dövlət Bayrağı Meydanında və onun ətrafında 
görülən abadlıq-quruculuq işlərinin gedişi ilə tanış olmuşdur. 
Prezident İlham Əliyevə layihə üzrə görülən işlər barədə 
məlumat verildi. Bakı bulvarının genişləndirilmiş hissəsində 
paytaxt sakinlərinin və şəhərimizin qonaqlarının asudə vaxt-
larını səmərəli keçirmələri üçün ən müasir şəraitin yaradılması 
istiqamətində işlərin davam etdirildiyi bildirildi. 
Bakı bulvarının genişləndirilmiş hissəsində həyata keçirilən 
abadlıq-quruculuq işlərinin gedişi ilə tanış olan prezident İlham 
Əliyev müvafiq tapşırıqlarını verdi. 
 
 231 
 
ÖZBƏKİSTAN RESPUBLİKASININ PREZİDENTİ 
İSLAM KƏRİMOVUN AZƏRBAYCANA RƏSMİ  
SƏFƏRİ 
 
12 oktyabr 2012-ci il 
 
Azərbaycan Respublikasına rəsmi səfərə gələn Özbə-
kistan Respublikasının Prezidenti İslam Kərimovun oktyabrın 
12-də rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi Azərbaycan Respublikasının 
Prezidenti İlham Əliyevə raport verdi. 
Prezident İlham Əliyev Özbəkistan prezidenti İslam Kəri-
movu qarşıladı. 
Fəxri qarovul dəstəsinin rəisi Özbəkistan prezidentinə 
raport verdi. 
Özbəkistan Respublikasının və Azərbaycan Respublikasının 
dövlət himnləri səsləndi. 
Prezidentlər İlham Əliyev və İslam Kərimov Fəxri qarovul 
dəstəsinin qarşısından keçdilər. Özbəkistan prezidenti Azərbay-
can əsgərlərini salamladı. 
Azərbaycanın dövlət və hökumət rəsmiləri Özbəkistan pre-
zidenti İslam Kərimova, Özbəkistan nümayəndə heyətinin üzv-
ləri isə prezident İlham Əliyevə təqdim edildi. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 
 
 
 232 
 
ÖZBƏKİSTAN RESPUBLİKASININ  PREZİDENTİ 
İSLAM KƏRİMOV 
İLƏ TƏKBƏTƏK GÖRÜŞ  
 
Prezident sarayı  
 
12 oktyabr 2012-ci il 
 
Rəsmi qarşılanma mərasimindən sonra oktyabrın 12-də 
Azərbaycan Respublikasının Prezidenti İlham Əliyevin və Özbə-
kistan Respublikasının Prezidenti İslam Kərimovun təkbətək 
görüşü olmuşdur. 
Görüşdə Azərbaycan ilə Özbəkistan arasında ikitərəfli 
münasibətlərin müxtəlif sahələrdə uğurlu inkişafından məm-
nunluq ifadə olundu. Özbəkistan prezidenti İslam Kərimovun 
Azərbaycana rəsmi səfərinin əlaqələrimizin daha da genişlən-
məsi baxımından əhəmiyyəti qeyd edildi, iki ölkə arasında 
münasibətlərin bundan sonra da möhkəmlənəcəyinə əminlik 
bildirildi. 
Görüşdə qarşılıqlı maraq doğuran məsələlər barədə fikir 
mübadiləsi aparıldı. 
 
 
 233 
 
GENİŞ TƏRKİBDƏ GÖRÜŞ   
 
Prezident sarayı  
 
12 oktyabr 2012-ci il  
 
Təkbətək görüş başa çatdıqdan sonra oktyabrın 12-də 
Azərbaycan Respublikasının Prezidenti İlham Əliyevin və Öz-
bəkistan Respublikasının Prezidenti İslam Kərimovun nüma-
yəndə heyətlərinin iştirakı ilə geniş tərkibdə görüşü olmuşdur. 
İ l h a m  Ə l i y e v: Hörmətli İslam Abduqəniyeviç! 
Hörmətli qonaqlar! 
Sizi Azərbaycanda bir daha ürəkdən salamlayıram. Ölkə-
mizə xoş gəlmisiniz! Bu gün Sizinlə qarşılıqlı maraq doğuran, 
regional əhəmiyyətli məsələlərin geniş dairəsi barədə fikir 
mübadiləsi apardıq. Məmnuniyyətlə qeyd etmək istəyirəm ki, 
müzakirə edilən bütün məsələlər barəsində baxışlarımız üst-üstə 
düşür. 
Prezident İlham Əliyev Özbəkistan prezidentinin rəsmi 
səfərinin ölkələrimiz arasında əməkdaşlığın müxtəlif sahələrdə 
genişlənməsinə yeni imkanlar açılması baxımından yaxşı 
nəticələr verəcəyinə əminliyini ifadə etdi. 
Bizim qarşılıqlı fəaliyyətimiz daha sıx, əməkdaşlığımız daha 
fəal olacaqdır. Özbəkistan bizim üçün dost və qardaş dövlətdir. 
Münasibətlərimizin dostluq, bərabərhüquqlu tərəfdaşlıq, 
qarşılıqlı dəstək əsasında daha da möhkəmlənməsi bizi çox 
sevindirir. Bu dəstək beynəlxalq strukturlarda ölkələrimizlə 
bağlı bütün məsələlər barəsində bir-birimizi dəstəkləyəndə də 
hiss olunur. Təbii ki, beynəlxalq qurumların fəal qarşılıqlı təsiri 
bizim milli maraqlarımızı daha tam qorumağa, habelə dünya 
siyasətinin bir sıra məsələlərinə dair həmrəy mövqedən çıxış 
etməyə imkan verir. Həm BMT-də, həm İslam Əməkdaşlıq 
Təşkilatında, başqa strukturlarda Azərbaycanı dəstəklədiyinə 
görə biz Özbəkistana çox təşəkkür edirik. Biz də öz 
 234 
tərəfimizdən Sizin irəli sürdüyünüz bütün məsələlərdə və 
təşəbbüslərdə Sizi həmişə dəstəkləyirik. 
Prezident İlham Əliyev ölkələrimiz arasında iqtisadi sahədə 
əməkdaşlığın mövcud potensialından səmərəli istifadə etməyin 
vacibliyini də vurğuladı. 
Bu gün biz qarşılıqlı iqtisadi fəaliyyət məsələlərini ətraflı 
müzakirə edəcəyik. Mənim fikrimcə, bu sahədə görüləsi işlər 
hələ çoxdur. Düzdür, biz irəliləyirik, lakin güman edirəm ki, 
qarşılıqlı əmtəə dövriyyəsi qat-qat çox ola bilər. Əlbəttə, Hö-
kumətlərarası Komissiyanın bu yaxınlarda keçirilmiş iclası, 
zənnimcə, bu sahədə prioritetləri və münasibətlərin gələcək 
inkişaf yollarını müəyyən etmişdir. Yəqin ki, gələcəkdə göz-
lənilən konkret layihələr və təşəbbüslər barədə bu gün bizə 
məruzə edəcəklər. 
Sizi bir daha ürəkdən salamlamaq istəyirəm. Azərbaycanda 
Sizi çox sevir, hörmət edirlər. Siz bizim əziz qonağımızsınız. 
Xoş gəlmisiniz! 
İ s l a m  K ə r i m o v: Cənab Prezident, ümumiyyətlə, 
təkcə bizim regionda deyil, onun hüdudlarından uzaqda da 
geosiyasət o qədər tez-tez dəyişir ki, bizim görüşməyimiz zə-
rurətə çevrilir. Özü də bunun üçün hər hansı böyük sənədlərin 
imzalanması vacib deyil, sadəcə, bizim cavab tapmalı 
olduğumuz mürəkkəb məsələlər barədə fikir mübadiləsi apar-
malıyıq.  
Prezident İslam Kərimov bildirdi ki, Özbəkistan Azərbaycanı 
özünün strateji tərəfdaşı hesab edir və xalqlarımız arasında 
oxşar cəhətlərin çoxluğu ölkələrimizi daha da yaxınlaşdıran 
amillərdəndir. 
Azərbaycan Özbəkistan üçün strateji tərəfdaşdır. Azər-
baycan bizə həmişə ilk növbədə, ümumi mənafelərimiz naminə 
yaxın olmuşdur. Təkcə bugünkü maraqlar baxımından deyil, 
həm də tarixi keçmişimizlə bağlı, xalqlarımızın dil, mənəviyyat, 
mentalitet baxımından yaxınlığı ilə əlaqədar mürəkkəb 
məsələlərin həlli üçün bu tərəfdaşlıq vacibdir. Bizim üçün çox 
 235 
vacibdir ki, aramızda heç vaxt ziddiyyət, anlaşılmazlıq 
olmamışdır. 
Artıq uzun illərdir ki, mən Özbəkistana rəhbərlik edirəm. 
Yadıma gəlmir ki, biz hər hansı problemi onun həlli baxımından 
müzakirə edərkən anlaşılmazlıq və ya ciddi ziddiyyət yaransın. 
Məgər bu bizim münasibətlərimizin həmişə qarşılıqlı anlaşma 
və qarşılıqlı dəstək əsasında qurulmasına dəlalət etmirmi?! 
Ümid edirəm ki, bundan sonra da belə olacaqdır. 
 
 
 236 
 
SƏNƏDLƏRİN İMZALANMASI MƏRASİMİ  
 
Prezident sarayı  
 
12 oktyabr 2012-ci il 
 
Azərbaycan Respublikasının Prezidenti İlham Əliyev və 
Özbəkistan Respublikasının Prezidenti İslam Kərimovun nü-
mayəndə heyətlərinin iştirakı ilə geniş tərkibdə görüş başa çat-
dıqdan sonra Azərbaycan–Özbəkistan sənədlərinin imzalanması 
mərasimi olmuşdur. 
«Azərbaycan Respublikasının Prezidenti İlham Əliyevin və 
Özbəkistan Respublikasının Prezidenti İslam Kərimovun Birgə 
Bəyanatı»nı Azərbaycan prezidenti İlham Əliyev və Özbəkistan 
prezidenti İslam Kərimov imzaladılar. 
«Azərbaycan Respublikasının Xarici İşlər Nazirliyi və 
Özbəkistan Respublikasının Xarici İşlər Nazirliyi arasında 
2013–2015-ci illər üzrə Əməkdaşlıq Proqramı»nı Azərbaycanın 
Xarici İşlər naziri Elmar Məmmədyarov və Özbəkistanın Xarici 
İşlər naziri Abdulaziz Kamilov imzaladılar.  
«Azərbaycan Respublikası Hökuməti və Özbəkistan Res-
publikası Hökuməti arasında 2012–2015-ci illər üzrə iqtisadi 
Əməkdaşlıq Proqramının həyata keçirilməsi üzrə Tədbirlər Pla-
nı»nı Azərbaycanın Baş nazirinin birinci müavini Yaqub 
Eyyubov və Özbəkistanın Baş nazirinin birinci müavini, Maliyyə 
naziri Rustam Azimov imzaladılar. 
 
 
 
 237 
 
ÖZBƏKİSTAN RESPUBLİKASININ PREZİDENTİ 
İSLAM KƏRİMOV İLƏ BİRGƏ MƏTBUAT ÜÇÜN 
BƏYANATLARLA  ÇIXIŞLAR 
 
Prezident sarayı  
 
12 oktyabr 2012-ci il  
 
Sənədlərin imzalanması mərasimindən sonra Azərbaycan 
Respublikasının Prezidenti İlham Əliyev və Özbəkistan 
Respublikasının Prezidenti İslam Kərimov mətbuata bəya-
natlarla çıxış etmişlər. 
 
Azərbaycan prezidenti İlham Əliyevin  bəyanatı 
 
Hörmətli İslam Abduqəniyeviç! 
Hörmətli qonaqlar! 
Əziz dostlar! 
Hörmətli cənab Prezident, Sizi Azərbaycan torpağında 
salamlamağa şadam. Biz Sizin səfərinizə çox böyük əhəmiyyət 
veririk və əminəm ki, bu səfərin çox yaxşı nəticələri olacaqdır. 
Ölkələrimiz arasında münasibətlər çox dinamik, effektiv və 
səmərəli inkişaf edir. Sizin gözəl ölkənizə rəsmi səfərlərimi 
xatırlayıram və Sizin tərəfinizdən mənə, mənim nümayəndə 
heyətimin üzvlərinə göstərilən qonaqpərvərlik mənim üçün çox 
qiymətlidir. Qarşılıqlı səfərlər bütün istiqamətlər üzrə ikitərəfli 
münasibətlərin fəal inkişafına şərait yaradır. Onlar bütün 
sahələrdə münasibətlərin inkişafına güclü təkan verir və 
dövlətlərimiz arasında yaranan münasibətlər bizi çox sevindirir. 
Müstəqillik əldə edəndən sonra keçən 21 il ərzində ölkələrimiz 
arasında həqiqətən, dostluq, qardaşlıq, strateji tərəfdaşlıq 
münasibətləri yaranmışdır. 
Biz beynəlxalq təşkilatlarda da bir sıra istiqamətlər üzrə fəal 
qarşılıqlı əlaqə saxlayırıq. Bu mənim üçün çox xoşdur. Biz 
 238 
iştirak etdiyimiz bütün beynəlxalq qurumlarda, ilk növbədə, 
Birləşmiş Millətlər Təşkilatında, İslam Əməkdaşlıq 
Təşkilatında, digər təşkilatlarda bir-birimizi həmişə dəstək-
ləyirik. Keçən il Birləşmiş Millətlər Təşkilatının Təhlükəsizlik 
Şurasına seçkilər zamanı Özbəkistandan aldığımız fəal dəstəyə 
görə çox minnətdarıq. Ölkəmizə qardaşcasına münasibətin daha 
bir təzahürü olan bu dəstək bizə çox lazım, bizim üçün çox 
qiymətli idi. Biz Ermənistan–Azərbaycan, Dağlıq Qarabağ 
münaqişəsinin tənzimlənməsi məsələsində Özbəkistanın 
prinsipial mövqeyinə görə də çox təşəkkür edirik. 2008-ci ildə 
BMT-nin Baş Məclisində Azərbaycanın irəli sürdüyü 
qətnamənin Özbəkistan tərəfindən dəstəklənməsi də 
Azərbaycan xalqı tərəfindən yüksək qiymətləndirilmişdir. Biz 
də bütün beynəlxalq təşkilatlarda qardaş Özbəkistanı həmişə 
dəstəkləmişik və dəstəkləyəcəyik. Başqa sözlə desək, 
beynəlxalq arenada bu cür fəal qarşılıqlı əlaqələr, dünya siyasəti 
məsələlərinə dair mütəmadi fikir mübadiləsi, habelə bizim bu 
gün apardığımız fikir mübadiləsi də ölkələrimiz və xalqlarımız 
arasında əlaqələrin çox möhkəm və səmimi olmasına dəlalət 
edir. 
Əlbəttə, ölkələrimiz arasında münasibətlərin zəngin tarixi 
vardır. Xalqlarımız arasında dostluq, əməkdaşlıq, qarşılıqlı 
dəstək münasibətləri çoxəsrlik tarixə malikdir. Biz müna-
sibətlərimizi bu zəmin üzərində qururuq. Bu gün biz qarşılıqlı 
iqtisadi fəaliyyət məsələlərini, regional problemləri də ətraflı 
müzakirə etdik. Təbii ki, bizim regionların öz spesifikası ilə 
yanaşı, ortaq cəhətləri də çoxdur. Mənim fikrimcə, 
Özbəkistanın və Azərbaycanın riskləri minimuma endirmək, 
əməkdaşlıq və qarşılıqlı anlaşma ab-havasını möhkəmlətmək 
siyasəti ölkələrimizin yerləşdiyi regionlardakı dövlətlər arasında 
geniş əks-səda doğurur, habelə vəziyyətin sabitləşməsi 
məsələsində mühüm rol oynayır. Bu gün həm Özbəkistan, həm 
də Azərbaycan öz regionlarında sabitləşdirici rol oynayır. İndiki 
mərhələdə, bizim regionlarda potensial risklərin artdığı vaxtda 
bu rol xüsusi əhəmiyyət kəsb edir. Buna görə də bizim ölkələrin 
 239 
yerləşdiyi regionlarda hadisələrin proqnozlaşdırıla bilməsi çox 
cəhətdən ölkələrimiz arasında qarşılıqlı əlaqələrdən, fəal siyasi 
məsləhətləşmələr aparılmasından asılıdır. Biz də öz 
tərəfimizdən regionda etimad tədbirlərini möhkəmlətmək, daha 
yaxşı qarşılıqlı anlaşmaya şərait yaratmaq və mövcud 
problemləri tənzimləmək üçün bundan sonra da əlimizdən 
gələni etməyə çalışacağıq. 
Kommunikasiya layihələri sahəsində irəli sürdüyümüz 
təşəbbüslər də böyük əhəmiyyətə malikdir. Bakı–Tbilisi–Qars 
dəmir yolu layihəsinin reallaşması yeni, əvvəlkindən xeyli qısa, 
iqtisadi baxımdan səmərəli nəqliyyat arteriyaları yaratmağa 
imkan verən nəqliyyat və kommunikasiya layihələri üçün 
tamamilə yeni şərait yaradır. Həmçinin bu proseslər həmin 
layihələrə cəlb edilmiş ölkələr arasında qarşılıqlı anlaşma və 
əməkdaşlıq üçün daha yaxşı şərait yaradacaqdır. Əslində biz 
Özbəkistanla birlikdə yeni magistral, yeni İpək yolu tikirik. Bu 
yol qitələri birləşdirəcək, böyük nəqliyyat potensialını, bu 
potensialın ölkələrimiz üçün reallaşmasını uzun illər ərzində 
təmin edəcək, bizim regionda etimad tədbirlərini 
möhkəmlətməyə şərait yaradacaqdır. 
Biz müştərək investisiya layihələrini nəzərdən keçirməyə 
hazırıq. Zənnimcə, bunun üçün yaxşı imkanlar var. Həm 
Özbəkistan, həm də Azərbaycan çox böyük iqtisadi və maliyyə 
potensialına, böyük texniki imkanlara malik olan ölkələrdir. 
Hökumətlərarası Komissiyanın bu günlərdə keçirilmiş iclası da, 
mənim fikrimcə, iqtisadi əlaqələrin inkişaf yollarını müəyyən 
etmişdir. Hesab edirəm ki, ölkələrimiz arasında təəssüf ki, 
hələlik lazımi səviyyədə olmayan əmtəə dövriyyəsinin həcminin 
artırılmasına dair müştərək layihələrin həyata keçirilməsində 
bizim istehsalçıları dəstəkləməliyik. 
Bu gün biz elm, mədəniyyət, təhsil sahələrində, humanitar 
sahədə əməkdaşlıqla bağlı məsələlərlə yanaşı, həm də daha 
geniş planda dünyada bu münasibətlərin necə qurulmalı olması 
məsələsini, humanitar əməkdaşlıq proseslərində bizim ölkələrin 
rolu və yeri məsələlərinə konseptual yanaşmanı da hərtərəfli, 
 240 
çox geniş müzakirə etdik. Bizim ortaq fikrimiz belədir ki, biz öz 
ölkələrimizdə milli-mədəni irsimizi qoruyub saxlamalı və 
möhkəmlətməliyik. Gənclər milli ruhda, öz dəyərlərinə, 
xalqlarımızın çoxəsrlik tarixi ərzində formalaşmış dəyərlərə 
sədaqət ruhunda tərbiyə edilməlidir. 
Sonda demək istərdim ki, müzakirə edilən mövzular və fikir 
mübadiləsi mövqelərimizin oxşarlığını, deyərdim ki, regional 
siyasət, dünya siyasəti məsələlərinə mövqemizin identikliyini 
və ölkələrimiz arasında strateji tərəfdaşlığı möhkəmlətmək 
əzmində olduğumuzu göstərdi. 
Hörmətli İslam Abduqəniyeviç, ölkəmizə səfər etmək 
dəvətini qəbul etdiyinizə görə Sizə bir daha təşəkkür etmək 
istəyirəm. Sizə və xalqınıza xoşbəxtlik və firavanlıq arzu-
layıram. 
 
       Özbəkistan prezidenti İslam Kərimovun bəyanatı 
 
Sağ olun, İlham Heydər oğlu! 
Hörmətli kütləvi informasiya vasitələri nümayəndələri! 
Əvvələn, Özbəkistan nümayəndə heyətinə göstərilən qonaq-
pərvərliyə, səmimi qəbula görə Azərbaycan Respublikasının 
Prezidenti İlham Əliyevə, bütün azərbaycanlı dostlarımıza bir 
daha səmimi minnətdarlığımı bildirmək istəyirəm. 
Mən kütləvi informasiya vasitələrinin burada iştirak edən 
nümayəndələrinə hər şeydən əvvəl onu bildirmək istərdim ki, biz 
Özbəkistan nümayəndə heyətinin Azərbaycana bu rəsmi səfərini 
yüksək səviyyədə görüşlərimizin məntiqi və eyni zamanda, zəruri 
davamı, ikitərəfli münasibətlərimizin vəziyyətini müzakirə etmək, 
ikitərəfli və çoxtərəfli əməkdaşlığın ən aktual məsələlərinə dair 
birgə mövqelərimizi və qərarlarımızı işləyib hazırlamaq, nəhayət, 
beynəlxalq həyatın ən aktual problemlərinə dair fikir mübadiləsi 
aparmaq üçün yaxşı bir imkan hesab edirik. Zənnimcə, bu gün onu 
deməyə ehtiyac yoxdur ki, mövcud vəziyyət təkcə bizim 
regionlarda – Cənubi Qafqazda və Mərkəzi Asiyada deyil, 
onların hüdudlarından kənarda da şəraiti sürətlə dəyişir. 
Təhlükəsizliyə və sabitliyə meydan oxunması, terrorizm 
 241 
təhdidləri, narkotiklər təcavüzünün miqyasının genişlənməsi ilə 
əlaqədar yaranmış ciddi problem, davam etməkdə olan qlobal 
maliyyə-iqtisadi böhranla, bilavasitə onun nəticələri ilə əlaqədar 
mürəkkəb proseslər bu cür görüşlərin, problemlərə ümumi 
yanaşma və mövqelərin işlənib hazırlanmasının zəruriliyini 
şərtləndirir. 
Təbii ki, ikitərəfli və çoxtərəfli əməkdaşlıq məsələləri, onların 
vəziyyəti, əməkdaşlığı daha da fəallaşdırmaq, onun səmərəliliyini, 
ilk növbədə, ölkələrimiz arasında ticari-iqtisadi münasibətləri 
fəallaşdırmaq üçün tədbirlər görülməsi perspektivləri bizim 
görüşdə və danışıqlarda mühüm yer tutmuşdur. Mən İlham Heydər 
oğlunun bu fikri ilə tam razıyam ki, ilk növbədə, bizim ticarət 
münasibətlərinin səviyyəsi həm Özbəkistan tərəfini, həm də 
Azərbaycan tərəfini açıq-aşkar qane etmir. Bizim potensial 
imkanlarımızdan indiyə qədər  o dərəcədə pis istifadə edilib ki, biz 
sadəcə, nəticələr çıxarmaqla kifayətlənməyib bu əmtəə 
dövriyyəsinin həqiqətən, lazımi səviyyədə olması üçün zəruri 
təsirli tədbirlər görməliyik. Azərbaycanın bizdən müəyyən qədər 
uzaqda yerləşməsi və bu gün Mərkəzi Asiyanı Cənubi Qafqazla 
birləşdirən kommunikasiyaların vəziyyəti buna müəyyən dərəcədə 
mane olur. Bu gün Azərbaycan yeni tranzit kommunikasiya 
xətlərinin çəkilişi üzrə praktiki olaraq liderdir. İndi Azərbaycan 
10–15 il bundan əvvəl sadəcə, ağlasığmaz olan layihələrin ən 
mühüm təşəbbüskarlarından biridir. Bakı–Tbilisi–Qars dəmir yolu 
mənim fikrimcə, bu gün tamamilə yeni kommunikasiya 
istiqamətidir. O təkcə bugünkü vəziyyətdə həlledici rol 
oynamayacaqdır. Mənim bildiyimə görə, bu yolun yaxın vaxtlarda 
istifadəyə verilməsi nəzərdə tutulur. Lakin demək istəyirəm ki, 
sadəcə, Azərbaycanı Özbəkistanla birləşdirən kommunikasiyaları 
nəzərə alsaq, bu gün Azərbaycan, İlham Heydər oğlunun qeyd 
etdiyi kimi, Cənubi Qafqazın əsas, aparıcı, mühüm dövlətlərindən 
biridir. Üstəlik, Azərbaycanın inkişaf sürəti və dinamikası bəlkə də 
kimlərinsə ciddi həsədinə səbəb olur, Azərbaycanın dostları isə 
onu tamamilə dəstəkləyirlər. Bunu nəzərə alsaq, bu gün Azərbaycan 
təkcə iqtisadi inkişaf baxımından, onun malik olduğu zəngin 
 242 
ehtiyatlardan istifadə edilməsi baxımından lider deyildir. Son illərdə 
baş verən və indi də davam edən hadisələrə nəzər salsaq, öz 
təəssüratlarıma əsasən deyə bilərəm ki, mən 4 il bundan əvvəl – 2008-
ci ildə burada olmuşam. O vaxtdan 4 il keçib. Bu, praktiki baxımdan 
çox qısa müddətdir. Lakin mən dünən və bu gün şəhərin bir hissəsini 
gəzmişəm. Gördüklərim məni sadəcə olaraq, heyran etdi. Bakıda baş 
vermiş yeniliklər, dəyişikliklər, quruculuq işlərinin miqyası heyrət 
doğurur. Praktiki olaraq bütün magistral kommunikasiyalar tamamilə 
yenilənmişdir. Regionlarda Şərq ölkələri üçün bəlkə də qeyri-adi 
konstruksiyalardan və memarlıq həllərindən istifadə edilməklə 
aparılan tikinti bir daha belə bir qəti inam yaradır ki, Azərbaycan 
sadəcə, Şərqin mərkəzlərindən biri deyil, artıq müasir ölkədir, müasir 
memarlıq həllərinin tətbiq edildiyi müasir sivilizasiyadır. Heç kəs 
inkar edə bilməz ki, bütün bunlar ilk növbədə, bu gün Azərbaycanda 
təkcə istehsalın inkişafı, ümumi daxili məhsulun artırılması 
baxımından deyil, həm də Azərbaycan üçün tamamilə yeni olan ayrı-
ayrı sahələrin inkişafı baxımından çox böyük dəyişikliklərə dəlalət 
edir. 
Bu gün Azərbaycan təkcə neft və qaz təchizatçısı deyil, həm də 
enerji təhlükəsizliyi baxımından çox böyük rol oynayan mühüm 
ölkələrdən biridir. Bu da çox vacibdir ki, bu gün ölkənin emal 
müəssisələri, neft və qaz emalı müəssisələri öz sözünü daha inamlı 
deyir. 
Hesab edirəm ki, perspektivdə bu, olduqca mühüm maddə, mən 
deyərdim, yaxın vaxtlarda Azərbaycanı gözləyən ciddi struktur 
dəyişikliklərinin istiqaməti olacaqdır. «Struktur dəyişikliyi» nə 
deməkdir? Bu sadəcə, sənayenin və heç də təkcə neft emalı 
sənayesinin şaxələndirilməsi deyildir, bütün iqtisadiyyatın 
şaxələndirilməsidir. Əlbəttə, sosial sahədə baş verən dəyişikliklər 
daha çox heyrətləndirir – şəhərin bu cür tikilib abadlaşdırılması, 
Bakıda bu cür dəyişikliklər. Təəssüf ki, bütün Azərbaycanı gəzib-
dolaşmaq imkanım yoxdur. Hər halda, nə vaxtsa bunu etmək 
istərdim. Ümidvaram ki, belə bir imkan mənə nəsib olacaqdır. 
Mən buna ümid bəsləyirəm. 
 243 
İlham Heydər oğlu ilə birlikdə tarixi yerləri, əsl Azərbaycan 
şəhərlərini, kəndlərini gəzmək, kənd sakinlərini, ziyalıları, bu gün 
Azərbaycanın zəngin olduğu bütün sahələrin nümayəndələrini, ilk 
növbədə, mənə qəlbən yaxın olan insanları görmək barədə 
düşünürəm. Belə insanlara rəğbətlə yanaşıram. Çünki onlara böyük 
hörmət bəsləyirəm. Bu bizim ümumi tariximizdir. Onlar bizim 
insanlara çox oxşayan, təxminən eyni dildə danışan insanlardır. 
Mən dünən Azərbaycan melodiyalarını dinləmək üçün böyük 
məmnuniyyətlə televizoru yandırdım. Zənnimcə, təbiətin özü, bu 
şəhərlərin və kəndlərin aurası elədir ki, bunu sadəcə, görmək, 
yaxından tanış olmaq deyil, ən başlıcası bizim ümumi 
cəhətlərimizin çoxluğuna, bir məqsədə xidmət etdiyimizə bir daha 
əmin olmaq çox xoş olacaqdır. Başqa məqsəd olmamalıdır, 
alternativ də yoxdur – münasibətlərimizin tam 
möhkəmləndirilməsi və deyərdim ki, həm Azərbaycana, həm də 
Özbəkistana münasibətdə, demək olar, üst-üstə düşən çağırışlara 
ümumi yanaşmalar, onlara dair ümumi həll yolları olmalıdır. 
Bunlar o qədər oxşardır ki, İlham Əliyev öz problemlərindən, mən 
isə öz problemlərimdən danışanda fikirləşirəm ki, bu problemlər 
mənə tanışdır, bizim problemlərlə tutuşdururam – bunlar, demək 
olar, bir-birindən az fərqlənən problemlərdir. Həm xarici təhdidlər 
baxımından, həm də daxildə, ilk növbədə, şəhərlərimizdə, 
dövlətimizdə təhlükəsizliyi, sabitliyi təmin etmək üçün həll etməli 
olduğumuz problemlər baxımından. Ən başlıcası isə Bakının 
timsalında gördüyüm yaradıcı planlar baxımından. Ümidvaram ki, 
İlham Heydər oğlu bizə gələndə mən də onu sevindirəcəyəm, Daş-
kənd şəhərinin yeni tikililərini göstərəcəyəm. Əgər vaxt olsa, 
Səmərqəndə, Buxaraya və Xivəyə gedərik. Xalqlarımızı yaxın-
laşdıran cəhətləri, ümumi tariximizi, Azərbaycanın rəhbərinə də, 
onu müşayiət edəcək şəxslərə də xoş təsir bağışlayacaq çox şeyi 
görə bilərik. Mən xahiş edirəm ki, Sizin nümayəndə heyətinizdə 
tamamilə fərqli ixtisaslardan olan insanlar – tarixçilər, dilçilər, 
ziyalıların nümayəndələri, ümumi yaxınlaşmağımıza xidmət 
edən şəxslər daha çox olsun. 
 244 
Azərbaycan və Özbəkistan tərəfləri arasında baş tutmuş, 
müzakirə etdiyimiz, demək olar, bütün məsələlər üzrə yaxınlığı, 
mövqelərin üst-üstə düşməsini, hesablamaları təsdiq etmiş 
danışıqların yekunlarından tam məmnun qaldığımı ifadə etmək 
istərdim. Azərbaycan prezidenti ilə danışıqlarda Dağlıq Qarabağ 
problemi ilə bağlı Özbəkistanın mövqeyinin dəyişməz, əsaslı 
olduğu vurğulanmışdır. Özbəkistan tərəfi bu çoxillik münaqişənin 
həmişə sülh yolu ilə siyasi həllinə tərəfdar olmuş, tərəfdardır və 
bundan sonra da tərəfdar olacaqdır və onun Azərbaycanın ərazi 
bütövlüyü çərçivəsində həll olunmasını kifayət qədər uzanmış bu 
problemin həllinin əsas şərtlərindən biri sayır. Biz bu problemin 
bütün Azərbaycan üçün, bütün xalq üçün, xüsusən bu gün dədə-
baba yurdlarından didərgin salınmış 1 milyon insan üçün nə 
dərəcədə ciddi bir problem olduğunu başa düşürük. Bax, məsələyə 
bu prizmadan yanaşsaq, Azərbaycanın bugünkü vəziyyəti, onun 
qazandığı nailiyyətlər bir daha təsdiq edir ki, ölkə malik olduğu 
potensialdan, ehtiyatlardan istifadə edərək, son dərəcə çətin bir 
vəziyyətdə belə bir inkişafı, belə bir inkişaf dinamikasını təmin 
etmək iqtidarında olmuşdur. 
Özü də bütün bunlar ölkədə 1 milyondan çox qaçqının olduğu 
şəraitdə baş verir. Azərbaycanın özü və başqaları üçün qarşıya 
qoyduğu hədəfləri yaxınlaşdırmaq, Qarabağ problemini həll etmək 
üçün bu problemlə hər gün məşğul olmaq lazımdır. Mən 
Azərbaycan prezidentinin bu bəyanatını tamamilə dəstəkləyirəm 
ki, Qarabağ problemi həll edilməlidir və həll ediləcəkdir. Bu 
baxımdan əminəm ki, bu məsələ həm Azərbaycanın, həm də bütün 
regionun maraqlarına, ola bilsin ki, regionun hüdudlarından 
kənarda da ümumi maraqlara cavab verir. Ona görə ki, bu 
məsələnin həlli təkcə Azərbaycana yox, oxşar problemlərin 
mövcud olduğu bir sıra başqa ölkələrə də aiddir. Hesab edirəm ki, 
belə bir vəziyyətdə ölkədə bu cür, mən deyərdim ki, köklü 
dəyişikliklərə nail olmaq qəhrəmanlıqdır. Burada heç bir mübaliğə 
yoxdur. Bu, əsl qəhrəmanlıqdır, bu qəhrəmanlığı Azərbaycan xalqı 
göstərir. Mən Azərbaycan xalqını bu gün təkcə iqtisadiyyatın 
inkişafında, sosial sahənin inkişafında nümayiş etdirdiyi 
 245 
nailiyyətlər münasibətilə deyil, həm də onun beynəlxalq aləmdə 
qəbul edilməsinə görə təbrik edirəm. Bir sıra dövlətlərin çox böyük 
müqavimətinə baxmayaraq, Azərbaycanın 2012–2013-cü illər 
üçün Təhlükəsizlik Şurasının qeyri-daimi üzvü seçilməsi çox 
böyük müvəffəqiyyətdir və bu həm iqtisadi həyatda, həm də sosial 
həyatda məsələnin qoyuluşunun, bugünkü mürəkkəb şəraitdə 
Azərbaycanın, onun liderinin həyata keçirdiyi siyasətin düzgün 
olmasını, bu gün dünya siyasətinin həyata keçirilməsində Azər-
baycanın oynadığı rolun beynəlxalq aləmdə tanınmasını bir daha 
təsdiq edir. Mən dünya siyasətinin həyata keçirilməsi sözündən 
qorxmuram. Mənim fikrimcə, bu bir daha təsdiq edir ki, biz 
məhdud tərkibdə və bizim nümayəndə heyətlərinin iştirakı ilə 
danışıqlarda vahid fikrə gəlmişik. 
Biz vahid fikrə gəldik və bizim arzumuzu, istəyimizi belə ifadə 
etmək olar: biz regional və beynəlxalq təhlükəsizliyin təmin 
edilməsi, dövlətlərimizin davamlı sosial-iqtisadi inkişafı, region-
larımızda sülhün və sabitliyin təmin edilməsi naminə maksimum 
əlverişli şərait yaradılması üçün bundan sonra da qarşılıqlı əlaqələri 
möhkəmləndirəcəyik, səylərimizi əlaqələndirəcəyik. Vurğulamaq 
istəyirəm ki, biz aparıcı beynəlxalq təşkilatlarda Azərbaycan ilə 
qarşılıqlı fəaliyyətin, qarşılıqlı dəstəyin səviyyəsini yüksək 
qiymətləndiririk. Burada çox nümunələr göstərmək olar, mən 
onların barəsində danışmayacağam. 
Danışıqların nəticələrinə əsasən qəbul edilmiş Birgə Bəya-
natda iqtisadi kooperasiyanın genişlənməsi zərurətinə, bu gün 
hər iki dövlətin malik olduğu böyük ehtiyatlardan istifadə 
edilməsinə xüsusi diqqət yetirilmişdir. Bu gün 2013–2015-ci 
illər üçün iqtisadi əməkdaşlıq proqramının yerinə yetirilməsi 
tədbirləri haqqında müqavilə imzalanmışdır. Bu, haqqında bəhs 
etdiyimiz məsələlərin qoyuluşunun real olduğunu təsdiqləyən 
faktlardan biridir. Biz razılaşdıq ki, lap yaxın vaxtlarda səmərəli 
iclası keçirilmiş hökumətlərarası komissiyanın fəal işi bu 
məsələdə əlaqələndirici mexanizm olmalıdır. 
Son illərdə Bakıda və Daşkənddə milli sərgilərin keçirilməsini 
qeyd etmək istərdim. Bu sərgilər, xüsusən bizim iqtisadiyyatların 
 246 
bir-birini qarşılıqlı tamamladığı sahələrdə əməkdaşlığın 
genişlənməsinə Özbəkistanın və Azərbaycanın işgüzar dairələrinin 
çox böyük marağını göstərdi. Biz ölkələrimizin çox zəngin 
nəqliyyat-kommunikasiya-tranzit potensialından daha səmərəli, 
qarşılıqlı faydalı istifadə edilməsi üçün ikitərəfli və çoxtərəfli 
formatda işi davam etdirmək barədə razılığa gəldik. Biz 
ölkələrimiz arasında lazımi əməkdaşlığın mühüm istiqaməti və 
onun möhkəmləndirilməsi mənbəyi kimi mədəni-humanitar sahədə 
əməkdaşlığa çox böyük əhəmiyyət veririk. 
Mən Azərbaycan prezidenti İlham Əliyevi onun üçün münasib 
vaxtda, öz imkanlarını və iş qrafikini nəzərə almaqla, Özbəkistana 
rəsmi səfərə dəvət etməyimizi sizin iştirakınızla bir daha təsdiqləmək 
istəyirəm. Ümid edirəm ki, bu, xüsusi səfər olacaqdır, çünki İlham 
Heydər oğlunun Daşkəndə gəlişindən artıq 2 il keçib. Yadımdadır, o 
vaxt biz ümumi sərvətlərimizə abidənin açılışını etmişdik. Fürsətdən 
istifadə edib, bir daha demək istəyirəm ki, biz burada, Bakıda Əlişir 
Nəvaiyə və Daşkənddə Nizami Gəncəviyə ucaldılmış abidələrə görə, 
ilk növbədə, Azərbaycan prezidentinə, Azərbaycan ziyalılarına həmi-
şə minnətdarıq. Mən onu nəzərdə tuturam ki, Bakıdakı küçələrdən 
birinə bizim böyük alim Mirzə Uluqbəyin adı verilmişdir. Bunu 
minnətdarlıqla qeyd edirik. Uluqbəy də Səmərqəndin fəxri idi. 
Daşkəndin küçələrindən birinə Azərbaycanın böyük oğlunun adı 
verilmişdir. Mən bu insanı yaxından tanıyırdım və hələ də ona 
heyranam. Mən onun müdrikliyinə, dözümlülüyünə və ən başlıcası, 
uzaqgörənliyinə heyranam. Əsasını bu insanın qoyduğu siyasəti onun 
oğlu həyata keçirir. Azərbaycanda varislik siyasətinin həyata 
keçirilməsi çox vacibdir. Bizim dövlətlər arasında bugünkü müasir 
münasibətlərin təməlini Heydər Əliyev qoymuşdur və mən İlham 
Heydər oğluna təşəkkür edirəm ki, o, atasından bu cür tərbiyə, bu cür 
nəsihətlər alaraq Özbəkistanla Azərbaycan arasında, bizim xalqlarımız 
arasında münasibətlərin daha da möhkəmlənməsi kimi çox nəcib işi 
davam etdirir. 
Diqqətinizə görə sağ olun. 
 
 
 247 
 
 
ALİ QONAĞIN ŞƏRƏFİNƏ  RƏSMİ QƏBULDA 
İŞTİRAK   
 
12 oktyabr 2012-ci il 
 
Azərbaycan Respublikasının Prezidenti İlham Əliyev 
oktyabrın 12-də Azərbaycan Respublikasında rəsmi səfərdə 
olan Özbəkistan Respublikasının Prezidenti İslam Kərimovun 
şərəfinə rəsmi ziyafət vermişdir.  
Dövlət başçıları ziyafətdə çıxış etdilər. 
 
      Azərbaycan prezidenti İlham Əliyevin çıxışı  
 
Hörmətli İslam Abduqəniyeviç! 
Hörmətli qonaqlar! 
Əziz dostlar! 
İslam Abduqəniyeviç, Sizi bir daha Azərbaycanda salam-
lamaq istəyirəm. Dəvətimi qəbul edib rəsmi səfərə gəldiyinizə 
görə minnətdarlığımı bildirirəm. Biz bu səfərə böyük əhəmiyyət 
veririk. Əminəm ki, bu səfər ölkələrimiz arasında dostluq və 
qardaşlıq münasibətlərinin möhkəmlənməsinə daha güclü təkan 
verəcəkdir. Xalqlarımızı ümumi tarix, çoxəsrlik dostluq və 
qarşılıqlı dəstək, qarşılıqlı rəğbət birləşdirir. Biz artıq bu 
möhkəm əsas üzərində dostluğumuzu və əməkdaşlığımızı 
qurmuşuq. 
Münasibətlərimizin dərin kökləri Azərbaycan ilə Özbəkistan 
arasında bugünkü inkişafımız üçün münbit mənbədir. Müstəqil 
dövlətlər kimi, ölkələrimiz uğurla inkişaf edir, öz regionlarında 
aparıcı rol oynayır. Bu prosesləri təhlil edərkən görürük ki, 
münasibətlərimizin bünövrəsini, İslam Abduqəniyeviç, Siz və 
Azərbaycanın ümummilli lideri Heydər Əliyev qoymuşdur. Məhz 
Sizin müdrikliyiniz, dostluğunuz, uzaqgörənliyiniz və siyasi 
məharətiniz Özbəkistan ilə Azərbaycan arasında bugünkü 
 248 
gerçəklikləri yaradır. Biz bu ənənələrə sadiqik və mən öz 
tərəfimdən əlaqələrimizi inkişaf etdirmək və möhkəmləndirmək, 
qarşılıqlı fəaliyyət zonasını genişləndirmək üçün əlimdən gələni 
edirəm. Bu gün keçirilən ikitərəfli görüşlər və dünya siyasəti üzrə 
aparılan danışıqlar münasibətlərimizin strateji xarakterini təsdiq 
edir. 
Ölkələrimiz arasında ikitərəfli əlaqələr uğurla inkişaf edir. 
Azərbaycan ilə Özbəkistan beynəlxalq təşkilatlarda bir-birinə 
qarşılıqlı dəstək verir. Ölkələrimiz arasında iqtisadi, nəqliyyat 
infrastrukturu və digər sahələrdə əməkdaşlığın dərinləşməsi 
üçün yaxşı potensial var və bu, Avropa ilə Asiya arasında 
əlaqələrin genişlənməsinə də xidmət edir. 
Biz Ermənistan–Azərbaycan, Dağlıq Qarabağ münaqişəsinin 
nizamlanması məsələsində şəxsən Sizə və Özbəkistan xalqına 
prinsipial mövqeyə görə minnətdarıq. Azərbaycanda bunu 
bilirlər və yüksək qiymətləndirirlər. Münaqişənin ərazi 
bütövlüyü prinsipi əsasında həll olunması ilə bağlı Sizin 
dəstəyiniz Azərbaycanda çox müsbət qəbul olunur. Bu cür 
münasibətlər ədalətlidir, beynəlxalq hüququn normalarına 
əsaslanır, həmçinin bu münasibət qardaşlığın sübutudur. Mən 
əminəm ki, bu münaqişənin ərazi bütövlüyü prinsipi əsasında 
nizamlanmasının geniş beynəlxalq dairələr tərəfindən 
dəstəklənməsi Azərbaycan ərazilərində işğala son qoyulmasının 
və sülhün bərpa edilməsinin başlanğıcı olacaqdır. 
Prezident İlham Əliyev İslam Kərimovun rəhbərliyi altında 
Özbəkistanın siyasi, iqtisadi, sənaye, ölkənin ixrac imkanlarının 
artırılması və digər sahələrdə əsaslı inkişaf yolu keçdiyini, böyük 
uğurlar qazandığını vurğuladı. Dövlətimizin başçısı ölkələrimiz 
arasında münasibətlərin möhkəmlənməsində xalqlarımızın milli-
mənəvi dəyərlərimizə söykənən əlaqələrinin mühüm rol 
oynadığını vurğuladı. 
Biz həmçinin çox bəyənirik ki, Özbəkistanın müasir inkişafı 
milli-mənəvi dəyərlərə əsaslanır. Siz bu gün bu barədə çox dəqiq 
və aydın danışdınız. Mən əvvəlki görüşlərimizi də xatırlayıram, 
biz həmişə bu mövzuya toxunmuşuq. Ölkələrimizin və 
 249 
xalqlarımızın dünya xəritəsində rolu və yeri barədə söhbət 
açmışıq. Məhz bizim milli ənənələrimizin qorunması, 
möhkəmləndirilməsi, bu ənənələrin gənc nəslə çatdırılması və 
xalqlarımızın mənəvi dəyərlərinin qorunması məsələsini tam 
qarşılıqlı anlaşma ruhunda müzakirə etmişik. 
 
      Özbəkistan prezidenti İslam Kərimovun çıxışı  
 
Hörmətli İlham Heydər oğlu! 
Hörmətli azərbaycanlı dostlarımız! 
Mən nümayəndə heyəti adından, burada iştirak edənlərin 
adından Sizə dediyiniz xoş sözlərə görə, ilk növbədə, bizim, 
hansı ki 1 il deyil, 1 əsr deyil, uzun müddət davam edən 
əməkdaşlığımıza, səmimi dostluğumuza verdiyiniz qiymətə 
görə ürəkdən təşəkkür etmək istəyirəm. 
2008-ci ildə ölkəmizə səfərini məmnunluqla xatırladan 
prezident İslam Kərimov respublikamıza indiki səfəri zamanı 
Azərbaycanda daha böyük inkişafın şahidi olduğunu dedi. 
Özbəkistan dövlətinin başçısı respublikamızın paytaxtında 
sürətli inkişafın getdiyini, nəhəng tikinti, yenidənqurma və 
abadlıq işlərinin aparıldığını, Bakının daha da gözəlləşdiyini 
vurğuladı. 
Mən Sizi, Azərbaycanın liderini, bütün Azərbaycan 
rəhbərliyini və hamınızı, əziz dostlar – Siz bu cür müraciəti 
qəbul edirsinizsə, Sizə başqa cür müraciət edə bilmirəm – 
məncə, hələ Heydər Əliyev dövründə başlayan quruculuq 
prosesinin nəinki davam etməsi, artıq həm də yeni mərhələyə 
qədəm qoymuş inkişaf dinamikası münasibətilə təbrik etmək 
istəyirəm. 
Mən ötən əsrin 30-cu illərini xatırlatmaq istəyirəm. Həmin 
dövrdə kütləvi repressiyalar, terror, ədalətsizlik vaxtı 10 
minlərlə azərbaycanlı Özbəkistanda sığınacaq tapdı. Qo-
naqpərvər və dost özbək xalqı deportasiya olunanları özlərinin 
doğmaları kimi qəbul etdi, bir tikə çörəklərini onlarla bölüşdü. 
Bu gün onların övladları olan 40 mindən çox azərbaycanlı 
 250 
ölkəmizin bir çox xalqları və millətləri ilə dinc yanaşı yaşayır, 
suveren Özbəkistanın inkişafına layiqli töhfələrini verirlər. Bu 
gün təkcə son illər ölkəmizin 27 azərbaycanlı nümayəndəsinin – 
alimlərin, müəllimlərin, inşaatçıların, hərbi xidmətçilərin, 
ümumxalq məhəbbəti qazanmış mədəniyyət və incəsənət 
xadimlərinin yüksək dövlət mükafatlarına və adlarına layiq 
görülməsi onların bizim cəmiyyətdə layiqli rol oynadıqlarına 
əyani sübutdur. 
Özbəkistan dövlətinin başçısı Azərbaycanın müasir tarixində 
ulu öndər Heydər Əliyevin müstəsna xidmətlərini xüsusi 
vurğuladı. 
Bu gün ildən-ilə yeni görkəm alan gözəl, bənzərsiz Bakını 
gəzərkən mən Azərbaycan xalqının görkəmli oğlu Heydər 
Əliyevə onun sadəcə, insani keyfiyyətlərinə, müdrikliyinə, 
uzaqgörənliyinə və güclü siyasi iradəsinə görə dərin ehtiramımı 
bildirmək istəyirəm. O, böyük həyat yolu keçmiş insan idi. 
Prezident İslam Kərimov Azərbaycan ilə Özbəkistan ara-
sında iqtisadi və ticari əlaqələrin genişləndirilməsi üçün hər iki 
ölkənin böyük potensial imkanlara malik olduğunu dedi. 
Özbəkistan dövlətinin başçısı ölkələrimiz arasında ikitərəfli 
münasibətlərin inkişafı üçün yaxşı perspektivin olduğunu 
bildirdi və bundan sonra da əlaqələrimizin daha da möhkəm-
lənəcəyinə əminliyini ifadə etdi. 
 
 
 
 
 
 
 
 
 
 
 
 
 251 
 
DÖVLƏT BAYRAĞI MEYDANINI VƏ  
HEYDƏR ƏLİYEV MƏRKƏZİNİ ZİYARƏT  
 
12 oktyabr 2012-ci il  
 
Azərbaycan Respublikasının Prezidenti İlham Əliyev və 
ölkəmizdə rəsmi səfərdə olan Özbəkistan Respublikasının 
Prezidenti İslam Kərimov oktyabrın 12-də Dövlət Bayrağı 
Meydanında olmuşlar. 
Sonra dövlət başçıları Heydər Əliyev Mərkəzinə gəldilər. 
Prezident İlham Əliyev dünya memarlığının nadir incilərindən 
sayılan Heydər Əliyev Mərkəzi barədə Özbəkistan dövlətinin 
başçısına məlumat verdi. Qeyd edildi ki, 2007-ci ildə bünövrəsi 
qoyulan Mərkəz bu il mayın 10-da – ulu öndər Heydər Əliyevin 
doğum günündə açılmışdır. Mərkəz 16 hektar ərazidə yerləşir. 
Burada əsaslı abadlıq və yaşıllaşdırma işləri aparılmışdır. Bu 
mədəniyyət ocağı dünya şöhrətli memar Zaha Hadidin layihəsi 
əsasında tikilib. Beynəlxalq səviyyədə nadir memarlıq 
nümunələrindən biri olan, müasirliyi özündə dolğun ehtiva edən 
və çoxfunksiyalılığı ilə seçilən bu Mərkəz artıq dünya memarlığı 
siyahısına daxil edilmişdir. 
Özbəkistan prezidenti İslam Kərimovun diqqətinə çatdırıldı 
ki, ulu öndərin tükənməz irsinin təbliği baxımından mühüm 
əhəmiyyət kəsb edən Heydər Əliyev Mərkəzində rəsmi qəbullar, 
müxtəlif beynəlxalq səviyyəli konfranslar, iclaslar, mədəniyyət 
və digər tədbirlərin keçirilməsi üçün hər cür şərait 
yaradılmışdır. Qeyd edildi ki, Mərkəzin açılışından sonra 
burada bir neçə yüksək səviyyəli, o cümlədən beynəlxalq tədbir 
keçirilmişdir. 
Ali qonaq Heydər Əliyev Mərkəzindən zəngin təəssüratla 
ayrıldı. 
 
 
 
 252 
 
ABŞ DÖVLƏT KATİBİNİN AVROPA VƏ 
AVRASİYA MƏSƏLƏLƏRİ ÜZRƏ MÜŞAVİRİ 
ERİK RUBİNİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı  
 
13 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 13-də ABŞ Dövlət katibinin Avropa və Avrasiya 
məsələləri üzrə müşaviri Erik Rubinin başçılıq etdiyi nüma-
yəndə heyətini qəbul etmişdir. 
Görüşdə Azərbaycan Respublikası ilə Amerika Birləşmiş 
Ştatları arasında ikitərəfli münasibətlərin müxtəlif sahələrdə 
inkişafından məmnunluq ifadə edildi, iqtisadi sahədə əlaqə-
lərimizin daha da genişləndirilməsi üçün böyük imkanların 
olduğu vurğulandı. 
Görüşdə, həmçinin ölkələrimiz arasında enerji sahəsində 
yüksək səviyyəli əməkdaşlığın önəmi qeyd olundu, Ermənistan–
Azərbaycan, Dağlıq Qarabağ münaqişəsinin nizama salınması 
ilə bağlı danışıqların hazırkı vəziyyəti və digər məsələlər 
ətrafında fikir mübadiləsi aparıldı. 
 
 
 
 
 
 
 
 
 
 
 
 253 
 
UEFA-nın PREZİDENTİ MİŞEL PLATİNİ  İLƏ 
GÖRÜŞ 
 
Prezident sarayı  
 
13 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 13-də UEFA-nın prezidenti Mişel Platinini qəbul 
etmişdir. 
Görüşdə FİFA U-17 qadınlararası futbol üzrə dünya çem-
pionatının Azərbaycanda yüksək səviyyədə təşkil olunmasından 
məmnunluq ifadə edildi, yarışların ölkəmizdə böyük maraqla 
izlənildiyi bildirildi. 
Görüşdə, həmçinin Azərbaycanda idmanın bütün növlərinin, 
o cümlədən futbolun inkişaf etdirilməsi istiqamətində həyata 
keçirilən məqsədyönlü tədbirlərin önəmi vurğulandı. 
 
 
 254 
 
FUTBOL ÜZRƏ «FIFA U-17 QADINLARARASI 
DÜNYA ÇEMPİONATI AZƏRBAYCAN–2012»nin  
FİNAL OYUNUNDA İŞTİRAK 
 
Tofiq Bəhramov adına Respublika stadionu 
 
13 oktyabr 2012-ci il 
 
Azərbaycan prezidenti İlham Əliyev oktyabrın 13-də 
Bakıda Tofiq Bəhramov adına Respublika stadionunda futbol 
üzrə «FIFA U-17 qadınlararası dünya çempionatı Azərbaycan–
2012»nin final oyununa baxmışdır. Finalda Fransanın və 
Koreya Xalq Demokratik Respublikasının komandaları qarşı-
laşmışdı. 
Avropa Futbol Federasiyaları Assosiasiyasının prezidenti 
Mişel Platini, FIFA İcraiyyə Komitəsinin üzvü Lydia Nsekera, 
beynəlxalq və milli futbol qurumlarının rəhbərləri də final 
oyununu izləmişlər. 
Mundialda Fransa komandası qalib gəldi. 
Həlledici oyunun əsas hissəsi komandaların bərabərliyi 
(1:1) ilə başa çatdı. Oyundan sonrakı penalti zərbələrini daha 
dəqiq yerinə yetirən (7:6) Fransa futbolçuları «FIFA U-17 
qadınlararası dünya çempionatı Azərbaycan–2012»nin kubo-
kuna sahib oldu. 
Sonra təntənəli mükafatlandırma mərasimi keçirildi. 
Əvvəlcə final oyununun hakimləri mükafatlandırıldılar. 
«Fair play» – ədalətli oyun mükafatına Yaponiya komandası 
layiq görüldü. 
Daha sonra çempionatın ən məhsuldar futbolçusu, ən yaxşı 
qapıçısı və ən yaxşı oyunçusu mükafatlandırıldı. 
Çempionatı üçüncü yerdə başa vuran Qana millisinə bürünc 
medallar təqdim olundu. 
 255 
Final oyununda məğlub olan Koreya Xalq Demokratik 
Respublikasının komandası gümüş medallarla mükafatlan-
dırıldı. 
Mundialın qalibi Fransa yığmasına qızıl medallar və dünya 
çempionatının kuboku təqdim olundu. 
Mükafatları Azərbaycan prezidenti İlham Əliyev, UEFA-nın 
prezidenti Mişel Platini, FIFA İcraiyyə Komitəsinin üzvü Lydia 
Nsekera və başqaları təqdim etdilər. 
Mükafatlandırma mərasimindən sonra yaşıl meydançadakı 
səhnəyə çıxan dünya şöhrətli müğənni Şakiranı 27 min azarkeş 
hərarətlə qarşıladı. 
Bununla da Azərbaycanın ev sahibliyi etdiyi daha bir dünya 
çempionatı başa çatdı. Beynəlxalq yarışları keçirməkdə böyük 
təcrübəsi olan ölkəmizin tarixində ilk dəfə 17 yaşadək qadınlar 
arasında dünya çempionatı yüksək səviyyədə keçirildi. Bu, 
Azərbaycanda keçirilən ilk böyük FIFA tədbiri və Avrasiyada 
baş tutan ilk U-17 qadınlararası dünya çempionatı idi. Çem-
pionatda Yaponiya, Koreya Xalq Demokratik Respublikası, Çin, 
Nigeriya, Qana, Qambiya, ABŞ, Kanada, Meksika, Braziliya, 
Uruqvay, Kolumbiya, Yeni Zelandiya, Fransa, Almaniya və ev 
sahibi Azərbaycanın milli komandaları birincilik uğrunda 
mübarizə aparmışlar. 
Dünya çempionatının oyunları paytaxt Bakı ilə yanaşı, 
Lənkəran şəhərində də keçirilmişdir. Çempionat üçün 5-i 
Bakıda, 1-i isə Lənkəranda olmaqla, 6 stadion ayrılmışdı. Bu 
stadionlardan 3-ü mundiala hazırlıq işləri çərçivəsində inşa 
olunmuşdur. 
Dünya çempionatının açılışı mərasimində iştirak edən FIFA-
nın prezidenti Yozef Blatter və digər rəsmi qonaqlar mundialın 
yüksək səviyyədə təşkil olunduğunu dəfələrlə xüsusi vurğu-
ladılar. 
 
 
 
 
 256 
 
İRAN İSLAM RESPUBLİKASININ PREZİDENTİ 
MAHMUD ƏHMƏDİNEJAD İLƏ GÖRÜŞ  
 
Prezident sarayı  
 
15 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 15-də İran İslam Respublikasının Prezidenti Mahmud 
Əhmədinejad ilə görüşmüşdür. 
Azərbaycan Respublikasının Prezidenti İlham Əliyev İran 
İslam Respublikasının Prezidenti Mahmud Əhmədinejadı qar-
şıladı. 
Görüşdə İqtisadi Əməkdaşlıq Təşkilatının XII zirvə top-
lantısının önəmi vurğulandı, bu tədbirin region ölkələri ara-
sında əməkdaşlığın bundan sonra da genişləndirilməsi işinə öz 
töhfəsini verəcəyinə əminlik ifadə olundu. Dövlət başçıları 
Azərbaycan Respublikası ilə İran İslam Respublikası arasında 
ikitərəfli münasibətlərin siyasi, iqtisadi, mədəni sahələrdə 
inkişafından məmnunluqlarını ifadə etdilər, əlaqələrin iqtisadi, 
ticarət, o cümlədən, enerji, nəqliyyat və digər sahələrdə geniş-
ləndirilməsi üçün yaxşı potensialın olduğunu vurğuladılar. 
Xalqlarımız arasında mədəni, tarixi yaxınlığın əlaqələrimizin 
daha da inkişaf etdirilməsi işinə yaxşı zəmin yaratdığı bildirildi, 
ölkələrimiz arasında münasibətlərin inkişafının regional 
əməkdaşlığa töhfəsini verəcəyi qeyd olundu. 
Əlaqələrimizin inkişafında yüksək səviyyəli qarşılıqlı səfər-
lərin önəmini vurğulayan prezidentlər ölkələrimiz arasında 
ikitərəfli münasibətlərin bundan sonra da inkişaf edəcəyinə 
əmin olduqlarını bildirdilər. 
Görüşdə qarşılıqlı maraq doğuran bir sıra məsələlər ət-
rafında fikir mübadiləsi aparıldı. 
 
 
 257 
 
İQTİSADİ ƏMƏKDAŞLIQ TƏŞKİLATININ  
XII ZİRVƏ TOPLANTISINDA İŞTİRAK  
 
Heydər Əliyev Mərkəzi   
 
16 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 16-da Bakıda Heydər Əliyev Mərkəzində keçirilən 
İqtisadi Əməkdaşlıq Təşkilatının (İƏT) XII zirvə toplantısında 
iştirak etmişdir.  
Zirvə toplantısında İƏT-in üzvü olan ölkələrin dövlət baş-
çıları, bir sıra ölkələr isə hökumət rəhbərləri və parlament 
sədrləri ilə təmsil olunmuşlar. Nüfuzlu beynəlxalq tədbirlərə ev 
sahibliyi etməkdə kifayət qədər təcrübəsi olan Azərbaycanın 
paytaxtı Bakı İƏT-in XII zirvə toplantısına hərtərəfli hazır-
laşmışdır. 
Azərbaycan Respublikasının Prezidenti İlham Əliyev Türkiyə 
Respublikasının Baş naziri Rəcəb Tayyib Ərdoğanı, İran İslam 
Respublikasının Prezidenti Mahmud Əhmədinejadı, Tacikistan 
Respublikasının Prezidenti Emoməli Rəhmonu, Əfqanıstan 
İslam Respublikasının Prezidenti Həmid Kərzaini, Pakistan 
İslam Respublikasının Prezidenti Asif Əli Zərdarini qarşıladı. 
Azərbaycanın Dövlət himni səsləndi. 
İƏT-in XII zirvə toplantısını Türkiyə Respublikasının Baş 
naziri Rəcəb Tayyib Ərdoğan açdı: 
 
– Hörmətli dövlət və hökumət başçıları! 
Azərbaycan prezidenti, əziz qardaşım, hörmətli İlham 
Əliyev! 
Hörmətli iştirakçılar! 
İqtisadi Əməkdaşlıq Təşkilatının XII zirvə toplantısı 
münasibətilə dost və qardaş Azərbaycanın paytaxtı Bakıda 
olmaqdan böyük məmnunluq duyuruq. Həqiqətən, belə 
 258 
möhtəşəm konfrans mərkəzində bu toplantıda sizlərlə bir arada 
olmaq, belə yüksək ev sahibliyini görmək bizlər üçün də ayrı 
bir iftixar mənbəyidir. 
Bu zirvə toplantısında 2 il əvvəl təhvil aldığımız sədrliyi bu 
gün Azərbaycana təhvil verəcəyik. Bildiyiniz kimi, bizlər qlobal 
iqtisadi və maliyyə böhranının bütün dünyanı olduğu kimi, 
bölgəmizi də mənfi yöndən təsirinə aldığı bir dövrdə sədrliyi 
təhvil aldıq. Sədrliyimiz müddətində ECO-nun baxışlarını 
genişləndirmək, əməkdaşlıq sahələrində konkret irəliləyişləri 
təmin etmək və qurumun yenidən təşkilatlanmasını 
sürətləndirmək üçün böyük səylə çalışdıq. 
«2015-ci il ECO-ya Baxış Sənədi»ndə nəzərdə tutulan 
hədəflərə çatmaq məqsədilə görülə biləcək tədbirlərlə bağlı töv-
siyələr vermək üçün İstanbul zirvə toplantısı zamanı Ağsaq-
qallar Qrupunu təsis etdik. Ağsaqqallar Qrupu fədakarlıqla 
çalışaraq bizlər üçün yol bələdçisi olacağına inandığım bir 
hesabat hazırladı. Qarşıdakı dövrdə təşkilatımızın bu tövsiyələr 
əsasında sadəcə, regional miqyasda deyil, qlobal səviyyədə də 
adını duyuracaq önəmli bir əməkdaşlıq platformasına 
çevriləcəyinə inanıram.  
Türkiyə hökumətinin başçısı ölkəmizin sədrliyi dövründə 
təşkilatın fəaliyyətinin daha da genişlənəcəyinə və üzv ölkələr 
arasında iqtisadi əməkdaşlığın inkişafına yeni töhfələrin ve-
riləcəyinə əminliyini vurğuladı. 
Azərbaycanın ECO-ya baxışın daha geniş bir əməkdaşlıq 
zəmininə oturdacaq fəal sədrlik edəcəyinə və təşkilatı daha da 
irəliyə aparacağına inamım qətidir. Türkiyə Respublikasının bu 
önəmli missiyanın həyata keçirilməsi zamanı həmişə olduğu 
kimi, dost və qardaş Azərbaycan ilə bilgi və təcrübəsini 
bölüşməyə hazır olduğunu xüsusilə vurğulamaq istəyirəm. Bu 
düşüncələrlə Bakı zirvə toplantısının bütün üzvlər və bölgə 
üçün xeyirli olmasını diləyir, hörmətli dövlət və hökumət 
başçılarını, dəyərli iştirakçıları sevgi və sayğı ilə salamlayıram. 
Sonra Rəcəb Tayyib Ərdoğan sədrliyin Türkiyədən Azər-
baycana keçdiyini elan etdi. 
 259 
 
          * * *  
Azərbaycan Respublikasının Prezidenti İlham Əliyev İqtisadi 
Əməkdaşlıq Təşkilatının (İƏT) XII zirvə toplantısında nitq 
söylədi:  
 
– Hörmətli xanımlar və cənablar! 
Hörmətli nümayəndə heyətlərinin başçıları! 
Əziz qonaqlar, əziz dostlar! 
Mən sizin hamınızı Azərbaycanda səmimiyyətlə salamla-
yıram. Azərbaycana xoş gəlmisiniz! 
Məni zirvə görüşünün sədri seçdiyiniz üçün sizə minnət-
daram. Sizi əmin etmək istəyirəm ki, Azərbaycan ECO-nun 
sədri kimi, əlindən gələni edəcək ki, təşkilat daha da inkişaf 
etsin, konkret layihələr üzərində işləsin və təşkilata üzv olan 
ölkələr arasında dostluq, qardaşlıq əlaqələri daha da genişlənsin. 
Fürsətdən istifadə edərək, son 2 il ərzində təşkilata sədrlik 
etmiş Türkiyə Respublikasına və onun rəhbərliyinə uğurlu 
fəaliyyət üçün minnətdarlığımı bildirmək istəyirəm. 
Bizim zirvə görüşümüz çox əlamətdar tarix ərəfəsində baş 
verir. 1992-ci ilin noyabrında ECO-ya yeni 7 üzv daxil 
olmuşdur. Onlardan biri də Azərbaycan idi. Demək olar ki, o 
vaxtdan bu günə qədər təşkilatın yeni dövrü başlamışdır. 
Azərbaycan öz tərəfindən bütün dövrlərdə ECO təşkilatının 
fəaliyyətinə böyük önəm vermişdir və biz hesab edirik ki, ECO-
nun uğurlu fəaliyyəti bütün üzv ölkələrin marağındadır. Çünki 
bizi həm ortaq tarix, həm də iqtisadi və siyasi maraqlar 
birləşdirir. 
Ortaq tarixə gəldikdə deyə bilərəm ki, xalqlarımız əsrlər 
boyu bir yerdə olmuş, yaşamış, yaratmışlar, bir-birinə daim 
dayaq olmuşlar. Təşkilatımızın bu tarixi irs üzərində forma-
laşması, hesab edirəm ki, çox əlamətdar hadisədir. Bizi 
ənənələrimiz, dinimiz – islam dini birləşdirir və biz çalışırıq ki, 
islam mədəniyyətinin təbliği üçün öz səylərimizi göstərək. 
2009-cu ildə Bakı şəhəri «İslam mədəniyyətinin paytaxtı» elan 
 260 
edilmişdi və biz bu şərəfli missiyanı uğurla yerinə yetirdik. 
2018-ci ildə isə Azərbaycanın digər qədim şəhəri – Naxçıvan 
şəhəri «İslam mədəniyyətinin paytaxtı» olacaqdır. Bu, islam 
dünyasının bizə olan böyük etimadının və hörmətinin 
əlamətidir. Biz öz növbəmizdə dünyada islam həmrəyliyinin 
gücləndirilməsi üçün səylərimizi göstəririk. Bəzi ölkələrdə 
islamofobiya meyillərinin gücləndirilməsi bizi çox narahat edir, 
islam müqəddəslərinin təhqir olunması bizi haqlı olaraq 
hiddətləndirir. Biz öz növbəmizdə islamı sülh, qardaşlıq, 
mərhəmət dini kimi, dünyaya daha da geniş şəkildə təqdim 
etməliyik. Hesab edirəm ki, təşkilatımızın istiqamətlərindən biri 
də bu olmalıdır. 
Təşkilata üzv olan ölkələr arasında siyasi əlaqələr də yüksək 
səviyyədədir. Biz beynəlxalq təşkilatlarda bir-birimizi qarşılıqlı 
surətdə dəstəkləyirik. Keçən il təşkilata üzv olan ölkələrin fəal 
iştirakı və dəstəyi ilə Azərbaycan BMT Təhlükəsizlik Şurasına 
üzv seçilmişdir. Bu fürsətdən istifadə edərək, bizi dəstəkləyən 
bütün qardaş ölkələri qeyd edirəm, onlara minnətdarlığımı 
bildirmək istəyirəm. Azərbaycan da öz növbəsində ECO-ya üzv 
olan ölkələrin milli maraqlarının müdafiəsi üçün bütün 
beynəlxalq arenalarda fəal iştirak edir. Qarşılıqlı dəstək və 
qarşılıqlı anlaşma, əlbəttə ki, təşkilatımızı da gücləndirəcəkdir. 
Bizim üçün ən ağrılı problem olan Ermənistan–Azərbaycan, 
Dağlıq Qarabağ problemi ilə bağlı ECO-ya üzv olan ölkələrin 
mövqeyini yüksək qiymətləndiririk və bu mövqe bu gün 
müzakirə ediləcək sənədlərin tərkibinə salınıbdır. Bildiyiniz 
kimi, uzun illərdir ki, ölkəmizin beynəlxalq birlik tərəfindən 
tanınmış ərazi bütövlüyü pozulub, Ermənistan Azərbaycana 
qarşı hərbi təcavüz etmişdir. Bu təcavüz və işğal nəticəsində 
torpaqlarımızın    20 faizi ermənilərin işğalı altındadır, 1 
milyondan artıq azərbaycanlı öz doğma Vətənində qaçqın-
köçkün vəziyyətinə düşüb. Bizə qarşı etnik təmizləmə siyasəti 
aparılıb. 1992-ci ildə ermənilər tərəfindən Xocalı soyqırımı 
törədilmişdir ki, yüzlərlə günahsız insan – onların arasında 
qadın, uşaq, yaşlı insanlar vardır – qətlə yetirilmişdir. Dünyada 
 261 
Xocalı soyqırımını soyqırımı kimi tanıyan artıq 3 ölkə vardır. 
Onlardan biri bizim qardaş ölkəmiz, ECO-ya üzv olan 
Pakistandır və fürsətdən istifadə edərək, Pakistan xalqına və 
onun rəhbərliyinə bu ədalətli mövqeyə görə minnətdarlığımı 
bildirmək istəyirəm. Azərbaycanın ərazi bütövlüyü danışıqlar 
mövzusu olmayıbdır və ola da bilməz. BMT Təhlükəsizlik 
Şurası münaqişənin həlli ilə bağlı 4 qətnamə qəbul etmişdir və o 
qətnamələrdə erməni silahlı qüvvələrinin işğal edilmiş 
torpaqlardan qeyd-şərtsiz çıxarılması nəzərdə tutulur. Əfsuslar 
olsun ki, bu qətnamələr yerinə yetirilmir. Ancaq biz əminik ki, 
Azərbaycan öz ərazi bütövlüyünü, suverenliyini bərpa edəcək 
və işğaldan əziyyət çəkən bütün soydaşlarımız doğma dədə-
baba torpağına, əzəli torpağına qayıdacaqdı. 
Bir daha bu fürsətdən istifadə edərək, bizim haqlı 
mövqemizi dəstəkləyən bütün üzv ölkələrə minnətdarlığımı 
bildirmək istəyirəm. Əlbəttə, bu işğal və ədalətsizlik bizim 
iqtisadiyyatımıza da çox böyük zərbə vurmuşdur. Buna bax-
mayaraq, Azərbaycan iqtisadiyyatı son illər ərzində yüksələn 
xətlə inkişaf edir. Son 8-9 il ərzində ümumi daxili məhsul      3 
dəfə artmışdır, sənaye istehsalı da təxminən 3 dəfə – yəni 300 
faiz artmışdır. Yoxsulluqla mübarizədə böyük uğurlar 
qazanılmışdır. Bu illər ərzində yoxsulluq 49 faizdən 7 faizə 
düşmüş, işsizlik 5,3 faiz, xarici borcumuz ümumi daxili məh-
sulun cəmi 7 faizini təşkil edir. Beynəlxalq reytinq agentlikləri 
Azərbaycanın kredit reytinqlərini artırıblar. Baxmayaraq ki, 
Avropada maliyyə və iqtisadi böhran hələ ki, davam edir, 
Azərbaycanın kredit reytinqləri aparıcı reytinq agentlikləri 
tərəfindən artırılmışdır. Rəqabətqabiliyyətliliyinə görə 
Azərbaycan dünya miqyasında layiqli yerlərdədir. İqtisadi 
islahatlar bizə imkan verir ki, iqtisadiyyatımızı şaxələndirək və 
iqtisadiyyatın bütün sahələri inkişaf etsin, insanlar daha da 
yaxşı yaşasınlar. 
ECO-ya üzv olan ölkələrlə bizim ticarət dövriyyəmiz artır. 
Bu çox sevindirici haldır. 2011-ci ildə bu ticarət dövriyyəsi 38 
faiz, 2012-ci ilin 9 ayında 20 faiz artmışdır. Bu onu göstərir ki, 
 262 
təşkilata üzv olan ölkələrlə bizim çox səmərəli iqtisadi 
əlaqələrimiz vardır. Bu da təbiidir, çünki bizim siyasi 
əlaqələrimiz çox yüksək səviyyədədir və iqtisadi sektor, əlbəttə 
ki, bu səviyyəyə uyğun olmalıdır. Mən əminəm ki, bu zirvə 
görüşünün yekunları və qəbul ediləcək qərarlar aramızda olan 
ticarət dövriyyəsinin artırılmasına daha da böyük təkan 
verəcəkdir və beləliklə, biz bir-birimizi iqtisadi yollarla, iqtisadi 
amillərlə daha da çox dəstəkləyəcəyik. 
2 il bundan əvvəl ECO-nun İstanbulda keçirilən zirvə 
görüşündə Azərbaycan söz vermişdi və öhdəlik götürmüşdü ki, 
ECO Bankının səhmdarına çevriləcəkdir, ECO Bankına üzv 
olacaqdır. Məmnuniyyət hissi ilə deyə bilərəm ki, bu, artıq 
reallıqdır. Azərbaycan ECO Bankının səhmdarıdır və öz 
tərəfindən üzv olan ölkələrdə həyata keçirilən vacib 
infrastruktur və iqtisadi layihələrdə fəal iştirak etmək əzmin-
dədir. Həm bank vasitəsilə, həm də investor kimi. Hazırda 
Azərbaycan öz investisiyalarını ölkənin hüdudlarından kənara 
qoymağa başlamışdır. Bu investisiyalar milyardlarla dollar 
səviyyəsindədir. Biz yeni bazarlara çıxmaq üçün araşdırma 
işləri aparırıq. Əlbəttə ki, investisiyanın qoyuluşu üçün biz ilk 
növbədə özümüzə dost, qardaş bildiyimiz ölkələrə üz tuturuq. 
Hesab edirəm ki, zirvə görüşü çərçivəsində və ondan sonra 
nümayəndə heyətlərinin, iqtisadiyyat nazirlərinin birgə 
fəaliyyəti nəticəsində qarşılıqlı investisiyaların istiqaməti və 
həcmi haqqında daha da geniş müzakirə aparıla bilər. Biz bunun 
tərəfdarıyıq. 
Azərbaycan region üçün vacib olan çox mühüm infrastruktur 
layihələrini icra edir. Onların arasında, əlbəttə ki, enerji 
infrastrukturunun yaradılması layihələri ön plandadır. Bizim 
təşəbbüsümüzlə son illər ərzində şaxələndirilmiş neft-qaz 
kəmərləri şəbəkəsi yaradılmışdır ki, hazırda enerji 
resurslarımızı müxtəlif istiqamətlər üzrə dünya bazarlarına 
çıxarır. Çox şadam ki, bu təşəbbüslər region ölkələrinin 
marağındadır və regionda yerləşən ölkələr də bu təşəbbüsləri 
dəstəkləyirlər. Enerji sahəsində fəaliyyətimiz, əlbəttə ki, milli 
 263 
maraqlarımızı təmin edir, enerji təhlükəsizliyi məsələlərini də 
gücləndirir və bu sahədə yeni imkanlar açılır. 
Nəqliyyat sektorunda təşəbbüslərimiz və fəaliyyətimiz, hesab 
edirəm ki, ümumi maraqlarımıza xidmət edir. Azərbaycan Şimal–
Cənub və Şərq–Qərb nəqliyyat dəhlizlərinin fəaliyyəti üçün 
praktiki tədbirlər görür. Bizim coğrafi vəziyyətimiz elədir ki, 
Azərbaycan təkcə coğrafi vəziyyətinə görə nəqliyyat sahəsində 
regional mərkəzə çevrilə bilər. Bizim investisiyalarımız – yeni 
yaradılan dəniz limanları, dəmir yolu xətləri, avtomobil yolları, 
hava nəqliyyatının təkmilləşdirilməsi layihələri Bakını nəqliyyat 
mərkəzinə çevirmək üçün gözəl imkanlar yaradır. Yaxın vaxtlarda 
tikintisi başa çatacaq Bakı–Tbilisi–Qars dəmir yolu isə öz 
növbəsində, ECO-ya üzv olan bütün ölkələrin xidmətində 
olacaqdır. Çünki bu dəmir yolu təkcə Azərbaycanı Türkiyə ilə 
birləşdirmir. Bu yol əslində qitələri birləşdirir və əgər ECO-ya üzv 
olan ölkələrin xəritəsinə, bizim təşkilatımızın xəritəsinə baxsaq 
görərik ki, bu yol hamımız üçün çox səmərəli, çox əhəmiyyətli 
olacaqdır. Bu, strateji layihədir, geosiyasi və geoiqtisadi vəziyyəti 
xeyli dərəcədə yaxşılaşdıracaq bir layihədir. Mən çox şadam ki, bu 
layihə artıq yaxın zamanlarda reallaşacaqdır. 
Əziz qonaqlar, bir daha demək istəyirəm ki, Azərbaycan 
ECO-nun fəaliyyətinə çox böyük önəm verir. ECO-nun 
fəaliyyəti bu günə qədər çox uğurlu idi. Bu təşkilat dünya 
miqyasında öz layiqli yerini tuta bilmişdir. Təşkilata üzv olan 
ölkələrin böyük iqtisadi potensialının mövcudluğu bizi daha da 
gücləndirir. Əminəm ki, növbəti mərhələlərdə konkret layihələr 
üzərində işləməyimiz təşkilatı daha da gücləndirəcək və 
iqtisadi, siyasi, mədəniyyət sahələrində təşəbbüslərimiz ancaq 
və ancaq qarşılıqlı etimadın gücləndirilməsinə xidmət 
göstərəcəkdir. 
Mən bir daha sizin hamınızı Azərbaycanda səmimiyyətlə 
salamlayıram. Əminəm ki, ECO-nun Bakı zirvə görüşü uğurlu 
olacaq və zirvənin nəticələri təşkilatı daha da gücləndirəcəkdir. 
* * * 
 
 264 
Sonra çıxış edən Əfqanıstan İslam Respublikasının Prezi-
denti Həmid Kərzai zirvə toplantısının yüksək səviyyədə 
təşkilinə görə Azərbaycan Respublikasının Prezidenti İlham 
Əliyevə təşəkkürünü bildirdi. 
Bu günədək İƏT-in uğurlu fəaliyyət göstərdiyini və bundan 
sonra da yeni nailiyyətlərə imza atılacağını vurğulayan Əfqa-
nıstan prezidenti ölkəsində həyata keçirilən layihələr və cərəyan 
edən proseslər haqqında məlumat verdi. Prezident Həmid 
Kərzai qeyd etdi ki, bir çox ölkələr terrordan əziyyət çəkir. 
Bunlardan biri də Əfqanıstandır. Əfqanıstan ilə yanaşı, 
regionun digər ölkələri də terrordan əziyyət çəkirlər. Əfqanıs-
tan prezidenti bütün bunların qarşısının alınması üçün səylərin 
birləşdirilməsini təklif etdi. 
İran İslam Respublikasının Prezidenti Mahmud Əhmə-
dinejad İƏT-in üzvü olan ölkələrin yerləşdiyi regionda yaşanan 
problemlərin həllində birgə fəaliyyətin genişləndirilməsinin 
vacibliyini vurğuladı. Bu ölkələrdə təbii ehtiyatlardan səmərəli 
istifadə edilməsi və yeni layihələrin həyata keçirilməsində zirvə 
görüşlərinin əhəmiyyətindən danışan İran prezidenti bu 
baxımdan Bakı toplantısının da mühüm hadisə olduğunu vur-
ğuladı. Prezident Mahmud Əhmədinejad bildirdi ki, bu zirvə 
toplantısı İƏT-in üzvü olan ölkələrin iqtisadi əlaqələrinin daha 
da möhkəmlənməsinə yeni töhfələr verəcəkdir. 
İƏT-də sədrliyi dövründə Türkiyənin fəaliyyətini yüksək 
qiymətləndirən İran prezidenti Azərbaycanın sədrliyi ilə 
təşkilatın daha böyük uğurlara imza atacağına əminliyini ifadə 
etdi. 
 Pakistan İslam Respublikasının Prezidenti Asif Əli Zərdari 
zirvə toplantısının yüksək səviyyədə təşkil olunduğuna görə 
Azərbaycan dövlətinin başçısına təşəkkürünü bildirdi. Pakistan 
prezidenti qeyd etdi ki, ötən İstanbul zirvə toplantısından sonra 
İƏT-in üzvü olan ölkələr arasında əlaqələr daha da 
dərinləşmişdir. Əməkdaşlıq iqtisadiyyatın müxtəlif sahələrini 
əhatə etmiş və üzv ölkələr arasında sərmayə yatırımları 
artmışdır. 
 265 
Digər regional təşkilatlar ilə əlaqələrin qurulmasının və 
birgə işləməyin vacibliyinə də toxunan prezident Asif Əli 
Zərdari özəl sektorun inkişaf etdirilməsinin və İƏT-in üzvü olan 
ölkələrin qarşılıqlı investisiya yatırımlarının çoxaldılmasının 
əhəmiyyətini vurğuladı. 
Tacikistan Respublikasının Prezidenti Emoməli Rəhmon 
regionda iqtisadi əməkdaşlığın genişləndirilməsində İƏT-in 
rolundan danışdı. Həm ərazi, həm də əhali baxımından təş-
kilatın əhatə etdiyi regionda iqtisadi və ticari əməkdaşlıq 
sahəsində böyük potensialın olduğunu vurğulayan Tacikistan 
prezidenti ölkəsinin İƏT çərçivəsində bu potensialdan səmərəli 
istifadə edilməsinə xüsusi önəm verdiyini qeyd etdi. Tacikistan 
dövlətinin başçısı təşkilata sədrliyi dövrdə Azərbaycana və 
prezident İlham Əliyevə uğurlar arzuladı. 
Türkiyə Respublikasının Baş naziri Rəcəb Tayyib Ərdoğan 
ölkəsinin İƏT-də sədrlik etdiyi dövrdə təşkilatın fəaliyyətini 
gücləndirmək üçün göstərdiyi səylərdən danışdı. Türkiyə hö-
kumətinin başçısı dedi ki, Azərbaycanın İƏT-ə baxışı geniş 
perspektivlər əsasında qurulmuş və daha ümidvericidir. Baş 
nazir İƏT-in üzvü olan ölkələrin iqtisadi göstəricilərinin tica-
rət potensialını əks etdirmədiyini dedi. Türkiyə hökumətinin 
başçısı bunun üçün ticarət qaydalarının sadələşdirilməsini 
təklif etdi. İƏT-in Ticarət və İnkişaf Bankının təşkilatın layi-
hələrinə önəmli kömək göstərəcəyini deyən Türkiyənin Baş 
naziri bütün üzv ölkələri bu banka ortaq olmağa çağırdı. 
Özbəkistan Respublikası parlamentinin yuxarı palatası – 
Senatın Sədri İlqizar Sabirov ölkəsinin qarşılıqlı maraqlar 
çərçivəsində regional əməkdaşlığa verdiyi önəmdən danışdı. 
Senatın Sədri bildirdi ki, Bakı zirvə toplantısı bu əməkdaşlığı 
daha da genişləndirməyin yollarını müzakirə etmək baxımından 
mühüm əhəmiyyət kəsb edir. 
İlqizar Sabirov regional nəqliyyat infrastrukturunun pers-
pektivləri, ekoloji problemlər və digər məsələlərlə bağlı müza-
kirələrin İƏT-in gələcək fəaliyyətini genişləndirmək baxımından 
önəmini qeyd etdi. 
 266 
Zirvə toplantısında çıxış edən Türkmənistan Respublikası 
Baş nazirinin müavini Annaməhəmməd Qoçiyev, Qazaxıstan 
Respublikasının Nəqliyyat və Kommunikasiya naziri Askar 
Jumaqaliyev, Qırğız Respublikasının Xarici İşlər naziri Erlan 
Abdıldayev, Səudiyyə Ərəbistanının Ticarət naziri Tofiq Arabiy-
yə, Türkdilli Dövlətlərin Əməkdaşlıq Şurasının baş katibi Xəlil 
Akıncı İƏT-in yüksək səviyyədə təşkil olunmuş XII zirvə 
toplantısının üzv ölkələr arasında müxtəlif sahələrdə əlaqələrin 
daha da möhkəmlənməsinə töhfə olacağına əminliyini bildir-
dilər. 
Daha sonra Azərbaycanın Xarici İşlər naziri Elmar 
Məmmədyarov İƏT-in Nazirlər Şurasının oktyabrın 15-də 
Bakıda keçirilmiş 20-ci iclasının hesabatı barədə iştirakçılara 
məlumat verdi. 
 Təşkilatın baş katibi Şamil Ələsgərov çıxış edərək, İƏT-in 
sonuncu zirvə toplantısından ötən dövr ərzində görülmüş işlər 
barədə danışdı. Baş katib İƏT-in qarşıya qoyduğu məqsədlərə 
çatacağını və səslənən bütün səmərəli təkliflərin nəzərə alına-
cağını qeyd etdi. 
Toplantıya sədrlik edən Azərbaycan Respublikasının Prezi-
denti İlham Əliyev İƏT-in XIII zirvə görüşünün Pakistanda 
keçiriləcəyi barədə qərarın qəbul edildiyini diqqətə çatdırdı: 
 
– Gündəliyimizdə duran növbəti məsələ zirvə toplantısının 
keçiriləcəyi yer və vaxt məsələsidir. Mənim dostum, Pakistan 
İslam Respublikasının Prezidenti cənab Zərdari təklif etdi ki, 
növbəti zirvə toplantısı Pakistanda keçirilsin. Biz, əlbəttə ki, 
bunu çox böyük səmimiyyətlə qəbul etdik. Bununla da növbəti 
zirvə toplantısı Pakistanda keçiriləcək. 
Gündəlikdə duran növbəti məsələ «Bakı Bəyannaməsi–
2012»nin qəbuludur. Bakı Bəyannaməsinin layihəsi qarşı-
nızdadır. Kimsə rəy bildirmək istəyirsə, buyursun. Hesab edi-
rəm ki, artıq hər şey razılaşdırılıb. Ona görə də elan etmək 
istərdim ki, Bakı Bəyannaməsi qəbul olunub. 
 267 
Sonra üzv ölkələrin müxtəlif sahələrdə fərqlənmiş nüma-
yəndələrinə İƏT-in mükafatları təqdim olundu. Mükafatları 
Azərbaycan prezidenti İlham Əliyev təqdim etdi. 
 
     
 
YEKUN NİTQİ 
 
Hörmətli nümayəndə heyətlərinin başçıları! 
Hörmətli dostlar! 
Mən sizin hamınızı bir daha Azərbaycanda salamlayıram 
və zirvə toplantısının nəticələrindən dərin razılığımı bildirmək 
istəyirəm. İqtisadi Əməkdaşlıq Təşkilatının  XII zirvə toplantısı 
təşkilatımızın çox vacib nailiyyətlərini xüsusi olaraq qeyd etdi. 
Giriş nitqimdə dediyim kimi, ECO-ya üzv olan 7 dövlət 20 ildir 
sürətlə inkişaf edən ölkəyə çevrilmiş və ümumi 
məqsədlərimizin həyata keçməsinə töhfə verir. Mən fürsətdən 
istifadə edərək, təşkilatımızı təsis edən dövlətlərə təşəkkür 
etmək istəyirəm. Onların müdrikliyi, yaradıcılıq baxışları 
təşkilatımızı qarşılıqlı inamın, qarşılıqlı dəstəyin və fəal siyasi 
dialoqun olduğu bugünkü vəziyyətə gətirib çıxarmışdır. 
Təşkilatımız əsasən iqtisadi gündəliyə üstünlük verir. Lakin 
bu gün dünyamız iqtisadi siyasəti geosiyasi vəziyyətdən ayıra 
bilməyəcək dərəcədə mürəkkəbdir. Hamımız öz ölkələrimizi 
inkişaf etdirmək istəyirik. Üzv ölkələr getdikcə regionda daha 
çox önəmli rol oynayırlar. Həmrəyliyimiz, ümumi səylərimiz 
bizi yeni inkişafa, uğurlara, xalqlarımızın rifahına gətirəcək. Biz 
güclü iqtisadiyyat olmadan real müstəqilliyə nail ola 
bilməyəcəyik. Möhkəm iqtisadi bünövrə, ciddi iqtisadi 
islahatlar olmadan XXI əsrdə insanlarımız üçün yaxşı yaşayış 
şəraiti yarada bilməyimiz çox çətin ola bilər. Təşkilatımızın 
əsas məqsədlərindən biri ölkələrimizdə iqtisadi inkişafı 
stimullaşdırmaqdır. Çox böyük qürur hissi duyuruq ki, biz artıq 
ECO Bankının üzvüyük. Maliyyə institutundan istifadə edərək, 
biz ümumi inkişafımızda öz rolumuzu oynayacağıq. 
 268 
Azərbaycan üçün iqtisadi transformasiya artıq reallıqdır. Bu 
gün ölkəmiz çox güclü iqtisadi əsaslarla inkişaf edən ölkədir. 
Özəl sektorun ümumi daxili məhsulda payı 80 faizdən artıqdır. 
Gələcək illərdə iqtisadi islahatlarımız davam edəcək. Üzv 
dövlətlərin dəstəyi inkişafımıza, təkmilləşməyə, sürətlə irəli 
getməyə daha yaxşı kömək edəcəkdir. Hesab edirəm ki, 
bugünkü müzakirələr bizim ümumi kursumuza töhfə verəcək. 
Bu gün üzv ölkələr bir daha həmrəylik nümayiş etdirdilər. 
Dövlət və hökumət başçıları, nümayəndə heyətlərinin rəhbərləri 
təşkilatımızın gələcək inkişafı, regional məsələlərlə bağlı çox 
dəyərli fikirlər söylədilər, dünya məsələlərinə, narahatlıq 
doğuran problemlərə toxundular. Çox şadam və nümayəndə 
heyətlərinin başçılarına dünyada, regionda, ölkələrimizdə baş 
verən proseslərlə bağlı dəyərli fikirlərinə, ideyalarına görə 
təşəkkürümü bildirmək istərdim. Birliyimiz nə qədər sıx olsa, 
maraqlarımız da bir o qədər güclü müdafiə olunacaqdır. 
Bir daha üzv dövlətlərə iştirak etdiyimiz bütün beynəlxalq 
təşkilatlarda Azərbaycana ümumi maraqlar, ümumi etimad 
əsasında göstərdikləri dəstəyə görə təşəkkürümü bildirirəm.  
Xalqlarımızın çox böyük tarixi, zəngin mədəniyyəti, ənənələri 
vardır. Bu gün biz təşkilatımızı dünyaya bir-birini dəstəkləyən, 
beynəlxalq aləmdə siyasi iradə nümayiş etdirən, ümummilli 
maraqları müdafiə edən ölkələrin daxil olduğu bir təşkilat kimi 
təqdim edirik. Şübhəsiz, biz bir-birimizə birlikdə daha çox 
kömək edə bilərik, nəinki ayrı-ayrılıqda. Təşkilatımızın böyük 
tarixi ənənələri, dünya siyasi xəritəsində rolu vardır. Əminəm 
ki, növbəti illər ərzində də biz hamımız ECO-nun gələcək 
inkişafına töhfələrimizi verəcəyik. Növbəti illər ərzində 
Azərbaycan təşkilatın sədri olaraq dəyərlərimizi daha çox təbliğ 
etmək, tərəfdaşlığımızı gücləndirmək və qarşılıqlı ticarət 
səviyyəsini artırmaq məsələsində qurumun işinə töhfə vermək 
üçün əlindən gələni edəcəkdir. 
Hörmətli dostlar, bir daha sizi ölkəmizdə görməyə çox 
şadam. Ümidvaram ki, burada olduğunuz qısa müddət sizin 
üçün çox xoş keçəcək. Ümidvaram ki, sizinlə gələcəkdə də 
 269 
görüşəcəyik. Beləliklə, zirvə toplantısının gündəliyi sona çatdı. 
İcazənizlə, ECO-nun XII zirvə toplantısını bağlı elan edirəm. 
 
 
 
 
 270 
 
TÜRKİYƏ RESPUBLİKASININ BAŞ NAZİRİ 
RƏCƏB TAYYİB ƏRDOĞAN İLƏ GÖRÜŞ 
 
Prezident sarayı  
 
16 oktyabr 2012-ci il  
 
Azərbaycan Respublikasının Prezidenti İlham Əliyev  
oktyabrın 16-da Türkiyə Respublikasının Baş naziri Rəcəb 
Tayyib Ərdoğan ilə görüşmüşdür.  
Görüşdə İqtisadi Əməkdaşlıq Təşkilatının (İƏT) Bakıda 
keçirilmiş XII zirvə toplantısının əhəmiyyəti qeyd edildi. Ölkə-
lərimiz arasında dostluq və qardaşlıq münasibətlərinin siyasi, 
iqtisadi və bütün digər sahələrdə uğurlu inkişafından məmnun-
luq ifadə edildi. Azərbaycan ilə Türkiyə arasında dostluq və 
qardaşlıq əlaqələrinin bundan sonra da genişlənəcəyinə əminlik 
ifadə olundu. 
 
 
 
 
 
 
 
 
 
 
 
 
 
 
 
 
 
 271 
 
TACİKİSTAN RESPUBLİKASININ PREZİDENTİ 
EMOMƏLİ RƏHMON İLƏ GÖRÜŞ 
 
Prezident sarayı  
 
16 oktyabr 2012-ci il  
 
Azərbaycan Respublikasının Prezidenti İlham Əliyev  
oktyabrın 16-da Tacikistan Respublikasının Prezidenti 
Emoməli Rəhmon ilə görüşmüşdür.  
Görüşdə İqtisadi Əməkdaşlıq Təşkilatının (İƏT) Bakıda 
keçirilmiş XII zirvə toplantısının əhəmiyyəti qeyd edildi, bu 
sammitin təşkilata üzv ölkələr arasında əməkdaşlığın genişlən-
məsinə töhfə verəcəyinə əminlik ifadə olundu. 
Azərbaycanın və Tacikistanın dövlət başçıları ikitərəfli 
münasibətlərin müxtəlif sahələrdə uğurlu inkişafından razılıq 
ifadə etdilər. 
Görüşdə prezidentlər səviyyəsində həyata keçirilən qarşılıqlı 
səfərlər məmnunluqla xatırlandı, bu səfərlərin ikitərəfli 
münasibətlərin güclənməsində rolu qeyd olundu, əlaqələrimizin 
bundan sonra da möhkəmlənəcəyinə əminlik ifadə edildi. 
 
 
 
 
 
 
 
 
 
 
 
 
 
 272 
 
PAKİSTAN İSLAM RESPUBLİKASININ 
PREZİDENTİ ASİF ƏLİ ZƏRDARİ İLƏ GÖRÜŞ 
 
Prezident sarayı  
 
16 oktyabr 2012-ci il 
 
Azərbaycan Respublikasının Prezidenti İlham Əliyev 
oktyabrın 16-da Pakistan İslam Respublikasının Prezidenti Asif 
Əli Zərdari ilə görüşmüşdür.  
Görüşdə İqtisadi Əməkdaşlıq Təşkilatının Bakıda keçirilmiş 
XII zirvə toplantısının region ölkələri arasında əməkdaşlığın 
bundan sonra da inkişafına töhfə verəcəyinə əminlik bildirildi. 
İkitərəfli münasibətlərimizin uğurlu inkişafından məmnunluq 
ifadə edildi, əlaqələrimizin daha da genişləndirilməsi üçün 
yaxşı perspektivlərin olduğu bildirildi və bu istiqamətdə birgə 
fəaliyyətin zəruriliyi vurğulandı. 
Bir sıra sahələrdə birgə layihələrin həyata keçirilməsinin 
vacibliyinin vurğulandığı görüşdə kənd təsərrüfatı və bank 
sektorlarında əməkdaşlığın inkişaf etdirilməsi istiqamətində 
səylərin davam etdirilməsinin əhəmiyyəti qeyd olundu. İkitərəfli 
münasibətlərimizin bundan sonra da möhkəmlənəcəyinə əminlik 
ifadə edildi. 
 
 
 273 
 
TÜRKİYƏ RESPUBLİKASININ PREZİDENTİ  
ZATİ-ALİLƏRİ  
CƏNAB ABDULLAH GÜLƏ 
 
Hörmətli cənab Prezident! 
Əziz qardaşım! 
Qardaş Türkiyənin milli bayramı – Respublika Günü 
münasibətilə Sizi və Sizin simanızda bütün Türk xalqını şəxsən 
öz adımdan və Azərbaycan xalqı adından səmimi- qəlbdən 
təbrik edirəm. 
Bu gün Türkiyə özünün siyasi nüfuzu, iqtisadi qüdrəti ilə 
regionun aparıcı dövlətlərindən birinə çevrilmişdir. Biz 
Türkiyənin beynəlxalq miqyasda bütün uğurlarına hədsiz 
dərəcədə sevinir və bundan fərəh hissi keçiririk. 
Xalqlarımızın yekdil iradəsindən qaynaqlanan Azərbaycan–
Türkiyə birliyi, müttəfiqliyi və tərəfdaşlığı qardaşlıq 
duyğularımızı bariz şəkildə təcəssüm etdirir. 
İkitərəfli əməkdaşlıq zəminində əldə etdiyimiz misilsiz 
nailiyyətlər ölkələrimizin tərəqqisinə, qardaş xalqlarımızın 
rifahına, regionumuzda əmin-amanlığın bərqərar olmasına dair 
niyyətlərimizin gerçəkləşən ifadəsidir. 
Əminəm ki, xalqlarımız arasında dərin tarixi kökləri olan 
möhkəm tərəfdaşlıq münasibətləri bundan sonra da bütün birgə 
işlərimizdə yeni uğurlara yol açacaqdır. 
Hörmətli cənab Prezident, belə bir əlamətdar gündə Sizə 
möhkəm cansağlığı, işlərinizdə uğurlar, qardaş Türkiyəyə daim 
sülh və çiçəklənmə diləyirəm. 
 
Dərin hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 18 oktyabr 2012-ci il 
 
 
 274 
     TÜRKİYƏ RESPUBLİKASININ BAŞ NAZİRİ  
ZATİ-ALİLƏRİ  
CƏNAB RƏCƏB TAYYİB ƏRDOĞANA 
 
Hörmətli cənab Baş nazir! 
Əziz qardaşım! 
Türkiyənin milli bayramı – Respublika Günü münasibə-
tilə Sizə və qardaş Türk xalqına öz adımdan və Azərbaycan 
xalqı adından ən səmimi təbriklərimizi və xoş arzularımızı 
yetirirəm. 
Bu gün Türkiyə özünün siyasi nüfuzu, iqtisadi qüdrəti ilə 
regionun aparıcı dövlətlərindən birinə çevrilmişdir. Biz 
Türkiyənin beynəlxalq miqyasda bütün uğurlarına hədsiz 
dərəcədə sevinir və bundan fərəh hissi keçiririk. 
Dərin tarixi kökləri ilə bir-birinə bağlı olan, ortaq mənəvi 
dəyərlərdən güc alan xalqlarımızın qardaşlıq ideallarının 
təcəssümünə çevrilən Azərbaycan–Türkiyə birliyi nümunəvi 
tərəfdaşlıq modelidir. 
Heç şübhəsiz ki, bu yaxınlarda Yüksək Səviyyəli Strateji 
Əməkdaşlıq Şurasının birgə keçirdiyimiz ikinci iclası qarşıya 
qoyduğumuz vəzifələr, imzalanan sənədlər istər ikitərəfli 
qaydada, istərsə də regional əməkdaşlıq zəminində irəli sür-
düyümüz məqsədlərə çatmaq yolundakı səylərimizə yeni 
təkandır. Əminəm ki, daim dərinləşən işbirliyimiz bundan sonra 
da qardaş xalqlarımızın iradəsini əks etdirərək ölkələrimizin 
rifahına və çiçəklənməsinə xidmət edəcəkdir. 
Hörmətli cənab Baş nazir, bayram sevincinizə qoşulur, Sizə 
möhkəm cansağlığı, işlərinizdə uğurlar, qardaş Türk xalqına 
daim əmin-amanlıq və firavanlıq diləyirəm. 
 
Dərin hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 18 oktyabr 2012-ci il 
 
 275 
 
TÜRKMƏNİSTAN RESPUBLİKASININ 
PREZİDENTİ ZATİ-ALİLƏRİ  
CƏNAB QURBANQULU 
BERDIMƏHƏMMƏDOVA 
 
Hörmətli Qurbanqulu Məlikquliyeviç! 
Türkmənistanın milli bayramı – Müstəqillik Günü 
münasibətilə Sizə və Sizin simanızda bütün xalqınıza öz 
adımdan və Azərbaycan xalqı adından ən səmimi təbriklərimizi 
yetirirəm. 
Əminəm ki, Azərbaycan ilə Türkmənistan arasındakı 
ənənəvi dostluq münasibətləri, qarşılıqlı faydalı əməkdaşlığımız 
bundan sonra da öz inkişafını müvəffəqiyyətlə davam etdirərək, 
xalqlarımızın rifahına töhfələr verəcəkdir. 
Belə bir xoş gündə Sizə möhkəm cansağlığı, işlərinizdə 
uğurlar, dost Türkmənistan xalqına sülh və tərəqqi arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 18 oktyabr 2012-ci il 
 
 
 
 
 
 
 
 
 
 
 
 
 276 
 
ÇEX RESPUBLİKASININ PREZİDENTİ  
ZATİ-ALİLƏRİ  
CƏNAB VATSLAV KLAUSA 
 
Hörmətli cənab Prezident! 
Çex Respublikasının milli bayramı münasibətilə Sizə və 
bütün xalqınıza ən səmimi təbriklərimizi yetirməkdən 
məmnunluq duyuram. 
Bu gün Azərbaycan–Çexiya münasibətləri yüksələn xətt 
üzrə inkişaf etməkdədir. Qarşılıqlı səfərlərimiz, dövlətlərarası 
münasibətlərimizin müxtəlif sahələrinə dair imzalanan sənədlər 
əməkdaşlığımızın genişlənməsi üçün əlverişli zəmin 
yaratmışdır. 
Əminəm ki, dostluq münasibətlərimizin daim möhkəm-
ləndirilməsi, ikitərəfli və çoxtərəfli qaydada fəaliyyətimizin 
dərinləşdirilməsi istiqamətində birgə səylərimizi bundan sonra 
da davam etdirəcəyik. 
Bu əlamətdar gündə Sizə möhkəm cansağlığı, işlərinizdə 
uğurlar, dost Çexiya xalqına sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 18 oktyabr 2012-ci il 
 277 
 
AVSTRİYA RESPUBLİKASININ FEDERAL 
PREZİDENTİ ZATİ-ALİLƏRİ  
CƏNAB HAYNTZ FİŞERƏ 
 
Hörmətli cənab Federal Prezident! 
Ölkənizin milli bayramı münasibətilə Sizi və xalqınızı öz 
adımdan və Azərbaycan xalqı adından ürəkdən təbrik edirəm. 
Əminəm ki, Azərbaycan–Avstriya dostluğu və əməkdaşlığı-
nın hərtərəfli inkişafı və möhkəmlənməsi daim xalqlarımızın 
mənafelərinə xidmət edəcəkdir. 
Bu bayram günündə Sizə ən xoş arzularımı yetirir, dost 
Avstriya xalqına əmin-amanlıq və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 18 oktyabr 2012-ci il 
 
 
 
 
 
 
 
 
 
 
 
 
 
 
 
 
 278 
 
MACARISTAN RESPUBLİKASININ  PREZİDENTİ  
ZATİ-ALİLƏRİ  
CƏNAB YANOŞ ADERƏ 
 
Hörmətli cənab Prezident! 
Macarıstanın milli bayramı münasibətilə Sizi və bütün 
xalqınızı öz adımdan və Azərbaycan xalqı adından səmimi- 
qəlbdən təbrik edirəm. 
Bu gün Azərbaycan ilə Macarıstan arasındakı dostluq və 
əməkdaşlıq münasibətləri ikitərəfli və çoxtərəfli qaydada uğurla 
inkişaf etməkdədir. Biz həmçinin Avropa İttifaqı ilə əməkdaşlıq 
istiqamətində atdığımız addımların Macarıstan tərəfindən 
dəstəklənməsindən məmnunluq duyuruq. 
Əminəm ki, əlaqələrimizin bütün sahələrdə dərinləşməsi, 
əməkdaşlığımızın əhatə dairəsinin genişlənməsi üçün səyləri-
mizi bundan sonra da ardıcıl şəkildə davam etdirəcəyik. 
Belə bir əlamətdar gündə Sizə möhkəm cansağlığı, işlə-
rinizdə uğurlar, dost Macarıstan xalqına sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 18 oktyabr 2012-ci il 
 
 
 
 
 
 
 
 
 
 
 279 
 
ƏLCƏZAİR XALQ DEMOKRATİK 
RESPUBLİKASININ PREZİDENTİ  
ZATİ-ALİLƏRİ  
CƏNAB ƏBDÜLƏZİZ BUTEFLİKAYA 
 
Hörmətli cənab Prezident! 
Ölkənizin milli bayramı – İnqilab Günü münasibətilə 
Sizə və bütün xalqınıza öz adımdan və Azərbaycan xalqı 
adından ən səmimi təbriklərimizi yetirirəm. 
Ümidvaram ki, Azərbaycan–Əlcəzair dostluğu və əmək-
daşlığının xoş ənənələrini davam etdirmək üçün bundan sonra 
da birgə səylər göstərəcəyik. 
Belə bir əlamətdar gündə Sizə möhkəm cansağlığı, iş-
lərinizdə uğurlar, dost Əlcəzair xalqına əmin-amanlıq və 
firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 18 oktyabr 2012-ci il 
 
 
 
 
 
 
 
 
 
 
 
 
 
 280 
 
BOSNİYA VƏ HERSEQOVİNANIN RƏYASƏT 
HEYƏTİNİN SƏDRİ BAKİR İZETBEQOVİÇİN 
AZƏRBAYCANA RƏSMİ SƏFƏRİ  
 
18 oktyabr 2012-ci il  
 
Azərbaycan Respublikasına rəsmi səfərə gələn Bosniya 
və Herseqovinanın Rəyasət Heyətinin Sədri Bakir İzetbeqoviçin 
oktyabrın 18-də rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycan Respublikasının Prezidenti İlham Əliyev Bos-
niya və Herseqovinanın Rəyasət Heyətinin Sədri Bakir İzet-
beqoviçi qarşıladı. 
Fəxri qarovul dəstəsinin rəisi Bosniya və Herseqovinanın 
Rəyasət Heyətinin Sədrinə raport verdi. 
Bosniya və Herseqovinanın və Azərbaycanın dövlət himnləri 
səsləndi. 
Azərbaycan Respublikasının Prezidenti İlham Əliyev və 
Bosniya və Herseqovinanın Rəyasət Heyətinin Sədri Bakir 
İzetbeqoviç Fəxri qarovul dəstəsinin qarşısından keçdilər. 
Bosniya və Herseqovinanın Rəyasət Heyətinin Sədri Azər-
baycan əsgərlərini salamladı. 
Azərbaycanın dövlət və hökumət nümayəndələri Rəyasət 
Heyətinin Sədri Bakir İzetbeqoviçə, Bosniya və Herseqovinanın 
nümayəndə heyətinin üzvləri prezident İlham Əliyevə təqdim 
olundu. 
Fəxri qarovul dəstəsi hərbi marşın sədaları altında Azər-
baycan Respublikasının Prezidentinin və Bosniya və Herse-
qovinanın Rəyasət Heyətinin Sədrinin qarşısından keçdi. 
 
 
 281 
 
BOSNİYA VƏ HERSEQOVİNANIN RƏYASƏT 
HEYƏTİNİN SƏDRİ BAKİR İZETBEQOVİÇ  
İLƏ TƏKBƏTƏK GÖRÜŞ 
 
Prezident sarayı  
 
18 oktyabr 2012-ci il  
 
Rəsmi qarşılanma mərasimindən sonra oktyabrın 18-də 
Azərbaycan Respublikasının Prezidenti İlham Əliyevin və Bos-
niya və Herseqovinanın Rəyasət Heyətinin Sədri Bakir 
İzetbeqoviçin təkbətək görüşü olmuşdur.  
Görüşdə Azərbaycan ilə Bosniya və Herseqovina arasında 
siyasi əlaqələrin inkişafından məmnunluq ifadə edildi. İqtisadi, 
humanitar və digər sahələrdə əməkdaşlıq imkanlarının nəzər-
dən keçirilməsinin vacibliyi vurğulandı. Ölkələrimiz arasında 
münasibətlərin bundan sonra inkişaf edəcəyinə əminlik bil-
dirildi. 
Görüşdə qarşılıqlı maraq doğuran ikitərəfli, beynəlxalq və 
digər məsələlərlə bağlı fikir mübadiləsi aparıldı. 
 
 
 
 
 
 
 
 
 
 
 
 
 
 
 282 
 
GENİŞ TƏRKİBDƏ GÖRÜŞ  
 
Prezident sarayı  
 
18 oktyabr 2012-ci il  
 
Təkbətək görüş başa çatdıqdan sonra oktyabrın 18-də 
Azərbaycan Respublikasının Prezidenti İlham Əliyevin və Bos-
niya və Herseqovinanın Rəyasət Heyətinin Sədri Bakir 
İzetbeqoviçin nümayəndə heyətlərinin iştirakı ilə geniş tərkibdə 
görüşü olmuşdur. 
İ l h a m  Ə l i y e v: Hörmətli cənab Sədr! 
Bir daha deyirəm ki, Azərbaycana xoş gəlmisiniz! Sizi və 
nümayəndə heyətinizi Azərbaycanda görməkdən çox şadam. 
Biz ikitərəfli və regional məsələlərlə bağlı maraqlı fikir 
mübadiləsi apardıq. İndi isə nümayəndə heyətlərinin iştirakı ilə 
müzakirələrimiz davam edir. 
Səfəriniz dostluğumuzun və tərəfdaşlığımızın çox mühüm 
göstəricisidir. Biz bu yaxınlarda Çikaqoda görüşdük və bu 
səfərlə bağlı razılığa gəldik. Mən çox şadam ki, bu gün bu səfər 
reallaşmışdır. Əlaqələrimizin tarixində bu, ilk səfərdir. Əminəm 
ki, səfəriniz münasibətlərimizdə yeni səhifə açacaqdır. 
Ümidvaram ki, biz həm siyasi, həm də iqtisadi sahələrdə fəal və 
səmərəli əməkdaşlıq üçün bir çox istiqamətləri müəy-
yənləşdirəcəyik. 
Bu gün Sizinlə iqtisadi fəaliyyətin müəyyən istiqamətləri, 
birgə layihələrlə bağlı müzakirələr apardıq. Əminəm ki, biz 
buna nail olacağıq. Bizim tarixlə bağlı çox yaxşı xatirələrimiz 
vardır. Sarayevo və Bakı Sovet İttifaqı dövründə qardaşlaşmış 
şəhərlər olublar. İndi isə düşünürəm ki, biz bu tərəfdaşlığı bərpa 
edirik. 
Əminəm ki, səfəriniz çox maraqlı olacaq. Siz və nümayəndə 
heyətiniz ölkəmizi daha yaxından tanıyacaqsınız. 
 283 
Bir daha «Xoş gəlmisiniz!» – deyirəm və Sizə Azərbaycanda 
xoş vaxt keçirməyi arzulayıram. 
Bosniya və Herseqovinanın Rəyasət Heyətinin Sədri səmimi 
qəbul üçün minnətdarlığını bildirdi.  
B a k i r  İ z e t b e q o v i ç: Çox sağ olun, cənab Prezident! 
Biz olduqca məhsuldar danışıqlar apardıq. Mən cənab 
Prezidentə dedim ki, biz oxşar tarix yaşamışıq. Əvvəlcə 
kommunist rejimi dönəmində yaşamışıq. Ötən əsrin 90-cı illəri 
hər iki ölkə üçün çox əhəmiyyətli olub. 1992-ci il ölkələrimiz 
üçün daha əlamətdar oldu. 
Bizim əlaqələrimiz, niyyətlərimiz var. İndi biz əməkdaş-
lığımızı genişləndirmək üçün daha artıq işlər görməliyik. Çünki 
əlaqələrin indiki vəziyyəti xalqlarımızın istəyini tam əks 
etdirmir. 
 
 
 284 
 
SƏNƏDLƏRİN İMZALANMASI MƏRASİMİ  
 
Prezident sarayı  
 
18 oktyabr 2012-ci il 
 
Azərbaycan Respublikasının Prezidenti İlham Əliyevin və 
Bosniya və Herseqovinanın Rəyasət Heyətinin Sədri Bakir 
İzetbeqoviçin nümayəndə heyətlərinin iştirakı ilə geniş tərkibdə 
görüşü başa çatdıqdan sonra oktyabrın 18-də Azərbaycan–
Bosniya və Herseqovina sənədlərinin imzalanması mərasimi 
olmuşdur. 
«Azərbaycan Respublikasının Təhsil Nazirliyi və Bosniya və 
Herseqovinanın Mülki İşlər Nazirliyi arasında təhsil sahəsində 
əməkdaşlıq haqqında Saziş»i Azərbaycan Respublikasının 
Təhsil naziri Misir Mərdanov və Bosniya və Herseqovinanın 
Təhlükəsizlik naziri Sadik Axmetoviç imzaladılar. 
«Azərbaycan Respublikası Hökuməti və Bosniya və Herse-
qovina Nazirlər Şurası arasında gəlirlərə və əmlaka görə 
vergilərə münasibətdə ikiqat vergitutmanın aradan qaldırılması 
və vergidən yayınmanın qarşısının alınması haqqında Kon-
vensiya»nı Azərbaycan Respublikasının Xarici İşlər nazirinin 
müavini Xələf Xələfov və Bosniya və Herseqovinanın 
Təhlükəsizlik naziri Sadik Axmetoviç imzaladılar. 
«Azərbaycan Respublikası Hökuməti və Bosniya və Herse-
qovina Nazirlər Şurası arasında diplomatik və xidməti pas-
portlara malik şəxslərin viza tələbindən azad edilməsi haqqında 
Saziş»i Azərbaycan Respublikasının Xarici İşlər nazirinin 
müavini Xələf Xələfov və Bosniya və Herseqovinanın 
Təhlükəsizlik naziri Sadik Axmetoviç imzaladılar. 
 
 
 
 
 285 
 
BOSNİYA VƏ HERSEQOVİNANIN RƏYASƏT 
HEYƏTİNİN SƏDRİ BAKİR İZETBEQOVİÇ  
İLƏ BİRGƏ MƏTBUATA BƏYANATLARLA 
ÇIXIŞLAR 
 
18 oktyabr 2012-ci il 
 
Sənədlərin imzalanması mərasimindən sonra oktyabrın 
18-də Azərbaycan Respublikasının Prezidenti İlham Əliyev və 
Bosniya və Herseqovinanın Rəyasət Heyətinin Sədri Bakir 
İzetbeqoviç mətbuata bəyanatlarla çıxış etmişlər. 
  
Azərbaycan prezidenti İlham Əliyevin bəyanatı 
 
Cənab Sədr! 
Əziz qonaqlar, xanımlar və cənablar! 
Bosniya və Herseqovinadan olan dostlarımızı, cənab Sədrin 
rəhbərlik etdiyi nümayəndə heyətini Azərbaycanda 
salamlamaqdan şadam. Bu, tarixi səfərdir. Bu bizim mü-
nasibətlərimizin tarixində ilk yüksək səviyyəli səfərdir. Əla-
qələrimizin böyük potensialı, böyük gələcəyi vardır. Ümid 
edirəm ki, səfər ikitərəfli münasibətlərin inkişafında mühüm 
mərhələ olacaqdır. Həmçinin əməkdaşlığımızın tarixi kökləri 
vardır. 40 il əvvəl Sarayevo ilə Bakı arasında saziş imzalandı və 
onlar qardaşlaşmış şəhərlər oldu. Düşünürəm ki, biz hazırda bu 
tarixi əlaqələri bərpa edirik. Əlbəttə ki, yeni mərhələdə – 2 
müstəqil dövlət səviyyəsində. 
Bu gün biz ikitərəfli gündəliyimizdə olan məsələlərə dair 
geniş müzakirə apardıq. Şübhəsiz ki, siyasi dialoq genişlənir. 
Biz Bosniya və Herseqovinaya BMT Təhlükəsizlik Şurasına 
üzv seçilməyimizlə bağlı göstərdiyi dəstəyə görə minnətdarıq. 
Biz də öz tərəfimizdən Sizin ölkənizi beynəlxalq təşkilatlarda, 
beynəlxalq forumlarda dəstəkləyirik. 
 286 
Biz iqtisadi əməkdaşlığın perspektivlərini də geniş müzakirə 
etdik. Tamamilə əminik ki, əməkdaşlığımızın bu sahəsinin çox 
parlaq gələcəyi vardır. Çünki biz indi iqtisadi sahədə daha fəal 
işləyəcəyik və işgüzar dairələrin qarşılıqlı fəaliyyətini və 
sərmayə imkanlarını tam həcmdə müəyyən edəcəyik. Əminəm 
ki, bizim icra etdiyimiz birgə layihələr xalqlarımızın və 
ölkələrimizin rifahına xidmət edəcəkdir. Azərbaycan ölkədən 
kənarda da çox fəal sərmayələr yatırır. Dost ölkələrə sərmayə 
qoyuluşları, şübhəsiz, yüksək dəyərləndirilir. Buna görə də, 
düşünürəm ki, bu səfər iqtisadi əlaqələrin inkişafına yeni təkan 
verəcəkdir. Biz bir-birimizi daha da yaxşı tanıyacağıq. Biz indi 
elə bir dövrdəyik ki, bir-birimizi kəşf edirik. 
Bu gün, həmçinin regional vəziyyəti müzakirə etdik. Əlbəttə ki, 
Ermənistan–Azərbaycan, Dağlıq Qarabağ münaqişəsinin həlli 
bizim üçün əsas məsələdir. Uzun illərdir ki, bizim ölkə 
Ermənistanın işğalından əziyyət çəkir. Bu, 1 milyondan çox azər-
baycanlının doğma torpaqlarından sürgün edilməsi ilə nəticələnib. 
Biz etnik təmizləmə, işğal ilə üzləşdik. 20 ildən artıqdır ki, 
Azərbaycanın beynəlxalq səviyyədə tanınan ərazisinin 20 faizi 
ermənilərin işğalı altındadır. Beynəlxalq təşkilatlar, o cümlədən 
BMT Təhlükəsizlik Şurası və Baş Məclisi erməni hərbi bir-
ləşmələrinin Azərbaycan torpaqlarından qeyd-şərtsiz və təxirə 
salınmadan çıxarılması ilə bağlı bir çox qətnamə qəbul edib. 
Təəssüf ki, bu qətnamələr hələ də icra olunmur. Bu münaqişənin 
beynəlxalq hüquq və ərazi bütövlüyü çərçivəsində tez bir zamanda 
həlli bütün ölkələr üçün əlverişli olacaqdır. 
Bizim ölkələrin bir çox oxşarlıqları vardır. Hər iki ölkə başqa 
bir dövlətin tərkibində yaşayıb. Müstəqilliyimizin əldə edilməsi bir 
sıra ciddi çağırışlar, problemlər və ölkələrimizə qarşı təcavüz ilə 
müşayiət olunub. Biz təcavüz, işğal və dağıntılardan əziyyət 
çəkmişik. Bu həmçinin bizi birləşdirən cəhətdir. Həm keçmişin xoş 
xatirələri, həm də 20 il əvvəl baş verənlər bizi birləşdirir. Buna 
görə də biz bir-birimizi çox yaxşı başa düşürük. Biz bir-birimizin 
problemlərini başa düşürük, bir-birimizin ağrısını duyuruq. 
Ölkələrimiz arasında fəal əməkdaşlıq vətəndaş cəmiyyətlərimizdən 
 287 
gələn təbii çağırışdır. Qeyd etdiyim kimi, biz bir-birimizi yenidən 
kəşf etməkdəyik. Əminəm ki, biz regional əməkdaşlığın nümunəsi 
olacaq tərəfdaşlıq quracağıq. 
Bu gün Xəzər və Balkan regionları bir-birinə daha da 
yaxınlaşmaqdadır. Biz yeni infrastruktur layihələri, yeni boru 
kəmərləri, regionları bir-birinə daha da sıx bağlayacaq dəmir yolu 
layihələrini gerçəkləşdiririk. Azərbaycan bu regional əməkdaşlığın 
inkişafında çox maraqlıdır. 
Bu gün biz cənab Sədr ilə enerji, xüsusən də təbii qaz sahəsində 
əməkdaşlığın imkanlarını müzakirə etdik. Azərbaycanın böyük 
ehtiyatları və potensialı vardır. Biz mühüm boru kəmərləri 
layihələri icra edirik. Bir sözlə, əminəm ki, Bosniya və 
Herseqovina Rəyasət Heyətinin Sədrinin səfəri əlaqələrimizin 
tarixində ən mühüm səhifələrdən biri olacaq, əməkdaşlıq üçün yeni 
imkanlar açacaqdır. Nəticədə bizim ölkələr daha da yaxın olacaq 
və gələcəkdə biz mühüm işlər görəcəyik. Bir daha, cənab Sədr, 
Azərbaycana «Xoş gəlmisiniz!» – deyirəm. Sizə ölkəmizdə 
vaxtınızı xoş keçirməyinizi arzu edirəm. 
  
Bosniya və Herseqovinanın Rəyasət Heyətinin Sədri 
Bakir İzetbeqoviçin bəyanatı 
 
Təşəkkür edirəm, cənab Prezident! 
Qonaqpərvərliyə, çox xoş və ruhlandırıcı sözlərə, həmçinin 
tariximizin ən çətin dövründə Sizin ölkənizin və xalqınızın bizə 
verdiyi dəstəyə görə çox minnətdaram. 
Biz oxşar tarix yaşamışıq. Hətta oxşar əlamətdar illər belə, 
üst-üstə düşür: əvvəlcə kommunist rejimində yaşamağımız, 
daha sonra 1990-cı ildə ölkələrimizdə demokratiyanı inkişaf 
etdirməyə başlamağımız, 1992-ci ildə çətinliklərlə 
üzləşməyimiz və digər tarixlər. Bizim xalqlarımız, dövlətlərimiz 
soyqırımı problemilə, təcavüzlə, ölkənin parçalanmasına 
yönələn cəhdlərlə üzləşib. Bosniya və Herseqovina sərhədləri 
güc vasitəsilə dəyişməyə cəhd göstərənləri heç vaxt dəs-
təkləməyəcəkdir. Bu məsələdə bizə güvənə bilərsiniz. 
 288 
Qeyd etdiyiniz kimi, əlaqələrimizi niyyətlərdən konkret 
hərəkətə yönəltməyin vaxtı çatıb. Məsələn, iqtisadi əlaqələrin 
qurulması, nümayəndə heyətlərinin mübadiləsi, sərmayə 
qoyuluşu və sairə. Bosniya və Herseqovina Azərbaycana maraq 
göstərir. Sizin yüksək keyfiyyətli və münasib qiymətə təklif 
etdiyiniz təbii qazınız vardır. Böyük qaz istehlakçısı 
olduğumuza görə biz alternativlər axtarmalıyıq. Biz Sizin 
sərmayələrinizdə də maraqlıyıq. 
Bosniya və Herseqovinada kənd təsərrüfatı və sənayenin 
müxtəlif sahələrinin inkişafına maraq vardır. Bizdə turizmin 
inkişafı üçün imkanlar mövcuddur. İlk növbədə, qarşılıqlı 
səfərlər həyata keçirməliyik. Bu gün biz bir sıra sənədlər 
imzaladıq ki, bunlar da ölkələrimiz arasında daha asan 
münasibətlər qurmağa, nümayəndə heyətlərinin, iş adamlarının 
qarşılıqlı səfərlərini və digər məsələləri mümkün edir. Əminəm 
ki, Sizin dediyiniz kimi, bizi gələcəkdə daha yaxşı münasibətlər 
gözləyir. 
İstərdim Sizi yenidən Bosniya və Herseqovinaya səfərə 
dəvət edim. Bildiyimə görə, Siz təqribən 14 il əvvəl çox 
hörmətli atanızla bizim ölkədə səfərdə olmusunuz. Zənnimcə, 
bizim gözəl ölkəmizə bir daha səfər etmənizin vaxtı çatıb. 
Düşünürəm ki, Azərbaycana səfərə gələcək bosniya və 
herseqovinalılar mənim kimi, Sizin ölkənizin və paytaxtınızın 
gözəlliyinə heyran olacaqlar. Nümayəndə heyətimizin üzvləri 
və mən Bakının gözəlliyinə heyran qaldıq. Bir daha təşəkkür 
edirəm. 
 289 
 
ALİ QONAĞIN ŞƏRƏFİNƏ RƏSMİ 
ZİYAFƏTDƏ İŞTİRAK   
 
18 oktyabr 2012-ci il  
 
Azərbaycan Respublikasının Prezidenti İlham Əliyevin 
adından  oktyabrın 18-də  ölkəmizdə rəsmi səfərdə olan Bosniya 
və Herseqovinanın Rəyasət Heyətinin Sədri Bakir İzetbeqoviçin 
şərəfinə rəsmi ziyafət verilmişdir. 
Azərbaycan Respublikasının Prezidenti İlham Əliyev və 
Bosniya və Herseqovinanın Rəyasət Heyətinin Sədri Bakir 
İzetbeqoviç ziyafətdə çıxış etdilər. 
 
       Azərbaycan prezidenti İlham Əliyevin çıxışı  
 
Cənab Sədr! 
Birinci xanım! 
Hörmətli qonaqlar! 
Sizi ölkəmizdə bir daha salamlamaq istəyirəm. Çox şadam 
ki, Siz ölkəmizdə səfərdəsiniz. Sizin bu gün və sabah çox gərgin 
səfər proqramınız vardır. Əminəm ki, ölkəmizlə daha da 
yaxından tanışlıq, insanlarla ünsiyyət Azərbaycan haqqında 
Sizdə maraqlı təəssürat yaradacaqdır. 
Bu gün görüşümüz zamanı da qeyd etdiyim kimi, biz 
ölkələrimiz arasında daha sıx və səmimi əlaqələri yenidən 
qurmalıyıq. Sarayevo və Bakı arasında qardaşlaşmış şəhərlər 
razılaşmasından 40 il sonra Bosniya və Herseqovinanın Rəyasət 
Heyətinin Sədri münasibətlərimizin tarixində ölkəmizə ilk dəfə 
rəsmi səfər edib. Əminəm ki, ölkələrimiz arasındakı əlaqələrin 
inkişafı uğurla davam etdiriləcəkdir.  
Bu gün apardığımız müzakirələr və imzaladığımız sənədlər 
ikitərəfli münasibətlərin inkişafına çox yaxşı zəmin yaradır. 
Əminəm ki, hökumətlərimiz arasında daha çox razılaşmalara 
nail olmaq üçün bundan sonra da qanunvericilik formatı ilə 
 290 
bağlı fəal iş aparmalıyıq. Bu bizim əməkdaşlığımız üçün 
vacibdir. Lakin bütün səviyyələrdə daha çox təmaslara 
ehtiyacımız var: siyasi, işgüzar, ictimai və mədəniyyət 
xadimləri səviyyəsində. İndiyə qədər siyasi əlaqələr, beynəlxalq 
təşkilatlarda qarşılıqlı dəstək və eləcə də iqtisadi əməkdaşlığın 
yaxşı perspektivləri üçün çox möhkəm zəmin yaratmışıq. 
Əminəm ki, qarşıdakı illərdə əlaqələrimiz daha da genişlənəcək 
və möhkəmlənəcəkdir. 
Bir daha qeyd edirəm ki, bu gün tarixi bir gündür. Mən 
Sizinlə görüşməyimə çox şadam. Əminəm ki, ölkəmizə səfə-
rinizi unutmayacaqsınız. Bir daha Azərbaycana «Xoş gəlmi-
siniz!» – deyirəm. 
 
Bosniya və Herseqovinanın Rəyasət Heyətinin 
Sədri  Bakir İzetbeqoviçin çıxışı 
 
 Təşəkkür edirəm, cənab Prezident! Olduqca səmimi qəbula 
görə minnətdaram. Mən deməliyəm ki, şəhərinizin gözəlliyi bizi 
heyran edib. Şəhərinizin təmizliyi və gözəlliyi bizə son dərəcə xoş 
təəssürat bağışlayır. Sözün əsl mənasında, çox abad və gözəl 
şəhərdir. Bu sizin necə xalq olduğunuz haqqında çox şey deyir. 
Sizin də qeyd etdiyiniz kimi, bizim oxşar cəhətlərimiz, bənzər 
tariximiz vardır. Ölkələrimiz və xalqlarımızın üzləşdikləri 
reallıqlar, 1990-cı, 1992-ci, 2003-cü illərdə baş verənlər və bir sıra 
ağrılı hadisələr bizi birləşdirir. Bu gün də qeyd etdiyim kimi, biz 
həmişə Sizin yanınızda olacağıq. 
20 il əvvəl burada baş verdiyi kimi, sərhədlərin zorakılıqla 
dəyişdirilməsi qeyri-mümkün və qəbuledilməzdir. Beləliklə, biz 
ölkəmizin ərazi bütövlüyü naminə mübarizəmizi sülh yolu ilə 
davam etdirəcəyik. Düşünürəm ki, gələcəyimiz daha parlaq və 
daha yaxşı olacaqdır.  
Mən Sizə ən xoş arzularımı çatdırıram. Siz bizim dəstəyi-
mizə etibar edə bilərsiniz. Mən Sizin Bosniya və Herseqovinaya 
səfər etmənizi və ölkələrimizin birlikdə sərmayələr qoymasını 
gözləyirəm. Təşəkkür edirəm.           
 291 
 
HEYDƏR ƏLİYEV FONDU İLƏ TANIŞLIQ 
 
18 oktyabr 2012-ci il 
 
Azərbaycan Respublikasına rəsmi səfərə gələn Bosniya 
və Herseqovinanın Rəyasət Heyətinin Sədri Bakir İzetbeqoviç 
və xanımı Sebiya İzetbeqoviç oktyabrın 18-də Heydər Əliyev 
Fondunda olmuşlar.  
Bosniya və Herseqovinanın Rəyasət Heyətinin Sədri Bakir 
İzetbeqoviçi Azərbaycan Respublikasının Prezidenti İlham 
Əliyev qarşıladı. 
Ali qonağa və xanımına Azərbaycan xalqının ümummilli 
liderinin xatirəsinə yaradılmış Fondun məqsədi və fəaliyyəti 
barədə məlumat verildi. 
Bildirildi ki, Fond ümummilli liderin zəngin irsini öyrənir və 
təbliğ edir, müxtəlif sosial-iqtisadi, humanitar layihələr həyata 
keçirməklə Azərbaycanın tərəqqisinə, mədəniyyətinin inkişafına 
və tarixinin öyrənilməsinə köməklik göstərir. 
Bakir İzetbeqoviç və xanımı ulu öndərin şəxsi arxivindən 
götürülmüş və onun fəaliyyətinin ayrı-ayrı dövrlərinə aid 
fotoşəkillərlə, habelə müxtəlif eksponatlarla tanış oldular. 
Fondla tanışlıq zamanı qonaqlara məlumat verildi ki, ulu 
öndərin hakimiyyətdə olduğu dövr Azərbaycan tarixinin ən 
şərəfli səhifələrindən biridir. Bu gün beynəlxalq birlik tərə-
findən ölkəmizin misilsiz uğurları kimi qəbul edilən sosial-
iqtisadi inkişaf, əldə olunan nailiyyətlər məhz ümummilli liderin 
fəaliyyətinin bəhrələridir. 
Qonaqlar fenomen şəxsiyyət Heydər Əliyevin həyatının ən 
müxtəlif məqamlarını əks etdirən və Azərbaycan tarixinin bütöv 
bir dövrü barədə geniş təsəvvür yaradan çoxlu sənədlərlə, 
dünyanın tanınmış siyasi xadimlərinin bəxş etdikləri 
hədiyyələrlə, ulu öndərə həsr olunmuş kitablarla, nüfuzlu elm, 
mədəniyyət və incəsənət xadimlərinin müstəqil Azərbaycan 
dövlətinin qurucusu haqqında fikirləri ilə tanış oldular, xarici 
 292 
ölkələrin liderləri ilə görüşlərdə çəkilmiş şəkillərə maraqla 
baxdılar. Ulu öndər Heydər Əliyevin Bakir İzetbeqoviçin atası, 
Bosniya və Herseqovinanın ilk prezidenti Aliya İzetbeqoviçlə 
1995-ci il oktyabrın 25-də Nyu-York şəhərində çəkdirdiyi şəkil 
qonaqlara xoş təsir bağışladı. 
Rəyasət Heyətinin Sədri Bakir İzetbeqoviç fondla tanışlıqdan 
sonra Xatirə kitabına ürək sözlərini yazdı. 
Ali qonağa Heydər Əliyev Fondunun hədiyyəsi təqdim 
olundu. 
Bosniya və Herseqovinanın Rəyasət Heyətinin Sədri və xa-
nımı Sebiya İzetbeqoviç Heydər Əliyev Fondundan zəngin 
təəssüratla ayrıldılar. 
 
 
 293 
 
ABŞ-ın NƏQLİYYAT KOMANDANLIĞININ 
KOMANDANI UİLYAM FREYZERİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
18 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 18-də ABŞ-ın Nəqliyyat Komandanlığının komandanı 
Uilyam Freyzerin başçılıq etdiyi nümayəndə heyətini qəbul 
etmişdir.  
Görüşdə Azərbaycan Respublikası ilə Amerika Birləşmiş 
Ştatları arasında ikitərəfli münasibətlərin yüksək səviyyədə 
olduğu vurğulandı, bu münasibətlərin müxtəlif sahələrdə uğurlu 
inkişafından məmnunluq ifadə edildi. 
Görüşdə, həmçinin beynəlxalq terrorizmə qarşı birgə müba-
rizə, regional sülhün və sabitliyin təmin olunması məsələlə-
rindən danışıldı, Azərbaycanın Əfqanıstandakı sülhməramlı 
missiyada birbaşa və daşımalar yolu ilə iştirakının əhəmiyyəti 
yüksək qiymətləndirildi, əməkdaşlığımızın bundan sonra da 
genişlənəcəyinə əminlik vurğulandı. 
  
 
 
 
 
 
 
 
 
 
 
 
 294 
 
«CONOCOPHİLLİPS» ŞİRKƏTİNİN PREZİDENTİ 
RYAN LANSIN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı  
 
19 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 19-da «ConocoPhillips» şirkətinin prezidenti Ryan 
Lansın başçılıq etdiyi nümayəndə heyətini qəbul etmişdir. 
«ConocoPhillips» şirkətinin prezidenti Ryan Lans Azər-
baycanda xarici investorlar üçün əlverişli mühitin yaradıldı-
ğını, enerji ilə bağlı əməkdaşlıq sahəsində ölkəmizdə şəffaflığın 
olduğunu vurğuladı. 
Dövlətimizin başçısı Azərbaycanın uzun illər dünyanın bir 
çox nüfuzlu enerji şirkətləri ilə uğurlu əməkdaşlığından məm-
nunluğunu ifadə etdi. 
Görüşdə Azərbaycan ilə «ConocoPhillips» şirkəti arasında 
əməkdaşlığın perspektivləri ilə bağlı məsələlər ətrafında fikir 
mübadiləsi aparıldı. 
 
 
 
 
 
 
 
 
 
 
 
 
 
 295 
 
QURBAN BAYRAMI MÜNASİBƏTİLƏ 
AZƏRBAYCAN XALQINA TƏBRİK 
 
Hörmətli həmvətənlər! 
Sizi – Azərbaycan Respublikası vətəndaşlarını və xarici 
ölkələrdə yaşayan soydaşlarımızı dünya müsəlmanlarının 
mənəvi birlik və həmrəylik rəmzi olan müqəddəs Qurban 
bayramı münasibətilə ürəkdən təbrik edir, ən səmimi arzu və 
diləklərimi yetirirəm. 
Qurban bayramı islamın bir din kimi tamamlandığı və 
insanlar üçün hidayət yolu olaraq seçildiyi mübarək günün 
təcəssümüdür. Əksər müsəlmanlar bu əlamətdar gündə Uca 
Yaradanın adına kəsilən qurbanlarla Allaha yaxınlığın, mənəvi-
əxlaqi dəyərlərə bağlılığın sevincini yaşayır, xeyirxah amallar 
uğrunda hər cür fədakarlığa hazır olduqlarını nümayiş etdirirlər. 
Qurban bayramı həm də xeyirxahlıq, şəfqət və mərhəmət 
bayramıdır. Azərbaycanda hər il böyük fərəh hissləri ilə icra 
olunan Qurban mərasimləri insanları sülh və əmin-amanlıq 
yoluna dəvət edir, cəmiyyətimizdə milli-mənəvi həmrəyliyin, 
humanizm və qardaşlığın təntənəsinə çevrilir. Bu günlər 
ölkəmizdə geniş xeyriyyəçilik tədbirləri həyata keçirilir, imkanı 
çatan hər bir müsəlman ehtiyacı olanlara könül xoşluğuyla 
yardım göstərir. 
Əziz həmvətənlər, hörmətli soydaşlar! 
Mübarək Qurban bayramı günündə hamınıza Tanrıdan 
möhkəm cansağlığı, ailələrinizə xoşbəxtlik, süfrələrinizə ruzi-
bərəkət arzulayıram. 
Bayramınız mübarək olsun! 
İLHAM ƏLİYEV 
Azərbaycan Respublikasının Prezidenti 
 
Bakı, 23 oktyabr 2012-ci il 
 
 
 296 
 
SAATLI RAYONUNA SƏFƏR 
 
27 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 27-də Saatlı rayonuna səfərə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Saatlı şəhərinin mərkəzində ucaldılmış abidəsini 
ziyarət edərək, önünə gül dəstəsi qoydu. 
Saatlı Rayon İcra Hakimiyyətinin başçısı Siraqəddin 
Cabbarov Azərbaycan prezidenti İlham Əliyevə məlumat verdi 
ki, abidənin yerləşdiyi Heydər Əliyev parkında genişmiqyaslı 
abadlıq işləri görülmüş, yeni yaşıllıq zolaqları salınmış, fəv-
varələr quraşdırılmış, sakinlərin və qonaqların istirahəti üçün 
hər cür şərait yaradılmışdır.  
 
Yeni Azərbaycan Partiyası Saatlı rayon təşkilatının  
inzibati binasının açılışı mərasimi 
  
Azərbaycan Respublikasının Prezidenti İlham Əliyev 
oktyabrın 27-də Yeni Azərbaycan Partiyası Saatlı rayon 
təşkilatının inzibati binasının açılışında iştirak etmişdir.  
Dövlətimizin başçısı binanın rəmzi açılışını bildirən lenti 
kəsdi, burada yaradılan şəraitlə tanış oldu. 
Məlumat verildi ki, Azərbaycanın aparıcı siyasi qüvvəsi olan 
Yeni Azərbaycan Partiyası (YAP) bu gün ölkəmizin həyatının 
hər bir sahəsinin inkişafında yaxından iştirak edir, 
respublikamızın tərəqqisinə mühüm töhfələr verir. Bu gün par-
tiyanın sıraları genişlənir, bununla da onun fəaliyyəti keyfiy-
yətcə yeni mərhələyə qədəm qoyur. Partiyanın ümumi amallar 
naminə göstərdiyi uğurlu fəaliyyətdə rayon təşkilatlarının rolu 
danılmazdır. Bu gün respublikamızın bütün bölgələrində inşa 
olunan YAP rayon təşkilatlarının inzibati binaları da müasirliyi 
 297 
ilə seçilir və burada səmərəli fəaliyyət üçün hər cür şərait 
yaradılır. 
Bildirildi ki, YAP Saatlı rayon təşkilatının inzibati binası 
orijinal layihəsi və maraqlı memarlıq quruluşu ilə diqqəti cəlb 
edir. Bu bina həm də şəhərin gözəlliyinə əlavə çalarlar qatır. 
Heydər Əliyev prospektində, ulu öndərin adını daşıyan parkda 
inşa edilən binanın tikintisinə bu ilin mayında başlanılıb. 
İkimərtəbəli binanın ümumi sahəsi 432 kvadratmetrdir. Binanın 
foyesində Azərbaycan xalqının ümummilli lideri, partiyanın 
yaradıcısı Heydər Əliyevin büstü qoyulmuşdur. Burada 
ümummilli lider Heydər Əliyevin siyasi fəaliyyəti, müxtəlif 
illərdə Saatlıya səfərləri və rayon ictimaiyyətinin nüma-
yəndələri ilə görüşlərini əks etdirən fotolardan ibarət stend 
yaradılıb. Prezident İlham Əliyevin partiyanın tədbirləri və 
rayona səfərləri zamanı çəkilən fotolar da böyük maraq 
doğurur. 
Binada kompüter otağı, 50 nəfərlik konfrans zalı vardır. 
Buradakı inzibati otaqlar müasir səviyyədə qurulmuş, lazımi 
avadanlıqla təchiz edilmişdir. Binanın ətrafında da geniş 
abadlıq və yaşıllaşdırma işləri aparılmışdır. 
Azərbaycan prezidenti yaradılmış şəraitdən razılığını bil-
dirdi. 
          Gənclər Mərkəzinin açılışı mərasimi  
 
Azərbaycan prezidenti İlham Əliyev oktyabrın 27-də 
Saatlı rayonuna səfəri çərçivəsində Gənclər Mərkəzinin 
açılışında iştirak etmişdir. 
Dövlətimizin başçısı Gənclər Mərkəzinin rəmzi açılışını 
bildirən lenti kəsdi. 
Diqqətə çatdırıldı ki, ölkəmizdə ulu öndər Heydər Əliyevin 
adı ilə bağlı olan dövlət gənclər siyasəti bu gün Azərbaycan 
prezidenti tərəfindən uğurla davam etdirilir. 2003-cü ildən bu 
sahədə kompleks tədbirlər reallaşdırılır. 2005–2009-cu illəri 
əhatə edən «Azərbaycan gəncliyi Dövlət Proqramı»nın uğurlu 
icrası bu baxımdan çox mühüm rol oynamışdır. «Azərbaycan 
 298 
gəncliyi 2011–2015-ci illərdə Dövlət Proqramı» indiyədək 
həyata keçirilən işlərin davamlı xarakter daşıdığını göstərir. 
Məlumat verildi ki, Azərbaycan prezidentinin müvafiq sə-
rəncamı ilə dövlət vəsaiti hesabına tikilən mərkəz Heydər 
Əliyev parkına bitişik ərazidə mövcud olan köhnə və yararsız 
ikimərtəbəli binanın yerində inşa edilmişdir. İkimərtəbəli 
Gənclər Mərkəzinin foyesində ulu öndər Heydər Əliyevin və 
prezident İlham Əliyevin Saatlı rayonuna səfərlərini və 
respublikamızın müxtəlif bölgələrində gənclərlə keçirdikləri 
görüşləri əks etdirən fotoguşələr yaradılmışdır. 
Mərkəzin birinci mərtəbəsində tikişçilik dərnəyi və kompüter 
otaqları vardır. Mərkəzdə qurulan atıcılıq klubu müasir texniki 
avadanlıqla təchiz olunmuşdur. Həm tir tüfəngləri, həm də 
pnevmatik silahlar vasitəsilə gənclərə hədəfi düzgün nişan 
almaq üçün lazer texnologiyasından geniş istifadə imkanları 
yaradılmışdır. Xüsusi kompüter qrafikası vasitəsilə müxtəlif ov 
səhnələrinin nümayişi də diqqət çəkən məqamlardandır. Burada 
musiqiyə marağı olan gənclər üçün karaoke otaqları da 
fəaliyyət göstərəcəkdir. 
Gənclər Mərkəzinin binasının ikinci mərtəbəsində rəssamlıq 
dərnəyi və rəqs studiyası yaradılmışdır. Virtual rinq otağında 
isə gənclərin bilik və bacarıqlarının nümayişi üçün müasir 
kompüter guşəsi qurulmuşdur. Mərkəzdə müasir üslubda kafe 
də fəaliyyət göstərəcəkdir. Konfrans və 200 nəfərlik iclas 
zallarında müxtəlif səviyyəli tədbirlərin keçirilməsi üçün  hər 
cür şərait vardır. Mərkəzə gələn gənclər elektron kitabxanada 
və linqvistika otağında informasiya-kommunikasiya 
texnologiyalarının ən son yenilikləri ilə tanış olacaqlar. Burada 
3D formatlı filmlərin nümayişi üçün ayrıca kinozal da 
yaradılmışdır. Mərkəz Saatlı gənclərinin bilik və bacarıqlarının 
artırılmasında, onların asudə vaxtlarının daha səmərəli 
təşkilində mühüm rol oynayacaqdır. 
Görülmüş işlərdən razılığını bildirən dövlətimizin başçısı 
tapşırıq və tövsiyələrini verdi. 
 
 299 
 
Tarix-Diyarşünaslıq Muzeyi və Rəsm qalereyasının  
yeni binasının açılışı mərasimi 
 
Azərbaycan Respublikasının Prezidenti İlham Əliyev 
oktyabrın 27-də Saatlıda Tarix-Diyarşünaslıq Muzeyi və Rəsm 
qalereyasının yeni binasının açılışında iştirak etmişdir. 
Məlumat verildi ki, ölkəmizin qədim və zəngin maddi-
mədəniyyət abidələrinin qorunub saxlanması və gələcək nəsil-
lərə ötürülməsi mühüm əhəmiyyət kəsb edir. Bu istiqamətdə 
tarix-diyarşünaslıq muzeylərinin fəaliyyəti xüsusi məna daşıyır. 
Saatlı Tarix-Diyarşünaslıq Muzeyi də qədim maddi-mədəniyyət 
abidələrinin qorunmasına xidmət edir. 
Dövlətimizin başçısı binanın rəmzi açılışını bildirən lenti 
kəsdi. 
Bildirildi ki, Heydər Əliyev parkının ərazisində tikilən, 
ümumi sahəsi 917 kvadratmetr olan bina xüsusi dizaynla inşa 
olunub. Binanın həyətində qədim dövrdə Saatlı ərazisində 
yaşamış insanların məişət əşyalarından və əmək fəaliyyətindən 
bəhs edən guşələr qurulmuşdur. İkimərtəbəli binanın digər 
xüsusiyyəti isə burada Rəsm qalereyasının yaradılmasıdır. 
Binanın ikinci mərtəbəsindəki qalereya bütün lazımi ava-
danlıqla təchiz olunmuşdur. 
Diqqətə çatdırıldı ki, yeni bina bütün lazımi kommunikasiya 
xətləri və müvafiq avadanlıqlarla təchiz olunmuşdur. Binanın 
foyesində ulu öndər Heydər Əliyevin və prezident İlham 
Əliyevin rayona səfərlərindən bəhs edən fotoguşələr 
yaradılmışdır. 
Birinci mərtəbədə yerləşən Tarix-Diyarşünaslıq Muzeyi 
arxeologiya, etnoqrafiya, mədəniyyət, ideoloji və təsviri sənət 
bölmələrindən ibarətdir. Arxeologiya bölməsində Saatlı ərazi-
sində tapılan və eramızdan əvvəl III minilliyə aid müxtəlif 
məişət əşyaları nümayiş olunur. Burada Kür–Araz mədəniy-
yətindən başlayaraq orta əsrlər dövrünədək istifadə olunan 
məişət əşyaları da sərgilənir. Müxtəlif tarixi formasiyalar 
 300 
zamanı əhali tərəfindən istifadə edilən pullardan ibarət numiz-
matika guşəsi də böyük maraq doğurur. 
Muzeyin etnoqrafiya bölməsi ilə tanış olan prezident İlham 
Əliyevə məlumat verildi ki, burada XIX–XX əsrlərdə saat-
lılıların həyat tərzini və məişətini əks etdirən eksponatlar yer 
almışdır. Dəmirçi və dulusçu emalatxanalarının, evlərin kiçik 
maketləri əhalinin keçmiş dövrlərdə yaşayış tərzini əks etdirir. 
Mədəniyyət bölməsində müxtəlif sənət əsərləri, xüsusilə də 
xalçaçılığa aid nümunələr, bəzək əşyaları sərgilənir. İdeoloji 
bölmədə isə Azərbaycan tarixi, görkəmli şəxsiyyətlər və 
dövlətçiliyimizə həsr olunan filmlər nümayiş olunur.  
Binanın ikinci mərtəbəsində yerləşən Rəsm qalereyasına 
baxan dövlətimizin başçısının diqqətinə çatdırıldı ki, burada 
geniş məkanda müxtəlif janrlarda çəkilmiş rəsm əsərləri 
nümayiş etdirilir. Əsasən yerli rəssamların əsərlərinin sərgi-
ləndiyi Rəsm qalereyasında heykəltəraşlıq nümunələri də yer 
almışdır. Qalereyada ayrıca konfrans zalı, fond və digər texniki 
otaqlar da vardır. 
Yaradılan şəraitlə tanış olan prezident İlham Əliyev müvafiq 
tapşırıq və tövsiyələrini verdi. 
 
                   Şahmat məktəbinin açılışı mərasimi  
 
Azərbaycan Respublikasının Prezidenti İlham Əliyev 
oktyabrın 27-də Saatlıda Şahmat məktəbinin açılışında iştirak 
etmişdir. 
Dövlətimizin başçısı Şahmat məktəbinin rəmzi açılışını 
bildirən lenti kəsdi. 
Məlumat verildi ki, hazırda ölkəmizdə nəhəng idman 
infrastrukturunun yaradılması istiqamətində mühüm addımlar 
atılır. Ölkəmizdə idmanın digər sahələri ilə yanaşı, şahmatın 
inkişafına da xüsusi diqqət və qayğı göstərilir. Nəinki paytaxt 
Bakıda, regionlarda da müasir görkəmi ilə seçilən yeni şahmat 
məktəbləri tikilib istifadəyə verilir. Bunlardan biri də Saatlı 
rayonunda inşa olunan Şahmat məktəbidir. Müasir memarlıq 
 301 
üslubunda tikilmiş məktəbin ətrafındakı hasarın üzərində 
şahmat fiqurlarının təsvirləri həkk olunmuşdur. Məktəbin 
həyətində geniş abadlıq işləri aparılmış, yaşıllıq zolağı salın-
mış, müasir işıqlandırma sistemi, oturacaqlar quraşdırılmışdır. 
Bildirildi ki, Şahmat məktəbi Azərbaycan prezidentinin 
müvafiq sərəncamı ilə Saatlı rayonunun sosial-iqtisadi inki-
şafının sürətləndirilməsinə dair ayrılmış vəsait hesabına inşa 
olunmuşdur. Saatlı şəhərində ulu öndər Heydər Əliyevin adını 
daşıyan parkda inşa olunan ikimərtəbəli binanın birinci 
mərtəbəsindəki foyedə ümummilli lider Heydər Əliyevin və 
prezident İlham Əliyevin ölkəmizdə idman ictimaiyyətinin 
nümayəndələri və Saatlı rayon sakinləri ilə görüşlərini əks et-
dirən fotoguşə, 2 sinif otağı, yardımçı otaqlar, konfrans zalı 
yerləşir. Binanın ikinci mərtəbəsində şahmat yarışı zalı, müəl-
limlər və hakimlər otağı vardır. Yarış otağında eyni vaxtda 50 
idmançı mübarizə apara bilər. Burada «sensor» monitorlar 
vasitəsilə beynəlxalq əhəmiyyətli yarışların gedişini izləmək və 
dərs proqramlarını öyrənmək mümkündür. 
Şahmat məktəbində yaradılmış şəraiti yüksək qiymətləndirən 
prezident İlham Əliyev tapşırıqlarını verdi. 
 
Əsaslı şəkildə yenidən qurulmuş Saatlı Rayon    
Mərkəzi Xəstəxanası ilə tanışlıq 
 
Azərbaycan prezidenti İlham Əliyev oktyabrın 27-də əsaslı 
şəkildə yenidən qurulmuş Saatlı Rayon Mərkəzi Xəstəxanası ilə 
tanış olmuşdur. 
Səhiyyə naziri Oqtay Şirəliyev dövlətimizin başçısına məlumat 
verdi ki, Saatlı Rayon Mərkəzi Xəstəxanasının əsaslı təmiri 
prezident İlham Əliyevin 2010-cu ildə verdiyi sərəncamla ayrılmış 
vəsait hesabına aparılmışdır. Xəstəxana 3 korpusdan ibarətdir – 
tibb müəssisəsinin əsas binası, poliklinika və yoluxucu xəstəliklər 
korpusları. Mətbəx və camaşırxana tamamilə yenidən qurulmuş, 
istilik, su və kommunikasiya sistemləri müasir tələblər səviyyəsinə 
 302 
çatdırılmışdır. Binanı daimi elektrik enerjisi ilə təmin etmək üçün 
generator qoyulmuşdur. 
Xəstəxananın həyətində də geniş abadlıq işləri görülmüş, 
yaşıllıq zolaqları yaradılmışdır. 
Bildirildi ki, burada yaradılan şərait nəinki Saatlı sakinləri, 
eləcə də digər rayonların əhalisinə ən yüksək səviyyədə tibbi 
xidmət göstərməyə imkan verir. Xəstəxananın bütün şöbələri tibb 
sahəsində məşhur şirkətlərin istehsalı olan ən son elmi-texniki 
tərəqqiyə əsaslanan və dünyanın aparıcı ölkələrində istifadə edilən 
avadanlıqlarla təchiz olunmuşdur. Hər bir şöbənin ayrıca intensiv 
palatası vardır. 
Qeyd olundu ki, xəstəxananın poliklinika şöbəsi də müasir 
tələblər səviyyəsindədir. Burada klinik və bakterioloji labora-
toriyalar, dermatoloq, nevropatoloq, elektrokardioqrafiya, ftiziatr, 
ultrasəslə müayinə, kardioloq, oftalmoloq, stomatoloq, 
fizioterapiya və digər həkim otaqları vardır. 
 
 
 
 
 
 
 
 
 
 
 
 
 
 
 
 
 
 
 
 303 
 
SAATLI RAYON İCTİMAİYYƏTİNİN   
NÜMAYƏNDƏLƏRİ İLƏ GÖRÜŞ  
 
27 oktyabr 2012-ci il  
 
Mən sizi ürəkdən təbrik edirəm. Biz bu gün Saatlı Rayon 
Mərkəzi Xəstəxanasının əsaslı təmirdən sonra açılışını qeyd 
edirik. Gözəl, əlamətdar hadisədir. İndi mən xəstəxana ilə tanış 
olarkən bir daha gördüm ki, doğrudan da bütün işlər yüksək 
səviyyədə görülmüşdür. 
2 il bundan əvvəl mənim sərəncamımla xəstəxananın təmir 
işləri başlanmışdır. Buna böyük ehtiyac var idi. Çünki siz yaxşı 
bilirsiniz ki, burada vəziyyət o qədər də yaxşı deyildi. Şadam ki, 
qısa müddət ərzində yüksək səviyyəli təmir işləri aparılmışdır. 
Hazırda bütün lazımi avadanlıqlar var, şərait gözəldir. İndi bu 
xəstəxana ən yüksək standartlara cavab verir. Bu da təbiidir, 
çünki Azərbaycanda görülən bütün işlər yüksək standartlara 
cavab verməlidir. Biz səhiyyə sisteminin təkmilləşdirilməsi 
işində bu məsələyə xüsusi önəm veririk. Burada cərrahiyyə, 
doğum, terapiya, reanimasiya şöbələri – yəni bütün lazımi şərait 
vardır. Həkimlər üçün də gözəl iş şəraiti yaradılıbdır. Əlbəttə, 
xəstələrə yaxşı tibbi xidmət göstərilməlidir. 
Bütövlükdə Azərbaycanda səhiyyə sistemində köklü dəyi-
şikliklər, islahatlar aparılır. Bu islahatlar faktiki olaraq yeni 
vəziyyətə gətirib çıxarmışdır. Çünki həm Bakıda, həm böl-
gələrdə yeni, müasir tibb ocaqları yaradılır. Əvvəlki illərdə 
tikilmiş xəstəxanalar əsaslı şəkildə təmir edilir və yeni xəs-
təxanalar tikilməkdədir. 
Demək olar ki, son 2 il ərzində mənim bölgələrə səfərlərim 
çərçivəsində biz mütləq xəstəxana açılışını da qeyd edirik. Artıq 
əksər rayon mərkəzlərində müasir səviyyəyə cavab verən 
xəstəxanalar vardır. Əminəm ki, 1-2 il ərzində qalan yerlərdə də 
təmir-tikinti işləri tamamlanacaq və beləliklə, hər bir rayon 
 304 
mərkəzində ən yüksək standartlara cavab verən xəstəxanalar 
yaranacaqdır. Bu bizim siyasətimizdir. 
Bizim siyasətimiz sosialyönümlü siyasətdir. Sosial məsələ-
lərin həlli daim diqqət mərkəzindədir. Sosial məsələlərin içində 
səhiyyə xidməti xüsusi yer tutur. Çünki insanların sağlamlığı ən 
vacib məsələdir. İnsanların sağlamlığı üçün Azərbaycan dövləti 
bütün lazımi tədbirləri görür və bu məsələyə kompleks şəkildə 
yanaşır. Saatlı rayonunda Olimpiya İdman Mərkəzi 
tikilməkdədir və bu da, əlbəttə ki, insanların sağlamlığına 
xidmət edən məsələdir. 
Saatlıda içməli su, kanalizasiya layihələri icra edilir. Əvvəlki 
dövrdə modul tipli təmizləyici qurğuların fəaliyyəti nəticəsində 
bir çox kəndlərdə su təchizatı böyük dərəcədə 
yaxşılaşdırılmışdır. Hazırda Saatlının kompleks su təchizatı və 
kanalizasiya məsələləri həllini tapmaqdadır. Ümid edirəm  ki,  1 il, 
il yarım ərzində bu böyük layihə də başa çatacaq, beləliklə, 
insan sağlamlığı üçün ən vacib məsələlərdən biri olan təmiz 
içməli su təchizatı da həllini tapacaqdır. 
Ölkəmizdə sosialyönümlü digər tədbirlər də geniş vüsət 
almışdır. Məktəb tikintisi – o cümlədən Saatlıda da bu 
istiqamətdə böyük işlər görülür – digər sosial obyektlərin, sosial 
infrastrukturun yaradılması məsələləri də uğurla öz həllini tapır. 
Beləliklə, ölkəmiz hərtərəfli inkişaf edir, ölkəmizin bütün 
bölgələri inkişaf edir. Vaxtilə qəbul edilmiş regionların sosial-
iqtisadi inkişafı Dövlət Proqramı uğurla icra edilir. İkinci 
Dövlət Proqramı gələn ilin sonunda başa çatacaqdır. Beləliklə, 
nəzərdə tutduğumuz bütün məsələlər, bölgələrin inkişafı ilə 
bağlı bütün məsələlər öz həllini tapacaqdır. 
Səhiyyə məsələlərinə gəldikdə, bir daha demək istəyirəm ki, 
bu bizim üçün prioritet məsələdir. Bu sahədə aparılmış 
islahatlar artıq öz gözəl nəticələrini verməkdədir. Gözəl 
xəstəxanalar, müasir avadanlıqlarla təchiz edilən böyük tibb 
mərkəzləri, Bakı şəhərində ən yüksək standartlara cavab verən 
yeni tibb mərkəzləri yaranmışdır. İndi Azərbaycanda ən ağır 
əməliyyatlar həyata keçirilir. Vaxtilə bu əməliyyatlar üçün 
 305 
bizim vətəndaşlarımız başqa ölkələrə getməyə məcbur idilər. 
İndi ən ağır əməliyyatlar da Azərbaycanda yüksək səviyyədə 
həyata keçirilir. Eyni zamanda, maarifləndirmə işləri də yüksək 
səviyyədə təşkil olunmalıdır. Mən, demək olar ki, hər bir 
xəstəxananın, diaqnostika mərkəzinin açılışında qeyd edirəm ki, 
hər bir vətəndaş ildə 1 dəfə müayinədən keçməlidir. İndi buna 
şərait də imkan verir. Əvvəlki dövrdə bu mümkün deyildi. 
Amma indi Saatlı xəstəxanasında ən müasir avadanlıqlar vardır. 
Beləliklə, hər bir vətəndaş ildə 1 dəfə mütləq müayinədən 
keçməlidir. Amma elə vətəndaşlar var ki, öz sağlamlıqlarına 
biganə yanaşırlar. Hesab edirəm ki, bu, dözülməz haldır. Çünki 
indi şəraitlə bağlı heç bir problem yoxdur. Diaqnostika mər-
kəzləri, mərkəzi rayon xəstəxanalarında ən müasir diaqnostika 
avadanlıqları, tomoqrafiya, ultrasəs cihazları – hər şey vardır. 
İnsan öz sağlamlığını özü qorumalıdır. Dövlət, əlbəttə, öz 
tərəfindən bütün lazımi tədbirləri görür. Ancaq insanların 
sağlamlığı onların əlindədir. İldə 1 dəfə, bir neçə saat vaxt sərf 
etməklə insan öz sağlamlığını qorumuş olur, pis xəstəliklərdən 
özünü sığortalayır. Beləliklə, cəmiyyət üçün, ailə üçün öz 
xidmətlərini göstərmiş olur. 
Son illər aparılan islahatlar nəticəsində statistik göstəricilər 
də yaxşılığa doğru inkişaf edir. Məsələn, insanların ömrünün 
uzunluğu artır, uşaq ölümü azalır. Bu hər bir ölkənin ümumi 
inkişafını göstərən amildir. Əfsuslar olsun ki, bu göstərici hələ 
lazımi səviyyədə deyil, ancaq dinamika müsbətdir. Müasir 
xəstəxanaların, xüsusilə doğum şöbələrinin fəaliyyəti 
nəticəsində uşaq ölümü, ümumiyyətlə, dünyanın inkişaf etmiş 
ölkələrinin səviyyəsində olmalıdır. 
Bu statistika daha da müsbət ola bilərdi. Gərək maarif-
ləndirmə işləri daha geniş vüsət alsın və insanlar öz sağ-
lamlığına daha da böyük həssaslıqla yanaşsınlar. Mən bunu 
arzulayıram. 
Mən istəyirəm ki, Azərbaycan xalqı sağlam olsun. Gənc 
nəsil sağlam yetişsin. Bunun üçün, bir daha demək istəyirəm ki, 
kompleks tədbirlər görülür. Həm infrastruktur layihələri, dövlət 
 306 
siyasəti, həm ekoloji tədbirlər, xüsusilə Kür, Araz çayları boyu 
yerləşən rayonlarda, kəndlərdə ekoloji vəziyyət, içməli su ilə 
təchizat xüsusi məna daşıyır. Məhz buna görə biz bir neçə il 
bundan əvvəl sutəmizləyici qurğuların yaradılmasına 
başlamışıq. Bu gün bunun bəhrəsini görürük. Əminəm ki, 
vətəndaşlarımız kompleks tədbirlər nəticəsində daha da sağlam 
olacaqlar. Həkimlərin peşəkarlığı, onların xəstələrə qayğısı, 
əlbəttə, yüksək səviyyədə olmalıdır. Həkimlər də biliklərini 
artırmalıdırlar. Təkmilləşmə işləri aparılmalıdır ki, məsələlər 
daha da uğurla həllini tapsın. 
Bu gün mən Saatlı rayonunda bir neçə obyektin açılışında 
məmnuniyyətlə iştirak etdim. Bu obyektlər bir daha göstərir ki, 
Saatlı rayonu hərtərəfli inkişaf edir. Bu gün Diyarşünaslıq 
Muzeyinin, Gənclər Mərkəzinin, Şahmat məktəbinin, Yeni 
Azərbaycan Partiyasının yeni binasının açılışlarını qeyd etdik. 
Bu açılışlar özlüyündə bir göstəricidir. Rayonun inkişafını 
göstərir, rayon gözəlləşir, abadlaşır. Mərkəzi meydan tamamilə 
yeni görkəm alıbdır və böyük istirahət zonasına çevrilibdir. 
Mən xatırlayıram, bu meydanın əvvəlki vəziyyəti o qədər də 
ürəkaçan deyildi. Amma indi insanların istirahəti, rahat 
yaşaması üçün ən gözəl şərait yaradılıbdır. Kənd yolları tikilir. 
Mənim sərəncamımla artıq bir neçə kəndi birləşdirən yeni yol 
çəkilibdir. Yenə də buna ehtiyac vardır. Gələn aylarda əlavə 
vəsait ayrılacaqdır. 
İnsanların normal yaşaması üçün tədbirlər görülür və Saatlı 
rayonu inkişaf edir. Mən dəfələrlə Saatlıda olmuşam, bu, 
Prezident kimi, mənim dördüncü səfərimdir. Hər dəfə burada 
yenilikləri görəndə çox sevinirəm. Sizi – bütün Saatlı sa-
kinlərini bu uğurlar münasibətilə təbrik edirəm, sizə yeni 
uğurlar, cansağlığı arzulayıram. 
A d e l i n a  Ə l ə k b ə r o v a (xəstəxananın həkimi):  Əziz 
Prezident, Sizi bütün tibb işçiləri və rayonumuzun ictimaiyyəti 
adından ürəkdən salamlayır, Sizə «Xoş gəlmisiniz!» – deyirik. 
Sizin rayonumuza hər gəlişiniz bizə xoş günlər bəxş edir. Bu gün 
isə yüksək zövqlə yenidən qurulan bu xəstəxana biz tibb işçiləri və 
 307 
rayon sakinləri üçün yeni bir töhfə oldu. Sizin ali diqqətiniz 
nəticəsində bizim arzularımız reallığa çevrildi. Bu gün yeni, dünya 
standartlarına cavab verən avadanlıqlarla, tibbi ləvazimatla təchiz 
olunmuş xəstəxana bizim ixtiyarımıza verildi. İndi bizim şəraitimiz 
çox gözəldir. Xəstəxanada doğum, reanimasiya, ginekologiya, 
cərrahiyyə, pediatriya və digər şöbələrdə əsaslı təmir işləri 
aparılmış və Saatlı əhalisinə yüksək tibbi xidmət göstərmək üçün 
bütün şərait yaradılmışdır. 
Əlbəttə, biz tibb işçiləri başa düşürük ki, belə bir xəstəxanada 
işləmək özü də böyük məsuliyyətdir. Biz Sizi əmin edirik ki, 
bundan sonra da səylə çalışacaq, biliklərimizi artıracaq, qüvvə və 
bacarığımızı rayonumuzun sakinlərinin sağlamlığına yönəldəcəyik. 
Mən fürsətdən istifadə edib səhiyyəmizin, təhsilimizin, 
mədəniyyətimizin uğurlarında böyük xidməti olan həmkarımız 
Mehriban xanıma Saatlı camaatı adından böyük minnətdarlığımızı 
bildirmək istəyirəm. 
Əziz Prezident! Saatlı rayonunda Azərbaycanın bütün 
regionlarındakı kimi, yenidənqurma işləri aparılır. Salınan 
parklar, istirahət mərkəzləri, tikilən uşaq bağçaları, məktəblər 
və nəhayət, bu gün istifadəyə verilən bu yeni xəstəxana Sizin 
rayonumuzun əhalisinə böyük diqqətinizin nəticəsidir. Doğma 
Azərbaycanımızın tərəqqisi naminə yorulmaz fəaliyyətinizdə 
Sizə uğurlar diləyirik. Sizə və ailənizə cansağlığı arzulayırıq. 
Allah Sizi qorusun! 
 
 
Saatlı–Musalı–Məzrəli avtomobil yolunun Araz  
çayı üzərindəki körpüsünün yenidənqurmadan  
sonra açılışı mərasimi 
 
  Azərbaycan prezidenti İlham Əliyev oktyabrın 27-də 
Saatlı–Musalı–Məzrəli avtomobil yolunun Araz çayı üzərindəki 
körpüsünün yenidənqurmadan sonra açılışında iştirak etmişdir.  
Dövlətimizin başçısı 2013-cü ildə inşasına başlanılacaq və 
istismara veriləcək avtomobil yollarının, eləcə də körpünün yeni-
 308 
dənqurmadan əvvəlki və sonrakı vəziyyətini əks etdirən stendlərə 
baxdı. 
Nəqliyyat naziri Ziya Məmmədov Azərbaycan prezidentinə 
2013-cü ildə inşasına başlanılacaq və tikintisi başa çatdırılacaq 
avtomobil yolları haqqında məlumat verdi. Diqqətə çatdırıldı ki, 
Hacıqabul–Bəhrəmtəpə istiqamətində 112 kilometr, Ağsu–Kür-
dəmir–Bəhrəmtəpə istiqamətində 94 kilometr, Kürdəmir–Yevlax 
istiqamətində 85 kilometr, Göyçay–Ucar istiqamətində 20 ki-
lometr, Bərdə–Tərtər istiqamətində isə 18 kilometr yolun inşası 
nəzərdə tutulmuşdur. Bu yollar üzərində ümumilikdə 40 körpü 
tikiləcəkdir. Araz çayı üzərindəki körpünün texniki göstəriciləri ilə 
tanış olan dövlətimizin başçısına bildirildi ki, Saatlı şəhərini İmişli 
şəhəri ilə birləşdirən yerli əhəmiyyətli avtomobil yolunun üzərində 
salınan bu qurğu 7 aşırımdan ibarətdir. Körpünün yenidən 
qurulmasına Nəqliyyat Nazirliyinin sifarişi ilə «Azərkörpü» ASC 
tərəfindən ötən ilin iyulunda başlanılmışdır.  
Prezident İlham Əliyev körpünün rəmzi açılışını bildirən lenti 
kəsdi. 
Dövlətimizin başçısı körpünün üzərindən ətrafı seyr etdi. 
Azərbaycan prezidenti görülmüş işləri yüksək qiymətləndirdi, 
yeni salınacaq yolların keyfiyyətlə və vaxtında tikilməsi ilə bağlı 
tapşırıqlarını verdi. 
 
 
 309 
 
BEYLƏQAN RAYONUNA SƏFƏR   
 
28 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 28-də Beyləqan rayonuna səfərə gəlmişdir. 
Dövlətimizin başçısı Beyləqan şəhərinin mərkəzindəki 
Heydər Əliyev parkında ümummilli liderimizin abidəsini ziyarət 
etdi. 
Beyləqan Rayon İcra Hakimiyyətinin başçısı Vaqif Abdul-
layev prezident İlham Əliyevə abidənin ətrafında aparılan 
abadlıq-quruculuq işləri barədə məlumat verdi. Bildirildi ki, 
əsaslı şəkildə yenidən qurulan Heydər Əliyev parkında rayon 
sakinləri, eləcə də qonaqların istirahətinin mənalı təşkili üçün 
hərtərəfli şərait yaradılmışdır. 
 
      Heydər Əliyev Mərkəzinin açılışı mərasimi 
 
 Azərbaycan Respublikasının Prezidenti İlham Əliyev 
oktyabrın 28-də Beyləqanda Heydər Əliyev Mərkəzinin açılı-
şında iştirak etmişdir. 
Dövlətimizin başçısı Mərkəzin rəmzi açılışını bildirən lenti 
kəsdi. 
Bildirildi ki, ulu öndər Heydər Əliyevin xatirəsi ölkəmizin 
hər yerində olduğu kimi, Beyləqanda da daim əziz tutulur. 
Şəhərdə yeni tikilən Heydər Əliyev Mərkəzi ümummilli liderin 
xatirəsinə dərin ehtiramın nümunəsidir. Mərkəzdə ulu öndərin 
həyat və fəaliyyətinin müxtəlif dövrlərini əks etdirən fotolar və 
eksponatlar yer almışdır. Burada dünyanın nüfuzlu siyasi 
xadimlərindən biri olan Heydər Əliyevin müdrik fəaliyyəti 
nəticəsində Azərbaycanın beynəlxalq aləmdə nüfuzunun möh-
kəmləndirilməsi, müstəqilliyin ilk illərində ölkəmizdə vətəndaş 
müharibəsinin qarşısının alınması, Azərbaycan iqtisadiyyatının 
ağır böhran vəziyyətindən çıxarılaraq inkişaf yoluna qədəm 
 310 
qoyması, qüdrətli ordu quruculuğu istiqamətində həyata 
keçirilən mühüm tədbirləri əks etdirən fotolara geniş yer 
verilmişdir. 
Bildirildi ki, ümummilli liderin xatirəsinin əbədiləşdirilməsi 
baxımından böyük əhəmiyyəti olan Mərkəzdə ulu öndərin həyatının 
və çoxşaxəli dövlətçilik fəaliyyətinin müxtəlif dövrlərini əks etdirən 
materiallar, şəkillər, tarixi sənədlər, eksponatlar,       o cümlədən 
müxtəlif illərdə Beyləqana səfərləri ilə bağlı fotolar nümayiş 
etdirilir. Burada kompüterlər və digər ən müasir avadanlıqlarla 
təchiz olunan xidməti otaqlar, məktəblilərin Azərbaycanın zəngin 
tarixini dərindən öyrənmələri üçün xüsusi dərnəklər fəaliyyət 
göstərəcəkdir. 
Mərkəzin birinci mərtəbəsində rəsm studiyası, fotostudiya, 
elektron kitabxana, internet otağı, xarici dil kursu, xalçaçılıq və 
virtual siniflər yerləşir. Burada, həmçinin akt, konfrans və 
ekspozisiya zalları yaradılmışdır. Ekspozisiya zalında ümummilli 
lider Heydər Əliyevin həyat və fəaliyyətini, xarici ölkələrdə və 
respublikamızın regionlarında keçirdiyi görüşləri əks etdirən 
fotolar yer almışdır. Burada tarixən Azərbaycan ərazisində möv-
cud olmuş dövlətlər və onların bayraqları xüsusi lazer görüntüləri 
vasitəsilə nümayiş olunur. Kitabxanada ulu öndər Heydər Əliyevə 
və prezident İlham Əliyevə həsr olunan kitablar, jurnallar, qəzetlər 
və müxtəlif nəşrlər toplanmışdır. 
Prezident İlham Əliyev Mərkəzin Xatirə kitabına ürək sözlərini 
yazdı. 
Sonra Azərbaycan prezidenti Ağcabədi və Beyləqan rayon-
larında yaradılan özəl pilot taxılçılıq təsərrüfatlarının layihəsini və 
İqtisadi İnkişaf Nazirliyinin Sahibkarlığa Kömək Milli Fondu 
vasitəsilə verilmiş güzəştli kreditlərə dair məlumatları əks etdirən 
stendlərlə tanış oldu. 
İqtisadi İnkişaf naziri Şahin Mustafayev Aran iqtisadi ra-
yonunun iqtisadi potensialı, göstəriciləri, sosial və infrastruktur 
layihələri, istehsal və emal müəssisələri və digər görülmüş işlər, 
Sahibkarlığa Kömək Milli Fondu vasitəsilə verilmiş güzəştli 
kreditlərin dinamikası, yaradılmış yeni iş yerləri, maliyyələş-
 311 
dirilmiş müasir texnologiyaların tətbiqinə əsaslanan layihələr 
barədə məlumat verdi. Bildirildi ki, fond tərəfindən indiyədək     14 
min 600-dən artıq sahibkara 910 milyon manatdan çox güzəştli 
kredit verilmişdir. Bu kreditlər hesabına 103 mindən çox iş yerinin 
yaradılması nəzərdə tutulur. Verilmiş kreditlərin         63 faizi 
aqrar sektorun, 33 faizi sənayenin, 4 faizi isə turizmin payına 
düşür. 
Bildirildi ki, fond vasitəsilə müasir texnologiyaların tətbiqinə 
əsaslanan 236 layihənin maliyyələşdirilməsinə 460 milyon manat 
kredit verilmişdir. Dövlətin güzəştli kreditləri hesabına 
rəqabətqabiliyyətli və ixracyönümlü məhsullar istehsal edən kiçik 
və orta qeyri-neft sənaye müəssisələrinin yaradılması respub-
likanın müxtəlif yeyinti və digər sənaye məhsullarına olan tələba-
tının yerli istehsal hesabına ödənilməsi ilə yanaşı, ölkənin ixrac 
potensialının artırılmasında mühüm əhəmiyyətə malikdir. 
Şahin Mustafayev prezident İlham Əliyevin tapşırığı ilə özəl 
pilot taxılçılıq təsərrüfatlarının yaradılması ilə əlaqədar görülən 
işlər barədə də məlumat verdi. 
 
 
 
 
 
 
 
 
 
 
 
 
 
 
 
 
 
 312 
 
ARAN VƏ YUXARI QARABAĞ BÖLGƏSİNDƏ 
FƏALİYYƏT GÖSTƏRƏN SAHİBKARLARLA 
GÖRÜŞ  
 
Azərbaycan prezidenti İlham Əliyevin iştirakı ilə oktyabrın 
28-də Beyləqanda Heydər Əliyev Mərkəzinin akt zalında Aran 
və Yuxarı Qarabağ bölgələrində fəaliyyət göstərən sa-
hibkarlarla görüş keçirilmişdir.  
Dövlət başçısı görüşdə giriş nitqi söylədi:  
 
– Həm Bakıda, həm bölgələrdə sahibkarlarla görüşlərim 
mütəmadi xarakter daşıyır. Bugünkü görüş də bölgənin 
sahibkarları ilə keçirilir. Əminəm ki, müzakirə ediləcək 
məsələlər bu bölgənin biznes mühitinin yaxşılaşdırılmasına öz 
töhfəsini verəcək və biz istədiyimizə nail olacağıq. 
Son illərdə Azərbaycanın regionlarında böyük quruculuq 
işləri aparılır. 2 Dövlət Proqramı qəbul edilmişdir. 2004–2008-
ci illəri və 2009–2013-cü illəri əhatə edən dövlət proqramları 
uğurla icra edilir. Böyük həcmdə investisiyalar qoyulmuşdur və 
bu proses davam etdirilir. 2004-cü ildən bu günə qədər 90 
milyard dollardan çox vəsait qoyulmuşdur. Təkcə bu ilin 9 
ayında bu məbləğ 16 milyard dollara çatmışdır. Bu çox böyük 
rəqəmdir. Nəzərə alsaq ki, son illər ərzində hər il təxminən eyni 
məbləğdə investisiya qoyulur, təsəvvür etmək çətin deyil ki, bu 
nə qədər böyük əhəmiyyətə malik olan məsələdir. 
                                            
 Аран вя Йухары Гарабаь бюлэяляриндя фяалиййят эюстярян 
сащибкарларла эюрцшdə Игтисади İнкишаф назири Шащин 
Мустафайев, «Гарабаь Тахыл» мцяссисясинин рящбяри Ряъяб 
Оруъов, «Араз» дамазлыг гушчулуг фабрикинин рящбяри Ялиф 
Щейдяров вя Фцзули Сойудуъу Анбарынын рящбяри Айдын 
Щцсейнов чыхыш етдиляр. 
 
 313 
Regionların sosial-iqtisadi inkişafı Dövlət Proqramı, hesab 
edirəm ki, son illər ərzində ölkəmizi hərtərəfli inkişaf etdirən 
əsas alət olmuşdur. 
Bu proqram qəbul olunanda hədəflər də müəyyən edilmişdi 
və hədəflər müxtəlif istiqamətləri əhatə edirdi. Ancaq bir sözlə 
demək mümkündür ki, əsas hədəf ölkə iqtisadiyyatını 
şaxələndirmək idi və neft-qaz amilindən asılılığı azaltmaq 
məqsədləri daşıyırdı. Hesab edirəm ki, biz bu hədəflərə 
çatmışıq, bütün bölgələrdə quruculuq, abadlıq, infrastruktur 
işləri aparılır. Bölgələrlə şəhərlər arasında, yəni paytaxt 
arasında fərq azalır. Bu gözəl nəticələri biz gündəlik həyatda, 
statistik göstəricilərdə də müşahidə edirik. 
Sahibkarlığa Kömək Milli Fondunun xətti ilə 900 milyon 
manatdan çox vəsait ayrılmışdır. Təkcə bu il bu məbləğ    200 
milyon manatdır. Gələn il 300 milyon manat olacaqdır. Bu, 
bölgələrin inkişafına verilən ən böyük töhfələrdən biridir. Çünki 
hər bir layihə ölkə iqtisadiyyatının şaxələndirilməsinə xidmət 
göstərir. Hər bir layihə iqtisadiyyatımızın real sektoruna 
qoyulan investisiyalardır. Bu investisiyaların mAhiyyəti ondan 
ibarətdir ki, investisiyalar ilk növbədə, dövlət siyasətinə uyğun 
şəkildə qoyulur, digər tərəfdən, dövlətlə özəl sektor arasında 
yeni, çox sağlam münasibətlər formalaşır. Çünki Sahibkarlığa 
Kömək Milli Fondunun xətti ilə həyata keçirilən layihələrin, 
demək olar ki, hamısı həm dövlətin, həm özəl sektorun kapitalı 
hesabına həyata keçirilir. Verilən güzəştli kreditlər və eyni 
zamanda, sahibkarların öz vəsaiti artıq bu tərəfdaşlığı 
möhkəmləndirir. 
Hesab edirəm ki, bizim təcrübəmiz dünya miqyasında çox 
dəyərlidir, çox uğurludur. Bu təcrübə onu göstərir ki, dövlətlə 
özəl sektor arasında birlik var və mən dəfələrlə qeyd etmişəm, 
bir daha demək istəyirəm ki, ölkənin gələcək inkişafı 
sahibkarlığın uğurlu inkişafından asılı olacaqdır. Əlbəttə, bizim 
böyük enerji resurslarımız vardır və biz bu resurslardan 
səmərəli şəkildə istifadə edirik. Yenə də deyə bilərəm ki, dünya 
miqyasında ən səmərəli üsul və yanaşma məhz 
 314 
Azərbaycandadır. Bizim təcrübəmiz öyrənilir. Xarici 
tərəfdaşlarla enerji sahəsində əməkdaşlığımız nümunəvi xa-
rakter daşıyır. Çünki bir tərəfdən, biz investorların investi-
siyalarını lazımi şəraitdə, lazımi səviyyədə qoruyuruq. Digər 
tərəfdən, dövlət maraqlarını maksimum dərəcədə müdafiə 
edirik. Bu sahədə əldə edilmiş təcrübə, əlbəttə ki, başqa 
sahələrdə də tətbiq edilir. Son illər ərzində Azərbaycanda 
qoyulan böyük həcmdə xarici sərmayələr daxili biznes mühitini 
də böyük dərəcədə yaxşılaşdırmışdır. 
Xarici sərmayələr nəticəsində icra edilən kontraktlarda 
iştirak etmiş şirkətlər gücləndi, böyüdü, öz vəsaitini əldə etdi və 
öz növbəsində ölkəmizin qeyri-neft sektorunun inkişafına 
maliyyə dəstəyini göstərmiş oldu. Yəni bu, vacib məsələlərdən 
biridir və gələcəkdə vacib məsələ kimi qalacaqdır. Ancaq 
bununla bərabər, qeyri-neft sektorunun inkişafı bizim üçün 
prioritetdir və regionların sosial-iqtisadi inkişafı dövlət 
proqramlarının qəbul olunması və icra edilməsi məhz bu 
məqsədi daşıyır. Deyə bilərəm ki, bu ilin statistik göstəriciləri 
bir daha nümayiş etdirir ki, biz bu sahədə böyük uğurlara nail 
ola bilmişik. 9 ayda qeyri-neft sektorumuz     10 faizdən çox 
artmışdır. Qeyri-neft sənayemiz 7 faizdən çox artmışdır. 
Beləliklə, ölkə iqtisadiyyatının şaxələndirilməsi prosesi davam 
etdirilir. 
Kreditlərin verilməsi və dövlət tərəfindən layihələrin 
icrasına nəzarətin gücləndirilməsi öz müsbət rolunu oynayır. 
Eyni zamanda, İqtisadi İnkişaf Nazirliyi tərəfindən hazırlanmış 
müxtəlif layihələr üzrə biznes-planlar, əlbəttə ki, sahibkarların 
işini də asanlaşdırır. Çünki sahibkarlıqla məşğul olmaq üçün 
təkcə ilkin kapital kifayət etməz. Eyni zamanda, düşünülmüş, 
sınaqdan keçmiş və beynəlxalq təcrübəyə əsaslanan biznes-plan 
da lazımdır. Dövlətimiz bu sahədə sahibkarlara öz yardımını 
əsirgəmir. Həm güzəştli kreditlər, eyni zamanda, müxtəlif 
layihələrin uğurla icra edilməsi üçün tövsiyələrini verir, inkişaf 
etdiriləcək istiqamətləri müəyyən edir. Eyni zamanda, 
sahibkarlara göstərilən dövlət dəstəyi və Prezident tərəfindən 
 315 
göstərilən dəstək, əlbəttə ki, sahibkarları həm ruhlandırır, həm 
də onlar üçün yeni gözəl şərait yaradır. 
Onu da qeyd etmək istəyirəm ki, bölgə sahibkarlarının 
uğurlu fəaliyyəti üçün yerli icra orqanlarına da mütəmadi 
qaydada göstərişlər verilir ki, sahibkarların fəaliyyətini dəstək-
ləsinlər, onların fəaliyyətini gücləndirsinlər və onlar üçün bütün 
lazımi şəraiti yaratsınlar. Çünki bir daha demək istəyirəm, ölkə 
iqtisadiyyatının gələcək inkişafı sahibkarlığın inkişafından 
bilavasitə asılıdır. 
Biz gələcək illər üçün yeni proqramlar hazırlayırıq. Bu da 
təbiidir. Çünki həyat yerində durmur. Deyə bilərəm ki, 2004–
2013-cü illəri əhatə edən 2 Dövlət Proqramının uğurlu icrası 
nəticəsində bölgələrdə mövcud olan əsas infrastruktur layihələri 
başa çatacaqdır. Bu layihələrin böyük əksəriyyəti artıq başa 
çatmışdır. Əvvəlki illərdə müxtəlif sahələr üzrə mövcud olan 
problemlər artıq yoxdur. Bu problemlər artıq aradan qaldırılıb. 
Vaxtilə elektrik enerjisi ilə təchizat narahatlıq yaradırdı. Artıq 
bu problem aradan qaldırılmışdır və beləliklə, sahibkarların 
fəaliyyəti, yeni müəssisələrin yaradılması üçün gözəl şərait 
vardır. 
Yollarla bağlı problemlər öz həllini tapmaqdadır. Bütün 
magistral yollarda əsaslı təmir işləri davam etdirilir, yaxud da 
ki, başa çatmışdır. Şəhərlərarası yollar təmir edilir. Biz indi 
kənd yollarının tikintisinə ciddi şəkildə başlamışıq. Gələn illər 
ərzində bu proses davam etdiriləcəkdir. 
Qazlaşdırma ilə bağlı məsələlər, kənd təsərrüfatı texni-
kasının çatışmazlığı sahibkarlığı əngəlləyən ən böyük məsələ 
idi. Vaxtilə «Aqrolizinq», «Aqroservis» dövlət şirkətlərinin 
yaradılması bu istiqamətdə atılan çox önəmli addım idi. Dövlət 
öz tərəfindən texnikanı alır və lizinq şərtləri ilə sahibkarlara 
icarəyə verir. Yəni bu problemi də dövlət öz üzərinə 
götürmüşdür. Eyni zamanda, kənd təsərrüfatında fəaliyyət 
göstərən sahibkarlar torpaq vergisindən başqa, bütün vergi-
lərdən azaddırlar və onlara lazımi səviyyədə subsidiyalar verilir 
– həm yanacaq, həm gübrə, həm güzəştli kreditlər. Dövlət 
 316 
dəstəyi, infrastruktur layihələrinin dövlət tərəfindən icra 
edilməsi prosesi bu gözəl şəraiti yaradır. Sahibkarlar da öz 
növbəsində bu imkanlardan səmərəli şəkildə istifadə 
etməlidirlər. Onların biznes fəaliyyəti genişləndirilməlidir. İlk 
növbədə, bu onların özlərinə lazımdır. Eyni zamanda, dövlətə, 
xalqa lazımdır. Çünki son illər ərzində regionların sosial-
iqtisadi inkişafı dövlət proqramlarının icrası nəticəsində 
ölkəmizdə 1 milyon 100 min yeni iş yeri açılmışdır ki, onların 
mütləq əksəriyyəti bölgələrdə açılan iş yerləridir. 
Beləliklə, işsizlik probleminin aradan qaldırılması istiqa-
mətində çox böyük addım atılmışdır. Bu gün Azərbaycanda 
işsizlərin sayı 5,3 faizdir. Dünya miqyasında bu ən aşağı 
göstəricilərdən biridir. İnkişaf etmiş ölkələrin bəzilərində 
işsizliyin səviyyəsi 25 faizə çatmışdır. İşsizlik kimi böyük 
bəlanı aradan qaldırmaq, insanlara yeni şərait yaratmaq, yəni 
işlə təmin etmək siyasəti, deyə bilərəm ki, uğurla nəticələndi. 
İşsizliyin aradan qaldırılması bilavasitə yoxsulluğun 
azaldılmasına da xidmət göstərir. Bu sahədə də deyə bilərəm ki, 
tarixi nailiyyətlər əldə edilibdir. 10 ildən az bir müddətdə 
yoxsulluğun səviyyəsi 5 dəfə aşağı düşmüşdür, hazırda 7 
faizdən bir qədər çoxdur. Əminəm ki, görüləcək tədbirlər 
nəticəsində biz yoxsulluq kimi böyük bəlanı, ümumiyyətlə, 
aradan götürəcəyik. İşləmək istəyən hər bir insan işlə təmin 
edilməlidir. Əlbəttə, yeni iş yerlərinin açılması bundan sonra 
yalnız sahibkarlığın inkişafı hesabına mümkün olacaqdır. Çünki 
dövlət qurumlarında artıq bütün struktur islahatları, demək olar 
ki, başa çatmışdır və dövlət sahəsində yeni iş yerlərinin açılması 
o qədər də geniş vüsət ala bilməz, buna ehtiyac da yoxdur. Yəni 
əsas iş yerləri özəl sektorda yaranacaqdır. 
Nəzərə almalıyıq ki, Azərbaycanda demoqrafik vəziyyət çox 
müsbətdir. Bəzi başqa ölkələrdən fərqli olaraq, əhalimizin sayı 
artır, bu da çox müsbət haldır. Daha da sürətlə artmalıdır. Bu öz 
növbəsində onu göstərir ki, gələcəkdə iş yerlərinin açılması 
prosesi davam etdirilməlidir. Yenə də deyirəm, dövlət bu 
istiqamətdə öz səylərini göstərəcəkdir. Gələcəkdə sahibkarların 
 317 
fəaliyyəti üçün bütün lazımi tədbirlər görüləcəkdir. Bayaq qeyd 
etdiyim kimi, gələn il Sahibkarlığa Dəstək Fondunun xətti ilə 
300 milyon manat kreditin verilməsi rekord həddir. Bu günə 
qədər heç vaxt bu məbləğdə vəsait ayrılmamışdır. Hesab edirəm 
ki, növbəti bir neçə il ərzində biz bu xətti saxlamalıyıq ki, 4-5 
ildən sonra artıq verilən kreditlərin qaytarılması hesabına yeni 
sahibkarlara yeni kreditlərin verilməsi mümkün olsun. 
Sahibkarlığın inkişafı həm bölgələrdə, həm şəhərlərdə gedir. 
Ölkəmizin sənaye potensialının gücləndirilməsi sahəsində 
böyük işlər görülür, böyük planlarımız vardır. Artıq bu planlar 
həyata keçirilir. Yeni texnologiya parklarının yaradılması, yeni 
stimullaşdırma tədbirlərinin görülməsi prosesi başlamışdır. 
Yaxın gələcəkdə ölkə sənayesinin uğurlu və sürətli inkişafını 
daha da gücləndirmək üçün yeni stimullaşdırıcı tədbirlər 
nəzərdə tutulubdur. Yaxın gələcəkdə ictimaiyyət bu məsələlərlə 
bağlı məlumat əldə edəcəkdir. Bir sözlə, demək istəyirəm ki, 
sahibkarlığın inkişafı dövlət siyasətidir və dövlət siyasəti kimi 
qalacaqdır. 
Sahibkarlar üçün Azərbaycanda analoqu olmayan şərait 
yaradılmışdır – dövlət dəstəyi, maliyyə dəstəyi, texniki və 
intellektual dəstək göstərilir. Sahibkarlar da sadəcə olaraq, bir 
daha demək istəyirəm ki, bu imkanlardan səmərəli şəkildə 
istifadə etməlidirlər. 
Kənd təsərrüfatı ilə bağlı qarşımızda duran, sahibkarların 
qarşısında duran əsas məsələ ərzaq təhlükəsizliyimizi tam 
şəkildə daxili resurslar hesabına təmin etməkdir. Mən bu hədəfi 
bir neçə il əvvəl qarşıya qoymuşdum. O vaxt özümüzü 
təminetmə əmsalı çox aşağı səviyyədə idi. Ancaq biz həmişə 
qarşımıza böyük hədəflər, məqsədlər qoyuruq. Çünki uğura nail 
olmaq üçün başqa cür imkan olmayacaqdır. 
Bir neçə il bundan əvvəl məsələ qoyuldu ki, biz ərzaq 
təhlükəsizliyimizi daxili imkanlarımız hesabına təmin et-
məliyik. Deyə bilərəm ki, bu istiqamətlər üzrə böyük uğurlu yol 
keçmişik. Demək olar ki, hazırda əsas ərzaq məhsulları 
Azərbaycanda 100 faiz istehsal olunur. O məhsullar ki, hələ 
 318 
idxalla bağlıdır, yəni idxaldan asılılığımız var, əminəm ki, yaxın 
gələcəkdə bu asılılıq da aradan qaldırılacaqdır, xüsusilə 
taxılçılıq sahəsində. 
Bildiyiniz kimi, ilkin böyük fermer təsərrüfatlarının 
yaradılması layihələri bu bölgədə həyata keçirilir. Ağcabədi və 
Beyləqan rayonlarında iri fermer taxılçılıq təsərrüfatları 
fəaliyyətə başlamışdır. Biz bu layihələrə böyük ümidlərlə 
yanaşırıq. Çünki bu layihələr pilot layihələrdir. Baxmayaraq ki, 
bu layihələr 5 min hektarı əhatə edir, böyük layihələrdir, ancaq 
birinci təcrübədir. Bu təcrübənin uğurlu nəticələri, əlbəttə, 
hesab edirəm ki, bu istiqamətdə atılacaq yeni addımlara gətirib 
çıxaracaqdır. Mən əminəm ki, təcrübə uğurlu olacaqdır. Gələn il 
biz bu təcrübənin ilkin nəticələrini görəcəyik. Həm 
məhsuldarlıq böyük dərəcədə artmalıdır, bəlkə də orta 
məhsuldarlıqdan 2 dəfə çox olmalıdır. Eyni zamanda, yeni əkin 
sahələrinin dövriyyəyə buraxılması da ərzaq təhlükəsizliyinin 
təmin edilməsində öz rolunu oynayacaqdır. 
Dövlət siyasətinin icrası nəticəsində sahibkarlar üçün yeni 
imkanlar yaranır. Bu imkanları dövlət yaradır, dövlət siyasəti 
yaradır. Bu seçilmiş istiqamətlər üzrə dövlət bütün səylərini 
səfərbər edir. Böyük fermer təsərrüfatlarının yaradılması üçün 
texnika, suvarma sistemi, gübrələr, güzəştli şərtlərlə verilən 
kreditlər lazımdır. Bütün bunları dövlət öz üzərinə götürür. Yəni 
bir daha demək istəyirəm ki, Azərbaycanda sahibkarlar üçün 
yaradılan şəraiti heç bir başqa ölkədə görmək mümkün deyildir. 
Sahibkarlar da birinci növbədə bundan istifadə etməlidirlər, 
bunu qiymətləndirməlidirlər. Eyni zamanda, sahibkarlar sosial 
məsuliyyəti də dərk etməlidirlər və hiss etməlidirlər. 
Mən çox şadam ki, sahibkarlarımız bölgələrdə müxtəlif 
sosial layihələrdə iştirak edirlər. Bəziləri məktəb tikintisi, 
bəziləri məktəb təmiri, bəziləri isə digər xeyriyyə işləri ilə 
məşğuldurlar. Mən bunu alqışlayıram. Hesab edirəm ki, dövlət 
tərəfindən sahibkarlara verilən güzəştlər, maliyyə dəstəyi və 
yaradılan şərait onların bu işlərdə daha da fəal olmalarını təmin 
 319 
edəcəkdir. Bu gün isə biz bu bölgənin müxtəlif layihələri 
haqqında danışacağıq. 
 
                           YEKUN NİTQİ  
 
Biz bu yaxınlarda Nazirlər Kabinetinin toplantısında 
ölkəmizin 9 aylıq sosial-iqtisadi inkişafının yekunlarını 
müzakirə etdik. Bir daha deyə bilərəm ki, bu yekunlar çox 
gözəldir, ümidvericidir və əslində gördüyümüz işləri tamamilə 
əks etdirir. Çünki hər bir statistik göstəricinin arxasında görülən 
işlər və düşünülmüş siyasət dayanır. Təsadüfi deyil ki, son 
illərdə, xüsusilə son 2 il ərzində qeyri-neft sektoru daha da 
sürətlə inkişaf etməyə başlamışdır. Bu, təsadüfi deyil, təbiidir. 
Çünki qeyri-neft sektorunun inkişafı üçün müəyyən qədər vaxt 
lazım idi. Biz 2004-cü ildə birinci regional proqramı qəbul 
etdikdə məhz bu reallıqları nəzərə alırdıq və bilirdik ki, 
niyyətimizi ifadə etmək, konkret layihələrə çevirmək üçün vaxt 
lazımdır. Biz çox fəal işləmişik və düşünülmüş iqtisadi 
islahatlar artıq öz gözəl nəticələrini verməkdədir. 
Biz indi ərzaq təhlükəsizliyi məsələlərini uğurla həll edirik. 
Baxmayaraq ki, heç bir dövrdə Azərbaycan özünü əsas ərzaq 
məhsulları ilə təmin edə bilmirdi. Sovet dövründə vahid xalq 
təsərrüfatı kompleksi mövcud idi və Azərbaycan əsas ərzaq 
məhsullarını başqa respublikalardan idxal edirdi. Biz üzüm, 
pambıq, meyvə, tərəvəz məhsullarını ixrac edirdik. Ancaq ət, 
yağ, süd, quş əti, buğda – bütün bu məhsulları başqa 
respublikalardan gətirirdik. Bugünkü vəziyyət onu göstərir ki, 
biz özümüzü əsas ərzaq məhsulları ilə ya tam şəkildə təmin 
etmişik, ya da ki, bu məqsədə böyük dərəcədə yaxınlaşmışıq. 
Ətlə bağlı məsələlər öz həllini tapmışdır və biz özümüzü ətlə 
təxminən 100 faiz səviyyəsində təmin edirik. Gələcəkdə 
heyvandarlığın inkişafı nəticəsində bizdə ixrac imkanı da 
yaranacaqdır. 
İxrac haqqında da geniş mənada fikirləşməliyik. Biz ənənəvi 
ixrac məhsullarının həcmini artırmaqla, eyni zamanda, əvvəlki 
 320 
illərdə idxal edilən malların gələcəkdə ixracı haqqında 
düşünürük və bu barədə müvafiq göstərişlər verilmişdir. Artıq 
burada deyildi, biz yaxın illərdə özümüzü quş əti ilə tam şəkildə 
təmin edəcəyik. Bu da düşünülmüş siyasət nəticəsində mümkün 
olmuşdur. Çünki biz statistik göstəriciləri təhlil edərkən 
görürdük ki, özümüzü quş əti ilə heç yarıya qədər də təmin edə 
bilmirik. Bu məqsədlə sahibkarlığın inkişafı üçün kreditlərin 
verilməsi məhz bu istiqamətə yönəlmişdir. Hazırda icra olunan 
və gələcəkdə icra ediləcək layihələr bu imkanı bizə 
yaradacaqdır. Yəni biz özümüzü 100 faiz quş əti ilə təmin 
edəcəyik. 
Biz heç vaxt özümüzü süd və süd məmulatları ilə təmin edə 
bilməmişdik. Bu gün də özümüzü təqribən 70 faiz səviyyəsində 
təmin edirik. Ancaq əminəm ki, 1-2 ilə biz özümüzü bu məhsul 
üzrə də 100 faiz təmin edəcəyik. 
Bildiyiniz kimi, bir neçə ildir ki, Azərbaycana cins mal-qara 
gətirilir. Bu da dövlət təşəbbüsü idi. Buna böyük ehtiyac var idi. 
Artıq bir neçə ildir ki, cins mal-qara gətirilir və beləliklə, bu, 
südçülüyün və heyvandarlığın inkişafı üçün böyük bir dəstək 
olacaqdır. Mən çox şadam ki, dövlət tərəfindən göstərilən 
təşəbbüsə sahibkarlar da qoşulmuşlar. Artıq bir neçə yerdə, bir 
neçə rayonda sırf sahibkarların öz vəsaiti hesabına böyük 
fermalar, heyvandarlıq kompleksləri tikilir və bu proses geniş 
vüsət almışdır. Eyni zamanda, bir neçə il bundan əvvəl kənd 
təsərrüfatının inkişafı ilə bağlı məsələləri təhlil edərkən gördük 
ki, məhsulların saxlanılması üçün bizdə kifayət qədər şərait 
yoxdur. Yəni nəinki müasir şərait, ümumiyyətlə, şərait yoxdur. 
Beləliklə, soyuducu anbarların tikintisinə qərar verildi və biz bu 
problemi qısa müddət ərzində həll etdik. Bu həm sahibkarlığın 
inkişafına verilən böyük dəstəkdir, eyni zamanda, qiymətlərin 
tənzimlənməsi üçün vacib olan vasitədir. Yəni deyə bilərəm ki, 
biz əsas problemləri 2 ilə aradan qaldırdıq. Amma kənd təsər-
rüfatı məhsulları istehsalının artımını nəzərə alaraq, əlbəttə ki, 
soyuducu anbarların tikintisi davam etdirilməlidir. Həmçinin 
taxıl anbarlarının tikintisi davam etdirilir və taxıl istehsalının, 
 321 
ərzaq buğdasının istehsalının artırılmasını nəzərə alaraq, yaxın 
illərdə biz bu istiqamətə əlavə vəsaitin ayrılmasına da, əlbəttə 
ki, baxacağıq. 
Yəni biz öz iqtisadi imkanlarımızla, öz gücümüzə yaradılan 
iqtisadi imkanlardan çox səmərəli şəkildə istifadə edirik. İlk 
növbədə, ölkə iqtisadiyyatının şaxələndirilməsi istiqamətində 
vəsaitlər yönəldilir. Eyni zamanda, biz sosial məsələlərin 
həllinə də lazımi səviyyədə vəsait ayırırıq. İldən-ilə maaşlar, 
pensiyalar artır. Sovet vaxtından qalan əmanətlərə 
kompensasiya verilməsi prosesi başlamışdır və MDB 
məkanında ən qısa müddət ərzində, yəni 2 ilə bu əmanətlər ən 
yüksək əmsalla qaytarılacaqdır. 
Ölkə iqtisadiyyatı artıq dünya miqyasında rəqabət-
qabiliyyətli iqtisadiyyatlar arasındadır. Yaxşı xatırlayıram ki, 
neft strategiyamızın ilkin illərində bəzi xarici təhlilçilər, 
müşahidəçilər belə fərziyyələr irəli sürürdülər ki, Azərbaycan 
neftdən asılı ölkəyə çevriləcəkdir, Azərbaycanda «Holland 
sindromu» olacaqdır, yəni iqtisadiyyat birtərəfli inkişaf edə-
cəkdir. Mən çox şadam ki, artıq bu söhbətlərdən əsər-əlamət 
qalmayıbdır. Çünki bizim düşünülmüş iqtisadi siyasətimiz artıq 
bütün dünyaya Azərbaycanın imkanlarını təqdim etdi. Davos 
İqtisadi Forumunun hesablamalarına əsasən – bu da dünya 
miqyasında ən mötəbər iqtisadi qurumlardan biridir – 
Azərbaycan iqtisadiyyatı rəqabətqabiliyyətliliyinə görə 46-cı 
yerdə, MDB məkanında birinci yerdədir. Bu, real iqtisadi 
islahatların nəticəsidir. 
Ölkə iqtisadiyyatının şaxələndirilməsi sadəcə olaraq, bir xoş 
niyyət deyil, bu, artıq reallıqdır. Gələcək illərlə bağlı bizim çox 
konkret, dəqiq düşünülmüş konsepsiyamız, strategiyamız və 
konkret layihələrimiz vardır. Hazırda yaranmaqda olan yeni, 
böyük sənaye mərkəzləri, böyük sənaye müəssisələri, 
texnologiya parkları artıq bir neçə ildən sonra Azərbaycanın 
sənaye potensialını yüksək dərəcədə artıracaq və bundan 
sonrakı illərdə iqtisadiyyatımız qeyri-neft sektorunun hesabına 
inkişaf etməlidir. 
 322 
Bu şəraiti biz yaratdıq, yenə də deyirəm, düşünülmüş iqtisadi 
siyasət nəticəsində. Bizim xarici dövlət borcumuz ümumi daxili 
məhsulun təqribən 7-8 faizini təşkil edir. İndi böhran içində olan 
ölkələrdə bu rəqəm 120–150 faizdir. Böhrana o qədər də çox 
məruz qalmayan inkişaf etmiş ölkələrdə bu rəqəm 70–80 faizdir. 
Bizdə cəmi 7-8 faizdir. Nəyə görə? Çünki biz lazım olmayan 
borcları götürmədik, populist vədləri icra etmək üçün, necə 
deyərlər, borclanmadıq. Biz hər şeyi düşünülmüş şəkildə edirik və 
elə edirik ki, gələcək nəsillər də bu borcların qaytarılması ilə 
məşğul olmasınlar. Ümumiyyətlə, mən hesab edirəm ki, yaxın 
gələcəkdə biz xarici dövlət borcunu daha da aşağı salmalıyıq, 
baxmayaraq ki, bu borcun böyük hissəsi beynəlxalq maliyyə 
qurumlarının vəsaiti hesabına formalaşmışdır. Bu vəsaitlər 
uzunmüddətli və aşağı faizlə verilmiş vəsaitlərdir. Yəni bunları 
belə tələm-tələsik qaytarmağa o qədər də böyük ehtiyac yoxdur. 
Ancaq bununla bərabər, hesab edirəm ki, növbəti illərdə dövlət 
xarici borcumuz daha da aşağı düşməlidir ki, biz bu problemi 
tamamilə aradan götürək. 
Bizim bütün statistik göstəricilərimiz ən yüksək səviyyədədir. 
Böhranlı illərdə, bir neçə il bundan əvvəl baxmayaraq ki, neftin 
qiyməti kəskin şəkildə aşağı düşmüşdü, Azərbaycan əhalisi bunu 
hiss etmədi. Yəni biz hansısa obyektiv səbəbləri gətirərək, nə 
manatın məzənnəsini aşağı saldıq, nə qiymətlərin şişirdilməsinə 
imkan verdik. Nəyə görə? Çünki bizim siyasətimizin mərkəzində 
Azərbaycan vətəndaşıdır. İqtisadi islahatların aparılması, ölkə 
iqtisadiyyatının şaxələndirilməsi siyasətimizin təməlində də insan 
amili vardır. Ona görə biz təhlillər apararkən həmişə sosial və 
iqtisadi inkişafın yekunlarını təhlil edirik. Çünki bu 2 məfhum 
ayrılmazdır. Ancaq güclü sosial siyasət aparmaq üçün güclü 
iqtisadiyyat lazımdır. İqtisadiyyatımız güclüdür. Onun özəlliyi və 
üstünlüyü ondan ibarətdir ki, iqtisadiyyatımız heç kimdən asılı 
deyildir. Biz heç bir xarici qurum qarşısında, necə deyərlər, borclu 
deyilik. Öz siyasətimizi özümüz aparırıq, o cümlədən siyasi 
müstəvidə və iqtisadi sahədə. 
 323 
Yenə də deyirəm, borcun səviyyəsi o qədər aşağıdır ki, 
ümumiyyətlə, biz bu barədə heç fikirləşməyə bilərik. Bu gün bölgə 
sahibkarları ilə keçirilən bu müşavirədə mən bir daha vurğulamaq 
istəyirəm ki, əsas məqsədə çatmaq üçün bizə bir neçə il vaxt 
lazımdır ki, ərzaq təhlükəsizliyimizi tamamilə təmin edək və 
gələcəkdə ixrac potensialımızı gücləndirək. Biz bu məsələlərlə 
əlaqədar strategiyamızı artıq indidən müəyyən etməliyik. Mən 
əminəm ki, bir neçə ildən sonra əsas ərzaq məhsullarının istehsalı 
bizdə böyük ixrac potensialı da yaradacaqdır. 
Biz ixrac bazarlarına daha da böyük həcmdə çıxmalıyıq. Yeni 
bazarları aramalıyıq, araşdırmalıyıq. Çıxmalıyıq ki, ixracın 
olmaması, yaxud da ki, məhdud olması bizim kənd təsərrüfatının 
ümumi inkişafını əngəlləməsin. Çünki əgər ixrac imkanlarımız 
olmasa və daxili bazar tamamilə təmin edilsə,      o zaman kənd 
təsərrüfatının inkişafında müəyyən durğunluq yarana bilər. Yəni 
biz qabaqcadan bütün tədbirləri görməliyik ki, kənd təsərrüfatının 
inkişafı daha da geniş vüsət alsın. Onu da qeyd etməliyəm ki, mən 
bir neçə il bundan əvvəl, bu il və bu günlərdə görülən, gələn illərdə 
görüləcək tədbirlər nəticəsində kənd təsərrüfatının daha da sürətli 
inkişafını gözləyirəm, bunu görürəm. Bu ilin 9 ayında kənd 
təsərrüfatı 6 faizdən çox artmışdır. Görülən tədbirlər nəticəsində və 
bu gün sahibkarların çıxışlarında yeni layihələr haqqında verilən 
məlumat kənd təsərrüfatının inkişafını daha da sürətləndirəcəkdir. 
Biz, bir daha demək istəyirəm ki, bu sahədə düşünülmüş siyasət 
aparırıq. Bu həm iqtisadi inkişafdır, həm də sosial təminatdır, 
işsizliklə, yoxsulluqla mübarizədir, iqtisadiyyatın şaxələndiril-
məsidir, ölkə potensialının gücləndirilməsidir. Çünki hər ölkənin 
gücünü müəyyən edən onun iqtisadi dayaqlarıdır. İqtisadi dayaqlar 
olmadan, iqtisadiyyat asılı vəziyyətdə olan halda heç vaxt ölkə 
müstəqil siyasət apara bilməz. Bizim müstəqil siyasətimizin 
təməlində, əlbəttə ki, Azərbaycan xalqının iradəsi dayanır, eyni 
zamanda, öz gücümüzə güvənməyimiz dayanır. Biz öz 
gücümüzə, Azərbaycan xalqının istedadına, zəhmətinə 
arxalanırıq. İqtisadiyyatımız nə qədər güclü olsa, bizim siyasi 
addımlarımız da o qədər cəsarətli və uğurlu olacaqdır. 
 324 
Mən əminəm ki, bölgə sahibkarları bütün vəzifələri yaxşı 
başa düşür və dövlət tərəfindən verilən tapşırıqları yerinə 
yetirəcəklər. Bu tapşırıqları yerinə yetirməklə, ilk növbədə, öz 
maddi imkanlarını genişləndirəcəklər, eyni zamanda, bölgədə 
yaşayan insanlar üçün yeni iş yerlərinin, yeni gözəl şəraitin 
yaradılması istiqamətində də səylərini göstərəcəklər. O ki qaldı 
dövlət siyasətinə, bir daha demək istəyirəm ki, dövlət siyasəti 
bu istiqamətdə tamamilə aydındır, birmənalıdır. Sahibkarlığa 
alternativ yoxdur. Bazar iqtisadiyyatı Azərbaycanda tam şəkildə 
bərqərar olunubdur. Ölkə iqtisadiyyatının 83 faizi özəl sektorda 
formalaşıb. Yəni bu göstəricilər dövlət siyasətinin nə qədər 
düzgün olduğunu göstərir. Əminəm ki, dövlət siyasəti bir 
tərəfdən, sahibkarların vətənpərvərliyi, məsuliyyəti və 
işgüzarlığı, digər tərəfdən, ölkəmizin uğurlu inkişafını təmin 
edəcəkdir. Bütün bölgə sahibkarlarına yeni uğurlar və yeni 
gözəl layihələr arzulayıram. Sağ olun. 
 
Əsaslı təmir olunmuş və yenidən qurulmuş   
Mədəniyyət sarayının açılışı mərasimi 
 
Azərbaycan prezidenti İlham Əliyev oktyabrın 28-də 
Beyləqan rayonuna səfəri çərçivəsində əsaslı təmir olunmuş və 
yenidən qurulmuş Mədəniyyət sarayının açılışında iştirak 
etmişdir. 
Dövlətimizin başçısı sarayın əvvəlki və hazırkı vəziyyətini 
əks etdirən fotolardan ibarət stendə baxdı. 
Məlumat verildi ki, ölkəmizdə mədəniyyətin və incəsənətin 
inkişafına diqqət bu sahədə çalışan insanlara göstərilən qayğı-
da öz təzahürünü tapır. Bakı ilə yanaşı, bölgələrdə də mə-
dəniyyət ocaqlarının əsaslı təmir olunması, müasir tipli yeni 
infrastrukturun yaradılması bu sahənin hərtərəfli inkişafına 
stimul verir. Beyləqanda əsaslı şəkildə yenidən qurulan və təmir 
olunan Mədəniyyət sarayı onların sırasındadır. Təmir zamanı 
işlərin yüksək səviyyədə görülməsinə xüsusi diqqət yetirilib. 
 325 
Binanın foyesində ümummilli lider Heydər Əliyevin büstü 
qoyulmuşdur. 
Burada ulu öndər Heydər Əliyevin və prezident İlham Əli-
yevin ölkəmizdə mədəniyyətə və incəsənətə göstərdikləri qayğını 
əks etdirən fotolardan ibarət guşələr yaradılıb. Binanın 
ətrafında geniş abadlıq və yaşıllaşdırma işləri görülmüşdür. 
Qeyd olundu ki, uzun müddət təmir edilmədiyindən bina 
yararsız vəziyyətə düşmüşdü. Mədəniyyət sarayında əsaslı təmir 
və yenidənqurma işlərinə bu ilin aprelində başlanılmışdır. 
Sarayın inzibati binasının fasad hissəsi tamamilə yenilənib. Zal, 
foye və otaqlar yenidən qurulmuş, giriş hissəsi müasir memarlıq 
üslubunda inşa edilmiş, işıqlandırma sistemi, zəruri inventar və 
avadanlıqla təchiz olunmuşdur. 
Dövlətimizin başçısı Mədəniyyət sarayının foyesindəki 
fotoguşə ilə tanış oldu. Bu fotolarda ulu öndər Heydər Əliyevin 
mədəniyyət və incəsənət xadimlərinə göstərdiyi yüksək diqqət 
əksini tapmışdır. Mədəniyyət xadimləri bu gün də ən yüksək 
səviyyədə qayğı ilə əhatə olunmuşlar. Guşədə, həmçinin ulu 
öndər Heydər Əliyevin və prezident İlham Əliyevin Beyləqana 
səfərlərini əks etdirən fotolar böyük maraq doğurur. 
Binada yaradılan şəraitlə tanış olan prezident İlham Əliyev 
kollektivə uğurlar arzuladı. 
 
Beyləqan–Kəbirli–Baharabad avtomobil  
yolunun açılışı mərasimi 
 
Azərbaycan prezidenti İlham Əliyev oktyabrın 28-də 
Beyləqan–Kəbirli–Baharabad avtomobil yolunun açılışında 
iştirak etmişdir. 
Dövlətimizin başçısı avtomobil yolunun sxematik planını əks 
etdirən stendə baxdı. 
Beyləqan Rayon İcra Hakimiyyətinin başçısı Vaqif Abdul-
layev Azərbaycan prezidentinə məlumat verdi ki, son 10 ildə 
ölkəmizin yol-nəqliyyat strukturunda əsaslı dəyişikliklər baş 
vermişdir. Ölkə ərazisindən keçən beynəlxalq əhəmiyyətli 
 326 
magistrallar müasir standartlar səviyyəsində tamamilə yenidən 
qurulmuşdur. Paytaxtın və rayon mərkəzlərinin küçə və yolları 
tamamilə abadlaşdırılır. Dövlətimizin başçısının sərəncam və 
göstərişlərinə əsasən indi əsas diqqət regionlarda kənd və 
qəsəbələri birləşdirən avtomobil yollarının təmirinə yönəldilib. 
Bu tədbirlər iqtisadiyyatımızın gündən-günə güclənməsini 
nümayiş etdirməklə yanaşı, dövlətimizin ölkənin istənilən 
yerində yaşayan vətəndaşlara göstərdiyi qayğı və diqqəti əks 
etdirir. Bu proses Beyləqan rayonunda da geniş vüsət almışdır. 
Rayondakı Beyləqan–Kəbirli–Baharabad avtomobil yolu 
tamamilə yenidən qurulub. 
Ümumi uzunluğu 35 kilometr olan və müasir standartlar 
səviyyəsində qurulan dördüncü kateqoriyalı avtomobil yolunda       
2  körpü, 10 boru su keçidi inşa edilmişdir. Beyləqan rayonu-
nun 10 kəndini və Xocavənddən olan məcburi köçkünlərin məs-
kunlaşdıqları yaşayış məntəqəsini birləşdirən həmin yoldan    
34 minə yaxın sakin istifadə edəcəkdir. Bu günədək yolun   20,2 
kilometrlik hissəsində əsaslı təmir işləri başa çatdırılmışdır. 
Hazırda yolun qalan hissəsində əsaslı təmirin yekunlaşdırılması 
işləri davam etdirilir. 
Prezident İlham Əliyev yolun rəmzi açılışını bildirən lenti 
kəsdi. 
Yol ilə tanışlıqdan sonra dövlətimizin başçısı kənd sakinləri 
ilə görüşdü. 
İ l h a m   Ə l i y e v:  Yeni yolun açılışı münasibətilə sizi 
təbrik edirəm. Çox gözəl, rahat yoldur. Əvvəlki yol çox bərbad 
vəziyyətdə idi. Gediş-gəliş də o qədər asan deyildi. Amma indi 
gözəl, rahat yol çəkildi. Mən buna çox sevinirəm, çox şadam. 
Şadam ki, mənim sərəncamlarım vaxtında və yüksək 
keyfiyyətlə yerinə yetirilir. Bildiyiniz kimi, bu yolun çəkilişi 
mənim imzaladığım sərəncamın əsasında mümkün olmuşdur. 
Bütün bölgələrdən bizə məktublar, sifarişlər gəlir, xahişlər 
göndərilir ki, yollar abadlaşdırılsın.  
S a k i n l ə r: Çox sağ olun, Sizə minnətdarıq. 
 327 
İ l h a m  Ə l i y e v: Sizi bir daha təbrik edirəm. Əminəm 
ki, yaxın gələcəkdə ölkəmizin bütün kənd yolları abad-
laşdırılacaq. Əlbəttə, ilkin mərhələdə magistral yollara üstünlük 
verirdik. Paytaxtımızı şəhərlərlə birləşdirən yolların tikintisi ön 
planda idi. Amma indi kənd yollarının tikintisinə də vaxt çatıb 
və biz bunu edirik. 
Yol çəkilişi insanlara rahatlıq verir, hər bir bölgənin 
inkişafını müəyyən edir. Çünki yol olmasa inkişafdan söhbət 
gedə bilməz. Həm insanların rahatlığı, həm də biznes im-
kanlarının genişləndirilməsi, gələcəkdə müxtəlif turizm ob-
yektlərinin tikintisi üçün yol, əlbəttə ki, əsas məsələdir. 
Yol çəkilişi ilə əlaqədar bütün bölgələrdə işlər gedir. Eyni 
zamanda, digər infrastruktur layihələri icra edilir, o cümlədən 
Beyləqan rayonunda. İndi qazlaşdırma prosesi gedir, içməli su 
layihəsi artıq başlayır. Çalışacağıq ki, yaxın illər ərzində qalan 
problemlər də öz həllini tapsın, bütün bölgələr, bütün rayonlar, 
o cümlədən Beyləqan rayonu daha da uğurla və sürətlə inkişaf 
etsin. 
Sizi bir daha bu hadisə münasibətilə təbrik edirəm. 
 
Su və kanalizasiya sistemləri kompleksinin 
təməlqoyma mərasimi 
  
Azərbaycan prezidenti İlham Əliyev oktyabrın 28-də 
Beyləqan şəhərinin su və kanalizasiya sistemləri kompleksinin 
təməlqoyma mərasimində iştirak etmişdir.  
İnşaatçılar dövlətimizin başçısını hərarətlə qarşıladılar. 
Prezident İlham Əliyev kompleksin idarəetmə mərkəzi, 
şəhərin su və kanalizasiya sisteminin yenidən qurulması və 
situasiya planı layihələrini əks etdirən stendlərə baxdı. 
«Azərsu» ASC-nin sədri Qorxmaz Hüseynov bildirdi ki, 
təmsil etdiyi qurum yalnız Beyləqan şəhərinin bir hissəsinə xid-
mət göstərir. Hazırda Beyləqan şəhərində yaşayan 15,5 min 
sakinin 7,6 mini və ya 49 faizi mərkəzləşdirilmiş şəbəkədən su 
alır. Qalan əhali isə öz tələbatını fərdi qaydada ödəyir. Şəhərdə 
 328 
mərkəzləşdirilmiş içməli su şəbəkəsi 1981-ci ildə yaradılmışdır. 
Mənbə kimi 10 subartezian quyusundan istifadə olunur. Şəhərin bir 
hissəsində 50 kilometr uzunluğunda su şəbəkəsi, 11,4 kilometr 
uzunluğunda kanalizasiya şəbəkəsi, tutumu 2 min kubmetr olan 2 su 
anbarı və 2 nasos stansiyası mövcuddur. Şəhərin çirkab suları 
təmizlənmədən rayon mərkəzinin kənarındakı şor kollektora axıdılır. 
Beyləqan şəhərində mövcud su və kanalizasiya şəbəkəsi istismara 
yararsızdır. 
Diqqətə çatdırıldı ki, Beyləqan şəhərinin su təchizatı və 
kanalizasiya sistemlərinin yenidən qurulması layihəsi Asiya 
İnkişaf Bankının maliyyə dəstəyi ilə reallaşdırılır. Layihə çər-
çivəsində rayon mərkəzinin su və kanalizasiya şəbəkəsi ta-
mamilə yenidən qurulacaq, şəhərin yaxınlığındakı Şəfəq və 
Əlinəzərli kəndlərinə içməli su veriləcəkdir. 
Dövlətimizin başçısı kompleksin təməlini qoydu və inşa-
atçılara uğurlar arzuladı. 
 
 
 
  
    
 329 
 
İMİŞLİ RAYONUNA SƏFƏR  
 
28 oktyabr 2012-ci il 
 
Azərbaycan Respublikasının Prezidenti İlham Əliyev 
oktyabrın 28-də İmişli rayonuna səfərə gəlmişdir. 
Dövlətimizin başçısı İmişli şəhərinin mərkəzində ulu öndər 
Heydər Əliyevin xatirəsini yad etdi, abidəsi önünə gül dəstəsi 
qoydu. 
İmişli Rayon İcra Hakimiyyətinin başçısı Vilyam Hacıyev 
prezident İlham Əliyevə abidənin ətrafında və rayonda görül-
müş abadlıq-quruculuq işləri barədə məlumat verdi. 
 
Heydər Əliyev Mərkəzinin açılışı mərasimi 
 
Azərbaycan prezidenti İlham Əliyev İmişli rayonuna 
səfəri çərçivəsində Heydər Əliyev Mərkəzinin açılışında iştirak 
etmişdir. 
Dövlətimizin başçısı yeni Mərkəzin rəmzi açılışını bildirən 
lenti kəsdi. 
Məlumat verildi ki, ulu öndərin adını daşıyan Mərkəzin 
tikintisinə bu ilin mayında başlanılmış və qısa müddətdə 
yekunlaşdırılmışdır. Mərkəzin ikimərtəbəli binası orijinal 
layihəsi və möhtəşəmliyi ilə diqqəti cəlb edir. Binanın ümumi 
sahəsi 2 min kvadratmetrdir. Ətrafda əsaslı yenidənqurma, 
abadlıq və yaşıllaşdırma işləri həyata keçirilmişdir. 
Mərkəzin birinci mərtəbəsində ümummilli lider Heydər 
Əliyevin abidəsi qoyulmuşdur. Burada ulu öndərin və prezident 
İlham Əliyevin müxtəlif illərdə ölkəmizin regionlarına səfər-
lərini və bölgələrdə həyata keçirilən kompleks dövlət təd-
birlərini əks etdirən fotoguşələr yaradılıb. Mərkəzdə elektron 
kitabxana fəaliyyət göstərəcəkdir. Arzu edənlər burada kom-
püter kurslarında hərtərəfli hazırlıq keçəcəklər. Buradakı 
virtual sinif otağı informasiya-kommunikasiya texnologiya-
 330 
larının bölgələrdə də geniş tətbiqinin diqqət mərkəzində sax-
lanıldığını göstərir. İmişli rayonunda xarici dillərin öyrənil-
məsinə maraq böyük olduğundan Mərkəzdə xarici dil kursları 
fəaliyyət göstərəcəkdir. Foto sənətinin sirlərinə yiyələnmək 
üçün buradakı fotostudiyada, eləcə də internet-kafedə gənclərin 
asudə vaxtlarını maraqlı keçirmələri üçün hər cür şərait 
yaradılmışdır. Mərkəzdə vaxtaşırı müxtəlif sərgilər təşkil 
olunacaqdır. 
Birinci mərtəbədəki 350 yerlik konfrans salonunda istənilən 
tədbirin keçirilməsi üçün hər cür şərait vardır. İkinci mərtə-
bədəki konfrans salonu isə 50 yerlikdir. Burada kitabxana ilə 
yanaşı, poliqrafiya emalatxanası da yaradılmışdır. Mərkəzdə 
fəaliyyət göstərəcək 3D kinozalına da rayonda ehtiyac var idi 
və bu çox böyük maraq doğuran yeniliklərdəndir. Burada, 
həmçinin rəsm-dizayn və xalq sənətkarlığı studiyaları və qızlar 
dərnəyi də fəaliyyət göstərəcəkdir. Mərkəzdə 32 nəfərin işlə 
təmin olunması nəzərdə tutulub. 
 
Heydər Əliyev parkında aparılmış yenidənqurma 
işləri ilə tanışlıq 
 
Azərbaycan prezidenti İlham Əliyev oktyabrın 28-də 
İmişlidə Heydər Əliyev parkında aparılmış yenidənqurma işləri 
ilə tanış olmuşdur. 
İmişli Rayon İcra Hakimiyyətinin başçısı Vilyam Hacıyev 
prezident İlham Əliyevə parkda görülmüş işlərlə bağlı məlumat 
verdi. Bildirildi ki, parkda yenidənqurma işlərinə dövlətimizin 
başçısının sərəncamına əsasən, Prezidentin ehtiyat fondundan 
ayrılan 1,4 milyon manat vəsait hesabına başlanılmışdır. 
Ümumi sahəsi 6,5 hektar olan parkın orijinal memarlıq üslubu 
ilə seçilən 2 giriş qapısı vardır. Burada quraşdırılan fəvvarələr 
kompleksi parkın gözəlliyini daha da artırır. Parkda geniş 
abadlıq və yaşıllaşdırma tədbirləri görülmüşdür. İşıqlandırma 
sistemi də müasirliyi ilə diqqəti çəkir. Ulu öndərin adını 
daşıyan bu istirahət ocağı Azərbaycanda aparılan 
 331 
yenidənqurma tədbirlərinin miqyasının və keyfiyyətinin əyani 
göstəricisidir. 
Dövlətimizin başçısına Heydər Əliyev parkında tikilməkdə 
olan Gənclər Mərkəzinin planı təqdim olundu. Məlumat verildi 
ki, 1,8 min kvadratmetr ərazidə inşa olunan üçmərtəbəli 
binanın inşasına bu ilin iyununda başlanılmışdır. Tikinti işləri 
2013-cü ilin mayında başa çatdırılacaqdır. Burada rayon 
gənclərinin istirahəti və ilkin peşə vərdişlərinə yiyələnmələri 
üçün hər cür şərait yaradılacaqdır. 
Prezident İlham Əliyev İmişli rayonunda yeni yaradılan 
Bayraq Meydanı ilə də tanış oldu. Əzəməti ilə seçilən Bayraq 
Meydanının ümumi sahəsi 8,3 min kvadratmetrdir. Bayraq 
dirəyinin hündürlüyü isə 100 metrdir. 
Bildirildi ki, meydanın ətrafında böyük abadlıq və ya-
şıllaşdırma işləri görülmüşdür. Vağzal meydanı da tamamilə 
yeni görkəm almışdır. İşıqlandırma sistemi müasir standartlara 
uyğun yenilənmişdir. Yenidənqurmadan sonra  meydan 
füsunkarlığı və səliqə-sahmanı ilə diqqəti cəlb edir. 
Dövlətimizin başçısı görülmüş işləri yüksək qiymətləndirdi, 
tapşırıq və tövsiyələrini verdi. 
 
İmişli Rayon Mərkəzi Xəstəxanasında aparılan  
əsaslı təmir işlər ilə tanışlıq 
 
Azərbaycan prezidenti İlham Əliyev oktyabrın 10-da 
İmişli Rayon Mərkəzi Xəstəxanasında aparılan əsaslı təmir 
işləri ilə tanış olmuşdur. 
Səhiyyə naziri Oqtay Şirəliyev dövlətimizin başçısına 
məlumat verdi ki, ikimərtəbəli xəstəxananın ümumi ərazisi 21,2 
min kvadratmetrdir. Burada geniş abadlıq və yaşıllaşdırma 
işləri görülmüşdür. Xəstəxananın ayrıca yarımstansiyası var və 
burada əlavə generator da quraşdırılıb. Yoluxucu xəstəliklər 
şöbəsi ayrıca binada yerləşir. Azərbaycan prezidentinin 2010-
cu il 30 mart tarixli Sərəncamına əsasən Prezidentin ehtiyat 
fondundan ayrılan 1,5 milyon manat vəsait hesabına 2010-cu 
 332 
ildə xəstəxananın əsaslı təmirinə başlanılmışdır. Ötən müddətdə 
həyata keçirilən kompleks yenidənqurma işlərindən sonra Mərkəzi 
Rayon Xəstəxanası müasirliyi ilə diqqəti cəlb edir. 4 korpusdan 
ibarət bu tibb müəssisəsi 136 çarpayılıqdır. Əsas binası və bütün 
şöbələri tamamilə yenidən qurulmuş xəstəxananın maddi-texniki 
bazası ən müasir standartlara cavab verir. Xəstəxananın hər bir 
şöbəsinin interyeri orijinal dizaynı və zəngin tərtibatı ilə fərqlənir. 
Bildirildi ki, xəstəxananın şöbələrində Yaponiya, Türkiyə, 
İtaliya, Koreya Respublikası və digər ölkələrdən gətirilmiş ava-
danlıqlar quraşdırılmışdır. Qonşu şəhər və rayonların sakinləri də 
bu tibb ocağının xidmətindən yararlana biləcəklər. Ötən illərdə 
ölkəmizdə pulsuz səhiyyə xidmətinin genişləndirilməsi, əhalinin 
aztəminatlı təbəqəsinə tibbi yardım sahəsində dövlət qayğısının 
gücləndirilməsi ilə bağlı tədbirlər sisteminin hazırlanıb həyata 
keçirilməsinə bu cür müasir tibb ocaqlarının sayının artması da 
münbit zəmin yaradır. Respublikamızda səhiyyə sisteminin yenidən 
qurulması, əhalinin sağlamlığı üçün müvafiq tədbirlərin daha 
yaxşı təşkili, bu sahədə qabaqcıl texnologiyaların tətbiqi və yeni 
kadr potensialının hazırlanmasını özündə dolğun ehtiva edən 
dövlət proqramları ölkəmizdə tibbi xidmətin səviyyəsini də 
yüksəltmişdir. 
Azərbaycanda ən yüksək standartlara cavab verən tibb 
müəssisələrinin sayının durmadan artması sayəsində tədricən 
xaricə müalicəyə yollananların da sayı azalır. İndi paytaxt Bakı ilə 
yanaşı, müxtəlif bölgələrdə ən mürəkkəb cərrahiyyə əməliyyatları 
uğurla aparılır, təcrübəli xarici mütəxəssislərin dəvət edilməsi ilə 
yerli tibbi personalın hazırlıq səviyyəsi təkmilləşdirilir, dövlət 
hesabına dünyanın ən nüfuzlu ali məktəblərində təhsil almağa 
göndərilənlərin sayı ilbəil artır. Hazırda respublikamızın tibb 
müəssisələri maddi-texniki bazasının müasirliyi baxımından inkişaf 
etmiş ölkələrin səhiyyə ocaqları ilə müqayisə edilir. Bunu ölkəmizə 
gələn yüksək səviyyəli qonaqlar da təsdiqləyirlər. İmişli Rayon 
Mərkəzi Xəstəxanası da ən son elmi-texniki yeniliklərin tətbiqi 
baxımından ölkəmizin digər tibb müəssisələrindən geri qalmır. 
 333 
Əsaslı təmir işləri ilə tanışlıqdan sonra dövlətimizin başçısı tibb 
müəssisəsinin kollektivi ilə görüşdü. 
Prezident İlham Əliyev kollektivin üzvlərini salamladı: 
– Sizi təbrik edirəm. Gözəl xəstəxanadır. Burada müalicə 
almaq, diaqnostikadan keçmək üçün bütün şərait vardır. Çox gözəl 
təmir olunub, dünya standartlarına cavab verir. Siz – burada 
işləyən həkimlər yaxşı bilirsiniz ki, əvvəlki vəziyyəti necə idi. İndi 
bu gözəl xəstəxanada xəstələrə yüksək səviyyədə tibbi xidmət və 
qayğı göstərilməlidir. 
Həkimlər və xəstələr üçün gözəl şərait yaradılıb. Əsas odur ki, 
dünən dediyim kimi, vətəndaşlar vaxtında müayinədən keçsinlər. 
Dünən Saatlıda, bu gün İmişlidə gözəl Mərkəzi Xəstəxananın 
əsaslı təmirdən sonra açılışını qeyd etdik. Beyləqan Rayon 
Mərkəzi Xəstəxanası da əsaslı təmirdən sonra açılışa hazırdır. Hər 
bir rayonda gözəl tibbi xidmət yaradılır. 
Bu da Azərbaycanın bugünkü reallıqlarını əks etdirir. Vaxtilə 
xəstəxanaların vəziyyəti o qədər də yaxşı deyildi. Onların 
əksəriyyəti  keçən əsrin 70-ci illərində tikilmişdir, artıq köhnəl-
mişdi və əsaslı təmirə ehtiyac var idi. Əsas da müasir avadanlığın 
gətirilməsinə ehtiyac var idi. Çünki müasir avadanlıq olmadan 
səviyyəli tibbi xidmət göstərmək mümkün deyildir. 
Burada olan avadanlıq dünyanın aparıcı klinikalarındakı 
avadanlıqlardan fərqlənmir. Bəlkə də bəzi xarici klinikalardan daha 
da üstündür. Çünki biz ən son modelləri gətirdirik. Özü də hər yerə 
– Bakıya, əlbəttə, paytaxt şəhərinə, eyni zamanda, hər bir rayona, 
hər bir bölgəyə gətiririk. Dializ aparatları da gətirilib. Səhiyyə 
nazirinin dediyinə görə, 30-dan çox dializ xəstəsi vardır. Onlar indi 
burada müalicə alacaqlar. Demək olar ki, bütün bölgələrdəki 
diaqnostika mərkəzlərində, artıq mərkəzi şəhər və rayon 
xəstəxanalarında dializ aparatları vardır. Bu da çox vacib 
məsələdir. Çünki vaxtilə böyrək çatışmazlığından əziyyət çəkən 
insanlar lazımi tibbi xidmət ala bilmirdilər. İndi isə artıq bu 
problem aradan götürülüb. 
Ən müasir standartlara cavab verən doğum şöbəsi vardır. Bu 
da çox vacibdir. Dünən bu məsələ ilə bağlı fikirlərimi bildirdim. 
 334 
Bu gün də demək istəyirəm, bütün dövrlərdə – sovet dövründə, 
müstəqillik dövründə, əfsuslar olsun ki, uşaq ölümü yüksək idi. 
İndi doğum şöbələrinin müasir avadanlıqla təchiz edilməsi bu 
məsələnin həllinə də kömək göstərəcəkdir. Uşaq ölümü azalır 
və həkimlər elə xidmət göstərməlidirlər ki, ümumiyyətlə, uşaq 
ölümü olmasın. Uşaq ölümü inkişaf etmiş ölkələrin 
səviyyəsində olmalıdır. Yəni biz qarşıya belə hədəf qoymuşuq. 
Əminəm ki, yeni tikilən, bərpa olunan tibb ocaqlarının 
fəaliyyəti sayəsində biz buna nail olacağıq. Həkimlər də 
xəstələrə yaxşı xidmət göstərməlidirlər, xüsusilə belə gözəl 
şərait olduğu halda, bunu etmək çətin olmayacaqdır. Sizi bir 
daha təbrik edirəm. 
 
                    Şahmat məktəbinin açılışı mərasimi 
 
  Azərbaycan prezidenti İlham Əliyev oktyabrın 28-də İmişli 
şəhərində Şahmat məktəbinin açılışı mərasimində iştirak 
etmişdir. 
Məlumat verildi ki, Şahmat məktəbinin tikinti sahəsi 570 kvad-
ratmetrdir. Məktəbin ətrafında əsaslı abadlıq işləri aparılmışdır. 
Dövlətimizin başçısı Şahmat məktəbinin rəmzi açılışını 
bildirən lenti kəsdi. 
Məktəbdə geniş salonla yanaşı, daha 7 otaqda yeniyetmə və 
gənclərə şahmatın sirləri öyrədilir. Burada ulu öndər Heydər 
Əliyevin və prezident İlham Əliyevin ölkəmizin regionlarına 
səfərlərinin, eləcə də respublikamızda idmanın hərtərəfli 
inkişafı üçün həyata keçirilən kompleks tədbirlərin əks olun-
duğu fotoguşələr yaradılmışdır. Məktəbin orijinal dizaynı 
burada şahmatın sirlərini öyrənənləri daha da ruhlandırır. 
Təhsil ocağında yeniyetmə və gənclərin şahmat kompozisi-
yalarını daha dərindən öyrənmələri üçün müxtəlif əyani və-
saitlərdən və informasiya-kommunikasiya texnologiyalarının 
imkanlarından geniş istifadə olunur. Bu cür sosialtəyinatlı təh-
sil ocaqlarında məşğul olanlar həm asudə vaxtlarını maraqlı 
keçirir, həm də vacib bilik və bacarıqlara yiyələnirlər. Res-
 335 
publikamızın bütün bölgələrində fəaliyyətə başlayan və müasir 
tələblərə cavab verən belə şahmat məktəblərində zəngin təcrübə 
toplayan məktəblilər beynəlxalq səviyyəli yarışlara qatılaraq 
ölkəmizi yüksək səviyyədə təmsil edirlər. 
Dövlətimizin başçısı Şahmat məktəbində yaradılmış 
şəraitdən razılığını bildirdi, kollektivə uğurlar arzuladı. 
  
«Araz» damazlıq quşçuluq fabrikinin açılışı mərasimi 
  
Azərbaycan prezidenti İlham Əliyev oktyabrın 28-də 
İmişli rayonuna səfəri çərçivəsində «Araz» damazlıq quşçuluq 
fabrikinin açılışında iştirak etmişdir. 
İqtisadi İnkişaf naziri Şahin Mustafayev məlumat verdi ki, 
«Araz» damazlıq quşçuluq fabriki regionların sosial-iqtisadi 
inkişafı dövlət proqramlarına uyğun olaraq İmişli rayonunun 
Qaragüvənli kəndində ən müasir standartlar səviyyəsində 
qurulmuşdur. 
Bildirildi ki, Azərbaycan prezidentinin təsdiq etdiyi region-
ların sosial-iqtisadi inkişafı dövlət proqramları çərçivəsində 
ölkənin müxtəlif regionlarında ayrı-ayrı istehsal sahələri isti-
fadəyə verilir, rayon və kəndlərdə əhalinin həyat şəraitinin yax-
şılaşdırılması istiqamətində ardıcıl tədbirlər həyata keçirilir. 
«Araz» damazlıq quşçuluq fabriki də belə müəssisələrdən 
biridir. Fabrikin ümumi dəyəri 7,3 milyon manatdır. Bu 
layihənin də inşasında dövlətin güzəştli kreditlərindən istifadə 
olunmuşdur. İqtisadi İnkişaf Nazirliyinin Sahibkarlığa Kömək 
Milli Fondu tərəfindən kompleksin inşasına 5 milyon manat 
güzəştli kredit verilmişdir. Damazlıq yumurta istehsal edəcək 
fabrikin ümumi sahəsi 24 hektardır. Müəssisədə tikinti işlərinin 
aparılmasına və avadanlıqla təchiz edilməsinə 2010-cu ilin 
sonunda başlanılmış, bu ilin oktyabrında isə işlər tam başa 
çatdırılmışdır. 
Müəssisə ilə tanışlıq zamanı məlumat verildi ki, fabrikdə hər 
birinin sahəsi 1728 kvadratmetr olmaqla, 7 quş ferması inşa 
edilib. Quş fermaları Türkiyənin bu sahədə dünyada məşhur 
 336 
olan «Altuntaş» şirkətinin avadanlığı ilə təchiz edilib. Buradakı 
damazlıq cücələr isə Hollandiyadan gətirilmişdir. 
Hazır məhsullara baxan Azərbaycan prezidentinə məlumat 
verildi ki, fabrikdə illik 10 milyon damazlıq yumurta istehsalı 
nəzərdə tutulur. Müəssisədə istehsal gücü saatda 10 ton olan 
yem istehsalı sexi və tutumu 3,5 min ton olan yem anbarı 
fəaliyyət göstərir. Fabrikdə laboratoriya, inzibati və digər kö-
məkçi binalar inşa edilib. Layihənin icrası nəticəsində 80 nəfər 
yeni iş yeri ilə təmin olunub. 
Dövlətimizin başçısının diqqətinə çatdırıldı ki, eyni za-
manda, İmişli rayonu ərazisində illik istehsal gücü 4 min ton 
olan broyler fabrikinin və illik 110 milyon əmtəə yumurtası 
istehsal etmək imkanına malik quşçuluq fabrikinin maliyyələş-
dirilməsinə İqtisadi İnkişaf Nazirliyinin Sahibkarlığa Kömək 
Milli Fondu tərəfindən 10 milyon manat güzəştli kredit ayrıl-
mışdır. Bu müəssisələr də ən müasir avadanlıqla təchiz edilə-
cəkdir. Layihələrin icrası nəticəsində 110 yeni iş yeri açıla-
caqdır. 
Qeyd edildi ki, artıq dövlətin güzəştli krediti hesabına 
damazlıq təsərrüfatlar yaradılır. Həmin təsərrüfatlar hesabına 
ölkənin damazlıq yumurtaya olan tələbatının xeyli hissəsi yerli 
istehsalla ödənilir. Növbəti illərdə bu tələbat tamamilə yerli 
məhsullar hesabına ödəniləcəkdir. Bu həm də quş əti isteh-
salında maya dəyərini aşağı salacaqdır. 
 
«Kraun KO» taxıl anbarı kompleksinin açılışı mərasimi 
 
Azərbaycan Respublikasının Prezidenti İlham Əliyev 
oktyabrın 28-də İmişlidə «Kraun KO» taxıl anbarı kompleksinin 
açılışında iştirak etmişdir. 
İqtisadi İnkişaf naziri Şahin Mustafayev məlumat verdi ki, 
«Kraun KO» taxıl anbarı kompleksi regionların sosial-iqtisadi 
inkişafı dövlət proqramlarına uyğun olaraq İmişli rayonunun 
Şahverdili kəndi ərazisində inşa olunmuşdur. Anbar ən müasir 
avadanlıqla təchiz edilib. Kompleksin ümumi dəyəri 7,3 milyon 
 337 
manatdır. Bu layihənin də icrasında dövlətin güzəştli kredit-
lərindən istifadə olunmuşdur. İqtisadi İnkişaf Nazirliyinin Sa-
hibkarlığa Kömək Milli Fondu tərəfindən kompleksin inşasına 4 
milyon manat güzəştli kredit verilib. Kompleksin tikintisinə ötən 
ilin aprelində başlanılmış, bu ilin oktyabrında başa 
çatdırılmışdır. 
Anbar ilə tanışlıq zamanı diqqətə çatdırıldı ki, 50 min tonluq 
taxıl anbarı hər birinin tutumu 8,3 min ton olmaqla, 6 silodan 
ibarətdir. Kompleks təmizləmə, qurutma və havalandırma 
sistemləri ilə təchiz edilmişdir. Buraya gətirilən taxıl əvvəlcə 
tərəzidə çəkilir, sonra açıq-qapalı kompressora, daha sonra isə 
şneklər vasitəsilə birinci anbara ötürülür. Taxıl təmizləndikdən 
sonra dərmanlanır və ikinci anbara nəql olunur. Taxılın 
təmizlənməsi və yuyulması üçün ərazidə su çəni quraşdırıl-
mışdır. Müasir texnologiyanın tətbiqi yolu ilə kompleksdə taxıl 
məhsullarını uzun müddət ərzində itkisiz saxlamaq mümkündür. 
Buraya ayrıca dəmir yolu xətti də çəkilmişdir. Müəssisə 
tərəfindən kompleksin xammal bazasının təmin edilməsi 
məqsədi ilə 43,5 min hektar ərazidə əkin işləri aparılır. 
Prezident İlham Əliyev müəssisəni işə saldı. Anbardan ilk 
məhsul maşınlara yükləndi. 
Dövlətimizin başçısı taxıl anbarı kompleksində yaradılmış 
şəraiti yüksək qiymətləndirdi, tapşırıq və tövsiyələrini verdi. 
 
      Su anbarları kompleksinin açılışı mərasimi   
 
Prezident İlham Əliyev oktyabrın 28-də İmişli Şəhər Su 
Anbarları Kompleksinin istifadəyə verilməsi mərasimində işti-
rak etmişdir. 
İmişli rayon ictimaiyyətinin nümayəndələri dövlətimizin 
başçısını hərarətlə qarşıladılar. 
Azərbaycan prezidenti İmişli şəhərinin su və kanalizasiya 
sisteminin yenidən qurulması layihəsinin situasiya planını və 
İmişli Şəhər Su Anbarları Kompleksinin baş planını əks etdirən 
stendlərə baxdı. 
 338 
«Azərsu» Açıq Səhmdar Cəmiyyətinin sədri Qorxmaz Hüseynov 
prezident İlham Əliyevə məlumat verdi ki, «Regionların 2009–
2013-cü illərdə sosial-iqtisadi inkişafı Dövlət Proqramı»na uyğun 
olaraq bölgələrdə su təchizatı və kanalizasiya sistemlərinin 
yenidən qurulması istiqamətində genişmiqyaslı işlər həyata keçi-
rilir. Belə bir böyük layihə İmişli rayonunda da həyata keçirilir. 
Şəhərdə mərkəzləşdirilmiş içməli su şəbəkəsi 1978-ci ildə 
yaradılmışdır. Mənbə kimi Bəhrəmtəpə qəsəbəsinin yaxınlığında 
qazılan 4 subartezian quyusundan istifadə olunur. Uzun müddətdir 
istismar olunan bu mənbənin su ehtiyatlarının keyfiyyətinin 
getdikcə aşağı düşməsi və qrunt sularının qarışması ilə duzlaşma 
ehtimalının artması şəhərin içməli su təsərrüfatının yenidən 
qurulması zərurətini yaratmışdır. Buna görə də İmişlidə yeni su 
anbarları kompleksi yaradılıb. 
Su mənbəyinin texniki göstəriciləri barədə məlumat veri-
lərkən Azərbaycan prezidentinin diqqətinə çatdırıldı ki, İmişli-
nin su təchizatı və kanalizasiya sistemi şəbəkəsi tamamilə 
yenidən qurulacaqdır.  
Layihəyə uyğun olaraq, İmişli şəhərinə verilən suyun key-
fiyyət göstəricilərini daim nəzarətdə saxlamaq üçün müasir 
standartlara cavab verən laboratoriya və avtomatik idarə-
olunmanı təmin edən SCADA sistemi yaradılacaqdır. 
Dövlətimizin başçısı rəmzi olaraq suyun şəhərə verilməsini 
təmin edən qurğunu işə saldı. 
 339 
 
İMİŞLİ RAYON İCTİMAİYYƏTİNİN   
NÜMAYƏNDƏLƏRİ İLƏ GÖRÜŞ  
 
28 oktyabr 2012-ci il  
 
Əziz dostlar, əziz imişlililər! Mən sizin hamınızı ürəkdən 
salamlayıram. Bu gün biz sizinlə bərabər bu tarixi günü bir 
yerdə qeyd edirik. 1 il bundan əvvəl İmişlinin su təchizatının 
yaxşılaşdırılması üçün çox önəmli hadisə baş vermişdir. Bu 
böyük su layihəsinin təməl daşını qoyduq. Çox şadam ki,  1 
ildən sonra artıq İmişliyə içməli suyun gətirilməsini biz bərabər 
qeyd edirik. Yaxın həftələrdə bu su mövcud şəbəkəyə 
qoşulacaqdır. Bununla paralel olaraq yeni, müasir supaylayıcı 
şəbəkə qurulur. Beləliklə, İmişli şəhərinin içməli su problemi 
birdəfəlik həllini tapacaqdır. 
Bu doğrudan da böyük və tarixi hadisədir. Uzun illərdir ki, 
İmişli sakinləri təmiz, dayanıqlı içməli suya möhtac idilər. Bu 
problem var idi. Mən bunu bilirdim və çalışırdıq ki, bu məsələni 
tezliklə həll edək. Çox şadam ki, nəhayət, biz bu məsələni həll 
edirik və bu layihə eyni zamanda, böyük ehtiyatla nəzərdə 
tutulmuşdur. Şəhərin inkişafını, əhalinin sayının artmasını 
nəzərə alır və 2035-ci ilə qədər bu layihə öz imkanlarını İmişli 
sakinlərinə təqdim edəcəkdir. 
Bu çox böyük tarixi layihədir. Çünki içməli su insan 
sağlamlığı üçün ən əsas məsələlərdən biridir. İnsan sağlamlığı 
isə bizim üçün, yəni dövlət üçün ən əsas məsələdir. Ümu-
miyyətlə, səhiyyə sisteminin təkmilləşdirilməsi, ekoloji vəziy-
yətin yaxşılaşdırılması, əhalinin təmiz içməli su ilə təmin 
edilməsi məsələləri diqqət mərkəzindədir. 
Bu gün İmişlidə yenicə əsaslı təmirdən çıxmış Mərkəzi 
Rayon Xəstəxanasının açılışını qeyd etdik. Bu xəstəxana ən 
yüksək standartlara cavab verir. Bu gün eyni zamanda, içməli 
su layihəsinin açılışını qeyd edirik. Mən əminəm ki, bu 
layihələr, görülən işlər mütləq öz müsbət təsirini insanların 
 340 
sağlamlığında göstərəcəkdir. Çünki insan amili bizim üçün əsas 
sosial məsələdir. Bu gün bölgə sahibkarları ilə görüşdə də bu 
məsələyə toxundum. Biz iqtisadi islahatları uğurla icra edirik, 
bölgələr inkişaf edir, gözəlləşir, abadlaşır, yeni iş yerləri açılır. 
Ancaq bütün bu işlərin təməlində və mərkəzində Azərbaycan 
vətəndaşı dayanır. Azərbaycan vətəndaşı sağlam olmalıdır. 
Azərbaycan vətəndaşı yaxşı şəraitdə, gözəl şəhərlərdə 
yaşamalıdır. Bütün infrastruktur layihələri icra edilməlidir ki, 
biz dünyanın inkişaf etmiş ölkələrinin səviyyəsindən geri 
qalmayaq. Biz bunu edirik, edəcəyik. Ölkəmizdə gedən 
quruculuq, abadlıq işləri hər bir rayonda öz bəhrəsini verir. 
Xüsusilə İmişli rayonunun son bir neçə ay ərzində uğurlu 
inkişafı məni ürəkdən sevindirir. Mən dəfələrlə İmişlidə 
olmuşam. Keçən il də olmuşam. İmişlinin inkişafı üçün lazımi 
tədbirlər görülmüşdür. Kənd yollarının tikintisinə vəsait 
ayrılmışdır. Ancaq mən bilirdim və siz də bilirdiniz ki, işlər 
daha da sürətlə gedə bilər. Son bir neçə ayın təcrübəsi mənim 
sözlərimi təsdiqləyir. Əminəm ki, bu reallıqları sizdən yaxşı 
bilən heç kim tapılmaz. Ancaq mən də, yəni keçən il burada 
olduğuma görə öz təəssüratlarımı sizinlə bölüşmək istəyirəm. 
Doğrudan da son bir neçə ay ərzində İmişli rayonunun 
inkişafı üçün çox böyük, tarixi işlər görülmüşdür. İmişlini 
tanımaq mümkün deyil. Buraya gələrkən çox təəccüb edirdim 
ki, mən indi İmişlidəyəm, yoxsa hansısa başqa şəhərdəyəm. 
Doğrudan da tarixi dəyişikliklər baş vermişdir – gözəllik, 
abadlıq, yeni meydan, Bayraq Meydanı, yeni parklar, Heydər 
Əliyev Mərkəzi, Gənclər Mərkəzinin tikintisi, binaların bərpası, 
küçələrin salınması, yeni işıq dirəklərinin qurulması. Görülən 
bütün işləri sadalamaq üçün yəqin ki, çox vaxt lazım olacaq, 
ancaq bir sözlə, siz İmişli sakinləri bunu yaxşı bilirsiniz və 
bütün bu quruculuq, abadlıq işlərində fəal iştirak edirsiniz. Bu 
sizin ümumi zəhmətinizin bəhrəsidir. 
Bu dəyişikliklər, əlbəttə ki, məni ürəkdən sevindirir. 
Əminəm ki, sizi də sevindirir. Ancaq eyni zamanda, bir vacib 
məsələni üzə çıxarır ki, istək, siyasi iradə və öz xalqına qayğı 
 341 
olan yerdə hər şey etmək mümkündür. Bir neçə ay bundan 
əvvəl İmişli rayonuna yeni icra başçısı təyin edilmişdir. O, təyin 
edilərkən mən ona çox önəmli tövsiyələr, göstərişlər verdim və 
dedim ki, İmişli rayonu geridə qalmamalıdır, əksinə, ölkəmizin 
ən qabaqcıl rayonlarının birinə çevrilməlidir. Son neçə ayın 
təcrübəsi göstərir ki, siz bu yolda uğurla irəliləyirsiniz. Əminəm 
ki, gələn səfərdə yeni gözəl binaları, yeni açılan obyektləri 
görəcəyəm və beləliklə, İmişlinin uzunmüddətli inkişafı təmin 
ediləcəkdir. 
Dövlət isə öz tərəfindən siyasətini davam etdirəcəkdir. 
Ölkəmizin bütün yerlərində infrastruktur layihələri icra edilir, 
yollar çəkilir, sürətlə qazlaşdırma gedir, o cümlədən İmişlidə də 
qazlaşdırma gedir və qarşıya məqsəd qoyulmuşdur ki, İmişlidə 
qazlaşdırma 100 faiz səviyyəsində olmalıdır. Bütün kəndlər 
qazlaşdırılmalıdır. Əminəm ki, gələn ilin sonuna qədər biz bu 
məqsədə çatacağıq. 
İçməli su layihəsinin başlamasını biz artıq qeyd edirik. 
Çəkilən su xətti 1 ay ərzində ümumi şəbəkəyə qoşulacaq və 
imişlililər təmiz, dayanıqlı içməli suya malik olacaqlar. Eyni 
zamanda, kanalizasiya sisteminin yaradılması prosesi başlayıb, 
kənd yollarının tikintisi gedir. Sağlamlığı bərpa etmək üçün 
gözəl xəstəxana vardır. İstirahət etmək üçün gözəl parklar, 
küçələr, xiyabanlar salınır, məktəblər tikilir. Əgər imişlililər bu 
yüksək templəri saxlaya bilsələr – mən əminəm ki, 
saxlayacaqlar – çox qısa müddət ərzində İmişli ölkəmizin ən 
qabaqcıl rayonuna çevriləcəkdir. 
Bu gün mən yeni sənaye müəssisələrinin açılışında da iştirak 
etdim. Bu da məni çox sevindirir. Özəl sektor tərəfindən 
yaradılan ən böyük taxıl anbarı İmişlidə açılmışdır. Ən böyük 
damazlıq yumurta fabriki açılıb. Bu həm ölkə iqtisadiyyatına 
verilən bir töhfədir, həm yeni iş yerlərinin açılışı deməkdir, 
insanların rifah halının yaxşılaşdırılması üçün atılan çox vacib 
addımdır. 
Bir daha deyirəm ki, iqtisadi siyasətimizin təməlində 
Azərbaycan vətəndaşı dayanır. İqtisadi islahatları aparmaq olar. 
 342 
Bəzi ölkələrdə bu daha uğurlu olur, bəzi ölkələrdə o qədər də 
böyük uğur gətirmir. Ancaq vacib məsələ ondan ibarətdir ki, 
islahatları apararkən sosial məsələlər yaddan çıxmasın. Çünki 
transformasiya dövrünü yaşayan ölkələrdə iqtisadi islahatlar bəzi 
hallarda çox acı nəticələrə gətirib çıxarır. İnsanların yaşayış 
səviyyəsi aşağı düşür. İslahatlar insanların maddi rifahına mənfi 
təsir göstərir. Bax, gözümüzün qabağında Avropanın bəzi 
ölkələrində gedən proseslər dayanmışdır və biz bunu müşahidə 
edirik. Orada indi köklü islahatlar aparılır. Dövlət xərcləri ixtisar 
edilir. Bu islahatlar istər-istəməz insanların yaşayış səviyyəsinə 
çox mənfi təsir göstərir. Bizim islahatların üstünlüyü ondan ibarət 
idi ki, bu islahatlar sosialyönümlüdür. İslahatlar nəticəsində əldə 
edilən əlavə gəlirlər ədalətli şəkildə insanların rifah halının 
yaxşılaşdırılmasına sərf edilmişdir. Ona görə biz gələcəyə də 
böyük ümidlərlə baxırıq.  Çünki iqtisadi sahədə növbəti illərdə 
ancaq və ancaq inkişaf gözlənilir, xüsusilə qeyri-neft sektoru 
sahəsində. Bölgə sakinləri də bu inkişafdan bəhrələnirlər və 
əminəm ki, uğurlar daha da böyük olacaqdır. 
Azərbaycan regionda siyasi sahədə söz sahibidir, çox güclü 
mövqelərə malikdir, dünya miqyasında tədbirlərdə də çox fəal 
iştirak edir. Biz dünyanın ən aparıcı, ən böyük qurumu olan 
BMT Təhlükəsizlik Şurasının üzvüyük. Biz dünya 
məsələlərinin həllində öz sözümüzü deyirik və gələcək illərdə 
bizim təsir imkanlarımız yalnız artacaqdır. 
Sosial sferada nəzərdə tutulmuş bütün layihələr icra edilir. 
Bu layihələrin icrası insanların ildən-ilə artan maddi rifahında 
özünü göstərir. Regionların sosial-iqtisadi inkişafı Dövlət 
Proqramının  ikinci hissəsi başa çatmaq üzrədir, gələn il başa 
çatacaqdır. Artıq növbəti 10 illik üçün yeni proqram hazırlanır 
və vaxt gələndə proqram ictimaiyyətə təqdim ediləcəkdir. 
Bütün infrastruktur layihələri icra edilir. Bir sözlə, biz qürur 
hissi ilə deyə bilərik ki, Azərbaycan dövləti müstəqillik 
dövründə özünü dünya xəritəsində təsdiq edib. İqtisadi və siyasi 
cəhətdən müstəqil Azərbaycan dövləti uğurla inkişaf edir. 
Uğurumuzun dayanıqlı, davamlı olması üçün bütün bölgələr 
 343 
sürətlə inkişaf etməlidir. Bir daha demək istəyirəm ki, İmişli 
rayonunda gedən inkişaf çox müsbətdir, uğurludur. 
Mən sizi əldə edilmiş bu uğurlar münasibətilə təbrik edirəm. 
Bütün İmişli sakinlərinə cansağlığı və yeni uğurlar arzu edirəm. 
V a l i d ə  Z ü l f ü q a r o v a (rayon sakini): Möhtərəm 
cənab Prezident! Bu gün biz imişlililər üçün çox sevimli 
gündür. Ona görə ki, biz Sizinlə Muğanın barlı-bərəkətli 
mərkəzi olan İmişli torpağında yenidən görüşürük. Bu dəfə Siz 
bizə insan həyatı üçün əvəzsiz olan bir nemət, təmiz su bəxş 
edirsiniz. Təmiz içməli su rayonun inkişafı, insanların 
sağlamlığı üçün çox böyük məna daşıyır. İçməli su həyat 
deməkdir. Təmiz içməli su isə sağlam həyat deməkdir. Aran 
bölgəsində yaşayan sakinlər daha çox içməli sudan korluq 
çəkirdilər. Uzun illər rayonumuzun ərazisindən keçən Araz və 
Kür çaylarının suyundan istifadə edirdik. Bu da təbii ki, 
insanların sağlamlığına mənfi təsir göstərirdi. 
Əvvəlki illərdə Sizin sərəncamınızla rayonumuzun 13 kən-
dində quraşdırılmış sutəmizləyici qurğular insanların təmiz suya 
olan tələbatını qismən ödəsə də, bütün rayon əhalisini tam təmin 
edə bilmirdi. Bu gün isə Siz bizi çoxdan gözlədiyimiz arzumuza 
çatdırmısınız. Yeni çəkilmiş su xəttindən İmişli şəhəri və ətraf 
kəndlərin hamısı istifadə edəcəkdir. Biz inanırıq ki, Sizin 
tapşırığınızla qısa müddətdə İmişli şəhərində kanalizasiya xətti 
də çəkiləcəkdir. Bütün bunlar Sizin bizə verdiyiniz böyük töhfə 
və göstərdiyiniz qayğının bariz nümunəsidir. 
Cənab Prezident! Siz regionlara səfəriniz zamanı belə bir 
fikir ifadə etmişdiniz: «Mən görülən işləri, insanlara yaradılmış 
şəraiti öz gözlərimlə görmək üçün buradayam!» Siz həmişə 
insanların problemləri, çətinlikləri ilə maraqlanır, onların 
firavan yaşamasına, rifah halının yaxşılaşmasına xidmət edəcək 
tədbirlər həyata keçirirsiniz. Bütün Azərbaycan xalqı kimi, biz 
imişlililər də bunu hər zaman hiss edir və Sizə arxalanırıq. 
2010-cu ildə baş vermiş təbii fəlakət nəticəsində İmişli 
rayonunun 3 kəndi tamamilə su altında qaldığı zaman bizi bu 
bəladan qurtaran məhz Siz oldunuz. Sizin tapşırığınıza əsasən 
 344 
görülən təcili tədbirlər nəticəsində insan tələfatı olmadı, insanlar 
böyük çətinliklə üz-üzə qalmadı. 
Cənab Prezident! Bu gün Azərbaycan iqtisadiyyatı sürətlə 
inkişaf edir. Bu inkişaf bölgələrdə də aydın şəkildə hiss olunur. 
Belə ki, İmişli şəhərində qazlaşdırma işləri artıq başa 
çatdırılmışdır. Rayonun kəndlərində isə qaz çəkilişi davam 
etdirilir. Yeni təhsil müəssisələri istifadəyə verilir, yollarımız 
abadlaşır. İmişli şəhərinin siması günbəgün yeniləşir, günbəgün 
gözəlləşir. Böyük abadlıq, quruculuq işləri aparılır. Sakinlərin 
normal istirahəti üçün şərait yaradılır. Rayonumuzdakı Mərkəzi 
Xəstəxana əsaslı təmir edilmiş və istifadəyə artıq hazırdır. 
Bu gün isə Siz insanların normal həyatı üçün müstəsna 
əhəmiyyəti olan içməli su xəttinin açılışında iştirak etməklə 
rayon sakinlərinə daha böyük bir sevinc bəxş etdiniz. 
Möhtərəm cənab Prezident! Görülmüş bütün işlərə və biz 
imişlililərə göstərdiyiniz qayğıya görə, ilk növbədə Sizə 
minnətdarıq. Sizi əmin edirik ki, rayonumuzun, o cümlədən 
respublikamızın daha da inkişafı və tərəqqisi üçün bundan sonra 
da əzmlə çalışacaq, Sizin doğma İmişlimizə olan diqqətinizi heç 
vaxt unutmayacağıq. Ulu Tanrıdan Sizə və ailənizə səadət, 
xoşbəxtlik və əmin-amanlıq arzulayırıq! 
 
 
 
 
 345 
 
RUSİYANIN QARAÇAY-ÇƏRKƏS 
RESPUBLİKASININ BAŞÇISI RƏŞİD 
TƏMRƏZOVUN RƏHBƏRLİK ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
29 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 29-da Rusiya Federasiyasının Qaraçay-Çərkəs Res-
publikasının başçısı Rəşid Təmrəzovun başçılıq etdiyi nüma-
yəndə heyətini qəbul etmişdir. 
Dövlətimizin başçısı Qaraçay-Çərkəs Respublikasının baş-
çısı Rəşid Təmrəzovun başçılıq etdiyi nümayəndə heyətinin 
ölkəmizə səfərinin uğurlu olacağına əminliyini bildirdi. Bakıda 
keçiriləcək birgə biznes-forumun önəmini qeyd edən prezident 
İlham Əliyev əlaqələrimizi bütün istiqamətlərdə, o cümlədən 
iqtisadi sahədə daha da möhkəmləndirməyin və əməkdaşlığın 
genişləndirilməsi üçün yeni imkanları müəyyənləşdirməyin 
zəruriliyini vurğuladı. Ölkəmiz ilə Rusiyanın ayrı-ayrı subyekt-
ləri arasında əlaqələrin Azərbaycan–Rusiya ikitərəfli 
münasibətlərinin daha da dərinləşdirilməsi baxımından əhəmiy-
yətini qeyd edən dövlətimizin başçısı Rusiya Federasiyasının 
Qaraçay-Çərkəs Respublikasının başçısı Rəşid Təmrəzovun 
ölkəmizə səfərinin fəal qarşılıqlı əlaqələrin genişləndirilməsi 
işinə töhfə verəcəyini dedi. 
Azərbaycana ilk dəfə səfər etdiyini vurğulayan Rusiya Fede-
rasiyasının Qaraçay-Çərkəs Respublikasının başçısı Rəşid 
Təmrəzov paytaxtda gedən böyük inkişaf proseslərinin onlarda 
dərin təəssürat hissi yaratdığını dedi. Bakıda keçirilən birgə 
biznes-forumun əhəmiyyətini qeyd edən Rəşid Təmrəzov 
forumun əməkdaşlığımızın daha da genişləndirilməsi işinə 
xidmət edəcəyinə əminliyini ifadə etdi.  
 
 346 
 
RUMINİYANIN KEÇMİŞ BAŞ NAZİRİ, MƏRKƏZ-
SAĞ VƏTƏNDAŞ TƏŞƏBBÜSÜNÜN TƏSİSÇİSİ 
VƏ RƏHBƏRİ MİHAY RAZVAN UNQUREANU 
İLƏ GÖRÜŞ 
 
Prezident sarayı  
 
29 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 29-da Rumıniyanın keçmiş Baş naziri, Mərkəz-Sağ 
Vətəndaş Təşəbbüsünün təsisçisi və rəhbəri Mihay Razvan 
Unqureanunu qəbul etmişdir. 
Görüşdə Azərbaycan – Rumıniya əlaqələrinin uğurlu inki-
şafından məmnunluq ifadə edildi, ölkələrimiz arasında bir neçə 
il bundan əvvəl imzalanmış strateji tərəfdaşlıq haqqında sazişin 
önəmi qeyd olundu. 
Regional əməkdaşlığın genişləndirilməsində Azərbaycan–
Rumıniya ikitərəfli əlaqələrinin rolunun xüsusi vurğulandığı 
görüşdə münasibətlərimizin daha da möhkəmləndirilməsi üçün 
böyük imkanların olduğu bildirildi. 
 
 
 
 
 
 
 
 
 
 
 
 
 
 347 
 
 
BELARUS RESPUBLİKASI BAŞ NAZİRİNİN 
BİRİNCİ MÜAVİNİ VLADİMİR SEMAŞKONUN  
BAŞÇILIQ ETDİYİ NÜMAYƏNDƏ  
HEYƏTİ İLƏ GÖRÜŞ 
 
Prezident sarayı  
 
30 oktyabr 2012-ci il 
 
Azərbaycan Respublikasının Prezidenti İlham Əliyev 
oktyabrın 30-da Belarus Respublikası Baş nazirinin birinci 
müavini Vladimir Semaşkonun başçılıq etdiyi nümayəndə 
heyətini qəbul etmişdir. 
Belarusun Baş nazirinin birinci müavini Vladimir Semaşko 
Azərbaycana sonuncu dəfə 2008-ci ildə səfər etdiyini və ötən 
dövr ərzində ölkəmizdə çox böyük inkişaf proseslərinin şahidi 
olduğunu dedi. 
Görüşdə Azərbaycan ilə Belarus arasında ikitərəfli müna-
sibətlərin müxtəlif istiqamətlərdə, o cümlədən iqtisadi sahədə 
uğurlu inkişafından məmnunluq ifadə olundu, Gəncə Avtomobil 
zavodunda həyata keçirilən Azərbaycan–Belarus birgə 
layihəsinin önəmi qeyd edildi, əlaqələrimizin daha da genişlən-
dirilməsi üçün yaxşı imkanların olduğu vurğulandı. 
 
 
 
 348 
 
BAKIDA GÖRKƏMLİ OPERA MÜĞƏNNİSİ 
BÜLBÜLÜN ABİDƏSİNİN AÇILIŞI MƏRASİMİ 
 
Bülbül prospekti  
 
31 oktyabr 2012-ci il  
 
Azərbaycan Respublikasının Prezidenti İlham Əliyev 
oktyabrın 31-də Bakıda Bülbül prospektində görkəmli opera 
müğənnisi, SSRİ Xalq artisti Bülbülün xatirəsinə ucaldılmış 
abidənin açılışında iştirak etmişdir. 
Azərbaycan musiqi ictimaiyyətinin tanınmış nümayəndələri, 
xaricdən gəlmiş qonaqlar və müğənninin ailə üzvləri 
dövlətimizin başçısını hərarətlə qarşıladılar. 
Prezident İlham Əliyev abidənin üzərindəki örtüyü götürdü 
və abidənin önünə gül dəstəsi qoydu. 
Dövlətimizin başçısı mərasimdə  çıxış etdi: 
 
– Hörmətli xanımlar və cənablar! 
Əziz dostlar, hörmətli qonaqlar! 
Bu gün ölkəmizin həyatında çox əlamətdar bir gündür. 
Bu gün biz Azərbaycan xalqının böyük oğlu Bülbülün abi-
dəsinin açılışına toplaşmışıq. Bu gözəl hadisə münasibətilə sizi 
ürəkdən təbrik edirəm. 
Azərbaycan dövləti və Azərbaycan xalqı görkəmli şəxsiy-
yətlərinin xatirəsinə həmişə böyük hörmətlə yanaşmışdır. 
Görkəmli şəxsiyyətlərin xatirəsinə ucaldılmış abidələr bunun 
bariz nümunəsidir. 
Bülbül böyük şəxsiyyət, böyük sənətkar, Azərbaycan profes-
sional vokal sənətinin banisi idi. Onun ifasında səslənən xalq 
mahnıları, muğam, klassik opera partiyaları Azərbaycan 
musiqisinin Qızıl Fondunu təşkil edir. 50 ildən çoxdur ki, 
Bülbül aramızda deyildir. Ancaq xalqımızın qəlbində ona olan 
sevgi bu gün də yaşayır. Bu sevgi, onun istedadına olan 
 349 
məhəbbət onun nə qədər böyük sənətkar olduğunu bir daha 
əyani şəkildə göstərir. 
Bülbül əsl milli müğənni, milli xanəndə, milli sənətkar idi. 
Onda vətənpərvərlik ruhu çox yüksək səviyyədə idi. Bülbül 
eyni zamanda, gözəl aktyor idi. Onun yaratdığı obrazlar bu gün 
də yaşayır və bir çoxları üçün Koroğlu obrazı məhz Bülbülün 
obrazı ilə eyniləşdirilir. Gənc nəsil, orta nəsil və yaşlı nəsil təbii 
ki, Koroğlu haqqında düşünəndə mütləq Bülbülün obrazı yada 
düşür. Koroğlu partiyasının ifası, demək olar ki, onun opera 
ifaçısı kimi fəaliyyətinin zirvəsi idi. 
Əlbəttə, Bülbülün yaradıcılığı haqqında bir vətəndaş, 
Azərbaycan xalq musiqisinə bağlı olan bir insan kimi, mən öz 
fikirlərimi bu gün bölüşmək istəyirəm. Doğrudan da onun 
təkrarolunmaz səsinin məlahəti unudulmazdır. Onun ifasında 
səslənən mahnılar ölməz mahnılardır. Artıq 50 il keçdi, bundan 
sonra da 50 il, 100 il keçəcək və Bülbülün sənəti, onun 
təkrarolunmaz səsi yaşayacaq və bizim hamımızı 
sevindirəcəkdir. 
Bülbül eyni zamanda, böyük ictimai xadim, əsl Azərbaycan 
ziyalısı, öz xalqına, öz milli köklərinə bağlı və həmçinin 
dünyaya açıq insan idi. O, Azərbaycanın musiqi sənətini sovet 
məkanında və dünyada təbliğ edirdi. O illərdə xalqımızı 
dünyaya tanıtdırmaq üçün incəsənət, musiqi, ifaçılıq sənəti, 
ədəbiyyat yeganə bir vasitə idi. Çünki Azərbaycan müstəqil 
deyildi və Azərbaycan xalqı, Azərbaycan diyarı haqqında 
dünyada və sovet məkanında təsəvvürü məhz bizim görkəmli 
incəsənət xadimləri yaratmışlar. Bülbülün bu istiqamətdəki rolu 
çox böyük idi. 
Bülbülün adı hamımız üçün əzizdir. Onun adı Azərbaycanda 
əbədiləşdirilib. Bu prospekt onun adını daşıyır. 1982-ci ildə 
Şuşada və 1983-cü ildə Bakıda Bülbülün ev-muzeyləri 
yaradılmışdır. Onun adını daşıyan musiqi məktəbi uzun illərdir 
ki, fəaliyyət göstərir. 1997-ci ildə ulu öndər Heydər Əliyevin 
sərəncamı ilə Bülbülün 100 illik yubileyini dövlət səviyyəsində 
qeyd etmək üçün xüsusi tədbirlər planı hazırlanmış və icra 
 350 
edilmişdir. O ildən başlayaraq bu günə qədər beynəlxalq Bülbül 
müsabiqəsi keçirilir və müsabiqənin iştirakçıları bu gün bizim 
qonaqlarımızdır. 
2007-ci ildə artıq mənim sərəncamımla Bülbülün 110 illik 
yubileyi münasibətilə dövlət tədbirlər planı hazırlanmış və 
həyata keçirilmişdir. Bu il Bülbülün 115 illik yubileyi qeyd 
olunur. Bu gün isə onun abidəsi şəhərimizin mərkəzində, onun 
yaşadığı evin yaxınlığında ucaldılıb. Bu, əlbəttə, Azərbaycan 
xalqının və dövlətinin onun xatirəsinə olan münasibətidir, eyni 
zamanda, bu, Azərbaycan mədəniyyətinə, görkəmli 
şəxsiyyətlərin xatirəsinə olan böyük ehtiramın əlamətidir. 
Bülbül ölkəmizin gözəl diyarında – Qarabağda dünyaya 
gəlmişdir, Şuşada doğulmuşdur. Qarabağın gözəl təbiəti, havası, 
bulaqları, gözəl mənzərələri ona güc, ilham verirdi. Onun 
təkrarolunmaz səsi məhz Qarabağ diyarının sərvətlərindən, 
nemətlərindən qaynaqlanırdı. 
Onun doğulduğu Şuşa şəhəri 20 ildən artıqdır ki, erməni 
işğalı altındadır. Ermənilər tərəfindən azərbaycanlılara qarşı 
etnik təmizləmə siyasəti törədilmişdir. Bu etnik təmizləmə 
siyasəti nəticəsində 1 milyondan artıq azərbaycanlı öz doğma 
torpağında qaçqın, köçkün vəziyyətinə düşmüşdür. Bizə qarşı 
soyqırımı törədilmişdir. Xocalı soyqırımı ki, artıq dünyanın 3 
ölkəsi bunu soyqırımı kimi rəsmən tanımışdır və bu proses 
davam etdirilir. 
Bizə qarşı mədəni soyqırımı törədilmişdir. Bizim dini, tarixi, 
mədəni abidələrimiz dağıdılmışdır. Onların içində Bülbülün, 
Xurşidbanu Natəvanın, Üzeyir Hacıbəylinin Şuşadakı büstləri 
erməni güllələri ilə deşik-deşik edilmişdir.         O büstlər bu 
gün İncəsənət Muzeyində saxlanılır. Güllələnmiş bu büstlər 
erməni vandalizminin şahidləridir. Bülbülün Şuşadakı evi 
yarıdağılmış vəziyyətdədir. 
Bu, böyük faciədir, böyük dərddir. Ancaq mən əminəm ki, 
Azərbaycan öz ərazi bütövlüyünü, öz suverenliyini bərpa 
edəcəkdir. Bunu deməyə əsas verən müxtəlif amillər vardır. 
İldən-ilə artan gücümüz, qüdrətimiz, beynəlxalq müstəvidə 
 351 
artan təsir imkanlarımız, beynəlxalq aləmin Azərbaycanın haqq 
işinə dəstək olması, beynəlxalq hüquq normalarının 
Azərbaycanın mövqeyini dəstəkləməsi və əlbəttə, bizim iqtisadi 
qüdrətimiz qələbə gününü yaxınlaşdırır. Mən əminəm ki, yaxın 
zamanlarda biz qələbə gününü qeyd edəcəyik. 
Əlbəttə, bütün dünya ictimaiyyəti çalışır ki, məsələ sülh yolu 
ilə həll olunsun. Biz də bunun tərəfdarıyıq. Ancaq eyni 
zamanda, biz istənilən varianta da hazırıq. Heç vaxt imkan 
vermərik ki, qədim Azərbaycan torpağında ikinci erməni dövləti 
yaradılsın və mütləq ərazi bütövlüyümüzü bərpa edəcəyik. 
Ondan sonra Bülbülün, Natəvanın, Üzeyir Hacıbəylinin 
abidələri yenə də Şuşada qoyulacaqdır. Əminəm ki, biz o 
abidələrin açılışında iştirak edəcəyik və Xankəndidə, Şuşada 
Azərbaycanın milli bayrağı qaldırılacaqdır. 
Əziz dostlar, bu gözəl tarixi hadisə münasibətilə sizi bir daha 
ürəkdən təbrik edirəm. Bülbülün ailəsini, onun yaxınlarını, 
bütün musiqi ictimaiyyətini bu gözəl hadisə münasibətilə təbrik 
edirəm, sizə cansağlığı, uğurlar arzulayıram.  
F ə r h a d   B ə d ə l b ə y l i (Bakı Musiqi Akademiyasının 
rektoru, Xalq artisti): Bülbül həqiqətən, Azərbaycan üçün çox 
əziz bir insan idi. Bu küçələrdə gəzərkən ona hamı ehtiramla 
«Salam, professor» – deyirdi. Onu hamı – taksi sürücüsü də, 
akademik də, kolxozçu da çox sevirdi. Onu bütün millət sevirdi. 
Burada Ada xanım əyləşib, mən onun qonaqpərvərliyi 
haqqında danışmaq istərdim. Bülbülün evi bu yaxındadır. 
Həmişə Ada xanım gözəl süfrə açırdı. Böyük ifaçılar Bakıya 
gələrkən hər bir konsertdən, hər bir tamaşadan sonra Bülbülün 
evi bir kluba çevrilirdi. Mən də, Polad da o vaxt 10 yaşında 
uşaq idik. Xoşbəxt idik ki, bu ev bizim üçün ikinci universitet, 
ikinci konservatoriya idi. Çünki orada dahi insanlar toplaşırdı. 
Bülbül bizim Bakı Musiqi Akademiyamız üçün – onda 
Konservatoriya idi – çox önəmli bir insan idi. Siz tamamilə 
doğru dediniz, o həm də böyük alim idi. Onun kabineti xalq 
musiqisi kabineti idi. Fikrət Əmirov ilə bu kabinetdə muğam 
üzərində işləyirdilər. Ona görə Fikrət Əmirov simfonik 
 352 
muğamları yazdı. Bu cür çox misal çəkmək olar. Əlbəttə, 
Koroğlu obrazı həmişə yaşayacaqdır. 
Fərhad Bədəlbəyli Bülbülün İtaliyada təhsil almasının onun 
yaradıcılığında böyük rol oynadığını qeyd edərək, görkəmli 
ifaçının milli və Avropa musiqi dəyərlərini özündə ehtiva etdi-
yini xüsusi vurğuladı. Bakı Musiqi Akademiyasının rektoru 
Azərbaycan musiqi sənətinin inkişafına verdiyi böyük dəstəyə 
görə prezident İlham Əliyevə minnətdarlığını bildirdi. 
Sizə dərin minnətdarlığımı bildirmək istərdim. Çünki il 
ərzində Bakıda musiqi sənəti ilə bağlı çox hadisələr olub. 
Bülbülün adını daşıyan müsabiqə, Qəbələ, Şəki festivalları, caz, 
muğam festivalları, Rostropoviç adına festival. Bizim 
qonaqlarımız deyir ki, biz 2 il bundan əvvəl Bakıda olmuşuq, 
indi Bakını tanımadıq. Bakı belə inkişaf edib. 
Buna görə Sizə dərin minnətdarlığımı bildirmək istərdim, 
cənab Prezident. Sizinlə bir yerdə, inşallah, Şuşada muzeyin 
açılışında iştirak edəcəyik. 
A r i f   B a b a y e v (Xalq artisti): Hörmətli Bülbül səsini 
sevənlər! Bu gün doğrudan da böyük bir bayramdır. Azər-
baycanın böyük xanəndəsinin, vokalistinin heykəlinin açılışıdır. 
Bizim hamımızın, bütün Azərbaycan xalqının böyük 
bayramıdır. Bülbül hamı tərəfindən – nəinki Azərbaycanda, 
xarici ölkələrdə də sevilən sənətkar idi. Mən xarici ölkələrdə 
olanda da görmüşəm ki, onun lent yazılarını necə əzizləyirlər, 
necə qoruyurlar. 
Bülbülün səsi əvəzolunmaz səsdir. Biz onun sənətini, oxu-
mağını tələbələrimizə aşılayırıq. Tələbələrimizə deyirik ki, 
böyük Bülbülü dinləyin, onun oxu tərzini öyrənin. Onun hər bir 
ifası, hər bir xalq mahnısı böyük bir əsərdir. Sevinirik, çox 
sevinirik ki, biz Bülbül səsindən istifadə edirik. Burada doğru 
qeyd etdilər, Bülbül həm vokalist, həm xanəndə idi,    o kişidə 
hər şey var idi. Allah-Taala ona əvəzolunmaz səs bəxş etmişdi. 
Bu mərasimin Bülbül sənətinin yaşadılmasına töhfə oldu-
ğunu deyən Arif Babayev böyük sənətkarın abidəsinin ucal-
dılmasına görə dövlətimizin başçısına minnətdarlığını bildirdi. 
 353 
Bu gün bu gözəl heykəlin açılmasına, bu sevinci bizə bəxş 
etdiyinə görə biz cənab Prezidentə minnətdarlığımızı bildiririk. 
Biz sevinirik. Sevinirik ki, Bülbül sənəti vardır və yaşayır. 
Bülbülün əvəzolunmaz səsi həmişə yaşayacaqdır. 
Sağ olun, cənab Prezident! Siz ölkədə çox işlər görürsünüz. 
Siz sənət adamlarına böyük diqqət və qayğı göstərirsiniz. 
Azərbaycan mədəniyyətinin xarici ölkələrdə yüksək səviy-
yədə təbliğ edildiyini bildirən Arif Babayev bu yaxınlarda 
Fransada Azərbaycan Mədəniyyət Mərkəzinin açılmasının 
böyük hadisə olduğunu vurğuladı. 
Bu yaxınlarda Fransada nümayəndə heyətinin bir üzvü də 
mən idim. Orada böyük bir binanın – Azərbaycan Mədəniyyət 
Mərkəzinin açılması çox böyük bir işdir. 
Bu gün böyük bir tarixi hadisədir ki, Bülbülün heykəli onun 
adını daşıyan bu prospektdə, gözəl Bakının gözəl bir yerində 
ucaldılıb. 
S e r g e y  L e y f e r k u s (Rusiyanın Xalq artisti, Vokal-
çıların Bülbül adına VI Beynəlxalq müsabiqəsinin münsiflər 
heyətinin sədri): Möhtərəm cənab Prezident! 
Hörmətli cənab nazir, hörmətli Ada xanım! 
İlk növbədə icazə verin, gözəl həmkarımız, dünya musiqi 
mədəniyyətinə və təkcə Azərbaycanın yox, bir sıra ölkələrin 
incəsənət tarixinə öz töhfələrini vermiş böyük musiqiçinin 
abidəsinin açılışında iştirak etmək şərəfinə görə Bülbül 
müsabiqəsinin beynəlmiləl münsiflər heyəti adından təşəkkü-
rümü bildirim. Bülbülü təkcə Azərbaycanda, təkcə Rusiyada 
deyil, həm də İtaliyada, Fransada, dünyanın bir sıra ölkələrində 
tanıyırlar. Onu da demək istəyirəm ki, gözəl Bakı şəhərində 20-
dən çox küçəyə görkəmli incəsənət və mədəniyyət xadimlərinin 
adları verilmişdir. Təəssüf ki, belə bir faktla öyünə biləcək 
ölkələr və şəhərlər çox deyildir. Azərbaycanda bir sıra istedadlı 
artistlərə, müğənnilərə, musiqiçilərə, bəstəkarlara abidələr 
ucaldılmışdır. Bizim kəşməkəşli əsrimizdə bu, bəlkə də çox 
nadir haldır ki, sənət adamlarına belə gözəl abidələr ucaldılır. 
 354 
Bilirsinizmi, Siz bu abidəni açanda mənim qəlbim sevinclə 
döyündü. Ona görə ki, bu gün Yer kürəsinin çox guşələrində 
müşahidə edilən adilik fonunda bu abidə, mənim fikrimcə, 
böyük mədəni dəyərə malik olan ən mühüm sənət 
nümunələrindən biri olacaqdır. 
Sergey Leyferkus Bülbülün abidəsinin yüksək sənət əsəri 
olduğunu qeyd edərək, bu abidənin Bülbül ruhunu dolğun əks 
etdirdiyini və yaşatdığını vurğuladı. 
Mən bu mərasimə gələndə xəyalımda belə bir səhnə can-
lanmışdı. Mən bu barədə Ada xanıma da danışdım. Həmin 
səhnə belə idi: Bülbül prospektində balaca qız nəvəsi ilə bir 
baba gəzir. Qız babasından soruşur: 
– Baba, bu abidənin üzərində nə yazılıb? 
Baba cavab verir: 
– «Bülbül» yazılmışdır. 
– Axı burada adam dayanır, nə üçün «bülbül» yazılıb? 
Baba cavab verir: 
– Ona görə ki, bu adam bülbül kimi oxuyurdu. Hətta 
bülbüldən də yaxşı oxuyurdu. 
R o b e r t  K ö r n e r (Fransanın Lion Opera Teatrının 
ifaçılıq direktoru): Hörmətli cənab Prezident! 
Hörmətli Ada xanım, Çingiz və Polad! 
Bu gün dahi Bülbülün abidəsinin açılışında iştirak etmək 
mənim üçün böyük şərəfdir. 
Bu abidə Azərbaycan xalqının Bülbülə əllə ucaltdığı 
abidədir. Lakin əllə ucaldılmayan abidə də vardır. Bu artıq 15 
ildir Bülbülün adını daşıyan müsabiqədir. Bu müsabiqə 
sayəsində Bülbülü Yer kürəsinin bütün guşələrində tanıyırlar. 
Bu il müsabiqədə iştirak etmək üçün Amerikadan tutmuş 
Yaponiyayadək 300-dən çox adam arzusunu bildirmişdir. 
Mən bu müsabiqənin münsiflər heyətinin işində ikinci dəfə 
iştirak etmək kimi böyük şərəfə layiq görülmüşəm. Mən bu 
təklifi məmnuniyyətlə qəbul etdim, çünki Bakı şəhərinin 
gözəlliyi və bakılıların qeyri-adi qonaqpərvərliyi məni heyran 
 355 
qoymuşdur. Yəqin ki, Bülbülün özü də xasiyyətcə və 
mənəviyyatca belə gözəl insan olmuşdur. 
Robert Körner Azərbaycanda gənc istedadlı ifaçılarla gö-
rüşündən məmnunluğunu ifadə etdi, onların Avropada və dün-
yada Azərbaycan mədəniyyətini yüksək səviyyədə təbliğ et-
diklərini vurğuladı. 
Mən burada hazırda əməkdaşlıq etdiyim bir çox azərbaycanlı 
gənc müğənni – Bülbül adına müsabiqənin laureatları ilə tanış 
oldum. Onlar öz ölkəsini Avropada və digər qitələrdə 
şöhrətləndirirlər. 
P o l a d  B ü l b ü l o ğ l u (Azərbaycan Respublikasının  
Rusiya Federasiyasındakı Fövqəladə və Səlahiyyətli səfiri):    
Hörmətli cənab Prezident! 
Hörmətli, xanımlar, cənablar! 
Hörmətli qonaqlar və əziz dostlar! 
Təbii ki, mən çox həyəcanlıyam. İnanın, mən dünyada 
yüksək kürsülərdən çıxış etmişəm, təcrübəli adamam, amma bu 
gün o qədər həyəcanlıyam ki, söz tapa bilmirəm öz duyğularımı 
ifadə edim. Hörmətli Prezidentimiz burada çox gözəl çıxış etdi. 
Bu məzmunlu çıxışda təkcə Bülbülə deyil, Azərbaycan 
mədəniyyətinə, Azərbaycan sənətinə, Azərbaycan xalqının 
nümayəndələrinə çox böyük hörmət vardır. Azərbaycanda çox 
gözəl bir məsəl vardır. Deyirlər: «ot kökü üstündə bitər». 
Sənətkara, sənətə, musiqiyə, incəsənətə hörmətin əsasını bizim 
unudulmaz liderimiz möhtərəm Heydər Əliyev qoyub. Bu ənənə 
məhz Heydər Əliyev tərəfindən hələ sovetlər vaxtından 
başlamışdır. 
Burada toplaşanların hamısı bilir ki, sovet vaxtında hər bir 
addımı gərək Moskva ilə razılaşdıraydın. Amma Heydər Əliyev 
heç kəsdən soruşmamış bizim böyük şəxsiyyətlərə ev-muzeyləri 
yaratdı. O vaxt sovetlərdə bu, görünməyən bir iş idi. Birinci 
muzey Üzeyir bəyin muzeyi idi. Sonra böyük şairimiz Səməd 
Vurğunun muzeyi açıldı. Daha sonra böyük dramaturqumuz 
Cəfər Cabbarlının muzeyi yaradıldı. Bunun ardınca Bülbülün 
muzeyi açıldı. Mən Bülbülün oğlu kimi, atamın ev-muzeyinin 
 356 
və digər muzeylərin məhz ulu öndərin böyük diqqəti, qayğısı, 
onun bilavasitə nəzarəti və tapşırığı ilə açıldığını yaxşı bilirəm. 
O vaxtı bizə Ukraynadan, Moskvadan məktublar gəlirdi. 
Soruşurdular ki, bir ifaçının, müğənninin ev-muzeyi necə 
açılıb?! Bu, ümumiyyətlə, Sovet İttifaqında muzey işində yeni 
bir istiqamət idi. 
Burada hörmətli Prezidentimiz dedi ki, Bülbülün 100 illi-
yində böyük öndərimiz xüsusi bir sərəncam imzaladı və o Sə-
rəncamla bu müsabiqənin əsası qoyuldu. 1997-cı ildən – artıq 
15 ildir ki, bu beynəlxalq müsabiqə keçirilir. Artıq altıncı 
dəfədir ki, bu beynəlxalq müsabiqə təşkil olunur. Burada deyildi 
ki, bu dəfə müsabiqədə Amerikadan tutmuş Yaponiyaya qədər 
iştirak etmək istəyənlər vardır. Bu müsabiqədə beynəlxalq 
münsiflər heyəti fəaliyyət göstərir. 
Mən bir xırda məsələni də deyim, bəlkə bunu deməməliyəm. 
Amma bir insan kimi deyəcəyəm. Dünən cənab Prezident 
xüsusi tapşırıq verib ki, Poladın anası yaşlı qadındır və orada 
mütləq yaşlı insanlar olacaq, stullar qoyun ki, onlar əyləşsinlər. 
Çox sağ olun, cənab Prezident! Mən Sizə 90 yaşında anamın, 
bütün musiqiçilərin adından minnətdarlığımı bildirirəm. Siz 
burada Qarabağ haqqında danışdınız. Qarabağlıların adından – 
icra başçısı da, Şuşanın ziyalıları da buradadır – Sizə dərin 
təşəkkürümüzü bildiririk. Ona görə ki, bu, ancaq Bülbülün 
deyil, bu, bir Qarabağ oğlunun, Qarabağ musiqiçisinin, Qarabağ 
səsinin abidəsidir. Bu gün bizim xalqımız üçün bu  çox  
vacibdir, çox önəmlidir. 
Bir sirri də açım ki, bu yeri məhz cənab Prezident özü seçib. 
Deyib ki, burada yaxşı olar! Doğrudan da bura Bülbülün abidəsi 
üçün çox münasib yerdir. Üzbəüzdə Opera Teatrıdır. Bülbül 40 
ildən çox Opera Teatrına gedib-gəlib. Qarşımızda Gənclər 
Teatrıdır. Yaxınlıqdakı bu evdə böyük bəstəkarımız Qara 
Qarayev, böyük dirijorumuz Niyazi yaşayıb. Bizim evdə böyük 
simalar – Məmməd Səid Ordubadi, Süleyman Rüstəm, Mirzə 
İbrahimov, Qəmər Almaszadə, daha kimlər, kimlər yaşayıb. 
Şəhərin bu yerində belə bir mühit var idi. Bu gün Fərhad çox 
 357 
gözəl dedi. Onlar bu küçələrdə gəziblər. Qonşumuz olan Niyazi 
bizə gələrdi, atam onlara gedərdi. Bilirsiniz, o vaxt indiki kimi 
mobil telefon yox idi. Kim-kimi tapmaq istəyirdisə, axşamlar 
bu küçəyə çıxardı. Bu küçədə kimi istəsən tapmaq mümkün idi. 
Doğrudan da bu, sanki həmin tarixin qorunub saxlanmasıdır. 
Mən belə hesab edirəm. Əgər doğrudan da bunların hamısı 
varsa, bu gün Bülbülün, Üzeyir bəyin, bu böyük insanların ruhu 
şad olmalıdır. Ona görə ki, bu gün bizim Prezidentimiz onlara 
böyük hörmət, böyük ehtiram bəsləyir. Bu adların yaşaması, 
tarixdə qalması üçün çox işlər görür. Mən onu da demək 
istəyirəm ki, cənab Prezident, bu gün bu mərasimdə iştirak edən 
qonaqlarımız Bakıya valeh olublar. 
Polad Bülbüloğlu Şuşada gülləbaran edilmiş abidələrin 
vaxtilə xalqımızın ümummilli lideri Heydər Əliyevin bilavasitə 
göstərişi və köməyi ilə Bakıya gətirildiyini vurğuladı, bu abi-
dələrin yenidən Şuşaya qayıdacağına inamını ifadə etdi. 
 
* * * 
 
Sonra prezident İlham Əliyev Bülbülün ailə üzvləri və 
mərasimdə iştirak edən qonaqlarla, mədəniyyət və incəsənət 
xadimləri ilə söhbət etdi və onlarla xatirə şəkli çəkdirdi. 
 
* * * 
 
Qeyd edək ki, qeyri-adi dərəcədə məlahətli səsinə görə xalq 
tərəfindən Bülbül adı verilən görkəmli Azərbaycan musiqi-
çisinin abidəsinin müəllifi heykəltəraş Akif Əsgərovdur. Tunc-
dan hazırlanan abidənin Bakının mərkəzində, Bülbülün yaşa-
dığı evin yaxınlığında ucaldılması xalqımızın milli-mənəvi 
dəyərlərinin qorunması istiqamətində atılan mühüm addım-
lardan biridir. 
 
 
 
 358 
 
QEYDLƏR 
 
1. Fransa, F r a n s a   R e s p u b l i k a s ı – Qərbi 
Avropada dövlət. Sahəsi 674,6 min km2, əhalisi 67 milyon 
nəfərdir. İnzibati cəhətdən 101 departamentə bölünür. Qanun-
verici  orqanı iki palatadan (Milli Məclis və Senat) ibarət 
parlamentdir. İcra hakimiyyəti prezident və Nazirlər Şurasına 
məxsusdur. Paytaxtı Paris şəhəridir. – 5–26, 62, 97, 255, 353, 
354. 
 
2. Luvr Muzeyi – Parisdə memarlıq abidəsi. Adı vaxtilə bu-
rada Fransa krallarının ovçu qəsrinin yerləşdiyi «Canavar» 
meşəsinin adından götürülmüşdür. Əvvəllər kral sarayı olmuş, 
sonradan dünyanın ən böyük bədii muzeylərindən birinə 
çevrilmişdir. 1791-ci ildə inqilabi Konventin dekreti ilə Luvr 
milli bədii muzeyə çevrilmiş və 1793-cü ildə kütləvi baxış üçün 
açılmışdır. Ekspozisiyasının əsasını keçmiş kral kolleksiyası, 
həmçinin bir sıra monastır, kilsə və kübar ailələrin 
milliləşdirilmiş kolleksiyaları təşkil etmişdir. Kolleksiyası 
Napoleon yürüşlərinin qənimətləri, müxtəlif ölkələrdən 
satınalınma, eləcə də hədiyyələr hesabına daim artmışdır. 
Luvrda 20 mindən artıq boyakarlıq və heykəltəraşlıq əsəri var. 
Muzey 6 şöbədən ibarətdir: Qədim  Şərq, Qədim Misir, Qədim 
Yunanıstan  və Qədim Roma, heykəltəraşlıq, boyakarlıq və 
rəsm, dekorativ-tətbiqi sənət. Qədim Şərq şöbəsində nadir 
incəsənət nümunələri, o cümlədən Azərbaycanın zərgərlik 
(Ziviyədən tapılmış qızıl əşyalar, e.ə. VIII əsr) və metal  
məmulatları (bürünc dolça, 1190, müəllifi Osman ibn Salman 
Naxçıvani) saxlanılır. Luvrda Fransa incəsənəti daha geniş 
təmsil olunub. Burada dünya şöhrəti qazanmış bir sıra əsər 
(«Samofrakiyalı Nika», e.ə. II əsrin sonu; «Miloslu Afrodita», 
e.ə. II əsr; Mikelancelo, Leonardo da Vinçi, Rafael, Rembrandt 
və b.-nın tabloları) mühafizə edilir. – 6. 
 
 359 
3. Birləşmiş Millətlər Təşkilatının Təhlükəsizlik Şurası 
(BMTTŞ) – BMT-nin daimi fəaliyyət göstərən mühüm orqanı. 
BMT Nizamnaməsinə görə, beynəlxalq sülhün və təhlü-
kəsizliyin qorunmasında əsas məsuliyyət daşıyır. 15 üzvü var: 5  
daimi (Çin, Fransa, Rusiya, Böyük Britaniya, ABŞ), 10 üzvü isə 
2 il müddətinə seçilir. Şuranın hər bir üzvü bir səsə malikdir. 
Prosedura məsələlərinə dair qərarlar Şuranın 9 üzvü səs verdik-
də qəbul olunmuş sayılır. – 6, 39, 43, 44, 45, 49, 117, 145, 170, 
213, 228, 238, 245, 285, 286, 342. 
 
4.«Total» – məşhur fransız neft şirkəti. 1924-cü ildə təşkil 
edilmişdir. Bir çox ölkələrdə neftin kəşfiyyatı, emalı və satışı ilə 
məşğul olur. – 7, 10. 
 
5. Türkiyə Cümhuriyyəti – Qərbi Asiyada və Avropanın 
cənub-şərqində dövlət. Sahəsi 783,5 min km2, əhalisi 79,4 milyon 
nəfərdir. İnzibati cəhətdən 81 ilə (vilayətə) bölünür.  Dövlət 
başçısı prezident, ali qanunverici orqanı Türkiyə Böyük Millət 
Məclisidir. Paytaxtı Ankara şəhəridir.  – 9, 257, 265, 270, 273, 
274, 332. 
 
6. Heydər Əliyev Fondu – qeyri-hökumət, qeyri-kommer-
siya təşkilatı. Rəsmi açılışı 10 may 2004-cü ildə olmuşdur. 
Heydər Əliyev Fondunun prezidenti YUNESKO və İSESKO-nun 
Xoşməramlı səfiri, Milli Məclisin deputatı, Azərbaycan Res-
publikasının Birinci vitse-prezidenti Mehriban Əliyevadır. 
Fondun yaradılmasında məqsəd ümummilli lider Heydər 
Əliyevin xatirəsinə ehtiramı ifadə etmək, Heydər Əliyev siyasi 
məfkurəsinin həmişəyaşar səciyyəsini əks etdirmək, Heydər 
Əliyevin yaratdığı milli dövlətçilik ideyalarını yeni nəsillərə 
daima aşılamaq olmuşdur. 
Fondun prezidenti onun səlahiyyətli qanuni nümayəndəsidir. 
Fondun işinə bilavasitə rəhbərlik icraçı direktora aiddir. Fondun 
nəzdində Ekspert Şurası və digər qurumlar fəaliyyət göstərir. – 
27, 33, 36, 63, 173, 174, 176, 291. 
 360 
 
7. Mehriban Əliyeva, M e h r i b a n  A r i f  q ı z ı (d.1964) – 
ictimai və siyasi xadim, fəlsəfə doktoru, Azərbaycan Respub-
likasının Birinci vitse-prezidenti, prezident İlham Əliyevin həyat 
yoldaşı. 1988-ci ildə M.Seçenov adına 1-ci Moskva Dövlət Tibb 
İnstitutunu bitirmişdir. 1988–92-ci illərdə akademik M.Kras-
novun rəhbərliyi altında Moskva Elmi-Tədqiqat Göz 
Xəstəlikləri İnstitutunda işləyib. 1995-ci ildə Mehriban Əli-
yeva «Azərbaycan Mədəniyyətinin Dostları» xeyriyyə fondu 
yaratmışdır. Fəaliyyətə başladığı ilk gündən fond  milli mədə-
niyyətimizin inkişafı, təbliği, tanınması üçün xeyli işlər görüb. 
1996-cı ildə fond Azərbaycan mədəniyyətini xarici ölkələrdə 
geniş təbliğ etmək üçün 3 dildə – Azərbaycan, rus və ingilis 
dillərində çıxan «Azərbaycan–İrs» jurnalını təsis etmişdir. 2004-
cü ildən Mehriban Əliyeva Azərbaycan xalqının ümummilli lide-
rinin zəngin irsinin öyrənilməsi və həmçinin Heydər Əliyevin 
milli dövlətçilik ideyalarını yeni nəsillərə aşılamaq məqsədilə 
yaradılmış Heydər Əliyev Fonduna başçılıq  edir. 
Mehriban Əliyevanın təşəbbüsü ilə Heydər Əliyev Fondu 
respublikanın bir çox şəhər, rayon və kəndlərində yeni məktəb 
binaları tikdirmiş və təmir etdirmişdir. Onun keçirdiyi xeyriy-
yə aksiyaları  şəkər, talassemiya  və anemiya xəstəliklərindən 
əziyyət çəkən Azərbaycan uşaqlarına  yardım məqsədilə təşkil 
olunur.  
Azərbaycanın şifahi xalq yaradıcılığı və musiqi irsinin qo-
runub saxlanılması və inkişaf etdirilməsi sahəsindəki yorul-
maz işlərinə görə Mehriban Əliyeva YUNESKO və İSESKO-
nun Xoşməramlı səfiri seçilmişdir. 
Yeni Azərbaycan Partiyası Siyasi Şurasının üzvü, 2005-ci 
ildən Milli Məclisin deputatıdır. Mehriban Əliyeva ölkəmizdə 
təhsil sisteminin inkişafına, milli-mədəni irsimizin qorunub sax-
lanılmasına və dünyada təbliğinə, xarici ölkələrdə xalqımızın 
müsbət imicinin möhkəmlənməsinə, genişmiqyaslı 
xeyriyyəçilik işlərinə xüsusi diqqət yetirir. 2015-ci ildə Bakıda 
keçirilən ilk Avropa oyunlarının Təşkilat Komitəsinin sədri 
 361 
olmuş, oyunların  yüksək səviyyədə keçirilməsində müstəsna 
xidmətlərinə görə «Heydər Əliyev» ordeni ilə təltif edilmişdir. – 
27–31, 33–36, 37, 61, 69–87, 110. 
 
8. Artur Rasizadə, A r t u r   T a h i r   o ğ l u (d.1935) – Azər-
baycanın dövlət xadimi. SSRİ Dövlət mükafatı laureatı. 1986–
92-ci illərdə Azərbaycan Respublikası Baş nazirinin birinci 
müavini vəzifəsində işləmişdir. 1996-cı ildən Azərbaycan Res-
publikasının Baş naziridir. Azərbaycan Respublikasının «İstiq-
lal», «Şərəf» və «Şöhrət» ordenləri ilə təltif edilmişdir. – 32. 
 
9. Ramiz Mehdiyev,  R a m i z  Ə n v ə r  o ğ l u (d.1938) – 
Azərbaycanın görkəmli  siyasi və dövlət xadimi, fəlsəfə elmləri 
doktoru, professor. Azərbaycan Milli Elmlər Akademiyasının 
həqiqi üzvü. 1978–80-ci illərdə  Rayon Partiya Komitəsinin Birinci 
katibi, 1980–81-ci illərdə Azərbaycan KP MK-da elm və təhsil 
şöbəsinin müdiri, 1981–83-cü illərdə Azərbaycan KP MK-da par-
tiya-təşkilat  işi şöbəsinin  müdiri, 1983–88-ci illərdə Azərbaycan 
KP MK-da katib, 1988–94-cü illərdə Azərbaycan EA-nın  İctimai-Si-
yasi Tədqiqatlar və İnformasiya İnstitutunda şöbə müdiri, 1994-cü 
ildə Azərbaycan Respublikası Prezidentinin İcra Aparatının şöbə 
müdiri, 1995-ci ildən Azərbaycan Respublikası Prezidenti Ad-
ministrasiyasının rəhbəridir. 1995–2000-ci illərdə Azərbaycan 
Respublikası Milli Məclisinin deputatı olub. Müasir siyasi 
problemlərə, dövlət quruculuğuna aid bir çox kitab və mono-
qrafiyaların müəllifidir. Azərbaycan Respublikasının «İstiqlal», 
Rusiya Federasiyasının «Dostluq»  ordenləri ilə təltif 
edilmişdir. Beynəlxalq Nyu-York Akademiyasının və Türk 
Dünyası Araşdırmalar Uluslararası Elmlər Akademiyasının 
üzvüdür. Azərbaycan Respublikasının «İstiqlal» və «Şərəf» 
ordenləri ilə təltif edilmişdir. – 32. 
 
 
10. Hacıbala Abutalıbov, H a c ı b a l a  İ b r a h i m  o ğ - l 
u (d.1944) – Bakı Şəhər İcra Hakimiyyətinin başçısı. Fizika-
 362 
riyaziyyat elmləri doktoru. Azərbaycan Respublikasının «Şərəf» 
ordeni ilə təltif edilmişdir. – 32. 
 
11. Amerika Birləşmiş Ştatları (ABŞ) – Şimali Amerikada 
dövlət. Şimaldan Kanada, cənubdan Meksika, şərqdən Atlantik 
okeanı və qərbdən Sakit okeanla əhatə olunur. Sahəsi 9,5 milyon km2, 
əhalisi 325,8 milyon nəfərdir. İnzibati cəhətdən 50 ştat və 
Kolumbiya federal paytaxt dairəsinə bölünür. Ali qanunvericilik 
orqanı ikipalatalı (Nümayəndələr Palatası və Senat) ABŞ Konqresi-
dir. Dövlət başçısı prezidentdir. Paytaxtı Vaşinqton şəhəridir. – 34, 
62, 79, 252, 255, 293, 354. 
 
12. Heydər Əliyev,  H e y d ə r   Ə l i r z a  o ğ l u (1923–
2003) –  Müstəqil Azərbaycan dövlətinin memarı və qurucusu, 
xalqımızın ümummilli lideri, görkəmli dövlət xadimi, Azərbaycan 
Respublikasının Prezidenti (1993–2003), 2 dəfə Sosialist Əməyi 
Qəhrəmanı. 
1964-cü ildə Azərbaycan SSR Nazirlər Soveti yanında Dövlət 
Təhlükəsizlik Komitəsi sədrinin müavini, 1967-ci ildə isə sədri 
vəzifəsinə irəli çəkilmişdir. 
Azərbaycan Kommunist Partiyası Mərkəzi Komitəsinin iyul 
(1969) plenumunda Heydər Əliyev MK-nın Büro üzvü, Azər-
baycan KP MK-nın Birinci katibi seçilmişdir.  
H.Əliyevin respublikaya rəhbərlik etdiyi ilk  illərdən əhatəli 
iqtisadi konsepsiya hazırlanmış, yeni istehsal sahələri yaradılmış, 
Azərbaycanın iqtisadi potensialı güclənmişdir. H.Əliyevin 
respublikaya bilavasitə rəhbərlik etdiyi dövrdə (1969–82-ci illər) 
idarəetmə mexanizminin və metodlarının təkmilləşdirilməsi, əmək 
və ictimai-siyasi fəallığın artırılması, kənd təsərrüfatının 
inkişafında yüksək göstəricilər əldə edilməsi, azərbaycançılıq məf-
kurəsinin, milli ruhun, milli özünüdərkin yüksəlişi, müstəqil 
dövlətçilik ideyalarının güclənməsi və reallaşması üçün dəyərli 
işlər görülmüşdür. 
H.Əliyev 1971-ci ildə Sovet İttifaqı Kommunist Partiyası Mər-
kəzi Komitəsinin  üzvü, 1976-cı ilin martında Sov.İKP MK Siyasi 
 363 
Bürosu üzvlüyünə namizəd, 1982-ci ilin noyabrında isə Siyasi 
Büro üzvü seçilmiş və eyni zamanda, SSRİ Nazirlər Soveti 
sədrinin Birinci  müavini təyin edilmişdir. 
H.Əliyev Moskvada işlədiyi dövrdə də həmişə Azərbaycanı 
düşünmüş, onun taleyi ilə yaşamış, doğma respublikanın dünyada 
tanıdılması üçün əlindən gələni etmişdir. 
H.Əliyev 1990-cı ilin 20 yanvarında sovet qoşunlarının Bakıda 
törətdiyi qanlı faciəni qətiyyətlə pisləmiş və Azərbaycanın 
Moskvadakı nümayəndəliyində kəskin bəyanatla çıxış 
etmişdir. 
H.Əliyev 1990-cı ilin iyulunda Azərbaycana qayıtmış,  əvvəlcə 
Bakıda, sonra isə Naxçıvanda yaşamışdır. O, 1991–93-cü illərdə 
Naxçıvan Muxtar Respublikası Ali Məclisinin Sədri, Azərbaycan 
Respublikası Ali Sovetinin Sədr müavini olmuş, Ali Sovetin sessi-
yalarında fəal iştirak etmiş, Azərbaycanda mövcud ictimai-siyasi  
vəziyyəti həmişə obyektiv təhlil etmiş, mühüm prinsipial fikirlər 
söyləmiş, Dağlıq Qarabağ münaqişəsinin səbəblərini aşkara 
çıxarmış və təqsirkarların dəqiq ünvanını göstərmişdir. 1993-cü 
ilin may–iyununda dövlət böhranının, hakimiyyətsizliyin, 
başıpozuqluğun kulminasiya nöqtəsinə çatması ilə ölkədə 
vətəndaş müharibəsi və müstəqilliyin itirilməsi təhlükəsi 
yarandıqda Azərbaycan xalqı H.Əliyevin hakimiyyətə gətiril-
məsi tələbi ilə ayağa qalxdı və Azərbaycanın o zamankı döv-
lət rəhbərliyi onu rəsmən Bakıya dəvət etməyə məcbur oldu. 
H.Əliyev iyunun 15-də Azərbaycan Ali Sovetinin Sədri 
seçildi, iyulun 24-də Milli Məclisin qərarı ilə Azərbaycan 
Respublikası Prezidentinin səlahiyyətlərini həyata keçirməyə 
başladı.  
1993-cü il oktyabrın 3-də ümumxalq səsverməsi nəticəsində 
H.Əliyev Azərbaycan Respublikasının Prezidenti seçildi. H.Əli-
yevin Azərbaycan rəhbərliyinə qayıdışı ilə ölkənin ictimai-siyasi, 
sosial, iqtisadi, elmi-mədəni həyatında böyük dönüş oldu, beynəl-
xalq norma və prinsiplərə uyğun müstəqil dövlət quruculuğu 
prosesi başlandı. Dövlətimizin xarici siyasəti, eləcə də 
dünyanın aparıcı dövlətləri və beynəlxalq təşkilatları ilə əla-
 364 
qələri milli maraqlara əsaslanan xətlə inkişaf etməyə başladı. 
Dağlıq Qarabağ münaqişəsinin həllində ilk mərhələ kimi, 
cəbhə xəttində atəşkəs elan edilməsinə nail olundu. 
H.Əliyevin fəal diplomatiyası nəticəsində ATƏT-in Lissa-
bon sammitində (1996) bu beynəlxalq təşkilatın 54 üzvündən 
53-ü (Ermənistandan başqa) Dağlıq Qarabağ probleminin 
həllində Azərbaycanın mənafeyinə uyğun  prinsipləri açıq 
şəkildə müdafiə etdi. 
1994-cü ilin sentyabrında Bakıda dünyanın aparıcı neft  şir-
kətləri ilə «Əsrin müqaviləsi» adı almış mühüm  müqavilələr  
bağlandı. 
 1999-cu ilin aprelində GUÖAM birliyinin geniş bir məkanda 
yaranmasında H.Əliyevin önəmli xidməti olmuşdur. 
H.Əliyevin «İnsan hüquq və azadlıqlarının təmin edilməsi 
haqqında» fərmanı Azərbaycanın dünyaya və Avropaya in-
teqrasiyası prosesinin sürətləndirilməsinə geniş imkanlar yaratdı. 
Məhz bunun nəticəsində Azərbaycan 1996-cı ilin iyunundan 
Avropa Şurasına  «Xüsusi qonaq» statusu almış, 2001-ci il yan-
varın 25-də isə onun tamhüquqlu üzvü olmuşdur. 
H.Əliyev 1998-ci il oktyabrın 11-də xalqın  yüksək siyasi fəal-
lığı şəraitində keçirilən seçkilərdə yekdilliklə yenidən prezident 
seçildi. 
H.Əliyev bir sıra beynəlxalq mükafatlara, o cümlədən Bey-
nəlxalq Atatürk  Sülh Mükafatına, müxtəlif ölkə universitetlə-
rinin Fəxri doktoru adına və digər yüksək nüfuzlu Fəxri adlara 
layiq görülmüşdür. – 37, 42, 63, 64, 65, 67, 137–138, 140, 166, 
171, 173, 185, 187, 188, 195, 246, 249, 250, 291, 292, 297, 298, 
299, 309, 325, 329, 330, 349, 355, 357. 
 
13. Elmar Məmmədyarov, E l m a r  M ə h ə r r ə m   o ğ- 
l u (d.1960) – tarix elmləri namizədi, diplomat. 1995–98-ci 
illərdə Azərbaycan Xarici İşlər Nazirliyində Beynəlxalq Təşki-
latlar İdarəsinin başçısı, 1998–2003-cü illərdə ABŞ-da Azər-
baycan səfirliyində müşavir, 2003–2004-cü illərdə İtaliyada Azər-
 365 
baycan Respublikasının səfiri, 2004-cü ildən isə Azərbaycan Res-
publikasının Xarici İşlər naziridir. – 37–40, 125, 236, 266. 
 
14. Xocalı soyqırımı  – 1992-ci il fevralın 25-dən 26-na ke-
çən gecə erməni silahlı qüvvələri və Xankəndidə yerləşən Ru-
siyanın 366-cı alayının əsgər və zabitləri Xocalıya hər tərəfdən 
hücum etmiş, şəhəri tamamilə yandırmışlar, 613 azərbaycanlı  
öldürülmüş, yüzlərlə şəhər sakini yaralanmış, itkin düşmüşdür. 
– 38, 48, 116, 142. 
 
15. Tacikistan, T a c i k i s t a n   R e s p u b l i k a s ı – 
Orta Asiyanın cənub-şərqində dövlət. Sahəsi 142 min km2, 
əhalisi 8,5 milyon nəfərdir. İnzibati ərazisi Bədaxşən Muxtar 
Vilayətinə, 2 vilayətə və 45 rayona bölünür. Dövlət başçısı 
prezident, qanunverici orqanı Məclisdir. Paytaxtı Düşənbə 
şəhəridir. – 38, 257, 265, 271. 
 
16. Rusiya, R u s i y a   F e d e r a s i y a s ı – Avropanın şər-
qində, Asiyanın şimalında dövlət. Sahəsi 17,125 milyon  
km2, əhalisi 146,5 milyon nəfərdir. Rusiya Federasiyasına 22 
respublika, 9 diyar, 46 vilayət, federal əhəmiyyətli Moskva 
və Sankt-Peterburq şəhərləri, 4 muxtar vilayət və mahal da-
xildir. Dövlət başçısı prezident, qanunverici orqanı ikipalatalı 
Dövlət Duması və Federasiya Şurasıdır. Paytaxtı Moskva şəhə-
ridir. – 39, 63–64, 71, 78, 79, 80, 81, 99, 110, 121–122, 345, 
353. 
 
17. İslam Konfransı Təşkilatı (İKT)– 1969-cu ildə yaradıl-
mışdır. Müsəlman ölkələrinin çoxunu birləşdirir. Nizamna-
məsinə görə İslam Konfransı Təşkilatının fəaliyyəti müsəl-
manların həmrəyliyinin möhkəmlənməsinə, üzv dövlətlər ara-
sında əməkdaşlığa yönəldilmişdir. İqamətgahı Ciddədədir 
(Səudiyyə Ərəbistanı). Azərbaycan 1991-ci ildən İKT-nın 
üzvüdür. Hazırda İslam Əməkdaşlıq Təşkilatı adlanır.  – 40. 
 
 366 
 
18. Dağlıq Qarabağ Muxtar Vilayəti – Azərbaycan Res-
publikası ərazisində muxtar vilayət. 1923-cü il iyulun 7-də təşkil 
edilmişdir. Dağlıq Qarabağda 1988-ci ilə qədər 170 min əhali 
yaşayırdı. Sahəsi 4,4 min  km2-dir. Mərkəzi Xankəndidir.  
1988-ci ildə muxtar vilayətin erməni separatçıları və millət-
çiləri Ermənistan silahlı qüvvələri ilə birlikdə bu ərazidə yaşa-
yan azərbaycanlıları doğma torpaqlarından çıxararaq Dağlıq 
Qarabağı işğal etdilər. BMT-nin 822, 853, 874, 884 saylı qətnamə-
lərinə görə, erməni işğalçıları Azərbaycan torpaqlarını qeyd-
şərtsiz tərk etməlidirlər. Ancaq Azərbaycan torpaqları hələ də 
erməni tapdağı altındadır. – 42, 43, 116, 117, 142, 144, 145, 
167, 169, 170, 213, 228, 238, 244, 248, 252, 350. 
 
19. NATO (Şimali Atlantika Müqaviləsi Təşkilatı) – hərbi-
siyasi ittifaq. 1949-cu il aprelin 4-də Vaşinqtonda ABŞ, Bö-
yük Britaniya, Fransa, Belçika, Niderland, Lüksemburq, Ka-
nada, İtaliya, Portuqaliya, Norveç, Danimarka, İslandiyanın 
imzaladıqları Şimali Atlantika müqaviləsi əsasında yaradıl-
mışdır. 1952-ci ildə Yunanıstan və Türkiyə, 1955-ci ildə Al-
maniya Federativ Respublikası, 1982-ci ildə İspaniya NATO-
ya qoşulublar. Varşava Müqaviləsi Təşkilatı dağıldıqdan 
(1991) sonra əvvəllər sosialist ölkələri düşərgəsinə daxil 
olmuş ölkələrin bir qismi NATO-ya üzvlüyə qəbul edilmiş, 
digər qismi isə ilkin mərhələ kimi, NATO-nun «Sülh naminə 
tərəfdaşlıq» proqramına qoşulmuşlar. Ali orqanı NATO  
Şurasının sessiyasıdır. Mənzil-qərargahı Brüsseldədir. – 43, 
49, 117, 145, 213. 
 
20. Çin Xalq Respublikası (ÇXR) – Mərkəzi və Şərqi 
Asiyada dövlət. Sahəsi 9,6 milyon km2, əhalisi 1,4 milyard 
nəfərdir. İnzibati cəhətdən 22 əyalətə (Tayvansız), 5 muxtar 
rayona və mərkəz tabeliyində olan 3 şəhərə (Pekin, Şanxay, 
Tyantszin) bölünür. Ali dövlət hakimiyyəti orqanı Ümumçin 
Xalq Nümayəndələri Məclisidir. Dövlət başçısı Çin Xalq 
 367 
Respublikasının Sədridir. Paytaxtı Pekin şəhəridir. – 58–59, 
62, 79, 88, 255. 
 
21. Hu Szintao (d.1942) – Çin siyasətçisi və dövlət xadimi. 
1992-ci ildən ÇKP MK-da yüksək vəzifələrdə çalışmışdır. 
2002–2012-ci illərdə ÇKP MK-nın Baş katibi, 2003–2013-cü 
illərdə ÇXR-nın Sədri, 2004–2012-ci illərdə isə ÇXR Hərbi 
Şurasının sədri olmuşdur. – 58, 59, 88. 
 
22. Həzi Aslanov, H ə z i   Ə h ə d   o ğ l u (1910–1945) – 
tank qoşunları qvardiya general-mayoru, 2 dəfə Sovet İttifaqı 
Qəhrəmanı. Böyük Vətən müharibəsinin ilk günlərindən döyüş-
lərdə iştirak edən H. Aslanov Stalinqrad vuruşmasında, feldmarşal 
Manşteynin tank ordusunun darmadağın edilməsində xüsusi 
məharət göstərmişdir. 1944-cü ildə H. Aslanovun 35-ci qvardiya 
tank briqadası Belorusiyanı, Pribaltika respublikalarını azad etmək 
uğrundakı vuruşmalarda xüsusilə fərqlənmişdi. H. Aslanov 1945-
ci il yanvar ayının 24-də Latviyanın Liepay şəhəri yaxınlığındakı 
vuruşmada qəhrəmancasına həlak olmuşdur. – 64. 
 
23. M.V.Lomonosov adına Moskva Dövlət Universitetinin 
Bakı filialı – Azərbaycan Respublikası Təhsil Nazirliyinin tabe-
liyində olan ali təhsil müəssisəsi. Filial 2009-cu ildən fəaliyyətə 
başlamışdır. Universitetdə 6 ixtisas üzrə 489 tələbə təhsil alır. 
Tədris müəssisəsində Moskvadan ezam olunmuş tanınmış 
alimlərlə yanaşı, Bakı universitetlərinin yüksək hazırlıqlı alimləri 
də dərs deyirlər. – 69–87. 
 
24. Nərgiz Paşayeva, N ə r g i z   A r i f   q ı z ı  (d.1962) – 
filologiya elmləri doktoru, professor, Lomonosov adına Moskva 
Dövlət Universitetinin Bakı filialının rektoru. Özəl «Üns» 
yaradıcılıq səhnəsinin yaradıcısı və bədii rəhbəri, «Azərbaycan 
mədəniyyətinin dostları» Xeyriyyə Fondunun İdarə Heyətinin 
üzvü, «Azərbaycan–İrs» jurnalının ədəbi şöbəsinin redaktoru, 
İngiltərə– Azərbaycan Cəmiyyətinin həmsədridir. – 69–87. 
 368 
25. Viktor Sadovniç (d.1939) – informatika sahəsində alim. 
Rusiya Elmlər Akademiyasının akademiki. Dövlət mükafatı 
laureatı. 1992-ci ildən Moskva Dövlət Universitetinin rektoru. – 
69–70, 87. 
 
26. Almaniya, A l m a n i y a  F e d e r a t i v  R e s p u b l i- k 
a s ı – Mərkəzi Avropada dövlət. Sahəsi 357 min km2, əhalisi 
82,2 milyon nəfərdir. AFR tərkibində 16 ərazisi olan 
federasiyadır. Dövlət başçısı prezident, hökumət başçısı isə 
federal kanslerdir. Ali qanunverici hakimiyyət orqanı parla-
mentdən – Bundestaq və Bundesratdan ibarətdir. Paytaxtı 
Berlin şəhəridir.  – 62, 89, 255. 
 
27. Koreya, K o r e y a  R e s p u b l i k a s ı  – Şərqi  Asi-
yada dövlət. Sahəsi 100,2 min km2, əhalisi 51,4 milyon nəfər-
dir.  İnzibati  ərazisi 9 əyalətə, mərkəzə  tabeli 6  və 1 xüsusi 
statuslu şəhərə bölünür. Dövlət başçısı prezident, qanunverici 
orqanı birpalatalı Milli Məclisdir. Paytaxtı Seul şəhəridir. – 
62, 90, 332. 
 
28. Li Men Bak (d.1941) – 2008–2013-cü illərdə Koreya 
Respublikasının Prezidenti olmuşdur. – 90. 
 
29. İspaniya – Cənub–Qərbi Avropada dövlət. Sahəsi 
504,8 min km2, əhalisi 47,3 milyon nəfərdir. İnzibati ərazisi 17 
muxtar vilayətə daxil olan 50 əyalətə bölünür. İspaniya kons-
titusiyalı monarxiyadır. Dövlət başçısı kral, qanunverici orqanı 
Korteslərdir (ikipalatalı parlament, Konqres və Senat). 
Mərakeş sahilindəki Seuta və Melilya anklav şəhərləri 
İspaniyanın mülküdür. Paytaxtı Madrid şəhəridir. – 91. 
 
30. I Xuan Karlos (d.1938) – 1975–2014-cü illərdə İspa-
niya kralı. 1975-ci ildə diktator Frankonun ölümündən sonra 
kral elan edilmişdir. – 91. 
 
 369 
31. Vladimir Putin  (d.1952) – 2000–2008-ci illərdə Rusiya 
Federasiyasının Prezidenti olmuşdur. 1975–97-ci illərdə bir sıra 
məsul vəzifələrdə çalışmışdır. 1998-ci ildə Rusiya Federasiyası 
Prezidenti Administrasiyasının rəhbəri, 1998–99-cu illərdə 
FTX-nın direktoru, 1999-cu ilin avqustundan Rusiya höku-
mətinin başçısı, 2008-ci ilin mayında Rusiya Federasiyasının 
Baş naziri təyin edilmişdir. 2012-ci ilin mart ayında yenidən 
Rusiya Federasiyasının Prezidenti seçilmişdir. – 99, 110, 122. 
 
32. Mahmud Kərimov, M a h m u d   K ə r i m   o ğ l u 
(1948–2013) – fizik, fizika-riyaziyyat elmləri doktoru, profes-
sor, akademik. 2001–2013-cü illərdə Azərbaycan Milli Elmlər 
Akademiyasının  prezidenti olmuşdur. Azərbaycan Respubli-
kasının «Şöhrət» ordeni ilə təltif edilmişdir. – 129. 
 
33. Əhməd Zevayl (1946–2016) – Misir–ABŞ kimyaçısı. 
Kimya üzrə Nobel mükafatı laureatı. XX əsrin 80-ci illərində Zevayl 
dünyada  ilk dəfə olaraq molekulların izlərini əldə etmək imkanını 
verən ən  sürətli çəkiliş kamerasını yaratmışdır. – 129. 
 
34. Ağdam – Azərbaycan Respublikasında inzibati rayon.  
1930-cu ildə təşkil edilmişdir. Sahəsi 1154 km2, əhalisi 194,8 
min nəfərdir. 1993-cü ildə Ağdam şəhəri və əksər kəndləri er-
məni qəsbkarları tərəfindən işğal edilmişdir. – 144. 
 
35. ATƏT-in Minsk qrupu – 1992-ci il martın 24-də yara-
dılmışdır. 1997-ci ildə Minsk qrupunun tərkibinə aşağıdakı döv-
lətlər daxil olmuşdur: Azərbaycan, Ermənistan, Belarus, Alma-
niya, İtaliya, Rusiya, ABŞ, Fransa, Türkiyə, Danimarka və İs-
veç. 1994-cü ilin dekabrından Minsk qrupuna 2 sədr – Rusiya və 
İtaliya rəhbərlik edirdi. 1996-cı ilin dekabrından onun 3 – Ru-
siya, ABŞ və fransalı həmsədrləri var. Qrupun əsas vəzifəsi 
Ermənistan–Azərbaycan münaqişəsinin sülh yolu ilə aradan qal-
dırılmasına və Dağlıq Qarabağ probleminin dinc vasitələrlə həll 
edilməsinə bilavasitə kömək etməkdir. – 144. 
 370 
 
36. ATƏT – Avropada Təhlükəsizlik və Əməkdaşlıq Təş-
kilatı. Əsası 1973-cü ilin iyulunda Helsinkidə qoyulmuşdur. 
Burada Avropanın 33 dövlətinin, ABŞ və Kanadanın dövlət və 
hökumət rəhbərləri iştirak edir. ATƏT «soyuq müharibə»nin 
qurtarmasından sonra Ümumavropa təhlükəsizlik sistemini 
formalaşdıran, yeni Avropanın siyasi və iqtisadi həyatının sivil 
birgəyaşayış qaydalarını müəyyən edən, dövlətlərarası mü-
nasibətləri rəqiblik və münaqişə yolundan əməkdaşlıq və 
qarşılıqlı mənafe istiqamətlərinə yönəldən bir təşkilat 
funksiyasını icra edir.  
Azərbaycan 1992-ci ildən ATƏT-in üzvüdür və 1993-cü 
ilin ikinci yarısından ATƏT-in zirvə görüşlərində Azərbay-
can nümayəndə heyəti fəal iştirak edir. – 144, 146. 
 
37. Şuşa – Azərbaycan Respublikasında şəhər. Sahəsi 289 
km2, əhalisi 32,8 min nəfərdir. Elmi ədəbiyyatda Şuşanın 
əsasının 1750-ci illərin əvvəllərində Qarabağ xanı Pənahəli xan 
Cavanşir tərəfindən qoyulması göstərilsə də, tədqiqatlar Şuşanın 
qədim yaşayış məntəqəsi olduğunu qeyd edirlər. Qarabağ 
xanlığının mərkəzi olan Şuşa bir müddət Pənahəli xanın adı ilə 
Pənahabad adlanmışdır.  
Şuşa 1813-cü il Gülüstan müqaviləsinə əsasən Qarabağ xan-
lığı tərkibində Rusiyaya birləşdirildi. 1920-ci ilin martında er-
məni daşnaklarının Qarabağda törətdikləri qırğın nəticəsində 
Şuşanın bir hissəsi tamamilə yandırıldı və minlərlə günahsız 
insan qətlə  yetirildi. Lakin iyun ayının əvvəlində müsavatçılar 
və türk generalı Nuru Paşa Şuşanı erməni qəsbkarlarından xilas 
etdi. 1923-cü il  Azərbaycan MİK-nin dekretinə əsasən Dağlıq 
Qarabağ Muxtar Vilayəti təşkil olunduqda Şuşa muxtar vilayətin 
tərkibinə daxil edildi.1992-ci ildə erməni işğalçıları tərəfindən 
işğal edilmişdir. – 170, 228, 349, 350, 351, 357. 
 
 371 
38. Xankəndi – Azərbaycan Respublikasında şəhər. Dağlıq 
Qarabağ Muxtar Vilayətinin mərkəzi. 1991-ci ildən erməni 
separatçıları tərəfindən işğal edilmişdir. – 170, 228, 351. 
 
39. Səməd  Vurğun,  S ə m ə d  Y u s i f    o ğ l u   V ə k i - l 
o v (1906–1956) – böyük Azərbaycan şairi, ictimai xadim. 
Azərbaycanın Xalq şairi Səməd Vurğunun yaradıcılığı XX əsr 
Azərbaycan şeirinin inkişafında mühüm rol oynamışdır. Səməd 
Vurğun Azərbaycan Yazıçılar İttifaqının məsul katibi, sədri, 
Azərbaycanın Xarici Ölkələrlə Mədəni Əlaqələr Cəmiyyətinin 
sədri, Azərbaycan MEA-nın vitse-prezidenti olmuşdur, 2 dəfə 
SSRİ Dövlət mükafatı laureatı adına layiq görülmüşdür. – 176, 
355. 
 
40. Yeni Azərbaycan Partiyası (YAP) – Azərbaycanda ən 
kütləvi siyasi partiya. YAP 1992-ci il noyabrın 21-də Naxçıvan 
şəhərində təsis edilib. 81 rayon və 5000-ə yaxın ilk partiya 
təşkilatı var. Partiyada Gənclər Birliyi və Qadın Şurası fəaliyyət 
göstərir. Üzvlərinin sayına görə parlamentdə çoxluq təşkil edir. 
Azərbaycanın dövlət müstəqilliyinin daha da möhkəm-
ləndirilməsində, ölkəmizdə demokratik, hüquqi və dünyəvi 
dövlət qurulmasında və iqtisadi-siyasi islahatların həyata keçiril-
məsində fəal iştirak edir. YAP-ın təsis konfransında (1992) 
mərhum prezidentimiz Heydər Əliyev yekdilliklə partiyanın sədri 
seçilmişdir. 2005-ci ilin mart ayından isə YAP-ın sədri prezident 
İlham Əliyevdir. – 188,296, 306. 
 
41. Leyla Əliyeva, L e y l a   İ l h a m   q ı z ı (d.1986) – 
«Baku» jurnalının baş redaktoru, Heydər Əliyev Fondunun  
vitse-prezidenti, Azərbaycan Respublikasının Prezidenti İlham 
Əliyevin və Azərbaycan Respublikasının Birinci vitse-
prezidenti Mehriban Əliyevanın böyük qızı, Heydər Əliyevin 
nəvəsi. 2006–2008-ci illərdə Leyla Əliyeva Moskva Dövlət 
Beynəlxalq Əlaqələr İnstitutunun magistraturasında oxumuş və 
bu institutda oxuyan azərbaycanlı tələbələrin nümayəndəsi kimi 
 372 
fəaliyyət göstərmişdir. Leyla Əliyeva həm də Moskvada Heydər 
Əliyev Fonduna başçılıq edir.  Azərbaycan Respublikasının  
«Tərəqqi» medalı ilə təltif edilmişdir. – 200. 
 
42. Ümumdünya İqtisadi   Forumu, D a v o s   İ q t i s a d i   
F o r u m u  –  İsveçrənin kurort şəhəri Davosda hər il Ümum-
dünya İqtisadi Forumu keçirilir. 1995-ci il yanvarın 26–30-da 
Azərbaycan prezidenti Heydər Əliyev başda olmaqla, Azərbaycan 
nümayəndə heyəti ilk dəfə bu forumda iştirak etmişdir. – 211,215. 
 
43. Helsinki Yekun Aktı – 1975-ci il avqustun 1-də Finlan-
diyanın paytaxtı Helsinkidə Avropanın 33 dövlətinin, ABŞ və 
Kanadanın dövlət və hökumət başçılarının  müşavirəsi oldu. 
Onlar Avropada təhlükəsizlik və əməkdaşlıq haqqında  Zirvə 
aktını imzaladılar. Azərbaycan Respublikası bu aktı 1992-ci ildə 
imzalamışdır. – 214. 
 
44. Əlcəzair,   Ə l c ə z a i r   X a l q   D e m o k r a t i k     R e 
s p u b l i k a s ı – Şimali Afrikada dövlət. Sahəsi 2,38 milyon  
km2, əhalisi 40,4 milyon nəfərdir. İnzibati ərazisi 48 vilayətə  
bölünür. Dövlət başçısı prezident, qanunverici orqanı birpalatalı 
Milli Xalq Məclisidir. Paytaxtı Əlcəzair şəhəridir. – 229, 279. 
 
45. Əbdüləziz Buteflika (d.1937)  – Əlcəzairin dövlət xadi-
mi, 1999-cu ildən Əlcəzair Respublikasının  Prezidentidir. – 
229. 
 
46. Özbəkistan, Ö z b ə k i s t a n   R e s p u b l i k a s ı – Orta 
Asiyanın mərkəzində dövlət. Sahəsi 447,4 min km2, əhalisi 32,3 
milyon nəfərdir. Özbəkistanın tərkibinə Qarakalpak Muxtar 
Respublikası və 12 vilayət daxildir. Dövlətin başçısı prezident, 
qanunverici orqanı Məclisdir. Paytaxtı Daşkənd şəhəridir. – 231–
251, 266. 
 
 373 
47. İslam Kərimov, İ s l a m   Ə b d u q ə n i  o ğ l u (1938–
2016) – Özbəkistanın siyasi və dövlət xadimi. 1989–90-cı 
illərdə Özbəkistan KP MK-nın Birinci katibi, 1990–2016-cı 
illərdə Özbəkistan Respublikasının Prezidenti olmuşdur. – 231–
251. 
 
48. İpək yolu, B ö y ü k   İ p ə k   y o l u – beynəlxalq tarixi 
tranzit-ticarət yolu, eramızdan əvvəl II əsrin sonlarından era-
mızın XVI əsrinədək fəaliyyət göstərmiş, Çindən Şimali Afrika 
və İspaniyaya qədər  uzanaraq,  ayrı-ayrı  qolları  ilə o zaman 
dünyanın məlum olan, demək olar ki, bütün ölkələrini 
birləşdirmişdir. 
Əlverişli coğrafi mövqedə yerləşməsi və zəngin maddi 
sərvətlərə malik olması sayəsində Azərbaycan qədim zaman-
lardan dünya ölkələri arasında iqtisadi və mədəni əlaqələrdə 
mühüm yer tutmuşdur. 
XX əsrin sonunda Azərbaycan Respublikasının Prezidenti 
Heydər Əliyevin Böyük İpək yolunun yenidən dirçəldilməsi 
ideyasını irəli sürməsi bütün dünyada, xüsusilə də Böyük İpək 
yolunun üstündə yerləşən ölkələrdə ciddi maraqla qarşılandı. 
Bu məqsədlə 1998-ci ilin sentyabrında Bakıda 33 dövlətin və 
Avropa İttifaqının iştirakı ilə beynəlxalq konfrans keçirildi, 
TRASEKA proqramı çərçivəsində nəzərdə tutulan Asiya–
Qafqaz–Avropa ticarət dəhlizinin – Böyük İpək yolunun bərpa-
sının və onun imkanlarından hamılıqla bəhrələnməyin vacibliyi 
qeyd olundu. – 239. 
 
49. Bakı–Tbilisi–Qars– Azərbaycan, Gürcüstan və Türkiyəni 
dəmir yolu ilə birləşdirən nəqliyyat dəhlizi. Yolun tikintisinə 
2007-ci ildə başlanılmışdır. 30 oktyabr 2017-ci ildə istifadəyə 
verilmişdir. Yolun uzunluğu 826 km-dir. – 239, 241. 
 
50. Nizami Gəncəvi,  İ l y a s  Y u s i f  o ğ l u (1141–1209) – 
dahi Azərbaycan şairi və mütəfəkkiri. Dünya ədəbiyyatı tarixinə 
məsnəvi formasında yazdığı 5 epik poemadan ibarət «Xəmsə» 
 374 
müəllifi kimi daxil olmuşdur. Nizami Gəncəvinin ilkin Şərq 
Renessansının zirvəsi olan yaradıcılığında dövrünün ən 
humanist, ümumbəşəri ictimai-siyasi, sosial və mənəvi-əxlaqi 
idealları parlaq bədii əksini tapmışdır. Nizami Gəncəvi Yaxın 
Şərq ədəbiyyatında mənzum roman janrının əsasını qoymuş, yeni 
ədəbi məktəb yaratmışdır. Nizami Gəncəvi həm də dövrünün 
görkəmli mütəfəkkiri olmuşdur. Onun bütün əsərlərində 
şəxsiyyət azadlığı, insanın mənəvi azadlığı tərənnüm olunur. – 
246. 
 
51. Əlişir Nəvai, N i z a m ə d d i n   M i r   Ə l i ş i r (1441–
1501) – özbək şairi və mütəfəkkiri, dövlət xadimi. Özbək 
dilində «Xəmsə» yaradaraq Nizami ədəbi məktəbinin ən 
görkəmli davamçılarından biri kimi, Yaxın Şərqdə şöhrət 
qazanmışdır. – 246. 
 
52. Mirzə Uluqbəy,  U l u q b ə y   M ə h ə m m ə d    T a -r 
a ğ a y (1394–1449) – özbək astronomu, riyaziyyatçısı, Əmir 
Teymurun nəvəsi. 1409-cu ildə Səmərqənd hakimi elan edilmiş, 
atası Şahruxun ölümündən (1447) sonra Teymurçilər sülaləsinin 
başçısı olmuşdur. Hələ gəncliyindən elmlə maraqlanmış, 
ensiklopedik biliyə malik olmuşdur. Onun yaratdığı Uluqbəy 
rəsədxanasında tərtib edilən ulduz kataloqu dünyada ən yaxşı 
kataloq olmuş, Oksfordda (1665) nəşr edilmişdir. – 246. 
 
53. İran, İ r a n   İ s l a m   R e s p u b l i k a s ı – Cənub-
Qərbi Asiyada dövlət. Sahəsi 1,65 milyon km2, əhalisi 78,4 milyon 
nəfərdir. İnzibati cəhətdən 24 ostana bölünür. Ali qanunverici 
orqanı 4 il müddətinə seçilən Xalq Şurası Məclisidir. Hö-
kuməti Baş nazir təşkil, prezident isə təsdiq edir. Paytaxtı 
Tehran şəhəridir. – 256. 
 
54. Mahmud Əhmədinejad (d.1956) – 2005–2013-cü illərdə 
İran İslam Respublikasının Prezidenti olmuşdur. – 256. 
 
 375 
55. Emoməli Rəhmon, E m o m ə l i   Ş ə r i f   o ğ l u 
(d.1952) – Tacikistanın siyasi və dövlət xadimi. 1992-ci ildə Ta-
cikistan Ali Sovetinin Sədri olmuşdur. 1994-cü ilin noyabrından 
Tacikistan Respublikasının Prezidentidir. «Heydər Əliyev»  ordeni 
ilə təltif edilmişdir. – 257, 265, 271. 
 
56. Əfqanıstan,  Ə f q a n ı s t a n   İ s l a m    R e s p u b l i -k a 
s ı – Cənub-Qərbi Asiyada dövlət. Sahəsi 652,8 min km2, əhalisi 
32,5 milyon nəfərdir. İnzibati ərazisi 34 vilayətə  bölünür. Dövlət 
başçısı prezidentdir. Paytaxtı Kabil şəhəridir. – 257, 264. 
 
57. Həmid Kərzai (d.1957) – 2001–2002-ci illərdə Əfqanısta-
nın Baş naziri, 2004–2014-cü illərdə Əfqanıstan İslam Res-
publikasının  Prezidenti olmuşdur. –  257. 
 
58. Pakistan, P a k i s t a n   İ s l a m   R e s p u b l i k a s ı – 
Cənubi Asiyada dövlət. Sahəsi 881,4 min km2, əhalisi 201 mil-
yon nəfərdir. İnzibati cəhətdən 4 əyalətə və federal paytaxt əra-
zisinə bölünür. Dövlət başçısı prezident, qanunverici orqanı 
ikipalatalı parlamentdir. Paytaxtı İslamabad şəhəridir. – 257, 
265, 267, 272. 
 
59. Asif Əli Zərdari (d.1955) – 2008–2013-cü illərdə Pa-
kistan İslam Respublikasının Prezidenti olmuşdur. – 257, 265, 
267, 272. 
 
60. Türkmənistan,  T ü r k m ə n i s t a n   R e s p u b l i k a-  s 
ı – Orta Asiyanın cənub-qərbində dövlət. Sahəsi 491,2 min km2, 
əhalisi 5,8 milyon nəfərdir. İnzibati ərazisi 5 vilayətə bölünür. 
Dövlət başçısı prezident, qanunverici orqanı Məclisdir. Paytaxtı 
Aşqabad şəhəridir. – 266. 
 
61. Abdullah Gül (d.1950) – Türkiyənin dövlət və siyasi xadi-
mi, iqtisad elmləri doktoru, professor. 1991-ci ildə TBMM-in üzvü 
seçilmişdir. Abdullah Gül Rəcəb Tayyib Ərdoğanla Ədalət və 
 376 
İnkişaf Partiyasının  yaradıcılarından biridir. 2007–2014-cü 
illərdə Türkiyə Cümhuriyyətinin Prezidenti olmuşdur. Azərbaycan 
Respublikasının «Heydər Əliyev» ordeni ilə təltif edilmişdir. – 
273. 
 
62. Qurbanqulu Berdıməhəmmədov (d.1957) – Türkmə-
nistanın dövlət xadimi. 2007-ci ildən Türkmənistan Respublika-
sının Prezidentidir. – 275. 
 
63. Çexiya, Ç e x i y a   R e s p u b l i k a s ı – Mərkəzi 
Avropada dövlət. Sahəsi 78,9 min km2, əhalisi 10,5 milyon 
nəfərdir. İnzibati cəhətdən 7 vilayətə bölünür. Dövlət başçısı 
prezident, qanunverici orqanı ikipalatalı (Senat və Deputatlar 
Palatası) parlamentdir. 1993-cü ildən Çexoslovakiya Federasi-
yasının fəaliyyəti dayandırıldıqdan sonra Çexiya müstəqil 
dövlətdir. Paytaxtı Praqa şəhəridir. – 276. 
 
64. Vatslav Klaus (d.1941) – 2003–2013-cü illərdə Çexiya 
Respublikasının Prezidenti olmuşdur. – 276. 
 
65. Avstriya, A v s t r i y a   R e s p u b l i k a s ı  – Mər-
kəzi Avropada, Dunay hövzəsində dövlət. Sahəsi 83,8 min 
km2, əhalisi 8,7 milyon nəfərdir. Dövlət başçısı prezident, 
qanunverici orqanı ikipalatalı parlamentdir. Paytaxtı Vyana şə-
həridir. – 277. 
 
66. Hayntz Fişer (d.1938) – Avstriyanın dövlət və siyasi 
xadimi. Hüquqşünas, professor. 2004–2016-cı illərdə Avstriya 
Respublikasının  Federal Prezidenti olmuşdur. – 277. 
 
67. Bosniya və Herseqovina – 1945–92-ci illərdə  Yuqo-
slaviya Sosialist Federativ Respublikasının tərkibində olmuş-
dur. Yuqoslaviyanın tərkibindən çıxdıqdan sonra əhali ara-
sında (müsəlman başnak, serb və xorvat) milli-dini zəmində 
qarşıdurma yarandı və qanlı hərbi konfrantasiyaya səbəb oldu. 
 377 
1993-cü ildə Deytonda (ABŞ) ümumi sülh haqqında saziş im-
zalandı. 1995-ci ildə qüvvəyə minən Konstitusiyaya görə 
ölkədə Birləşmiş Bosniya-Herseqovinadan ibarət federativ res-
publika yarandı, sahəsi 51,2 min km2, əhalisi 3,5 milyon nə-
fərdir. Paytaxtı Sarayevo şəhəridir. – 280–292. 
 
68. Bülbül,  M u r t u z a  M ə ş ə d i  R z a  o ğ l u   M ə m- m 
ə d o v (1897–1961) – Azərbaycan klassik vokal məktəbinin 
banisi, musiqi folkloru tədqiqatçısı. Bülbülün yaradıcılığı 
müasir Azərbaycan musiqili teatrı tarixində mühüm bir 
mərhələ təşkil edir. Bülbül Azərbaycan xalq mahnılarını, 
təsnifləri böyük sənətkarlıqla ifa etmişdir. SSRİ Xalq artisti 
və SSRİ Dövlət mükafatı laureatı. – 348–357. 
 
69. Üzeyir  Hacıbəyli,  Ü z e y i r  Ə b d ü l h ü s e y n  o ğ-  l 
u (1885–1948) – dahi Azərbaycan bəstəkarı, musiqişünas-alim, 
publisist, dramaturq, pedaqoq və ictimai xadim. Müasir Azər-
baycan professional musiqi sənətinin və milli operasının banisi, 
SSRİ Xalq artisti, SSRİ Dövlət mükafatı laureatı. – 350, 351, 
355, 357. 
 
70. Fərhad Bədəlbəyli, Fərhad Şəmsi oğlu (d.1947) – Azər-
baycan pianoçusu və musiqi xadimi. Ü.Hacıbəyov adına Bakı 
Musiqi Akademiyasının (1991) rektoru, professor. Azərbaycan 
Dövlət mükafatı laureatı, Azərbaycan və SSRİ Xalq artisti, 
Azərbaycan Respublikası Musiqi Xadimləri İttifaqının sədridir. 
Azərbaycan Respublikasının «Şöhrət» və «İstiqlal»  ordenləri ilə 
təltif edilmişdir. – 350–352. 
 
71. Fikrət Əmirov, F i k r ə t  C ə m i l  o ğ l u (1922–1984) – 
görkəmli Azərbaycan bəstəkarı. Simfonik muğam janrının 
yaradıcısı. Fikrət Əmirov instrumental konsert janrında yaradan 
ilk Azərbaycan bəstəkarlarındandır. Əsərləri, xüsusilə simfonik 
muğamları Niyazi, Rojdestvenski (Rusiya), L.Stokovski 
(ABŞ), Ş.Münş (Fransa), Ç.Abendrot (Almaniya) kimi məşhur 
 378 
dirijorların repertuarlarında səslənmişdir. SSRİ Xalq artisti, 
Sosialist Əməyi Qəhrəmanı, SSRİ və Azərbaycan Dövlət 
mükafatları laureatı. – 352. 
 
72. Rostropoviç Mstislav (1927–2007) – Bakıda doğulmuş 
görkəmli musiqiçi, violonçelist, dirijor. Lenin mükafatı laureatı, 
SSRİ Xalq artisti. Bakı Musiqi Akademiyasının Fəxri professoru. 
Azərbaycan Respublikasının  «İstiqlal» və «Heydər Əliyev»  
ordenləri ilə təltif edilmişdir. – 352. 
 
73. Cəfər  Cabbarlı,  C ə f ə r   Q a f a r   o ğ l u (1899–1934) 
– böyük Azərbaycan yazıçısı, dramaturq. Cabbarlı yaradıcılığı 
Azərbaycan ədəbiyyatının inkişafına böyük təsir göstərmiş, 
istedadlı dramaturqlar nəslinin yetişməsində mühüm rol 
oynamışdır. C.Cabbarlının zəngin irsi Azərbaycan ədəbiyyatı 
tarixində layiqli yer tutur. – 355. 
 
 
 
 
 
 379 
 
 
  
Şəxsi  adlar  göstəricisi 
 
Ada xanım   – 351 
Abdıldayev Erlan  – 266 
Abdullayev Səmiyar  – 175, 176 
Abutalıbov Hacıbala  – 32 
Adamkus Valdas  – 125 
Ader Yanoş   – 278 
Axmetoviç Sadik  – 284 
Akıncı Xəlil   – 129, 266 
Akçura Fikrət   – 102 
Akkorsi Enrike   – 134 
Almaszadə Qəmər  – 356 
Arabiyyə Tofiq   – 266 
Arrou Kennet   – 129 
Aslanov Həzi   – 64 
Azimov Rustam  – 236 
Babayev Arif   – 352 
Bakoyannis Dora  – 108 
Batay Delfin   – 97 
Bencədid Şadli  – 229 
Berdıməhəmmədov Qurbanqulu– 275 
Bədəlbəyli Fərhad  – 350–351 
Blatter Yozef   – 60, 61–62 
Bodeviq Kurt   – 94 
Bojenov Sergey   – 63–64 
Bokova İrina   – 123 
Boqyay Katalin  – 122 
Bonno Alen   – 14–26 
Borrell Mişel   – 10 –26 
Bryus Rocer   – 131 
Buteflika Əbdüləziz  – 229, 279 
 380 
Bülbül    – 348–357 
Bürel Jan   – 5– 26 
Cabbarlı Cəfər   – 355 
Cavadov Amil   – 144 
Cəfərov Ceyhun  – 135 
Dati Raşida   – 127 
Debran Jan-Luk  – 14–26 
Eyyubov Yaqub  – 236 
Əhmədinejad Mahmud  – 256, 257, 264 
Əl-Tüveycri Əbdüləziz  – 104, 124 
Ələkbərova Adelina  – 306–307 
Ələsgərov Şamil    – 267 
Əliyev Heydər – 37, 42, 63, 64, 65, 67, 137– 
                                                      138, 140, 166, 171, 173, 185,  
                                                      187, 188, 195, 246, 249, 250,  
                                                      291, 292, 297, 298, 299, 309,  
                                                      325, 329, 330, 349, 355, 357 
Əliyeva Leyla   – 200 
Əliyeva Mehriban  – 27–31,33–36,37,61,69–87, 110 
Əmirov Fikrət   – 352 
Ərdoğan Rəcəb Tayyib  – 257, 265, 270, 274 
Əsgərov Akif   – 357 
Fişer Hayntz   – 277 
Frattini Franko  – 105 
Frias Uqo   – 202 
Freyzer Uilyam  – 293 
Frünye Erik   – 24–25 
Gebal Erik   – 14,16 
Gəncəvi Nizami  – 246 
Gül Abdullah   – 273 
Hacıbəyli Üzeyir  – 350, 351, 355, 357 
Hacıyev Vilyam  – 329 
Həsənov Həsən   – 165–167 
Höte    – 80 
Hu Szintao   – 58, 59, 88 
 381 
Hüseynov Qorxmaz  – 190, 327 
 
Xələfov Xələf   – 284 
I Xuan Karlos   – 91 
İbrahimov Mübariz  – 180 
İbrahimov Mirzə  – 356 
İsayev Vidadi   – 157 
İzetbeqoviç Aliya  – 292 
İzetbeqoviç Bakir  – 280–292 
Jumaqaliyev Askar  – 266 
Kamilov Abdulaziz  – 236 
Kerali Henri   – 203 
Kərimov İslam  – 231–251 
Kərimov Mahmud  – 129 
Kərzai Həmid   – 257 
Kidland Fin   – 130 
Klaus Vatslav   – 276 
Konstantinesku Emil   – 127 
Körner Robert  – 354, 355 
Qara Qarayev   – 356 
Qasparin Mitya  – 94 
Qazen Kristian   – 12–26 
Qauk Yoaxim   – 89 
Qoçiyev Annaməhəmməd – 266 
Qocayeva Firuzə  – 197–199 
Qoqol    – 83 
Qramke Yurgen  – 94 
Qross Devid   – 130 
Quliyev Elçin   – 184 
Laflin Robert   – 130 
Lans Ryan   – 294 
Lenior Jan-Klod  – 97 
Leyferkus Sergey  – 353 
Ledo Porfirio   – 201 
Li Men Bak   – 90 
 382 
Li Caosin   – 58–59 
Limuzi    – 21 
Lopez Cenifer   – 61 
Markus Rudolf   – 130 
Mehdiyev Ramiz  – 32 
Mesiç Stepan   – 107,126 
Məmmədli Aygün  – 151 
Məmmədli Xədicə  – 148 
Məmmədov Ziya  – 92, 136, 308 
Məmmədyarov Elmar  – 37–40, 125, 236, 266 
Məmmədzadə Kamal  – 149 
Mərdanov Misir  – 284 
Mikayılov Süleyman  – 65 
Mouilleron Roberto  – 109 
Mons Kristian   – 5–26 
Muradov Cəmil  – 155 
Mustafayev Xıdır  – 64 
Mustafayev Şahin  – 310,336 
Nale    – 20 
Natəvan Xurşidbanu  – 350, 351 
Nəvai Əlişir   – 246 
Niyazi    – 356 
Nsekera Lydia   – 255 
Olland Fransua  – 30, 97 
Ordubadi Məmməd Səid – 356 
Orucova Gülşən  – 152 
Otunbayeva Roza  – 100, 127, 128 
Paşayev Hafiz   – 33 
Paşayeva Nərgiz  – 69–87 
Pırvanov Georgi  – 103, 129 
Polad Bülbüloğlu  – 351, 355–357 
Platini Mişel   – 253, 255 
Preskott Edvard  – 130 
Putin Vladimir   – 99, 110, 122 
I Pyotr    – 79 
 383 
Rasizadə Artur   – 32 
Rəhmon Emoməli   – 257, 265 
Rostropoviç Mstislav  – 352 
Rubin Erik   – 252 
Rüütel Arnold   – 101, 126 
Sabirov İlqizar   – 266 
Sadovniçi Viktor  – 69–87 
Santer Jak   – 94 
Semaşko Vladimir  – 347 
Səfərov Ramil   – 144, 146, 147, 180 
Səməd Vurğun  – 176, 355 
Səmədov Qoca   – 173 
Stoyanov Peter   – 128 
Süleyman Rüstəm  – 356 
Şextman Dan   – 131 
Şirəliyev Oqtay  – 301, 331 
Şvıdkoy Mixail   – 121–122 
Təmrəzov Rəşid  – 345 
Tolstoy Vladimir  – 77 
Trobon Mario   – 132–133 
Vajql İvo   – 94 
Uluqbəy Mirzə  – 246 
Unqureanu Mihay  – 346 
Vike-Freyberqa Vayra  – 98, 126 
Yılmaz Məsud   – 94 
Yonat Ada   – 131 
Zatlers Valdis   – 106, 128, 129 
Zevayl Əhməd   – 129 
Zərdari Asif   – 257, 265, 267 
Zülfüqarova Validə  – 343–344 
 
 384 
 
 
 
 
Coğrafi  adlar  göstəricisi 
 
Abşeron (yarımada)  – 93 
Agcabədi   – 221 
Ağdam    – 144 
Ağsu    – 190 
Almaniya   – 62, 89, 255 
Amerika Birləşmiş Ştatları – 34, 62, 79, 252, 255, 293, 354 
Araz çayı   – 307 
Argentina   – 37, 38, 109 
Asiya    – 40, 120 
Avrasiya   – 62, 252, 255 
Avropa    – 40 
Avstriya   – 19, 277 
Bali    – 39 
Batumi   – 38 
Belarus    – 347 
Beyləqan   – 309–328 
Bərdə    – 152, 157–172 
Bilgəh    – 93 
Birləşmiş Ərəb Əmirlikləri – 38 
Bolqarıstan   – 103, 128, 129 
Bosniya və Herseqovina – 280–292 
Braziliya   – 37, 38, 62, 255 
Buxara   – 243 
Buzovna   – 93 
Cənubi Afrika Respublikası  – 37 
Cənubi Qafqaz   – 39, 54, 203, 241 
Çexiya    – 38, 276 
Çili    – 134 
Çin    – 58–59, 62, 79, 88, 255 
 385 
 
Dağlıq Qarabağ –  42, 43, 116, 117, 142, 144,    
                                                      145, 167, 169, 170, 213,  228,  
                                                      238, 244, 248, 252, 350 
Daşkənd   – 243, 246 
Estoniya   – 37, 101, 126 
Əfqanıstan   – 257, 264 
Əlcəzair   – 229, 279 
Ələt    – 65–66 
Fransa    – 5–26, 62, 97, 255, 353, 354 
Gəncə    – 98, 100, 174, 175, 225, 227 
Goranboy   – 148 
Gürcüstan   – 9 
Həştərxan   – 63 
Xankəndi   – 170, 228, 351 
Xivə    – 243 
Xocalı    – 38, 48, 116, 142 
Xocasən   – 69 
Xorvatiya   – 38, 107, 126 
İmişli    – 329–344 
İndoneziya   – 39 
İran    – 256, 257, 264 
İspaniya   – 91 
İsveçrə    – 19 
İtaliya    – 105, 332, 352 
Kanada   – 62, 255 
Kolumbiya   – 38, 48, 62, 255 
Koreya Xalq Demokratik Respublikası – 62, 255 
Koreya Respublikası  – 62, 90, 332 
Kür çayı   – 176, 177 
Kürdəxanı   – 93 
Kürdəmir   – 190 
Qafqaz    – 19 
Qahirə    – 12 
Qambiya   – 62, 255 
 386 
Qana    – 62, 255 
Qaraçay-Çərkəz Respublikası – 345 
Qəbələ    – 227, 352 
Qazaxıstan   – 266 
Qətər    – 38 
Qırğız    – 38, 100, 127, 266 
Qobustan   – 67–68 
Latviya    – 98, 106,126, 128 
Latın Amerikası  – 40, 214 
Lənkəran   – 62, 227, 255 
Litva    – 125 
Liviya     – 37 
Macarıstan   – 278 
Maştağa   – 93 
Meksika   – 38,48,62,201,255 
Mərakeş   – 38 
Mərkəzi Asiya   – 39, 241 
Misir    – 12 
Naxçıvan   – 174, 175, 227 
Nardaran   – 93 
Niderland Krallığı  – 38 
Nigeriya   – 62, 255 
Özbəkistan   – 231–251, 266 
Pakistan   – 38, 48, 257, 265, 267, 272 
Paris    – 5–26, 27–31, 127 
Pirşağı    – 93 
Rusiya – 39, 63–64, 71, 78, 80, 81,  
                                                       99,110, 121–122, 345, 353 
Rumıniya   – 127, 346 
Saatlı    – 296–308 
Serbiya    – 37 
Səmərqənd   – 243, 246 
Səudiyyə Ərəbistanı  – 266 
Sumqayıt   – 225 
Şəki    – 352 
 387 
Şuşa    – 170, 228, 349, 350, 351, 357 
Tacikistan   – 38, 257, 265, 271 
Tərtər    – 135–156 
Türkiyə   – 9, 257, 265, 270, 273, 274,  
   332 
Türkmənistan   – 266, 275 
Ucar    – 190 
Ukrayna   – 39 
Uruqvay   – 62, 255 
Uruqvay Şərq Respublikası – 132–133 
Venesuela Bolivar Respublikası–202 
Volqoqrad   – 63–64 
Yaponiya   – 62, 79, 332, 354 
Yeni Zelandiya   – 62, 255 
Yevlax    – 173–186 
Yunanıstan   – 108 
Zabrat     – 93 
Zərdab   – 187–200, 218 
 
 388 
 
 
 
MÜNDƏRİCAT 
 
 
PARİSDƏ MEDEF-in ÜZVÜ OLAN İŞ ADAMLARI İLƏ 
GÖRÜŞ 
 
19 sentyabr 2012-ci il  ...................................................................................... 5 
 
PARİSDƏ AZƏRBAYCAN MƏDƏNİYYƏT MƏRKƏZİNİN 
AÇILIŞI  MƏRASİMİNDƏ İŞTİRAK 
 
19 sentyabr 2012-ci il ..................................................................................... 27 
 
PARİSDƏ AZƏRBAYCAN MƏDƏNİYYƏT MƏRKƏZİNİN 
AÇILIŞINA HƏSR OLUNMUŞ QƏBULDA İŞTİRAK  
 
19 sentyabr 2012-ci il  .................................................................................... 30 
 
AZƏRBAYCAN DİPLOMATİK AKADEMİYASININ YENİ 
TƏDRİS KOMPLEKSİNİN AÇILIŞINDA VƏ YENİ 
KOMPLEKSDƏ KEÇİRİLMİŞ  AZƏRBAYCANIN DİPLO-
MATİK XİDMƏT ORQANLARI RƏHBƏRLƏRİNİN IV 
MÜŞAVİRƏSİNDƏ İŞTİRAK  
 
21 sentyabr 2012-ci il  .................................................................................... 33 
 
ÇİN XALQ RESPUBLİKASI ÜMUMÇİN XALQ NÜMA-
YƏNDƏLƏRİ MƏCLİSİNİN XARİCİ İŞLƏR ÜZRƏ 
KOMİTƏSİNİN  SƏDRİ Lİ CAOSİNİN BAŞÇILIQ  
ETDİYİ NÜMAYƏNDƏ HEYƏTİ İLƏ GÖRÜŞ  
 
21 sentyabr 2012-ci il ..................................................................................... 58 
 
FİFA-nın PREZİDENTİ YOZEF BLATTERİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
 
21 sentyabr 2012-ci il ..................................................................................... 60 
 
 
 389 
 
FUTBOL ÜZRƏ «FİFA U-17 QADINLARARASI DÜNYA 
ÇEMPİONATI AZƏRBAYCAN–2012 »nin   AÇILIŞI 
MƏRASİMİ  
 
22 sentyabr 2012-ci il  .................................................................................... 61 
 
RUSİYANIN VOLQOQRAD VİLAYƏTİNİN  QUBER-
NATORU SERGEY BOJENOVUN  BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
24 sentyabr 2012-ci il  .................................................................................... 63 
 
ƏLƏT QƏSƏBƏSİNDƏ 32 SAYLI ŞƏHƏR POLİKLİ-
NİKASININ AÇILIŞI  MƏRASİMİ  
 
25 sentyabr 2012-ci il  .................................................................................... 65 
 
QOBUSTAN QƏSƏBƏSİNDƏ 330 SAYLI TAM ORTA 
MƏKTƏB  BİNASININ AÇILIŞI  MƏRASİMİ  
 
25 sentyabr 2012-ci il  .................................................................................... 67 
 
M.V.LOMONOSOV ADINA MOSKVA DÖVLƏT UNİVER-
SİTETİNİN BAKI FİLİALININ YENİ TƏDRİS 
KOMPLEKSİNİN AÇILIŞI MƏRASİMİ  
 
26 sentyabr 2012-ci il  .................................................................................... 69 
 
ÇİN XALQ RESPUBLİKASININ SƏDRİ ZATİ-ALİLƏRİ 
CƏNAB HU SZİNTAOYA 
 
27 sentyabr 2012-ci il ..................................................................................... 88 
 
ALMANİYA FEDERATİV RESPUBLİKASININ PREZİDENTİ 
ZATİ-ALİLƏRİ CƏNAB YOAXİM QAUKA 
 
27 sentyabr 2012-ci il ..................................................................................... 89 
 
KOREYA RESPUBLİKASININ PREZİDENTİ ZATİ-ALİLƏRİ 
CƏNAB Lİ MEN BAKA 
 
27 sentyabr 2012-ci il ..................................................................................... 90 
 390 
 
 
İSPANİYA KRALI ƏLAHƏZRƏT I XUAN KARLOSA 
 
27 sentyabr 2012-ci il ..................................................................................... 91 
 
ZABRAT–MAŞTAĞA–BUZOVNA VƏ ZABRAT–PİRŞAĞI 
AVTOMOBİL YOLLARININ YENİDƏNQURMADAN 
SONRAKI VƏZİYYƏTİ İLƏ TANIŞLIQ  
 
27 sentyabr 2012-ci il  .................................................................................... 92 
 
«KÖRPÜLƏRİN SALINMASI» BEYNƏLXALQ 
KONFRANSIN İŞTİRAKÇILARI İLƏ GÖRÜŞ  
 
27 sentyabr 2012-ci il  .................................................................................... 94 
 
FRANSA SENATININ ENERJİ ARAŞDIRMA QRUPUNUN 
HƏMSƏDRİ  SENATOR LADİSLAS PONİATOVSKİNİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ  
 
1 oktyabr 2012-ci il  ....................................................................................... 97 
 
LATVİYA RESPUBLİKASININ KEÇMİŞ PREZİDENTİ 
VAYRA VİKE-FREYBERQA İLƏ GÖRÜŞ  
 
1 oktyabr 2012-ci il ........................................................................................ 98 
 
RUSİYA FEDERASİYASININ PREZİDENTİ ZATİ-ALİLƏRİ 
CƏNAB VLADİMİR PUTİNƏ 
 
2 oktyabr 2012-ci il ........................................................................................ 99 
 
QIRĞIZ RESPUBLİKASININ SABİQ  PREZİDENTİ ROZA 
OTUNBAYEVA İLƏ GÖRÜŞ  
 
2 oktyabr 2012-ci il  ..................................................................................... 100 
 
ESTONİYA RESPUBLİKASININ  SABİQ  PREZİDENTİ 
ARNOLD RÜÜTEL İLƏ  GÖRÜŞ   
 
2 oktyabr 2012-ci il  ..................................................................................... 101 
 
 391 
BMT-nin AZƏRBAYCANDAKI REZİDENT- ƏLAQƏ-
LƏNDİRİCİSİ FİKRƏT AKÇURA İLƏ GÖRÜŞ   
 
2 oktyabr 2012-ci il  ..................................................................................... 102 
 
BOLQARISTAN RESPUBLİKASININ  SABİQ PREZİDENTİ 
GEORGİ PIRVANOV İLƏ GÖRÜŞ   
 
3 oktyabr 2012-ci il  ..................................................................................... 103 
 
İSESKO-nun BAŞ DİREKTORU ƏBDÜLƏZİZ BİN OSMAN 
ƏL-TÜVEYCRİ İLƏ GÖRÜŞ   
 
3 oktyabr 2012-ci il  ..................................................................................... 104 
 
İTALİYA RESPUBLİKASININ SABİQ XARİCİ İŞLƏR 
NAZİRİ FRANKO FRATTİNİ İLƏ GÖRÜŞ   
 
3 oktyabr 2012-ci il  ..................................................................................... 105 
 
LATVİYA RESPUBLİKASININ SABİQ PREZİDENTİ VALDİS 
ZATLERS İLƏ GÖRÜŞ 
 
4 oktyabr 2012-ci il  ..................................................................................... 106 
 
XORVATİYA RESPUBLİKASININ SABİQ PREZİDENTİ  
STEPAN MESİÇ İLƏ GÖRÜŞ 
 
4 oktyabr 2012-ci il ...................................................................................... 107 
 
YUNANISTAN RESPUBLİKASININ SABİQ XARİCİ İŞLƏR 
NAZİRİ DORA BAKOYANNİS İLƏ GÖRÜŞ 
 
4 oktyabr 2012-ci il  ..................................................................................... 108 
 
ARGENTİNA RESPUBLİKASI – DEPUTATLAR PALA-
TASININ AZƏRBAYCAN–ARGENTİNA DOSTLUQ 
QRUPUNUN RƏHBƏRİ ROBERTO MARİO MOUİLLE-
RONUN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
4 oktyabr 2012-ci il  ..................................................................................... 109 
 
 392 
II BAKI BEYNƏLXALQ HUMANİTAR FORUMUNDA 
İŞTİRAK  
 
4 oktyabr 2012-ci il  ..................................................................................... 110 
 
URUQVAY ŞƏRQ RESPUBLİKASI NÜMAYƏNDƏLƏR 
PALATASININ KOMİSSİYA SƏDRİ, URUQVAY – 
AZƏRBAYCAN   DOSTLUQ QRUPUNUN RƏHBƏRİ MARİO 
JAİME TROBONUN BAŞÇILIQ ETDİYİ  
NÜMAYƏNDƏ HEYƏTİ İLƏ GÖRÜŞ 
 
5 oktyabr 2012-ci il ...................................................................................... 132 
 
ÇİLİ RESPUBLİKASI DEPUTATLAR PALATASININ 
KOMİSSİYA SƏDRİ, ÇİLİ – AZƏRBAYCAN  DOSTLUQ 
QRUPUNUN RƏHBƏRİ ENRİKE AKKORSİNİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
5 oktyabr 2012-ci il  ..................................................................................... 134 
 
TƏRTƏR  RAYONUNA SƏFƏR  
 
7 oktyabr 2012-ci il  ..................................................................................... 135 
 
BƏRDƏ RAYONUNA  SƏFƏR  
 
7 oktyabr 2012-ci il  ..................................................................................... 157 
 
BƏRDƏ RAYON İCTİMAİYYƏTİNİN NÜMAYƏNDƏLƏRİ İLƏ 
GÖRÜŞ  
 
7 oktyabr 2012-ci il  ..................................................................................... 163 
 
YEVLAX RAYONUNA SƏFƏR  
 
7 oktyabr 2012-ci il  ..................................................................................... 173 
 
ZƏRDAB RAYONUNA SƏFƏR   
 
7 oktyabr 2012-ci il  ..................................................................................... 187 
 
ZƏRDAB RAYON İCTİMAİYYƏTİNİN NÜMAYƏNDƏLƏRİ İLƏ 
GÖRÜŞ  
 
7 oktyabr 2012-ci il  ..................................................................................... 191 
 393 
 
MEKSİKA BİRLƏŞMİŞ ŞTATLARI KONQRESİ 
DEPUTATLAR PALATASININ BEYNƏLXALQ ƏLAQƏLƏR 
KOMİTƏSİNİN SƏDRİ PORFİRİO MUNYOZ LEDO İLƏ 
GÖRÜŞ  
 
8 oktyabr 2012-ci il  ..................................................................................... 201 
 
VENESUELA BOLİVAR RESPUBLİKASININ PREZİDENTİ ZATİ-
ALİLƏRİ CƏNAB UQO RAFAEL ÇAVES FRİASA 
 
9 oktyabr 2012-ci il ...................................................................................... 202 
 
DÜNYA BANKININ CƏNUBİ QAFQAZ ÜZRƏ REGİONAL 
DİREKTORU HENRİ KERALİ İLƏ GÖRÜŞ 
 
9 oktyabr 2012-ci il  ..................................................................................... 203 
 
NAZİRLƏR KABİNETİNİN 2012-ci İLİN DOQQUZ AYININ 
SOSİAL-İQTİSADİ İNKİŞAFININ YEKUNLARINA VƏ 
QARŞIDA DURAN VƏZİFƏLƏRƏ HƏSR OLUNMUŞ 
İCLASINDA İŞTİRAK 
 
10 oktyabr 2012-ci il  ................................................................................... 204 
 
YEKUN NİTQİ 
 
10 oktyabr 2012-ci il  ................................................................................... 215 
 
ƏLCƏZAİR XALQ DEMOKRATİK RESPUBLİKASININ 
PREZİDENTİ ZATİ-ALİLƏRİ CƏNAB ƏBDÜLƏZİZ 
BUTEFLİKAYA 
 
11 oktyabr 2012-ci il .................................................................................... 229 
 
DÖVLƏT BAYRAĞI MEYDANINDA VƏ ONUN 
ƏTRAFINDA GÖRÜLƏN ABADLIQ -QURUCULUQ 
İŞLƏRİNİN GEDİŞİ İLƏ TANIŞLIQ 
 
11 oktyabr 2012-ci il .................................................................................... 230 
 
ÖZBƏKİSTAN RESPUBLİKASININ PREZİDENTİ İSLAM 
KƏRİMOVUN AZƏRBAYCANA RƏSMİ  SƏFƏRİ 
 
 394 
12 oktyabr 2012-ci il .................................................................................... 231 
 
ÖZBƏKİSTAN RESPUBLİKASININ  PREZİDENTİ İSLAM 
KƏRİMOV İLƏ TƏKBƏTƏK GÖRÜŞ  
 
12 oktyabr 2012-ci il .................................................................................... 232 
 
GENİŞ TƏRKİBDƏ GÖRÜŞ   
 
12 oktyabr 2012-ci il  ................................................................................... 233 
 
SƏNƏDLƏRİN İMZALANMASI MƏRASİMİ  
 
12 oktyabr 2012-ci il .................................................................................... 236 
 
ÖZBƏKİSTAN RESPUBLİKASININ PREZİDENTİ İSLAM 
KƏRİMOV İLƏ BİRGƏ MƏTBUAT ÜÇÜN 
BƏYANATLARLA  ÇIXIŞLAR 
 
12 oktyabr 2012-ci il  ................................................................................... 237 
 
ALİ QONAĞIN ŞƏRƏFİNƏ  RƏSMİ QƏBULDA İŞTİRAK   
 
12 oktyabr 2012-ci il .................................................................................... 247 
 
DÖVLƏT BAYRAĞI MEYDANINI VƏ  
HEYDƏR ƏLİYEV MƏRKƏZİNİ ZİYARƏT  
 
12 oktyabr 2012-ci il  ................................................................................... 251 
 
ABŞ DÖVLƏT KATİBİNİN AVROPA VƏ AVRASİYA 
MƏSƏLƏLƏRİ ÜZRƏ MÜŞAVİRİ ERİK RUBİNİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
13 oktyabr 2012-ci il  ................................................................................... 252 
 
UEFA-nın PREZİDENTİ MİŞEL PLATİNİ  İLƏ GÖRÜŞ 
 
13 oktyabr 2012-ci il  ................................................................................... 253 
 
FUTBOL ÜZRƏ «FIFA U-17 QADINLARARASI DÜNYA 
ÇEMPİONATI AZƏRBAYCAN–2012»nin FİNAL 
OYUNUNDA İŞTİRAK 
 395 
 
13 oktyabr 2012-ci il .................................................................................... 254 
 
İRAN İSLAM RESPUBLİKASININ PREZİDENTİ MAHMUD 
ƏHMƏDİNEJAD İLƏ GÖRÜŞ  
 
15 oktyabr 2012-ci il  ................................................................................... 256 
 
İQTİSADİ ƏMƏKDAŞLIQ TƏŞKİLATININ XII ZİRVƏ 
TOPLANTISINDA İŞTİRAK  
 
16 oktyabr 2012-ci il  ................................................................................... 257 
 
YEKUN NİTQİ 
 
16 oktyabr 2012-ci il .................................................................................... 268 
 
TÜRKİYƏ RESPUBLİKASININ BAŞ NAZİRİ RƏCƏB 
TAYYİB ƏRDOĞAN İLƏ GÖRÜŞ 
 
16 oktyabr 2012-ci il  ................................................................................... 270 
 
TACİKİSTAN RESPUBLİKASININ PREZİDENTİ EMOMƏLİ 
RƏHMON İLƏ GÖRÜŞ 
 
16 oktyabr 2012-ci il  ................................................................................... 271 
 
PAKİSTAN İSLAM RESPUBLİKASININ PREZİDENTİ ASİF 
ƏLİ ZƏRDARİ İLƏ GÖRÜŞ 
 
16 oktyabr 2012-ci il .................................................................................... 272 
 
TÜRKİYƏ RESPUBLİKASININ PREZİDENTİ ZATİ-ALİLƏRİ 
CƏNAB ABDULLAH GÜLƏ 
 
18 oktyabr 2012-ci il .................................................................................... 273 
 
TÜRKİYƏ RESPUBLİKASININ BAŞ NAZİRİ ZATİ-ALİLƏRİ  
CƏNAB RƏCƏB TAYYİB ƏRDOĞANA 
 
18 oktyabr 2012-ci il .................................................................................... 274 
 
TÜRKMƏNİSTAN RESPUBLİKASININ PREZİDENTİ ZATİ-
ALİLƏRİ CƏNAB QURBANQULU BERDIMƏHƏMMƏDOVA 
 
 396 
18 oktyabr 2012-ci il .................................................................................... 275 
 
ÇEX RESPUBLİKASININ PREZİDENTİ ZATİ-ALİLƏRİ 
CƏNAB VATSLAV KLAUSA 
 
18 oktyabr 2012-ci il .................................................................................... 276 
 
AVSTRİYA RESPUBLİKASININ FEDERAL PREZİDENTİ 
ZATİ-ALİLƏRİ CƏNAB HAYNTZ FİŞERƏ 
 
18 oktyabr 2012-ci il .................................................................................... 277 
 
MACARISTAN RESPUBLİKASININ  PREZİDENTİ  ZATİ-
ALİLƏRİ CƏNAB YANOŞ ADERƏ 
 
18 oktyabr 2012-ci il .................................................................................... 278 
 
ƏLCƏZAİR XALQ DEMOKRATİK RESPUBLİKASININ 
PREZİDENTİ ZATİ-ALİLƏRİ CƏNAB ƏBDÜLƏZİZ 
BUTEFLİKAYA 
 
18 oktyabr 2012-ci il .................................................................................... 279 
 
BOSNİYA VƏ HERSEQOVİNANIN RƏYASƏT HEYƏTİNİN 
SƏDRİ BAKİR İZETBEQOVİÇİN AZƏRBAYCANA RƏSMİ 
SƏFƏRİ  
 
18 oktyabr 2012-ci il  ................................................................................... 280 
 
BOSNİYA VƏ HERSEQOVİNANIN RƏYASƏT HEYƏTİNİN 
SƏDRİ BAKİR İZETBEQOVİÇ  
İLƏ TƏKBƏTƏK GÖRÜŞ 
 
18 oktyabr 2012-ci il  ................................................................................... 281 
 
GENİŞ TƏRKİBDƏ GÖRÜŞ  
 
18 oktyabr 2012-ci il  ................................................................................... 282 
 
SƏNƏDLƏRİN İMZALANMASI MƏRASİMİ  
 
18 oktyabr 2012-ci il .................................................................................... 284 
 
 397 
BOSNİYA VƏ HERSEQOVİNANIN RƏYASƏT HEYƏTİNİN 
SƏDRİ BAKİR İZETBEQOVİÇ İLƏ BİRGƏ MƏTBUATA 
BƏYANATLARLA ÇIXIŞLAR 
 
18 oktyabr 2012-ci il .................................................................................... 285 
 
ALİ QONAĞIN ŞƏRƏFİNƏ RƏSMİ ZİYAFƏTDƏ İŞTİRAK   
 
18 oktyabr 2012-ci il  ................................................................................... 289 
 
HEYDƏR ƏLİYEV FONDU İLƏ TANIŞLIQ 
 
18 oktyabr 2012-ci il .................................................................................... 291 
 
ABŞ-ın NƏQLİYYAT KOMANDANLIĞININ KOMANDANI 
UİLYAM FREYZERİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
18 oktyabr 2012-ci il  ................................................................................... 293 
 
«CONOCOPHİLLİPS» ŞİRKƏTİNİN PREZİDENTİ RYAN 
LANSIN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
19 oktyabr 2012-ci il  ................................................................................... 294 
 
QURBAN BAYRAMI MÜNASİBƏTİLƏ AZƏRBAYCAN 
XALQINA TƏBRİK 
 
23 oktyabr 2012-ci il .................................................................................... 295 
 
SAATLI RAYONUNA SƏFƏR 
 
27 oktyabr 2012-ci il  ................................................................................... 296 
 
SAATLI RAYON İCTİMAİYYƏTİNİN NÜMAYƏNDƏLƏRİ 
İLƏ GÖRÜŞ  
 
27 oktyabr 2012-ci il  ................................................................................... 303 
 
BEYLƏQAN RAYONUNA SƏFƏR   
 
28 oktyabr 2012-ci il  ................................................................................... 309 
 
 398 
ARAN VƏ YUXARI QARABAĞ BÖLGƏSİNDƏ FƏALİYYƏT 
GÖSTƏRƏN SAHİBKARLARLA GÖRÜŞ  
 
28 oktyabr 2012-ci il .................................................................................... 312 
                            
 
YEKUN NİTQİ  
 
28 oktyabr 2012-ci il .................................................................................... 319 
 
İMİŞLİ RAYONUNA SƏFƏR  
 
28 oktyabr 2012-ci il .................................................................................... 329 
 
İMİŞLİ RAYON İCTİMAİYYƏTİNİN   NÜMAYƏNDƏLƏRİ 
İLƏ GÖRÜŞ  
 
28 oktyabr 2012-ci il  ................................................................................... 339 
 
RUSİYANIN QARAÇAY-ÇƏRKƏS RESPUBLİKASININ 
BAŞÇISI RƏŞİD TƏMRƏZOVUN RƏHBƏRLİK ETDİYİ 
NÜMAYƏNDƏ HEYƏTİ İLƏ GÖRÜŞ 
 
29 oktyabr 2012-ci il  ................................................................................... 345 
 
RUMINİYANIN KEÇMİŞ BAŞ NAZİRİ, MƏRKƏZ-SAĞ 
VƏTƏNDAŞ TƏŞƏBBÜSÜNÜN TƏSİSÇİSİ VƏ RƏHBƏRİ 
MİHAY RAZVAN UNQUREANU İLƏ GÖRÜŞ 
 
29 oktyabr 2012-ci il  ................................................................................... 346 
 
BELARUS RESPUBLİKASI BAŞ NAZİRİNİN BİRİNCİ 
MÜAVİNİ VLADİMİR SEMAŞKONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
30 oktyabr 2012-ci il .................................................................................... 347 
 
BAKIDA GÖRKƏMLİ OPERA MÜĞƏNNİSİ BÜLBÜLÜN 
ABİDƏSİNİN AÇILIŞI MƏRASİMİ 
 
31 oktyabr 2012-ci il  ................................................................................... 348 
 
QEYDLƏR ................................................................................................... 358 
 399 
 
Şəxsi adlar göstəricisi ................................................................................... 384 
 
Coğrafi adlar göstəricisi .............................................................................. 379 
 400 
 
 
 
 
 
 
 
 
 
 
 
 
Texniki redaktor  Zoya Nəcəfova 
Yığım üzrə operator   İlhamə Kərimova 
Kompüter tərtibatı   Məhəbbət Orucov 
 
 
 
 
 
 
 
 
 401 
 
 
 
 
 
 
 
 
 
 
 
 
 
 
 
 
 
 
 
Cildin hazırlanmasında AZƏRTAC-ın materiallarından  
istifadə olunmuşdur. 
 
«Tayms» qarnitur. Formatı 84×1081/32. Ofset kağızı 1.  
Şərti çap vərəqi 25,0. Uçot nəşr vərəqi 25,5. Tirajı 5000.  
Müqavilə qiyməti ilə. 
 
Azərbaycan Respublikası Mədəniyyət və Turizm Nazirliyi 
Azərbaycan Dövlət Nəşriyyatı.  
Bakı – Mehdi Hüseyn küç. 61, dalan 2, ev 3. 
 
«Şərq-Qərb» mətbəəsi, Aşıq Ələsgər küçəsi 17. 
 
 
 
