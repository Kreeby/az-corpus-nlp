1 F.Köçərli adına Respublika Uşaq Kitabxanasının Elektron Kitabları Süleyman Rəhimov GÜLSABAH GƏNCLİK BAKI – 1968 2 F.Köçərli adına Respublika Uşaq Kitabxanasının Elektron Kitabları 7-6-2 428-67 J Kiçik və orta yaşlı uşaqlar üçün Рагimоv Сulеymаn Quсеyn огlı Qölğсаbа Расскаzı (На аzеrbаyDcаnскоm əzıке)Redaktoru İlyas Tapdıq Bədii redaktoru Y.Ağayev Nexniki redaktoru B.X.Qurbanova Korrektorları C.Həbibzadə,T.Cəfərova Latın əlifbasında işləyəni və redaktə edəni Vəfa Ağamirzəyeva Bakı 2014 3 F.Köçərli adına Respublika Uşaq Kitabxanasının Elektron Kitabları KİTABIN İÇİNDƏKİLƏR Hekayələr səhifə Gülsabah---------------------------4 Günümüzün nağılı---------------------------7 Usta-şagird---------------------------10 Həcər---------------------------12 Baba və nəvə---------------------------17 Nənə---------------------------21 Uçuş---------------------------25 Nağıllar Boz tülkü və alabəzək cücə---------------------------31 Şir və Tülkü---------------------------36 Kəkilli Toyuq və Caynaqlı Çalağan---------------------------39 Əfsanələr Buynuzlu və buynuzsuz qoç---------------------------43 Əfsanəvi ləpirlər---------------------------50 Sarıbaba və Sarısaçaq---------------------------52 Palıd və qaratlkan---------------------------57 4 F.Köçərli adına Respublika Uşaq Kitabxanasının Elektron Kitabları HEKAYƏLƏR GÜLSABAH Mənim bir neçə nəvəm vardır.Hamısını da çox istəyirəm və əzizləyirəm.Ancaq nəvələrin içində balaca Gülsabahın ayrıca bir yeri vardır.Hər meyvənin dadı-təmi olan kimi,hər oğul-qızın barı-bəhəri olan hər bir nəvənin də özünə görə bir dadı,bir gözəlliyi,bir tamaşası vardır.Mən bu nəvəmə bir dünyaca istədiyim anamın adını qoymuşam.Ancaq Gülsabah Bakıda yox,öz ata-anasının yanında,uzaq kənd rayonunda yaşayır.Arabir də Gülsabah öz ata-anası ilə Bakıya da gəlir.Mənsə Gülsabah gələn qatarı qarşılayıram,bir müddət sonra Gülsabah gedən qatarı da yola salıram.Əvəzində Gülsabah da borclu qalmır,o da məni qarşılayır və yola salır.Baxırsan ki,Gülsabah dövrəmə dolanır,heç bilmir ki,əziz babasına necə qulluq eləsin.Mən işdən,ya gəzməkdən qayıdanda hamıdan əvvəl Gülsabah qabağıma çıxıb qayğıma qalır,ucadan deyir:— Baba acdır! Tez babaya çay-çörək! Əlimi yuyub qurtarınca Gülsabah evdəkilərə kömək edir,xörək-çörəyi süfrəyə daşıyır,işə qoşulub cani-dildən çalışır.Bir qədərdən özü də gəlib yavaşcadan yanımda əyləşir.5 F.Köçərli adına Respublika Uşaq Kitabxanasının Elektron Kitabları Gülsabahın belə qayğıkeşliyini görəndə öz anam yadıma düşür.Axı,mənim anam da mən uşaq olduğum zaman,içəriyə girər-girməz mehribanlıqla məni qarşılayıb soruşardı:«Yəqin ki,çox yamanca acmısan eləmi?» Nəvəm Gülsabah rayonda,öz qarğı çəpərli ikimərtəbəli evlərində olanda mən çox bərk darıxıram,ayrılığa tablamıram.Altdan-altdan hazırlaşıb,qatara minib Gülsabahgilə yollanıram.Mən,Gülsabahgilin evlərinin qabağını tutan qarğı çəpərin daldasında durub yavaşcadan səsimi çıxarıram:— Gülsabah,ay Gülsabah! Hamıdan qabaq Gülsabah səsimi alır,eyvana çıxıb boylanır,mən bir az ucadan çağırıram:— Gülsabah,ay Gülsabah! Arada şübhə yeri qalmayınca,ikimərtəbəli evin yuxarı eyvanından daş pilləkən aşağı tələm-tələsik düşən Gülsabah cəld qarğı darvazanı açıb çöl tərəfə çıxır,yanıma yüyürür.— Baba gəldi,baba gəldi! Qız sevindiyindən bilmir nə eləsin? O,boynuma sarılır,ağ saqqalımdan öpür,sonra dönüb qışqırır:— Ana,babam gəlibdir!—Qız olmazın hay-haray salır.Mən qızılsaç nəvəmi dönə-dönə bağrıma basıram.Qızılsaç nəvəm də öz qollarını açıb bərk-bərk boynumu qucaqlayıb şirin dildən tökür:— Yorulmamısan ki,baba? Acmamısan ki,dədə? — Anamla bazara gedib sənə çoxlu-çoxlu qaymaq alacağam! Ancaq nə isə Gülsabah görürəm ki,son zamanlar tez-tez küsməyə,sözə qulaq asmamağa,hətta bir az da şuluqluq eləməyə başlayıbdır.Qızın küsəyənliyi heç də xoşuma gəlmir.Düşünürəm,çarə axtarıram.Deyəsən bir çarə də tapıram.Bəli,fikir-fikirdən sonra bir gün paltomu geyinib bazara getdim.Bir xeyli konfet,meyvə aldım.Oyuncaq mağazasına gedib bəzi para oyuncaqları da alıb bunlarla birlikdə evimizə gətirdim.Küsən Gülsabaha heç bir söz demədim.Telefon dəstəyini əlimə götürdüm,əzbər bildiyim nömrələrdən yığdım,Bakıda olan 6 F.Köçərli adına Respublika Uşaq Kitabxanasının Elektron Kitabları nəvələrimə zəng etdim.Onları bizə çağırdım.Hamısı da tökülüb bizə gəldi.Uşaqların səsi bir-birinə qarışdı.Mən onları dadlı meyvələr,əlvan rəngli konfetlər düzülən stolun ətrafına topladım.Özüm də çəkilib yuxarı başda əyləşdim.Kiçik nəvəm Şəlaləni də dizimin üstünə aldım.Dönüb uşaqlara hələ balaca-balaca,şirin-şirin nağıl da danışdım.Səhərdən küsən,tökülüb gələn balacalara qarışmayan,konfet,meyvə süfrəsinəyaxınlaşmayan,özünü çəkib bir qıraqda duran Gülsabah o yan bu yana getdi,arabir biz tərəfə də boylandı.Birdən ayrılığa tablamayan qız başı aşağı gəlib yavaşcadan mənim o biri dizimin üstündə qərar tutdu.Özünü günahkar bilib o üz-bu üzümdən öpdü.Bu əhvalatdan sonra hər dəfə Gülsabah azacıq küsüb şıltaqlıq edəndə mən yenə də telefon dəstəyini əlimə götürüb nəvələrimə zəng edir,onları evimizə toplayıb,ətrafıma yığırdım.Bütün bunlardan sonra Gülsabah yavaş-yavaş küsməkdən əl çəkməyə,deyilən sözlərə qulaq asmağa başladı.İndi Gülsabah öz küsəyənliyini yerə qoyubdur.O,həmişə olduğundan artıq öz babasını çox istəyir.Bir də axı Gülsabah bir boyda qalmır,böyüyür.Daha o böyük qızdır.Üzümüzə gələn payız o,əlinə kitab-dəftər dolu çanta götürüb məktəbə gedəcəkdir; orada uşaqlarla birlikdə oxuyacaq,dərs fasilələrində onlarla oynayacaq,öz təzə-təzə yoldaşlarına qarışacaqdır! 7 F.Köçərli adına Respublika Uşaq Kitabxanasının Elektron Kitabları GÜNÜMÜZÜN NAĞILI Bir gün Xəzər sahilində şırhaşırla göyə qalxan ağ fəvvarənin qırağında,yaşıl qol-budağını ağ köpüklü hovuza sallayan salxım söyüdün altında,əlvan rəngli skamyada tək-tənha əyləşib fikrə getmişdim.Birdən gördüm budur bir ağ göyərçin qanad çala-çala gəlib qarşımda əyilən,salxımlarını suya sallayan söyüdün qanadına qondu.Mən fikrimdən qopub zəndlə göyərçinə baxınca,göyərçin də oynaq gözlərini gəzdirə-gəzdirə mənə baxdı:— Səhv etmirəmsə gərək ki,siz yazıçı Salman babasınız? —Bəli,— deyə mən uşaqlıqdan aludə olub sevdiyim,bir zaman yedirib-içirib bəslədiyim,göyərçini süzüb cavab verdim.— Mən yazıçı Salman babayam! —Onda yazıçı Salman baba söyləsin görüm,neçə-neçə ildən bəriyə mənim adımı öz qanadlarında gəzdirən «göyərçin»in baş qəhrəmanı kim,ya kimlərdir? —Əlbəttə,birinci sırada baba-nəvə! —Sübut! Siz nə ilə sübut edə bilərsiniz? —Əgər siz adınızı iftixarla öz qanadlarında daşıyan «Göyərçin»in bütün nüsxələrini ta əzəl günündən bu günəcən oxuya-oxuya vərəqləsəniz,onda görərsiniz əsasən,«göyərçin»in baş qəhrəmanları ağsaçlı baba ilə günəş gözlü nəvədir! 8 F.Köçərli adına Respublika Uşaq Kitabxanasının Elektron Kitabları —Niyə? Bəyəmləri ağsaçlı baba ilə günəş gözlü nəvə göydən-zaddan gəliblər? Daha dünya üzündə baba-nəvədən savayı «Göyərçin» üçün baş qəhrəman yoxdur? —Niyə yoxdur,— mən səbrlə cavab verdim.—-«Göyərçin»in səhifələrində «Nəvə və nənə»,«Ana və bala»,«Ata və oğul» xırda-xırda uşaqlar üçün nə qədər desən başqa-başqa nağıl və əfsanə,şeir,nəğmə və sairə-sairə tapmaq mümkündür! Mənimlə danışığa girişən,ara-sıra ətrafa göz gəzdirib salxım söyüdün yaşıl budağında öz yerini daha da bərkidən ağ göyərçin davam etdi.— Bəs belə olan surətdə niyə də gərək «Göyərçin»in baş qəhrəmanları baba-nəvə olsun? —Çünki,«Göyərçin» məcmuəsinin gözəl,yaraşıqlı,şəkilli səhifələrində fəxri yer tutmaqda baba və nəvənin haqqı,əsası vardır! —Necə haqqı,əsası? — Ağ göyərçin ağ tüklərini qabardıb ciddiləşdi.— Bəlkə siz özünüz yazıçı baba olduğunuza görə tərəfgirlik edib baba-nəvə tayında durursunuz? Mən sağ əlimi ağ bığımın bu qanad-o qanadında gəzdirə-gəzdirə gülümsündüm:—Bəlkə də belədir,göyçək göyərçin? Axı məcmuə öz qanadlarında sizin adınızı daşıyır? Necə deyərsiz ixtiyar sahibisiniz! —Mən tərif yox,izahat istəyirəm! —Demək sizin tərif deyilən bəzək-düzəkli söz-söhbətdən xoşunuz gəlmir?! —Gəlir,niyə gəlmir.— deyə Göyərçin kefinin kökəldiyini gizlədə bilmədi.— Mənim özümü nəinki bu gün,lap tarix boyu qədimdən bəriyə şairdən ədibə qədər az tərifləməyiblər.Nə qədər desən şənimə nəğmə yazıb musiqi qoşublar.Nağıllarda,dastanlarda məni dara düşənlərin dadına çatan xilaskar göstəriblər.Bir sözlə olanı da,olmayanı da mənim adıma yazıblar.—Ancaq siz indiyə qədər heç bir tərifnaməni üzü üstə geriyə qaytarmamısınız! —Düzü.belə əhvalat.Yadıma,düşmür! —Onda məni «Baba-nəvə» tərəfkeşliyində qınamayın! Göyərçin mətləb üstünə gəldi:—Sübut edin görüm,niyə də gərək «baba-nəvə» «Göyərçin» üçün baş qəhrəman olsun?! 9 F.Köçərli adına Respublika Uşaq Kitabxanasının Elektron Kitabları —Mən ancaq öz mülahizəmi bildirdim,yoldaş göyərçin! —Siz ki,söhbətinizdə səbir göstərirdiniz! —Onda mənim sizə bir neçə sualım vardır,yoldaş göyərçin! —Buyurun,baba! —Deyin görək baba-nəvənin ömründə savaşan atlarını düz yerdən çıxarıb daşlığa-qayalığa sürən görmüsünüzmü? —Görməmişəm! —Mən bilən bu dünya üzündə bu qəhrəmanların arasında dostluqdan savayı ixtilaf olmasın,gərək! —Sizcə hikmət nədədir? Göyərçinin inad etdiyini görüncə işin içindən çıxmaq üçün yenə də gülümsəyə-gülümsəyə cavab verdim.— Məncə getdikcə baba uşaqlaşır! —Bəs nəvə? —Nəvə boy atıb kişiləşir! Söhbətimizin bu yerində anasını da götürüb Xəzər sahilinə məni axtarmağa gələn,artıq bərkiyib on yaşına yetişən məktəbli nəvəm Elxan məni görər-görməz yüyürə-yüyürə gəldi.«Göyərçin»in son nömrəsinin əlindən sürüşüb köpüklü suya düşdüyünə də fikir vermədi.O,qolunun artan qüvvətini sınayırmış kimi məni hop götürmək,öz gələcəyinin aşıb-daşan qüdrəti ilə çağlayan fəvvarə qırağındakı salxım söyüdün başından da yuxarı atıb-tutmaq istədi.Bu zaman biz baba-nəvənin günlər deyil,illər həsrəti kimi mehribanlıqla görüşdüyünü görən ağ Göyərçin qanad çala-çala bizi alqışladı.Dalğalar da qanad açan «Göyərçin» məcmuəsini dimdiyinə götürüb,«Göyərçin»dən bixəbər olan,uşaq dastanını varaqlamayan başqa baba-nəvə üçün uça-uça sovqat apardı.12 iyun,1966.10 F.Köçərli adına Respublika Uşaq Kitabxanasının Elektron Kitabları USTA-ŞAGİRD Bakı payızının soyuq günlərindən biri idi.Mən buruqların arasında gəzib dolanır,neft çıxaran mancanaqlara,içindən neft axan borulara baxırdım.Bu vaxt neft buruqlarının arasında görünən bir günbəz diqqətimi cəlb etdi.Məni fikir götürdü.Köhnə fəhlə mənzillərinin yerində uca binalar tikilmiş,yanğınlar törədən taxta buruqların yerində polad buruqlar qurulmuşdu.hər şey,hər şey dəyişmişdi.Bəs niyə köhnə günbəz toxunulmamış qalmışdır?!.Yaxına gəlib günbəzə maraqla tamaşa etdim.Elə bu zaman mənə tərəf buxara papaqlı,qalın qaşlı,eşmə bığlı bir kişinin gəldiyini gördüm.Biz salamlaşıb,tanış olduq.O,yazıçı olduğumu,mən də onun qocaman neftçi olduğunu öyrəndim.—Bu günbəzin adı nədir?—deyə mən ustadan soruşdum.—«Usta-şagird».—Nə üçün «Usta-şagird?» —Onun maraqlı bir tarixi var,—deyə qoca neftçi günbəzin əfsanəsini danışmağa başladı:— Deyirlər ki,burada məşhur usta,bir də onun ağıllı şagirdi yaşarmış.İllər keçir.Şagird sənətin sirlərini dərindən öyrənir,öz ustasını ötüb keçir.Onlar bəhsə girirlər:—«Görək kim daha yaxşı bir günbəz tikər»,— deyə mərc gəlirlər.11 F.Köçərli adına Respublika Uşaq Kitabxanasının Elektron Kitabları Hər ikisi yeddi il gecə-gündüz dincəlmədən çalışır.Hərə öz günbəzinə bir naxış vurur.İş başa çatanda el-oba axışıb tamaşaya gəlir.Göyə ucalan iki gözəl günbəzə baxırlar.Camaatın yarısı usta tikən günbəzə yaxşı deyir,o biri yarısı isə şagirdin günbəzini daha çox bəyənir.Mən kişinin sözünü kəsib xəbər aldım:—Bəs ikinci günbəz hanı? —O çoxdan uçmuşdur! —Bəs bu salamat qalan günbəz kimindir? —Şagirdin! — deyə qoca neftçi əlini yuxarı qaldırdı,naxışlı daşları bir-birinə geydirilən günbəzin yaraşıqlı qülləsini göstərdi:—Gör necə yaxşı qalıb.Elə bil ki,dünən tikilib! —Demək zamanın sınaqlarından şagird qalib çıxıbdır? —Bəli,şagird,dərs aldığı ustasını ötüb-keçibdir! —İndi onların hansını ustad hesab etmək olar? —Əlbəttə,ustasının zəhmətini itirməyən,qədir-qiymətini bilən şagirdi ustad hesab etmək olar.Mən,böyük sənətkarın xatirəsinə hörmətlə papağımı götürdüm,başımı ehtiramla əyib qoca neftçinin sözünü təsdiq etdim:Kimin qoyduğu abidə daha uzun ömür sürərsə,əsil ustad odur! 12 F.Köçərli adına Respublika Uşaq Kitabxanasının Elektron Kitabları HƏCƏR Düz on gün idi ki,evdə ad üstündə dava gedirdi.Hər oğulun-qızın əlində uzun bir siyahı vardı.Biri o birinin yaraşdırıb təklif etdiyi adı bəyənməyib gözdən salırdı.Mən isə bu münaqişəyə qarışmırdım.Qızım irad tuturdu ki,bəs,mən həmişə öz nəvələrimə köhnə ad qoyuram.Birisinə atamın adı Hüseyni,birinə anamın adı Gülsabahı.Mən də möhkəm söz vermişdim ki,ad məsələsində daha kənarda dayanacağam.Külli ixtiyaratı evimizdəki cavanlara verəcəyəm ki,məqamı çatdıqca,istədikləri təzə-təzə adlardan yaraşdırıb körpələrə versinlər.Daha bu körpələr də boy atıb məktəblərə gedəndə utandıqlarından köhnəsayaq adlarının qol-qanadlarını qırıb qısaltmasınlar,əsil adlarını bir qırağa qoyub özlərinə müxtəsər ad seçərək,iki adı olub dolaşığa düşməsinlər.Vaxta ki,söz vermişdim,gərək də öz sözümün üstündə duraydım.— Siz niyə dinmirsiniz,babası? — deyə,nəhayət,bir gün körpənin anası utana-utana da olsa,mənə müraciət etdi.— Axı,nəvənin adını dövlət dəftərinə qeyd etdirmək vacibdir.Yenə də yaxamı kənara çəkdim:— Yox,mən daha ad məsələsinə müdaxilə etməyəcəyəm.Beş nəvəyə mən ad qoymuşam,bəsdir! Qoy innən belə növbə cavanlara çatsın! 13 F.Köçərli adına Respublika Uşaq Kitabxanasının Elektron Kitabları — Əlbəttə,növbə cavanlarındır!—deyə,qızım,öz təklifinin üstündə durdu.— Köhnə adları doldurmusan evə,qoymursan ki,bir təzə adı yaraşdırıb bir uşağa verək.— Görürsənmi? — deyə mən gəlinimizə inadcıl qızımızı göstərdim.Bu qız təklif edən adın hər hansını öz körpəniz üçün qəbul etsəniz,mən imza atıb təbrik etməyə hazıram! — O biri uşaqlar da qızınız təklif edən adlara etiraz edirlər.Neçə gündür iş-peşəmiz elə bu adları bir-biri ilə güləşdirməkdir.— Bu adların çoxu həm gözəl,həm də yaraşıqlıdır.— Biz isə heç bir adın üstündə dura bilmirik! — Bəlkə cavan atanın ürəyində bir təmtəraqlı ad yatıbdır,susur?! — Mən atam təklif edən ada razıyam,— deyə oğlum qızara-qızara dilləndi.— Yox,babası ad ixtiyarını ərsəyə çatan övladlarına veribdir! — dedim.— Bu ad söz-söhbətinin üstündən on gün də keçdi,ay yaxınlaşdı.Qara gözlərini açıb yan-yörəsinə məsum nəzərlə baxan,zərif səsi ilə otaqları dolduran adsız qız,öz varlığını hamımıza elan etdi:«Mən gəlmişəm.Mənə ad verin! Mən vətəndaşam! » — Bəs indi necə olsun,babası? — deyə axır ki,bir qıraqda durub gözləyən nənə də üzünü mənə tutdu.— Gəlinimiz də yamanca inciyibdir.Deyir ki,ad qonaqlığı düzəltməməyiniz bir yana,quru ada nə sözünüz? — Ad barəsində sən öz balalarınla sazişə gəl,qonaqlıq məndən! — Mən istəmirəm hələ bir ad üstündə bir də qonaqların yanında təzədən uşaqların davası düşə! — Bəlkə qonaqların birisi elə bir ad təklif etdi ki,hamımız bir səslə qəbul etdik? — Yox,gəlin istəyir ki,bu nəvəsinə də babası ad verib qulağına çağırsın! — Mən Həcər adını təklif edirəm! — Mən isə qəti etiraz edirəm! — Necə deyər,bu barədə bizə göz verib işıq verməyən,öz siyahısında olan adların birisini mütləq keçirməyə çalışan qızım yenə də irəliyə durub qətiyyətlə səsini ucaltdı.14 F.Köçərli adına Respublika Uşaq Kitabxanasının Elektron Kitabları — Yəni bizim kəndçi,o yaşmaqlı balaca Həcər arvadı deyirsən? — Bəli! — Axı,onun nəyi yaraşıqlıdır? — Həmin yaşmaqlı balaca Həcərin bir dəstə yaraşıqlı oğul-uşağı,nəvə-nəticəsi vardır! Birisinin də adı heç bir yanda pisliyə çəkilməyibdir.Baxanda hərəsi bir işin-peşənin sahibidir.Bax birisi aqronomdur,birisi mühəndis,birisi də müəllim.— Yox,mən yaşmaqlı köhnə bir arvadın adının təzə zamanın yeni qızına verilməsinin qəti əleyhinəyəm,— deyə yenə də qızım öz dediyinin üstündə dayandı.— Bütün evlərə baxırsan,təzə-təzə ad,bizim evə dönürsən,Nuh əyyamından qalan köhnə-köhnə ad! — Mən təkcə yaşmaqlı,balaca Həcəri yox,həm də aynalını əlinə alan,yel qanadlı atının yalmanına yatan,gülləni güllə üstündən duşməninin başına yağdıran,Gorus qazamatını dağıdan,Zəngəzur naçalniki Səlimbəylə kəllə-kəlləyə gəlib onun silahlı atlıları ilə səngər-səngərə vuruşan,adı dillər əzbəri həmin igid Həcəri deyirəm! — Axı,bütün bunlar nə münasibətlədir? Mən bilmək istəyirəm! — O münasibətlədir ki,qızım,biz Sabirin adı Ələkbəri,xalq aşığımızın adı Ələsgəri,qədimlərdən danışsaq Nizaminin adı İlyası,ya bu yaxınlardan danışsaq Vurğunun adı Səmədi,havalarını heyranlıqla dinlədiyimiz «Koroğlu» bəstəkarının adı Üzeyiri,onlarca belə-belə adamlarımızın əziz surətlərini ancaq bürünc,mərmər heykəllərə köçürməklə kifayətlənə bilmərik! Mən əsla təzə-təzə adların uşaqlarımıza verilməsinə zidd deyiləm.Ancaq «köhnədir» deyə,belə adların silinib aradan getməsinə,gözdən salınıb itməsinə,qondarma süni adların bu adları sıxıb-sıxışdırmasına ziddəm! — Atam yenə də bizi fəlsəfəyə çəkdi,— deyə ali məktəbin son kursunda təhsil alan qızım bu ittihamı üstünə götürmək istəmədi.— Mən bu körpəyə nə münasibətlə Həcər adını qoymaq istədiyimi soruşduqda,sən aynalını əlinə 15 F.Köçərli adına Respublika Uşaq Kitabxanasının Elektron Kitabları alan.Gorus qazamatını dağıdan Həcərdən dastan açırsan.Axır,ata,bu adlar nə zamandandır ki,olub keçiblər.— Yox,qızım,— deyə mən ciddən etiraza qalxışdım.Bunlar əsla olub keçməyiblər! Bunlar bizim atalarımız,babalarımız,nənələrimizdir! hələ bir çoxları da müasirlərimiz,yoldaşlarımızdır.Mən bilmirəm siz,sabah hansı haqla mənim adımı biryolluq unuda bilərsiniz? — Mən fəlsəfədən kənaram,amma Həcər adının bu körpəyə münasibətini soruşmaq,bilmək istəyirəm,— deyə qızım öz siyahısını çıxarıb hirsindən əlində əzişdirə-əzişdirə yumruladı.— Bizim evdə köhnəliklə yeniliyin mübarizəsi qurtarası deyildir! — Onda «köhnəlik»,«yenilik» məfhumunu doğru başa düşmək gərəkdir! Nəyi atmağı,nəyi saxlayıb yaşatmağı dürüst anlamaq gərəkdir! — Qızım mənim tündləşdiyimi görüb çəkindi.Kim necə razı olub-olmasa da körpənin adı öz-özlüyündə Həcər qaldı.— Payız çıxdı,qış keçdi,yaz ötdü,yay yetişdi.Mollu kəndindən bir dəstə adam Bakıya gəldi.Onlar balaca Həcəri öz kəndlərinə qonaq çağırırdılar.Mən bu arada dincəlmək üçün başqa bir yaylağa yola düşdüm.Orada eşitdim ki,bəs,Həcərgil Mollu kəndinə yollanıblar.Ad üstündə mənimlə razılaşmayan qızımı da özləri ilə aparıblar.Dedim,görək qızım Mollu kəndindən nə fikirdə qayıdacaq,Həcər adı ilə razılaşacaq,ya öz dediyində qalacaqdır?! — Sentyabrın əvvəlində biz,Bakıya dönən günü Həcərgil də Mollu kəndindən evə qayıtdı.İlkin mən uzun kirpikli,iri qara gözlərini çevikcə dolandırıb-gəzdirən,qol-qanad açıb dirçələn Həcəri qucağıma alıb,o üz-bu üzündən öpdüm.Qız başını dikəldib üzünü neştərli bığımdan qaçırırdı.Qızımdan soruşdum:— Hə,necədir,Həcər adı? O,tərəddüd etmədən:— Çox gözəl! — deyə,balaca Həcəri qucağımdan alıb oynatdı,bir küncdə salınan xalçanın üstünə qoydu.Uşağın oyuncaqlarını da qabağına tökdü.Həcər oyuncaqlara cumdu,birisini götürüb o birisini atdı.16 F.Köçərli adına Respublika Uşaq Kitabxanasının Elektron Kitabları Qızım nağıl etdi ki,bəs biz,Molludan yuxarı meşəli yaylağa köçdük,Şirnuxu kəndinin yanında Nəbi ilə Həcərin oylaqlarından birisi olan Şırlanbulağın yanında sıx palıdlı meşədə düşdük.Bütün Mollu obası axşam-səhər ağız-ağıza verib:.— Nənə,nənə! — deyə bu körpəni çağırırdı.— Həcər nənə,Həcər nənə!— Körpə əl-əl gəzirdi.Hərə bir qumrovlu quzu gətirib «Həcər nənə»yə bağışladı.Həcər də qumrovlu quzuları toppuş əlləri ilə oxşayıb,oynatdı.İndi «Həcər nənə»nin orada qumrovlu-zınqrovlu bir sürüsü vardır.İndi daha bu qıza «Həcər nənə» deməsən,adama sarı baxmaz.Söhbətin bu yerində mən,sınaq üçün,xalça üstündə oynayan qızı çağırdım:— Nənə,nənə,Həcər nənə,Həcər nənə! Qız oyuncaqlarını atıb qollarını mən tərəfə açdı.Mən,balaca Həcəri yerdən üzüb,yuxarı qaldırdım.— Nənə! Nənə! — deyə ucadan oxşadım.— Həcər nənə,Həcər nənə! Balaca Həcərin nənəsi,mənim uşaq kimi kövrəldiyimi görüncə,nazik libasının cibindən balaca dəsmalını çıxartdı,həyəcandan yaşaran gözlərini gülə-gülə sildi.17 F.Köçərli adına Respublika Uşaq Kitabxanasının Elektron Kitabları BABA VƏ NƏVƏ (Sənədli söhbət)—Baba,bəs indi haralısan? —Bəyəm bilmirsən? Əyinliyəm! —Bir də,bilmək istəyirdim,baba! —Bəs sən,indi haralısan,Elxan? —Mən daha bakılıyam,baba! —Axı,əvvəlcə deyirdin,əyinliyəm? Müddət dedin Qutqaşınlı1— Aydınqışlaqlıyam? İndi də deyirsən ki,bakılıyam?!.1 Qutqaşın-indiki Qəbələ rayonu 18 F.Köçərli adına Respublika Uşaq Kitabxanasının Elektron Kitabları —İndi mən bakılı olmuşam,baba! —Bəlkə gəzə-gəzə sabahdan başqa bir yanlı da olacaqsan,Elxan? —Yox,daha biryolluq bakılıyam,baba! —Nəyə görə belə qərara gəlmisən,Elxan? —Nədən ki,baba,axı,mən Bakıda doğulmuşam! —Bəs atan,Oqtay? —O da sənin kimi Əyinlidir! —O,nəyə görə? — Nədən ki,Oqtay Əyin obasında anadan olubdur! —Bəs Şamo əmin? —Hamı kitabdan,qəzetdən oxuyub,bilir ki,Şamo əmi,Bakıda anadan olubdur! —Bəs Arif əmin,necə? —Arif əmi də Əyində anadan olubdur! —Bas Şəfiqə bibin? —Şəfiqə bibim də Bakıda anadan olubdur! —Bəs Rəfiqə bibin? —O da Şəfiqə bibim kimi! —Aqil əmin neçə? —Aqil əmi,xalis bakılıdır! —Bəs qardaşın Hüseyn? —Hüsü həmişə deyir ki,mən qutqaşınlı-aydınqışlaqlıyam! —Niyə,nəyə görə,Elxan? —Ona görə ki,axı,Hüsü Qutqaşının Aydınqışlaq obasında anadan olubdur! —Bəs xırda bacın Şəlalə,kiçik qardaşın Fərid? —Onlar da bakılıdır,baba! —Bəs anan Firəngiz? —Anam aydınqışlaqlıdır! —Bəs nənən Zərqələm? —O da sənin kimi,Əyinlidir,baba! 19 F.Köçərli adına Respublika Uşaq Kitabxanasının Elektron Kitabları —Bəs bibiqızın Gülsabah? —O da Bakıda anadan olubdur! —Gülsabahın atası Fazil necə? —Fazil əmi deyir ki,ata-anam şuşalıdır,özüm də Füzulidən! —Nəyə görə? —Ona görə ki,Fazil əmi qabaqca Qaryagin,indi Füzuli deyilən şəhərdə anadan olubdur! —Bəs Arif əminin qızları? — Həcər,Lalə? —Onlar da bakılıdır,baba! Bəs Həcərin,Lalənin anası Elmira? —Elmira da bakılıdır! —Bəs Həcərin,Lalənin nənəsi Bəyim xanım,babası Məhəmməd müəllim? —Bilirəm ki,Bəyim nənə şuşalıdır.Məhəmməd baba da sənin kitab yazdığın Mollu obasından,Qaçaq Nəbinin qohumudur! —Bəs sənin nənən Tükəzban,baban Qərib necə? —Onlar ikisi də qutqaşınlıdır! —Gərək onların da hərəsi ayrı-ayrı kənddən olalar? —Elədir.Qərib baba deyir mən aydınqışlaqlıyam.—Tükəz nənə də deyir ki,mən.—Bəs Rəfiqə bibinin oğlu,xırdaca Aqşin? —O,sözsüz bakılıdır! —Bəs Aqşinin atası Şamxal? —O maştağalıdır! —Bəs Elxan,götürəndə biz haralı oluruq? —Hərəmiz bir yurddan-yuvadan,baba! —Bəs necə edək ki,biz bir yurdlu-yuvalı olaq,Elxan? —Baba,elə çoxdandı ki,özün də bilirsən,mən necə çətinə düşmüşəm.Bilmirəm məktəbimizdə uşaqlara nə deyim,necə cavab verim? —Məktəbdə uşaqlara deyib,cavab ver ki,biz nə oralıyıq,nə buralı! 20 F.Köçərli adına Respublika Uşaq Kitabxanasının Elektron Kitabları —Bəs haralıyıq,baba? —Azərbaycanlıyıq,Elxan,azəriyik! —Elə məktəbimizdə söhbət düşəndə çox uşaq da mənim kimi çətinə düşüb çaş-baş qalır! —Qoy heç bir uşaq çətinə düşüb çaş-baş qalmasın,Elxan! Onlara çatdır ki,mənim babam söyləyir ki,daha heç bir kəs çətinə düşməsin,çaş-baş qalmasın,özünü əziyyətə salıb haralı olduğunu axtarmasın?! Qoy onların hər birisi biryolluq bilib-başa düşsün ki,onlar böyük bir ailə sayağında qaynayıb qovuşan azəridir,azərbaycanlıdır! 25 may,1966.21 F.Köçərli adına Respublika Uşaq Kitabxanasının Elektron Kitabları NƏNƏ İlk əzəldən demək istəyirəm ki,nə qədər ki,oğlan nəvəm var,o qədər də qız nəvəm var.Düz yarıbayarı! Nə qədər ki,oğlan nəvələrimi çox istəyib,çox sevirəm,o qədər də qız nəvələrimi çox istəyib,çox sevirəm.Baxanda mənim nəvələrim bir-birindən göyçəkdir,qəşəngdir.Qız nəvələrim isə o qədər göyçək,o qədər qəşəngdirlər ki,hərəsi bir tamaşa,bir kukla! Kukla nədi? Dünyanın heç bir bərli-bəzəkli kukla mağazalarında siz bu göyçəklikdə,bu qəşənglikdə,bu yaraşıqda,bu tamaşada kukladan tək bircəciyiıi də tapmazsınız! Qız nəvələrimin «ağbirçəyi» dilli-dilavəri,öz anamın adını qoyduğum qızılsaç,alagöz Gülsabahdır.Əgər görsəniz,deyərsiniz bəs bu qızı dünyanın hansı rəssamı neçə-neçə rəngdən çəkibdir.Hələ bu Gülsabahın gülməyi qiyamətdir,musiqidir,özü də necə bir musiqi! Gülsabahdan xırda nəvəm şəvəsaçlı,uzun qara kirpikli Şəlalədir.Şəlalə «Ana abidəsi» romanımın baş qəhrəmanlarından birisidir.Bu adı da mən qoymuşam.Şəlalə özündən böyük qardaşlarına qarşı duran,özünü ayağa verib dərisini diddirməyəndir! Şəlalədən xırdası qara qıvrım saçlı,köşək gözlü Həcərdir.Uzun müzakirə,mübahisədən sonra bu adı da mən qoymuşam.Bu barədə «Həcər» adlı hekayədə yazıb çap etdirmişəm.Dördüncü balaca qız nəvəm Lalə ki,bir qiyamətdir.Lalənin saçları qısa-qıvrıcıqdır.Qız elə göyçəkdir ki,deyirsən bəs yazın gözəl bir çağında ağlı-qırmızılı,qızılgül topasıdır ki,sabahın şehində açılıbdır.Bu adı da mən «Ana 22 F.Köçərli adına Respublika Uşaq Kitabxanasının Elektron Kitabları abidəsi»ndən götürmüşəm.Romanda baş qəhrəman heykəltəraş Fərhad öz anasının abidəsini Vətənimizin gözəllik və sərvətini işləyib yaradır.İndi gördünüzmü necədir? Bəlkə biri durub desin ki,bu adları yaraşdırıb qoymaq nə çətin peşədi? Yox,çox çətin peşədir! Biz ailədə nəinki saatlarla,bəlkə günlərlə adların üstündə mübahisə etmişik,hər bir adı yüz bir adın içindən birtəhər ki,seçmişik.Deyim ki,mənim qız nəvələrim öz adlarının yöndəmsizliyindən şikayətlənmirlər.Daha demirlər ki,bu nə addır?! Gördünüzmü qız nəvələrimin hamısı məndən ötrü əzizdir,hər birisinin adını da özüm yaraşdırmışam.Bir gün iş otağımda əyləşib yazı masamda yazı yazırdım.Birdən uzun dəhlizimizə baxan qapımız bərkdən açıldı,qız nəvələrim birdən içəriyə doluşdu.Qələmi dayandırıb soruşdum:a qızlar,bu nə oyundu siz çıxarırsınız? Baba əlində yazı yazır,siz də şuluqluq salırsınız? «Ağbirçək» nəvəm Gülsabah qabağa durdu:—Nə yazısı yazırdın,baba? —Həcər nənənin dastanını! Şəlalə hirslənib cırnadı:—Yenə də Həcər! Yenə də Həcər kitabı! Balaca Həcər köşək gözlərini gəzdirib dinmədi.«Ağbirçək» Gülsabah qolumdan tutub ərkyana üzümdən öpdü:—Baba,Həcər nənənin dastanından bir az danış da! Mən də əlimdə yazdığımdan danışmağa başladım.Danışdım ki,Həcər hələ özünün balaca qız vaxtında,indiki Qubadlı rayonunun qıjıltılı Həkəri çayının yaxalarında atası Xanəlinin qırmızıquyruq quzularını otararmış.Yazda qaratikan kollarının dibindən yaşıl yarpaq,turşəng və zoğ-zoğ qırmızı baldır mərəvcə yığarmış.Yığdıqlarını dəstə-dəstə düzəldərmiş,axşamüstü evə gətirib anasına verərmiş.Sonra mən Həcərin qoçaqlığından danışmağa başladım.— Hə,Həcər həmin qız çağında yaz çıxıb yay girən zamanında bir də görür ki,bəs budur,qaratikan kolunun içindən boz bir ilan başını çıxarıb istəyir ki,qızın üstünə atılıb onu vursun,Həcər özünü itirmir,tezcə daşdan götürüb atır,ilanın belini qırır 23 F.Köçərli adına Respublika Uşaq Kitabxanasının Elektron Kitabları başını da xınc-mınc əzib öldürür.Axşamçağı quzuları obaya qaytaranda,öldürdüyü ilanı da sürütmə üstünə qoyub kəndə gətirir.Mollu obası tamaşaya çıxır,Həcərin atası Xanəli qızının alnından öpüb — qoçaq qızım deyib,ilanı götürür,qıraqda əl-ayaq dəyməyən yerdə qaratikandan asır ki,ilan ulduz görsün,tamam ölsün.—Bəs Həcər nənənin daha qoçaqlığı? — deyə yavaş-yavaş yumşalan Şəlalə də soruşdu.Mən dönüb Həcər nənənin adını qoyduğum nəvəm Həcərin köşək gözlərinə baxdım.Gördüm ki,onun da gözləri nağıllarda eşitdiyim sayaqda,Həcər nənənin gözləri kimi qaynayır.Nağılıma dönüb dedim.— Bəs hələ Həcər səkkiz-doqquz yaşında ikən balaca-balaca çobanlarla çomaqlaşar,oğlanları əliyalın qoyarmış.Həcər bir az da yekələndən sonra dəliqanlı oğlanlara qarışıb xam,çılpaq atı qəfil yallayıb minməkdə,yazının böyük düzənində çapmaqda,hamını vurub keçməkdə də birinci imiş.Nəbiyə qoşulub qaçan Həcərin başqa-başqa hünərindən,onun mərdliyindən,igidliyindən nəvələrimə söhbət açıb söylədim ki,Həcər at üstündə necə aynalı tüfəngini oynadar,necə atın dolu yüyürəyində öz gümüş kəmərinə sancdığı ipək dəsmalını çəkib qabağa atar,gülləni dəsmalın ortasından keçirərmiş.Həcər Qaçaq Nəbi ilə birlikdə Nikolay qoşununu qırmaqda,divan adamını pərən-pərən salıb naçanniyin,bəyin,xanın,ağanın,zülmkarın bağrını yarmaqda Nəbidən geri qalmaz imiş.Buna görə də nə qədər ki,Nəbi haqqında el-oba hava qoşub,oxuyubdur,o qədər də Həcər haqqında hava qoşub,oxuyubdur.—Baba,sən də bu havalardan bizim üçün oxu! — deyə qız nəvələrimin dördü də məni dövrələdilər.Mən də onların sözünü yerə salmayıb oxudum:«Gün çıxıbdı günortanın yerinə,Həcər xanım qalxıb atın belinə,Əşrəfi mirvarı düzüb telinə,Qoy sənə desinlər,ay Qaçaq Nəbi! Həcəri özündən ay qoçaq Nəbi».—Tayda-tayda,baba! Tayda,oxu!2 2 Tayda-yəni :yenə də 24 F.Köçərli adına Respublika Uşaq Kitabxanasının Elektron Kitabları Mən bu dəfə,yazı masamın üstündə dayanan «Qaçaq Nəbi» dastanını əlimə aldım.Vərəqləyə-vərəqləyə nəvələrimə danışdım.Axırda Qaçaq Həcərin necə qazaxlarla vuruşan zaman mühasirədə qaldığını,Gorus qazamatına düşdüyünü dedim.—Bu zaman el-obada yaranan,oxunan havalardan da bir qoşmasını gətirdim:«Yorğanım adyaldı,döşəyim həsir,Naçannik gələndə ürəyim əsir,Silistçi dindirir,prokuror kəsir,Mənim bu günümdə gələsən,Nəbi! Qazamat dalını dələsən,Nəbi».Mən,burada dayanıb fikrə getdim.Ötən zamanın zülmət,qaranlıq günlərini göz qabağına gətirib duruxdum.Daha da artıq maraqlanan nəvələrim əl götürmədilər:—Baba,tayda,tayda! Onların xətrini sındırmayıb davam etdim:«Tellərim tökülüb,üzüm laladır,Qaşlarım qaradır,gözüm aladır,Yan-yörəm düşməndir,yerim qaladır,Mənim bu günümdə gələsən,Nəbi,Düşmənin əlindən alasan,Nəbi».—Tayda,tayda-tayda! —Bu da olsun «tayda!» deyib oxudum:«Döşəyim kərpicdir,yastığım saman,Yorğanım həsirdir,üşüdüm aman! Hər tərəf hasardır,hər tərəf duman,Mənim bu günümdə gələsən,Nəbi,Zalımlar əlindən alasan,Nəbi».—Baba,oxu tayda,oxu,— deyə Şəlalə sallaşdı,Gülsabah «ağbirçəklik» elədi:— Qalanı gələn dəfə! Daha babanı yormayın! Axırda nəvələrim məndən xahiş elədilər ki,Həcər nənə barəsində onlar üçün bir nağıl yazım.Söz verdim.25 F.Köçərli adına Respublika Uşaq Kitabxanasının Elektron Kitabları Soruşdular:— Haçan? Dedim:— Gələn ilin bu vaxtına,xalqların 8 Mart qadınlar bayramına! UÇUŞ Bir həftədən də artıq idi ki,Zakirgilin ailəsi yatmırdı; ailə oğlunun ali təhsil səfəri üçün hazırlaşırdı.Ata-ana Zakirin on illiyi əla qiymətlə qurtarıb,qızıl medal alıb,özünə yol açdığına görə həm sevinir,həm də ondan ayrı düşəcəklərinə görə həyəcan keçirirdilər.Axı,Zakir on il içərisində ata-anasını incitməmişdi,üzləri danlamaq üçün məktəbə çağırılmamışdı.O,həmişə evə «5» qiymətlə qayıtmışdı.Əhmədin gözləri Zakirin gətirdiyi «5»ə alışmışdı.Əhməd bilirdi ki,heç bir şagirdə havayı yerə «5» vermirlər.Bu «5» hər şagirdin qeyrətli zəhmətinin,böyük səyinin məhsuludur.Ömründə tənbəli «5» tapmaz! «5»in zəhləsi tənbəldən gedər.Əhməd «5» alan oğlunun Moskva universitetində oxumağını arzu etmişdi.26 F.Köçərli adına Respublika Uşaq Kitabxanasının Elektron Kitabları Axı,Əhmədin öz oğlu üzərində zəhməti az deyildi.O,Vətən müharibəsi zamanında gecənin yarısında çalışdığı idarədən evinə dönəndə cibindəki açarla yavaşca qapını açıb içəriyə girər,öz dabanlı ayaqqabılarını gecə çustla əvəz edər,taqqıltı salıb ailənin yuxusunu qaçırmaq istəməzdi,qoy gündüzlər məktəbdə oxuyan,sonra evdə dərslərini hazırlayıb yorğun düşən uşaqlar istirahət etsinlər.Qoy kitabı əlindən yerə düşməyən Zakir doyunca yatsın,sabahın sübhündən öz yatağından gur-gümrah qalxsın! Əhməd bilirdi ki,heç də Zakir xorhaxor yatmaqla «5» almamışdı.Axı,bu «5» nədi ki,hər ailə,hər ata-ana öz uşağından «5» umur.— Oğul,«5»,ha! — Bax,qızım,sən də «5»,ha! Məgər bizim gündəlik işlərimizdə başqa rəqəmlər gərəyə gəlmirmi?! Xeyr,bütün rəqəmlər bizim gündəlik işlərimizdə gərəyə gəlir.Ancaq dərsə gedən uşaqlar üçün bu «5»in ayrı bir yeri vardır.Məsələn deyək,«6» ya «7»ni.Bunlar ki,«5»-dən yuxarıdırlar.Onda bəs nə üçün bunların heçcə biri uşaqları oxuyan bir ailədə hörmət qazanmamışdır? Baxırsan ki,imtahan zamanı ata da,ana da,nənə də,baba da gözlərini qapıya zilləyib:— Görək uşaq nə vaxt dönəcəkdir? — deyə balalarını gözləyirlər.— Barı «3» olmasın,«2» də onu tanımasın,yaxasına yazılmasın! Oğlu-qızı oxuyan ata-anaya,nəvəsi oxuyan nənəyə,babaya,«9»-a qədər bütün rəqəmləri göstərib soruşun:— Hansı qəşəngdir? Deyəcəklər:— «5»! Ancaq «5» Demək «5»in təhsildə şərəfi,qüdrəti vardır! «5» şagirdin həm bu günü,həm də gələcəyidir.Bu gün məktəbdə «5» alan şagird sabahın bir dəyərli cərrahıdır.Bu cərrah minlərlə xəstəyə şəfa verəndir,intizarlı ailə gözlərini güldürəndir.Demək,bu gün dərsdə «5» alan şagird,sabahına 27 F.Köçərli adına Respublika Uşaq Kitabxanasının Elektron Kitabları bəlkə də çox mahir memardır.Çoxmərtəbəli qəşəng-qəşəng binaların layihələrini işləyən,sənət abidələrinin sayını artırandır! Bu gün «5» alan şagird,sabahına igid neftçimizin qabağına düşən,dalğalanan Xəzərdə yeni-yeni neft yataqları tapan,dənizin dibinə qədər enən,torpağın bağrını dələndir.Və neft,təyyarələrimizi,maşınlarımızı,kombaynlarımızı,traktorlarımızı,ekskavatorlarımızı hərəkətə gətirən,min-min maşınları işlədən,onlara odlu nəfəs verəndir.Əhməd də on il ərzində oğlu Zakirin gələcəyi naminə ondan «5» gözləmişdi,oğlu Zakir də atasına «5» gətirmişdi.Əhmədin qarasaçlı,qaynar qaragözlü Zakirə qarşı qayğısı,məhəbbəti azalmamışdı.Qışın soyuq gecələrində divarları dələn güclü-gurultulu Bakı küləyi nərə çəkən zaman,Əhməd səksəkəli yatar,bütün gecəni cövlan edən,pəncərələri cingildədən,birdən də çərçivələri çırpıb açan küləklərdən Zakiri qoruyardı.Bəs indi? Moskvada şimalın buzlu,soyuq bir yerində Zakirin üstündən sürüşüb yerə düşən yorğanını kim qaldırıb,onun üstünü kim örtəcəkdir?! Gündüzləri çalışıb yorğun düşən tələbə yoldaşlarının hamısı yataqxana boyu yatmış olacaqdır,bəs onda Zakirə kim baş çəkəcəkdir? Ona soyuq dəyməyəcəkmi? Zakir xəstələnməyəcəkmi? Əhməd,oğlunun Moskvada keçirəcəyi illəri düşünürdü.Bu zaman,Əhmədin gözlərinin qabağında beş gün əvvəl nəvəsini yola salmaq üçün ucqar dağ obasından gələn,indi yan otaqda yatan Rəşid kişi canlanırdı.Əhməd ötən günlərini xatırlayırdı.Otuz beş ya qırx il bundan qabaq,meşəli dağın ətəyində,Səngər obasının qırağında dörd dirəkli,tək bacalı qara damın altında,qışın uğultusu ətraf meşələri başına götürdüyü zamanda Rəşid də beləcə narahat yatar,öz balaca Əhmədini bacadan dolan şaxtadan qoruyardı.O,yük yerini əlləşdirib əlinə düşən cecimdən,kilimdən götürüb Əhmədin üstünə örtərdi.Birdən döşəkdən sürüşən,bir kənara düşən balacanı qaldırıb bağrına basar,buza dönən balasını yanına gətirib nəfəsi ilə qızdırardı.Dörd dirəkli qara damın qapısını qarlı küləklər taraq-turaq döyər,taxtaları aralanan qapıdan içəriyə qar tozanaqları dolardı,Rəşid oğlunu köksünə sıxardı.28 F.Köçərli adına Respublika Uşaq Kitabxanasının Elektron Kitabları Əhməd indi fikirləşirdi:«Görəsən kimin zəhməti çox olubdur? Mənim,ya Rəşidin? Bizdən kim öz oğlunu daha çox istəyibdir?» Əhmədə eləgəlirdi ki,Rəşid kişi öz oğlu Əhmədi,Əhməd öz oğlu Zakiri sevəndən daha çox sevibdir,istəyibdir.O zaman Rəşid kişi nə «3»,nə də «5» bilərdi.O zaman Rəşid kişinin oğluna dediyi söz bu idi:« — Oxu ki,oğlum,bəlkə əlin qələm tuta! Oxu ki,başını götürüb zülmətdən qırağa qaçasan! Oxu ki,bəlkə divan dəftərxanasına düşüb mirzə olasan!».Demək Rəşid kişi öz oğlunu zülmətdən işığa çıxarmağa cəhd etmişdi.Rəşid oğlunu,qaranlıqdan işığa çıxartmaq üçün çırpınmışdı.Pəncərə qarşısındakı çarpayının üstündə uzanan Əhməd özünün keçmiş,Zakirinsə gələcək yolunu düşünürdü.Onun gözünə çimir də gəlmirdi.Bakının boz gecəsində Əhmədin yuxusu göyə çəkilmişdi.Öz övladını sevmək azdır,onu tərbiyə etmək,sabahını,uçuşunu hazırlamaq gərəkdi! Əhmədin fikri Zakirin yolu üzərində dolanır,uçub ağ buludlar arasına girir.Əhmədin təsəvvüründə yenə də əla dərəcədə oxuyan Zakir çalışıb-çalışır — uzun,ağır zəhmətin,səyin müqabilində əla qiymətlə ali təhsil alıb,ixtisas sahibi olur.Yavaş-yavaş Zakirin də saçlarına dən düşür:— Bizim akademikdir! — İxtirası böyükdür! Əhmədin arzu ilə dolan gözləri yaşarır.Zakirin səsi eşidilir:— Ata,vaxt deyilmi? — Sən az da olsa yatdınmı? — Bir az yatdım,ata! — Saat neçədir,Zakir? — Dördə işləyibdir,ata! — Demək uçuş saat beşdədir? — Ancaq,çatarıq,ata! — Bəlkə Rəşid babanı heç tərpətməyək? — Niyə? — Yorulubdur,qocadır! — Əlbəttə,qoy baba yatsın.Mən onunla axşam görüşmüşəm! 29 F.Köçərli adına Respublika Uşaq Kitabxanasının Elektron Kitabları — Bəs sənə sözü nə oldu? — Gözləri doldu,dedi özüm səni yola salacağam! — Demədinmi aeroplanla uçuram? — Dedim.— Bəs? — Dedi ki,baxacağam görüm nə təhər uçursan!— Ayağa qalxıb geyinən Zakir atasının saçlarını öz barmaqlarıyla geriyə darayıb,alnından öpdü.Əhməd ayağa durdu.Lampanı yandırdı.Qoca yatan otaqdan başqa,bütün otaqlarda lampa yandırıldı.Az ötməmişdi ki,küçədə maşın səsi eşidildi.— Vaxtdır,tələsmək gərəkdir,ata! Rəşid baba da yerində qurcalandı:— Yəqin deyirlər ki,qoca bizə yük olar? Rəşid baba o biri otaqdan çağırdı:— Əhməd! — Nədi,ata? — Deyəsən mənsiz yola düşürsünüz? — Deyirik narahat olmayasan,ata! — Necə yəni narahat olmayasan,ata? Bəs mən nə üçün ucqar obamızdan yırğalana-yırğalana buraya gəlmişəm?! Baba hirslə ayağa qalxdı,cəld geyinməyə girişdi.Əhməd ara qapını açdı.— Ata,axı sənə zəhmət olar! — Uşaq-uşaq danışma,Əhməd! Əhməd susdu.Geyinib hazırlaşan Rəşid baba aparılası ağır bağlamadan yapışdı.— Mən körpəni yola salmağa gəlmişəm.Hərə bir bağlama götürüb pilləkən aşağı həyətə düşdü.Şeylər maşına yükləndi.Adamlar da əyləşdi.Maşın tərpəndi.Onlar şəhərdən çıxıb uçuş meydanına yol aldılar,yarım saatda mənzilə çatdılar.Dan yeri sökülürdü.Bakıdan Moskvaya üç təyyarə uçacaq,on illiyi qurtaran şagirdlərdən böyük bir heyət ali məktəblərə aparacaqdı.30 F.Köçərli adına Respublika Uşaq Kitabxanasının Elektron Kitabları Zakirin yola düşəcəyi təyyarə,havaya birinci qalxacaq,şahin kimi qanad açacaqdı.— Əhməd,olmazmı Zakir sonuncu təyyarəyə qalsın! — Nə təfavütü var ki? — deyə Əhməd,gözləri həsrətli yaşla qaynayan anaya cavab verdi.—Oğlun nə qədər tez,nə qədər qabaqca uçsa,bir o qədər də işi irəli düşər! — Deyirəm ki,yəni hava işıqlansın.Deyirəm,uşaq işıqda uçsun! Əhməd Zakirin anasına diqqətlə baxdı.Oğlundan aralanan,onu uzaq səfərə yola salan ananın saralan,titrəyən sifətini gördü.Əhməd də anasını xatırladı:— Oğlum,qabaqda çay var,özünü gözlə! — Əhmədin çantasına pendir-çörək qoyan anası,həmişə oğluna bu sözləri deyib tapşırardı.Axı indi yol çaydan deyil,göydən-buluddan keçirdi! Təyyarə meydanına gələn adamlar bu tərəfdə qaynaşırdı.Anası Zakirdən qopmaq,oğlunu gözündən qırağa buraxmaq istəmirdi:— Bax,özünə yaxşı bax,yemək-içməyinə fikir ver! İsti geyin,baş-gözünü isti saxla! Yatanda üstünü yaxşı ört! Daha atan yanında yoxdur,şaxtada-buzda üstünü örtə! Vaxt çox tezcə gəldi.Cavan tələbələr,ata-ana ilə,qohum-qardaşla,tanış-bilişlə bir-bir görüşüb təyyarəyə qalxdılar.Rəşid baba nəvəsi Zakiri əyləndirib,geniş alnından öpdü.Onun çuxura düşən gözləri qəhərlə doldu.Zakir də babasının qabarlı əlini sıxıb,uzun ağ saqqalından öpüb oxşadı,anasına göz gəzdirib təyyarəyə qalxdı.Təyyarənin pərləri hərəkətə gəldi.Yola salanlar bu biri yana çəkildi.Əhməd iztirab keçirən Rəşid babaya diqqətlə baxıb,onun qəribə vəziyyətini seyr edirdi.Rəşid babanınsa nəzəri Zakirin təyyarəsindən qopmurdu.Onun ürəyi də təyyarə ilə ağaran buludlara qalxırdı.Günəş də artıq Xəzərdən qalxıb bu aləmi şəfəqə boyayırdı.— Bax bu da işıq! — Əhməd Zakirin anasının qolundan yapışdı; — Bax,oğlunun yolu gör necə də işıqlandı! 31 F.Köçərli adına Respublika Uşaq Kitabxanasının Elektron Kitabları Göyə qalxıb,gurultu-nərilti dlə qanadlarını açan,havanı yarıb uçan təyyarə Xəzər sahilinə sarı çevrilib qalxa-qalxa uzaqlaşdı,hamının ürəyi döyündü,Rəşid babanınsa göz yaşları kirpiklərində gilələndi:İndi zaman dəyişib,savad üçün,elm üçün göylərin də yolu üzümüzə açılıbdır! Qoy bu uçuş hamı üçün uğurlu olsun! Qoy mən öz oğlum Əhmədi gözü dolusu görən kimi Əhməd də öz oğlu Zakiri gözü dolusu görsün! NAĞILLAR BOZ TÜLKÜ VƏ «ALABƏZƏK CÜCƏ» Biri var idi,biri yox idi,boz bir tülkü var idi.Boz tülkü Ormanlı dağın ətəyində,Ovlaq obasının kolluğunda olurdu.Boz tülkü heç cürə Ovlaq obasının həndəvərinə hərlənə bilmir,qıllı-qaban köpəklərin əlindən göz açıb heç bir toyuq-cücəni girinə keçirə bilmirdi.Buna görə də boz tülkü acından üzülür,ortası-ortasından keçirdi.Görən deyərdi,boz tülkü,meşə ətəyinin tülküsü deyil,aran yerin quru çaqqalıdır ki,güc-bəla özünü buraya çatdırıbdır.Boz tülkünün əl-ayağı bir-birinə dolaşır,qədəmləri qırağa getmirdi.Boz tülkü bilmirdi nə 32 F.Köçərli adına Respublika Uşaq Kitabxanasının Elektron Kitabları eləsin,haranın külünü götürüb öz başına töksün.— Daha gedib öz yuvama çəkilim,elə oradaca da çan verim,— deyən tülkü ölümünü gözləməyə başladı.Bir gün eşitdi ki,bəs kəndin qıllı-qaban köpəklərinin hürüşməsi dağ-daşı başına alıb,hər yanı hay-haray doldurubdur.Boz tülkü ölüm-zülüm başını çıxarıb gördü ki,onu Ovlaq obasının heç bir toyuq-cücə damının həndəvərinə qoymayan,qıllı-qaban köpəklər budur bir canavarın qoparağını götürüblər.Boz tülkü əvvəlcə istədi yuvasında başını gizləsin,tərpənməsin.Sonra birtəhərlə sürünüb yuvasından çıxdı.Göz qoyub gördü ki,bəs köpəklər qabaqlarına qatdıqları canavarı qovhaqovda,tuthatutdadır.Amma canavar da hələ ki,onlara can vermir.Boz tülkü gördü ki,köpəklər yorulur,bir ucdan tökülüb qalır.Ancaq bir qıllı-qaban köpək bu canavardan əl çəkmir ki,çəkmir.Onlar ikisi də şiş qayanın başına çatar-çatmaz süpürləşib boğuşdular.Bir azdan yalquzaq köpəyi götürüb qayanın başından uçurum dərənin dibinə tulladı.Boz tülkü çox sevinib yuvasından çıxdı.Sürünə-sürünə getdi,gördü ki,bəs boğazından boğulub,üstəlik başı qayaya çırpılan köpək gəbəribdir.Azca fikirləşəndən sonra boz tülkü canını dişinə tutdu,gəbərən köpəyin dərisini boğazından çıxartdı.Ancaq boz tülkü it əti yeməmişdi,bu ətlə də ötüşə bilməzdi; ona Ovlaq obasının toyuq-cücəsi gərək idi.Fəndgir tülkü köpəyin dərisini günəvər bir yerdə sərib səliqə-sahmanla qurutdu,özünə geyim düzəltdi.Boz tülkü qıllı-qaban köpək geyiminə girdi.Ovlaq obasında da heç bir qıllı-qaban köpək də güman eləmədi ki,bəs acından ölən boz tülkü onlara belə kələk gələ bilər?! Boz tülkü arxayın-arxayın gəzib dolandı,hətta gündüzləri Ovlaq obasına girib çal-çəpər dibində özünü yuxuya verdi.Köpək dərisində gizlənən boz tülkü gecələri durdu,toyuq-cücə damına təpildi,bir ildən də yuxarı Ovlaq obasına vay verdi.Axırda canı-cəzanə gələn toyuq-cücə «Paşa bəy» adlanan çığalı xoruzun yanına gəldilər,şikayətə başlayıb dedilər ki,bu nə işdi ki,bizim düşmənimiz gözə görünmür; bir köpək də həramiyə hürmür?! Daha az qala bizim damazlığımız Ovlaq obasından kəsildi,sən də sahibinin dörd dirəkli damının dibində gecələyib öz bannamağınla məşğulsan ki.məşğulsan.Bilmirsən ki,nəinki biz toyuq-cücəyə,hətta başqa «Paşa 33 F.Köçərli adına Respublika Uşaq Kitabxanasının Elektron Kitabları bəy»lərə necə divan tutulur.Damın dibində gecələyən «Paşa bəy» utanıb-qızardı,fikir-zikirdən sonra durub yanlarını basa-basa Ovlaq obasının böyüyü sayılan dəvənin yanına yollandı,söz açıb şikayətləndi:— Məndən nə istəyirsən,«Paşa bəy»? — Dərdimizə dərman,böyük dəvə! — Nə dərman,«Paşa bəy»? — O dərmanı ki,axı görək bu necə çapqınçı-həramidir ki,bircə yol da tutduruq vermir,bir köpək də çapqınçını görmür,həramiyə hürmür! Dəvə başını aşağı salıb fikirləşdi:— Gedin mənə toyuq-cücə tükündən əlvan bir don tikin! — Sən boyda nəhəngə,toyuq cücə tükündən necə əlvan don düzəldə bilərik,ay dəvə? — İstəsəniz,hər yandan toyuq-cücə tükü tapıb cunaların üstünə tikə-tikə elə bir don düzəldərsiniz ki,nəinki mən boyda dəvə,məndən böyük fil də geyinə bilər! — Məqsədiniz nə ola,dəvə? — Daha o mənim öz işymdir,«Paşa bəy»! Xoruz baxdı ki,Ovlaq obasının çox yarısının toyuq damı qan ağlayır.Əlac nə idi? Gərək dəvə deyənə əməl olunaydı.«Paşa bəy» geriyə döndü.Qalan toyuq-cücəni başına topladı,dəvə deyəni bildirdi.Onlar cuna tapdılar,iynə-sap götürüb toyuq-cücə tükünə tutub bəzədilər,dəvəyə əlvan don tikdilər.— Hə,neçədir bu don,dəvə? — Yaxşıdır,işimə düşər,«Paşa bəy»! — İndi nə edək,böyük dəvə? — Məni geyindirin! Yağının əlindən cana gələn toyuq-cücə dəvəni geyindirdi.Gözlədilər ki,görək nə olacaqdır? Əlvan donlu dəvə Obadan çıxdı,gözdən itdi.Neçə gün,neçə gecə gəzdi,dolandı.Axırda gəlib bir yerə çatdı ki,bəs toyuq-cücə tüküdür,hey uçuşur,hətta burada cürbəcür xoruz lələyi də bir-birinə qarışır.Dəvə başa düşdü ki,Ovlaq obasının 34 F.Köçərli adına Respublika Uşaq Kitabxanasının Elektron Kitabları toyuq-cücəsi hara daşınırmış! Kim daşıyırmış,nə vaxt,necə daşıyırmış? — öyrənib bilmək gərək idi! Dəvə daldaya çəkilib yatdı,yerini rahatlayıb gözlədi,gördü ki,bir qıllı-qaban köpəkdir bu arada gəzib-dolanır.Dəvəyə elə gəldi ki,xəyanət edən qıllı-qaban köpək öz həmcinslərinin başlarını tovlayıb,onları aldadır,özü də arxayınca toyuq-cücə damına girib,bircə-bircə onları boğur,gətirib burada tükdən çıxarıb,kefini çəkir.* * * Ovlaq obasının toyuq-cücəsinə dadanan köpək geyimli tülkü kökəlib tülkü həddindən çıxmışdı,qıllı-qaban dərisini doldurmuşdu.Boz tülkü daha qıllı-qaban köpək dərisindən qırağa çıxmaq istəmir.Niyə də çıxsın? Vaxta ki,köpəkləri aldadıb ala qoyur,öz işini işlədib,dövranın sürür.Gözü qızan köpək geyimli boz tülkü dolana-dolana yan-yörəni gəzdi,bir də gördü ki,bəs qalın kolların arasında iri bir toyuqdur,ya cücədir yatıbdır? Gözü qızan köpək geyimli boz tülkü yaxına gəldi.Gördü ki,hər nə rəngdə toyuq-cücə tükündən desən bu qəribə «cücə»də vardır.Köpək geyimli tulku dedi yaxşısı budur,bu «cücəni» sürüyə-sürüyə aparıb yuvama salım,bu payızdan başlamış bütün qışı kefi kök dolanıb yaza çıxım,tez-tez çapğına gedib gözə görünməyim.Qoy Ovlaq obası başqa yandan toyuq-cücədən alıb gətirsin; boşalan hinləri doldursun,mən də təzədən işimə girişim.Bu fikrə düşən köpək geyimli tülkü «cücə»nin yan-yörəsinə dolandı.O,ömründə belə bir «cücə» görməmişdi.Hə,«cücə» olmağına «cücə»dir,—dedi.— Amma bu elə zırpı «cücə»dir ki,daha deyilməyəsi təhər! Köpək geyimli boz tülkü götür-qoydan sonra «cücə»nin dövrəsinə dolandı.Axırda «cücə»nin nazikcə bir yerini,quyruğunu tapdı.— Elə əsil tutmalı yeri burasıdır deyib,başladı «cücə»nin quyruğundan yapışıb yuvasına sarı sürüməyə.Ancaq nə qədər çalışdısa da gücü «cücə»yə çatmadı.Dönüb daha köpək quyruğunu yox,öz şələquyruğunu «cücə»nin nazik quyruğuna möhkəmcə bağladı.Başladı güc verib «cücə»ni yuvasına tərəf dartmağa.Ancaq hər necə hıqqanıb-zıqqınsa da,«cücə»ni tərpədə bilmədi.Birdən «cücə» ayağa qalxdı.Tülkü quyruğundan asılı qaldı.35 F.Köçərli adına Respublika Uşaq Kitabxanasının Elektron Kitabları Dəvə Ovlaq obasına tərəf götürüldü.Köpək geyimli tülkü o tərəf-bu tərəfə yelləndi.Quyruğundan tələyə düşən,başı köpək dərisindən çıxan boz tülkü bilmədi nə eləsin?! Bu halda arandan,qamışlıqdan qaçan sarı çaqqal tülkünün nəhəng bir «cücə»nin quyruğundan asılı qaldığını gördü:— Bu nə işdir,a boz tülkü,sən haradan yapışmısan? — Görmürsən,köpəklərdən qaçıb,böyüyümə pənah gətirmişəm? — Bu dağ gövdəlinin qısa quyruğuna nə pənah? — Böyüyüm harasını rəva görüb,mən də orasından tutmuşam! — İndi bəs yolun hayanadır? — Böyüyüm hara buyursa,o yanadır! — Bəs bu köpək dərisi nədir,girmisən? — Soyuqdan-şaxtadan qorunmaq kürküdür! — Bəlkə qıllı-qaban kürkündə toyuq-cücə daşıyırsanmış? — Mən heç belə «cücə»lərlə öcəşərəmmi? Dəvə Ovlaq obasına çatar-çatmaz,ala qoyulub,aldadılan qıllı-qaban köpəklər yerbəyer qalxışdı.Başda «Paşa bəy» cığalı xoruz olmaqla Ovlaq obasında çapqınçı gözündən yayınıb-qalan toyuq-cücə tökülüşüb gəldi.Əvvəlcə boz tülkünün qıllı-qaban geyimini çırdılar,sonra da onun öz dərisini quyruğu qarışıq boğazından çıxartdılar.Axırda Dəvənin başına əlvan xoruz lələyindən düzələn bir çələng qoydular.Göygöl.20 avqust,1966.36 F.Köçərli adına Respublika Uşaq Kitabxanasının Elektron Kitabları ŞİR VƏ TÜLKÜ Başı buluda çatan Şah dağının ətəyində qalın bir meçə vardı.Meşə cürbəcür һeyvanlar və quşlarla dolu idi.Bu meşədə caynaqlı bir Şir şaһlıq eləyirdi.O öz-özünə bitib tökülən meyvələrdən birinə də dilini vurmur,ova gedir,təzə ət yeyirdi.Şir yatıb yuxuya gedəndə belə yerdəki һeyvanlar ondan gen gəzir,göydəki quşlar qanad salırdı.Bir gün Şaһ dağının Şiri ova çıxdı,çox gəzdi,çox dolandı,ancaq əlinə һeç nə düşmədi; bütün gecəni ac yatdı.Sabaһı açıb yenə ova ketdi,bu dəfə onun pəncəsinə şələquyruq bir Tülkü keçdi.Qəzəbli Şir öz dişlərini qıcadı:— Yeyəcəyəm səni! Bəs bu neçə gündə һarada itib batmışdın? Tülkü başını Şirin iti caynaqlarına əydi:— Xalamgilə getmişdim! — Niyə getmişdin,xalangilə? — Xalama deyəm ki,mənə xoşbəxtlik üz veribdir.— Nə xoşbəxtliyi? — Bəs yuxuda görmüşəm ki,Şaһ dağının şaһına qismət olmuşam! 37 F.Köçərli adına Respublika Uşaq Kitabxanasının Elektron Kitabları Ağzı köpüklənən Şir bar-bar bağırdı:— Yalan deyirsən! Gözlərinin içinə,bəbəyinin ortasına qədər yalan deyirsən! — Şaһın öz başına and içirəm! — Mən səni indicə parçalayacağam! Şələquyruq Tülkü Şirin pəncələrini tumarlayıb,dabanlarını yaladı:— Qurd-quşa yem olmaqdansa,şaһa xörək olmaq mənə xoşdur! Mən anadan gör necə xoşbəxt doğulmuşam ki,Şaһ dağının böyük şaһına xörək oluram! Şələquyruq Tülkünün yağlı dili qəzəbli Şirin ürəyinə yatdı:— Bəs mən səni parçalamasam nə təһər? Tülkü əlləri üstə dikəldi:— Yox,siz məni yeyin! Axı siz acsınız! — Əgər səni bağışlasam,necə? — Onda ömrüm uzunu sizin qulunuz ollam! Şələquyruq Tülkünün sözləri Şirin xoşuna gəldi,Tülkü sağ qaldı.Getdikcə Şirin qılığına girdi,onun ürək dostu oldu.Şirin mağarasını öz yumşaq quyruğu ilə silib-süpürdü,itaətində durub bir sözünü iki eləmədi.Şir һər nə ovladısa,gətirib süfrəyə tökdü.Şələquyruq Tülkü Şirin bollu süfrəsindən doyunca yedi.Ağası başını qoşa pəncəsinin üstünə qoyub istirahət edəndə,şələquyruq Şirin misilsiz igidliklərindən söz açdı,basıb-bağladı,olanı-olmayanı onun adına yazdı.Vaxt dolandı,vədə ötdü bir gün Şir ovdan yaralı döndü.Tülkü Şirin yüngül yarasına baxıb gözlərindən qanlı yaş axıtdı.Tezcə də şahın yarasını yüngülcə bağladı.Bir müddət sonra yarası sağalan Şir yenə də həmin-həmin ova çıxdı.Bu dəfə ağır yaralanan Şirin mağarasına qayıtdı.Tülkü diqqətlə yaralı Şirə baxıb,bu yaradan da birtəhərlə ölməyəcək deyə yenə də ağasına qulluq göstərdi,birbaşa Şirin pəncələrinə sərildi:— Məni yeyin,şahım! Siz ac qalmayın! Qoyun bu dəfə arzuma çatım! Şir hər necə ac olsa da Tülkünün tükünü də tərpətmədi.Sınaqlardan çıxan şələquyruq Tülkü,Şah dağı şahının vəziri oldu.İndi daha artıq ərklə Şahın 38 F.Köçərli adına Respublika Uşaq Kitabxanasının Elektron Kitabları süfrəsindən yedi,içdi,get-gedə yağlanıb şişdi.Bir gün Şir,Şah dağının ətəyində qılınclı-qalxanlı bir pəhləvanla üzləşdi,çox ağır yara aldı,sürünə-sürünə mağarasına gəldi.Bu dəfə də Tülkü zəndlə Şirə baxdı,baxdı:«Yox daha yüz canı da olsa,biri də qalxa bilməz!» — dedi.Tülkü çevik tərpənib heydən düşən Şirin başının üstünü aldı.Ağır yaradan ürəyi od tutub yanan Şir dostunu səslədi:— Su! Mənə bir qurtum,su! Toy-bayram edən Tülkü,caynaqları boşalan şirin ağzını əydi:— Sən belə kimdən su istəyirsən,kaftar? — Səndən başqa bu Şah dağında mənim kimim vardır?! — Sən məni özünə əbədi bir nökərmi tutmusan?! — Məgər sən bir zaman mənim bu pəncələrimə sərilib demirdinmi,«qulunam»? Şələquyruq iri bir daş qucaqlayıb üstdən aşağı Şirin yarasına çırpdı.— O vaxt mən sənin qulun olsam da,indi sən mənim ayaqlarımın çulusan! Tülkünün kəmfürsətliyini görən caynaqlı Şir öz dirsəyini yerə dayayıb axırıncı dəfə sifəti üzə çıxan Tülkünün cəzasını vermək istədi.Tülkü isə sıçrayıb mağaranın qayalarına qalxdı,əlini-əlinə vurub qah-qah güldü:— Bunca müddət ərzində mən sənin dərini gözləyirdim,sarsaq! Yoxsa,mən əzəl gündən belə sənin atanın nökəri-zadı deyildim! Kim bilir,bəlkə də Şah dağı Şirinin ağır yarası sağalacaq,o dizlərinə dayanıb ayağa qalxacaqdı! Ancaq Şir daha qalxmadı.Pəhləvanın qılınc yarası yox,şələquyruq Tülkünün dil yarası onu bir daha qalxmağa qoymadı.39 F.Köçərli adına Respublika Uşaq Kitabxanasının Elektron Kitabları KƏKİLLİ TOYUQ VƏ CAYNAQLI ÇALAĞAN Çiyin-çiyinə söykənən sıldırım dağların ortasında nəhəng gövdəli Səngər dağı dayanmışdı.Bu dağı qalın meşə bürümüşdü.Dağın təpəsində qədim zamanlardan qalan uçuq qalaçalar,sökük qüllələr,dağılan divar və hörgülər var idi.Səngər dağılın ətəyindən çıxan «Orta bulağ»ın başında on-on iki evdən ibarət bir oba salınmışdı.Səngərlinin tüstüsü üzüyuxarı uzanır,dağın təpəsindəki xarabalıq içində itirdi.Səngərlinin qışı çıxıb,yazı girmişdi.Novruz bayramından sonra kürt yatan kəkilli fərə də on beş cücəsi ilə düzə çıxıb anaş olmuşdu.Kəkilli toyuq bəzən özünü unudub,yanlarını asa-basa yeriyir,subay-salıx bir xanım kimi sallana-sallana gedirdi.Ancaq bir az sonra o,ağlı-qırmızılı,sarılı-qaralı cücələrinə baxıb qırt-qırta başlayır,balalarını toplayıb dənlədirdi.Kəkilli toyuq arada bir subay günlərini yadına salırsa da,anaşlığı ilə öyünür,rəngarəng cücələrilə fərəhlənirdi.O,balalarını yanına alıb həyətdən çıxır,çəməndə gəzdirir,gözünə dəyən xırda böcəklərdən utub,cücələrinə verirdi.Kefi kökələn kəkilli toyuq birdən balaları ilə 40 F.Köçərli adına Respublika Uşaq Kitabxanasının Elektron Kitabları birlikdə çiçəklərin arasına girib eşələnirdi.Çox keçməmiş «qırt-qırt» edir,cücələrini başına toplayır,sevinc dəryasında üzürdü.Bir gün haradansa güclü bir səs eşidildi,cücələr pərən-pərən oldu.Bir az keçməmiş cücənin çiviltisi göydən gəldi.Kəkilli toyuq civildəşən cücələri başına topladı,hamısından çox sevdiyi ağappaq balasının çalındığını gördü.Kəkilli toyuğun kefi qarışdı.O,ciddi bir fəlakətin başlandığını duydu.Kəkilli kədərli çağlarını xatırladı,bacı-qardaşının belə bircə-bircə çalındığını,axırda da anasının caynağa alındığını,özününsə yetim qalıb tək-tənha cükgüldədiyini yadına saldı.Yox,çəmənə daha saymazyana çıxmaq olmazdı.Kəkilli toyuq qabarıb cücələrinə acıqlandı,onları tikanlı,qələməli çəpərin içinə çəkdi,axşam düşənə qədər burada eşələndilər.Sonra Kəkilli toyuq cücələrini ehtiyatla çıxarıb həyətin küncündəki hininə apardı,onları qanadları altına toplayıb qəm-kədər içində yuxuya getdi.Bir azdan o,qar kimi ağ cücəsinin qara buludların arasında çalağanın iti caynaqlarında cüyürdədiyini,onu öz harayına çağırdığını yuxuda gördü.Kəkilli toyuq səksənib ayıldı,qanadlarını daha geniş açıb balalarını gizlədi.Sabah kəkilli toyuq daha çəmənə yönəlmədi,cücələrini çal-çəpərin içinə çəkdi.Ancaq axşama yaxın o,ehtiyatı unutdu,həyətə çıxdı.Ac cücələrini səslədi,dünən səpilən darıları onlara göstərdi.Elə bu an ildırım itiliyi ilə yenə bir səs gəldi,Kəkilli toyuq haray saldı,peyinlikdə eşələnən şanapipik xoruz quğuldadı,yenə də civilti göydən eşidildi.Kəkilli toyuq buludlu göyə baxdı.İndi çalağan Səngər dağının başında hərlənir,qalaçanın dövrəsində fırlanırdı.Şanapipik xoruz hadisə yerinə yaxınlaşdı,kəkilli toyuq ondan üz döndərdi.Şanapipik xoruz utanıb-qızarmaqdansa,özünü dartıb dilləndi:— Hə,nə böyük bir iş oldu,xanımnaz! Dünya dağılmadı ki? — Səndən ötrü heç nə olmadı,əhlikef Paşabəy,— deyə kəkilli toyuq qorxuya düşən balalarını başına toplayıb onları çəpərin içinə yığdı.«Paşabəy» də ədabazlıqla quğuldayıb iri qanadlarını çaldı,başını yuxarı qaldırıb «quqqulu-quuu.» banladı.41 F.Köçərli adına Respublika Uşaq Kitabxanasının Elektron Kitabları Bununla da kişiliyini yerinə yetirən «Paşabəy» o tərəfdə eşələnən fərələrin yanına yollandı.Kəkilli toyuq,qəddar düşmənin uçuq qalaçadan enib gəldiyini,vaxtı ilə onun kəkilli anasını caynaqlarına alıb aparan cəlladın indi də onun başının üstünü aldığını anladı.Bəs kəkilli nə eləsin? Bütün günü qaranlıq tövlədə qalsınmı,ya heç hinindən çıxmasın? Bir halda ki,gündüzləri evdə,bir adam da olmur,hamı orta bulağın altındakı bostana yollanır,toran qovuşanda yorğun-arğın qayıdır.Onlar həyətə səpdikləri darıya,su ilə doldurub küncə qoyduqları sınıq saxsıya arxayın olurdular.Ev sahibləri bostan işində,«Paşabəy» də aramsız bir kefdə idi.Bəs kəkilli toyuq başına haranın daşını salsın,cücələrini qorumaq üçün nə çarə qılsın? Bəs o,balalarını qoruyub boya-başa çatdırmasınmı? Görünürdü ki,geç-tez kəkilli ilə caynaqlı üz-üzə gəlməlidirlər.Kəkilli toyuğun düşməni güclü,rəhmsiz,amansızdır.O,çalıb caynaqlarına aldığını bir göz qırpımında göyə qaldırır,buludların arasında itir,sonra enib Səngər dağının dövrəsində havalanırdı.Çalağanın bəxti üzünə güldüyü,şikarı gətirdiyi üçün getdikcə gözləri nə yeri,nə də göyü seçirdi.Caynaqlı çalağana görə hələ kəkilli toyuq çox seviiməli idi ki,çalağan onu da anası kimi öz iti caynaqlarına alıb aparmır,xaraba qalaçanın içində didmir,onu parçalayıb qanına bulamırdı,çaynaqlı çalağan getdikcə hirslənir,kəkilli toyuğun yanını boşaldırdı.Kəkilli toyuq axırda tək qalan cücəsini yanına alıb gündüzləri çəpərin altında gününü keçirir,axşamları da hinin küncünə çəkilib vahiməli yuxu görə-görə gecəni sabaha vururdu.Kəkilli toyuğun gözü nə qədər caynaqlı çalağandan qorxsa da,onun kini də artırdı.Körpə cücələri daşımağa alışan,qanlı ətdən bədəni qızışan caynaqlı çalağan göydə dolanır,sonra da yerə enib bir çapqınçı kimi ağılagəlməz yerdə pusquda dayanır,bu tək cücəni də çalıb aparmaq istəyirdi.«Görərik,baxarıq»,— deyə havalanan çalağan hədə-hərbəyə keçirdi.«Görərsən səni necə öz caynağıma alaram,öz anandan da bedtər parçalaram.O da öz tək cücəsini məndən gizləyirdi.Axırı nə oldu? Caynağımda getdi,sən küncdə-bucaqda gizlənib qaldın,növbə gələndə sən də 42 F.Köçərli adına Respublika Uşaq Kitabxanasının Elektron Kitabları gedərsən.Canından əziz tutduğun bir tək cücən qalar,gələn il bu vaxta mənim üçün isti xörək olar».Belə deyib daha ciddi marığa yatan,eyvanın başında boz balaca daşın daldasında gizlənən çalağan xeyli gözlədi.Qaranlıq hində darıxan tək cücə birdən həyətə çıxdı,səpilən darını dənləməyə başladı.Hinin küncündə mürgüləyən kəkilli toyuq birdən başını qaldırdı,cücəni yanında görmədi,tələsik hindən çıxdı,qırt-qırta başlayıb cücəsini hinə döndərmək istədi.Ancaq cücə cükküldədi,anasının çağırmağına fikir vermədi.Sanki o,itkin gedən bacı-qardaşını səsləyirdi.Elə bu an,eyvanın başında gizlənən çalağan cücənin yox,kəkilli toyuğun üstünə şığıdı.Caynaqlarını aşağı sallayınca,kəkilli toyuq da yerdən üzülüb qanada qalxdı,həyətdə savaş başlandı.Cığıltı qopdu.Tək cücə qaça-qaça haray saldı.Paşabəy fərələrin yanında döndü,qeyrət göstərib qanadlandı.Adam boyu hündürlükdə vuruş getdi.Girəvəni əlinə keçirən kəkilli toyuq caynaqlı çalağanın iki gözünü də dimdiyi ilə çıxarıb isti-isti uddu,elə bu anda ürəyi buz kimi soyudu.Kor çalağan özünü yerə çırpıb,göyə qalxdı,dövrə vurdu,tikanlı çəpərin dibində—iti qələmələrin arasında qığıltı eşidən kimi intiqam almaq üçün şığıdı,ancaq o nə kəkilli toyuğa,nə də tək cücəyə çata bildi.Caynaqlı çalağan iti qələmənin başına sancıldı.Onun isti qanı aramla axmağa,ana ilə balanın qabağına damcılamağa başladı.43 F.Köçərli adına Respublika Uşaq Kitabxanasının Elektron Kitabları ƏFSANƏLƏR BUYNUZLU VƏ BUYNUZSUZ QOÇ Ötən zamanda Arasbar obasında bir buynuzlu bir də buynuzsuz qoç var idi.Bunların ikisi də payızda yaşılarpa xəsilinin içində analarından olmuşdular.Bunların hər birisini öz anası yalamışdı,qurulamışdı,əmizdirə-əmizdirə əmlikləşdirmişdi.Bunların biri hələ əmlik çağından buynuz göstərməyə başlamışdı.O birisinin isə buynuzu heç yerli-dibli çıxmamışdı.Elə ki,bunlar böyüyüb qoç oldular,buynuzlu qoç buynuzsuza göz verib,işıq vermədi,hara gəldi,günülədi,«gəl,kəllə-kəlləyə çaqqışaq!» — deyə hey buynuzsuzun üstünə düşdü.Buynuzsuz da nə qədər öz kəlləsini yayındırsa da,buynuzlu ondan əl götürmədi,kəllə-kəlləyə gəldi,gündə bir belə amansız əməlinə göz qoyan buynuzsuzun anası,bir gün buynuzluya yanaşdı,ona yalvar-yapış elədi,öyüd-nəsihət verdi,dedi bəs siz ikiniz də bir vaxtda bir xəsilin içində anadan olmusunuz,bir pərnəkdənsiniz,yad-yadırğa deyilsiniz! Elə səni də yeri düşəndə mən əmizdirmişəm,özümə doğma bala bilmişəm.Nə olar biri buynuzlu,o birisi buynuzsuz olanda? Axı,insaf da dinin yarısıdır.Sən gəl mənim 44 F.Köçərli adına Respublika Uşaq Kitabxanasının Elektron Kitabları buynuzsuzumdan əl çək.Ana qoyun çox dedi,buynuzlu qoç az eşitdi,üstəlik kinayəyə də keçdi:— Guya bu əfəli doğmasaydın,bizim pərnəyin3 içinə ötürməsəydin,dünya qara geyib göy çalardı?! — Niyə daha əfəl bala? O da sənin kimi qoç deyilmi? — Ana qoyun buynuzlu qoça yal verib onun ürəyinə rəhm işığı salmaq istədi.— İntahası mənim balamın buynuzları yoxdur! Buynuzlu qoç şəst göstərib gərdənini çəkdi:— Niyə bica yerə zəhmət çəkib belə bir buynuzsuzu doğurdun?! — Buynuz sonradan əmələ gəlmədir,bala! — Gərək sən bunu qabaqcadan qanıb,başa düşəydin,qoyun! — Qabaqcadan qanıb,başa düşmək olmaz,bala! — Qoy onda,sənin buynuzsuzun ilin on iki ayı əzabını çəksin! —Axı,onu bil ki,Arasbarda bir məsəl var,— deyərlər:«Buynuzsuz qoçun qisası buynuzluda qalmaz».Buynuzlu qoç özündən çıxıb,hədə-hərbəyə keçdi:— Qoy onda sənin o kərəbaş balan əlindən gələni beş qaba çəksin! — Birisini özünün,birisini də mənim qabağıma qoysun,eləmi? — Özü bilər,istər birisini özünün,birisini də sənin qabağına qoysun,ya da öz kərəbaşlığına salıb utanmaz-utanmaz ikisini də özü yesin! — Demək,sən mənim də — ananın da üzünə ağ olursan? — Ana olan özü öz üzünə ağ olur,— deyə buynuzlu qoç başını dik tutub rişxəndini əsirgəmədi.—Biz boydanın başını Arasbar elində aşağı eləyən sənin o kərə zayılın nə qoç kimi qoçdur,nə də qoyun kimi qoyun! — Yox,o da sənin kimi qoçdur! — Qoy qoçdusa,çaqqışma-çarpışma meydanında duruş gətirsin! — Axı,buynuzsuz buynuzlu ilə çaqqışıb,çarpışa bilməz! — Çaqqışıb-çarpışa bilməyən yerdə yıxılıb gəbərsin! 3 Pərnək – bir bölük qoyun.Küçük sürü 45 F.Köçərli adına Respublika Uşaq Kitabxanasının Elektron Kitabları Ana qoyun xudpəsənd buynuzlunun biri bir batman balla yeyiləsi olmayan sözlərini yeyib,uda bilmədi,özünə ağır dərd elədi,bir neçə gündən sonra daha yerindən durmadı,qəhərlə dolan gözlərini yumdu.Buynuzsuzsa öz anasının aqır dərdinə ağladı.Elə bu zamanın özündə də buynuzlu buynuzsuzu anasından qoparıb qabaqına qatdı,qovaladıqca qovalayıb dedi:— Biryolluq bu pərnəgdən rədd ol,Arasbar dərələrində qurda-quşa qismət ol! hey qovalanan,hey sınıq salınan buynuzsuz qoçda axır ki,qisas arzusu doğdu.Dedi daha bu bir pərnəklik olmadı,buynuzlu mənə bəla oldu.Ancaq buynuzsuz nə təhər,necə buynuzludan qisas alsın,bilmə erkək balasını yanına çağırdı:— Ölürəm,oğul! — Niyə,ata? — Buynuzsuz yaşamaq mənə mümkün olmadı! — Nə üçün? — Buynuzlu mənə aman vermədi! — Bəyəm,buynuzlu ya buynuzsuz — siz ikiniz də bir pərnəkdən-bölükdən deyilsiniz? — Hər necə bir pərnəkdən-bölükdən olsaq da,biz barışmaz düşmənik! — Nə üçün,belə? — O mənim anamı da dərdə salıb öldürdü! — Axı,bu ədavət nə üstə oldu? — Mənim üstümdə! Anam çox dedi,buynuzlu heç eştimədi,indi nə vaxtdandı ki,məhz o burma buynuzuna görə bizim pərnəkdə fələyə kələk demir,məni harada görür buynuzlayır,pərnəkdən çıxarıb ilim-ilim itirməyincə əl çəkmir! — İndi sözün nədi,ata? — Sözüm yox,vəsiyyətim,— deyə buynuzsuz qoç başını götürüb yerə döydü.Onun gözləri qanla dolub qızardı.— Ya buynuzlu ol bu pərnəkdə yaşa,ya da buynuzsuz olacaqsansa elə indidən bax beləcə mənim kimi öz ayaqlarını uzat,öl! 46 F.Köçərli adına Respublika Uşaq Kitabxanasının Elektron Kitabları — Ata,buynuzlu olaram,ata,— deyə balası əl-ayağa düşdü.— Başımı daşdan daşa,qayadan qayaya döyə-döyə buynuz çıxararam,ata! — Elə ki,buynuz çıxartdın,kəlləni əməlli-başlı bərkitdin,o kəmfürsətdən anamın da,mənim də intiqamımı alarsan,qoymazsan qisasımız yerdə qala! — Demək,sən mənə buynuzlu qoçu cərgədən çıxarmağı tapşırırsan? — Bəli,bala,— deyə buynuzsuz gözlərini balasının gözlərinə zillədi.— Bax o namərdin buynuzu çıxandan sonra bu pərnəkdə anamı analıqdan,məni də qoçluqdan çıxardı! — Demək,biz buynuzlu ilə barışmaz düşmənik? — Bundan da artıq nə düşmənçilik,— deyə buynuzsuz şikayətini elədi,— sənə deyirəm ki,hər yan gəldi o buynuzlu məni qovaladı,hara oldu mənim şaxımı sındırdı,hər yerdə adımı əfəl çağırıb məni ayaqlar altına atdı! — Onda bəs necə olsun,ata? — Arasbar elində söylənən ayaqda,gərək «buynuzsuz qoçun qisası buynuzluda qalmaz» məsəli gərəyincə ona çatdırılsın! Gərək o xudpəsəndin başı parçalansın,beyni qatıq kimi düzə dağılsın,onu azğınlaşdıran buynuzlarının hərəsi də bir yana düşsün! Buynuzsuz qoçun balasını vahimə götürdü.Gördü ki,bəs az qala bu da elə buynuzsuz atasına oxşamaq istəyir.Bunun özünü də elə buynuzlu qoç buynuzluya-buynuzluya birtəhər edəcəkdir.Həm özü havayı gedəcəkdir,həm də atasının vəsiyyətinə əməl edə bilməyəcəkdir.Odur ki,atasına söz verdiyi sayağda cəhd elədi,çalışdı-çabaladı,başını daşdan-daşa vura-vura özünə barmaq boyda da olsa buynuz çıxarmağa başladı.İndi bəs necə olsun,buynuzluya nə gərəkdi? Arxayın olmaq üçün bacardıqca onun barmaq boyda buynuzlarını kəlləsindən çıxarmaq gərəkdi! Ancaq yenə də necə və nə təhər? Barmaq boyda buynuz çıxaran bala qoç başa düşür,bacardıqca buynuzu burma qoçdan gen gəzir,özünü yaxın vermirdi.Buynuzlu qoç buradan gələndə o,atılıb oradan daş-qayanın üstüncə keçib gedirdi.Burma buynuzlu,ağır quyruqlu qoç da 47 F.Köçərli adına Respublika Uşaq Kitabxanasının Elektron Kitabları çatdıra bilmirdi ki,onun qulağına bir söz desin.Belə halda buynuzlu qoça gərəkdi ki,hiyləyə keçsin,dil tapıb düşmən balasına yaxınlıq eləsin,buynuzu barmaq boyda çıxan toğlucığazı al-dilə tutub yaxına çağırsın,ona öz «mehribanlığını» göstərsin! Göstərsin ki,sən barmaqbuynuz bala,heç də arxasız deyilsən,sənin bu pərnəkdə-bölükdə belə buynuzlu bir arxan vardır?! Sən heç də qorxub-ürkmə,mənə yaxınlaş,məndən məşq-təlim al! Mən sənə elə məşq-təlim verim ki,daha başqa pərnəkdən hansı bir qoç sənin qabağına çıxsa əlindən dad çəksin,qaçıb yeddi ağac uzaqlaşsın,bütün pərnək qalsın sənin ixtiyarında,sən də öz qoçluğunu elə,dövran sür,kef gör,atını həm sağa çap,həm də sola.Bir gün bu fikirlə buynuzlu qoç girəvə tapıb barmaqbuynuz balanın yolağasını kəsdi:— Deyəsən,heç bu pərnəkdə saqqallıya salam vermirsən,balası? — Hansı saqqallıya? — Mənə,qoçlar qoçuna! — Mən heç bilməmişəm ki,bizim belə bir zabitəli ağamız da vardır! — Bəli vardır,bu pərnəkdə belə bir buynuzlu ağanız! Toğlucığaz özünü bilməməzliyə vurub dedi:— Bəs onda niyə atam bu barədə mənəheçcə bir söz deməyibdir? — Atan əfəl idi,mən də onu istəmirdim! — Niyə,nə üçün istəmirdin? — Çünki o,nə qoç kimi qoç idi,nə də qoyun kimi qoyun! — Demək,mənim atam çox avara idi? — Bəli,avaradan da avara,veyldən də veyl,əfəldən əfəl,karsızdan da karsız! — Bəs mən necə,buynuzlu ağa? — Sən buynuzlu olaçaqsan! Atana yox,mənə oxşayaçaqsan! — Bəs aqibətim necə olacaqdır? — Bizim pərnəkdə məndən sonra sən özün,bir buynuzu burma qoç kimi meydana çıxaçaqsan! Daha gərək bizim pərnəkdən heç zaman buynuzsuz qoç çıxmasın.Arasbar elində adımızı batırmasın! — Demək,sən belə qayğıkeş,təəssübkeşsən,qoç ağa! 48 F.Köçərli adına Respublika Uşaq Kitabxanasının Elektron Kitabları — Bəli,mən mərdlik meydanında buynuzlu olmaq tərəfdarıyam!—Buynuzlu qoç buruq-buruq olub polad kimi bərkiyən buynuzlarını düşmən oğluna göstərdi.— Qoçsan,qoç ol! Yoxsa qoçla qoyun arasında olmaqdansa,öl qurtar! — Demək,bizim pərnəyin buynuzu burması mənə məşq vermək istəyir? — Bəli,buynuzu burma sənə məşq vermək qərarına gəlibdir! — Bəlkə buynuzu burma mənim buynuzlarım bərkiməmiş,belə barmaq boyda ikən çıxarmaq qətnaməsinə qol qoyubdur! — Çıxası buynuz,gərək də çıxsın! — Bərkimiş,ya bərkiməmiş?! — Əlbəttə,mən bizim pərnək balasının buynuzlarını bəri başdan bərkidəcəyəm! — Bəlkə bəri başdan pərnək balasının buynuzlarını kökündən qoparacaqsan? — Onda daha mən buynuzu burma qoç ağa yox,bir kəm-fürsət və namərd olaram! — Yaxşı,sözün nədi? — deyən barmaqbuynuz burmabuyuzun qabağından qaçmadı.— İstəmirəm ki,məşq-təlim dayansın,soyuyub buza dönsün! — Mən daha səni sevməyə başlayıram,bala qoç.— Buna görə də deyirəm gündə-gündə kəllə-kəlləyə gələk,ağa qoç! Ağa qoç burmabuynuz başını yırğalayıb deyiniltili səslə söyləndi:— Bəlkə qorxursan qoç ağan qəfildən kəlləni yerə ata,sənin məşq təlimin yarımçıq qala?! — Yox,ona görə yox,ağa qoç! — Bəs nəyə görə,bala qoç? — Deyirəm ki,ağa qoç elə məşq-təlim olsun ki,sənin bu hünərin bizim pərnəkdə qoçdan-qoça,nəsildən-nəsilə keçsin!! Buynuzlu qoç ha eylədi,bala qoç dediyindən dönmədi,buynuzlu qoça izafi nəfəs almağa aman vermədi.Buynuzlu qoç istədi-istəmədi,gündə-gündə bala qoç bu 49 F.Köçərli adına Respublika Uşaq Kitabxanasının Elektron Kitabları xudpəsəndlə nə ki,kəllə kəlləyə gəldi,daha birbaşa buynuz-buynuza çaqqışıb,əməlli-başlı çarpışmağa başladı.Arada bir onun buynuzları hər necə əzilsə də buynuzlarının dibindən hər necə isti qan süzələnsə də o daha çəkilmədi,qırağa qaçmadı.Bala qoç dözdü,tabladı,duruş gətirdi.Onlar dildə bir cürə danışsalar da gözdə daha barışmaz düşmən oldular.Bu barışmaz düşmənçilik də gündən-günə aşkara çıxıb artdı,şiddətləndi.Yenə də buynuzlu qoç istədi ara versin,bəlkə də yayınsın,öz buynuzlu başını götürüb meydandan qaçsın,Arasbardan uzaqlaşsın,bir yanda gizlənib,öz kəlləsini salamat saxlasın.Ancaq olmadı! Əvvəlcə buynuzları nizələşən,sonra da yavaş-yavaş buynuzları bərkiyib burulan qoç xudpəsəndə aman vermədi,onun gözlərinin odunu aldıqca aldı,daha bir gün buynuzlu qoçun gözlərində olan-qalan odu da tamam söndürdü.Bundan sonra bu buynuzlu qoç,o biri buynuzlu qoçun qabağını kəsib girəvəsini aldı.— Qəsdin nədi,düşmən oğlu? — Qəsdim düşmənlə çaqqışmaq,çarpışmaq buynuz-buynuza döyüşməkdir! — Sən bil ki,mən buynuzu burma bir qoçu yox,bir əfəl qoçu öldürmüşəm! — Sən buynuzsuzu öldürmüsən! — Mən bizim pərnəyimizdə qoç nəslimizin başını batıranı başdan eləmişəm! — Yox,sən kəmfürsətlik eləyib özünün bu burma buynuzlarınla bir buynuzsuza zülm eləmisən! — Bəs indi necə? — İndi buynuzlu buynuzlu ilə çaqqışıb-çarpışacaqdır! — Qoy olsun,— deyə üstünlüyə inamı olmayan,buynuzlu qoç odu sönən gözləri ilə ağlamaq istəsə də,intiqam alovu ilə qan-qan deyən,artıq buynuzları buruq-buruq burulan qoç düşməni ilə kəllə-kəlləyə gəlib,qəti döyüşə girişdi.Çaqqışma-çarpışma xeyli davam etdi.Axırıncı tutarlı zərbədən xudpəsəndin başı parçalandı,beyninin qatığı düzə dağıldı,burma buynuzunun hərəsi bir yana atılıb,düşdü! 50 F.Köçərli adına Respublika Uşaq Kitabxanasının Elektron Kitabları ƏFSANƏVİ LƏPİRLƏR Qədim zamanda Nardaran qalasının qırağında,Xəzər dəryasının axar-baxarında tikilən tağbənddə Piri baba adlı qoca ilə onun nəvəsi Gülbala olurdu.Baba və nəvə gün çıxandan gün batana,qonum-qonşu bağ-bağatında günəmuzd işləyir,meynələrin diblərini belləyib-becərir,güzəran keçirirdilər.Bir yol sübh tezdən yerindən qalxan,həyətə düşən baba-nəvə qum üstündə qəribə-qəribə ləpirlər gördülər.Onlar bir-birinin üzünə heyrətlə baxıb,dinməz-söyləməz bu əfsanəvi ləpirlərin izinə düşdülər.Gedib-gedib dəryanın kənarında ucalan,sallaq ətəklərini ağ köpüklü dalğalar döyəcləyən sıldırımlı çal qayaya çatdılar.Gördülər ki,bəs bu qayanın üstündə üç ləpir qərar tutubdur.Piri baba nəfəsini dərib birisindən soruşdu:— Adın nədir? — Var-dövlət! Gülbala,babasının ətəyindən tutub dedi:— Gəl bunu cəld götürüb tağbəndimizə aparaq,yoxsulluğun daşını birdəfəlik ataq.Piri baba əlini qaldırdı,nəvəsini səbirli olmağa çağırdı.51 F.Köçərli adına Respublika Uşaq Kitabxanasının Elektron Kitabları — Qoy bu birisindən soruşaq! — İkinciyə döndü,— sənin adın nədi? — Xoşbəxtlik! — Ay baba,daha bundan gözəl nə olar? — Gülbala sevincdən atılıb-düşdü.— Gəl bunu götürüb qaça-qaça tağbəndimizə aparaq,bu dünyada bizim də üzümüz gülsün,xoşbəxt olaq! Piri baba üçüncü ləpirə müraciət etdi.— Bəs sənin adın? — Dostluq-doğruluq! Nəvə duruxunca babası tərəddüd etmədən bildirdi.—Bax bala,yapış bundan götürüb tağbəndimizə aparaq! — Niyə,nə üçün,baba? — Gülbala dilini sürürdü.—Quru-boş dostluq-doğruluqdan ətəyimizə nə töküləcəkdir? Piri baba göy damarları çıxan düyümlü əlini dümağ saqqalına aparıb şişpapaqlı başını hikmətamizliklə tərpətdi.— Dostluq-doğruluq,heç də quru,boş şey deyildir,Gülbala! — Sübut,baba! Dəlil,baba! — Sübut-dəlil budur ki,bala,bir gün var-dövlət tufana düşər,oynayıb əldən gedər! — Piri baba misal üçün yan-yörədən bir neçəsinin adını tutdu.Onların birdən necə var-dövlətdən çıxıb yoxsullaşdığını,boyunlarına torba salıb,əl açıb dilənməyə məcbur olduqlarını dedi.— Bəs xoşbəxtlik necə,baba? — Oğlum hər necə xoşbəxtlik olsa da baxarsan bir gün elə naqafil bədbəxtlik baş verdi ki,çox çətin ki,ömrün uzunu altından çıxa bildin! — Piri baba yenə də ətrafdan bir neçəsinin əzəlcə necə xoşbəxt olduqlarından,sonra necə fəlakətə düçar olub bədbəxt hala düşdüklərindən danışdı.Babasının gətirdiyi bu misallar da nəvənin beyninə batdı.— Bəs dostluq-doğruluq necə,baba? — Dostluq-doğruluq hər zaman sənin karına gələ bilər.Var-dövləti itirib yoxsullaşanda doğru dost sənin qolundan yapışıb sənə dayaq durar.Qoymaz ki,52 F.Köçərli adına Respublika Uşaq Kitabxanasının Elektron Kitabları sən boynuna torba salıb,ona-buna əl açıb dilənəsən.Doğru dost son tikəsinə qədər səninlə bölüşər.Ocaq üstünə su asıb isitsə də sənsiz boğazından bir qurtum da keçməz! Piri babanın müdrik misallarını diqqətlə dinləyən Gülbala çal qaya yuxarı dırmandı.Dostluğu-doğruluğu götürüb bağrına basdı,sürüşə-sürüşə düşüb,qaça-qaça öz axar-baxarlı tağbəndlərinə apardı.SARIBABA VƏ SARISAÇAQ Dünya bünyad olandan Qırxqız Dağı ilə Sağsağanlı dağının arasında Sarıbaba dağı ucalırdı.Əgər əlini papağına gətirib altdan yuxarı Sarıbabaya baxsaydın,görərdin ki,necə də bu dağın başı ağlı-qaralı buludlarda gizlənir.Sarıbaba özünün qızılı sarı qayaları,qızılı sarı uçurumlu dərələri,qalın tutac meşələri,şır-şır axan buz bulaqlarıyla,buraya ayağı düşən hər bir müsafiri heyran edirdi.Sarıbabanın yazı güclü-gurultulu,payızı bollu-bərəkətli gəlirdi.İlin yazında çiçək-çiçəyi çağırır,payızın da rəngbərəng meyvələri bir-birini dindirib bəhsə girişirdi.Alma-armuda,alça-zoğala,cövüz-fındığa,əzgil-qarağata,moruq-böyürtkənə,qaragilə-yemişana qarşı dururdu.Bu meyvələrin hansından nə qədər istəsən yığ,apar,bitəsi-tükənəsi deyildi.Sarıbaba 53 F.Köçərli adına Respublika Uşaq Kitabxanasının Elektron Kitabları dağında,binadan-başdan arıçılıqdan başqa,ovçuluqla məşğul olan bir Sarıbaba var idi.Rəvayətə görə Sarıbaba Aran elində qoluzorlu qanlı düşəndən sonra öz köç-külfətini gecə götürüb neçə gün,neçə gecə mənzil kəsəndən sonra bura çatmışdı.Düzünə gəlincə,dürüstünü bilən yox idi,Sarıbaba dağı öz adını Sarıbabadan,ya Sarıbaba öz adını Sarıbaba dağından götürmüşdü.Kimi belə deyirdi,kimi də elə! Burada özünə yurd-yuva salandan sonra dağın adı Sarıbaba olubdur.Baxanda Sarıbaba adamının kişi tayfası qızılı sarı saçlı-saqqallı,qızılı sarı bığlı idi.Qadın qismi isə qızılı sarı hörüklü,qızılı sarı sifətli,qızılı sarı kirpikli idi.Sarıbabanın kişili-qadınlı hamısı şahin baxışlı,ala gözlü idi! Baxanda nə Sarıbaba bu Sarıbaba dağından,nə də Sarıbaba dağı Sarıbaba adamından seçilirdi.Sarıbaba adamı hansı elə getsəydi xəbər almamış bilinərdi ki,bu adam hardandır,hansı dağdandır! Sarıbabada ömür uzun idi.Yüzdən aşağı yaşayan yox idi.Hələ çoxu da yüzü o üzə aşırdı.Deyilənə görə,bu adamların ulu babası Sarıbaba hamıdan çox ömür sürmüşdü.O yüz əlli ilini rahatca başa vurub öz ömrünün iki yüz ilinə qədəm qoymuşdu.Deyilənə görə indiki Sarıbabalıların ulu babası Sarıbabanın qızılı sarı saqqalı nə əsla ağarmaq,nə də seyrəlmək bilər,öz geniş köksünü sipər kimi saxlarmış.Sarıbabanın qıvrım qızılı saçları enli çiyinlərinə tökülər kürəyini örtərmiş,Sarıbabanın qızılı qaşları onun ala şahin baxışlı ala gözlərini yan-yörədən gələn yad-yadırğanın bıçaq batası bəd nəzərindən qorqanarmış.Sarıbabanın çevikliyinə,sürətinə də heç söz yoxmuş,onun əlindən canlı-cinli qurtarmazmış.Bu kişi qızılı sarı qayalardan qurduğu yuvalarda qızılı sarı arı saxlar,buraya gələn müsafirləri qızılı sarı balla qonaqlar,ən başlıcası sarıqundaq çaxmaqlı tüfənkini yerə qoymaz,ovçuluqla məşğul olarmış.Sarıbaba dağ təkəsini qaçarağında,qanadlı quşları da uçarağında atarmış.Ancaq Sarıbaba nə bu dağın dövrəsinə dolanan qartala,nə də qızılı mağarada məskən salan qızılı sarı saçaq ayıya dəyib-dolaşmazmış.Ondan soruşanda deyərmiş ki,qartalsız Sarıbaba dağı gündə bir qarış qalxa bilməz,sarı saçaqsız da dağın qüvvəti azalar,özünü kurşaddan,sel-sudan,şimşəkdən qoruyub salamat saxlaya bilməz! Bir də niyə gərək «yersiz gəldi yerli qaç» olsun?! Sarıbaba sarı saçaq ayının adına belə hörmət edər,ona gözün üstündə qaşın var deməzmiş.Öz oğul-uşağına da tapşırarmış 54 F.Köçərli adına Respublika Uşaq Kitabxanasının Elektron Kitabları ki,Sarıbaba dağında,qızılı rəng olan,dövrələnib dağımızı gündə bir qarış qaldıran qartala dəyməyin,bir də heç zaman Sarısaçaq ayını acıtmayın,onunla döşləşib düşmən olmayın.Qoyun Sarısaçaq yaşasın qızılı qayaların içində saldığı mağarasında,siz də yaşayın qızılı qayalardan qurduğumuz komalarda.Sarıbaba dağının yetişdirdiyi mer-meyvədə,Sarıbaba palıdlarının koğuşlarında əmələ gələn arı pətəklərindəki batman-batman bal da bir mahala bəsdir.Belə deyən,dediyinə də əməl edən Sarıbaba bir gün öz sarı qundaq çaxmaqlısını çiyninə salıb mağarasının qabağından arxayın-arxayın ötüb-keçəndə birdən Sarısaçaq öz mağarasından sıçrayıb Sarıbabanın üstünə atıldı,ovçunun çiynindəki çaxmaqlının qayışını qırıb üzü aşağı tulladı.Sarıbaba ilə Sarısaçağın tutaşması başladı.Gah bu onu,gah da o bunu götürüb qayadan qayaya atdı.Belə-belə qızılı qayaların ayağında,uçurum dərənin başı yastanada Sarıbaba ilə Sarısaçaq bir daha döşləşdilər.Onlar bir-birinin qanını axıtdığından acıdılar,bir-birindən əl çəkmədilər.Sarıbaba istədi Sarısaçağın axırına daş atsın,Sarısaçaq da istədi ki,Sarıbabanın sipər saqqallı başını yesin.Ya lələ şələni,ya da şələ lələni! Görünür hər necə Sarıbaba Sarısaçağa dəyib-dolaşmaq istəməsə də,Sarısaçaq onun yuvasının söykəyində yurd salan,törəyib Sarıbaba dağını başdan-başa tutmağından qorxduğu adamdan çox narazı imiş,haçandansa belə bir girəvə gözləyirmiş! Nə isə Sarıbaba ilə Sarısaçağın süpürləşməsi xeyli çəkdi.Nə Sarısaçaq Sarıbabanı,nə də Sarıbaba Sarısaçağı basa bildi.Sonuncu tutaşma zamanı onlar süpürləşdikləri yastanadan qopub qızılı daşlı dərə aşağı yomalana-yomalana,bir-birini üstələyə-üstələyə getdilər.Yox,yox,dərənin qurtaracağına çatar-çatmaz Sarıbaba elə səs-səda salıb,elə əks-səda qopartdı ki,Sarısaçağın sarı tükləri biz-biz oldu.Qəzəblənən Sarıbaba öz dəmirə dönən əllərini Sarısaçağın boğazında birləşdirdi,boğduqca boğdu,ayının hər iki gözünü kəlləsinə çıxardı.O,gücdən düşən Sarısaçağı götürüb o biri yana fırlatdı.İlk həmlədən çaxmaqlısı əlindən çıxarılan Sarıbabanın yadına döşündə saxladığı xəncər düşdü.O daha fürsəti fövtə vermədi,55 F.Köçərli adına Respublika Uşaq Kitabxanasının Elektron Kitabları zəhmlə xəncərini qınından sivirdi.Sarısaçağın kəlləsinin ortasındakı Sarı saçağından yapışıb göy zağlı xəncərini onun boğazına dayadı.Sarısaçaq sarı kirpiklərini qaldırıb saralan gözlə ağladı:— «İgid basdığını kəsməz,Sarıbaba!» — Bəs sən? Sən necə,Sarısaçaq? — Mən ayıyam,qanmazam! — Axı,mən bu Sarıbaba dağında sən Sarısaçağa dəyib-dolaşmaq istəmirdim! — Düzü mən anlamamışam,Sarıbaba! Düzü bu gümanda olmuşam ki,məndən qorxursan,yayınırsan! — İndi bəs necə? — İndi fürsət sənindir,Sarıbaba! — Başını kəssəm,Sarısaçaqlı dərini boğazından çıxarıb oğul-uşağın ayaqlarının altına atsam necə? — İxtiyarın,haqqın vardır,Sarıbaba! — Sonuncu sözün,Sarısaçaq? — Sonuncu söz də sənindir,Sarıbaba! — Nə söz? Necə söz? — Ya başımı kəs,ya da məni bağışla! — Sən hansını istərdin? — Mən bağışlanmağımı istərdim,Sarıbaba! — Niyə bir çömçə qanına görə belə zağ-zağ əsirsən,Sarısaçaq? — Balalarım-potalarım üçün,Sarıbaba! Görünür çoxusu da onlara görə üstünə atılmışam ki,sən bu dağı qoyub öz aranına enəsən! Daha burada mənim balalarıma-potalarıma dəyib dolaşmayasan! — Bəs mənim balalarım-potalarım? — Düzdür,Sarıbaba,sənin də balaların-potaların vardır! — Bəs indi necə olsun,Sarıcaçaq? — Sən məni həm öz balalarına-potalarına,həm də mənim balalarıma-potalarıma bağışla,Sarıbaba! 56 F.Köçərli adına Respublika Uşaq Kitabxanasının Elektron Kitabları — Şayəd.bağışlasam? — Qulun ollam,Sarıbaba! — Qul yox! — Bəs necə? — Qoy qardaş olaq! — Belə də möcüzə olarmı,Sarıbaba? — Çünki qulla ağanın arasında hey-həmişə savaş gedir,ədavət alovu sönmür.— Əgər mən qardaşlığa layiqəmsə,qol qoyuram.— Onda dur dalımca gəl! — Qan məni heydən salıb,Sarıbaba! — Məni də qan aparır,-deyə Sarıbaba qabağa düşdü,Sarısaçaq güclə ayağa qalxıb onun dalınca addımladı.Bir qədərdən sonra onlar Sarıbabanın qızılı daşlardan düzəltdiyi dəyəsinə çatdılar.Oğul-uşaq bu işə heyran qaldı.Gördülər ki,nə Sarıbabada,nə də onun dalına düşüb gələn Sasrısaçaqda qan qalmayıbdır.Qeyzə dolan uşaqlar istədilər ki,adama bir dəyənək götürüb Sarısaçağın başını əzib aşını bişirsinlər.Amma Sarıbaba əlini qaldırıb işarə ilə qoymadı.O özünün,həm də Sarısaçağın ağır yaralarının sarınmağını dedi.Oğul-uşaq həm Sarıbabanın,həm də Sarısaçağın yaralarının sarıdılar,hər birisinə özünə görə yer düzəldib yemək verdilər.Üstündən üç ay ötəndən sonra Sarıbaba da,Sarısaçaq da hala gəldi.— Mən səni azad edirəm,Sarısaçaq,-deyə Sarıbaba mağara səmtini göstərdi.— Bəs sən demirdinmi Sarıbaba dağında qardaş olaq,Sarıbaba? — Deyirdim,Sarısaçaq! — Bəs indi necə? — İndi mən öa ixtiyarını özünə verirəm! — Mən sənin mərdliyinə itaət edirəm,Sarıbaba! — Didim ki,azadsan,Sarısaçaq! Mən burada öz balalrınımın-potalarımın içində,sən də orada öz balalarının-potalarınıniçində.Nə sən mənə dəy,nə 57 F.Köçərli adına Respublika Uşaq Kitabxanasının Elektron Kitabları mən sənə.Nə sənin nəslin mənim nəslimə dəyib-dolaşsın,nə də mənim nəslim sənin nıslinə dəyib-dolaşsın! — Demək,heç yerdə görünməyən qardaşlı-dostluq Sarıbaba dağında Sarısaçaq törəməsi ilə Sarıbaba nəslinin arasında əmələ gəlsin? — Mən əhdimə vəfa edənəm,Sarısaçaq! — Mən də Sarıbaba!,-deyə Sarıısaçaq gözlərindən gildir-gildir yaş tökdü.Başını qaldırmadan ağır addımlarla ğz mağarasına yollandı.Oğul-uşaq ağır yaraları güclə sağalan Sarıbabnı qabalarına qoyub qınadı.Üstründən bir həftə ötməmişdi,bir gün gördülər bə budur Sarısaçaq sarıqundaq çaxmaqlını da qoltu\una vurub,balalarını-potalarını da yanına salıb gəlməkdədir.Bu vaxt Sarıbaba da,onun özünə oxşayan oğul-uşağı da qonaqları qarşılamaq üçün qabağa çıxdılar.Sarısacaq Sarıbabanın əlindən saldırdığı sarıqundaq çaxmaqlını sahibinə qaytardı,öz başını mərd ovçunun qədəmlərinə qoydu.19 dekabr,1966.PALID VƏ QARATİKAN Qədim zamanda,ildırımlı dağların ətəyində bir palıd,bir də bu palıddan bir qədər aralıda bir qaratikan var idi.Bu palıd dünya üzündə az-az görünən nəhəng palıd idi.Neçə-neçə örkəni bir-birinə düyünləyib bu palıdın gövdəsinə gətirən olsaydı,çətin ki,uc-uca çatılardı.Bu palıd çox dərinlərə kök atmışdı.Hətta palıdın çox kökü sal-sıldırım qayalardan da keçib,ildırımlı dağların dərin qatlarına işləmişdi.Kökdən möhkəm,gövdədən müstəhkəm palıd bir qədər yuxarıya qalxandan sonra yeddi yana bölünüb,ucalmışdı.Demək olardı ki,bu yeddinin hər birisi elə bütöv,böyük bir palıd idi ki,durmuşdu.Bir kök bir gövdə üstündə,ucalan palıdlar tufanda-çovğunda bir-birinə arxa olub,dayaq durmuşdular.Buna görə də el arasında bu palıda «Yeddi 58 F.Köçərli adına Respublika Uşaq Kitabxanasının Elektron Kitabları qardaş» deyərdilər.Zaman-zaman buradan ötüb keçən ovçular,yolçular yağışdan-yağmurdan qorqanmaq4 üçün özlərini buraya salar,«Yeddi qardaş»ın gövdəsinə sığınar,ruzigar sakitləşincə sağ-salamat öz yollarına düzələrdilər.Heç zaman heç bir kəs «Yeddi qardaş»a heç bir balta vurub gövdəsini yaralamaz,altdan yuxarıya baxıb-baxıb heyran-heyran «Yeddi qardaş»ın duruşuna tamaşa edər,sonra da başını palıdın üzdə görünməyən kökünə əyər,ötüb gedərdi.«Yeddi qardaş» ilin hər bir fəslinə görə bir görkəm alardı,ildırımlı dağlar silsiləsində bir dağ kimi durardı.«Yeddi qardaş» qışda da dağ kimi qarla örtülüb öz üstünə yük götürərdi.Yaz başında «Yeddi qardaş» dağlarla birlikdə oynardı.Yaz girən zaman ildırımlı dağların qalın qarları əriyib tökülər,üzü aşağı şırıl-şırıl axıb,köpüklənən selli-sulu çaylara qarışardı.İldırımlı dağlar oradan-buradan tala-tala göyərməyə başlayınca,«Yeddi qardaş» da oradan-buradan tumurcuqlanıb tala-tala göyərməyə başlardı.İldırımlı dağlarda ildırımlar çaxıb şimşəklər oynaşanda və dağları dilə gətirəndə,«Yeddi qardaş» da dağ kimi dilə gələrdi,dağların nərilti-gurultusuna nərilti-gurultu ilə cavab verərdi.İldırımlı dağlarda çiçəklər açınca,«Yeddi qardaş» da özünə görə göyümtül çiçək açar,bəhrə-bar üçün özünü tutardı.Yazın ağlar-gülər çağında ildırımlı dağlar aqlayıb gülən kimi «Yeddi qardaş» da «ağlar-gülər»,ildırımlı dağlardan geriyə qalmazdı.Dağlar da duyardılar ki,onların dərin kök,nəhəng,gövdə üstündə birləşib qalxan «Yeddi qardaş»ı vardır.Yaz keçib,yay gələndə dağlar öz səxavətini əsirgəməyib,qonaqlarını,daşlanıb gələn köçəriləri,quşları,qartalları qəbul edən kimi «Yeddi qardaş» da öz qonaqlarını,daşlanıb gələn köçəriləri,quşları,qartalları qəbul edərdi.«Yeddi qardaş»ın yeddi yanında yeddi təmdə,yeddi cürə bulaq qaynardı.Yeddi qardaşa qonaq gələnlər yeddi bulaqdan içib sirab olardılar.«Yeddi qardaş»ı sayıb saytallaşdırıb,sehrləşdirən adamlar yeddi dadda bulaq suyunu qoyub heç bir şəraba-şərbətə dil vurmazdılar.Qədim dədə-baba adəti belə idi,heç kəs də «Yeddi qardaş»ın adı olan yerdə bu adəti pozmağa cürət etməzdi.4 Qorunmaq (red.)59 F.Köçərli adına Respublika Uşaq Kitabxanasının Elektron Kitabları Payız gələndə ildırımlı dağlarda qızıl saraltısı başlayan kimi,«Yeddi qardaş»da da qızıl saraltısı başlardı.Diqqətlə baxanda «Yeddi qardaş»da bir tək qızıl saraltısı yox,alov qızartısı da görünərdi.Daha zəndlə baxanda rəng rəngə qarışardı,«Yeddi qardaş» göyündən yerə bəhrə-bar yağardı.«Yeddi qardaş»ın dibi özünün qıpqırmızı bəhrə-barı ilə dolardı.Bu bəhrə-bardan — palıd qozalarından qartallar,quşlar öz dimdiklərilə daşıyıb ildırımlı dağların sərt sıldırımlarına salıb səpərdilər.Bir kök bir gövdə üstündə duran «Yeddi qardaş»dan əvvəlcə yeddi min,sonralar yetmiş min palıd ağacı,palıd şivi,palıd pöhrəsi,palıd şitili qalxmağa,ildırımlı dağların yalçın qayalarını bəzəməyə başlamışdı.Nə vaxtdan bəriyə bunların hamısına qıvrıla-qıvrıla göz qoyan,yandıqca-yanıxıb qaralan qaratikanın,qara ürəyi hövl edirdi,«Yeddi qardaş»a divan tutmaq üçün öz qara ürəyində vurnuxurdu.Vurnuxurdu ki,necə olsun ki,«Yeddi qardaş» da onun kimi yanıb yaxılsın,qaratikanın özü kimi qaralsın! Axı,bu qaratikan illərdən bəri hər necə ciddi-cəhd edirdisə,heç cürə gövdələnə bilmirdi,öz kökündən yeddi deyil,yetmiş qanad çıxarsa da «Yeddi qardaş» adını ala bilmirdi.Gəlib gedənlərdən heç birisi bu qaratikanı saymır,bu kola sığınmırdı.«Yeddi qardaş»ın dibində süfrə açan yolçuların itindən,ovçuların tulalarından savayı bu qaratikanın dibini heç kəs,heç nə tanımırdı.İldırımlı dağlar da bilmirdilər ki,onların ətəklərində «Yeddi qardaş»ın yanında belə bir kolpanpapaq qaratikan da vardır.Bu kolpanpapaq 60 F.Köçərli adına Respublika Uşaq Kitabxanasının Elektron Kitabları qaratikan qışın qış çilləsində qarın altında itsin-itməsin,yazın qoxusu gələndə güc-bəla başına qaldırıb dikəltsin-dikəltməsin,yayın əvvəllərində dağlardan dolu düşüb qaratikanı dibinəcən şil-küt eləsin-eləməsin,payızın qırovlu soyuğunda Qaya baba gəlib «Yeddi qardaş»ın yan-yörəyə tökülən çır-çırpısına əl vurmadan,bu qaratikanın boynundan qoşaqulaq yabası ilə basıb iti dəhrəsi ilə qırıb aparıb,qarısının çardaq altında qurdurduğu təndirini qalasın-qalamasın,acı tüstüsünü ildırımlı dağlara ötürsün-ötürməsin birdi,təfavütü yoxdu; nə bu qaratikanı sayan,nə halına qalan,nə də hesabda saxlayan vardı! İstər qanadları qırılan qaratikan,üzünün sırtıqlığına salıb bu torpaqdan bir də çıxsın-çıxmasın,fərqi yox idi.Soruşub bilən tapılmazdı ki,desin,vardımı ildırımlı dağların ətəyində,«Yeddi qardaş»ın yanında belə bir qaratikan,ya da heç yerli-dibli yoxdu,belə bir qaratikan?! Bəli,getdikcə bu qonşunun o qonşuya paxıllıqı artırdı.Az qalırdı qaratikan öz qara üzünə salsın,kökündən köməcindən qopsun «Yeddi qardaş»ın üstünə atılsın,onun üz-gözünü cırmaqlasın! — Yox-yox,bir gün qaratikan daha özünü saxlaya bilməyib çır-çır çığırmağa başladı.«Yeddi qardaş» əvvəlcə elə bildi ki,bəs aranlarda dəyənək yeyib qaçan gürzədir,gəlib giribdir yolçu itlərinin,ovçu tulalarının yad etdikləri bu kolpanpapaq qaratikan kolunun dibinə.Ancaq gördü ki,yox çığırtı kəsmədi.Dönüb diqqətlə qulaq verdi,gördü ki,bəs bu çığırtı ilan çığırtısından yaman çığırtıdır.—Nədi,eşitmirsən,balam? —Nə var,nə olub,qaratikan? —Qonşuluqda heç bircə kərə də olsun soruşursanmı günün niyə belə qaradır? —Sən başdan-binadan belə yaranmısan,qaratikan! —Bəs sən,sən necə,ağa palıd? —Mən də belə bir palıd yaranmışam! —Palıd yaranan bəyəm bir soruşmaz ki,niyə sən,Qaya baba ildən-ilə gəlib mənim qonşumu kökünə qədər qırıb aparırsan,təndirinə basıb yandırırsan? —Qaya baba mənəgənəşirmi? 61 F.Köçərli adına Respublika Uşaq Kitabxanasının Elektron Kitabları —Gənəşməsə də qışqırtı qoparıb,Qaya qocanı «Yeddi qardaş»ın səmtindən qovub uzaqlaşdıra bilmirsənmi ? —Sən ki,«Yetmiş qardaş»san qaratikan! —«Yetmiş qardaş»ın günü göydən qara gəlibdir! —İndi bəs mən nə edim,qaratikan? —Qoy sənin də günün mənimki kimi göydən qara gəlsin,ağa palıd! — deyə qaratikan görünməzin qaraqışqırıq qopardı:— Sən də artma,sən də çoxalma! Tum verən vaxtı mənim kimi qırıl,qurtar! Daha ildırımlı dağların sərt sıldırımlarını— qayalarını daşlarını başdan-başa bürüyüb daşlarını belə süpürləyib tutma! —Buna ağ-aşkara qara paxıllıq deməzlərmi,qaratikan? —Buna ağ-aşkar ədalət deyərlər,ağa palıd! Qaratikan belə qaraqışqırıq qoparan zaman yenə də əli qoşaqulaq yabalı,qabağı uzunqulaqlı Qaya baba həmin-həmin böyürdən çıxdı.Qoca qulaq verdi ki,bəs nə isə bir «qara xəbər» bu aranı başına alıbdır?! Qaya baba dönüb «Yeddi qardaş»ın gövdəsinə baş əydi,«Yeddi qardaş»ın yeddisi də ehtiram göstərib Qaya babanın salamını aldı.Qaya baba qayıdıb qaratikana sarı yeridi.Qoşaqulaq yabasını qaldırıb,ovxarlı iti dəhrəsini də toqqasından çəkdi.—Yoxsa,içində qara ilan gizləmisən,qaratikan!—deyə Qaya baba qorxmadan qoşaqulaq yabasını qaratikanın boğazına keçirib,boynunu əydi,qocanın əl-ayağını necə qanadıb-qanatmamağına baxmayıb,bu dəfə qaratikanı dibinəcən kəsdi,eşşəyinin belinə şələləyib apardı.Qarısını təndir qalayan görüncə,qaratikan şələsini uzunqulağın üstündən götürüb başlı-bütünlü təndirə basdı.—Bu nə hirsdi səndə,qoca? —Görmürsən necə də bu qaratikan bir qara qançıq kimi əl-ayağımı dağıdıbdır,deyə Qaya baba dönüb tezcə düsərini götürdü,bir də uzunqulağını qabağına qatıb,Qaya obasından qayıtdı,«Yeddi qardaş»a yetişdi.Əvvəlcə o qaratikanın yerini itirdi.Axtarıb gördü ki,deməyəsən bəs xəzəllərin altında gizlənibdir.Əl-ayağı cırmaqlanan qanı tökülən Qaya baba bu dəfə qaratikanı kökündən qazıyıb köməcindən çıxarmaq 62 F.Köçərli adına Respublika Uşaq Kitabxanasının Elektron Kitabları istəyincə gördü ki,çalıb-çürütməyə fürsət tapmayan,qabaqkı dəfə qoşaqulaq yabanın zəhmindən qorxub qaratikanın kökünə girib gizlənən bir qara ilan,budur burada qıvrılıbdır.Fürsəti fövtə verməyən Qaya baba əyri-üyrü dişlərinin dibində zəhər torbalarını gizlədib,hansı qərəzlə isə yayın qızmarına saxlayan qara ilanın baş-gözünü əzib-əzişdirdi.Sonra da Qara ilanın qara quyruğundan götürüb,əl-ayaq dəyməyən sal qayaların arasına tulladı.Qəzəbə dolan Qaya baba dönüb həmin düsərlə bu qara tikanın kökünü köməcini kiçik rişələrinə qədər daşaxor torpaqdan çıxarıb uzunqulağına yüklədi.—Heç insafdan deyil ki,—deyə qoca yanıqlı nəfəsini dərdi.—Arandan dəyənək yeyib dağa qaçan bir qara ilanı öz kökündə gizlədən bu qaratikan bu kökdə-gövdədə «Yeddi qardaş»ın qonşusu olub yaraşığını itirsin,cıralıya-cıralıya paxıllığını çəksin,ildırımlı dağlara dayaq duran bu tamaşa palıdın üstünə hürsün! Öz-özünə söylənən Qaya baba uzunqulağını qaya obasına döndərib dəhmərlədi.Qaya obasına çatar-çatmaz,təndirdə bişirilən lavaşın qurtardığını,qohum-qonşunun onun təndirinə teşt-teşt xamır gətirdiyini görüb qışqırdı:—Gəlin,gətirin! — acığı soyumayan Qaya baba əlilə də arvadları tələsdirdi — gətirin tez teştləri.Öz kökündə qara ilan gizlədən bu qaratikanın kök-köməcini də sizin üçün qalayacağam!!.Qaya babanın qarısı dodaqaltı deyinsə də Qaya baba «Yeddi qardaş»ın yanından qazıyıb gətirdiyi kök-köməcin hamısını birdən təndirə tökdü.Bir azdan bu kök-köməc çırtaçırt yandı.İlanvarı qara tüstü ildırımlı dağlara yol aldı,qanadların tüstüsünə qarışıb birləşdi.Birləşib qatılaşan qara tüstü çəkilə-çəkilə getdi.—Haraya belə sürhaylayırsan? — deyə buludlar soruşanda qaratikanın qara tüstüsü qara iblis knimi məşum səs çıxardı:— İldırımlar padşahının yanına yollanıram! —İldırımlar padşahı ilə nə işin? —Şikayətim var.Sizə də heç bir qarışacağı yoxdur! —Necə heç bir qarışacağı yoxdur,biz onun keşikçiləriyik! —Keşikçi deyilən bəyəm göydən gəlibdir? 63 F.Köçərli adına Respublika Uşaq Kitabxanasının Elektron Kitabları —Göydən-yerdən,— deyə qaratikanın qatılaşan qara tüstüsü elə bir haray-həşir salıb,elə bir qaraqışqırıq qopardı ki,buludlar qulaqlarını tutub gözlərini açınca bu qatı qara tüstü üz qoyub aralandı,qara nəfəs halında özünü ildırımlar padşahının səltənətinə yetirdi.Burada da qara tüstünün qabağını kəsdilər:— Haraya belə? —Padşahın yanına! —Hansı padşahın? —İldırımlar padşahının! —Axı,sənin ildırımlar padşahıyla nə işin vardır? —Bir tək özüm bilərəm! —Biz durüstünü bilməyincə,padşahın özündən izin almayınca,səni onun yanına buraxa bilmərik! —Buraxarsınız,əcəbcə buraxarsınız! — deyə qatılaşan qara tüstü burada da elə haray-həşir salıb,elə qaraqışqırıq qopardı ki,İldırımlar padşahının ildırımlardan ibarət keşikçiləri də quruyub qaldı.Qatılaşan qara tüstü heç nəyi vecinə almadan keşikçilərdən də ötdü,özünü birbaş İldırımlar padşahına yetirdi.İldırımlar padşahı izinsiz gələn qatı qaraltını gözdən keçirdi:—Nəçisən,nəkarasan? —Gör padşahsansa,bil nəçiyəm,nəkarayam? —Hər nəçisən,de görüm səni kim buraya buraxdı? —Özüm gəldim! —Bəs qabağına duran tapılmadı? —Buludları parçalayıb,ildırımlardan ötdüm! —Demək,ildırımlar padşahının yanına gəlmisən? —Bəli,gəldim xəbər verim ki! İldırımlar padşahı odlu əllərini qaldırdı,kainat gur-gur guruldadı.—Mənim.xəbərçi ilə.aram yoxdur! —Xəbərçi ilə aran oldu-olmadı şikayətə gəlmişəm! —Axı,sən nəçisən,nəkarasan,söylə görüm haranın belə qatı qara tilsimisən? 64 F.Köçərli adına Respublika Uşaq Kitabxanasının Elektron Kitabları —Tilsim deyiləm,tüstüyəm! —Necə tüstü? Nə tüstüsü? —Yandırılıb-yaxılan xilqətin tüstüsü! —Hansı xilqətin? —Dedim ki,gör padşahsansa hamısını özciyəzin bilməlisən! —Görürəm ki,bir görünməzin qatı qara tüstüsüsən! İldırımlar padşahı heybətli gözlərini çevirib zəndlə baxdı:—Görürəm ki.görürəm ki,qaratikanın qatılaşan qara tüstüsüsən! —Bəli,qaratikanın qatılaşan qara tüstüsüyəm! İldırımlar padşahı kükrədi:—Dinmə,deyəsən axı,kökündə qara ilan gizlədən qaratikansan? Özün də elə neştər-neştər.Adamları didib,qanını tökənsən! —Adamlar mənə dəyib dolaşmasınlar,neştərlənib,didilib dalanmasın,qanları da tökülməsin! —Görünür sənin bu qatı qara tüstünün özündən də qan qoxusu gəlir.—Bəli,didib daladağım Qaya qocanın qanı mənim qatılaşan qara tüstülərimdədir! —Görünür Qaya qoca sənin kök-köməcini də qazıb,təndirinə yaxıb tüstüyə döndəribdir! Qatılaşan qaratikan tüstüsü başını ildırımlar padşahının odlu qədəmlərinə əydi.—Məhz sənin üstündə,şahım! —Necə mənim üstümdə?—İldırımlar padşahı belini büküb,başını onun odlu qədəmlərinə əyən qaratikan tüstüsünü dinləməyə başladı:— Mən ki,heç zaman Qaya qocanın komasına qığılcım da salıb,onun yuvasını külə döndərməmişəm! —«Yeddi qardaş»ın üstündə,şahım! —Necə «Yeddi qardaş»ın? —Səni saymayan «Yeddi qardaş»ın! —O «Yeddi qardaş»ın komalarını göstərərsənmi? Onlar ömürlərində koma deyiləni tanımırlar,şahım! —Necə koma deyiləni tanımırlar? 65 F.Köçərli adına Respublika Uşaq Kitabxanasının Elektron Kitabları —Bəli,onlar komaya girmirlər,ildırımlar padşahına da baş əymirlər! —Necə-necə,baş əyməyirlər?—İldırımlar padşahı yeri-göyü bir-birinə vurub qızıb quduzlaşmağa başladı.— Mən «Yeddi qardaş»ın yeddisini də tək bircə göz qırpımında yerlə yeksan edərəm! —Yerlə yeksan eləsən qudurub quduzlaşmazlar,şahım! — deyə qatılaşan qara tüstü fitnə-felə keçib dil tökdü,— sənin təəssübünü çəkəni kökündən-köməcindən çıxartdırıb təndirə atdırıb,yandırıb-yaxdırıb qara tüstüsünü sənin üstünə göndərməzlər! —Demək «Yeddi qardaş» başdan-başa qudurğandır?! —Bəli,şahım,qudurğanlar qudurğanı! —Mən bir an içində onları külə-kösövə döndərərəm! — İldırımlar padşahının heybətli qışqırtısı göy aləmini gurultu ilə doldurdu.—Ta sən özün onların yurdunu-yuvasını göstər! Onda görərsən ki,necə də komalarının üstünə od ələnəcəkdir,necə də alovları asimana dirənəcəkdir! —Ərz etdim ki,şahım,«Yeddi qardaş» heç bir koma tanımır,ildırımlar padşahının özünü də hesaba alıb saya salmır! —Bəs onlar haradadırlar,belə? —İldırımlı dağların ətəklərində,şahım! Orada açıqdan-açığa qayalarla döşləşməkdədirlər! —Mən onları qayalar qarışıq cəhənnəm alovuna tutub tüstülərini bu göyün yeddi qatına qaldıraram! —Belə olsa yaxşıdır,şahım,bax belə! — Qaratikan qara kinilə irişə-irişə güldü.— Daha «Yeddi qardaş» öz tanrılarına təpik atmaz «gəmidə oturub gəmiçi ələ dalaşmazlar!».—Daha mənə baş əyməyən «Yeddi qardaş» birdəncə yanıb yerə enər,kösövləri təndirlərdə yanar,kömürləri də samovarlara salınıb,inilti-sızıltıları aləmi götürər! —Afərin,şahım! —Ancaq sən onların yer-yurdunu düz-düzünə göstərəsən gərək! —Mən sizin ildırımlar qoşununun qabağına düşərəm,şahım! 66 F.Köçərli adına Respublika Uşaq Kitabxanasının Elektron Kitabları —Əsla yerini yayındırmayasan,ha! Qərəzkarlığa yol verib,qoşunumu aldatmıyasan,ha! —Nə yayındırmaqlıq,nə qərəzkarlıq! —deyə tara tüstü qarala-qarala xıxıldadı.— Sənin qoşununun sərkərdəsi görər ki,necə də «Yeddi qardaş» şax dayanıb,dik durubdur! Necə də «Yeddi qardaş» deyir ki,ildırımlar padşahı indiyə qədər yel olub yanımızdan ötə bilmədiyi kimi,innən belə də heç yel olub yanımızdan ötə bilməz! Biz artarıq,çoxalarıq,ildırımlı dağları tutarıq,bir gün girəvəsi keçəndə ildırımlar padşahının özünü taxt səltənətindən təpəsi üstə çevirib,başını daş-qayaya çaxarıq! —Yəni beləcə deyirlər o azğınlar,o qudurub-quduzlaşanlar? —Bundan da artıq,şahım! —Onda,onda! — deyə kükrəyən,ağzı köpüklənən,öz yerindən oynayan ildırımlar padşahı görünməzin nərilti-gurultu qopartdı.İldırımlar qoşunu səf çəkib şahın qabağında durdu.Sərkərdə qabağa yeridi:—Bizə görə əmriniz,şahım? —Bax,bu qaratikan tüstüsü göstərən «Yeddi qardaş»ı yerlə yeksan edib xəbərini də mənə gətirərsiniz! —Əmriniz yerinə yetirələcəkdir,şahım! —Onda hücum!—deyə ildırımlar padşahı müdhiş gurultu çıxarıb əmr verdi,ildırımlar sərkərdəsi qatılaşan qaratikan tüstüsünü qabağına qatdı:—Göstər bizə «Yeddi qardaş»ın yerini! Qaratikan tüstüsü ildırımlar qoşununun qabağını üzü aşağı çəkib «Yeddi qardaş»ın yerini göstərdi.—Budur,sizə,padşahınıza baş əyməyən «Yeddi qardaş!» İldırımlar padşahının sərkərdəsi nərilti-gurultu qoparıb əmr etdi:—«Yeddi qardaş» yerlə yeksan edilsin! İldırımlar qoşunu üzü aşağı şığıdı,qırmızı alovlar ilan kimi qıvrılıb-açıldı,qaratikanın qatılaşan qara tüstüsü qara bir qəhqəhə çəkib qarala-qarala aradan əkildi.İldırımlar padşahından,ildırımlar sərkərdəsindən qəti əmr alan ildırımlar qoşunu şığıyar-şığımaz gördülər ki,bəs budur,ildırımlı dağlara yaraşıq verən «Yeddi 67 F.Köçərli adına Respublika Uşaq Kitabxanasının Elektron Kitabları qardaş» öz əzəmət və qüruru ilə dik dayanıbdır.Onlar əmrə itaət göstərib nərilti-gurultu qopardılar,ildırımlı dağları başdan o başa titrətdilər,bir həmlədə «Yeddi qardaş »ı acı tüstülər içərisində itirdilər.İldırımlar qoşununun sərkərdəsi ildırımlar padşahına xəbər apardı ki,bəs əmriniz yerinə yetirildi,şahım! Cəhənnəm tüstüləri çəkiləndən sonra Qaya baba hadisəyerinə çatıb gördü ki,«Yeddi qardaş»ın biri başdan-başa yanıbdır,elə bil ki,altı qardaşı altısı da yetim qalıbdır.Gövdə də sağ tərəfindən kökünə qədər yaralanıb-parçalanıbdır.Görünür ildırımlar padşahının qoşununun içində «Yeddi qardaş»ın hamısına qıymayan,öz alovlarını onların başı üstündən keçirib onları bu bəladan sovuşduran da olmuşdu.Qaya baba baxdı,baxdı,yaxasını yırtıb,qan ağladı.Geriyə dönüb müsibəti qarısına nəql etdi.Qarı başını yırğaladı:—O qaratikanın,qara əməlidir,qoca! —Necə qaratikanın qara əməli,qarı? —Qara tikanın,qatılaşan qara tüstüsü baç alıb ildırımlı dağlara çəkiləndə bildim ki,«Yeddi qardaş»ının başı bəla gətirəcəkdir.—Heç bilmirəm biçarə gövdə necə olacaqdır? —Gör kökü dərinsə,gövdə öz ağır yarasına məlhəm tapacaqdır! —Yəni yeddinci qardaşı yerinə qaytaracaqdır? —Yox,yeddinci qardaşın yeri görünəcəkdir! Qaya baba,yetimləşən palıdın dibinə yeddi il gəlib-getdi,bu ildən o ilə yaranın qovuşduğunu gördü.Bir gün ona elə gəldi ki,yediinci qardaş geri qayıtmasa da,gövdənin yarası daha sağalıb.Qaya baba palıdın mamır bağlayıb cadarlanan qabığını əzəlcə üstdən tərpətdi,sonra içəridə əl gəzdirdi.Gördü ki,qaratikanın vurduğu ağır yara,üzdən hər necə sağalan kimi görünsə də,içəridə heç qaysaq da bağlamayıbdır! Dekabr,1966.S O N