Murad Köhnəqala YUXULARIM (SÜRREAL HEKAYƏLƏR)Müəllif kitabdakı hekayələri “Yuxularım” adlandır­ sa da,təsvir olunan hadisələrin heç birini yuxuda görməmişdir.Mətnlərin yazılışında yuxugörmədən,sadəcə,bədii forma kimi istifadə edib.Tətbiq etdiyi metod sonsuz insan iztirablarını əhatəli təsvir etmək üçün müəllifə geniş imkan yaratdı.Hekayələri oxuyarkən,real və mistik dünyanın insana qarşı qəddarlığını və onun iradəsinin qorxunc kosmik gü­ cün hədəfində tənha və aciz olduğunu görəcəksiniz.Bu kitabı sevimli xanımım Şəlalə Göytürkə həsr edirəm 6 SƏNİN AYAQQABININ BAĞI Gördüm,ikimiz də yol gedirik.Ətrafımızda uzun,zərif budaqlarını aşağı sallamış söyüd ağacla­ rı var.Yolun iki tərəfində təzəcə yarpaqlamış söyüd ağacları cərgələnib.Gördüm,sallanan söyüd budaq­ larında xırdaca narıncı çiçəklər var.Hər tərəfdən bal arılarının vızıltısı eşidilir.Hərdən vızıltı səsləri insan danışığına çevrilir.Bu anlaşılmaz səslər sev­ diyi işlə məşğul olan adamların şən danışıqlarını xatırladır.Gördüm,sənin belində məktəbli çantası var.Həm də sən məndən xeyli balacasan.Gördüm,birdən hardansa dəniz daşdı və getdiyimiz yola su qalxdı.Gördüm,su söyüdləri udur,özü də bu su yalnız bizim getdiyimiz yoldadı,kənara axmır.Biz söyüdlərin arasında mülayim axan dəniz suyunda üzürük.Söyüdlərin sallanan budaqları su altında dalğalanır.Biz budaqlardan tutub yellənərək üzə-üzə harasa irəli gedirik.7 Gördüm ki,sənin belindəki bayaqkı kimi məktəbli çantası yox,oksigen balonudu.Gördüm,o balon­ dan mənim də belimdə var.Hərdən sənin saçların söyüdlərin nazik budaqlarına dolaşır,mən üzə-üzə gəlib saçlarını oradan ayırıram.Bir də gördüm,biz iri dişləri olan açıq bir əjdaha ağzına doğru gedirik.Mən səni tutub dayandırmaq istəyirdim,ancaq gü­ cüm çatmırdı.Sular arxamızdan itələyərək ikimizi də həmin o nəhəng ağızın içinə itələdi.Sulara gü­ cüm çatmadığına görə dəhşətə gəlmişdim.Suyun dalğası taleyin qüdrəti kimi bizi əjdahanın ağzına itələdi.Mən yardım kimi sənin yalnız əlindən tuta bilirdim.Biz suda fırlana-fırlana əjdahanın ağzına,ordan da bətninə doğru üzdük.Baxdım ki,burada çoxlu sayda dəniz heyvanları var.Müxtəlif bəzəkli balıqlardan tutmuş iynəli,qalxanlı canlılara qədər.Həm də əjdahanın qarnının hər iki tərəfində rahat oturacaqlar vardı.Biz oturacaqlarda yanaşı oturaraq düşünürdük ki,görəsən,bu işin axrı necə olacaq.Sən mənə sığınaraq ətrafda üzüşən canlıları göstərib belə deyirdin:“Bunlar xoxulardı.Xoxu,mən onlar­ dan qoxu!” Mən də səni sakitləşdirirdim.Ancaq hiss edirdim ki,getdikcə bu ziyansız dəniz heyvanlarına öyrəşirik,artıq sən də qorxmursan.Hərdən barma­ ğını ətrafımızda üzüşən meduzalara vuraraq “mən 8 bunlardan qoxu!” deyib gülümsəyirdin.Bu zaman dalğaların içəri atdığı nəhəng bir kitab ortalıqda gö­ ründü.Sən dedin,bu hansısa batmış gəminin jurna­ lıdı.Bizdən başqa bu kitabla heç kim maraqlanmırdı.Çünki orada oxuya bilən canlı yalnız biz idik.Biz üzən kitabı tutub dizimizin üstünə qoyduq və birlikdə vərəqlədik.Orada cərgə ilə əcnəbi adlar yazılmışdı.Sən dedin,bu,ingilis gəmisindəki sərnişinlərin adla­ rıdı.Sonra kitabın şəkilli kulinariya səhifələrini gör­ dük.Sən orada yazılanları ingiliscədən tərcümə edir­ din.Gördüm,deyirsən,burada bizim haqda da yazı­ lıb.Mən soruşdum ki,axı biz bu gəmidə üzməmişik.Sən dedin,mən də başa düşmürəm,niyə son vaxtlar hamı bizimlə maraqlanır.Bir də baxdıq ki,dalğalar yanımıza içində yazılı kağız olan bir butulka gətirdi.Biz qalxıb suda üzən butulkanı tutduq.Mən butulkanın tıxacını dartıb məktubu içərisindən çıxartdım.Düşündüm ki,bu da ingiliscə ola bilər,ona görə məktubu oxumaq üçün sənə verdim.Sən məktubu oxuyub dedin ki,bunu sən mənə yazmısan.Dedim,bax gör nə yazmışam.Dedin,sən batan gəmidə olmusan,son anda mənə məktub yazmısan.Dedim,oxu görüm nə yazmı­ şam.Dedin,qulaq as və oxudun:“Canım,biz bir yerdə olanda həmişə xoşbəxt və güclü olmuşuq.9 Mən həmişə səni xoşbəxt eləmək istəmişəm,lakin bilmirəm buna nail ola bildimmi.Yadındamı,həmişə deyirdin,mən yalnız biz bir yerdə olanda xoşbəxt ola bilirəm.Bil ki,mən də yalnız səninlə olanda xoşbəxt olmuşam.Caam,ola bilər səni bir də görə bilmədim.Yosunlarla göndərdiyim bu məktubda demək istəyirəm ki,səni çox sevirəm!” Sən məktubu oxuduqdan sonra baxdım ki,biz əjdahanın qarnında yox,metrodayıq.İkimiz də ayaqüstə yol gedirik.Gördüm ki,sənin sol ayağında­ kı ayaqqabının bağı açılıb.Mən sənə işarə eləyib açıl­ mış ayaqqabı bağını göstərdim.Sən gülümsəyərək yuxarıdan aşağı sol ayağına baxdın və baxışların­ la ayaqqabının bağını gül şəklində bağladın.Bunu məndən başqa vaqonda heç kim görmədi.Gördüm ki,mən gah sənin gözəl üzünə,gah da gül kimi bağ­ lanmış ayaqqabına baxıram.Ayılanda gördüm,metro vaqonunun bir kün-cündə oturub mürgüləyirəm.10 SKELETİN GÖZLƏRİ Gördüm,harasa bir çöllükdü,otlar təzəcə gö-yərməyə başlayıb,deyəsən dağətəyi bir yerdəyəm.Baxdım ki,yanımda bir qarışqa yuvası var,yuvanın ətrafına yumşaq un kimi torpaq səpələnib.Fikirləşdim ki,yaz gəlib,günəş yeri qızdırıb,yəqin qarışqalar təzəcə çölə çıxırlar.Gördüm,qarışqalar yuvanın çölündə qaynaşıb çalışır,nəsə iş görürlər.Gördüm,bu kövrək yuvanın üstündən hərdən adamlar gəlib keçir.Bilmirəm mən hardayam,necə baxıram,ancaq gördüm,gəlib keçən adamların ayaqqabılarının altı görsənir mənə.Adamlar yuvanın üstündən keçdikcə həyəcanlanıram,deyirəm,vay-vay-vay,indicə ayaq­ layıb yuvanı dağıdacaqlar,bu yazıqların əməyi bircə andaca puça çıxacaq.Bilmirəm,adamlar mənə niyə bu qədər nəhəng görünür,elə bil mən də qarışqa kimi aşağıdan baxıram.Gördüm,yuvanın ətrafını hamarlayan iki qarışqa söhbət eləyir.Biri o birisinə 11 deyir:“Bu adamlar niyə bizim yuvamızı ayaqlayıb uçurur,daha yuva düzəltməkdən bezmişik.O gün də neçə qarışqamızı qəsdən ayaqlayıb öldürüblər.Bu nadanlar deyəsən,özlərini çox güclü sanırlar.Elə bilirlər bunlara heç kimin gücü çatmaz.Xəbərləri yoxdu ki,bizim onlara yazığımız gəlir.” Qarışqaların bu söhbətinə qəlbim ağrıdı.Fikir-ləşirdim ki,gör bunlara nə qədər zülm edirlər ki,acıqcan “insanlara yazığımız gəlir” deyirlər.Bu sözlər vəhşi insanların əlində əlacsız qalan balaca canlıların sonuncu ifadəsinə,çarəsizliyinə bənzəyirdi.Bu zaman o biri qarışqa həmsöhbətinə belə dedi:“Hə,artıq bunların əlindən boğaza yığılmı­ şıq,dünən məsləhət oldu ki,böyüklərdən çağıraq.” Bu biri qarışqa təlaşla:“Doğrudan? Nə pis oldu bu! Gəlib yazıq nadanları qırıb tökəcəklər ki!” – dedi.O birisi həvəslə əlavə elədi:“Artıq dünən başçı­ mız internetlə məlumat verib.Nəhənglərin inbok­ suna da yazdı vəziyyəti.Dedilər,bu gün axşamüstü ikisi gələcək!” Məni maraq bürüdü,görəsən,bunlar nə sayıqla­ yır.İstədim yuxudan oyanıb qarışqaların bu miskin­ liyini eşitməkdən və görməkdən canımı qurtarım.Birdən fikrimi duyan qarışqalardan biri mənə:“A 12 kişi,sən nə fikirləşirsən,oyanmaq-zad nədi? Uzan arxasına bax ee,bu yuxunun! Gör hələ nələr olacaq!” Məni maraq bürüdü və yatmağa davam elədim.Gördüm,qarışqalardan soruşuram:“Necə olacaq ki,guya bunun axırı? Kiminiz var,kim gələcək?” Qarışqanın məlumatlı tayı dedi:“Artıq vaxtdı,indi başqa planetdən iki nəhəng qarışqa gələcək,heç yana getmə,oyanma,uzan bax!” Mən onların bu gopuna qulaq asmaq istəmirdim,ancaq nə qədər çalışsam da oyana bilmədim.Bir də gördüm gurultu ilə yuxarıdan dalbadal nəhəng apa­ rata bənzəyən iki canlı endi.Eynən fantastik kinolar­ dakı kimi,ətrafı toz-duman bürüdü.Baxdım,bunlar nəhəng təyyarə böyüklüyündə qarışqalardı.Mən on­ ların barmaqlarından da balacayam.Gördüm,nəhəng qarışqalardan biri düşən kimi dərhal ətrafdakı adamlardan birini tutdu,bircə saniyə ərzində ətini sorub yedi və sümüyünü sa­ lamatca yerə qoydu.Adamın yalnız skeleti,bir də gözləri qaldı.Dəhşətlisi də bu idi ki,əti sorulan ada­ mın heç qışqırtısını da eşitmədim.Yuxuda mənə məlum oldu ki,sən demə,gələnlər adamın ətini sormazdan əvvəl onun üstünə keyləş-dirici ağız suyu püskürdürlərmiş.Gördüm,nəhənglər qarşısına keçən adamların 13 ətini sümürüb gözü üstündə skeletlərini yan-yana düzür.Onlar irəlilədikcə mənzərədən dəhşətə gəlmiş adamlar bağırışaraq ora-bura qaçırdılar.Gəlmələr bəzən qaçanları soraraq özlərinə dartır və ətlərini sümüklərindən ayırıb ləzzətlə sümürürlər.Mən bu dəhşətin davamına baxmamaq üçün yuxudan ayılmaq istəyirdim,ancaq ayıla bilmirdim.Qorxunc skeletlərin üstündəki gözlərin arxası daha qorxunc görünürdü.Müxtəlif rənglərdə olan qanlı damarlarla qafa sümüyündəki yalaqlara bağ­ lanmış qorxunc gözlər sağa-sola boylanırdı.Bu hadisədə bir qəribə işin də şahidi oldum.Bu nəhəng qarışqalar ətini sümürdüyü insanların bədənindəki nakolka yerlərinə də dəymirdilər.Bəzi skeletlərin üstündə bərəlmiş gözlərlə bərabər biləklərində,sinələrində,yaxud çiyinlərində müxtəlif nakolkalı ət tikələri qalırdı.Gördüyüm nakolkalarda əsasən,“ana”,“ata”,“Qafqaz” sözləri,ortasından ox keçmiş ürək şəkilləri vardı.Bu ət tikələri səyriyərək tərpənir,üstündəki şəkil və yazıları canlandırırdı.Maraqlı idi,nəhəng qarışqalar məni niyə yemir-dilər.Bilmirəm,kimdən soruşdum,hardan bildim ki,sən demə,onlar yalnız balaca qarışqaları incidənləri seçib yeyirmiş.Gördüm,fikirləşirəm,görəsən,mən ömrümdə heç qarışqa öldürmüşəmmi? Canıma 14 bir qorxu düşdü,əlbəttə öldürmüş olaram.Bu za­ man mənə haradansa agah oldu ki,bu nəhənglər bilərəkdən,qəsdən qarışqa öldürənləri sümürürlər.Mənə bu fikir çatdıqdan sonra sakitləşdim.Birdən yuxunun ən dəhşətli yeri başladı.Gördüm,kəllə sümüyündə gözləri sallanan,üstündə nakolka­ lı ət parçaları səyriyən skeletlər bağırmağa başladı­ lar.Gördüm,müxtəlif qadın,kişi səsləri,tükürpədici ah-nalələr biri-birinə qarışıb.Mən dəhşətli yuxu­ dan canımı qurtarıb ayılmaq istəyirdim.Ancaq fikirləşirdim,bəlkə bu heç yuxu deyil,həqiqətdi.Onda necə ayıla bilərəm? Sonra gördüm ki,bu yuxu deyilmiş,həqiqət imiş.Fikirləşirdim,bu nə dəhşətdi,insanların ah-naləsinə nə qədər qulaq asacam? Nolaydı,gördüklərim yuxu olaydı,kaş yuxu olaydı! Ayılaydım,sevinəydim ki,gördüklərim yuxu imiş.Əzab çəkən insanların səsini eşitməmək üçün qulaq­ larımı tutub su altına girdim.Bir də gördüm,nənəm məni silkələyib oyadır:“Dur-dur,gör,nə gözəl qar yağıb!” 15 NAXIŞLARIN NİTQİ Gördüm,bərk yorğunam,bir vaxtlar Günəşlidə kirayədə qaldığım birotaqlı evdəyəm.Otağın cəmi bir çarpayısı vardı,həmin çarpayıda uzanıb yatmaq istəyirəm.Ancaq yorğun olsam da başımda dolaşan fikirlər yatmağa mane olur.Gördüm,işığı keçirirəm,yavaş-yavaş yuxuya dü şürəm.Gördüm,qəfildən içəridə sürəkli səs gəl-di,teatrlardakı kimi sanki bir xeyli adam əl çaldı.Gördüm,qalxıb işığı yandırıram,ancaq heç nə başa düşmürəm.Gördüm,yatağıma qayıdıram,uzanıb yatmaq istəyirəm.Yenə səs eşidirəm.Gözümü açıb səs gələn tərəfə baxanda gördüm,danışan divarda­ kı aboyun bir naxışıdı.Naxış aboydan irəli çıxaraq o biri naxışları danlayır:“Utanmırsınız? Qoysanız kişi rahat yatsın!” Mən məəttəl qalmışdım,bu nə deməkdi? Fikirləş-dim,yəqin yuxudayam,yuxuda belə şeylər ola bilər,ya da qara basır məni.Gördüm,yenicə yuxuya 16 getmək istəyirəm ki,digər bir naxış irəli çıxıb eynən sovet dövrünün qurultay çıxışlarına bənzər nitq söyləyir:“Yoldaşlar,biz bir beşilliyin planını vaxtın­ dan əvvəl üç ilə verməliyik! Artıq hər qoyundan iki bala almağın vaxtıdır! Hər bir pambıqçı qadın bizim milli sərvətimizdir!” Gördüm,onun bu nitqinə aboyun qalan naxışları sürəkli əl çaldılar.Mən qalxıb işığı yandırdım ki,görüm nə məsələdi,bunlar məni niyə dolayırlar? İşığı yandıran kimi çıxış edən naxış dərhal öz yerinə qayıtdı,əl çalanlar isə öz yerlərində sakitcə qaldılar,sanki bayaq əl çalan bunlar deyildi.Aboydakıların bu işlərini də qara­ basmaya yozaraq işığı söndürüb yerimə uzandım.Gördüm,naxışın biri ironik tonla belə deyir:“Ayə,niyə qoymursunuz kişi yata? Bilirsiniz bu kimdi?” O birisilər xorla soruşdu:“Kimdəə bu?” Bayaq kı yenə dilləndi:“Ayə,hancarı tanımırsınız? Bilmirsi-nizmi,bu,bizim xalqın,elin-obanın şairi-yazıçısıdı?” Açığı,aboy naxışının məni dolaması xoşuma gəldi.Fikirləşdim,qoy hələ mane olmayım,görüm,özgə nə danışacaqlar.Divarda tərpənməz qalan naxışlar xorla:“Ayə sən nə danışırsan,doğrudan bu şairdi?” Naxışlardan biri yenə irəli çıxıb özünü güclə ciddi tutaraq:“Demək,bizim bu xozeyin özündən şeir-zad qoşur,hə?” – soruşdu.17 Digər naxış onun sualına cavab verərkən məni lap doladı:“Bə nədi? O gün bunun başının qapağını acza aralayıb beyninin içinə baxdım.Beyni limhəlim qafiyə ilə dolu idi!” Məni gülmək apardı.Qalxıb gülərək:“A kişilər,icazə verin yataq,zarafatı sonraya saxlayın!” – de­ dim.Mən işığı yandıran kimi,naxışların hamısı tez cə öz yerlərinə qayıtdı.Onlar bu anda mənə,müəllim-ləri dərsarası bir neçə dəqiqəliyinə bayıra çıxarkən dəcəllik edən ibtidai sinif şagirdlərini xatırlatdı.Uşaqlıqda biz də belə idik,müəllim çıxan kimi biri-birimizlə dümsükləşər,müəllim qayıdarkən heç nə olmamış kimi sakitcə yerimizdə oturardıq.Mən işığı söndürüb yenidən öz yerimə uzandım.Gördüm,artıq yuxum dağılıb,yata bilmirəm.Bir neçə dəqiqəlik sükutdan sonra uzun bir naxış barmağının ucunda mənə tərəf yaxınlaşaraq öz dost­ larına çönüb belə dedi:“Mən ölüm,bunun cibini yoxlayacam,görüm,pulu-zadı varmı?” O,yanımdakı stolun üstünə atdığım paltarlarıma yaxınlaşdı.Əvvəlcə stolun söykənəcəyinə keçirdi­ yim pencəyimin ciblərini yoxladı.Oradan nə tapır­ dısa əlində yuxarı qaldıraraq ətrafdakı naxışlara elan eləyirdi:“Bir cib dəsmalı! Bir qələm! Bir kağız parça­ sı! Görüm nə yazıb? Yəqin,şeir-məqalə yazmaq üçün 18 qeydlərdi.Siqaret! Bəh-bəh,Bakinskiy “Kosmos”! Belə şeyi də adam çəkər? Bu siqaretin içinə o qədər kükürd qatırlar ki! Pencəyi qurtardım,keçirəm şal­ vara!” O,sürtülmüş cins şalvarımı əlinə götürüb ciblərini yoxlamağa başladı:“Aha! Pul var deyəsən! Bir ma­ nat! Dayan görüm,qəpiyi də var,altmış qəpik!” Uzun naxışın bu pul elanını lağlağı üçün digər naxışlar sürəkli alqışla qarşıladılar.Otaqda bir gurul­ tu qopdu,gəl görəsən.Sonra başqa ciblərimə keçdi:“Aha,alışqan! Şairdi dəə,siqaretdən çəkib öz xalqına şeir yazır,bəh-bəh-bəh!” Divardakı naxışlar yenə ironiya ilə mənim şairliyi­ mi alqışladılar.Uzun naxış şalvarımı qatlayıb səliqə ilə yerinə qoydu və üzünü divarlardakı naxışlara tu­ tub:“Mən bu qədər! Özgə kimin deyiləsi sözü var,buyursun!” – dedi.Baxdım ki,bunlar məni hələ çox dolamaq istə-yirlər.Ayağa qalxıb işığı yandırmağa gedə-gedə di­ varlara qışqırdım:“Bəsdirin dəə,icazə verin bir az yataq!” Gördüm,işığı yandıran kimi bütün divardakı naxışlar əl çalaraq məni alqışladılar.Gördüm,yuxudan oyanmışam,alqışlarına görə otağın dörd divarı qarşısında baş əyirəm.19 İLAN QADIN Gördüm,mənə deyirlər,səni bir ilan axtarır.Ümu miyyətlə mən ilanlardan çox qorxuram,qorxu­ ram deyəndə ki,ilan görəndə ətim ürpəşir.Gördüm,həqiqətən,bir ilan fısıldayaraq mənə tərəf gəlməkdədi,artıq çathaçatdı.Gördüm,mən qaçıram,ilan da arxamca şütüyür.Qaça-qaça fikirlə-şirəm ki,qarşıma bir daxma çıxsaydı başımı içəri soxub gizlənərdim.Gördüm,ilan az qalır arxadan çatıb məni çalsın.Var gücümlə hara gəldi irəli qaçıram.İlanın fısıltısı­ nın vahiməsi iliyimə işləyir.Baxdım ki,qarşıdan bir avtobus gəlir.Mənim bu halımı görən sürücü canı­ yananlıqla avtobusu yanımda dayandırıb arxa qapı­ nı açır.Mən qaçıb cəld avtobusun qapısından içəri tullanıram.Gördüm,özünü arxadan mənə çatdıran ilan da avtobusa girməyə çalışıb,qapı tez bağlandı­ ğından başı içəridə,bədəni çöldə qalıb.20 Gördüm,quyruğu asfaltla sürünən ilan adam səsi ilə sürücüyə,həm də mənə qışqırır:– “Ay oğraş,maşını saxla,qapını da aç,quyruğumu asfalt didir! Siz öləsiz,sizi zəhərimdə parçalayacam!” Gördüm,sürücü mənim tərəfimdədi,qapını aç-mır.İlanın fısıltısından içəridəki sərnişinlər də vahi-mələnir.İlanın başı qışqırdıqca ağzında iti kəsici dişlər görünür.Gördüm,dişinin altında gömgöy bir zəhər tuluğu da var.Gördüm,zəhər tuluğunun ağzı pulqabı kimi bağlanıb.Köhnə pulqabılar kimi,üstündə biri-birinə keçirilən başı yumru gümüşü rəngdə elastik dəmirlər görünür.Bir də baxdım ki,bu zəhər tuluğu yox,pulqabıdı.Gördüm,sürücü məni qabağa çağırdı.Mən onun yanına yaxınlaşan kimi qabaqdakı qapını açıb belə dedi:– “Qaç,canını qurtar! Bu ilandan məndə də vardı,qaçıb canımı qurtarmışam! Qaç,qaç!” Mən avtobusdan düşüb qaçırdım,ancaq hara qaç­ dığımı bilmirdim,yalnız qaçırdım.Bir də baxdım,ilan qışqıra-qışqıra arxamca gəlir.Mən artıq taqətdən düşmüşdüm,ayaqlarım getmirdi.Bir neçə dəfə yıxıl­ dım.Sonuncu dəfə yıxılanda ayağa dura bilmədim,eləcə körpə uşaqlar kimi iməkləyə-iməkləyə qaçır­ dım.Artıq mən dördayaqla,heyvanlar kimi qaçır­ dım.Həm də nədənsə belə qaçmaq mənə daha rahat 21 idi.Qışqırıb kimisə yardıma çağırmaq istəyirdim,ancaq nə qədər qışqırsam da səsim çıxmırdı.Beləcə dördayaq qaçaraq hündürmərtəbəli bir binanın qar­ şısına çatdım.Əvvəlcə istədim binanın arxasına keçib gizlənim.Sonra vahimələndim,fikirləşdim ki,ilan gəlib məni yenə tapacaq,yaxşısı budu girim bloka,qapıları döyə-döyə yuxarı qalxım,bəlkə təsadüfən kimsə açdı,birinin mənzilində gizlənə bildim.Gördüm,ayağa dura bilmirəm,pilləkanlarla yu-xa rı iməkləyirəm,qapıları döyməyə vaxtım yox du.Arada arxaya boylanıram.Gördüm,ilan quyruğu qan içində arxamca sürətlə sürünür.Mən mərtəbədən-mərtəbəyə dırmaşıram.Gördüm,mərtəbələr qurtarmır,elə qalxdıqca qalxı­ ram.İlan da fısıldayıb arxamca gəlir.Mən fikirləşirəm ki,lifti çağıra bilərəm,ancaq gözləmək olmaz,ilan arxamca özünü çatdıracaq.Həm də fikirləşirəm ki,onsuz da bizim binalarda lift işləmir.Həm də liftin düyməsini basmaq üçün dikəlmək lazımdı,mən də ayağa dura bilmirəm.Yaxşısı budu,beləcə irəliləyim,axırı nə olar-olar.Gördüm,artıq sonuncu mərtəbəyə çatıram,ilan da arxamca gəlir.Sonuncu mərtəbədə bir nərdivan vardı.Nərdivanla yuxarı qalxdım,yuxarıda dəmir lük var,üstündə də qıfıl.Ay dad,bəs mən necə elə-yim? Qıfılı aça bilməyəcəm.Gördüm,mənə dedilər,22 bir yaxşı əməlini,bir də bir pis əməlini yada sal.Mən qışda bir pişik balasını gödəkcəmə büküb evə gətirməyimi yada saldım.Sonra sabah onu isti qaz peçinin qırağında birəyə qarşı şampunla necə çimiz­ dirdiyimi yadıma gətirdim.Pis əməl kimi isə,piyan olub sevdiyim xanıma əl qaldırdığımı yada saldım.Sabah isə ondan üzr istə-məyimi,onun məni bağışlamasını yadıma saldım.Həyatımda onun məni bağışlaması qədər biabırçı bir gün yaşamamışdım.Gördüm bunları fikirləşən kimi qıfıl öz-özünə açıldı və mən lükü qaldırıb binanın üstünə qalxdım.Gördüm,lük açılan vaxt ilan özünü mənə yetirdi və mən yuxarı qalxarkən o bir qadına çevrildi.Mən yuxarı qalxıb yükü üstdən bağladım.İlan-qadın so­ nuncu mərtəbədə barbar bağırırdı.Gördüm,binanın üstündən şəhərə baxıram,ge-cədi,bulvar çıraqbandı,lakin heç nə mənə xoş gəlmir.Sanki,bura mənim vətənim deyil.Gördüm,ilan-qadının səsinə tərəf qayıtmamaq üçün özümü binanın üstündən yerə atıb biraz uçmaq istəyirəm.Nə yaxşı,xlorsatan kişinin səsi məni oyatdı.“Xlor var,xloooor!” Düşündüm ki,Azərbaycanda bir şairi yalnız xlor­ satan insanın qəlbi xilas edə bilər.23 KÜÇƏDƏ LÜT QALMAQ Gördüm,kənddəyəm,Bakıya gəlməliyəm.Gör-düm,kənddəki dostum maşını ilə küçədə məni gözləyir,qatarın vaxtına az qalıb.Gördüm,alaqa­ ranlıqdı,evdən küçəyə çıxıb maşına tərəf gedirəm.Gördüm,anam maşının qabağını kəsdi ki,bu gün getmə,sabah gedərsən.Dedim,ay ana,qatara bilet almışam,həm də bir gün nəyi həll eləyə bilər? Belə də ki,bir aydı sənin yanındayam.Mən bu sözləri deyə-deyə anamla görüşüb maşına oturdum.Gördüm,maşın işə düşəndə anam atılaraq maşının qabaq şüşəsinin üstünə yıxıldı və dedi ki,sizi buraxmayacam.Gördüm,onun bu hərəkətindən əsəbiləşən dostum maşını irəli sürdü və anam yerə yıxıldı.Mən dostuma dedim,dayan,birdən anamı öldürərik.Maşından düşüb yıxılan anamı yerdən qal dırdım.Baxdım ki,anamın üzü qan içindədi.Fikirləşdim,bəlkə doğrudan da bu gün getməyim,24 ola bilsin,nəsə duyub.Birdən anam dikələrək vəhşi bir səs çıxartdı.Mən onu buraxıb tez maşına otur­ dum.Dostum maşını yerindən tərpədəndə anam yenə maşının pəncərəsinə yapışdı.O,ağzını həddən artıq geniş açaraq heç vaxt eşitmədiyim vahiməli səslə bağırırdı.Biz dərhal yan pəncərələri bağladıq.Onun iti,qorxunc,qanlı canavar dişləri,iri caynaq­ ları vardı.Gördüm,bu dəm anamın əlinə keçsək iki­ mizi də parçalayacaq.Dostum maşına sürət verdi və anam sürüşüb maşının sağ tərəfinə düşdü.Gördüm o ayağa durub maşının arxasınca uça-uça gəlir.Gördüm,onun qanadları iri kəlağayıdandı.Lakin maşını sürətlə sürüb ondan aralandıq.Gördüm,biz qatar gələnə qədər stansiyadakı dos­ tumla çayxanada oturub anamdan danışdıq.Dostum tez-tez soruşurdu ki,görəsən,arvad niyə o günə düş­ müşdü? Sonra dedi,bəlkə zəhərli ot yeyib? Gördüm,mən də deyirəm ki,nə bilim,mənim anam müla­ yim bir qadındı,heç belə olduğunu görməmişdim.Dostum dedi,geri evə qayıdanda gərək başqa küçə ilə gedəm,yoxsa anan tutub məni yeyər.Mən ona dedim,anamın dişləri yoxdu.O da dedi ki,sən nə danışırsan,görmürdünmü necə iti,qanlı dişləri vardı? Sonra mən də anamın iri,qanlı dişlərini xa­ tırladım.25 Birazdan qatar gəldi,dostum məni yola salıb getdi.Mən öz kupemə girən kimi yerimi rahatlayıb uzandım.Gördüm,kupedəki sərnişinlər sosial yar­ dım ala bilmədiklərindən danışır.Biri deyir,özü­ mü sosial yardım idarəsinin qarşısında yandırmaq istəyirəm.Digəri deyir,gedib o idarəni partladacam.O birisi deyir,oranın müdirini öldürəcəm.Gördüm,mən yuxuya düşmüşəm.Səhər Bakıya yaxınlaşanda bələdçi qapıları döyür ki,qalxın,pos-tel ləri təhvil verin,artıq Biləcəriyə yaxınlaşırıq.Gördüm,mən də qalxıb əl-üzümü yumağa gedirəm.Tualetdən geri qayıdanda gördüm,əynimdə nə şal­ var var,nə də trusik,tək maykada qalmışam.Gördüm,vaqonun bələdçisinə deyirəm,şalvarımı oğurlayıblar.Bələdçi də mənə deyir,sən əynində şal­ varını saxlaya bilmirsənsə mən neynim? Gördüm,artıq qatar Bakı dəmiryol stansiyasında dayandı.Mən maykamın ətəyini aşağı çəkə-çəkə qa­ tardan düşürəm.Gördüm,adamlar mənə yaxınlaşıb soruşurlar:“Taksi lazımdımı? Araba lazımdımı?” Gördüm,arabaçıya deyirəm,araba lazımdı.Gör düm,arabaçı arabasını mənim yanıma sürür.Gördüm,arabada oturmuşam.Arabaçı soruşur ki,hara gedirsən? Gördüm,deyirəm,məni bir qəzet 26 köşkünə çatdır.Gördüm,arabanın üstündə yenə maykamın ətəyini aşağı dartışdırıram ki,ora-bu­ ram görsənməsin,tanıyan-görən olar.Həm də fikir-ləşirəm,oxucularım görsə şəklimi çəkib feysbuka qoyacaqlar,biabır olacam.Gördüm,qəzet köşkünün yanında arabadan dü-şürəm və hardansa tapıb arabaçının pulunu verirəm.Gördüm,arabaçı pulun azlığına görə narazılıq eləyir.Mən də ona acıqlanıb deyirəm,a kişi,əl çək də,görmürsən lüt qalmışam? Gördüm,kişi arabasını sürüb söylənə-söylənə məndən uzaqlaşır.Gördüm,köşkdəki satıcı kişiyə 20 qəpik uzadıram ki,mənə bir dənə “Yeni müsavat” ver.Gördüm,kişi deyir,sən hansı əsrdə qalmısan,bilmirsənmi artıq qəzetlərin qiyməti 40 qəpik olub? Gördüm,deyirəm,çoxdandı qəzet-zad almırdım.Kişi də dedi ki,elə ona görə dalıaçıq qalmısınız dəə.Gördüm,qəzeti alıb yupka kimi aşağıma bükürəm.Bir də gördüm aşağımdan gülüş səsi gəlir.Əyilib so­ ruşuram ki,noolub,nə gününə gülürsən? Gördüm aşağım deyir,Hacı Zamini oxuyuram.Dedim,Hacı Zamin haçandan gülməli yazır ki? O ki,ağlamalıdı! Bir xeyli getdikdən sonra gördüm,aşağımdan ağ­ lamaq səsi gəlir.Əyilib soruşuram ki,niyə ağlayır­ 27 san? Gördüm,deyir,burda yazıblar ki,qatarla avto­ bus toqquşub,15 ölü,20 yaralı var.Gördüm,beləcə metroya girirəm.Gördüm,va-qonda bir kişi əyilib mənim qəzetimdən ulduz falını oxuyur.Mən də kişiyə deyirəm ki,unutma,Tanrı ul­ duzlardan da ucadadı.Gördüm,kişi mənə tərs-tərs baxır.Gördüm,o tərəfdən bir tələbə qız mənə “şot­ lant kopayoğlu!” dedi.Gördüm,qəfil çiynimə nəsə toxundu.Qorxdum ki,anam olar.Baxdım ki,maykanın açıq yerindən çiynimə iri bir kəpənək qonub.Diksinib ayıldım ki,anam maykamın həmin açıq yerindən ipək kimi əli ilə tərpədib məni oyadır.Gördüklərimin yuxu oldu­ ğuna görə çox sevindim.28 RƏNGLİ KİRPİLƏR Gördüm,qəbristanlığın yanı ilə baş daşlarına ba-xa-baxa keçirəm.Qəfildən bir qəbir daşındakı bığlı kişi şəkli mənə əl eləyir.Mən qorxa-qorxa onun qəbrinə tərəf gedirəm.Şəkil bir az aralıda topalaşmış uşaqları göstərib mənə deyir,gör,onlar nə üçün yığışıb? Gördüm,yaşıl otları basa-basa cığır salmış bir dəstə uşaq dövrə vurub başlarını aşağı tutaraq nəy-ləsə məşğuldular.Mən uşaqlardan ora nə üçün yığıl­ dıqlarını soruşuram.Onlar çökmüş qəbir oyuğunu göstərib deyirlər ki,burda çoxlu kirpi balası var.Mən uşaqları aralayıb kirpi yuvasına baxıram.Görürəm ki,yuvada beş dənə müxtəlif rəngli kirpi balası var.Balaca kirpilərdən birini – qırmızı rənglisini eh­ tiyatla ovcuma götürürəm.Onun zərif tikanları ov­ cumda əyilir.O biri kirpi balaları da qazma yuvadan çıxmağa çalışır,lakin yuxarı dırmaşaraq yumşaq tor­ paqdan sürüşüb aşağı düşürlər.29 Uşaqlardan soruşuram,bəs bunların anası hardadı? Ən kiçik sarı kirpi balası ağlayaraq deyir ki,anamızı it yeyib.Onun bu sözündən çəhrayı,şabalıdı və yaşıl bacı-qardaşları ağlaşaraq yuvada ora-bura qaçışmağa başlayırlar.Mən bu xırda məxluqlara təskinlik verib deyirəm,narahat olmayın,sizin ananızı it yeyə bilməz,çünki onun nizə kimi möhkəm tikanları var.Gördüm,qəbir daşındakı bığlı kişi o tərəfdən mə-nə səslənir:eey,kirpinin balalarını öz evinə apar,yoxsa quduz it gəlib onları da yeyəcək! Gördüm,kişiyə deyirəm,birdən anaları gəlib on­ ları tapmasa necə olacaq? Kişi bığlarını oynadaraq deyir,anaları qayıtsa deyərəm arxayın ol,balaları­ nı yazıçı aparıb.Sonra sənə ya zəng eləyərik,ya da e-mailinə yazarıq.Gördüm,bəzəkli kirpi balalarını qucağıma yığıb evə gətirmişəm.Onların zərif və gücsüz tikanları ov­ cumun içini qıdıqlayır.Gördüm,rəngli kirpi balaları getdikcə öz-özünə qaynaşıb artır.Gördüm,artıq otaqda yüzə yaxın rəngarəng kirpi balası var.Gördüm,onlar üstümə daraşıb,bədənimin hər tərəfində rəngli kirpilər oy­ naşır.Gördüm,kirpilərin bəzilərinin tikanı azacıq bərkiyib,bədənimə hər tərəfdən tikan batır.Mən əllərimlə gözlərimin üstünü tuturam ki,gözümə toxunmasınlar.30 Gördüm,rəngbərəng kirpi balaları artıb çoxa­ laraq bütün otağı başına götürüb.Bədənimə batan iynələrin ağrısından zarıyıb qıvrılıram.Gördüm,qəbir daşındakı kişinin səsi deyir,qışqır­ maq olmaz,çünki qışqırdıqca onların tikanları daha da bərkiyir.Mən biləyimi dişləyərək ağrılara dözüb səsimi qısmağa çalışıram.Ancaq otaqda aramsız hə-rəkət edən bu rəngarəng varlıqların fəvvarə kimi qay­ naşması həm də xoşuma gəlir.Fikirləşirəm,görə sən,bunlar niyə qəfil belə çoxaldılar,olmaya kirpi ilidi? Gördüm,sanki evi rəngli su basıb,artıq otaqda­ kı televizor və soyuducu qaynaşan kirpilərin altın­ da qalaraq görünməz olub.Qabaran bəzəkli kir­ pi dalğası getdikcə yuxarı qalxırdı.Gördüm,otaq orta sına qədər limhalim kirpilərlə dolub.Mən öz yatağımla bərabər qaynaşan kirpilərin altında qal­ mışam.Gördüm,kirpilər rəfdəki kitabların arasına doluşur,səhifələrdəki hərfləri kitabların içindən ba­ yıra ataraq özləri onların yerini tuturlar.Gördüm,balaca kirpilər kitablarda rəngli hərflər kimi yan-ya­ na düzülüb uşaqlar üçün şən hekayələr yaradırlar.Gördüm,qəbristanlıqda gördüyüm uşaqlar həmin hekayələri oxuyub gülürlər.Gördüm,üstümdə qaynaşan kirpilər getdikcə çoxalaraq tavana tərəf dalğalanır.Gördüm,ağırlıq altında nəfəsim təngiyir.Bu zaman otağın qapısı 31 döyülür.Mən durub qapını açmaq istəyirəm,lakin üstümdəki ağırlığın altından qalxa bilmirəm.Gördüm,balaca sarı kirpi:bilirəm bu anamdı,o həmişə qapını belə döyür,deyib qapını açır.Qapı açılan zaman kirpilər qışqırışaraq su kimi çölə axışır və üstümdəki ağırlıq da çəkilib gedir.Gördüm,belində iri,qırmızı alma tutmuş yaşıl rəngli ana kirpi qapının ağzında dayanıb mənə deyir:– Ünvanı qəbristanlıqdakı kişinin şəklindən al­ mışam,balalarımı xilas elədiyinə görə sənə minnət-daram.Sonra o,almanı belindən düşürərək nəzakətlə qarşıma qoyub yoxa çıxır.Baxıram ki,bu mənim ən sevdiyim almadı.Sonra pəncərədən görürəm ki,ana kirpi şəhərin baş küçəsi ilə gedir və onun arxası ilə minlərlə balaca rəngli kirpilər düzülüb.Gördüm,ucu-bucağı görünməyən rəngli kirpi qatarına görə maşınlar dayanıb.Birdən görürəm,qapını açan balaca sarı kirpi yuxumdan çıxa bilməyib.Tez kirpi ovcumda küçəyə çıxıram və uzaqdan qışqırıb ana kirpini səsləyirəm.Gördüm,nə qədər çalışsam da adam kimi qışqıra bilmirəm,səsim ağzımdan çıxan kimi xoruz banına çevrilir.Bir də ayılıram ki,dan sökülüb,xoruzlar banlayır.32 ATAMIN MEYİTİ Gördüm,kənddəyəm,kəndçilərimizdən iki qa­ dın,bir kişi mənə yaxınlaşıb deyir,atan ölüb.Mən çox kədərlənirəm,dərhal da soruşuram ki,nədən ölüb? Deyirlər,boğazında xərçəng vardı,yemək yeyə bilmədi,sonra da su içə bilmədi,beləcə ac-su­ suz qalıb öldü.Gördüm,onlar məni kənddəki evimizin yuxarı otaqlarının birinə gətirdilər.Baxdım ki,atam otağın ortasına qoyulmuş taxta tabutda uzanıb.Mənə dedilər,səhərə qədər otaqda atanın meyitinə qarovul durmalısan.Gördüm,on­ lara demək istəyirəm ki,meyitdən qorxuram,məni burda tək qoymayın.Bu zaman atamdan gələn səs mənə deyir,qorxma,oğul,ata meyiti adama heç nə eləməz.Sonra məni bura gətirən kəndçilərim bic-bic gülərək əl eləyib dal-dalı otaqdan çıxdılar.33 Gördüm,otaqda atamın tabutundan başqa uzun bir güzgü də var.Atamın ölümünü unutmaq,meyitdən yayınmaq üçün güzgünün qarşısına gəlib özümə baxdım.Gördüm,otağa girəndən xeyli qocal­ mışam.Güzgüyə baxa-baxa qəribə hislər keçirirəm:birdən atamın meyiti durub məni yeyə bilər.Sonra özümə ürək-dirək verirəm,atam belə eləməz,çünki məni sağlığında çox istəyirdi.Həm də meyit adamı necə yeyə bilər,axı? Beləcə güzgüyə baxıb düşünürdüm ki,qəfil çiy-nimdən güclü bir əl yapışdı.Vahimədən az qaldı ürəyim partlasın.Fikirləşdim,yəqin bayaq ağlımdan keçənlər gerçək olacaq,atamın meyiti indicə məni yeyəcək.Quruyub qalmışdım,nə qışqırıb səsimi çıxara,nə də tərpənib qaça bilirdim.Ancaq güzgüdə məni arxadan tutanın əksi gö­ rünmür.Mən qorxudan əsə-əsə birtəhər arxaya çevrilirəm.Gördüm,çiynimdən tutan atamdı,sən demə,o,ölməyibmiş.Baxdım ki,atamın cavan vaxt­ larıdı,üzümə gülümsəyir,qucağında da bələyə bü­ külmüş bir körpə uşaq var.Gördüm,o uşaq mənəm,təzəcə doğulmuşam.Atam məni doğum evindən çıxarıb evə aparır.Artıq adımı da qoyub.Çoxdanın həsrətliləri kimi onunla qucaqlaşıram.Gördüm,biz qucaqlaşanda bələkdəki körpə aramız­ 34 da itdi.Atamın sağ-salamat olmasına çox sevinirəm.Sonra ondan soruşuram,bəs deyirlər sən ölmüsən? O da deyir,ölsəm də səninlə görüşmək istəyirdim.Birdən gördüm,mən dördüncü sinifdə oxuyuram,məktəbdən gəlirəm,çantamı otağın bir küncünə tul­ layıb atamın üstünə atılıram.Gördüm,atam barma­ ğımdakı bənövşəyi çernil ləkəsinə baxıb məni öpür və yanağımı yüngülcə dişləyir.Sonra gördüm,yox,mən artıq orta məktəbi bitir-mişəm,atam əli ilə attestatımın üstünü sığallayır.Birdən mən tələbə oluram və atam tələbə biletimdəki şəklimə baxıb sevinir.Sonra güzgüdə gördüm,atam arxa tərəfimdə qo­ yulmuş tabutda uzanıb.Çevrildim ki,bəlkə güzgü aldadır məni.Gördüm,atam doğrudan da tabutdadı.Sonra gördüm,atamın meyiti deyir,get mənə bir stəkan su gətir.Bu zaman mənə elə gəlir,atam su içən kimi diriləcək.Ona görə pilləkənləri tez-tez düşüb aşağıdakı otağa su dalınca gedirəm.Gör-düm,bu otaqda da iri bir güzgü var,su da onun arxasındadı.Arxaya keçib suyu götürmək istəyəndə güzgüdəki əksim mənə dedi,özünü yorma,atan dirilməyəcək.Mən də ona dedim,yox,su içsə diri-ləcək.Əksim ucadan gülüb dedi,mən sənə su ver-məyəcəm.Əksimə məhəl qoymadan güzgünün 35 arxasına keçmək istədim.Gördüm,qollarım yoxdu.Geri dönüb baxdım ki,qollarım güzgüdə qalıb.Mən güzgünün qarşısında olmayan qollarımı bir müddət oynatdıqdan sonra gördüm,qollarım geri qayıtdı.Təzədən su üçün güzgünün arxa tərəfinə keçmək istəyəndə hər yan zülmətə çevrildi,heç nə görə bilmədim.Bildim ki,güzgü bu dəfə gözlərimi özündə saxlayıb.Birtəhər geri addımlayıb güzgü­ nün qarşısına gəldim.Güzgüdəki əksim gülüb:bəs niyə gedə bilmədin,atanı diriltmək üçün bir qurtum su apara bilmirsən? – dedi.Güzgünün qəddarlığına dözməyib ona var gücümlə bir yumruq vurdum.Güzgü mənim yumruğumu özünə çəkib uddu.Məni beləcə özündə saxlayıb yavaş-yavaş biləyimi və bütövlükdə sağ qolumu içərisinə sorurdu.Qolumu xilas eləmək üçün var gücümlə qışqırıb ayağımı güzgünün aşağısına dirədim.Baxdım ki,güzgü ar­ tıq ayağımı da buraxmır,özünə çəkib udur.Güzgü sağ ayağımı və sağ qolumu bütöv udduqdan sonra məni buraxdı.Mən güzgüdən qopub yerə yıxıl­ dım.Gördüm,bədənimdən qan axmır,qopmuş əzalarım şikəst adamlardakı kimi sanki çoxdan əməliyyat olunub.Yenə də geri çəkilməyib bir əl,bir ayaqla iməkləyib su dalınca getmək istədim.Bu zaman əksim əlini 36 güzgüdən çölə çıxardı və ayağımdan yapışaraq məni göydə bir neçə dəfə fırlayıb divara çırpdı.Mən güzgü ilə üzbəüz olan divara yapışdım və güzgüdə divar­ dakı vəziyyətimin əksini gördüm.Sonra baxdım ki,itirdiyim əl-ayağım tədricən geri qayıdır.Əl-ayağım bərpa olunandan sonra divardan sürüşüb yerə yıxıl­ dım.Zərblə divara çırpılsam da heç yerim ağrımır­ dı.Durub qaçmaq istəyəndə güzgüdəki əksim əlini uzadıb kürəyimdən ağ ciyərimi çıxartdı.Ürəyim döyündükcə qanım kürəyimin açıq yerindən çölə vururdu.Çevriləndə gördüm,qanlı ciyərimi ov­ cunda moçalka kimi sıxıb.Gördüm,ciyərimi sıxan barmaqlarının beşi də qəfildən ilan balalarına çev­ rildi.İlan balaları ciyərimi parazit qurdları kimi or­ dan-burdan deşərək yeməyə başlayanda bədənimdə dözülməz ağrılar başladı.Mən bu ağrılara dözməyib üzü üstə yerə yıxıldım.Güzgüdəki əksim kürəyimin açılan yerinə budaqları əyri-üyrü olan balaca bir ağac basdırdı.Bu zəhərli ağac sürətlə böyüyüb qol-budaq atır,dolaşıq kökləri ilə bədənimi mayeyə döndərib gövdəsinə sorurdu.Gördüm,atamın meyiti qəfil di­ vardan içəri girdi və güzgüdəki əksimə möhkəm bir şillə vurdu.Həyəcandan ürəyim əsdi,indicə güzgü atamın meyitini yeyəcək! Kaş fikrimi atama dərhal çatdıra biləydim! Gördüm,yox,hər şey tamam baş-37 qa cür oldu,atamın şilləsi dəyən kimi güzgüdəki əksim yoxa çıxdı.Belimdəki ağac da öz-özünə soru­ lub güzgüyə doldu.Bədənimin bütün əzaları bərpa olundu və mən çox rahat oldum.Gördüm,atamın meyiti əlimdən tutub məni otaqdan çıxardır.Biz otaqdan çıxan kimi atamın meyiti qeyb oldu.Mən dərhal meyit olan otağa gəldim və gördüm ki,atam əvvəlki kimi tabutda uzanıb.Gördüm,me­ yit mənə deyir,su güzgünün arxasında yox,başqa yerdədi.Mən yenə su dalınca qaçmaq istəyəndə atam dedi,getmə,darıxıram,yanımda ol,mən on­ suz da heç vaxt dirilməyəcəm.Mən atamın meyitini qucaqlayaraq öpdüm və ağladım.Gördüm,atam da ağlayır.Bizim göz yaşlarımız bir-birinə qarışaraq ya­ vaş-yavaş tabutu doldururdu.Mən ağlaya-ağlaya yuxudan ayıldım və beləcə bir xeyli ağlamağa davam elədim.38 SƏBƏTDƏ XƏYANƏT Gördüm,özümə də məlum olmayan çöllüklə gedirəm.Ayaqlarıma ilişən iri çayır otlarının əlindən addımlarımı güclə atıram.Hərdən çayırın iri bığcıq­ ları ayaqlarıma dolanaraq oradan bədənimə qalxır və qollarımı tutur.Mən bu yaşıl kəndirləri qollarım­ dan birtəhər qırıb ataraq yoluma davam eləyirəm.Birdən qarşıma,qolları mişara bənzəyən,demək olar ki,uşaq böyüklüyündə olan iri bir çəyirtgə çıxır.Çəyirtgə,məni nə vaxtsa televizorda gördüyünə görə tanıdığını deyir və hara getdiyimi soruşur.Gördüm,hara getdiyimi heç özüm də bilmirəm və birdən məni bir qəriblik hissi basdı.Bu zaman qarşımda ətrafı ağ,sıx torla bəzədilmiş dərin quyuya bənzər yuva gö­ ründü.Yuvadan iri bir hörümçək çıxıb qarşımı kəsdi və çəyirtgənin sualına dəstək olaraq ucadan dedi:– Hara getdiyini,niyə getdiyini bilmirsənsə de-mək,beyninin içi təmizlənməlidi! 39 Mən nəhəng hörümçəyin səsindən diksinərək vahimələndim.Düşündüm ki,yəqin bunlar birləşib mənim beynimi yeyəcəklər.Gördüm,qaçmaq istəyirəm,lakin çayırların üstü-mə atlandığı yaşıl bağları əl-ayağıma dolanıb məni getməyə qoymur.Nədənsə,bu an yaxın ekranda görünən adamlar kimi çox iri və nəhəngəm.Ancaq nə qədər çalışsam da yerimdən tərpənə bilmirəm ki,bilmirəm.Gördüm,çəyirtgə “başlayaq!” deyib üstümə dır-maşdı və çiynimdə oturaraq beynimin qapağını dairəvi mişarlamağa başladı.Mişarın beynimdə səs-lənən ritmik xırıltısından qorxaraq qışqırıb yuxudan ayılmaq istədim,lakin bunun yuxu olmadığını bi­ lib birtəhər dözməyə üstünlük verdim.Sonra gör­ düm,heç bir ağrı hiss eləmirəm.Çəyirtgə başımın üst tərəfini dairəvi mişarlayıb bitirdikdən sonra be yin çanağımı tank ağzı kimi yana açdı.Gördüm,üstündən qafa sümüyü götürülmüş əyri-üyrü bey­ nim buxarlanır.Bir də baxdım ki,çəyirtgə elə mənim özüməm.Nəhəng hörümçək çəyirtgənin işinin bitdiyini görüncə,üstümə dırmaşaraq qalxıb o biri çiynimdə əyləşdi.Əyləşən kimi kənarları qırmızı rəngdə olan ağzından çözdüyü dümağ ipək kəndirlə gözəl bir 40 səbət hördü.Səbətin qulpuna isə uzun bir ip bağla­ dı.Sonra çəyirtgədən özümə dönmüş məni səbətlə bərabər beynimin içinə salladı.Gördüm,çiynimdə oturan hörümçəyin özü də yavaş-yavaş adama çevrilməyə başlayır.O,insana çevrildikcə öz əllərimi,üz-gözümü onda görürdüm.Hörümçək tam insana çevrildikdən sonra gördüm,bu da mən özüməm.Gördüm,çəyirtgədən dönmüş mən aşağıda bey­ nimin içini qazaraq səbətə doldurur.Hörümçəkdən dönmüş mən isə ipi yuxarı çəkərək səbəti quyudan çıxarıb içindəkini çölə boşaldır.Gördüm,hörümçək mən hər dəfə səbəti boşaltdıqca ətrafı üfunət bü­ rüyür.Beynimin içindəki mən aşağıda eşələnərək səbəti tezcə doldurub aşağıdan qışqırır:– Eyyy,səbəti tez çək,burda üfunətdən bağrım çatladı! Hörümçək mən isə səbəti boşaltdıqdan sonra aşa­ ğı sallayıb yuxarıdan ona təskinlik verir:– Bilirəm,dostum,mən də burda boğuluram,ancaq dözmək lazımdı! Bir az duruş gətir! Narahat olma,beyin təmizləndikcə iy-qoxu da onunla keçib gedəcək! Gördüm,beynimə enmiş mən hər dəfə səbəti dol­ duraraq aşağıdan qışqırır:41 – Tez çək görüm,bu səbəti kinlə yükləyib doldur­ muşam.Hörümçək mən ağ kəndiri yuxarı dartıb səbəti boşaldır və yenidən aşağı sallayır.Səbətdən boşaldı­ lan müxtəlif rəngli qatı mayelərdən hər dəfə bir cür üfunət qoxuyur.İçəridən göndərilən yükün iyi məni elə boğurdu,sanki hörümçək bu idbar maddəni bur­ numun ucuna boşaldırdı.Gördüm,aşağıdakı yenə qışqırır:– Dart görək,bu da bir səbət xəyanətdi! Düzdü,hörümçək mən hər dəfə səbəti boşaltdıqca ətrafa yayılan üfunətdən boğulsam da qəlbimdə qəribə rahatlıq hiss eləyirdim.Gördüm,aşağıdakı yenə qışqırır:Çək görüm,bu da bir səbət paxıllıqdı! Yuxarıdakı dərhal ipi çəkib yükü boşaldır və ba­ yaqkı kimi yenidən beynimə sallayırdı.Aşağıdakının gur səsi növbəti dəfə qulaqlarımda əks-səda verdi:Çək görək,bu dəfə riyakarlıq yükləmişəm! Gördüm,hər dəfə səbəti quyudan dartdıqca hö-rümçək mənin üzündə bir məmnunluq yaranır.On lar beynimi təmizlədikcə uzun çayır bığcıqları tədricən bədənimdən boşalıb aşağı çəkilirdi.Beynim 42 hər dəfə murdar yüklərdən azad olduqca bədənimin də yüngülləşdiyini hiss edirdim.Gördüm,aşağıdakı yenə qışqırır:Cəld ol görək,bu da qorxaqlıqdı! Yuxarıdakı mən yükü boşaltdıqdan sonra başını quyuya əyib aşağıdakına səsləndi:Bu sonuncu yük idi,əzizim,bitdi hər şey! Daha orda uşaq saflığından başqa heç nə qalmamalıdı! İndi kəndiri sallayacam,belinə bağla,özün çıx bəri! Gördüm,yuxarıdakı mən kəndiri uzun müddət dartsa da beynimdəki mən gəlib çıxmır ki,çıxmır.Hörümçək mən əllərini əvəzləyərək dartdıqca qu­ yudan çıxan dümağ kəndir onun ətrafında qalaqla­ nırdı.Son anda ətrafında yığılan kəndir onu uddu və hörümçək mən yoxa çıxdı.Bu zaman beynimin quyusundan belinə kəndir bağlanmış bir uşaq çıxdı.Mən dərhal o uşağı tanıdım.Gördüm,uzaq keçmişi xatırlayıram.Gördüm,Rusiyanın Murmansk vilayətində hərbi qulluqda olan böyük qardaşım əsgərlikdən gəlib.Bütün kənd camaatı həyətimizə yığılıb.Qardaşım əsgər palta­ rındadı,gəlib-gedənlə öpüşüb-görüşür.Gördüm,həyətimizin “əl damı” adlandırdığımız tərəfində odunla qalanmış ocaqların üstündə iri qazanlar ası­ lıb.Arvadlar yuxa bişirmək üçün nəhəng bir teştdə 43 xəmir qatıblar.Ortalıqda qalan böyük xəmiri yoğur­ mağa heç kimin həvəsi yoxdu.Gördüm,nənəm məni arvadlara göstərib deyir ki,bunun on iki yaşı var,bu yaşda uşaqlar mələk kimi saf olur.Ayaqlarını yuyun,qoyun,girib xəmiri ayaqları ilə yoğursun.Narahat olmayın,günaha yazılmır! Gördüm,anam şalvarımı çərməyib ayaqlarımı yuduqdan sonra məni qaldı­ rıb teştin içinə qoydu.Mən teştdə gəzişib ayağımla xəmiri yoğururdum.Gördüm,beynimin quyusundan çıxan belikəndirli bu uşaq xəmiri ayağı ilə yoğuran həmin uşaqdı.Gördüm,hamımız yuxudan yoxa çıxmışıq.Təkcə o uşaq,bir vaxtlar gördüyüm kimi ayaqyalın,şalvarı da dizə qədər çirməkli,yuxumun ortasında dayanıb gülümsəyir.Gördüm,külək hardansa bir parça na­ zik hörümçək torunu alıb xəfifcə onun üzünə vurdu.Gördüm,uşaq əlini yelləyə-yelləyə qıdıqlanan üzündən götürmək istəsə də bu zərif toru tapa bilmir.Ayıldım ki,üzümdə balaca bir hörümçək gəzir.44 XƏZİNƏNİN YARISI Gördüm,dairəvi bir basseyndi,ortasında da fon-tan vuran böyük fəvvarəsi var.Mən yanına çatan kimi fəvvarə fontan vurmağını dayandırdı.Baxdım ki,basseynin dibində çoxlu gümüş qəpiklər var.Şalvarımı dizdən yuxarıya qədər çərməyib su ya girdim və pulları yığmağa başladım.Ancaq köy-nəyimin qollarını nə qədər yuxarı çərməsəm də yenə suya batıb islanırdı.Pul toplamaq məni o qədər şir­ nikdirmişdi,hərdən aşağı əyiləndə üzümün və sa­ çımın islanmasını vecimə də almırdım.Qəpikləri yığdıqca şalvarımın hər iki cibi getgedə ağırlaşırdı.Gördüm,suyun ortasına yaxınlaşdıqca fəvvarənin ətrafındakı qəpiklər qızıla çevrilir.Mən acgözlüklə qızıl qəpikləri suyun dibindən qaldırıb köynəyimin ətəyinə yığırdım.Birdən ayağımın altında boşluq yarandı və mən aşağı yıxıldım.Ətrafımda fırlanan burulğanlı su məni 45 dərin bir quyuya yuvarlayırdı.Özümü tarazlayıb yuxarı qalxmaq üçün əllərimi köynəyimin ətəyindən buraxaraq yuxarı,suyun üzünə qalxmağa çalışırdım.Qızıl pullar ətəyimdən tökülsə də ciblərimdəki gü­ müş qəpiklər ağırlıq edərək məni aşağıya dartırdı.Ürəyimdə pula tamahımı qınaya-qınaya,sularda bo­ ğularaq dərin quyunun dibinə enirdim.Fikirləşdim,burda bir balaca səbr eləmək gərəkdi,yəni,quyunun lap dibinə enib,sonra ayağımı yerə vuraraq üzüb yuxarı qalxaram.Su getdikcə ağız-bur­ numa dolur,nəfəsimi kəsirdi.Mən başaşağı endikcə enir,lakin quyunun dibinə çata bilmirdim.Bu zaman yanımda iri bir qızıl balıq peyda oldu və necə oldu­ sa,məni öz belinə mindirdi.Sürətlə aşağı üzən qızıl balığın üzgəcindən bərk-bərk yapışıb düşünürdüm,balığa mindimsə,bu bir nağıldı,demək,məni yeral­ tı dünyada çoxlu nağıl qəhrəmanı gözləyir.Canıma qəribə qorxular doldu,demək,getdiyim yerdə ta­ nımadığım qara qüvvələrlə döyüşməli olacam.Görəsən,məni hansı əcaib əjdahalar,necə ifritələr,nə gücdə olan sehrbazlar gözləyir? Sürətlə aşağı üzən qızıl balıq,nəhayət,məni qədim bir şah sarayına gətirib çıxardı.Baxdım ki,başında daş-qaşla bəzədilmiş tacı olan bir padşah qızıl taxtın­ da uzanaraq mürgüləyir.Qızıl balıq məni belindən 46 düşürən kimi padşah gözlərini açaraq cərgəylə bar­ daş qurub sağ-solunda oturan əyanlarından soruşdu:Gətirdinizmi onu? Vəzirə oxşatdığım əyanlardan biri padşahın qar­ şısında baş əyib:Bəli,padşah sağ olsun,dediyiniz kimi,qızıl balıq alıb gətirdi,– dedi.Padşah dikələrək zəndlə üzümə baxıb xəbər aldı:Sənin bizim sərvətimizlə nə işin vardı,kişi? Bilmirsənmi,o pullar mənim səltənətimə aiddir? Mən çaşıb qalmışdım,bilmirdim nə cavab verəm.Həm də ürəyimdə gülməyim tuturdu,iyirmi bi­ rinci əsr hara,padşah hara? Fikirləşdim,ola bilsin,gördüklərim yuxudu,yəqin tezliklə ayılacam,canım bunlardan qurtulacaq.Tez irəli yeriyib dedim,padşah sağ olsun,o pul­ ların sizə məxsus olduğunu bilmirdim,yol keçəndə təsadüfən gördüm və yığmağa başladım.Padşah qəzəblə üstümə qışqırdı:Sən həm bizim pulları yığmısan,həm də cürət edib mənimlə baş əymədən danışırsan? Padşah sağ olsun,mən padşahlara baş əymirəm! Ümumiyyətlə,bir insan başqasına nə üçün baş əy-məlidi ki? – dedim.47 Gördüm,padşah mənim bu yekəbaş sözlərimdən daha da qəzəblənərək:Nədəə,Səməd Vurğunun “Vaqif” dramını oxu-mu san? – dedi və dalısınca ağzını əyə-əyə – “Əy-mədim bəli,əyilməz vicdanın böyük heykəli!” – deyərək,məni lağa qoydu.– Bunu demək istəyirsən? Sən öl,sənin başını elə əydirəcəm,yüz qaldırıcı kran dikəldə bilməyəcək! – Sonra əlini əlinə vurub qışqır­ dı:– Cəllad!!! Baxdım ki,yanımda əlibaltalı,bədəni nakolkalı,kirli maykada yekəpər bir kişi peyda oldu.Padşah qarnı atıla-atıla yenidən bağırdı:Vur əə,bunun boynunu! Cəllad cəld əl-ayağımı kəndirlə bağlayıb boynu­ mu iri,qanlı kötüyün üstünə qoydu və azca kənara çəkilib ağzı parıldayan qorxunc baltasını yuxarı qal­ dırdı.Canımı üşütmə bürüdü,bu arada fürsət tapıb yanpörtü nəzərlə padşaha baxdım.Gördüm,padşa­ hın bir suyu bizim Məşdibada oxşayır.Gördüklərimin yuxu olduğunu bildiyim üçün məni gülmək apardı.Bu halımdan hirslənən padşah yenidən qəzəblənib sağ əlini yuxarı qaldıraraq:Dayan! – dedi.Cəllad baltasını aşağı saldı.Fikirləşdim,onsuz da yuxudu,burda mənim boynumu vurdura bilməzlər.48 Qəribə səltənətin hökmdarı fikirlərimi göydə oxuya­ raq yenidən dilləndi:Sənin öz başın üçün,bu,fikirləşdiyin yuxu-zad deyil! İndicə başını bədənindən üzdürəcəm,onda bilərsən! Bu kötüyün üstündə çox boyunlar vurdur­ muşam! Çox “mənəm-mənəm!” deyən igidlər qar­ şımda qan-yaş töküb.İndi de görüm,nəyə gülürdün? Çaşıb qalmışdım,görəsən,gördüklərim yuxu ol­ masa axırım necə olacaq? Bəs indi padşaha nə cavab verim? Məşdibad məsələsini desəm,özümü tora salmaram ki? Gördüm,burda zarafatın yeri yoxdu,yalnız nağıllardakı kimi hiylə işlətməliyəm.Yuxuda olsam belə,ayılana qədər vaxt qazanmaq gərəkdi.Dedim,şah sağ olsun,gülüşümün səbəbini yalnız sabah deyə bilərəm.Boynumu bu gün vurdursanız,bu sirri heç vaxt öyrənə bilməyəcəksiniz.Padşah əlini çənəsinə dayayıb xeyli fikrə getdi.Bir müddətdən sonra özünə gəlib belə dedi:Yaxşı,bunu hələlik zindana aparın! Sabah sirri söylədikdən sonra meydanda camaatın gözü qarşı­ sında asdıraram.Cəllad əl-ayağımı açdıqdan sonra məni his verən seyrək məşəllərlə işıqlandırılmış dar tunellə yarıqa­ ranlıq bir otağa gətirdi.Burda ağaclardan hörülmüş bir neçə qəfəs vardı.Cəllad boş qəfəslərdən birini 49 açıb məni içərisinə itələyərək qapısını qalın dəridən düzəldilmiş bağla bərkitdi.Özümə gələndə gördüm,yanımdakı qəfəslərin birində cavan oğlan,o birində qoca kişi,digərində bəzəkli iri tutuquşu,başqa birisində isə böyük bir ilan var.Cəllad otaqdan çıxıb qapını çöldən bağladıqdan sonra qəfəsdəki tutuquşu mən tərəfə çönərək:Sabah səni asmayacaqlar,sabah səni asmayacaq­ lar! – deyib,yerində qurcalandı.Nəhəng quşun bu sözləri mənə xeyli təskinlik verdi.Bu zaman qoca kişi öz qəfəsində mən tərəfə yaxınlaşıb:Şair,deməyinə baxma,padşahın baş əyməyənlər-dən xoşu gəlir,– dedi.Qəfəs qonşularımın sözlərindən xeyli ürəkləndim.Özümə gələndən sonra dilləndim:Əmi,bil və agah ol,bu bir yuxudu.Bilirsən,oyanan kimi məndən yazı tələb eləyəcəklər.Mən də burda gördüklərimi yazıya düzüb sayta göndərməliyəm.Əsas odu,oyanana qədər başımı salamat saxlaya bilim.Qoca sözlərimə xısın-xısın gülüb dedi:O qəfəsdəki cavan oğlanı görürsən? Bilirsənmi,onu nəyin üstündə bura gətiriblər? Bu cavan padşa­ 50 hın yeganə,gözəl qızını sevir.Onu bu sevgisinə görə qəfəsə salıblar.Məni maraq bürüdü:Bəs,padşahın qızı necə,bu gənci sevirmi? Əlbəttə,qız da bunu dəli kimi sevir.Ancaq vəzir padşahın bu gözəl və ağıllı qızını hansı yolla olur-olsun,öz oğluna almaq istəyir.Ona görə bu gəncin üstünə şər ataraq,zindana saldırıb.Nə şər? Vəzir padşaha çatdırıb ki,guya bu oğlan onun qızı ilə evləndikdən sonra taxt-tacı ələ keçirib pad­ şahın özünü də zindana salmaq istəyir.Guya,oğlan yatarkən sayıqlayanda bu fikrini dilə gətirib,vəzir də bunu təsadüfən oğlanın öz anasından eşidib.Mən bu işlə maraqlanaraq qoca ilə yenidən söhbətə girişdim.Dedim:Burda eyibli nə var ki? Padşahın yeganə qızı bu gənci sevirsə onlar biri-birinə qovuşmalıdı,taxt-tac da elə onlara qismət olmalıdı.Padşah əbədi deyil ki? Əvvəl-axır kimsə onu əvəz etməlidi,ya yox? Qoca əlini zindanda uzanıb səliqəsiz hala düşmüş saqqalına çəkib dilləndi:Oğul,sən o vəziri tanımırsan.Padşahı inandırıb ki,sən ölümsüzsən,heç vaxt ölməyəcəksən.Bax belə! 51 Bu söhbətdən sonra halına acıdığım gəncə üz tu­ tub soruşdum:Sən doğrudanmı o qızı sevirsən,yoxsa var-dövlətinə aşiq olmusan? Oğlan utancaq bir tərzdə:Əmican,var-dövlət nədi? Mən o qızın gözəlliyinə və qəlbinin saflığına aşiqəm,– dedi.– Qızın özü gecəyarı bura,məni görməyə gələcək,biri-birimizi necə sevdiyimizi onda görərsən.Bəs,təhsilin varmı? – deyə,ondan soruşdum.Bəli,Avropada Dövlət İdarəçilik Akademiyasını bitirmişəm.Doğrusu,yuxu da olsa,gənclərin bu halına ürək-dən acıdım.Üzümü yenə qoca kişiyə tutub:Bəs səni nə üçün bura salıblar,əmi? – deyə,soruş­ dum.Qoca “mən bu gəncin əmisiyəm”,– dedi,məni də elə bu eşq söhbətinə görə tutublar.Bəs,tutuquşu ilə ilan niyə burdadı? – deyə təkrar sual elədim.Bu tutuquşu sarayda padşahın ən sevimli dostu olub.Bir gün ona deyib,ey padşah,özünü çox yor­ ma,qızınla sevgilisi əvvəl-axır qovuşacaq.Padşah da qəzəblənərək onu zindana saldırıb.52 Bəs ilan? O da gənclərə yardımçı olub? Yox,bala,ilanın yatdığı yer xəzinənin qapısıdı,açarını da dilinin altında saxlayır.Bir sehirli söz var,onu deyən kimi açarı ağzından yerə atıb yeraltı qa­ pının üstündən kənara çəkilir.Mən o sehirli sözü bilirəm.Söz kişinin ağzından çıxar-çıxmaz otağın qapısı açıldı.Padşahın gözəl qızı içəri daxil olub oğlanın qəfəsinə tərəf yaxınlaşdı.Sevgililər qəfəsin arasından biri-birinin əllərini tutub pıçıldaşarkən qoca mənə dedi:Sabah sən padşaha belə deyərsən:Şah sağ olsun,mən sənin ölümsüz olmağın haqda inancına gül­ müşdüm.İnsan ölümsüz olmur! Sonra deyərsən,aqil adam olduğuma inanmırsansa,mənə bircə gün möhlət ver,gör bəbəyin kimi qoruduğun xəzinənin yarısını necə oğurlayıram.Onda padşah sənin baca­ rığını yoxlamaq üçün yenidən bura qaytaracaq.Sən qayıdan kimi xəzinəni özüm açacam,yarısını götü­ rüb gedərsən.Qızıl balıq isə oradan səni xəzinə yükü ilə bərabər fontana çıxaracaq.Dediklərimi elə,gerisi ilə işin olmasın.Qoca ilə söhbəti bitirəndən sonra gördüm,pad­ şahın qızı yanımıza gələndə qəfəs otağının qapısı­ nı açıq qoyub.Buna görə sarayda söhbətləşənlərin 53 səsi tuneldən eşidilir.Nədənsə,mənə agah oldu ki,vəzir orda yoxdu,evinə yatmağa gedib.Gördüm,padşah əyanları ilə mənim haqqımda söhbət eləyir.Əyanlardan biri təxminən belə deyir:“Padşah sağ olsun,bayaq “google”də axtarış elədim.Bu adam tanınmış yazardı.Onu asdırsaq,dünyadakı bütün insan haqlarını müdafiə təşkilatları ayağa qalxacaq,ölkəmizə iqtisadi və siyasi sanksiyalar başlayacaq.Qonşu ölkələr bizə taxıl verməyəcək,xalqı üstümüzə qaldıracaqlar.Yaxşısı budu,bir bəhanə ilə onu başı­ mızdan rədd eləyək.” Gördüm,padşah deyir,qoy,sabah gəlib gülmə-yinin səbəbini desin,sonrasına baxarıq.Fikirləşdim,demək,məni asmayacaqlar,ancaq yuxu da olsa,sevən gənclərə kömək eləməliyəm.Səhər açılan kimi məni yenə padşahın hüzuruna gətirdilər.Padşah dərhal gülüşümün səbəbini soruş­ du.Mən qocanın dediklərini ona söylədim.Padşah əyanlarla məsləhətləşib qoyduğum şərtlə razılaşdı.Dedi,əgər sən xəzinəmin yarısını apara bilsən qoca­ nı da,tutuquşunu da azad edəcəm,üstəlik qızımı o oğlana verəcəm.Bu sözlərdən sonra məni yenidən zindana yolla­ dılar.54 Geri qayıtmağımı görən qoca,işlərimizin plan üzrə getməsinə çox sevindi.Gecə yarı padşahın qızı yenə görüşə gələndə qoca üzünü ilana tutub “qus açarı!” deyə əmr elədi.İlan dərhal iri bir qızıl açarı ağzından yerə ataraq qəfəsin küncünə yığıldı.Padşahın qızı tezcə qəfəsimin qapısını açdı.Mən qəfəsdən çıxan kimi qoca kişi,cavan oğlan və tutuquşu ilə vidalaşıb ilanın qəfəsinə girdim.Açarla döşəmədəki qıfılı açıb zirzəmiyə endim.Baxdım ki,qızıl balıq zirzəminin dibindəki böyük xəzinə sandığının üstündə yatır.Balıq məni görən kimi sandığı açıb,oradakı daş-qa­ şın yarısını ağzında daşıyaraq kiçik bir sandığa yığdı.Mən balaca sandığı qızıl balığa yüklədim və özüm də belinə mindim.Balıq sürətlə yuxarı üzürdü.Bu qədər sərvətə sahib olduğuma görə çox sevinirdim.Özümə ev almaq,pulsuz uşaq bağçaları tikdirmək,müasir məktəblər açdırmaq kimi çoxdankı arzuları­ mı həyata keçirməyə tələsirdim.Sonra velosiped yol­ ları çəkdirmək,sevdiyim xanımla böyük gəmilərdə dünya səyahətinə çıxmaq haqda xəyallar qururdum.Həm də ona sevinirdim ki,bu hadisədən sonra pa­ dşah öz gözəl qızını qəfəsdəki ağıllı oğlana verəcək.Beləcə,qızıl balığın belində yuxarı,fontana tərəf üzdüyüm yerdə yuxudan ayıldım.Ayılan kimi fikir-ləş dim,görəsən,yuxuda gördüklərimdən bir yazı düzəldib sayta göndərə biləcəmmi? 55 GÜL MƏNİ YEDİ Gördüm,yatdığım yerdə məni bir quş səsi oyat­ dı.Quş avazla belə oxuyurdu:“Dit-dili-ditdili!” Sə sə diqqətlə qulaq asanda gördüm,quş belə deyir:“Səni ölüm hərləyir!” Qalxıb pəncərədən səs gələn tərəfə boylandım.Gördüm,oxuyan qarşımdakı böyük çinar ağacına qonmuş,həyatımda heç vaxt rast gəlmədiyim,çox gözəl və bəzəkli quşdu.Quşun nəğmə ilə mənə çatdırmaq istədiyi sözlər marağımı çəkdi.Belə sağlam çağımda,bu gənc yaşımda ölüm necə hərləyə bilər məni? Bəlkə quşun nəğməsini özüm üçün səhv yozu­ ram,bəlkə elə,dəli oluram? Mən ki quş dilini bilmirəm.Maraq üçün düşüncəmlə quşa belə sual göndərdim:“Ey quş,doğrudanmı məni ölüm hərləyir?” Quş qon­ duğu budaqda bir dəfə fırlanaraq sözlərini təkrar elədi:“Səni ölüm hərləyir!” Mən aşağı düşüb onun qonduğu ağacın altına gəldim.Bu zaman quş uzun,minbir rəngli qanad­ 56 larını çalaraq ağacdan uzaqlaşmağa başladı.Mən onun arxasınca qaçaraq sualımı təkrarlayırdım:“Doğrudanmı məni ölüm hərləyir?” Quş beləcə başımın üstü ilə açıq səhər səmasında qanad çalıb uçur,mən də onun arxasınca qaçırdım.Gördüm,qəfildən ayağımın altındakı yaşıllıqlar bit­ di və qarşımda qumlu bir səhra peyda oldu.Artıq,quşun arxasınca qaçdıqca ayaqlarım quma batır,hərəkətim ləngiyirdi.Hərdən qarşımda qalxan səhra küləyi burularaq qum burulğanı yaradır,qaynar qumu ağız-burnuma doldururdu.Tozlanan qum göz lərimə dolmasın deyə əllərimi üzümə tutur,dişlərimin arasında xırçıldayan qumu tüpürərək oxu yan quşun arxasınca qaçmağa davam edirdim.Bir xeyli beləcə qaçdıqdan sonra,gördüm,qarşıma iri kaktus ağacları çıxdı.Buraya kaktus bağı da demək olardı.Bir kaktusdan digərinə uzadılaraq bağlanmış iplərə çoxlu paltar sərilmişdi.Gördüm,nəhəng kak­ tusların dibində lüt qoca kişilər oturub söhbət eləyir.Onlar uzun müddət aclıq çəkmiş adamlar kimi eybəcər və arıq idilər.Baxdım ki,arxasınca gəldiyim quş nəhəng bir kaktusun bənövşəyi çiçəyinə qondu.Qocalara yaxın­ laşıb quş haqda nəsə soruşmaq istəyəndə ipdəki pal­ tarlardan biri qəfildən vahiməli səs buraxaraq uça-57 uça üstümə cumdu.Mən dərhal o paltarı tanıdım.Bu,mən uşaq olarkən kəndimizin yas yerlərində eybəcər səsi ilə qorxulu dualar oxuyan saqqallı qoca­ nın köynəyi idi.Bir vaxtlar onu küçədə görəndə necə qorxub qaçdığımız yadıma düşdü.Düymələrindən alov qalxan köynək qollarını açaraq üstümə şığıyıb dik duran yaxalığı ilə gözlərimi çıxarmaq istəyirdi.Əl-qol atıb,özümü köynəkdən qoruduqca,bu əcaib paltarın ayağa qalxmış sahibi uzaqdan baxaraq əyri çənəsini oynadıb gülürdü.Əyri qıçlarını,sinəsini ağ tük basmış bu iyrənc qoca drijorlar kimi əllərini oy­ nadaraq,sanki köynəyi kənardan idarə edirdi.Bu za­ man kaktusa qonmuş quş yenidən oxudu:”Dit-dili-ditdili! Səni ölüm hərləyir!” Quşun nəğməsini eşidən qorxulu köynək məndən əl çəkib öz yerinə qayıtdı və heç nə olmamış kimi,ipdən asıldı.Nəfəsimi yenicə dərmək istəyirdim ki,gördüm,indi də ipdəki şal­ var üstümə cumdu.Paltar ətrafımda uçub dolaşaraq ayaqları ilə məni boğmaq istəyirdi.Mən bu şalvarı da tanıdım.Bu,maşın qəzasında ölmüş əsgər yolda­ şımın şalvarı idi.Uzun illər bundan qabaq hərbi qul­ luq zamanı maşın qəzasında üç nəfər əsgər yoldaşım həlak olanda mən təsadüfən salamat qalmışdım.Şalvar üstümə cumaraq ayaqları ilə məni boğub qumlu havada nəfəsimi kəsirdi.Ayaq üstə ləngər 58 vura-vura dayanan üzü qanlı əsgər yoldaşımı tanı­ dım.O,gənc yaşlarında ölsə də haradasa yaşlaşaraq buradakı qocalarla eyni yaşda görünürdü.Gördüm,əsgər yoldaşım gənckən ölməyinin və mənim sağ qalmağımın öcünü almaq istəyir.Az qalırdı şalvar məni boğaraq başımı bədənimdən ayırsın.Nəhayət,paltarla çarpışmada huşumu itirib qumluğa yıxıl­ dım.Qumluq altımda burulğan yaradaraq məni öz içinə çəkirdi.Nə qədər əl-qol atsam da qum axının­ dan xilas ola bilmirdim.Mən sanki iri bir qum saatın­ da yuxarıdan aşağıya axırdım.Bir müddət axdıqdan sonra qəfil bir boşluğa düşdüm.Gözlərimi açarkən qarşımda nəhəng gülləri olan böyük bir bağ gör­ düm.Burada yaz ayının ortaları olduğuna görə hər yan gözəl və rahat idi.Mən dayandığım yerdə fırla­ naraq həm ətrafdakı gülləri seyr edir,həm də arxa­ sınca gəldiyim quşu axtardım.Lakin,nəhəng güllər açmış yaşıl ağaclardan başqa bir şey görmədim.Güllərin saçdığı müxtəlif ətirlər biri-birinə qarışaraq adamı bihuş eləyirdi.Birdən ən qırmızı güllərdən bi­ rinin ətri məni özünə tərəf çağırdı:“Yaxın gəlsənə!” Mən yavaş-yavaş alçaqboylu,uzun qolbudaqlı ağa­ cın nəhəng gülünə yaxınlaşdım.Bu zaman gülün özəyindən çölə sıçrayan üç dənə sarı tozlu tel belimə dolanaraq məni içinə çəkib ləçəklərinin ortasında 59 oturtdu.Mən gülün qeyri-adi ətrindən uyub nəhəng ləçəklərin arasında uzandım.Baxdım ki,gülün iri ləçəkləri getdikcə üstümə qapanır.Əvvəlcə heç nə anlaya bilmədim.Ləçəklər tam qapandıqdan sonra,gördüm,gülün tozlu milləri bədənimə dolanaraq damarlarımdan qanımı sorur.Nə qədər cəhd eləsəm tərpənə bilmirdim.Gül qanımı sorub qurtardıqdan sonra zoğlardakı tozlar ətimə daraşaraq hər tərəfdən məni yeməyə başladı.Bədənimin sürətlə yeyilib yoxa çıxmasından dəhşətə gəlirdim,lakin sarı toz­ ların keyidici təsirindən ağrı hiss eləmirdim.Tozlar beləcə ətimi tam yeyib qurtardıqdan sonra,baxdım ki,artıq skeletəm.Fikirləşdim,yəqin,quşun dediyi elə bu imiş.Bir müddət sonra ətrafımdakı ləçəklərini yavaş-yavaş açan gül yenə pardaqlanmış halına gəldi.Zoğlarla bağlanmış skeletim gülün tən ortasında halsız dayanmışdı.Bu zaman belimə dolanmış zoğ­ lar skeletimi möhkəm sıxıb yuxarı qaldıraraq qəfil bayıra tulladı.Ətrafda düzülmüş nəhəng güllər yerə yıxılmış dümağ skeletimi seyr edərək ağız-ağıza ve­ rib bərkdən gülüşdülər.Mən yenə quşun nəğməsini xatırladım:“Səni ölüm hərləyir,səni ölüm hərləyir!” Yuxudan oyananda gördüm,xanımım otaqdakı güzgünün qarşısında bir neçə ətri qarşdırıb,yeni ətir kəşf eləməyə çalışır.60 FIRILDAQÇI YADPLANETLİLƏR Gördüm,doxsanıncı illərin əvvəlləri,Tərcümə Mərkəzində işlədiyim vaxtlardı.Günəşlidə kirayələ-diyim birotaqlı mənzildəyəm,yataqda uzanmışam,bilmirəm,yuxudayam,yoxsa oyağam.Gördüm,qəfil otağın ortasında heç vaxt görmədiyim üç dənə canlı peyda oldu.Onlar həddən artıq arıq və uzun,insanabənzər varlıqlar idi.Hətta ortada dayana­ nın başı tavana dirənirdi.Gördüyüm mənzərədən heç bir qorxu hissi yaşamadığıma görə yataqdan dikələrək maraqla soruşdum ki,siz kimsiniz? Or-tada dayanan ən uzun tayı dedi,biz yadplanetli­ yik.O danışarkən dodaqlarını,çənəsini tərpətməsə də söylədiyi fikirlər mənə aydınca çatırdı.Gördüm,onlarla danışanda artıq mənim də ağzım tərpənmir,fikrimi beynimə gətirmək kifayət eləyir.Yəni biz susaraq beynimizdən keçən fikirləri tutub telepatik dildə anlaşırdıq.61 Təzədən soruşdum ki,hansı planetdən gəlmisiniz? Dedilər,biz sizə məlum olmayan qalaktikadan gəlmişik.Mən qalxaraq əl tutub görüşmək istədim,gördüm,yadplanetlilərin durduğu yer heçlik kimidi,əlim tüs­ tünü,yaxud işıq şüasını kəsib keçən kimi onların ortasından keçə bilir.Beləcə,onlara dəydiyinə görə sağ əlim bənövşəyi rəngə boyandı.Onlar mənim bu hərəkətimə baxıb şənlənərək nazik,cingiltili səslə xeyli güldülər.Dedim,bəs necə olur,siz həm gözümə görünür­ sünüz,həm də yoxsunuz? Dedilər,biz fövqəlgücük,otaqda deyil,sənin beynindəyik.Biz insanların bey-ni nə girib istədiyimiz görkəmdə görünür,onların fikirlərini dəyişdirə bilirik.Məni maraq bürüdü,deməli,bunlar hegemon dövlət başçılarının beyninə girib bütün dünya siya­ sətini dəyişə bilərlər.Dedim,bəs nə üçün bizim planetdə müharibələr törədirsiniz? Dedilər,düzdü,biz burda istənilən insanı nəzarətdə saxlayıb fikrini dəyişə bilir,istədiyimiz quruluşu bərqərar edə bi­ lirik,lakin müharibələri insanların özləri fikirləşib qurduğuna görə mane olmuruq.Həm də insanların məhv olması bizi narahat eləmir,bunun bizə bir zi­ yanı yoxdu.Əslində siz də insan ölümünü sakit qar­ 62 şılamalısınız.İnsandı,istənilən yaşda ölə bilər,buna qarın yağması,suyun axması,almanın dəyməsi kimi baxmaq lazımdı.Dedim,bəs,siz də ölürsünüzmü? Dedi,əlbəttə ölürük,ancaq sizin zamanla ölçsək ən azı min il ya­ şayırıq.Dedim,ölənlərinizi necə dəfn eləyirsiniz? Dedi,bizdə dəfn olmur,çünki,ölənlər,sadəcə,yoxa çıxır.Dedim,bəs,sizi hansı qüvvə öldürür? Dedi,onu dəqiq bilmirik,ancaq əksəriyyətimizi qonşu planetdən sızan bəd şüaların yaratdığı xəstəliklər öl­ dürür.Dedim,siz orda nə ilə qidalanırsınız? Dedi,sizdə Günəş olduğu kimi,bizə də uzaq bir planetdən rəngli şüalar gəlir,bizi o şüalar qidalandırır.Sizdəki bütün münaqişələr isə qida problemindən başlayır.Dedim,bəs,bizim planetə necə gəlib çıxırsınız? Dedi,bilirəm,sizi ən çox Günəşin yanından necə təhlükəsiz keçdiyimiz maraqlandırır.Biz öz planetimizin dəf etmə sürətilə gəlir,cazibə qüvvəsilə də geri qayıdı­ rıq.Ağlınıza gəlməz dərəcədə sürətliyik.Günəşin və başqa ulduzların zərərverici təsirindən qorunmaq üçün əynimizə qoruyucu şüadan kürə şəkilli “pal­ tar” geyinirik.Bu skafandrlar həm də yüksək sürətlə hərəkət etdiyimiz zaman yaranan sürtünmənin qar­ şısını alır.Sizdə isə insanlar öz bilgilərini,əsasən,öl­ dürücü silahlar düzəltməyə sərf edir.Düzdü,bizim 63 də çoxlu problemlərimiz var.Tutaq ki sizdə ayrı-ayrı ölkələr,bizdə isə qonşu planetlər biri-birinə basqın edir.Güclü yad planetlərin hücumundan qorun­ maq üçün biz öz planetimizi daim hərəkətdə olan qoruyucu şüalara bürüyüb mühafizə edirik.Bəzən yadplanetlilər güclü silahlarla qoruyucu şüa qatını deşib içəriyə girə bilirlər.Dedim,onlar sizə hansı təhlükə yaradırlar? Dedi,bizə məlum olan budur ki,onlar da biz qidalandığımız planetin şüası ilə qida­ lanırlar.Qidalandırıcı şüaya qənaət etmək üçün ba­ cardıqca bizim sakinləri əridib sayımızı azaltmağa çalışır,əldə etdiyimiz elmi nailiyyətləri oğurlayırlar.Elmimiz onlar üçün primitiv olsa da,inkişafın han­ sı mərhələsinə girdiyimizi öyrənməkdən ötrü bütün kəşflərimizi nəzarətdə saxlayırlar.Planetimizdən maddi nümunələr götürür,sakinlərimizi oğurayır­ lar.Dedim,bəs,bunları nə üçün edirlər? Dedi,biz on­ lardan zəif olduğumuza görə onların məskənlərinə girib bu sirri öyrənə bilmirik.Dedim,bəs nəyə görə ünsiyyət üçün məhz məni seçmisiniz? – Bu,sırf təsadüfdü – deyərək,o,cingiltili səsi ilə yenidən güldü.Yanındakılar da ona qoşuldu.Gör-düm,mənə məlum oldu ki,yadplanetli qonaqlar ar tıq getməyə hazırlaşırlar.Gördüklərimin yuxu yaxud hallüsinasiya olduğunu yoxlamaq qərarına 64 gəldim.Yadıma sonuncu maaşımı alarkən qalıq yerinə kassadan verilmiş iki ədəd lotereya düşdü.Lotereyalar stolun üstünə qatlayıb qoyduğum cins şalvarımın cibində idi.Oyunda ən yüksək uduş QAZ-24 avtomobili idi.Ona görə dedim,doğrudan da fövqəlgücə maliksinizsə,sizdən bir xahiş etmək istəyirəm.Ortadakı uzun məxluq “buyur” deyə dil-ləndi.Dedim,elə edə bilərsinizmi,üç gündən son­ ra oynanılacaq iki lotereyamdan biri maşın udsun? Dedi,biz səni başa düşürük.Narahat olma,istədiyini edəcəyik.Bunu söylədikdən sonra hər üçü yoxa çıxdı.Mən ayılıb yerimdən qalxdım.Baxdım ki bir az-dan işə getməliyəm.Həyəcanla lotoreyanın oyna­ nılacağı günü gözləyirdim.Günləri inamqarışıq şübhələr içində keçirdim.Üç gündən sonra “Nə-rimanov” metrostansiyasının yanında əlində uduş qəzeti gəzən kişini görən kimi ona yaxınlaşıb loto­ reyaları yoxlamağını xahiş etdim.Kişi barmağını qəzetdəki nömrələrin üzərində sürüşdürərək,kağız­ ların hər birini diqqətlə yoxladı.Sonra çekləri özümə qaytararaq ümidsiz şəkildə dedi:-Heç yaxın düşəni də olmadı.Mən qəzetsatandan,ürəyimdə həmin o üç əcaib məxluğu söyə-söyə aralandım.Dişimin dibindən çıxanı demək üçün hələ də o uzun yalançıların yenidən peyda olacağı günü gözləyirəm.65 ABORT Gördüm,göylərdən ağlayan körpə səsi gəlir.Ba-şımı qaldırıb yanımdakı hündür dirəyə boylandım.Başı buludlara dəyən dirəyin zirvəsində çör-çöpdən düzəldilmiş hacıleylək yuvasına bənzər yuva var­ dı.Körpə ağlayaraq yuvadan aşağı boylanır,imdad diləyirdi.Onun alt çənəsində iki xırdaca dişi vardı.Fikirləşdim,yəqin balacanı hansısa yırtıcı quş bala­ larına yem eləməyə oğurlayıb.Körpəni xilas eləmək üçün dirəyə dırmaşmağa başladım.Rəngli buludla­ rı yarıb dirəkboyu yuxarı qalxdıqca körpənin səsinə yaxınlaşırdım.Lakin yuvaya çatdıqda gördüm,bur da heç bir canlı yoxdu.Çaşıb qalmışdım,çün­ ki ağlayan körpənin səsi indi də dirəyin dibindən gəlirdi.Aşağı boylananda qalxdığım yüksəkliyin vahiməsi məni bürüdü.Yerə necə enəcəyim haqda düşünməyə başladım.Bu zaman ətrafımda fırlana­ raq fəryad qoparan vəhşi bir quşun səsi dadıma çat­ 66 dı.Mən hələ üzünü görmədiyim bu quşun iti,ciyil­ tili səsindən tutub sallanaraq aşağıya düşməyə baş­ ladım.Quş arada qışqırtısına fasilə verəndə əllərim boşa çıxır,havada tutalğacsız qalırdım.Yenidən qışqıran kimi göydə uça-uça,təkrar səsdən yapışıb aşağı sürüşürdüm.Beləcə,quşun tez-tez qırılan səsi ilə birtəhər dirəkdən aşağı endim.Yerə düşəndə gör­ düm,dördotaqlı bir evdəyəm.Evin otaqları həmin quşun səsi ilə müxtəlif rənglərə boyanmışdı.Mən maviyə boyanmış otağı alt-üst edərək körpəni ax­ tarırdım.Həm də otaqdakı rənglər havada su kimi ağırlıq salıb adamı cəld hərəkət etməyə qoymur­ du.Körpənin ağlamaq səsi isə hər dəfə bir otaqdan gəlirdi.İkinci otağa keçəndə gördüm buranın rəngi çəhrayıdı.Mən uşağı axtarmaqdan yorulub çəhrayı divanda uzandım.Körpənin fəryadı məni heç cür rahat buraxmırdı.Fikirləşdim,yəqin otağın birində dayansam körpə özü mənim yanıma gələr.Gördüm,uzandığım otağın qapısı cırıltıyla açıldı.Körpənin ağlamağını lap yaxından eşitsəm də,içəriyə heç kim girmədi.Dərhal yerimdən qalxıb yenə ətrafı diqqətlə axtarmağa başladım.Burda da heç kimi tapmadım və qonşu qırmızı otağa keçdim.Qırmızı rəngli ota­ ğa girən kimi dizə qədər qana batdım.Otaqda ağ­ layan körpəni axtardıqca qan laxtalanaraq hərəkət 67 etməyimə maneə olurdu.Mən əlimi qan laxtasına soxub balıq tutan adamlar kimi uşağı aşağılarda da axtarırdım.Getdikcə bərkiyən qan gölü betona dö­ nür,məni addım atmağa qoymurdu.Bu zaman qon­ şu sarı rəngli otaqdan körpənin cingiltili gülüş səsi eşidildi.Onun səsindən ayaqlarımda betonlaşmış qan gölü çat verib cadar-cadar parçalanmağa başladı.Parçalanmış qan laxtaları şüşə qırıqları kimi ayağıma batırdı.Mən ağrı və əzablar içində çətinliklə addım­ layaraq sarı otağa keçdim.Gördüm,o nəhəng quş otağın tən ortasında həmin körpəni iri dimdiyində tutub.Mən bura əliyalın,silahsız gəldiyimə görə ürəyimdə özümü qınadım.Bu zaman divardan asıl­ mış “Ovçular” portretindəki kişinin biri tüfəngini mənə uzadaraq “öldür onu!” dedi.Mən tüfəngi gö­ türüb,vəhşi quşu nişan aldım.Fikrimi duyan yırtıcı dərhal dimdiyindəki körpəni irəli tutdu.Mövqeyimi dəyişib,quşun başqa yerlərini nişan aldıqca,o,dərhal istiqamətini dəyişərək körpəni tüfəngin ağ­ zına gətirirdi.Mən bir anlıq həyəcandan tərləmiş alnımı siləndə,quş qəfildən körpə ilə birgə qeyb oldu.Bir an duruxub dayandım.Bu zaman körpənin qəhqəhəsi çəhrayı otaqdan eşidildi.Mən yerimdən tərpənən kimi portretdəki ovçu silahı əlimdən geri götürdü.68 Çəhrayı otağa girəndə gördüm,quş körpəni dim-diyindən kəndirlə asaraq boğmaq istəyir.Bax dım ki bu,oğlan uşağıdı.Mən cəld uşağın çılpaq ayaq-larından yapışıb yuxarı qaldıraraq onu boğulmağa qoymadım.Bu zaman Pirosmaninin divardakı rəs-mində təsvir olunan milli paltardakı gürcü kişisi xəncərini qınından çıxarıb mənə uzatdı.Mən,gümüş qəbzəli,iti xəncəri qapıb quşun dimdiyindən salla­ nan ipi kəsdim və körpəni boğulmaqdan xilas elədim.Körpə kəndirdən birbaşa otağın ortasında açılan dərin quyuya düşdü.Quş quyunun ətrafında sürətlə qanad çalaraq yoxa çıxdı.Mən bayaq kəsdiyim ipin ucunu iri bir daşın altına qoyaraq,körpənin arxasın­ ca quyuya sallandım.Quyunun dibində təndir kimi alovlu bir yerə düşdüm.Gördüm,bura,yer altında yaşayan hansısa bir heyvanın ağzıdı.Ayağımı bu qorxunc ağızdakı dilin üstünə basaraq kənara tullan­ dım.Qaranlıq ətrafı dinşəyən kimi yenidən körpənin gülüş səsini eşitdim.Mən ehtiyatla quyunun dibində gəzinir,yalnız körpəni burdan xilas etmək barədə dü­ şünürdüm.Zülmətdə bədənini görmədiyim nəhəng heyvanın yanar ağzı tənbəl-tənbəl tərpənərək məni alovunda bişirmək və udmaq istəyirdi.Mən əcaib məxluqun bu cəhdlərindən hər dəfə qorunaraq kənara tullanır,körpəni axtarmağa davam edirdim.69 Alov saçan bu tənbəl və qorxunc yaratıqdan getdikcə uzaqlaşır,körpənin səsi gəldiyi istiqamətə gedirdim.Yol boyu sürətlə addımladıqca anladım ki,məni o körpəyə valeh eləyən alt çənəsində gördüyüm iki xırdaca dişi imiş.Qarşımda açılan nazik işıq cığırı ilə uşağın səsinin arxasınca gedirdim.Hərdən onun gülüş səsi ağla­ maqla əvəz olunurdu.Xeyli getdikdən sonra gövdəsi insan bədəninə bənzəyən bir ağaca rast gəldim.Ağacın budaqlarındakı meyvələrin hər biri axtar­ dığım körpəyə bənzəyirdi.Lakin onlar oğlan deyil,qız uşaqları idi.Gördüm budaqdakı həmin qızlar arxasınca gəldiyim bu oğlan uşağının budaqda ol­ masını istəmirlər.Ona görə ağac uşağı məcburən kal vəziyyətdə budaqdan salıb.Gördüm,həmin körpə ağacın dibində oturub ağlayır.Bu zaman ba­ yaqkı qorxunc quş hardansa peyda oldu və uşağı yenidən dimdiyinə alıb səmaya qalxdı.Mən quşun arxasınca baxanda,gördüm,ağac öz budaqlarında­ kı uşaqlarını ətrafıma yığaraq məni sıxmağa başla­ yır.Budaqlar məni sıxdıqca ağacın gövdəsindən qan sızırdı.Yetişməmiş ətcəbala qız uşaqları xırda əlləri ilə məni boğmağa çalışırdı.Gördüm,qəfildən yırtıcı quş dövrə vurub geri qayıtdı.O,dimdiyi ilə ağacda­ kı körpələrin başını deşərək onların beynini yemək 70 istəyirdi.Budaqlardakı körpələr başlarına dəyən dimdiyin ağrısından qışqırışaraq məni əllərindən buraxdılar.Birtəhər ayağa durub yenidən quşun arxasınca qaçdım.Gördüm,quşun dimdiyindəki oğ­ lan uşağı xeyli böyüyüb.Var gücümlə yuxarı atılaraq quşun qanadından yapışdım.Məqsədim qorxunc qu­ şun qanadında uçaraq,düşdüyüm bu cəhənnəmdən xilas olmaq idi.Bu zaman quşun dimdiyində tutduğu uşağın inci kimi xırda,ağ dişləri böyüyərək nəhəng ağ daşlar kimi məni yuxarıdan və aşağıdan sıxma­ ğa başladı.Dişlərin bədənimdə yaraladığı yerlərdən qanqarışıq qafiyəli sözlər fışqırırdı.Yaranan qafiyələr məni şeir yazmağıma və şair olmağıma peşman eləyirdi.Quş,bədənimdən çıxan qafiyəli sözlərə uca­ dan gülür,qəhqəhə çəkirdi.Son qəhqəhəsində qu­ şun dimdiyi geniş açıldı və uşaq ağzından yerə düş­ dü.Uşağın yerə düşdüyünü görəndə,mən də quşun qanadını buraxaraq aşağıya tullandım.Burada hər yer tikanlı qanqalla örtülmüşdü.Mən ayaqlarıma batan tikanların ağrısına fikir verməyib,uşağın lüt bədənindəki tikanları təmizləməyə girişdim.Onun bədəni başdan-ayağa al-qana batmışdı.Bədənini ti­ kanlardan təmizləyərkən körpə gülüb mənə dedi:– Nə üçün məndən ötrü bu qədər əzab çəkirsən? Məndən insan olmayacaq! Mən abort olunmuşam! 71 Əgər sağ qalıb bu dünyaya gəlsəydim,sənə həmişə pislik edəcəkdim,ey şair! Körpənin bu sözlərindən dəhşətə gəlmişdim.Dedim:– Əzizim,alt çənəndəki dişlərin çox gözəldi.Körpə ağlayaraq boynumu qucaqladı.Oyananda gördüm,səhər-səhər məktəbə getməyə hazırlaşan oğlum çanta çiynində,məni qucaqlayıb.72 ÜRƏYİ QUSMAQ Gördüm,mənə duru,axar bir çay göstərib dedilər,o biri sahil yuxudu.Yuxu görmək istəyirsənsə gəl,səni çayın o biri tərəfinə keçirdək.Baxdım,çayın o biri sahilinin yamacı yamyaşıl çəmənlik,biraz o tərəfi isə meşəlikdi.Oralar mən durduğum boz sahillə müqayisədə çox gözəl görünürdü.Dedim,ora çox gözəldi,ancaq söz verin ki,mənə vahiməli yuxu göstərməyəcəksiniz.Gördüm,mənə bir səs dedi,qorxma,a kişi,orda qorxulu yuxu yoxdu,tut əlim-dən gedək! Bu sözləri deyən gözəgörünməz qolum­ dan yapışaraq məni axar çay tərəfə dartdı.Bayaqdan eşidilməyən çayın səsi qəfildən efirə buraxılan fo­ noqram kimi qulaqlarımda gurladı.Mən qolum­ dan yüngülcə yapışan varlıqla birlikdə çaya yaxın­ laşdım.Gördüm,suyun içində o biri sahilə keçmək üçün iri daşlardan adlamaş düzəldilib.Biz ayağı­ mızı,yarısı axar suda,yarısı üzdə görünən daşlara 73 qoyaraq yaşıllıq tərəfə keçdik.Gördüm,məni çayın bu üzünə gətirən müəmmalı varlıq yavaşca qolumu buraxdı.Mən bu xam təbiətdə vəhşi heyvanlara rast gələcəyimdən qorxaraq ətrafa göz gəzdirdim.Lakin bu yaşıl məkanın sakitliyi mənə xoşbəxtlikqarışıq qəribə bir arxayınlıq gətirdi.Burada mənə düşən zamanın bolluğundan bir az xərcləmək üçün sahilə yaxın daşlardan birinin üstünə çıxıb əl-üzümü yumağa başladım.Axar su­ yun sərinliyi bədənimin hər yerinə məstedici ra­ hatlıq yayırdı.Mən təkrar-təkrar əl-üzümü,boyun-başımı yumağa başladım.Suyun gətirdiyi rahatlıq qəlbimin dərinliyinə,heç vaxt hiss etmədiyim,rəngli bir xoşbəxtlik axıdırdı.Bu həzzi daha da artırmaq üçün əyilərək əllərimi çayın dibinə qoyub başımı suya soxdum.Bu zaman suyun altında ağlayan qa­ dın səsi eşitdim.Xoş əhvalımı darmadağın eləyən bu səsdən diksinib cəld başımı sulardan geri çəkdim.Fikirləşdim,yəqin,bu səs nə vaxtsa ağladığını eşit­ diyim hansısa qadının beynimdə ilişib qalan səsidi.Maraq məni bürüdü və başımı təkrar suya soxdum.Bu dəfə ölmüş adamın meyiti ətrafında xorla ağla­ şan bir dəstə qadın səsi eşitdim və cəld başımı sudan çölə çıxartdım.Daxilimi mistik bir vahimə bürümüş­ dü.Ağlaşanların səsi başımdan yoxa çıxsa da,dərhal 74 daşın üstündən geriyə,yaşıl sahilə tərəf tullandım.Gördüm,qəfil eşitdiyim tənha ağlayan qadının,arxa­ sınca da xorla ağlaşan qadınların səsi mavi tül kimi sulardan sıyrılıb çıxaraq yaşıl ağacların yarpaqları arasına yayıldı və tədricən yoxa çıxdı.Gördüyüm bu xoşagəlməz əhvalatdan can qurtarmaq üçün ça­ yın o biri tərəfinə qayıtmaq istədim.Lakin arxama dönəndə gördüm,ayaq basıb keçdiyim adlamaşın daşları yoxdu,həm də çay,bayaqkından fərqli ola­ raq çox bulanıq və sürətlə axır.Gördüm,artıq qa­ ranlıq düşmək üzrədi.Mən dəhşətli bir ümidsizliyə qapıldım və əlacsızlıqdan meşənin içərilərinə doğ­ ru getdim.Fikrim,gecələmək üçün burada özümə təhlükəsiz bir yer tapmaq idi.Meşənin ortalarına doğ­ ru gedəndə uzaqda balaca daxmayabənzər bənzər bir qaraltı gördüm.Evin mənə baxan pəncərəsi önündə şam yandığından dörd salınmış balaca şüşələr bura­ nın köhnə bir tikili olduğundan xəbər verirdi.Yanan şama görə içəridə kiminsə olduğunu zənn edib,tax­ taları meşə ağaclarından kobudca yonulub tikilmiş daxmaya yaxınlaşaraq qapını döydüm.İçəridən səs-soraq gəlmədiyinə görə məcburən qapını itələyib aç­ dım.Girəcəkdəki hörümçək torlarından anladım ki,çoxdandı bu evə bir kimsə girməyib.Əvvəlcə qorxu,sonra da maraq məni bürüdü:bəs bu şamı kim yan­ 75 dırıb? İçəridə çürümüş yorğan-döşəyi olan taxtın ya­ nından keçib otağın yeganə pəncərəsinə doğru get­ dim.Baxdım ki,daxmanı zəif işıqlandıran kiçik,na­ zik şam ərimədən yanır.Gördüm,kimsə mənə deyir,bu əbədiyyət şamıdı,heç vaxt sönmür.Dedim,əbədi yanan şey olmur,axı,bu nə yuxudu? Dedilər,bəs ulduzlar necə əbədi yanır? Dedim,axı,onlar planet­ di,heç ulduzlar da əbədi deyil,həm də planetlərin işıq aldığı mənbə var,heç o mənbə də əbədi deyil,balaca bir şam hara,planet hara,üstəlik,dediyiniz əbədiyyət hara? Dedilər,bu şam insan iztirabların­ dan qidalanır.Nə qədər ki,insan var,iztirab olacaq,iztirab olduqca da,bu şam yanacaq.Açığı,səslənən bu fəlsəfi söhbət mənə xeyli baya­ ğı gəldi.Fikirləşdim,görəsən,belə mənasız fikirləri mənə söyləyən kimdi? Elə bu vaxt nəyinsə kürəyimə yüngülcə toxunduğunu hiss etdim.Çevriləndə gör­ düm,yuxarıdan heysiz insan ayaqları sallanır.Mən ürpənib dərhal kənara çəkildim.Baxdım ki,daxma­ nın tavanından bir qız meyiti asılıb.Onun ağ,gözəl sifəti,çiyninə qədər tökülmüş qısa saçları vardı.Əynindəki qırmızı don sarı çiçəklərlə bəzənmişdi.Yalın ayaqlarının lakla boyanmış dırnaqları xeyli uzanmışdı.Mən,pəncərədəki şama tərəf dönüb bu əhvalatın səbəbini ondan soruşmaq istədim.Üzümü 76 şama sarı döndərən kimi dedilər,onu sevdiyi oğlan asıb.Bir də arxaya dönəndə,gördüm,qızın meyiti yoxa çıxıb.Fikirləşdim,yəqin bu da bir qarabasma­ dı.Mən vahimələnərək dalı-dalı getdim və taxtdakı iyrənc yatağa oturdum.Bu zaman altımda bayaqkı qızın meyitini hiss elədim.Dəhşət içində otaqdan çıxıb bayıra,meşənin dərinliklərinə qaçmaq istədim.Əlimi bütün divar boyu gəzdirsəm də qapı tapa bilmədim.Mən yenidən şama boylanıb nəsə so­ ruşmaq istədim.Gördüm,indi də dedilər,xoşuna gəldiyi paltarı atası ona almadığına görə qız intihar eləyib.Qəfildən qulağıma yenə həmin qızın ağlamaq səsi gəldi.Mən daxmanın ortasında fırlanaraq hər tərəfi dinləsəm də bu hıçqırtının hansı yöndən gəldiyini təyin eləyə bilmədim.Baxdım ki,meyit taxtdan da yoxa çıxıb.Mən sarsıntı içərisində yenidən taxta çökdüm.Bu dəfə qulaqlarıma bayaq su altında eşit­ diyim bir dəstə qadının ağlaşma səsi gəldi.Üzümü yenə şam tərəfə tutanda dedilər,onu qardaşı namus üstündə asıb.Birdən mənimlə üzbəüz divarda peyda olan qapı yavaş-yavaş içəri açılmağa başladı.Cırıltı ilə itələnən qapı uzun müddət açılmaq bilmirdi.Birdən qapının ağzında qızın bir ayağının ucu göründü və 77 tezcə də yoxa çıxdı.Tam açılmayan qapının cırıltılı səsi getdikcə artır,haradasa işgəncə verilən qadının vahiməli qışqırtısına qarışırdı.Mən canımı burdan qurtarmaq üçün cəld ayağa qalxıb qapıya tərəf cum­ dum,lakin yenə bütün divarları bağlı tapdım.Nəsə bir fikir eşitmək ümidilə yenə üzümü pəncərədəki şama tutdum.Bu dəfə dedilər,onu zorla sevmədiyi kişiyə ərə vermişdilər,o da bax belə! Qəfil ağlıma pəncərəni qırıb qaçmaq gəldi.Bu fikirlə pəncərədəki şama yaxınlaşdım.Bu zaman bədənimin hər yerində yanan şamlar əmələ gəldi və məni alova qərq elədi.Yenə də qulaqlarıma bir dəstə qadının ağlaşma səsi gəldi.Mən pəncərədən geri çəkilən kimi bədənimdəki yanğın yoxa çıxdı.Anladım ki,burda pəncərə çıxış yolu deyil.Qayıdıb yenə iyrəndiyim yataqda oturdum.Bərk yuxum gəlsə də vahimədən yata bilmirdim.Getdikcə məni yuxu basır,yalnız uzanıb yatmaq haqqında düşü­ nürdüm.Üfunətli yataqdan iyrənsəm də qollarımı başımın altında çarpazlayıb birtəhər gözlərimi yum­ dum.Yenicə yuxuya getmişdim ki,üzümə xəfifcə nəyinsə toxunduğunu hiss elədim.Gözümü açanda gördüm,başımın üstündə sallanmış meyitin ayaqları üzümə dəyir.Mən vahimə ilə cəld kənara çəkilib aya­ ğa durdum.Lakin qızın meyiti yenə yoxa çıxmışdı.78 Fikirləşdim,yəqin yuxu görmüşəm.Təzədən yatmaq qərarına gəldim.Göz qapaqlarım aşağı enən kimi gördüm,indi də dodaqlarıma nəsə toxunur.Dərhal diksinib oyandım.Gördüm,asılmış qız yanımda diz çöküb saçlarını üzümə tökərək məni öpməyə çalışır.Dikəlib onu özümdən kənarlaşdırmaq istəyəndə,yenə heç kimi görmədim.Fikirləşdim,burda yatmaq çox qorxuludu,lakin səhərə qədər birtəhər dözüb oyaq qalmaq lazımdı.Yatmamaq üçün özümə ağrı verim deyə,sol qolumu dərindən dişləmək qərarına gəldim.Gördüm,qolumu dişlədikcə dişlərim ətimə batır.Sən demə,sağ tərəfimdə xəlvətcə oturaraq qo­ lunu boynuma dolamış meyitin biləyini dişləmişəm.Diksinərək ayağa durdum,bu dəfə də ətrafımda heç kimi görmədim.Lakin asılmış qızın fəryadı qulaq­ larımı deşirdi.Mən meyitin qolundan qopartdığım çürük ət parçasını yerə tüpürə-tüpürə öyüyüb qu­ surdum.Bu zaman şam tərəfdən gələn səs dedi ki,sən yalnız o qızın meyitini axıracan yedikdən sonra buradan canını qurtara bilərsən.Sonra daxmanın or­ tasında qızın meyiti yenidən peyda oldu və yavaş-yavaş üstümə gələrək:“Məni ye!” – deyə pıçıldadı.Üstümə yeriyən meyitin sifəti və yerişi mənə tanış gəlirdi.Şam tərəfdən gələn səs dedi,sən o meyiti yesən,hər ikiniz əbədi əzabdan qurtulacaqsınız.Mən 79 qışqırıb özümü dəli kimi divarlara vuraraq çıxmağa qapı axtarırdım.Daxmanın içərisində vurnuxduqca öyüyüb qusurdum.O qədər içdən öyüyürdüm,bir də baxdım,ürəyimi də qusmuşam.Qanlı ürəyim qu­ suntunun içində döyünərək mənə olmazın əzablar verirdi.Mən ürəyimi yerdən götürüb udmaq,geri öz yerinə qaytarmaq istəyir,lakin öyüdüyümə görə bunu edə bilmirdim.Bu zaman şam tərəfdən gələn səs dedi,əgər sən ürəyini qaytarmaq istəyirsənsə,onu mütləq keçdiyin çayın duru sularında yumalı­ san.Mən bayıra qaçmaq üçün içəridə vurnuxub di­ varlarda gözümə görünən qapılara çırpındıqca qızın meyiti hər dəfə qarşımı kəsib,“məni ye!” deyə qışqı­ rır,əllərilə dartıb öz saçlarını yolurdu.Artıq onun başının yanları tamam dazlaşmışdı.Meyitin iliyimə işləyən qışqırtısından müdafiə olunmaq məqsədi ilə mən də var gücümlə qışqırırdım.Gördüm,öz ba­ ğırtımdan qafa çanağım çat verib partladı və qanlı beyin qatığı üzümə axdı.Bayaqkı qadın ağlaşma­ sı rəngli hava kimi qafa sümüyümün çat vermiş yerlərindən başımın içərisinə dolaraq beynimi əvəz elədi.Artıq qafamın içində yalnız qadın qadın ağ­ laşması hökm sürürdü.Bu dözülməz səsdən başımı gizlətməyə yer axtarırdım.Ruhi əzablara dözməyib əlimdəki ürəyimi şamın yandığı pəncərəyə çırpdım.80 Bu zaman şüşələr sındı və pəncərədən içəriyə şax­ talı qış havası doldu.Soyuqdan özümə gəlib dərhal pəncərədən çölə tulladım.Ayağa qalxan kimi cəld ürəyimi yerdən götürüb çaya tərəf qaçmağa başla­ dım.Çatanda gördüm çayın suları yenə əvvəlki kimi dumdurudu.Mən qanlı ürəyimi axar suda yuyub,onu zor-bəla ilə udduqdan sonra özümü tam gümrah hiss etməyə başladım.Bir də baxdım,hər bir yarpa­ ğından tükürpədici qadın ağlaşması yüksələn meşə ağaclarından ibarət bir qoşun üstümə gəlir.Bayaqkı qızın meyiti isə qoşunun önündə üstümə şığıyırdı.Mən dərhal adlamaşla çayın o biri sahilinə yüyür­ düm.Yuxu sahilindən ayağımı üzən kimi arxamca gələnlər yoxa çıxdı.Oyananda gördüm gecəyarıdı,güclü külək leysan yağışını sağa-sola əyir.81 BUZLAQDA Gördüm,taxıl zəmisinin kənarı ilə uzanan yolda velosapedlə gedirəm.Velosiped o qədər ləng işləyir ki,pedalın üstünə ağırlığımı salıb bulamaqdan az qalır ayaqlarımın damarı partlasın.Deyəsən,qaran­ lığa düşməmək üçün harasa tələsirdim.Yəni,qa­ ranlığa düşməkdə nəsə qorxulu bir şey duyurdum.Taxılı biçilmiş tarlanın yerdə qalan samanını yandır­ mışdılar.Tarlanın müxtəlif yerindən burula-buru­ la qara tüstü qalxırdı.Gördüm,tüstü tədricən göy üzünü tutur və hər tərəf zinrik qaranlığa dönür.Mən getdiyim yolu görə bilmədiyimdən velosapedimi dayandırdım.Birdən göy üzündəki qaranlıq iri bir quşa çevrilərək qanad çalmağa başladı.Bu nəhəng qara quş qanad çaldıqca lələklərinin arasından işıq parıldayıb qapanırdı.Həmin nəhəng quş qəfildən min yerə parçalanaraq çoxlu qara quşlara döndü.Artıq göy üzündə qara buluda bənzər minlərlə qarğa 82 uçuşurdu.Quşlar gah göy üzünü bürüyüb hər yanı zülmətə çevirir,gah da qanadlarının arasından aşa­ ğıya işıq buraxırdılar.Başımı qaldırıb səmaya baxan­ da,gördüm,onların lələkləri arasından yayılan işıq ulduza çevrilir.Düşündüm,nə yaxşı ulduzlar çıxdı,demək yoluma rahat davam edə bilərəm.Təzədən velosapedimə atılıb irəliləmək istəyəndə,gördüm,qara quşlar ulduzları bir-bir dənləyib yeməyə başla­ dılar.Quşlar dimdikləyib udduqca ulduzlardan ağ­ rılı qışqırıq səsi gəlirdi.Çabalayan ulduzlar quşların boğazının çölündən hiss olunurdu.Göy üzündən dən kimi dənlənən ulduzlar fəlakətə düşmüş smaylik səsi çıxarırdılar.Beləcə,qışqırışa-qışqırışa əyridimdiklilərin dənliyinə düşdükdən sonra səsləri kəsilirdi.Gördüm,qəfil quşların dənlikləri yırtıldı və ulduzlar yenidən göy üzünə səpələndi.Baxdım ki,indi də ulduzların hər biri bir iynənin ucuna taxılıb.Gördüm,bu dəfə göy üzü nəhəng kirpiyə çevrilib və ulduzlar kirpinin tikanları ucunda parlayır.Artıq zülmət çəkilmiş,yollar da açıq görsənirdi.Mən velo­ sapedimi sürüb yenidən harasa getməyə başladım.Gördüm,qəfildən hər yan daha parlaq işığa qərq oldu.Mən başımı yuxarı qaldırıb göylərə baxdım.Orada gülümsəyən nəhəng kirpinin burnunu bədrlənmiş Ay əvəz eləmişdi.Birdən hardansa qırmızı bir ilan 83 peyda olub kirpiyə hücum elədi.Gülümsəyən kirpi Ay ağzı ilə ilanın boynundan yapışıb səmada yuma­ lanmağa başladı.Kirpi yumalandıqca göyün bütün ulduzları fırlanıb rəqs eləyirdi.Gördüm,nəhəng qırmızı ilan kirpiyə dolandıqca tikanların ucunda­ kı ulduzlar sönür.Biraz keçmiş,gördüm,tikanlarla deşik-deşik olmuş ilanın bədənindən başıma qan tökülür.Mən qan içində itib-batmamış velosapedi sürüb harasa qaçmaq istəyirdim.Nə qədər sürətlə qaçsam da yenə başıma qan yağırdı.Dodaqlarımı nə qədər kip tutsam da,başımdan sel kimi tökülən qan ağzıma sızaraq zəhər tamı verirdi.Gördüm,getdikcə laxtalanan qan üstümdə betonlanaraq məni tərpənməz elədi.Mən “velosaped üstündə adam” adlı qırmızı bir sürreal heykələ döndüm.Bu zaman göy üzündə kirpi ilə çarpışan ilanın quyruğu yuxa­ rıdan yellənərək mənim heykəlimə dəydi.Heykəl uzun müddət göydə uçdu və qarlı bir dağa dəyib parçalandı.Mən qandan yaranmış qəlibdən çıxaraq üzüstə buzluğa yıxıldım.Gördüm,məndən xeyli ara­ lıya düşmüş velosapedimin beli iki qatlanıb,təkərləri isə tamam əyilib.Mən buz üstündən dikəlib birtəhər ayağa qalxdım.Gördüm,burda hər tərəf buzla örtü­ lüb,havadakı şaxtadan adamın ciyəri donur.Beynim donmamış harda olduğumu kəsdirməyə çalışsam da 84 heç nə başa düşmədim.Dəhşətli şaxtanın getdikcə var bədənimi dondurması mənə daha sərt işgəncələr vəd edirdi.Qorxudan qışqırmaq,kimisə haraya ça­ ğırmaq istədim,lakin donmuş çənəmi aralayıb qışqı­ ra bilmədim.Fikirləşdim,ətrafda qarlıq olsaydı,heç olmasa qazıb içinə girərdim.Bu ümidlə ətrafa bax­ dım.Lakin hər yan gözqamaşdıran,ümidsiz buzlar­ la örtülü idi.Şaxta getdikcə quduzlaşıb bədənimdən sümüyümə,sümüyümdən iliyimə işləyirdi.İstədim donan əllərimi biri-birinə sürtüb azca da olsa qızı­ şam.Lakin bu xoşbəxtlik mənə nəsib olmadı,anla­ dım ki,artıq tam donmuşam.Məni dəhşətli bir yor­ ğunluq basdı.Bircə anlıq da olsa,oturub dincimi almaq istədim.Nə qədər özümü toplamaq istəsəm də heç nə alınmadı.Anladım ki,oynaqlarımda­ kı maye də donub,heç dizlərimi qatlamaq haqda düşünməyə dəyməz.Gördüm,bədənimdə iflic ol­ mamış yalnız gözlərim qalıb.Tərpənməz olsam da gözlərimi hərləyib ətrafa nəzər salmaq istədim,lakin gözlərimi də hərəkət etdirə bilmədim.Mən yalnız qarşımdakı ucsuz-bucaqsız buzluqlara baxa bilir­ dim.Gözqamaşdıran buzlaqların parıltısından qur­ tulmaq üçün gözlərimi yummağa çalışdım,lakin şaxtadan dəmirləşmiş göz qapaqlarımı idarə edə bilmədim.Gözlərimi heç olmasa bircə dəfə qırpmaq 85 arzusuna da çata bilmədim.İliyimi donduran şax­ ta mənə hüceyrələrimin sayı qədər işgəncə verirdi.Fikirləşdim,bəs mən donmuşamsa bu işgəncələri necə hiss edə bilirəm.Anladım ki,mənə əzab verən beynimin donmamasıdı.Bu an beynimin də don­ masını,hisslərimin tamam itməsini,ölümümün tez gəlməsini arzuladım.Birdən,beynim mənə dedi ki,artıq sağ əlinin çeçə-lə barmağı qırılıb düşdü.Fikirləşdim,demək,bu ölü­ mün başlanğıcıdı,yəqin,mənim də taleyimə beləcə,hissə-hissə qırılıb-tökülərək ölmək düşüb.Sonra beynimə informasiya gəldi ki,sağ əlin biləkdən qopub düşdü.Mən ölümümün sürətlənməsinə,yəni barmaq-barmaq tökülməkdən fərqli olaraq əlimin düşməsinə sevindim.Bu zaman yeni bir informasiya gəldi ki,sağ ayağım dizdən aşağı çatlayıb dağıldı.Ayağımın birinin dağılmasına baxmayaraq hiss edirdim ki,hələ yıxılma­ mışam.Lakin bu an sol ayağımın da dizdən qopmasını arzulayırdım ki,aşağı çökə bilim.Fikirləşirdim,bəlkə bu yolla beynimdəki yorğunluq işgəncəsindən heç ol­ masa bir an qurtula bildim.Beynimə gələn növbəti informasiya dedi ki,sağ qolum şaxtadan çatlayaraq dağılıb tamam yerindən qopdu.Mən özümü görməsəm də beynimə gələn xəbərlərlə bədənimin vəziyyətini təsəvvür edə bilir­ 86 dim.Şaxtanın verdiyi işgəncədən tezcə qurtulmaq üçün hər an beynimin donmasını və tamam yox ol­ mağımı,heçliyə çevrilməyimi istəyirdim.Beynim isə donmaq bilmir,hər dəfə mənə yeni xəbər ötürürdü.Bu dəfə sol qolumun dağılması xəbəri gəldi.Mən yeganə sağ qalmış beynimlə təkbətək qalmışdım.Hiss edirdim ki,beynim məndən də çox əzab çəkir,çünki onun hər xəbərində bir sızıltı,öz əza dostlarını itirən bir canlının kədəri duyulurdu.Mənə hələ də sadiq qalan beynimin tezcə donmasını arzuladığıma görə əzab çəkirdim.Gördüm,yeni xəbərdə deyildi ki,sol ayağımın da dizdən aşağısı qopub düşdü.Bu zaman məlum oldu ki,mən dizüstə çökdüm və beləcə buz üstündə xeyli sürüşdüm.Mən aşağı çöksəm də əbədi yor­ ğunluğum canımdan çıxmaq bilmir,əksinə,daha da şiddətlənirdi.Bu dəhşətlər içərisində arzuladım ki,nolaydı,kimsə mənim bu əzablarımı görə,heç olmasa uzaqdan duyaydı.Lakin beynim mənə dedi ki,özünü yorma,bunu səndən başqa heç kim duya bilməyəcək.Lakin dizüstə yıxılarkən cinsi orqanımın çiliklənib dağılmasına çox kədərləndiyimi duydum.Nədənsə,indi mən beynimin donmasını istəmə-dim.Düşündüm ki,qoy,heç olmasa beynim mənə verilən bu işgəncələrdən xəbərdar olsun.87 Bu zaman beynimdən yeni bir xəbər gəldi ki,ba­ şım qopub yerə düşüb və qafam çatlayaraq beynimi buz üstə buraxıb.Mən bu işgəncəyə dözə bilmir,bağırmaq istəyirdim.Beynim dayanmadan fəlakətli bir səslə “mən donuram,mən donuram!” xəbərini yollayırdı.Mən anlaşılmaz hisslərimi quduz kimi dalayan şaxtanın getdikcə artdığını duyur,yalnız bu işgəncənin bitməsini arzulayırdım.Ancaq beynim buz üstündə donduqca ötürdüyü xəbərlər sozalıb qı­ rılır,anlaşılmaz olurdu.Mən nəhayət,buz üstündə donub şüşəyə dönmüş beynimi gördüm və bunun son olmasını düşündüm.Qəfil xəyalıma qalın buzlar altında qalmış bir şəhər,donmuş ağaclar,maşınlar,körpülər və adam­ lar gəldi.Bütün şəhər buz altında qalmışdı.Hər şey donmuş,hər yer buz bağlamış,zaman tərpənməz ol­ muşdu.Zaman donmuşdu.Bildim ki,bu da yuxudu,lakin nə qədər cəhd eləsəm də ayıla bilmədim.88 MÜNDƏRİCAT Sənin ayaqqabının bağı.6 Skeletin gözləri.10 Naxışların nitqi.15 İlan qadın.19 Küçədə lüt qalmaq.23 Rəngli kirpilər 28 Atamın meyiti.32 Səbətdə xəyanət 38 Xəzinənin yarısı 44 Gül məni yedi 55 Firildaqçı yadplanetlilər 60 Abort 65 Ürəyi qusmaq.72 Buzlaqda 81