________________Milli Kitabxana____________________ 
1 
 
 
 
 
________________Milli Kitabxana____________________ 
2 
 
  
________________Milli Kitabxana____________________ 
3 
 
 
MƏMMƏD ARAZ 
 
 
 
 
 
 
SEÇİLMİŞ  
ƏSƏRLƏRİ 
 
 
 
 
 
İKİ CİLDDƏ  
II CİLD 
 
 
 
 
 
 
 
 
 
 
 
LİDER NƏŞRİYYAT"  
BAKI-2004  
________________Milli Kitabxana____________________ 
4 
 
Bu kitab "Məmməd Araz. Seçilmiş əsərləri. Dörd cilddə" (Bakı, 
Ozan, 2003) nəşri əsasında təkrar nəşrə hazırlanmışdır 
 
 
Ön sözün müəllifi: Yaşar Qarayev 
 
 
Tərtib edəni:  Gülxanım Fətəli qızı 
 
 
 
 
894.361'1 - dc 21 
AZE 
Məmməd Araz. Seçilmiş əsərləri. İki cilddə. II cild. Bakı, "Lider nəşriyyat", 
2004, 232 səh. 
 
Bu kitabda Azərbaycanın xalq şairi Məmməd Arazın bir şair ömrünün müxtəlif dövrlərini 
əhatə edən əsərlərindən seçmələr toplanmışdır. Canlı müşahidələrin təsiri ilə qəlbin yaddaşına 
yazılan bu əsərlərin iki təməl daşı var: doğma təbiətə vaqiflik və ana dilinin bütün incəliklərinə 
bələdlik. 
Dilin əlvanlığı şirinliyi və oynaqlığından, poetik müşahidələrin dərinliyindən və itiliyindən, 
bəzən gümrah, bəzən də ağrılı-acılı düşüncələrin, bəzənsə küskün hisslərin vəhdətindən yaranmış 
bu poeziyanın məhvəri Vətən eşqi, vətəndaşlıq amalı, dünya haqqında həm nikbin, həm nigaran 
qənaətlərdir. 
 
 
 
 
ISBN 9952-417-22-3    
 
 
 
 
 
© "LİDER NƏŞRİYYAT", 2004 
 
________________Milli Kitabxana____________________ 
5 
 
 
 
 
________________Milli Kitabxana____________________ 
6 
 
 
 
 
________________Milli Kitabxana____________________ 
7 
 
ƏLLİ İL YAŞADIM 
 
Əlli il! Bəsimdir orta bir Ömür,  
Taleyin hökmü də vaxtını bilir.  
Ulduzlar qocalır,  
Ulduzlar ölür, 
Mən nəyəm? Zərrənin milyonda biri. – 
 
 
Hələlik düşüncəm, qəlbim duyğulu, 
Kiməsə gəmiyəm, 
Kiməsə yükəm. 
Vay odu - olasan yataq yorğunu, 
Vay odu - vədinə Ölüm gecikə. 
 
Oddan qor götürür əllərim hələ,  
Küldə eşələnmək deyildir peşəm.  
Çoban çomağına yalmanıb hədər,  
Yalaq kənarında çöngüməmişəm. 
 
Özümdən özümə yol getdim bəzən,  
Köhnə bayatıdır çox dediklərim.  
Dibində su tapdım - şərbətə bənzər  
Keçəl yoxuşların, qozbel diklərin. 
 
Duruxmaq bilmədi yorğun köhlənim,  
Üzəngi itirdim cilov tapanda.  
Ömrüm də əsrimdə toz olar mənim  
Büküb öz əsrimi qoysam sapanda. 
 
Yox dərya üstündə qalam, qalacam,  
Dalğası dağ yıxan dərya kimiyəm.  
Nəyim töküləcək, nəyim qalacaq  
Əsəbi gərilmiş dünya kimiyəm. 
 
Söz sözə çarpanaq, 
Soz sözə özül, 
Yanğın söndürəndir söz yanacağı. 
 
 
  
________________Milli Kitabxana____________________ 
8 
 
Dünyanın sözüdür, dünyanın özü, 
Dünyanın sonuncu dayanacağı... 
 
Əlli il yaşadım - orta bir ömür, 
Taleyin hökmü də vaxtını bilir. 
Ulduzlar qocalır, 
Ulduzlar ölür: 
Mən nəyəm? Zərrənin milyonda biri. 
 
1983 
  
________________Milli Kitabxana____________________ 
9 
 
MÜBARƏKDİ, MÜBARƏK! 
 
Andım yoxdu - bu urvadı, bu duzdu.  
Andın varsa - quruşdan da ucuzdu.  
Bir uduşda bir taleyi, uduzdun,  
Qumarına: Mübarəkdi! - deyirəm. 
 
Söz süfrəmdə Günəş dilim, Ay dilim,  
Dərələrə qol paylayan çay dilim.  
Çox güvənib, çox ötüşdün, ay dilim,  
Qabarına: Mübarəkdi! - deyirəm. 
 
Dəli dalğa necə öpür qayanı!  
Eşqi öpür, hirsi çapır qayanı.  
Məhəbbətin donqar, çopur qayanı,  
Tumarına: Mübarəkdi! - deyirəm. 
 
Yenimlər də, dönümlər də yel atlı,  
Öz adından öz əhdinə yol atdın,  
Bir ürəkdə iki hökmə qol atdın,  
Qərarına: Mübarəkdi! - deyirəm. 
 
Bir də ömür o dəmlərə tuş olmaz,  
Səma olar, bulud olmaz, quş olmaz.  
Haray çəkib haraylara qoşulmaz  
Havarına: Mübarəkdi! - deyirəm. 
  
Pitsunda, 5 oktyabr 1983 
 
  
 
 
  
________________Milli Kitabxana____________________ 
10 
 
QARA DƏNİZ ŞƏRQİSİ 
 
Yer əlimdən, göy telimdən öpürkən, 
Mən Koroğlu, 
Vaxt dəyirman, 
Ömürdən... 
Bir doyumluq möhlət umdum ömürdən, 
Qara dəniz, heç şərqindən doymadım. 
 
Kimsə demiş: ağ yalmanlı göy atdı,  
Ürgə bilib boğazına ip atdım,  
Daş sahili sahilindən qopartdım,  
Qara dəniz, heç şərqindən doymadım. 
 
Bu məqamda çarpanaq daş kimiyəm, 
Qaşsız üzük, 
Üzüksüz qaş kimiyəm, 
Ağlıma yad, yada yaddaş kimiyəm, 
Qara dəniz, heç şərqindən doymadım. 
 
Şərqi doğar bu damazlıq dalğalar,  
Veysəl gözlü,  
Şəmşir sazlı dalğalar,  
Ömründə bir şüar yazdı dalğalar,  
Qara dəniz, heç şərqindən doymadım! 
 
Qucduğum qum, 
İtirdiyim dağ ləpə, 
Öz içimdə "olmaz" adlı bir çəpər, 
Öz içimdə "yox" doğacaq bir təpə... 
Qara dəniz, heç şərqindən doymadım. 
 
Pitsunda, 1983 
  
________________Milli Kitabxana____________________ 
11 
 
Borc 
 
Dönüb, ömrün qürubuna baxıram hərdən,  
Zarıdığım, sızladığım çağlar olubdu.  
Qələmimə, varlığıma göz yaşı həmdəm,  
Göz yaşımın sirdaşı da çaylar olubdu. 
 
Kədərimlə yük olmuşam bir kədərliyə,  
Qolsuz olub - dişləriylə qolumdan tutub.  
Bir sünbüldən bir sütüllük dən alım deyə - 
Qılçıq dartan qarışqalar əlimdən tutub. 
 
Həkim olub - çarpayımda ölüm küsdürüb,  
O, inama ovsun deyib, ölümə gürzə.  
Sinəsindən doğru donlu yalan püskürüb  
Gümanımı inamıma şübhəli görsə. 
 
Çağrışıma uşaq kimi yüyürən qadın, 
Tez ələyib, 
Yox eləyib dərdi-sərimi, 
Gözsüz olub - ürəyinin gözünü qatıb, 
Ümid verib: necə xoşca, 
Necə səmimi!.. 
 
Ünvanıma yarpaq-yarpaq şeirlər yağıb,  
Hər alqış da qələmimə bir söykənəcək!  
Bu torpaqdır bu gün mənim ilham çırağım,  
Bilməm sabah nə yazılıb,  
Nə söylənəcək!.. 
 
Borcu borcla qaytarmazdı bizim babalar,  
Yaxşılığı yaxşılığa xırdalamazlar!  
Bu özüldən ucalıbdı bizim qalalar,  
Bunu yazsa – 
Mənim kimi bir şair yazar. 
  
 
 
 
 
  
________________Milli Kitabxana____________________ 
12 
 
İndi mənim bir borcum var: 
Borclu qalmayam - 
Ağlar, sızlar anlarımı 
Yığam bir yerə, 
Özəyində qəlbim olan tonqal qalayam, 
Boz külünü yem eləyəm quduz yellərə. 
 
Ünvanımı tanımasın 
Qəm adlı o çən. 
Gündoğandan günbatana qolumu açam. 
Deyəm: indi qalan ömrü zərrəsinəcən, 
Ölümlərə 
Baş əymədən yaşayacağam... 
 
25 oktyabr, 1983 
 
   
________________Milli Kitabxana____________________ 
13 
 
MƏNİM VALİDOLUM 
 
Bu fikir mərhum şairimiz Əhməd Cəmilə məxsusdur. 
Bir dəfə söhhətini soruşanda dedi: "Nəvəm mənim validolumdur. O, bizə 
gələndə bütün ağrılarımı unutdurur". Bir neçə ildən sonra bu hiss mənə də 
doğmalaşdı. Həmin fikri yazıya çevirməyə çalışdım. 
 
Mənim validolum körpəcə nəvəm...  
O gəldi - ürəyim ağrını danır.  
O gəldi - çay gəlir, çöl gəlir evə,  
Olur iş otağım futbol meydanı. 
 
At kimi çullayır yazı masamı, 
Açıb qayışımı cilov düzəldir. 
"Quyruğu bəs hanı? 
Yalı bəs hanı? 
Yox, belə at olmaz! - xoşuna gəlmir." 
 
Kağıza bığ çəkir: uzun bağ, eşmə.  
"Qoy, - deyir, - babacan, çənəndən asım,  
Qara bığlarını buna dəyişmə,  
Qoy elə saqqalın bığ da saxlasın". 
 
Sualın aramı, uyğusu yoxdur:  
"Niyə qaranlıqda ulduzlar azmır?"  
Bəs niyə pişiyin buynuzu yoxdur?"  
"Göy niyə tökülmür?"  
"Yer niyə aşmır". 
 
Kiminsə kəlamı yadında qalıb; 
Mən tutqun olanda dillənir balam: 
"Günəş güləyəndir, 
Ay qaşqabaqlı... 
Birisi nənəmdir, birisi babam". 
 
Mənim validolum, - körpəcə nəvəm,  
Həniri gəldimi - qəm itkin düşür. 
 
   
________________Milli Kitabxana____________________ 
14 
 
O gəldi-çay gəlir, çöl gəlir evə 
Gözümə, könlümə gün ilkin düşür 
 
Boyuna boy alım , oda varmağa  
Adına ad verim:qeyrət səngəri! 
Mən qoca qoruqçu vəzifəsində 
Sən ana dilimə sərhəd əsgəri 
 
Suya yönəlməyən, oda varmağa 
Qolum, qanadım ol, ey körpə nərim! 
Üfüqdən üfüqə od aparmağa 
Gözündən qığılcım gözlər gözlərim. 
 
  Pitsunda, 2 noyabr. 1983 
________________Milli Kitabxana____________________ 
15 
 
XƏSTƏXANA HƏYƏTİNDƏ  
BÜLBÜL OXUYUR 
 
Həkim dostum Cəfər Quliyevə 
 
Xəstəxana həyətində bülbül oxuyur,  
Tibb bacısı dönüb baxır əlində dərman.  
Nə yaxşı ki, dərdi yoxdur,  
Dərmanı yoxdur,  
Xəbərsizdi bu dünyanın gedişatından. 
 
Yuva qurub bir ağacın uc budağında, 
Layla çalır? Himn oxuyur? - 
Sirdən də sirdi... 
...Xəstə qoca titrək qalxır öz yatağından, 
Bəlkə ölüm bu fürsətdə içəri girdi? 
Bülbül ötür, 
Bütün səslər kəsir səsini. 
Yarpaqlar da bir-birinə ehmal toxunur. 
...Xəstəxana həyətində həkim gəzişir, 
Xəstəxana həyətində bülbül oxuyur. 
Bülbül ötür... 
Nə ayırar bülbülü çağdan? 
Çalağanı marıqdadır - duyur quşcuğaz. 
...Gözüyaşlı qadın çıxır qonşu otaqdan, 
Gedən getdi... 
Səs ayıltmaz, haray ayıltmaz... 
Çalağanlar Yer üzündə səs oğruları, 
Sərhədlərdən sərhədlərə ölüm çəkənlər, 
Meşə qırıb, dağ uçurub, 
Çay, dəniz yarıb, 
Yer şarının nüvəsinə nüvə əkənlər... 
 
________________Milli Kitabxana____________________ 
16 
 
Çalağanlar caynağında ölkələr itər, 
Çalağanlar, dimdiyində qanadlı raket! 
Ayıq olun 
Əqidələr! Millətlər! Dinlər! 
Daha yekə vəd verəcək caynağı yekə! 
 
Məqam var ki, göz baxmasa qulaq da daşdı, 
Bəzən olur: ən xoş səsi səssizlik udur, 
Kim ümidli, 
Kim narahat, kimsə təlaşlı... 
Bülbül ötür, qəlbimizdən xəbəri yoxdur... 
 
Bu dünyadır: 
Biri susdu, yüzü çağlayır: 
Son anda da bal dadı var, havanın, suyun, 
Təbiətin hikmətinə qulaq bağlayın, 
Xəstəxana həyətində bülbül oxuyur... 
 
29 noyabr, 1983 
  
________________Milli Kitabxana____________________ 
17 
 
XATİRƏLƏR YORDU MƏNİ 
 
Bu ilğımdı - üzü gülər.  
Boş vədələr yordu məni.  
Yüzü ağlar, yüzü gülər  
Xatirələr yordu meni. 
 
Dadı, duzu - doyulmazdı,  
İşıq kimi yuyulmazdı,  
Duyğu kimi duyulmazdı,  
Şirin dillər yordu məni. 
 
Qarlı zirvə, yaxan mənəm,  
Öz başıma yağan mənəm.  
Qılınc mənəm, qalxan mənəm,  
Xatirələr yordu məni. 
 
Qayanın hər üzü qaya,  
Qayadan baxmadım aya.  
Həsrətim həsrət o taya,  
Aylar, illər yordu məni. 
 
Sən bu səmtə yön görmədin,  
Kor da gördü, sən görmədin,  
Ha yol getdim, son görmədim,  
Xatirələr yordu məni. 
 
1983 
  
________________Milli Kitabxana____________________ 
18 
 
GETDİLƏR 
 
Mərdi yıxılmağa qoymadı mərdlər, 
Hayına, sayına yaraq getdilər. 
Namərdlər gah qara, 
Gah ağ yamaqdı, 
Yamaq yaşadılar, yamaq getdilər. 
 
Boylan günəşlərə, tüstülü bacam,  
Mənzil haqlamadı hər yüyrək qaçan,  
Bəzən gözümüzün qabağındaca  
Aramla gedənlər uzaq getdilər. 
 
Qapılma şöhrətlər, 
tapılma şanlar,  
Kiminə yəhərdi,  
Kiminə şallax. 
Yüzü haxlayanlar, yüzü aşanlar,  
Yenə də dünyadan uşaq getdilər. 
Torpağa yar deyən qovuşdu ona,  
Var sözü - keşikçi, qoşundu ona,  
Susan qələmi də qoşuldu ona,  
Vədəsiz getdilər,  
Üzü ağ getdilər. 
 
Sentyabr, 1983 
  
________________Milli Kitabxana____________________ 
19 
 
"ÖZÜNƏ BAX!" DEYİRSƏN 
 
Özümə necə baxım, söylə, atam balası? 
Hər gün xeyrə açılmır dünyamızın bal ağzı. 
Özünü qəlpə-qəlpə yapmalıdı öz əlin, 
Balta əlin kəsmədi, 
Kəsməlidi söz əlin. 
Ömür elə çevrədi: irəli yox, geri yox. 
Yerə təkan verənin: 
Heç özünün yeri yox! 
Bəzən olur naharın gəlir qoz qabığında. 
Ən yaxşı bürüncəyim şirin söz qabığından! 
Biri çıxıb çiynimə qoynuna ulduz yığır, 
Biri ağlar görəndə göz yaşından duz yığır. 
Kəklik tumarlanınca 
qırğı vurub yal aşır, 
Özümə necə baxım, söylə, atam balası?  
Biri səni iynənin ulduzundan keçirir:  
"Ol yalandan yalana əriş-arğac keçidi!"  
Atamın vəsiyyəti: "əlsizlərə əl uzat,  
Göz gərəksiz oldu - tök,  
Əl gərəksiz oldu - sat – 
Bir qarışqa gücündə bir dəyirman gücü var.  
Başı olan baş əyməz!  
Kotançı var, cütçü var! 
Dövrəmdə vaxt olur ki, neçə dövran rəqs edir,  
Tərifi - küləkçidir, Tənqidi - ələkçidir.  
Biri işıq daşıyır insanlar arasına,  
Biri səfir göndərir ayı mağarasına.  
Biri də gördün birisi qapına şüar yazıb:  
"Ayın qaranlıq üzü - hədiyyə mağazası".  
Sözlü də söz istəyir, Söz bağı - cənnət bağı. 
 
Üzümə min göz baxır - özümə nccə baxım? – 
Gövdəmi tumarlayım, 
  
________________Milli Kitabxana____________________ 
20 
 
Gödənimlə əlləşim... 
Özümün ola - ola özümə özgələşim! 
Bu yoldur - sınaq yolu, 
Dağ yolu - qınaq yolu. 
Aylarca keçmək olmur bu bircə varaq yolu. 
Burulğandı - qudurğan, 
Qudurğandı - burulğan... 
Sözümü səsə yazım, səsimi sözə yazım... 
Özümə necə baxım, söylə, atam balası? 
 
6 fevral, 1984 
  
________________Milli Kitabxana____________________ 
21 
 
DAŞ HARAYI 
 
Vaqif Bəhmənliyə 
 
"Xudafərin su altında qalacaq" - dedin:  
Yol sökməyin mübarəkdi, yoldaş mühəndis!  
Bir qulaq ver: o haraydı, haydı, nərədi...  
Daş dilini anlamazsan, ey daş mühəndis! 
 
Uçuracaq, doğrayacaq, neyləyəcəksən,  
Öz içinə töküləcək hər daşın qanı.  
Səməd Vurğun qəzəbini neyləyəcəksən,  
Görəndə ki, alov dili ərşə dayanıb?! 
 
Ucalanı uçurmaqda mahirdi bəşər,  
Əl kəsənə yaraq verir əlindən qabaq.  
Nə yaxşı ki, insan əli yetmir Günəşə,  
Yetə bilsə, min qitəyə parçalayacaq. 
 
Xudafərin söykəndiyi sahillər qaya - 
Dikələnə dirək olmaz, 
Aşana çiyin. 
Gözlülərin gözlərinin qabağındaca 
Sualı yox, cavabı yox yiyəsizliyin... 
 
Hacıleylək yuva qurub bir daş qanadda, 
Ana quşun bala quşa yadigarıdı, 
İnsan qurur, insan yıxır, 
Göylərin altda - 
Nə yaxşı ki, qurdun-quşun izləri qalır. 
O təbiət fəhlələri yo getmir hədər, 
Bir az dayan, maşın cənab, 
Kəfkirli harın! 
Düz körpünün ortasında yükləri, hələ 
İş vaxtları qurtarmamış qarışqaların. 
  
________________Milli Kitabxana____________________ 
22 
 
Bəşər oğlu, heç üzünü tutma göylərə,  
Allahları üşütmədi allahsızlığın:  
Sənsən doğan, 
Haqq səsinə sənsən süd verən,  
Sənsən əkən yer üzünə hər haqsızlığı. 
 
Bəlkə daşdan doğulubdur insanlar elə,  
İndi-indi çox hikməti ağlım əridir.  
Bəlkə sönmüş sandığımız vulkanlar ele  
Nə zamansa dəfn olunmuş haqq səsləridir! 
 
Su altında balıqları heyrətləndirər  
Yer üstündən tulazlanan abidə-daşlar.  
Bu heyrətlər donuqları heyrətləndirər, 
Bu daşların görünməmiş vulkanı başlar. 
 
Xudafərin udulsa da, udmaz səsini,  
O, paslı bir ox deyildi - çıxdı yayından.  
Qulağına daş yamansa Yer kürrəsinin,  
Dodaqları çat-çat olar daş harayından... 
 
8 fevral, 1984 
  
________________Milli Kitabxana____________________ 
23 
 
GƏRƏK BELƏ OLMAYAYDI 
 
Bu nə yazdı, bu nə qışdı - deyə bilmirəm,  
Ürəyimdə pöhrələnmiş adın qurudu.  
Qoşa idik - milyon idim,     
Tənhayam - birəm,   
Dilim qarsdı, suyum yandı, odum qurudu. 
 
Dünən iki qumru gördüm bir budaq üstə,  
Dimdikləri bir-birinə söykəli idi.  
Təbiətin görküydümü o bizə qəsdən?  
Yoxsa elə iki mehrin heykəli idi? 
 
Sən özünün dalınca qaç, 
Özünü haqla. 
Ağılsız baş, ya eləcə bir it kəlləsi... 
Qürur odur tən dayana ən uca dağla, 
Əsgi odur, onun səsi hardan gələsi... 
 
Biz dünyanı bölməmişdik "sənin-mənimə",  
Gözlərimiz bir-birinin oduna şərik!  
Ağ qanaddın bəxt adlanan ağ yelkənimə,  
Lüğətlərdə dəfn etmişdik riyam, şəri. 
 
Tilsim açar, buxov açar sözün açığı, 
Yalan atı cilovladı, 
Düz düşər atdan. 
İkilikdə qulağına pıçıldadığım 
Sözlar indi tikan olur dilimin altda. 
 
Mən yuxuda görmüş idim neçə il əvvəl,  
Sən ünvanım sel ağzında uçuq çadırdı.  
Yaman gözə şeşələnən buynuz hədəfə  
Bu daş çoxdan atılmışdı,  
İndi çatırdı. 
 
 
________________Milli Kitabxana____________________ 
24 
 
Düyçələdim, sürüklədim ayaqlarımda  
Ürəyimdən ürəyinə gedən yolları.  
Nə yaxşı ki, yönü uçrum bu çağlarımda  
Aylı, günlü, insanlıymış Vətən yolları. 
 
"Gərək belə olmayaydı" deyirəm hərdən     
"Gərək", "gərək" - ömür keçdi 
Əlli də oldu. 
Gərək nədi bu gərəksiz düşüncələrdən? 
Elə necə olmalıydı - elə də oldu... 
 
May - iyun, 1984 
  
________________Milli Kitabxana____________________ 
25 
 
DOSTLAR  
QAZSIN MƏZARIMI 
 
Gözlərimə payın yetsə 
Gözün aydın, torpaq anam.  
Son sözümü, son andımı  
Gumuldana-gumuldana,  
Dostlar qazsın məzarımı. 
 
Qar odası Kərəmindir,  
Bulaq başı Ələsgərin.  
Araz üstə sivri duran  
Bir qaya da mənim yerim.  
Dostlar qazsın məzarımı. 
 
İçi gülər İsmi Dönük  
Gözlərindən yaş ələyər,  
Məqam tapa, yaş yerinə  
Son evimə daş ələyər.  
Dostlar qazsın məzarımı. 
 
Halal sözüm, hardasa bir  
Halal qəlbə dənim düşdü!  
Harda çaşdım, harda aşdım,  
Yönsüzlüyə yönüm düşdü...  
Dostlar qazsın məzarımı. 
 
Günahlarım çoxsa, yığın,  
Büküb qoyun başaltına.  
Bəlkə elə başım halal  
Baş altdakı daş altına?!  
Dostlar qazsın məzarımı. 
Sinəm üstə həkk oluna  
Xış dəstəyi, bir də qələm...  
Öz qəbrimə gülə-gülə  
Özüın yenmək istəyirəm,  
Dostlar qazsin məzarımı... 
 
Mərdəkan, iyun, 1984. 
  
________________Milli Kitabxana____________________ 
26 
 
PALID, SƏNİ KİM YIXDI 
 
Ucalmağa göyün dayaz,  
Dərinliyə yerin dayaz.  
Baş-ayaqdır dərin-dayaz,  
Palıd, səni kim yıxdı? 
 
Donqarmla donqar ayı  
Qaşovlandı bütün yayı  
Boz qaban ağzı dolayı...  
Palıd, səni kim yıxdı? 
 
Söykəndiyin qaya dinməz,  
Min il tənha qala, dinməz,  
Qara fəndgir qara-dinmoz.  
Palıd, sənİ kim yıxdı? 
 
Vurulan var, vuran "yoxdu",  
Bu tələni quran yoxdu,  
And içən var, "Quran" yoxdu  
Palıd, soni kim yıxdı? 
 
O namərddir, qorxur hələ  
Cəsədinə yaxın gələ.  
Baltasızdı ağacdələn...  
Palıd, səni kim yıxdı? 
Sual səpir sarı simlər  
Çiyin dartır "nə bilimlər", 
Əgər heçdi bu heç kimlər,  
Palıd, səni kim yıxdı? 
1984 
  
________________Milli Kitabxana____________________ 
27 
 
ARAZ DİLİ 
 
Eyham toru tullayanda Araza  
Hörmət səddi tapdanmasın arada. 
 
Mən neçə yol danışmışam Arazla... 
Hansı dildə danışmışam? - 
Bilmirəm! 
Quş dilində danışmışam? - 
Bilmirəm! 
Daş dilində danışmışam? - 
Bilmirəm! 
Mən neçə yol danışmışam Arazla... 
 
O, dərəyə "Mənim" - deyib 
Mən: "Mənim". 
Deməmişik: "Mən səninəm", "sən mənim". 
Deməmişik: dili birik, yolu bir: 
Barı birik, varı birik, yoxu bir. 
Yan-yanaşı uzanmışıq dərədə, 
Deməyinən: uzunmuşuq dərədən - 
Mənim sözüm köpüklənib nahaqdan, 
Onun səsi köpüklənib nahaqdan. 
Nə yaxşı ki, bunu duyan olmayıb, 
Səsimizi qayçılayan olmayıb. 
Hər dərəyə sığmaq olar Arazla. 
Hara desən axmaq olar Arazla. 
Möhürlərə suyu yatmaz Arazın, 
Hay aldatmaz, vay aldatmaz Arazı: 
Hər yedəyə noxtalanmaz çaydı o, 
Üfürməklə laxtalanmaz çaydı o. 
Lili təmiz çox ürəyin lilindən. 
Döyüş olar, söyüş olmaz dilində, 
"Al" deməmiş, gödən çəkib "ver" - demir. 
 
Daşdı - daşır, 
Susdu - susur, üzü bir. 
Mən də ona Aran çayı deyimmi? 
 
  
________________Milli Kitabxana____________________ 
28 
 
Araz dilli, "Ara çayı" deyimmi?  
Bəlkə elə demişəm də, bilmirəm.  
Hansı ağlın yenişində? –Bilmirəm.  
Araz dili nə qılıncdı, nə hədə:  
"Mənim" olmaz, "bizim olan" zərrə də. 
 
Səninləyəm, şər oğlu şər, səninlə,  
Özü tikan, adı bəşər, səninlə.  
Bu sərhəddə çox təzadlar görmüşəm.  
Yad doğmalar, doğma yadlar görmüşəm.  
Sağsağanlar xalı hörür - görmüşəm,  
İt böyürüb, dana hürüb - görmüşəm.  
Gəl, haqq sözü bölüşdürək səninlə,  
Bölünməzi bölüşdürək səninlə.  
Tufanları bölüşdürək səninlə.  
Meylin çəkir: bu daşı çat dalına,  
Apar, bəlkə papaq oldu dağına.  
Meylin çəkir: sərib qurut bu çayı  
Qurumasa, daşla, qudurt bu çayı,  
Qurtum-qurtum daşıya da bilərsən,  
Yatağını qaşıya da bilərsən,  
Araz dili nə qılmcdı, nə hədə,  
Sənin olmaz bizim olan: zərrə də.  
Səninləyəm, sahildə az qurcalan,  
Yenə dolub daş-kəsəklə xurcunun.  
Bir daş atıb, gəl oyatma min daşı,  
Ünvanına alqış yetə bir qaşıq  
Araz daşı ələməkdə mahirdi,  
Ələyib qum eləməkdə mahirdi.  
Mən neçə yol danışmışam Arazla...  
Araz dili: ürək dili, göz dili, 
Torpaq dili, hava dili, göy dili.  
Mən neçə yol danışmışam Arazla... 
 
1985 
  
________________Milli Kitabxana____________________ 
29 
 
TANRIM, MƏNİ MƏNDƏN QORU 
 
Tanrım, məni məndən qoru bu yaşda:  
Hər döngəyə döndərməyim döngəmi,  
Boyaqçıdan borc almayım rəngimi,  
Zumaçıya pay verməyim cəngimi... 
 
İnsana yad insanlığım göyərsə,  
Yaxşı şumda yamanlığım göyərsə,  
Köhnə kösöy şeytanlığım göyərsə,  
Tanrım, məni məndən qoru bu yaşda. 
 
Döyülməkdən əyilməyim qorxulu,  
Bir qədəhdə əriməyim qorxulu,  
Bir ipliyə əyrilməyim qorxulu,  
Tanrım, məni məndən qoru bu yaşda. 
 
Ağıla hay ulduz axdı, ay axdı,  
Ağılsız baş gödənçiyə ayaqdı.  
Bədəməl də ha çeynədi, ha yaxdı,  
Tanrım, məni məndən qoru bu yaşda. 
 
Bu dəyirman: nahaqqı dən, haqqı dən,  
Bölən böldü: nahaqqı tən, haqqı tən,  
Nahaqqa tən olan yerdə haqq itən... 
Tanrım, məni məndən qoru bu yaşda. 
 
Birdən qəfil yada gəlsə: Dahilik!  
İçimdən bir səda gəlsə: Dahilik!  
Vay odu ki, əda gəlsə: Dahilik!  
Tanrım, məni məndən qoru bu yaşda. 
 
Birdən çaşam; "yeni dəbdi" - desələr,  
Hırıltıya: "nə qəh-qəhdi" - desələr,  
Qırıltıya "nə cəh-cəhdi" - desələr...  
Tanrım, məni məndən qoru bu yaşda. 
 
  
________________Milli Kitabxana____________________ 
30 
 
Tapqır bildim, quşqun bildim yaltağı,  
Alçağa da alçalan gör alçağı.  
Ağlamalı bir məqamdı çal-çağır!..  
Tanrım, məni məndən qoru bu yaşda... 
 
Bəla budur: dəmli ola bu dəsgah,  
Sonra ipək mənni ola bu dəsgah,  
Sonra məzar yonlü ola bu dəsgah... 
Tanrım, məni məndən qoru bu yaşda. 
 
Quba,  
Digah. 21 iyul, 1986 
  
________________Milli Kitabxana____________________ 
31 
 
KÖÇƏRİ 
 
Sən də köçərisən, mən də, bilirik,  
Deyən yox özünə: "yazıq köçəri".  
Göyün dilmancıyıq, yerin diliyik,  
Hazır yır-yığışı, hazır, köçəri! 
 
Haqqa ağ olana ağ olmaq azdı,  
Vaxtsız həkimləri qayadan asdı.  
Ölümün qəbrini ölümə qazdır,  
Desinlər yolunu azıb, köçəri! 
 
"Başına ələdik dürr" - deməsinlər,  
"Nə səmtə hür desək - hür" deməsinlər  
Hər nə desələr də, bir deməsinlər:  
Qəbrini ölməmiş qazıb köçəri! 
 
Qucaqlar dünyanı, dünyanı duymaz,  
Tamahı, qərəzi, qəsdi uyumaz.  
Ərzi yığ gözünə, ay gözüdəymaz,  
Əlləri dünyaya açıq köçəri! 
 
Araz and içməyi bacarmayana,  
Arazı keçməyi bacarmayana,  
Bir qəlbə köçməyi bacarmayana,  
Bir kəlmə söz yazıb, Yazıb:" Köçəri"... 
 
24 iyul, 1986 
  
________________Milli Kitabxana____________________ 
32 
 
ƏLİM ÇATMAZ, ÜNÜM YETMƏZ 
 
Bir də gəldim, bir də gördüm dağları:  
Əlim çatmaz, ünüm yetməz...  
Gündən-günə yüz nərdivan qurarsam – 
Əlim çatmaz, ünüm yetməz. 
 
O zirvədə qar buluddu.. bulud - qar, 
O zirvəyə biçilməyə bulud - dar, 
Əl eləsəm, əlcək olan buludlar - 
Əlim çatmaz, 
Ünüm yetməz... 
 
Suda sınıb su sənəyi deyəsən, 
Kimsə qırıb bir ürəyi deyəsən... 
Havalandı dağ küləyi deyəsən, 
Əlim çatmaz, 
Ünüm yetməz... 
 
Harayladım-qovuşmadı dağ-dağa,  
Daşdan-daşa qol atmadı dağdağan.  
İnnən belə şalı vüqara-Şahdağa,  
Əlim çatmaz,  
Ünüm yetməz... 
 
Yaş artdımı - yağış artır, qar artır,  
Xan Kərəməm, son mənzilim qar altı...  
Məmməd Araz Arazda son qaraltı – 
Əlim çatmaz,  
Ünüm yetməz... 
 
27 iyul, 1986 
  
________________Milli Kitabxana____________________ 
33 
 
QORXU GÜNÜ, İNSAF GÜNÜ 
 
Yüz gündə bircə gün Allahdan qorxun  
Olmasa da qorxun, olsa da qorxun. 
 
Sizə üz tuturam, sizi deyirəm,  
Ölüm düzlərində şumçu işləyən,  
Toxumçu işləyən, suçu işləyən.  
Küləkçi işləyən, çənçi işləyən,  
Sovrucu işləyən, dənçi işləyən,  
Qazmaçı işləyən, daşçı işləyən,  
Bütün bu işlərə başçı işləyən:  
Bir gündə yüz günah yapdı əliniz,  
Yüz gündə bircə gün sarpsın əliniz,  
Bir gün əlinizi tutun göylərə,  
Bir gün göz qoymayın göydələnlərə,  
Bircə gün yudurdun imanınızı.  
Verin qalayçıya vicdanınızı.  
Yığın bu bir günün qorxu haqqını,  
Paylayın aclara toxun haqqını,  
Bircə gün qorxun ki, haqq divanı var,  
Bütün yarananın yaradanı var.  
"Bu qoca dünyanın nərdivanı var".  
Endirir qafası boş nazirləri,  
Başını itirən baş nazirləri.  
Qorxun, çəkəni var ahın, qarğışın,  
Yüz gündə bircə gün əldən yapışın,  
Sınaq meydanları sınaqsız olsun  
Didənlər bircə gün caynaqsız olsun,  
Sınaq meydanları sınaqsız olsun.  
Bircə gün dəfn etsin şəri, günahı  
Bağdad allahıyla, Tehran allahı,  
Bircə gün düşünün bölgü nahaqdı – 
Ağlar qaradılar, qaralar ağdı.  
Ya göydə, ya yerdə, ya qəlbdə-canda,  
Bir qorxu yaradın Allah adında. 
________________Milli Kitabxana____________________ 
34 
 
Pislik sərgiləri tərtib edənlər,  
Nahaq qan tökəni təltif edənlər  
Bircə gün yənəlsin özünə qarşı, 
Bir əl balta çalsın bir yamanlığa, 
Bir baxtı səsləsin firavanlığa. 
Günahlı yüz gündən alın bu günü. 
Olsun: Qorxu günü, 
Ya İnsaf günü! 
Bu bir gün yudurdun imanınızı, 
Verin qalayçıya vicdanınızı... 
 
Quba, Digah,  
Avqust, 1986 
  
________________Milli Kitabxana____________________ 
35 
 
SAÇ AĞARTDIM 
 
Saç ağartdım: söz yolunda, 
Sevda yolunda. 
Təsbeh kimi dənələndim qovğa yolunda, 
Yolağasız yolçu gördüm dünya yolunda, 
Saç ağartdım, 
Saç ağartdım. 
 
Bir ağ üzə üz söykədim, qubarım itdi,  
Hansı qəlbə qıfıl asdım - açarım itdi.  
Boz dumanla həmdil oldum, qatarım itdi. 
Saç ağartdım, 
Saç ağartdım. 
 
Qara kölgəm güzgü bilib divara sindi,  
Buz sinəmi elə sıxdım, divar isindi. 
İsmi Dönük, divar dedim, divar "isim"di... 
Saç ağartdım, 
Saç ağartdım. 
 
O ürəkmi? Çaylağı boş, dəhnəsi boşdu?  
Duz-çörəyi tapdayanın təhnəsi boşdu,  
Söz anlamaz boyadımış bayatı qoşdu,  
Saç ağartdım, Saç ağartdım. 
 
Dil yalandan damla içsə - düzü ağarmaz,  
Göz gülürsə, goz yaşının duzu ağarmaz,  
Araz boyu ha daş çapdım - izim ağarmaz...  
Saç ağartdım, Saç ağartdım. 
 
1986 
  
________________Milli Kitabxana____________________ 
36 
 
MƏNSİZ 
 
Yarsıza ki, yar yar olur – 
Qədd əyilməz çinar olur,  
Təkə yol da çidar olur,  
Çıxma, gülüm, yola mənsiz. 
 
Pas atdısa qılınc qında,  
Özün qıvrıl, sıyrıl onda.  
Bir dəli dağ sıyrımında  
Mən qalasız, qala mənsiz. 
 
Zirvəsində qanad açdım,  
Ətəyində süfrə açdım.  
Qoyub gəldim gözü yaşlı,  
Dağlar çətin qala mənsiz. 
 
Bu düzlərdə iz göyərdi,  
İz göyərdi - düz göyərdi,  
Söz göyərtdi, söz göyərdi,  
Çöllər ölü tala mənsiz. 
 
Təkliyimə hayan odur,  
Yanan odur, yaman odur.  
Mənliyimi qanan odur:  
Mənsizliyi qana mənsiz. 
1986 
  
________________Milli Kitabxana____________________ 
37 
 
MÖHTAC OLDUM 
 
Bir türk şərqisindan təsirləndim 
 
Gəlin, gəlin, söz aclanm,  
Əlaclarım, illaclarım.  
Baxışıma möhtaclartn  
Baxışma möhtac oldum. 
 
Hay-harayım genişlendi,  
Hər ilməyə söz işləndi.  
Hamar yolum cnişləndi,  
Yoxuşuna möhtac oldum. 
 
Sonsiz günüm qova təndi,  
Kirpiklorim kibritləndi.  
Dodaqlarım kilitləndi,  
Gülüşünə möhtac oldum. 
 
Sən-ümidə qanad açdım,  
Tufamnla qarşılaşdım.  
Buludlaşdım, solualaşdım,  
Yağışına möhtac oldum. 
 
Ovutdumu incə qəlbim  
Yüzcə qəlbi, mincə qəlbi!  
Mən Arazam, bircə qəlbin  
Alqışma möhtac oldum. 
 
1986 
  
________________Milli Kitabxana____________________ 
38 
 
BÖYÜKLƏR, UŞAQLAR... 
 
Böyüklər, böyüklər hörür çəpəri,  
Uşaqlar, uşaqlar yarır çəpəri.  
Böyüklər, böyüklər çəpər boyunca,  
Qaratikan akir, gicitkən əkir.  
Uşaqlar, uşaqlar çəpər dibində,  
Bənövşə axtarır, süsən axtarır.  
Böyüklər, böyüklər - çəpər adlayan.  
Qonşu kölgəsini əzməyə hazır.  
Uşaqlar, uşaqlar biri-birinə,  
Çəpar - deşiyindən pişik addadır.  
Böyüklər, böyüklər - çəpərdə paya,  
Uşaqlar, uşaqlar - çəpərdə qayçı...  
Beləcə uşaqdı qonşu böyüklər,  
Beləcə böyükdü qonşu uşaqlar.  
Nə yaxşı yamanlıq öləziməkdə,  
Nə yaxşı, yaxşılıq yanmağındadır.  
İnandım: hər uşaq bir od parçası!  
İnandım: səngiməz bu od, bu ocaq!  
Təbrizlə Naxçıvan arasındakı  
Çəpəri yıxan da bunlar olacaq... 
 
1986 
  
________________Milli Kitabxana____________________ 
39 
 
HƏR GÜN 
 
On beş mərtəbəni duşürük hər gün,  
On beş mərtəbəni qalxırıq hər gün.  
Beləcə, hər səhər bir yeşik adam,  
Beləcə, hər axşam bir yeşik adam.  
Dərdimiz-sərimiz yüzmərtəbəli,  
İşimiz-qayğımız yüzmərtəbəli...  
Kimsə bu get-gəlin ilk pilləsində,  
Mən bu qayğıların son qatındayam, 
Kağızdan od almaq iddiasında,  
Ağızdan ot almaq iddiasında...  
Gərdənlər çəkili, baxışlar soyuq,  
Sanki xəbərsizik, od qonşusuyuq.  
Hava qonşusuyuq, səs qonşusuyuq.  
Çox vaxt qol-qoladır, əyilmə, qürur:  
Dartılan - dartana minnət də vurur.  
Belədi, hər səhər, hər axşam belə:  
Belələr içində qalmışam belə.  
Aydan xəbərsizik, bata bildimi?  
Gündən xəbərsizik, doğa bildimi?  
Bulud da sağırmı inək sağanlar!  
Yalan yuyulurmu yağış yağanda!  
Beləcə hər səhər, hər axşam belə...  
Taxtanı, dəmiri tələsdiririk,  
Anları gəmirib tələsdiririk,  
Polad əritməyə tələsiyən var.  
Bina ucaltmağa tələsiyən var.  
Tələsən az deyil əl çalmağa da,  
Alçağa fıt olub, alçalmağa da.  
İlkin dan yerinə xış salmağa da,  
Şəri uçurumlara tuş salmağa da. 
 
Tələsir hamının tələsən atı,  
Sarı pişiyini dərsə aparan.  
Qara pişiyini rəqsə aparan...  
Başında dağ boyda yük daşıyan da, 
 
________________Milli Kitabxana____________________ 
40 
 
Başında bir çəngə tük daşıyan da.  
Ən böyük işimiz tələsiməkdir:  
Birlikdə ayrıyıq, ayrılıqda bir.  
Bizi liftəbaxan ötürür hər gün,  
Bir nəğmə oxuyur hamımız üçün: 
Ağ qoyun, qara qoyun, 
Başını yerə qoyum...  
Oxuyur və deyir: 
"Bu qədər zurnaçı, züyçü əbəsdir,  
Hər adam bir quzu yemləsə bəsdir".  
Gözlərdən sırsıra, girov tökülür,  
İçdən gülməyən də dodaqdan gülür.  
On beş mərtəbəni düşürük hər gün,  
On beş mərtəbəni qalxırıq hər gün.  
Bu da bir binanın eniş-yoxuşu,  
Enəndə qonşuyuq, qalxanda qonşu – 
Beləcə hər səhər bir yeşik adam...  
Beləcə hər axşam bir yeşik adam:  
Kimi od qaldırır çinədanında,  
Kimi ot qaldırır çinədanında.  
Bircə nəğməsi var liftəbaxanın:  
Ağ qoyun, qara qoyun,  
Başını yerə qoyum... 
 
1986 
  
________________Milli Kitabxana____________________ 
41 
 
BU PAYIZ QARI 
 
Tez yağdı, tez yağdı bu payız qarı,  
Söndü çox əllərin odu barında.  
Nə qəfil seyrəldi dost sıraları,  
Nə dolu şax sındı dostlar bağında! 
 
Təzəcə bölmüşdüm qardaş qəmini,  
Göz yaşım göz yaşı üstəydi hələ.  
Firidunun qəbri göyərməmişdi,  
Elçinin başdaşı istiydi hələ. 
 
Dərd asan əkilir, çətin biçilir,  
Namərd əlləridir çox dərdə dibçək.  
Əyilib bir qolu məzardan keçir,  
Sən çox da duz yolda düz xətti düz çək. 
 
Fələyin qılıncı daş parçalayan,  
Taleyin qalxanı yarpaq gücündə.  
Dost qəlbi dayandı, ürəyim dayan!  
Dost səsi qeyb oldu səslər içində! 
 
Qəşəm - o dağ çayı, o dağ qartalı,  
Varağı torpaqdı, yarağı torpaq!  
Yadımda bir zərif misrası qalıb,  
"Sahibsiz torpaqdı, yaralı torpaq!" 
 
Möcüzə inanmaz möcüzəydi bu  
Son görüş nidamız bu nida, qardaş!  
Səhəri sən mənə təbrik məktubu,  
Axşamı mən sənə: əlvida, qardaş!.. 
 
Faiq - dost bağında var əlli bağban, 
Gözündən daşardı qəlbinin nuru,  
Nəydi borc aldığı ata-babadan? – 
İnsan sədaqəti, insan qüruru. 
 
Nə qara qar oldu bu payız qarı,  
Kimi qaralayır bu yazı indi?  
İlahi, seyrəldi dost sıraları! 
Mənə yönəlibdi sel ağzı indi... 
Noyabr 1984, 1986 
________________Milli Kitabxana____________________ 
42 
 
  
GÖZLƏYƏNİM OLAYDI... 
 
Gedən yerini olaydı  
Qabil 
 
Gözləyənim olaydı...  
Məndən qabaq deyiblər.  
Başdan gələn boş sözü  
Başa çomaq deyiblər:  
Gedən qalandan qopur,  
Qalana dağ deyiblər,  
Hər ağılsız addımı  
Ağla yamaq deyiblər:  
Söz hikmətə dönəndə - 
Qızıl tabax deyiblər. 
 
Gözləyənin olaydı...  
Elə səmtə gedəydim,  
Elə səmtə; gərəydim,  
Quzular qurd yeyəndir,  
Toxlar toxluqdan doyub,  
Toxlar sükut yeyəndir.  
Aclıq aca plovdur,  
Aclar ümid yeyəndir.  
Gözləyənin yanına  
Səsləyənim olaydı... 
 
Elə səmtə gedəydim,  
Elə səmtə; göyərdim  
Ulduzlara çatmağa  
Mələklər at satırlar. 
Əlsiz-ayaqsızlara  
Quşlar qanad satırlar.  
Bir görəydim əzənlər  
Necə imdad satırlar.  
Tale qoyub hərraca  
Ay haray-dad" - satırlar. 
  
________________Milli Kitabxana____________________ 
43 
 
Gözləyənim olaydı...  
Kaş o günü görəydim.  
Sədamın əks-sədamı  
Opdüyünü görəydim.  
Yerin yerə halallıq  
Səpdiyini görəydim.  
Həlimliyin büdrəməz  
Sərtliyini görəydim.  
Mindən bircə namərdin  
Mərdliyini görəydim... 
 
Gözləyənim olaydı...  
Görüş müşkül olsa da,  
Təzədən alışardım  
Atəşim kül olsa da.  
Ölüm yedəkçi olsa,  
Batmaz ömür yelkənim, - 
Özümü saxlamasa,  
Saxlar diri kölgəmi.  
Gözləyənim olaydı...  
Gözləyənim olmasa,  
"Döz" deyənim olaydı... 
 
7 dekabr, 1986 
 
________________Milli Kitabxana____________________ 
44 
 
MƏMMƏD ARAZ QAYASI 
 
Bu yaxınlarda aldığım oxucu məktubunda deyilir ki, "Sanbulaq" adlanan 
dərəyə gedən yolun üstündə bir sal daşa "Məmməd Araz kürsüsü" adı 
vermişik. Kövrəldim. Onu çoban dostumun hədiyyəsi saydım. O sal daş 
mənə bir qaya boyda göründü. Xəyalən o qayanın görüşünə getdim. 
 
Farmanına, təltifinə alqış, ey çoban  
Məmməd-Qaya. Qaya-Məmməd,  
Xoş gördük sizi. 
Olsa-olsa mən olaram adi daş çapan:  
Çopur qaya, Qara Məmməd,  
Xoş gördük sizi! 
 
Bu görüşü göydən baxan qartal da duyur - 
Qanadından lələk salır - 
Təbərrük üçün. 
Qabaq-qənşər qayalıqda kəklik oxuyur, 
Var ol səni, xallı pəri, bu təbrik üçün. 
 
Yaz dolusu, qəzəbini çiynimdə soyut,  
Qış sazağı, qılıncını çiynimdə gəzdir!  
Qara şeytan, qiyafəni yanımda soyun,  
Boz canavar, boyrümdəcə bala əmizdir. 
 
Fərhad külək,  
Yıx, yelpiyin yıxan daşları,  
Beyinlərdə, ürəklərdə daş yara bilək,  
Yuxarıdan aşağıya yağan daşları  
Aşağıdan yuxarıya qaytara bilək. 
 
A dağ çayı,  
Səs vermişdin səsindən mənə. 
Bir yaz günü nəfəsindən qapdılar onu. 
Yumalayıb, tapdalayıb palçıq yerinə 
Üzü bomboz divarlara yapdılar onu. 
  
________________Milli Kitabxana____________________ 
45 
 
Şəhidlərin qəbri üstə yanan səsimi 
Yanan qandı, duyan duydu... 
Danan qaldımı?.. 
Qılıncımı bürmələyib, qalan səsimi 
Şəhriyara pay yolladım, bilməm aldımı? 
 
Bu daşların daş quyruğu, daş yamağı yox! 
İnsanlığım, daşlığıma söykən, qürrələn. 
Daşın daşa baltası yox, 
Badalağı yox. 
Batan səsim, bitən səsim-qaya qüllələr!.. 
 
Kürəyimdə yerin-göyün ağır yığını, 
Möhürlənmiş hər ucalıq 
yüksəliş deyil. 
Mən duyuram sən olmağın ağırlığını, 
Ey mən - qaya, mən olmaq da asan iş deyil... 
 
25 dekabr, 1986 
  
________________Milli Kitabxana____________________ 
46 
 
DAHA İNANMIRAM... 
 
Daha inanmıram boş vədələrə,  
Göz yaşın od olsa – qəhər demərəm.  
Ağızdan ağıza qaçan xəbərə  
Sağsağan deyərəm, Xəbər demərəm. 
 
Bu yorğun yolçunun yolu yoxuşlu, 
Cənnət vəd eləmə üfüq dalmda.  
Yoluma daş-qaya diyirlə, xoşdu,  
Alnıma güllə sıx açıq alınla. 
 
Toxumu haram əl hövkələyəndə  
Səpinçi döşlüyü dəni saxlamır.  
Meşə dincliyinə balta dəyəndə  
Meşələr dumanı, çəni saxlamır. 
 
Yalana dəm tutdun - yağışdı, yağır. 
Qibləyə tuşlanan andı neynirəm: 
Yəhəri yastıqlı, 
Yüyəni yağlı 
Ayağı buxovlu atı neynirəm. 
 
Daha boş vədənə inamnıram mən,  
Vədə yük olanda yerimək olmur.  
Doğrunu görəndə xəcalətindən  
Qar kimi,  
Buz kimi ərimək olmur. 
 
Bu necə vəddir ki, - irişən ilğım,  
Qaçanı, qovanı bara yetirməz:  
Bu kobud məsəldir - ayğırsız ilxı  
Kişnərti yetirər,  
Bala yetirməz. 
  
________________Milli Kitabxana____________________ 
47 
 
Söz kəlam bişirər ağız kürrədə, 
Dəyər öz başına - dəyənək olsa... 
Şükür bu günə də, 
Ötən günə də, 
Hər şey olacaqdı gələcək olsa. 
 
Mən rəncbər oğluyam - doğruya qulam: 
Od halal olmasa, ocaq alışmır. 
Ha dedim: vədindən atəşgah quram, 
Kibritim alışmır, 
Vallah, alışmır... 
 
28 dekabr, 1986 
________________Milli Kitabxana____________________ 
48 
 
PUŞKİNƏ 
 
Necə deyim: ölümünün yüz əlli ili?..  
Sənin əlin tətikdədir yüz əlli ildi.  
Çox xırdalar bərk ayaqda qeybə çəkilir,  
Böyük dərdlə vuruşana böyük deyildi. 
 
Səndən keçdi Rusiyaya atılan güllə,  
Namərd bilir: xalq ürəyi - şair ürəyi!  
Ölümsüzdür açıq-aşkar açılan güllə,  
Qara həsəd gizli-gizli yeyir ürəyi. 
 
Hər xəyanət uçrumundan bir tale alsaq,  
Min gccəmiz,  
Min küçəmiz çıraqban olar.  
Məncə, şair qüruruna daş atan alçaq  
Anasına-bacısına kəm baxan olar. 
 
Sənin səsin: "Hər zamanda zamandan qorun  
Qalır pislər yaddaşında, pis illər ölmür!  
Bir Dantesə bəsdi bircə hörümçək toru,  
Çətin odur - qatil ölür, qatillər Ölmür". 
 
İndi qatil min donludu, 
Bir donlu deyil. 
İndi "ağıl daşqınından" qatil artmada. 
İndi qatil atlı deyil, 
Faytonlu deyil, 
İndi qatil ulduzlara kəmənd atmada! 
 
Şair səsi el səsinə Allahdan yaxın,  
Hər diri söz, hər incə dil bir inci 
zərrə. 
Nəsiminin qürubunu görsəydin, yəqin  
Sən birinci namizəddin ikinci yerə.  
Yenə şair güllələyir görünməz əllər, 
  
________________Milli Kitabxana____________________ 
49 
 
Yenə səsi səs göyərdir Nerudaların,  
Taxıl əkir, un ələyir fənd bilməəllər, 
Yenə əllər ətəyində - yağışın, qarın.  
Ölməzliyi ucaldana ölməz deyilir:  
Qibtəçini kindi boğan,  
Kindi öldürən. 
Gəl geriyə varaqlayaq yüz əlli ili,  
Qatil, görək kimdi ölən, kimdi 
öldürən!.. 
 
1987 
  
________________Milli Kitabxana____________________ 
50 
 
XƏBƏRİM OLMADI 
 
Bu mənzilə necə yetdim,  
Vallah, xəbərim olmadı.  
Heçdən qaçıb, heçə yetdim,  
Vallah, xəbərim olmadı. 
 
Bu dağlar üzü ağdılar...  
Qarını pünhan sağdılar, - 
Qara üzlərə yaxdılar! – 
Yaylaq, xəbərin olmadı. 
 
Dünən özümü yormuşdum,  
Günəşli göydə kor quşdum...  
Üzü uçruma durmuşdum,  
Qorxaq, xəbərin olmadı. 
 
Daşda, dəmirdə yaşadım,  
Açıq qəbirdə yaşadım,  
Dəni xəlbirdə yaşadım,  
Torpaq, xəbərin olmadı. 
 
Bu necə dəhnə: yuyundum,  
Bu necə novça: üyündüm,  
Nə arxdı açdın, suyundan  
Allah, xəbərin olmadı... 
 
1987 
  
________________Milli Kitabxana____________________ 
51 
 
TİKANSIZ YAZILAR 
 
Dostum İsaya 
 
Tikanlı yazılar yazdığım yetər,  
Kağız da, qələm də dincəlsin bir az.  
Nə qızıl üzəngi, nə gümüş yəhər,  
Yol hamar olmasa, könül oxşamaz. 
 
Bəs kimdən "töhfədir" yolumda bu tir?  
Yolum, yol kəsəni kövrək görmədim.  
Çiçək talasında qanqal da bitir,  
Heç bundan darılan çiçək görmədim. 
 
Tikansız yazılar-kökü dərində,  
Sözə arğac elər söz bildiyini.  
Tikanlı yazılar çax-çax yerində,  
Zaman üyüdəcək öz bildiyini. 
 
Mələklik yaşıdır-deyək ki, yaşım - 
Bütün su arxları süd dartır gecə..."  
Uçruma söylədim: "nənnidi", yaxşı,  
Uçruma gedənin qolundan, necə?.. 
 
Bəlkə az düşünüm, dayaz düşünüm? – 
"Oların", "olmazın" təkəri birdi.  
Arı tikanıyla ilan dişinin  
Bəlkə çəkisi bir, zəhəri birdi. 
 
Bəlkə heç görməyim görünən qəmi,  
Malalı ömrə də ömürdü deyim.  
Xəyanət caynaqlar didsə sinəmi,  
"Qarışqa tükümü gəmirdi", - deyim? 
 
Quruda quzu desəm - bu, qurd arzusu,  
Yazıqlıq bacarır collad olanlar. 
  
________________Milli Kitabxana____________________ 
52 
 
 
Quzuya qurd desəm - istəməz quzu,  
Yazıqlar! Hər dəmdə yazıqdı onlar. 
 
Taleyim, taleyin hökmünü çağır,  
Ömrümə qış verdi - qarı yarımçıq...  
Könlümə üz tutdum yır-yığış çağı,  
Baharı yarımçıq, yarı-yarımçıq... 
 
Bu dünya güllükdür, agar inansan,  
Bir lalə camına dolmaq olurmu?  
Söykənək bildiyim qara tikansa  
Gör onda tikansız olmaq olurmu?.. 
 
Hardasa işıqdan çələng toxunur,  
Hardasa səsimə dağ qulaq asdı.  
Nə yaxşı dost sözü palıd toxumu,  
Nə yaxşı tikanı becərən azdı... 
 
1987 
  
________________Milli Kitabxana____________________ 
53 
 
VƏZİFƏ, İNSAN... 
 
Vəzifə insana şan-şöhrət deyil,  
İnsan vəzifəyə şöhrət olmalı. 
Bəxiyar Vahabzadə 
 
Keçərdin göylərin yeddi qatından,  
Çağlayan çağında nə çağa düşdün!  
Ayağın üzüldü mənsəb atından,  
Ayağın üzüldü – 
Ayağa düşdün. 
 
Gödənə göz tikən ağlın qudurdu;  
Bilmədin haqq-nahaq ata malıdır.  
Yıxdığın payını yıxıldı, durdu,  
Növbə yıxanındır - yıxılmalıdır. 
 
Yolun əvvəlində görünmür sonu,  
Bu gülünc sonluğa gülməzdim onda.  
Sağ gözün son gözə qonşuluğunu  
Bilməli olsan da, bilməzdin onda. 
 
Devikmə, təntimə, özünü yolma,  
Yoxdu, ötürmələr, qarşılamalar.  
Bu həmin qatardı, həmin yolunan...  
Bu həmin adamlar, o qarışqalar... 
 
Özün öz gəzənin, özün itiyin,  
Bir daş yaddaşında izin qalıbsa, 
 
Qonşu pişiyinin, qonşu itinin  
Üzünə baxmağa üzün qalıbsa,  
Səhərlər eyvana çıxmağa qorxma,  
Üfüqə; Günəşə baxmağa qorxma. 
 
İndi öz hökmünlə ev dustağı sən,  
Üzü dönüklərə dönükdür bu xalq. 
 
  
________________Milli Kitabxana____________________ 
54 
 
Əyil, sürt üzünə bu torpağı sən,  
Əyilsən, bağışlar, böyükdür bu xalq. 
 
Bir dən bitirmədi öz alın tərin,  
Yox Günəş zərrəsi qanında, yazıq.  
Yazıqdı yaşmaqlı pəncərələrin,  
Dost əli açmayan qapın da yazıq. 
 
Bu dəniz kimliyin fərqinə varmaz,  
Cəmliyin, kəmliyin fərqinə varmaz. 
 
Hərdən çıx sahilə ayaq gəminlə,  
Su səni daşlamaz, meh səni yıxmaz.  
Cavanlıq dostların şeş-beş dəmində,  
Vəzifə dostların sahilə çıxmaz. 
 
Mənəmlik, hərislik gözdən tük qapar,  
İnsan alçalanda, insan enəndə.  
Vəzifə çapardır, kəmfürsət çapar,  
İnsan öz əliylə yəhərlənəndə. 
 
Vaxt olur vicdanın səsi baş yarır, 
Onda keçmişini çağır - gələcək. 
Hərdən çək özünü, 
Çək gözəyan, 
Gör hansı tərəfın ağır gələcək... 
 
Duyarmı eyhamı söz duymaz, qalın,  
İnsanlıq ən qədim qoruqdu yerdə.  
Vəzifə itəndə İnsanlıq qalır,  
İnsanlıq itibsə - yer yoxdu yerdə! 
 
1987 
  
________________Milli Kitabxana____________________ 
55 
 
SÖZ AÇIQ OLANDA... 
 
Dur aç pəncərəni açıq havaya, 
Qorxma görünməyə, 
Görməyə qorxma! 
Dur, ey yoldaş insan, dur çıx havaya, 
Dur, təzə gözlə bax köhnəyə, qorxma! 
 
Nə qədər söz udaq, dil sancaqlayaq,  
Göyərdi pıçıltı qapı dalında.  
Bizi anlayanı, biz də anlayaq,  
Səsimiz qovruldu qapı dalında. 
 
Burda iddiamız başdan yuxarı,  
Qapıları dalında pələngik, şirik.  
Burda başımızı yaddan çıxarıb  
Özgənin başıyla fikirləşirik. 
 
Söz açıq olanda - göz açıq olur,  
Göz açıq olanda - "beş", "əlli" deyil.  
Söz açıq olanda düz düzə quldu,  
Şapalaq zərbədi,  
Təsəlli deyil. 
 
Dartmalar, didmələr, fəndlər, bölgülər  
Oxunu gizlədən yay ola bilmir.  
Biclik tələsindən qaçan tülkülər,  
Düzlük tələsindan yayına bilmir. 
 
Qoşa buynuzunu gizlətmə başda,  
Qarnını deşəcək- içinə çəksən.  
Özünə görünsən sən açıq-aşkar  
Elə özgəyə də görünəcəksən. 
 
Sirr açar, dür- açar açarımız da,  
Od donsa, buz yansa -inam ələnməz.  
Söz açıq olanda içərimizdə  
"Yalanlar, filanlar" qafiyələnməz. 
 
Boş vədə fil olsa - dizi qatlanar,  
Tarixin "düzü düz" varağı ağdır.  
________________Milli Kitabxana____________________ 
56 
 
Açmağa düyünlü həqiqətləri  
Duyumlu barmaqlar tapılacaqdır. 
 
Ədalət qamçısı qəzəb soyudur,  
Qırımlar, qurumlar itirməz onu,  
"Açıq söz" dediyin qızıl suyudur,  
Pas atan ağıllar götürməz onu. 
 
Ötəri hay-küydən qulağım batar, 
Yalançı köçəri, 
Yalan köçəri. 
Açdım ürəyimi, açdım taybatay, 
Xoş gördük, doğru söz, 
Buyur içəri... 
 
1957 
  
________________Milli Kitabxana____________________ 
57 
 
YALANÇININ EVİ YANDI 
 
Yalançının evi yandı göz qabağında, 
Hamı baxdı, hamı gördü, 
Hamı inandı. 
Şübhəsi yox: ilanın da, qurbağanın da: 
Evdi - yandı, daşdı - yandı, 
Torpaqdı - yandı. 
 
Yalançının dili yandı göz görə-görə,  
İnanmadı dili alov yaxanlar belə.  
Xəbər yetdi ona töhfə dil verənlərə,  
İnanmadı kirpiyindən yaxınlar belə. 
 
Ağlığına inam itər dağda qarın da,  
Ara vuran bal qatanda şərə, qeybətə.  
Yalançının dili yanmaz, söz bazarında  
Yaxşı yalan satılarsa, yaxşı qiymətə... 
 
24 mart, 1987 
  
________________Milli Kitabxana____________________ 
58 
 
VƏFALIYA CAN QURBAN... 
 
"Vəfasız atar gedər" 
 
Heç bilmirəm kimdi yazan, kimdi oxuyan?  
Vəfalıya qurban olmaz can nəyə layiq?  
Kimdi səhər şəfəqindən çələng toxuyan?  
Kimdi deyən: ölüm sözü ölməyə layiq? 
 
Səhər-səhər qapı döydüm – ürək qapısı, 
Dedim: "Əhdə vəfalıdan bir dəstə çiçək... 
Seldən qopub, yeldən qopub, 
Oddan yapışıb, 
Bir də onu bu ünvana kim göndərəcək". 
 
Üz dönəndə ünvanlar da sifətsiz, uçrum, 
Yaxşı olur cib töhfəsi gül töhfəsindən... 
Durub indi daşı öpüm, 
Taxtanı qucum? 
Nitqim batdı, dilim dondu, "dil töhfəsindən". 
 
Nə yaxşı ki, yaxşıların ünvanı dünya,  
Qum üstündə söz göyərdir sayalı əllər.  
Ovundurdu sinəmdəki dünyanı dünya,  
Əl uzatdım -Gül uzatdı vəfalı əllər. 
 
...Göy gurlayır, yağış yağır, ildırım çaxır.  
İtən nəğmə, batan nəğmə doğulur yenə.  
Təzə çəhlim, təzə cığır yollara çıxır, 
Təzə səslə köhnə nəğmə oxunur yenə... 
 
Mən bilmirəm əhd-etibar azalıb, artıb?  
Odun rəngi, otun rəngi dəyişməzdi ki...  
Köhnə dəbdə layla demək köhnəlib artıq,  
Bəs neyləyək? Körpə səsi "köhnə" səsdi ki... 
 
  
________________Milli Kitabxana____________________ 
59 
 
Dəli könül, vafasıza, nə söz, nə hədə...  
Can qurbandı söz yazana, oxuyana da!  
Daş heyifdi, vəfasızsa, daş atma hədər...  
Dəli könül, görək qeyri nə düşür yada... 
 
Bəd əl düşür öz fəndinin məngənəsinə,  
Məqam tapdı - qənimini qənimət verir.  
Zamanını çək zamanın məhkəməsinə,  
Zaman üzü dönüklərə zəmanət verir... 
 
1987 
  
________________Milli Kitabxana____________________ 
60 
 
MEYMUNA ƏL ÇALMAQ 
      ÖYRƏDƏN UŞAQ 
 
Meymuna əl çalmaq öyrətmə, bala  
O bir gün özünü oyada bilər.  
İnsan dünyasından əl çala-çala  
Heyvan dünyasına qayıda bilər. 
 
Yığılar başına dost-tanışları,  
Hər ağız açana əl çalar qonaq.  
Sonra bu vərdişə uyan başları  
Ağıllı başlardan kim ayıracaq?! 
 
Ədalı başçılar qızar-qızınar,  
Meymun da meymuna alçalar indi.  
Daş üstə kəkliyi didən quzğuna,  
Daş atan meymunlar əl çalar indi. 
 
Meymuna əl çalmaq öyrətmə, bala,  
Uşaqsan, bu ağır bir dərddi bəlkə.  
Palıd yarpaqları əl çala-çala  
Palıda əyilmək öyrətdi bəlkə. 
 
Gərnəşər ağac da, daş da, qala da,  
Tülkülər, dovşanlar xoşlar bu dəbi. 
Tikilər fillərə yaxın talada,  
Çəpik qərargahı, alqış məktəbi. 
 
Nə pisdi, bu səsə qatıb səsini,  
Gəvəzə qarğalar tərif yazsalar.  
Meymun vərdişini, meymun dərsini,  
Ayı təlimçilər oğurlasalar... 
 
Arı balsız qalar, qarışqa dənsiz,  
Vaxt tapmaz əl çala çəpik çalanlar.  
Çətin ki, yorulsun səbri tükənsin,  
Meymuna əl çalmaq öyrətmə, bala! 
 
  
________________Milli Kitabxana____________________ 
61 
 
Köhnə duruşunda baxar dağ-dağa,  
Dağ qonşu ucaya, uca dağ deyər.  
Meymun küllüyündə sülək sağsağan,  
Qanad çalmağına əl çalmaq deyər. 
 
Birdən əl çalmağa şir payı - şillə!  
Meymunlar meymunluq eləsə, - azdı.  
Birdən bu çəpiyə şirniksə şirlər...  
Bir meşə qoşula bu səsə - azdı.  
Yaxşıya yamanlıq öyrətmə, bala!  
Öyrətmə, meymunu, öyrətmə, bala! 
 
1987
________________Milli Kitabxana____________________ 
62 
 
 
YAŞAT MƏNİ 
 
Bu dünyada qurmaq çətin, yıxmaq asan,  
Bir təkanla dağ yıxılar, yıxan olsan.  
İpə dönnəm-əgər göyə çıxan olsan,  
Odun sönsə, qorun ollam,  
Yaşat məni! 
 
Harayımı batırmağa səs alınca,  
Tərsi düzə cəm eləyib, tərs alınca.  
Mənə balta qıcıyandan dərs alınca,  
Baltan ollam, qolun ollam, Yaşat məni! 
 
Əyri yoldan aylı yolun yaşı qədim,  
Üzüyündən üzüyünün qaşı qədim.  
Bilməm; eşqin yazı qədim, qışı qədim...  
Yazın olum, qarın olum,  
Yaşat məni. 
 
Haqq - bir daşdır,  
Nahaqq - dorə, bir ağ dərə.  
Zülmətsevər yalquzağa qulaq dərə.  
Qara selin gurultusu qulaq dələr...  
Nahaqqa haqq qurum ollam,  
Yaşat meni. 
 
Qar altında yaz gözləyən əkin kimi,  
Ədalətə heykəl yonsan, əklil kimi.  
Doğruya qan, şərə qalxan vəkil kimi, 
Gərək ollam,  
Qoru məni,  
Yaşat məni! 
1987 
  
________________Milli Kitabxana____________________ 
63 
 
   AĞLAMA, QORXURAM 
       GÖZ YAŞLARINDAN 
 
Yenə gözün dolu, ürəyin dolu,  
Təsəlli sənindir, gileylər mənim.  
Vallah, öz içimdə öz dərdim donur,  
Vallah, bu gileylər kül eylər məni. 
 
Gözündən ovcuna arx açdin, yetər,  
Əl atsan, çiçəklər solar, quruyar.  
Üzünün yanğısı ocaqdan betər,  
Buludlar quruyar, sular quruyar. 
 
Mən nədən yapışım, nədən barınım,  
Gözlərin varisi göz yaşlarıdır.  
Qadın zinətinin, qadın varının  
Ucuz mirvarisi göz yaşlarıdır. 
 
Hələ dostlarım var - əli qolumda,  
Bir dərdə itiyəm, bir dərdə tuşam.  
Gecədən gündüzə gedən yolumda  
Bu göz yaşlarına çox uduzmuşam. 
 
Gördüm gülüşündən gülab yağanı,  
Bir gözü qızıldı, bir gözü gümüş!  
Duydum bir məqamda o ağlağanı,  
Gözü ağlayanda qəlbi gülürmüş!.. 
 
Dərdiylə, qəmiylə qoşa yatdığım  
O necə qəfəsdi, o necə səsdi.  
Büdrəyib aşanda əl uzatdığım  
Dikəlib qalxanda əlimi kəsdi. 
 
Yıxıldım, yıxana qəhmər durdular,  
O göz yaşlarına inandıqlarım.  
Gözümdə hörümçək toru qurdular,  
O göz yaşlarına inandıqlarım. 
  
________________Milli Kitabxana____________________ 
64 
 
Qoy belə nə odum, nə közüm olsun,  
Ayıl bu tənəli söz daşlarından.  
Götür gözlərimi, dörd gözün olsun,  
Ağlama, qorxuram göz yaşlarından. 
 
Hələ dostlarım var - əli qolumda,  
Bir dərddən uzağam, bir dərdə tuşam.  
Gecədən gündüzə gedən yolumda  
Bu göz yaşlarına çox uduzmuşam... 
1957 
  
________________Milli Kitabxana____________________ 
65 
 
      SAĞLIĞIMDA... 
 
"Sağlığında qiymət verin insanlara"  
Cabir Novruz 
 
Göz yaşını tök sinəmə - dəfn elə,  
Ağlayırsan - sağlığımda ağla sən.  
Qəhrin varsa, sağlığımda qəhr elə,  
Ağlayırsan - sağlığımda ağla sən. 
 
Varmı indi ahdan yanan ərəmlər, 
Odu odla söndürocək Sənəmlər? 
Bir də çətin ələ düşə bu dərnler...  
Ağlayırsan - sağlığımda ağla sən. 
 
Gedən gedər, qəmi qalar bir içim, 
Fərqi yoxdu: ya üç mini, ya üçü...  
Məzar üstə çoxu ağlar görk üçün,  
Ağlayırsan - sağlığımda ağla sən. 
 
Qorx ki, sabah qəbirlər də çapıla,  
"İnciləşən" göz yaşları qapıla, 
 Göz yaşları alverçisi tapıla,  
Ağlayırsan - sağlığımda ağla sən. 
 
Ölüm odur - başda oturt, baş olmur,  
Sağlıq odur -  təriflərə aş olmur.  
Daşa da bük, daşı da bük - daş olmur,  
Ağlayırsan - sağlığımda ağla sən. 
1957 
  
________________Milli Kitabxana____________________ 
66 
 
QALIR HƏLƏ 
Ustad Şəhriyara 
 
Dönən döndü, yenən yendi dönməzliyə,  
Doğru yolun nərdivanı qalır hələ.  
Bəy deyiləm, söz hökmündə, Atabəyəm, 
Ər olmaza ər divanım qalır hələ. 
 
Dərdlə yarış meydanı da əlimdədir,  
Dərdlə güləş meydanı da əlimdədir.  
Dərdə atəş meydanı da əlimdədir,  
Ehtiyatda söz mcydanım qalır hələ. 
 
Bir ölkə var - özü boyda bir körükdür,  
Həqiqəti dil ucuna hörüklüdür.  
Çoxu zülmət suvağını söküb, gülür,  
Heydər babam, Savalanım qalır hələ. 
 
Mən bir elin, bir vicdanın köləsiyəm,  
Göy uçulsa, torpaq ölsə, öləsiyəm.  
Nə zamansa Nəsimini görəsiyəm,  
Bu inamım, bu gümanım qalır hələ. 
 
Öz əlinlə qala qursan öz adına  
Əcəl səni qoya bilməz sapandına.  
Qəfil düşsəm bir sevdanın kəməndinə... 
Qaynar təbim, qaynar qanım qalır hələ. 
 
Yüyənsizdi çoxumuzun mənəmliyi,  
Adilikdə dahiliyə dönəmliyi.  
Başımızda bu məstliyin, bu dəmliyin  
Boz dumanı, toz-dumanı qalır hələ. 
 
Məmməd Araz, əzilsən də əzim-əzim  
Araz boyu meh olmazsan bircə əsim.  
Ürəyindən ürəklərə köçüləsi  
Nur daşqını, 
Nuh tufanı qalır hələ. 
 
Oktyabr, 1987  
  
________________Milli Kitabxana____________________ 
67 
 
KƏNDLƏ ŞƏHƏR ARASINDA 
 
Məndən əvvəl bu məzmunda yazılmış bir şeirə nəzirə 
 
Ömrüm keçdi 
Kəndlə şəhər arasında. 
Bulud əkdim, sel üyütdüm, 
Xeyirlə şər arasında. 
Tikə tutdum, loğma uddum, 
Balla zəhər arasında, 
Çox ağ üzü qara gördüm, 
Ağ qəndillər arasında. 
Ömrüm keçdi 
Kəndlə şəhər arasında... 
Düşünürəm bu dünyada 
İtən nəyim, qalan nəyim... 
Kəndliyəmsə, 
Nə atım var, nə inəyim. 
Şır-şır axan bulağım yox, 
Allı-güllü yaylağım yox. 
Şəhərliyəm, 
Elə dəmli bir cağım yox, 
Elə əlvan otağım yox... 
Ömrüm keçdi 
Kəndlə şəhər arasında... 
 
Asfalt üstdə "beş-daş" atdım,  
Çox "qərcimə-daş" oynadım,  
"Beş-daş" atdım,  
Beş daş uddum.  
"Təkmi-cütdə" təklik uddum.  
Yaxşı yalan demək uddum,  
Yaxşı yalan yemək uddum.  
Ömrüm keçdi kəndlə şəhər arasında. 
 
Cəhrəli, nehrəli  
Alaçıqlar gördüm. 
 
________________Milli Kitabxana____________________ 
68 
 
Eldən elə qaçırılmış Qaçaqlar gördüm.  
Boylu-buxunlu alçaqlar gördüm.  
Gəzdim işıq dəyirmanı  
Kəndlə şəhər arasında. 
 
Yük daşıdım  
Sözlə bəşər arasında.  
Xətainin ayağına  
At yolladım  
Payızla yaz arasında.  
Səttarxana heykəl yondum,  
Kürlə Araz arasında.  
Ömrüm keçdi,  
Qələm-dəryaz arasında,  
Hələ get-gəl qurtarmyıb  
Bu dünyayla  
Məmməd Araz arasında. 
 
18-19 mart, 1988 
  
________________Milli Kitabxana____________________ 
69 
 
SİNƏM SƏHRA SİNƏSİ 
 
Səhra qumlarının hesabı varmı?..  
Səhra küləkləri cilova yatmaz.  
Sinədə itəni tapmaq olarmı?  
Küləklər qayıdar, İtən qayıtmaz. 
 
Özümü gəzirəm əli çıraqlı,  
Çəkisiz, ölçüsüz qum dənəsiyəm.  
Hər yolun, çəhlimin qapısı bağlı,  
Qarışqa fəndləri öyrənəsiyəm. 
 
Suyu bir dəhnədən: əyrinin, düzün... 
Bir gözdə haqq yatır, 
Bir gözdə nahaq. 
Qara quş gccəni, ağ quş gündüzü, 
Tələdən, cələdən kim qoruyacaq? 
 
Təklərə hay verib, tənha qalmışam,  
Sinəmdən ay doğar - qaranlıq olsa.  
Sonuncu qorumla od qalamışam,  
Yanarlıq olacaq- 
Qanarlıq olsa. 
 
Sənə də yol verdim, süləngi xain,  
Əli məşəllidir bələdçi peşəm.  
Sürün öz yuvana, sürün arxayın,  
Mən çox yıxılmışam, sürünməmişəm. 
Bəzən buz içində od saxlayıram,  
Dəvə yüklərimi qarışqa dartır.  
Bəzən düşmənimi qucaqlayıram,  
Hardasa bu dəmdə dostlarım artır. 
  
________________Milli Kitabxana____________________ 
70 
 
Əkinim-biçinim baharlı, qışlı,  
Yağışsız buludu torpaq eşitmir.  
Yüz il qulağımın dibində qışqır,  
Ürək eşitməsə, qulaq eşitmir. 
 
Bir qum dənəsində uyuyan qoram,  
Səhra sinəsidir sinəm deyirəm.  
Səhra dözümündən dözüm qoparam,  
Səhra yanğısında sönəm, deyirəm... 
  
14 mart, 1988 
  
________________Milli Kitabxana____________________ 
71 
 
           *** 
Xəzəli pul olan bağın  
Bağbanından qəpik çıxmaz,  
Bardan bara salam görən  
Əriyindən orik çıxmaz. 
 
Dərd dərədi, dərə mindi,  
Çəyirtkələr dəvə mindi.  
Dovşanlıq ki, dəbə mindi,  
Göy talaya əlik çıxmaz. 
 
Zaman çeynər yeyin-yeyin,  
Yavanlıqdı yalan-yeyin.  
Yüz də deyin, min də deyin,  
"İsmi dönük dönük çıxmaz..." 
 
Söz qənirsiz gözəlimdi,  
Düz yolumdu, düz əlimdi.  
Neyləyim ki, öz ətimdən  
Öz əlimə çəpik çıxmaz. 
 
Adı Pənah-pənahı yox,  
Günah paylar, günahı yox,  
Bu Allahın Allahı yox,  
Heç dərdimə şərik çıxmaz. 
 
  
 12 iyul, 1988 
  
 
  
 
 
  
 
  
 
  
 
  
 
________________Milli Kitabxana____________________ 
72 
 
      VAXTINDA GƏLMƏDİN 
 
Vaxtında gəlmədin... Mən məndim onda, 
Qanadım yerində, 
Qolum yerində. 
Mən onda eşqimin ağ otağında 
Olsam da, olardım qurum yerində. 
 
Vaxtında gəlmədin.  
Bir çıxaq yola, Bir gedək bir ömrün sonuna kimi.  
Yollarda yorulaq, yolları yoraq,  
Qəlbimiz baş-başa sönənə kimi. 
 
Mən də çox ürəyə od dartdım, hədər,  
Heç vaxta sığmadı havalı vaxtım.  
Caynaqdan, qaynaqdan uzaqdı hələ  
O mənim abırlı, həyalı vaxtım. 
 
Görmüşəm vədəsiz batan səsləri,  
Hay çəkən qayanı, daşı görmüşəm.  
Xəyanət işində ustad kəsləri  
Dəyanət işində naşı görmüşəm. 
 
Ha dedim özümə özündən əl çək,  
Uysan hər havaya, oynamaq asan...  
Taleyin dalınca gedirsən, gərək  
Qovrulsan, sovrulsan qayıtmayasan. 
 
Mum oldun, qum oldun daşa söykənib,  
Sinəndə göyərtdin daş xınasını.  
Buluddan su alsa qızıl heykəlin...  
Zaman sındıracaq tez sınasını. 
 
Danışsaq çıxacaq dərd bir-bir üzə,  
Qəlbimiz gülü buz külqabı kimi.  
Biz indi gərəyik bir-birimizə  
Gərəksiz nəsihət kitabı kimi. 
________________Milli Kitabxana____________________ 
73 
 
Səni kim yolladı ömrümə qonşu,  
Qayıt, cəhlimini, yolumdan ayır.  
Mən indi yol azan bir səhra quşu,  
Səsim də, sözüm də sözə baxmayır... 
 
Vaxtında gəlmədin... 
Vaxt köhlən atdı! 
Vaxtında yalına yatanlar udur, 
Yer göyə tulladı, göy yerə atdı, 
Budur gecikənin töhfəsi, budur! 
 
20 iyun, 1988 
 
 
     
     
     
     
 
 
     
     
     
     
     
     
     
     
     
     
 
________________Milli Kitabxana____________________ 
74 
 
YENƏ BU KÜLƏKLƏR 
 
Yenə bu küləklər qoymayır yatam,  
Bir səmtə səsləyir hər əsən külək,  
Küləklər ağzında didilir adam,  
Bunları kim didib,  
Kim əyirəcək? 
 
Kiçik kiçildikcə böyük böyüyər,  
Yıxanı yıxanın qərəzi olmaz.  
Özünü itirən özündən deyər,  
Hörümçək torundan tərəzi olmaz. 
 
Sərsəri küləklər gəvəzə qarğa,  
Səllimi küləklər yüyənsiz qadın.  
O qənim-qəlbində yanan çırağa,  
Bu qənim...Vay odu arada qaldın. 
 
Bu hansı tufandı - babası boz qurd!  
Qeyb olan nəfəsdir – külək donunda.  
Torpağa hopana yurd oldu bu yurd  
Səmaya qalxanda şiraşək donunda. 
 
Qoca küləklər var - Nizami səsli,  
Ucalıb, ucaldan onu anlayar. 
Bir əsim əsməsi səhraya bəsdi – 
Bulud soyundura, sel heşanlaya. 
 
Qapqara küləklər gecələr əsir,  
Ağ geyir dan yecri ağaran kimi.  
Aparır adamı qurd vahiməsi  
Qoyunu dalınca aparan kimi. 
 
Nə qədər dağ öpdüm, yer qucaqladım,  
Yurdumdan-yuvamdan doyan olmadım.  
Külək səslərinə qulaq bağladım,  
Külək vədlərinə uyan olmadım. 
  
________________Milli Kitabxana____________________ 
75 
 
Yol azıb, ünvandan ünvana axır,  
İnam satmalıdır, vəd satmalıdır.  
Bu yazıq küləklər aldanıb axı,  
Bəlkə də haqqı var - aldatmalıdır. 
 
Kim duyar bir qəlbin hay-harayını,  
Mən düzəm, "düz əllə" düzləşməmişəm.  
Hələ ürəyimin "Qış sarayını"  
Yıxan küləklərlə üzləşməmişəm. 
 
3 iyul, 1988 
  
________________Milli Kitabxana____________________ 
76 
 
              BU DƏRƏ DƏRİN DƏRƏ 
 
Sağım da qayalıqdı,  
Solum da qayalıqdı,  
Önümdə dərin dərə...  
Həyat da dərin dərə,  
Ölüm də dərin dərə.  
Burda quşlar ötürsə,  
Çəyirtkələr gizlənib,  
Qayalar kölgəsində  
Çox kölgələr gizlənib,  
Çox ləkələr gizlənib.  
Çox bəlkələr gizlənib  
Burda ilan ilandır,  
Mələməz quzu kimi,  
Burda məğrur qartallar  
Özü tapar ovunu,  
Gözləri leş aramaz  
Oxşan quzğun kimi.  
Gedirəm axın boyu,  
Deyirəm çox qəribə,  
Çox qəribə bəşərik,  
Göy başımıza şərik! 
Yer ayağımıza şərik!  
Su üstə tumurcuqlar  
Kiçilmiş gözlar kimi,  
Oyulub, çuxurlanıb,  
İşığı oğurlanıb  
İçilmiş gözlər kimi,  
Bu dərə dəorin dərə,  
Suları sərin dərə...  
Dərəyə düşmək asan,  
Dərədən çıxmaq çətin.  
Dərəyə qulazlanan  
Torusan bir millətin.  
Ayağınla düşmüsən,  
Əlinlə çıxmalısan.  
Özünü həfkələyib  
Bir tora yığmalısan.  
Birdən görsən, ilahi! 
 
________________Milli Kitabxana____________________ 
77 
 
Özün özün deyilsən.  
Körpü nədir, bənd nədir,  
Quma özül deyilsən...  
Neynər gərəksizləri,  
Özü gərəksiz olan,  
Qədəm əyri, iz əyri,  
Bir əyrisi düz olan...  
Dərəyə enmə, qorxaq!  
Qorxaq həllənc daşıdır,  
Kim ona təpik vursa,  
Dalı ona qarşıdır.  
Bu dərə qürd dərəsi,  
Marığında nər-igid,  
Ora düşsə kor olar  
Qaranlığa hürən it.  
Bu dərə dərin dərə!  
Dəroəyə enmə, qorxaq!  
Sahilə yamaq olan  
Ayaq izin qalacaq.  
Sonra kim darta səni,  
Bir müqəddəs əl gərək.  
İşıqdan sap əyirə,  
Bir müqəddəs əyilə,  
Bağlayıb darta səni  
Çanaqlı bağa kimi  
Qəfildən ata səni.  
Dərəyə enmə, qorxaq!  
Bu dərin dərələrə  
Arazlar sığa bilər,  
Bu dərin dərələrdən  
Arazlar çıxa bilər.  
Dərəyə enmə, qorxaq!  
Şah İsmayıl taxtına  
Gedən yol burdan keçir,  
Ədalət paytaxtına  
Gedən yol Burdan keçir:  
Dərəyə enmə, qorxaq!  
Bu dərə, dərindərə... 
 
20 iyul, 1988. 
 
________________Milli Kitabxana____________________ 
78 
 
QALMADI 
 
Məndən bu dünyaya nə qaldı görən?  
Bir odlu, ocaqlı oda qalmadı.  
Suyundan oduma arx açdım, suyum 
Od alıb qarışdı oda, qalmadı. 
 
Bilməm o nankorun qəsdi nə idi?  
Özü insandırsa, əsli nə idi?  
Gümanım bu dostluq qəsrinə idi,  
O da tez dağıldı, o da qalmadı. 
 
Köçdü göylərimdən gözünə hər qəm,  
Mən belə qurumuş saman çöpüyəm.  
Körpüsüz bir çayam, çaysız körpüyəm,  
Məndə dərd qalmadı, qada qalmadı. 
 
Zaman zəlzələdi, ülfətdi zaman,  
Halal şöhrətlərə şöhrətdi zaman.  
Elə azğınları titrətdi zaman,  
Birindən bir ağız soda qalmadı. 
 
Bir dünyanı Vətənin xəritəsidir,  
O, göz dağlayası, göz örtəsidir.  
Şer, söz səhəri, söz ertəsidir,  
Vətənə qaldısa, yada qalmadı. 
 
25 iyul, 1988 
  
________________Milli Kitabxana____________________ 
79 
 
MƏNƏ BİGANƏLİK ÖYRƏT, ÜRƏYİM! 
 
Mənə biganəlik öyrət, ürəyim! 
Qıvrılım içimdə, 
Yatım içimdə. 
Yaxşını yamandan seçə bilmoyim, 
Büdrəyira, yıxılım, batım içimdə. 
 
Bir gündə ütsələr meşəni, yolub,  
Yıxıb – sürüsələr dağları, susum. 
İçib məst olmasam, baxıb məst oluın,  
Desələr bulağa şərabdır bu su. 
 
Sapanda güc olum, daşa ağırlıq  
Tənha ulduzlara daş atan olsa,  
Deyim "xəlbirlənən" daş qumdur artıq – 
Yetimi, yesiri yaşadan olsa. 
 
Heç üzü qaraya üzüm gülmədi  
Sən ki, tanıyırsan, ey ürək, kiməm!  
Pərvanə olanda o kəs bilmədi,  
Biganə olanda biləcək kiməm! 
 
Bir az da ölümü yandırsın ahım,  
Düz olum, bilməyim düz olmaq nədi,  
Satanın nəyinə gərəkdir axı  
İynə olmaq nədi? Biz olmaq nədi? 
 
Oba yerlərinə baxıb ağlayım,  
Tüstüsüz ocaqdan nə pay, nə umu.  
Odunu nə vaxtdan qara bağlayıb,  
Alovu nə vaxtdan ağzını yumub. 
 
Quruya yaş olmaq hünərdi bəzən,  
Bəzən də bu hünər girovdu nahaq.  
Səni sinələrdən çox asmışam mən,  
Bəs səni sinəmə kim qaytaracaq? 
 
 
 
 
________________Milli Kitabxana____________________ 
80 
 
 
 
Elə daldalan;m alqış zalında,  
Xəbərim olmasın alqışlayandan.  
Xəbərim olmasın haqqı yanandan,  
Xəbərim olmasın haqqı danandan. 
Çəkim qoltuğuma qulaqlarımı,  
 
Bilməyim göy payı, yağışdı, qardı.  
Bilməyim sel çəksə ayaqlarımdan  
Sel kötük apardı, insan apardı... 
Ürəyim, öz dərdim özümdən ağır  
 
Hər hökmün andınla üz-üzə durur.  
Ölü sağlığımın sayıqlamağı,  
Diri mərhumluğun çağrışı budur...  
Mənə biganəlik öyrət, ürəyim... 
 
27 iyul, 1988 
  
________________Milli Kitabxana____________________ 
81 
 
 
ŞAİR, NƏ QAZANDIN? 
 
Şairəm, eşqim də öz qəlbim kimi mərdanədir. 
Əliağa Vahid 
 
Yalan yalmanına əli dəymədi,  
Üzəngi bassa da tərifçi çapar.  
Baş da əydirmədi, baş da əymədi,  
Dili dil açmadı ağlından qabaq. 
 
Mən onu görmüşdüm nurani çağda,  
Qızıla sarınmış yumaq kimiydi.  
Mən onu görmüşdüm pirani çağda,  
Uşaqdan da uşaq, uşaq kimiydi. 
 
Sınardı, deməzdi ürəyim sınıb...  
Yerə də, göyə də halaldı andı.  
Manat əvəzinə əlyazmasını  
Aca-yalavaca bağışlayandı. 
 
Qəlbində bir işim Məcnun gümanı,  
Dəminə dəmkeşdi qəmi də hərdən.  
Azanda, çaşanda öz ünvanını  
Dönüb soruşardı sürücülərdən. 
 
Mən onu görmüşdüm ürəyi güzgü,  
Palıd gövdəsinə bənzəri vardı.  
Mən onu görmüşdüm üzülü. üzgün,  
Büdrəsə, qarışqa tapdalayardı. 
 
Onu görməmişdim o illərdə ki,  
Xəyanət yarğandı mərdanəliyə,  
Zaman da ikili, zaman da iki,  
Zaman da yorğandı mərdanəliyə. 
 
İnsana qanaddı adi həvəs də,  
Həvəsi gözündə qalanlar azmı? 
  
Məhbəs də, qəfəs də, həbs də, qəsd də  
İnsan mərd olanda həddini aşmır. 
________________Milli Kitabxana____________________ 
82 
 
 
Ağ yola səslərdi istəklər onu,  
Mərdin söykənəyi qayadı, dağdı.  
Mərdanə olmasa küləklər onu  
Qatıb yarpaqlara aparacaqdı. 
 
Mən onu görmüşdüm ürəyi güzgü,  
Mən onu görmüşdüm üzülü, üzgün.  
Heç onu görmədim hüzünlü, küskün  
Şair, nə qazandın mərd olmağınan! 
 
1988 
  
________________Milli Kitabxana____________________ 
83 
 
HESABAT 
 
Dolaşdıq tarlanı, bağçanı, bağı, 
Buyur, yaddaşını köməyə çağır. 
Çağır tərəzini, çağır qapanı, 
Çağır çağrışlarla şöhrət tapanı. 
Sözdür-çəkəni yox, ölçəni yoxdu, 
Yüklə, sicimi yox, örkəni yoxdu. 
De ki, deməlini hələ demirəm, 
İnəklər cüt doğub, qoyunlar üçəm... 
Yalan at çapanda əlildi vicdan, 
De ki, düzlüyündən əyildi vicdan. 
De ki, işləməkdən pas atıb bu xış, 
Dörd fəsil yerinə qışladı bu qış. 
De ki, hörümçəklər hana toxuyur, 
Naxırçı mallara qəzet oxuyur. 
De ki, kəllərimiz filleri yıxır, 
De ki, fil gücümüz kəltəri yıxır, 
Əzmimiz ucaldıb dağ qızılları, 
Südlə suvarırıq "ağ qızılları". 
De ki, bunlar qalır - demədiyim bir, 
Çaylar at yerinə yedəklənibdir! 
Yağış ələməyə ələyimiz var, 
Bulud bələməyə bələyimiz var, 
Çöllər də, düzlər də dümdüz - yerində, 
Gecə növbə çəkir gündüz yerində. 
Var olsun- üyüdən ağız, "bu boyda", 
Açıb sinəsini kağız bu boyda. 
Olarlar, olmazlar yerli yerində, 
Qalarlar, qalmazlar yerli yerində, 
Sən deyən, mən yazan, nə desək - deyək, 
Sonra da alqışlar təsdiqləyəcək: 
Plan bu qədərdi, yalan bu qədər, 
Talan bu qədərdi; qalan bu qədər, 
Donan bu qədərdi, yanan bu qədər, 
Bilməz bu qədərdi, qanan bu qədər. 
  
 
________________Milli Kitabxana____________________ 
84 
 
Noxta bu qədərdi, palan bu qədər,  
Yüyənsiz, qamçısız qalan bu qədər.  
Oynayan bu qədər, çalan bu qədər.  
İsmətli bu qədər, "filan" bu qədər...  
Söz də ki, küt düşmür, nə qədər deyir,  
Əyrini də yeyir, düzü də yeyir.  
Dişimiz qalmadı söz çeynəməkdən,  
Bol məhsul olarmı, balam, bu qədər?! 
1988 
  
________________Milli Kitabxana____________________ 
85 
 
QORXURAM 
 
Nəydi yırğalayan bir nəhəng dağı?!  
Uçurumlar zamanın yaddaşı kimi!..  
Ələnib töküldü dərə aşağı  
Qayalar dağların göz yaşı kimi... 
 
Ən tənha adamdır çox dostlu adam,  
Yıxıldın, qaçacaq hamısı birdən.  
Bir olsun - pir olsun: çıxarma yaddan,  
Bir olsun - pir olsun, yapış o pirdən! 
 
Düz yola çıxmağa çoxu hələkdi, 
Bəzi oyaqları ayıltmaq olmur. 
Bu necə oyundu, 
Necə hənəkdi? 
Siçanı pişikdən ayırmaq olmur. 
 
Dağ uçdu? Uçruldu? - Bilinmir bu sırr! – 
Fitnəkar felləri deyilsə, nəydi?  
Zamanın qayçısı düzü düz kəsir,  
Səni əl verdiyin hansı əl əydi? 
 
Hər sözün qulpundan yapışmır əlim,  
Söz alğı-satqısı heyrətdi bəlkə?  
Hardasa "olarım", hardasa "bəlim"  
Əsrin lüğətində nifrətdi bəlkə! 
 
Sən dünən beləydin, qaragöz oğlan,  
Bu gün də eləsən: - təbi təlaşlı,  
Böyüklər kölgəsi ünvanı olan – 
Ay başı fırfıra, ay başıdaşlı! 
 
Ağlım, bu eyhamı sənsiz kim anlar?  
Sən çaşqın qafamda bir qafa da qur...  
Niyə bu yıxanlar, bu yıxılanlar  
Gələndə mələkdi, gedəndə quldur?! 
 
Dərdim min olsa da sönməz çırağım,  
Səsim öz səsimdən bata, qorxuram.  
Şairi yalana yatan yığnağın  
Özü də plana yata, qorxuram. 
________________Milli Kitabxana____________________ 
86 
 
 
YAXŞILAR 
 
Amandı, qoruyun bir-birinizi.  
Qoymayın soyuya Arazı Kürdən.  
Kim atdı, kim satdı birliyinizi – 
Papağı gildəndi,  
Qafası küldən... 
 
Elə son anda da sonsuz güc ara,  
Sən nəfəs-nəfəsə, səs-səsə gursan.  
Aradan su keçdi - yarğandı ara,  
Alasız, talasız birliyi bir san! 
 
Yoxsa əl tutanın yıxanın qədər,  
Qorxma, yaxşıların biri min adam!  
Gəzib igidlərlə qədəmbəqədəm,  
Yaxşılar ordusu yaradacağam. 
 
Ziyasız olanlar ziyanı dandı, 
Yox üzüqarası "qara kütlənin". 
Bir az gec inandım, 
Yaxşı inandım: 
Dişləri pis kəsmir ağlı kütlərin! 
Amandı, qoruyun bir-birimzi! 
 
Döyüş nə ağıdır, nə də meyxana, 
Ağlağan qatlanar, - 
Qatlanan sınar! 
Beş gün əlinizə düşən meydana 
Kürnəş bağlayanlar yığışmasınlar! 
 
Bu hansı ağıllı başdan başlanıb?  
Bu sel görünəndən daha dərindir.  
Bu çələng taclardan uca başların,  
Bu sümük xalqına hürənlərindir! 
 
Yaltaq da alçaqdır, alçaq da yaltaq,  
Çoxlan itləşdi bir yalaq üçün. 
  
 
________________Milli Kitabxana____________________ 
87 
 
Qoyun beləsini duza, saxlayaq,  
Sabah beləsinə şapalaq üçün. 
 
Hünər zamanın da qəddini gəlir,  
İgidlər ərləşir ərgən çağında.  
Xəyanət selinən, yelinən gəlir,  
Ədalət gələndə quş caynağında! 
 
Amandı, qoruyun, bir-birinizi! 
 
Qolu itənlərə qol olanların.  
Çəkici, orağı qorunmalıdır,  
Özgə ümidinə qor olanların  
Öz ümid çırağı qorunmalıdır! 
 
Mən də hər çağrışa dönüb baxmaram, 
Önümdə dağ durur, 
Arxamda dərə. 
Mən də hələm-hələm bayraq taxmaram 
Göyümdə göyərən göydələnlərə. 
 
Baxın, bir baxışla kim bunu anlar,  
Düşmən qılıncında - bu dost əlidir!  
Təbrikə, təhrikə mahir olanlar  
Güdaza verməyə səriştəlidir. 
 
İlahi, nə çoxmuş çayir kimilər!  
Ayıqlar qütbündə ayıq kimilər... 
 
Amandı, qoruyun birliyinizi!.. 
 
4 yanvar, 1989 
  
________________Milli Kitabxana____________________ 
88 
 
BU GECƏ YUXUDA 
 
Yel kimi səyirdib mənsəb atını, 
Sel kimi kükrəyib, 
Sel kimi axdım. 
Taxıb qollarıma quş qanadını... 
Bu gecə yuxuda şah oğlu şahdım. 
 
Günəşə, dur- dedim, - mənsiz yerimə!  
Üfürüb söndürdüm ulduzları da.  
Seçdim xan yerinə, əyan yerinə  
Qəpikdən, quraşdan ucuzları da. 
 
Çalalar önümdə süd gölməçəsi,  
Dərələr-bal dolu ağzına kimi.  
Əmrimə müntəzir, əmrimə əsir – 
Cəlladdan, quldurdan, - azğına kimi... 
 
Ağa barmağımı tuşladım - qara,  
Nə desəm ağardı dediyim anda.  
Kimdir bu dünyada kimliyi qalan?  
Əvvəli, sonu var qara daşın da. 
 
İştahım: ucalmaq Allah yanına!  
Bir az da yuxarı, azacıq, azca!  
Birdən şalı kimi də Allah yanıla,  
Bir çimdik toz ollam qapazındaca! 
 
Dağlara baxıram: gileyli dağlar...  
Bir meşə yüklənir bir qarışqaya.  
Bu uzaq yaxınlar, yaxın uzaqlar,  
Barışa bilmirsə - heç barışmaya! 
 
Qışqırdım, qışqırdım kişnərti sayaq,  
Qapdı hay səsimi bir qadın səsi,  
Kükrəyib qarışdı kükrəyən çaya  
Bir adam kölgəsi, bir at kölgəsi. 
  
________________Milli Kitabxana____________________ 
89 
 
Kimsə düyününü açır baxtımın,  
"Çəpik çal" deyənin öz əli yoxdu.  
Gümüş sarayımın; qızıl taxtımın  
Hər şeyi yerində,  
Özülü yoxdu. 
 
Böyrümdə tazı da, dovşan da sinib, 
Gözucu vəzirə, vəkilə baxdım. 
Nə qaçan tərpənir, 
Nə qovan dinir... 
Bu gecə yuxuda şah oğlu şahdım! 
 
29 yanvar, 1989 
  
________________Milli Kitabxana____________________ 
90 
 
ŞANAPİPİK 
Bəzən olur: daşı yeyir ağılsız insan 
 
Şanapipik, bu adada çınqıl gəzmə sən,  
Baban görən, nənən görən 
mərzlər yox daha, 
Yüngülqədəm çətinliklər üzləndi üzdən,  
Ağırqədəm asanlıqlar 
dırmandı dağa. 
Bir azını qulağına ayıq başların...  
Bir azmı boğazına haqq deyənlərin... 
Daşlar gördü: 
Daşlıqdan pis ömür başlanır,  
Dağlar gördü: dili dağlı dağ deyənlərin! 
 
Bu adada insanlardan kövrəkdi daşlar,  
Bu adada yox insandan insana körpü:  
Bu adada-vicdanlara pərsəngdi daşlar,  
Bu adada dimdiyində quşların çöpü. 
 
Diri-diri dəfn olunur burda adamlar,  
Qum ağlayır, daş ağlayır, insan ağlamır – 
Burda düzlük dükanında yalan satılır,  
Vicdan tacir paltarında -Vicdan ağrımır! 
 
Burda insan yurd yerini qaldırıb göyə,  
Yuva qurub, yuvasına əlləri çatmır.  
Burda cehz qadınların ərləri köhlən,  
Burda köhlən arvadların ərləri çatmır. 
 
...Nə yaxşı ki, qulaq tutdum xoruz banına, 
Nə yaxşı ki, külək səsi səsimi uddu,  
Qurd da, quş da qoy çəkilsin öz ünvanına,  
Bir zağa da, bir saralmış yarpaq da yurddu. 
 
Bu dünyanın hər gücünə sorağın olsun,  
Bu adanı belə gördün-hayqır, kirimə.  
Daş-qaya tap, yurd-yuva qur, insafın olsun,  
Şanapipik, bir də mənim yuxuma girmə... 
 
1989 
________________Milli Kitabxana____________________ 
91 
 
  
GECƏ PƏNCƏRƏMƏ DIRMAŞAN PİŞİK 
 
Azdı ac gödənə yüz haram tikə,  
Paslı dəmirləri gəmirmə nahaq  
İşıqla qarnını kim doydurub ki,  
Zülmətlə qarnımı kim doyuracaq? 
Gecə pəncərəmə dırmaşan pişik! 
 
Sanma ki, dünyanın bəxtəvəriyəm,  
Yuxuda xoşbəxtəm, o da ki - yatsam.  
Nahaq haqq əritsə, mənəm əriyən,  
Əsrin caynağında yumaqdı ad-san,  
Gecə pəncərəmə dırmaşan pişik! 
 
Hər haya-haraya zaman inanmır,  
Bəlkə Allahlığı bacarmır Allah!  
Çoxdandı qəlbimin çırağı yanmır,  
Vallah, gözlərindən od versən, allam,  
Gecə pəncərəmə dırmaşan pişik! 
 
Səninçün fərqi yox hər kim çağırdı,  
Qapıdan qapıya qaçmağın asan...  
Mənim ürəyimə gələn cığırda  
Fil azar, şir azar, horümçək azar,  
Gecə pəncərəmə dırmaşan pişik! 
 
Söyüd də dartmır suyunu alcaq,  
Bir quru kötüyün ədası yoxdur!  
Qurd itdən süləngi, İt qurddan alçaq,  
Sinəmdə yer versəm, faydası yoxdur,  
Gecə pəncərəmə dırmaşan pişik! 
 
Pəncərə sındıqca pişiklər artır,  
Görən nə yemişik, nə yedirtmişik?  
Astana yalayan pəncərə yırtır,  
Yəqin çox pişiyə pələng demişik, 
Gecə pəncərəmə dırmaşan pişik! 
 
Elə marıtdama altdan yuxarı, 
Nə var yuxanda, büdrəmək, aşmaq... 
Başa başsızları başsız çıxarır, 
Yeri get qabını yala, ay axmaq! 
Gecə pəncərəmə dırmaşan pişik...  
 
 1989 
________________Milli Kitabxana____________________ 
92 
 
BELƏ DÜNYANIN 
Mikayıl Müşfiqin xatirəsinə 
 
Söz verdim, söz adlı dəfinə verə,  
Tək bircə ölümsüz qərinə verə. 
Umdum nə verdi ki, küsdüm nə verə?  
Mən belə dünyanın nəyindən küsüm? 
 
İtirib özündə özünü dünya,  
Toyların, yasların özülü dünya... 
Əlim ətəyindən üzülü dünya...  
Mən belə dünyanın nəyindən küsüm? 
 
Ömrünə vay salar, vaydan utanmaz, 
Saç yolub-hay salar, 
Haydan utanmaz, 
Günəşdən utanmaz, Aydan utanmaz, 
Mən belə dünyanın nəyindən küsüm? 
 
Çaydı dəhnəsində xırsız əjdaha,  
Gecəsi salamat çıxmaz sabaha.  
İti bazarında atından baha,  
Mən belə dünyanın nəyindən küsüm? 
 
Dağ olsan, istəsə qolunda saxlar,  
Büküb bir hörümçək torunda saxlar,  
Yüz illik odunu qorunda saxlar,  
Mən belə dünyanın nəyindən küsüm? 
 
Bir gözü işıqdı, 
Bir gözü buzdu, 
Məkrli qadındı, gülçöhrə qızdı, 
Həlimdi, kövrəkdi, sərtdi, quduzdu... 
Mən belə dünyanın nəyindən küsüm? 
  
________________Milli Kitabxana____________________ 
93 
 
Ayağı altına yastıq qoyanlar,  
Başının altına qumbara qoydu!  
Nadanlar dünyanı qumara qoydu!  
Mən belə dünyanın nəyindən küsüm? 
 
Olsan öz haqqının köləsi belə,  
Əri öz içində, öləzi belə,  
Ondan inciyənin beləsi belə...  
Mən belə dünyanın nəyindən küsüm? 
1989 
  
________________Milli Kitabxana____________________ 
94 
 
ƏGƏR SON NƏĞMƏMİ OXUYA BİLSƏM 
 
Axşamdan səhərə yetdiyim kimi,  
Əgər min arzumdan birinə yetsəm,  
Əgər Naxçıvana getdiyim kimi,  
Ərdəbilə getsəm, Təbrizə getsəm. 
 
Əgər bu məkanda haqq əkənləri  
Haqlı döyüşlərdə qalibdi - görsəm.  
Özgə torpağına göz dikənləri,  
Çubuqsuz-çətənsiz qalıbdı görsəm. 
 
Əgər şah düzündən boylansam aya,  
Xətai qılıncı pilləkan olsa:  
O Şahlı dünyadan şahsız dünyaya,  
Şahlıq ləyaqəti yollayan olsa. 
 
Əgər sən ayaqda başımın üstə,  
Öz ana dilimi şam kimi görsəm.  
Nəfəsim çırpınıb çıxsa qəfəsdən,  
O şamda əriyən qəlbimi görsəm. 
 
Əgər xoş anlarım, xoşbəxt anlarım,  
Bir gödək ömürdə baxtıma yarsa,  
Qəfləti yuxuma daş atanların,  
Daşı öz qəbrinə qismət olarsa. 
 
Əgər dumaların   düzümü düzsə,  
Yayda yaylaqlara qayıdacaqsa.  
Əlim ayağımı torpaqdan üzsə,  
Dilim məramımı oyadacaqsa. 
 
Qələmim dünyaya əmanət olsa,  
Gözümün işığı bir gözə töhfə.  
Bir də gəlişimə zəmanət olsa – 
Gəlməzdim mən belə dünyaya, tövbə! 
  
________________Milli Kitabxana____________________ 
95 
 
İnam olacaqdır - dözüm vardısa,  
Qəmi dəm eləmək o mənə qaldı.  
Bir-iki yaraqlı sözüm vardısa – 
Vətəndən almışdım, Vətənə qaldı. 
 
Qoca Xudafərin! Susmaz gur suyam:  
Qəddin düzəlməmiş ölsəm, bağışla.  
Görüşə bilməsəm, Nursum - nur suyum,  
Ölkələr içində ölkəm, bağışla!.. 
 
Əgər sən nəğməmi oxuya bilsəm...  
Bir də öz gücümlə özümə baxdım.  
Əgər sən nağməmi oxuya bilsəm,  
Yəqin ki, bunları oxuyacaqdım... 
1989 
  
________________Milli Kitabxana____________________ 
96 
 
QAÇMA MƏNDƏN 
 
Məndən qaçma, quzu ceyran,  
Məndən qaçmağa nə var ki?  
Dərdimi qan, dərdimə yan  
Məndən qaçmağa nə var ki? 
 
Ovçusuyam tələm yoxdur,  
Tək yolçuyam, Lələm yoxdur. 
Sözümə tən qələm yoxdur,  
Məndən qaçmağa nə var ki? 
 
Nur zülmətsiz haçan oldu?  
Zülmotdən nur içən oldu!  
Ürəyimdən qaçan oldu...  
Məndən qaçmağa nə var ki? 
 
Bu zamandır, gərdişi var.  
Didmə, qurma vərdişi var.  
Süd dişi var, qurd dişi var,  
Məndən qaçmağa nə var ki? 
 
Dağma duman deyiləm,  
Bağına tufan deyiləm,  
Qaçsan da qovan deyiləm  
Məndən qaçmağa nə var ki? 
 
1989 
  
________________Milli Kitabxana____________________ 
97 
 
GÜZƏŞT 
 
Bir çaydan su içir güzəşt də, qəsd de,  
Od da var, buz da var insan qanında.  
Kimi söz acıdır qızıl qəfəsdə,  
Kimi qum sovurur söz xırmanında. 
 
Hər üzə güləni tanımaq olmur, 
Güzəştə gedənlər mərd oğlu mərddi, 
Söz yamaq götürmür, 
Söz yamaq olmur 
Söz Sözə çəpərdi, söz sözə bənddi. 
 
Günah çamırında ağnayana bax,  
Onun da baxtına günəş doğulur.  
Neçə ağıllıya dedi bir axmaq,  
"Qəbahət doğuldu – güzəşt doğulur". 
 
Qulağı kar olun hin harayına,  
Tülküyə borcumuz hörmətdi-dedi.  
Düşdüsə bir sürü bir qurd payına – 
Bunun da adı var - "qismətdi" - dedi. 
 
Dünən ön sırada gördüm əzəni,  
Fərqinə varmadım, güzəştə getdim.  
Üstümə çəmkirəm Ayızadənin  
Burnuna vurmadım, güzəştə getdim. 
 
İnadda yüzəmsə, güzəştdə minəm,  
Öz əlim pis qazmır öz məzarımı.  
Bu xalqa ömürlük tapşıran mənəm  
Dərə məzarımı, düz məzarımı. 
 
Yol kəsən, ev yıxan güclüdən uzaq,  
Gücsüzlə oyunda güzəştə getdim.  
Bu da var: kölgəmi gəmirən alçaq  
Quyruq bulayanda, güzəştə getdim. 
  
________________Milli Kitabxana____________________ 
98 
 
O qədar güzəştə getdim, bu haqqı  
Çox azlar yenə də çox az bildilər.  
Ayağım altında qədim torpağı  
İndicə sərilmiş palaz bildilər. 
 
Babam da beləcə, atam da belə  
Toruna düşənə güzəştə getdi.  
Torundan qaçana güzəştə getdi,  
Yelə bağışladı yel aparanı.  
Selə bağışladı sel aparanı. 
 
O qədər güzəştə getdim, axırda  
Palazım dartıldı ayağım altdan.  
Yox, daha torpağa yenmək vaxtıdır.  
Qəzəbim, nifrətim, bərk yapış atdan  
Bəxşişim, güzəştim, daha düş atdan... 
 
2 yanvar, 1990 
  
________________Milli Kitabxana____________________ 
99 
 
DÜNYA DÜZƏLMİR 
 
Böyük Mirzə Cəlilə 
 
Ömür də tükənir, söz də tükənir,  
Başımın altından yastıq da qaçır.  
Əllərdir uçuran, əllər tikəni,  
Çölümdən yaz qaçır, yazlıq da qaçır,  
Dünya düzəlmir ki, düzəlmir, baba! 
 
Kimdənsə tez durub kimin uşağı  
İtinə daş atıb beş yüz il qabaq.  
Kimin dəyirmanı, kimdən aşağı...  
Bunları yerində kim oturdacaq?!  
Dünya düzəlmir ki, düzəlmir, baba! 
 
Tərəfsiz tərəfdə düz oğlu düzlər!  
Tərəfgir tərəfdə silah, qan-qada!  
Çayını itirən mavi dənizlər  
Çırpınıb, boğulur göz qabağında.  
Dünya düzəlmir ki, düzəlmir, baba! 
 
Kiminsə dünəni qəbirsiz qalıb,  
Kotançı babası dəmirsiz qalıb,  
Körükçü atası kömürsüz qalıb,  
Xəmrəsi, urvası xəmirsiz qalıb  
Dünya düzəlmir ki, düzəlmir, baba! 
 
Mən təkdim, cüt oldum: təkləndim yenə, 
Özüm yük çəkərəm, 
Özüm də yükəm! 
Baxsam "döz" deyənə, "döz" deyilənə 
Ağzımdan qapılar öz halal tikəm, 
Dünya düzəlmir ki, düzəlmir, baba! 
 
Gedir yal davası, sümük davası,  
Gedir vurhavurla çəpik davası, 
 
________________Milli Kitabxana____________________ 
100 
 
  
Gedir milyonçunun qəpik davası, 
Çürük fikirlərin çürük davası...  
Dünya düzəlmir ki, düzəlmir, baba! 
 
"Mənəm" deyənlərin məni görünmür,  
Əli tətikdələr, özü hədəfdə,  
Azmış ağılların çəni görünmür,  
İtmiş, itirilmiş başlar kələfdə!  
Dünya düzəlmir ki, düzəlmir, baba! 
 
Hələ bu dünyanın qeylü-qalı çox,  
Bilməm zəhəri çox, yoxsa balı çox.  
Ços verdim özümə bu sualı çox,  
Ərzin nadanından ağsaqqalı çox!  
Bəs niyə bu dünya düzəlmir, baba! 
 
1990 
  
________________Milli Kitabxana____________________ 
101 
 
TƏSƏLLİ 
 
Hələ ömrümüzün nə yazı olub;  
Hələ bu dünyada nə yaşamışıq.  
Bizim payımıza çatası olub  
Təsəlli bir qaşıq, ümid bir qaşıq. 
 
Demə ki, ömrümüz keçdi yandan,  
Biz yenə ümidli günlər yarıyıq.  
Biz ki gələcəyə inam sarıdan  
Dünyanın ən varlı adamlarıyıq!.. 
 
Yanvar, 1970 
  
________________Milli Kitabxana____________________ 
102 
 
BU ŞEYTANLAR 
 
Böyük Cavidi oxuyarkən 
 
Yer üzündə hər nə qədər insan yaşar, 
Yer üzündə o qədər də şeytan yaşar, 
Hər düyündən, hər müşküldən hali 
şeytan, 
Yolçu şeytan, 
Sülək şeytan, 
Ala şeytan! 
Onu insan doğmayıbsa, 
Hardan belə bu qədərdir? 
O, su üstə üzən quru, 
O, quruda su qədərdi. 
Şeytan almaz insan dərsi, 
İnsan alar şeytan dərsi, 
Şeytan işi düzün tərsi, 
Tərsin düzü olmur, olmaz: 
Onu gəzən yolçu olar, 
Qismətində uğur omaz. 
Başdan aşar "səxavəti", 
Bizdən bizə pay gətirər 
pay aparar, 
Vay aparar, vay gətirər;  
Qəlbimizdən çıxıb gedər məqamında,  
Böyüklərə yük daşımaq məramında.  
Didib tökər ağlımızı,  
Orda hamar cığır görsə,  
Eşələyib quyu eylər,  
Bir balaca çuxur görsə,  
Sinəmizdə bayquşlara yuva qurar,  
Bircə şaxı sınmış görsə,  
Şax gəzinər, şax oturar,  
Ac-yalavac qurd-quş görsə.  
Çöl dünyası daha geniş, daha böyük; 
  
________________Milli Kitabxana____________________ 
103 
 
Daha ağır çəkdiyi yük,  
Özü dartar, özü saxlar.  
Kürsülərə can atanı;  
Özü açar, özü bağlar.  
"Qara şeytan", "sarı şeytan",  
"Ala şeytan", "Bala şeytan".  
Cəmiyyəti yaradanı.  
"Alda-verdə" səriştəli,  
Hər yerdədi, hər işdədi.  
Heç yerdədi, heç işdədi.  
Bu gün yaşa, bu gündədi,  
Keçmişə köç keçmişdədi.  
Alqış alar, çəpik satar  
"Üç qəpiyə", "beş qəpiyə",  
Satar şöhrətpərəstlərə,  
Satar mənsəbpərəstlərə,  
Satar yalanpərəstlərə.  
Bu şeytanlar kəsə-kəsə  
Əlimizlə əlimizi,  
Dar ağacı qurğuları  
Çəkib yığar qəlbimizə;  
Elə qurar dilimizi,  
Hər kəs özü 
ölümünə fitva verər.  
Elə burar əlimizi,  
Hər kəs özü cəllad tapar,  
Cəlladına özü iti balta verər.  
Bu şeytanlar: 
Qonşu şeytan qəlbindəki şeytanlara  
Yol axtarar, tapar yolu;  
Bu da şeytan, şeytan oğlu,  
O da şeytan, şeytan oğlu,  
Bu da oğru, o da oğru;  
Bu da quldur, o da quldur.  
Bu yol, qardaş! 
 
  
________________Milli Kitabxana____________________ 
104 
 
Şeytanların 
ünvanından gələn yoldur,  
Bu yol, qardaş! 
Şeytanların yuvasına gedən yoldur,  
Vallah, qardaş, 
Öz qəlbində özünə yer qalmayacaq,  
-Belə getsə şeytanların  
Bu artımı. Bir qulaq ver: 
Arxamızca şeytanların hürüşməsi  
Qurtardımı!!! 
mart, 1991 
  
________________Milli Kitabxana____________________ 
105 
 
YOXDU 
 
Bu ocaqda söz alışqan,  
Alışan var, yanan yoxdu.  
Bu saman ki, saxlamışıq,  
Yiyə duran zaman yoxdu. 
 
Dedim qurban şirin dilə,  
Yatdımı bir şerim dilə?!  
Şirin dildə şirin dilək,  
Şirinliyi duyan yoxdu. 
 
Söz qanmaz ki, şeşələnir,  
Söz küllükdə eşələnir.  
Min dərdim var - rişələnir,  
Bircəsini qanan yoxdu. 
 
Bu yol ki, düşdüm ağına,  
Dartınır "ölüm dağına",  
Düşdüm ümid sorağına,  
Hay verən çox, hayan yoxdu. 
 
Daşdan-kəsəkdən yazıram,  
Çəndən-çiçəkdən yazıram,  
İtdən-pişikdən yazıram,  
Heç fərqinə varan yoxdu. 
 
Harda yoxam, harda varam,  
Qərarımda biqəraram;  
Nəyim halal, nəyim haram,  
Yoxdu, şərhi-bəyan yoxdu. 
 
Sözümü yordum bu yolda,  
İzimi yordum bu yolda,  
Dözümü yordum bu yolda;  
Dözümə də güman yoxdu. 
 
mart- aprel 1991 
 
 
 
________________Milli Kitabxana____________________ 
106 
 
 
NƏĞMƏ 
 
Millətyolu- haqqın yolu,  
Ucal, millət bayrağı.  
Vətən andı xalqın yolu,  
Yaşa, Vətən torpağı. 
 
Xoş sabah sorağında,  
Keşikdə durmalıyıq.  
Qaıldan, qandaldan uzaq  
Bir dünya qurmalıyıq. 
 
Səslər bizi el səsi,  
Səfərbərik, səfərbər.  
Gözümüzdən doğulub  
Duru, aydın səhərlər. 
 
Dağı-daşı titrədər  
Harayımız, hayımız;  
Nəğmələrə qanaddır  
Dənizimiz, çayımız. 
 
İşıqlansın ürəklər,  
Qəlbimizin şamından!  
Səadəti pay verək,  
Yer üzündə hamıya. 
 
Oyan, qalx, Azərbaycan!  
Taleyinə yaxşı bax. 
Bu torpağı yaşadan  
Ayıq başlar olacaq. 
 
Hayqır, Araz sədası!  
Titrəsin Ağrı dağı.  
Öyrədək özümüzə  
Özünə qayıtmağı. 
  
________________Milli Kitabxana____________________ 
107 
 
YOLÇU, YOLUN HARADI? 
 
Yolçu, yolun haradı?  
Qoşulum sənə bəlkə!  
Birləşib çıraq olduq  
Yolu itənə bəlkə? 
 
Mən keçmişi itirdim,  
Sən sabahı bəlkə də.  
Qarışdırıb bölərik,  
Bu günahı bəlkə də. 
 
Duru gözlər bulandı,  
Daha duru nə var ki?  
Yaman gözdən gizlənən  
Neçə qərinə var ki? 
 
O mənəm - sən adında,  
Qırıq daşa söykəli,  
Dağında yad buludlar,  
Bağında yad heykəli. 
 
Arxamda lay-lay duran,  
Divarlar aşdı lay-lay.  
Oduna isindiyim,  
Qadın ülfəti-laylam. 
 
Ayrı yoldu söz yolu,  
Quyruq olmaz heç yola,  
Əyrini də çəkməz o  
Əyri yola, kəc yola. 
 
Öndə nəyim yəhərli,  
Arxada nəyim qalıb.  
Gir gizlən ürəyimdə,  
Bircə ürəyim qalıb... 
 
1991 
________________Milli Kitabxana____________________ 
108 
 
 
ZAMANA ALDANAN BÖYÜK YAZIĞA 
 
Belə çoxunuzu aldatdı zaman,  
Gülüb, arxamızca daş atdı zaman.  
Sonra da "gözümdən itilin", - dedi.  
"İtirin keçmişi, itirin", - dedi.  
Aldatdı beləcə aldatdı zaman,  
"Şər" - deyib, özünə əl qatdı zaman.  
Tutaşmaq öyrətdi, söz dura-dura,  
Əyilmək öyrətdi, düz dura-dura.  
Qardaş qardaşına atdı - yenilik!  
Nəvə babasını satdı - yenilik!  
"Hər yeni səhərə yeni göz açdıq",  
"İşdən qayıdanda ünvanı çaşdıq".  
Qara siyahıya düşdü çən-duman,  
Köhnə çay, köhnə arx, köhnə dəyirman.  
Dedik ki, zamanı qabaqlayaq biz,  
Ona çatmayanı ayaqlayaq biz.  
Çölləri şumladıq vaxtından qabaq,  
Dən səpib, suladıq vaxtından qabaq. 
Doğdu inəklər də vaxtından qabaq,  
Buzovlar böyütdük vaxtından qabaq.  
Boşaldı təknəmiz vaxtından qabaq,  
Təzəmiz, köhnəmiz vaxtından qabaq...  
Batdı dövlətiıniz vaxtından qabaq,  
İtdi şöhrətimiz vaxtından qabaq,  
Yenə də qışqırdıq: sabah bizimdir!  
Sabaha tuşlanan silah bizimdir.  
Yaxşı boyürənə ol çaldıq - alqış!  
Yaxşı alçalana alçaldıq - alqış!  
Ucaldı heykəlin bu çağda, belə  
Camış heykəlini bərk saxla, belə  
İndi yıxılmağın çox asan olar  
Çətin yıxılanı durğuzan ola,..  
Səni hiyləgərcə aldatdı zaman,  
Sonra boğazına ip atdı zaman,  
İp atdı, sürüdü haraya gəldi, 
 
  
________________Milli Kitabxana____________________ 
109 
 
Nə Tanrı, nə bəndə haraya gəldi.  
Əlimiz öyrəndi boyaqçılığa,  
Dilimiz öyrəndi boyaqçılığa;  
Qırmızı boyadıq bütün rəngləri,  
"Qırmızı" soy adı bütün rənglərin,  
Adım dəyişdik bütün varlığın,  
Kəşf etdik "Qırmızı bəxtiyarlığı",  
Qırmızı boyandı hər gümanımız,  
Qırmızı parçadan üst köynəyimiz,  
Qırmızı parçadan alt tumanımız...  
"Qırmızı" ağladaq, "qırmızı" güldük.  
Qurd kimi uladıq, İt kimi hürdük. 
Zülmət gözümüzü tutduğu halda...  
Söz açdıq işıqlı gələcək haqda.  
Aldana biləni aldaldı zaman,  
Sonra arxamızca daş atdı zaman,  
Hər evə rəhbərin nəfəsi gəldi,  
Nəfəsilə birgə qəfəsi gəldi,  
Bu gün hər mədhinə yasin oxutduq  
Yer qazıb, dəfn etdik əməlli-başlı.  
Məni də qələmim atəşə tutdu:  
"Sən də çox aldandın, ay ağlı çaşqın,  
Çoxun dəfn olundu, çox azın qalıb,  
Qalıbsa, bir ağız avazın qalıb".  
İndi də bir qeyri haldadır zaman,  
Aldana biləni aldadır zaman.  
Kiməsə küləşdir, samandır zaman,  
Kiməsə axçalı dövrandır zaman.  
İndi də zamanı yaşadan bizik,  
Aldadan biziksə, aldanan bizik... 
 
8 aprel, 1991 
  
________________Milli Kitabxana____________________ 
110 
 
DALIMCA GƏLMƏ 
 
Ta mənim dalımca gəlmə, əzizim,  
Bir şöhrət çəhlimi tap, qoşul ona.  
Çətin cığınmız yollaşa bizim,  
İz tapaq bir məslək qonşuluğuna. 
 
Sabahın sədası bu gündən gəlir,  
Taledir quruda tapdığın qayıq.  
Əvvəlin sonu yox, sonun əvvəli,  
Sən mənim dalımca daş at da, qayıt. 
 
Göyün hökmü ola, 
Yerin imzası, 
Mən özüm istəsəm - dalımca gəlmə. 
Doğrunun diktəsi, şərin duası 
"Dalımca gəl desə", 
dalımca gəlmə. 
 
Yedəkdə nərin də nərliyi itir;  
Neçə çubuq yeyir bir tikan üçün.  
Əsrin günahları gözümdə bitir,  
Mən kiməm, nəçiyəm bu məkan üçün? 
 
Var təkan verəni cəhdin, həvəsin, 
Bir gözəgörünməz köməyindədir,  
Səni yedəyində aparan kəsin  
Özü də kiminsə yedəyindədir. 
 
Mən ki yer eşmədim yola çıxmağa,  
Çəkməyə öz yüküm bəs eylər, atam.  
Mən öz cığırıma özüm sığmaram,  
Nə rəva, sığmaza sığmazı dartam. 
 
Noxtası quşquna bağlı yol gedən...  
Sonrası? - Beləcə adət, öyrəniş! 
  
________________Milli Kitabxana____________________ 
111 
 
Sonrası? - Ləyaqət gedər əlindən,  
Sonrası - alçalış,  
Sonrası! -hər iş... 
 
Yoluna yol verməz duman da, çən də,  
Özün öz yoluna özül olmasan;  
Arxadan gələn də, öndə gedən də,  
Ortada qalan da özün olmasan.  
Sən mənim dalımca gəlmə, əzizim. 
 
19 iyun, 1991, Quba 
  
________________Milli Kitabxana____________________ 
112 
 
İBRƏT - NİFRƏT MUZEYİ 
 
Sən dünyaya göz açdığın bu diyarda,  
Ünvan gəzdim.  
Soraqladım, açıq gəzdim,  
Pünhan gəzdim,  
Tanımayan tanımadı,  
Tanıyanlar baş buladı, 
danışmadı. 
Elə itdin, elə batdın, bu torpağa  
Bircə çimdik külün belə 
qarışmadı. 
Qapısını açdığın bir dost evi yox,  
Qardaş, bacı, qohum yoxdu,  
Tanış yoxdu, simsar yoxdu;  
Atan-baban tapşırılmış  
Heç naməlum məzar yoxdu,  
İzin-tozun saxlamağa  
Bir zağa yox, bir kaha yox, mağara yox,  
"Vardı" – deyən bir dəli yox, bir sefil yox,  
Avara yox. 
Nə nəvən var, nə nəticən, nə kötükcən olacaqdı;  
Bu tarixi. bu ibrəti yad edəcək  
Yadıcalar olsa haqdı.  
Qanı-canı bahasına  
Gözlərinə baxanların çoxu deyir: 
gözün dörddü,  
Baş kəsəndə, ev yıxanda  
Dördünü də birdən örtdün.  
Deyirəm ki, gözlərinin.  
biri hərdən Ədaləti, haqqı görüb,  
O, alqışa susayanda xalqı görüb – 
Bu məqamda taxta çıxıb əmr edirdi:  
"Hər nə bəddi, hər nə sərtdi,  
Hər nə xoşdu, hər nə boşdu..."  
Hökmün sonu: 
 
  
________________Milli Kitabxana____________________ 
113 
 
Yenə "haqqı" düzləməkdi, 
Yenə üzdə olanları üzləməkdi; 
Bu yol - döngə, yarğan-uçrum 
Bir də, bir də olmayacaq. 
Bircə anlıq düşünəsən ibrət üçün, 
Dörd gözünə, dörd mil azdı - 
Nifrət üçün. 
Varlığından nə qalıbsa, 
Nə eşidib, nə görmüşəm - 
Çevirirəm birər-birər: 
Xəyalımda "sənə layiq". 
Ev muzeyi düzəldirəm, 
Girəcəkdə: bədənsiz baş, 
Qılınc tutan bədənsiz əl... 
İçəridə: Baş cəlladın şəkli başda, 
Sonra gəlir: əmrə hazır cığırdaşlar. 
Sonra galir: "Qəbristana dönən şəhər" - 
Bir xəndəyə kürəklənir 
Əli yoxlar, gozü yoxlar, 
Başı yoxlar... 
Sonra gəlir: gülləbaran! 
"Xalqa düşmən xalq kütləsi!" 
Altda yazı: 
"Xalqa düşmən olanlara xalq cəzası'". 
Sonra gəlir: "Uzaq Sibir mənzərəsi". 
Doğranılmış göy meşədə boz kötüklər... 
Kötüklərin dibindəcə boş qəbirlər... 
Başda yazı: 
"Əvvəlcədən bağlanılmış müqavilə" - 
"Sibirdən Bakıya qardaş töhfəsi" 
"Yeni sakinləri gözləyir Sibir". 
Sonra gəlir: Kremldən gələn səslər. 
Baş cəlladın teleqramı: 
"Xalqı xalqdan qoruyana dost salamı!" 
Sonra gəlir baş cəlladın məktubları: 
"Qızıl sözlər guşəsi..." 
 
  
________________Milli Kitabxana____________________ 
114 
 
Mən görməzdim o muzeyi,  
Mən girməzdim o muzeyə, 
Bacarmadım. 
Yox, o muzey mənə çoxdan,  
Çoxdan tanış, 
Bundan böyük. bundan doğru muzeyini  
Heyf, tarix saxlamamış.  
Ha istədim o muzeyin qapısından  
Pünhan keçəm, - bacarmadım.  
Gözlərimi yumam keçəm, - 
Bacarmadım, 
Bircə düyün, yapışmağa bir əl yeri – 
Bir anlığa səni, səni xilas üçün Tapılmadı. 
Rəğbət üçün, rəhmət üçün,  
Dəqiqəlik bir yas üçün Tapılmadı.  
Sənə yazıq,  
Sənə bədbəxt,  
Sənə sarsaq, sənə harın, 
Sənə sərsəm  
Demək üçün.  
Bəlkə elə günahısan  
Səni doğan bir millətin,  
Ha istədim xilqətə yad xilqətinə  
Bir ad verəm: - alınmadı.  
Mirqəzəblik sənətinə  
Bir ad verəm: - alınmadı. 
 İmanımı, gümanımı  
Vəkil tutdum, alınmadı. 
Vicdanımı vəkil tutdum, Alınmadı. 
"Karsız" dedim, alınmadı,  
"Görsüz" dedim, alınmadı.  
Bir zağan yox, bir kahan yox,  
Mağaran yox, 
  
________________Milli Kitabxana____________________ 
115 
 
Kimsənən yox, simsarın yox. 
Əqrəban yox! 
Məzarın yox, sarayın yox, xaraban yox! 
Dən axtardım, 
Çürük bir dən: 
Öləziyən xatirədə 
Bitsə birdən... 
Əl bu günü, 
Dil dünəni silkələdi, - 
Görünmədi. 
Söz daş oldu, 
Daş mələdi görünmədi. 
Hara yazaq bu yazını, 
Kimə deyək bu deyimi? 
Bu muzeyə nə ad verək: - 
İbrət-nifrət muzeyimi?..
________________Milli Kitabxana____________________ 
116 
 
GÖY ALTINDA, YER ÜSTÜNDƏ 
 
Bu dünya ibrətdi, bu dünya dərsdi, 
İtirən uduzur, 
Götürən udur. 
İnsanın varlığı quruca səsdi, 
Sonu da qafəsdi... Sonrası yoxdur. 
 
Dağ aşar, çay adlar insan qədəmi,  
Bir qaçmaq olmayır söz gürzəsindən.  
Vaxt olur götürüb kağız-qələmi,  
Qaçmaq istəyirəm Yer kürrəsindən. 
 
Bu göy Allahındır, 
Bu Yer Allahın, 
İnsana pay verdi - didişmə düşür. 
Allahı dananlar Allaha yaxın, 
Allahı sevənə gor eşmək düşür. 
 
Doğudan Batıya yol uçub deyən,  
İnsandan-insana yol gözə dəymir.  
Kimsə, deyirlər ki, yol tapıb göyə,  
Dəymir gözlərimə möcüzə, dəymir. 
 
Əl verib, əl tutmaq nə dəb, nə vərdiş,  
Əl tutan bir isə, əl kəsən min-min.  
Əkindi, səpindi, biçindi, vərdi,  
Torpaqdı mayası mənim şerimin. 
 
Yada mərhəm deyil hər yadda qalan,  
Var kürsü "dahisi", yığnaq "dahisi".  
Dahilər - hər sözü bir dağ, bir qala  
Cahillər- dağıtmaq, yıxmaq "dahisi". 
 
Əməl muzeyidir insan yaddaşı,  
Ad ki həkk olundu - şöhrət daşı var.  
Torpağın üstündə bünövrə daşı,  
Torpağın altında əhlət daşı var. 
 
________________Milli Kitabxana____________________ 
117 
 
Tale bir xoş ömrü çox gördü mənə,  
Tikan da əkilməz qəbrimin üstə;  
Ha qovdum özümü mən öz zirvəmə,  
Ha qovdum... dərd yığdı dərdimin üstə. 
 
Torpağa söykəndim - gücüm dağ gücü,  
Torpaqdan üzüldüm - çürümüş dənəm.  
Mən halal zəmiəon bərəkət biçib,  
Haram xirmanında döyə bilmərəm. 
 
Qaçana çatmarıq, çatmaqda nahaq,  
Uzaqlar uzaqdı, yaxın görünmür:  
Bu gözdən o gözü görmürəm daha,  
Gözümün içi də yaxşı görünmür. 
 
Torpaqsız, bu yurdda min bölgü olur, 
Böyüyən iddiam - bəlkə də sonum!  
Ey atamın ruhu, mənə həyan dur,  
Quş olum, bir kola, bir daşa qonum... 
 
Nə göydə göyüm var, nə yerdə yerim,  
Yolçuyam Yer ilə Göy arasında;  
Haradır mənzilim - hələ bilmirəm,  
Taleyin tay-təkər arabasında... 
 
4-5 mart, 1991 
  
________________Milli Kitabxana____________________ 
118 
 
NECƏ YAŞADIMSA... 
 
Heç nə qalmayacaq, bilirəm, heç nə;  
Nə şöhrət çələngi, nə şöhrət tacı.  
Vida deyəcəyəm Vətən mülkünə  
Gözləri yumulu, əlləri açıq. 
 
Nə əkdi, nə dərdi şair əllərim?  
Gözləri yumulu getməyim haqdı:  
Bəlkə gördüyümə şahid əllərim  
Oyub gözlərimi oyadacaqdı. 
 
Səhərlə göz açdım, axşamla batdım,  
Şax durdura qəhrəman heykəli kimi,  
Dünyaya gözləri yumulu baxdım,  
Dünyanı görmədim görməli kimi. 
 
Sinəmdə od tutdu söz yığın-yığın,  
Əllərim dil gəzdi bu lallıq üçün.  
Ümid çıraqları yandırmadığım – 
Əllərim açıldı halallıq üçün. 
 
Heç nə qalmayacaq, bilirəm bunu. 
İtsə nə fərqi var, 
Qalsa nə fərqi. 
Bir ömrün nə dəmdə puç olduğunu 
Anlayan olmasa... olsa, nə fərqi. 
 
Hər "mənim" dediyim mənimmi? 
Çətin! 
Yüz ara, min axtar... pisi mənimdir, 
Dünya ocağında bişən nemətin 
Tüstüsü mənimdir, 
Hisi mənimdir. 
 
Axmaqlar eləcə axmaq qalacaq,  
Onlar da baisi: göz yummağımın. 
 
 
  
________________Milli Kitabxana____________________ 
119 
 
Mənə düyününü açmaq qalacaq  
Yalan yumağının, düz yumağının. 
 
Mən alıb satmadım sabahlarımı,  
Nəyəmsə, sən məni onda da ara!  
Gizlədib gözümdə günahlarımı  
Göz yuman olmadım göz yumanlara. 
 
Bu daşa-torpağa mən səcdə qılıb,  
Eldən pay aldımsa, elə payladım.  
Bir üzdə buz gördüm, bir üzdə qılıq, - 
Necə almışdımsa, elə payladım. 
 
Bu ürək - Vətənim, bu ürək - Ölkəm,  
Nə pislik tanıdı, nə kin, nə acıq.  
Necə yaşadımsa, elə də ölləm:  
Gözləri yumulu, əlləri açıq... 
 
28 aprel, 1991 
  
________________Milli Kitabxana____________________ 
120 
 
YOL AYRICINDA SÖHBƏT 
 
Mən özüm bilirəm nəçiyəm, nəyəm;  
Tikdiyim bu daxma, hördüyüm budur,  
Odası tərtəzə, odu köhnəyəm, 
Əlimdən bu gəlir. gördüyüm budur...  
Beşi xoşlasa da, biri xoşlamaz,  
Sinəmdə buz yanar, canlı qışlamaz,  
Qələmim ot biçməz: küləş xışlamaz;  
Məni bağışlayan olarmı? – 
Çətin! 
 
Özümdən danmışam öz günahımı,  
Nə qədər xeyrimiz, şərimiz qalıb;  
Dərdsiz yox, bölüşəm könül ahımı,  
Bircə soyulmayan dərimiz qalıb,  
Soyun dərimizi, soyun, yaşayaq, 
Beş günlük ömürdü, qoyun, yaşayaq,  
Qurd ola bilmədik, qoyun yaşayaq,  
Məni bağışlayan olarmı? – 
Çətin! 
 
Talelər dayaqsız dayaqlar üstə;  
Bir qəlbi göynətmir min tale dərdi;  
Tüstülü, tüstüsüz ocaqlar üstə  
Aşları buğlanan biganələrdi.  
Mən ki, hər ölənlə ölə bilmirəm,  
Mən ki, bölünməzi bölə bilmirəm.  
Üzü dönüklərdən dönə bümirəm.  
Məni bağışlayan olarmı? -Çətin! 
 
Demədim kimə "şah", kimə "yetimsən",  
Bu qara millətin, bu ağ millətin,  
Dedim ki, yemini Allah yetirsin  
Ağlı gedəninə calaq millətin! 
 
  
________________Milli Kitabxana____________________ 
121 
 
Payını it qapar maymaq millətin!  
Yamaq millətlərə, yamaq millətin!  
Qadını ər doğmaz qorxaq millətin!  
Məni bağışlayan olarmı? – 
Çətin! 
 
Dünənim, bu günüm ayağım altda,  
Baxıram: üffiqdə sabah görünür,  
İnsandır çıxaran insanı yaddan;  
Sabahın əlində silah görünür,  
Sabahın dilində silah səslənir,  
İlahi, nə böyük günah səslənir:  
Şair dodağında bir ah səslənir:  
Məni bağışlayan olarmı? -Çətin! 
 
23 may, 1991 
 
________________Milli Kitabxana____________________ 
122 
 
ƏGƏR MƏN ÖZÜMLƏ ÜZ-ÜZƏ GƏLSƏM... 
 
Bu dünyada, o dünyada, hardasa bir gün  
İkiləşir, özü ilə üzləşir insan.  
Bir yaxşı bax; nəyi çatmır bütövlüyünün?  
Gərək özün öz qarşında ufanmayasan. 
 
Günü sabah mən özümlə üz-üzə gəlsəm,  
Məni mənlə üzləşdirən qüvvədir - haqdan.  
İkiliyə bir tel olsa ikicə kəlməm  
Qorxum yoxdu bu sınaqdan, bu olacaqdan. 
 
İlk baxışdan tanımasaq bir-birimizi,  
Ortalıqda at oynadar vicdanı yanan!  
Biz əkməsək, biz dərməsək birliyimiz:  
Yalanımız doğru olar,  
Doğrumuz yalan. 
 
Bir səs deyir: 
Ayıq ol ki; sürüşkəndir əsrin aşrımı,  
Hər ağrı da, hər ləzzət də sənindi, ancaq  
Bu əməllə əlin bircə düyün açdımı  
Udsan, quru səs udarsan quru ədanla. 
 
Bu günündən sabahına nə dartır gəmin,  
Bircə bellik su açdınmı qurumuş arxa?  
Qafasına çətin sığa ağıldan kəmin;  
Bəd əməldən uçrum qalır, ağıldan arxa. 
 
Qəbahətli eynilərdi çox üzləşənlər,  
Nadanları tutaşdırıb zövq alan azmı?  
Bir ayı məşqi ile qalib çıxsa şər,  
Bunu yalnız şərəfsizlər alqışlamazmı? 
 
  
________________Milli Kitabxana____________________ 
123 
 
Etirafdır etibarın bünövrə daşı,  
İçimizdə beçə verən güvədi, qurddu, 
Bir yalançı heykəli var hər addımbaşı,  
Topdağıtmaz qalaları yalan uçurtun. 
 
Bu vəsiyyət! Bu, özündən özünə məktub!  
Varlığı yox, "var" – desə də beləsi, vallah.  
İkiləşsək "mənim" - biri ölümə məhkum,  
O biri də öz-özünə öləsi, vallah!.. 
 
6 sentyabr, 1991 
  
________________Milli Kitabxana____________________ 
124 
 
YA RƏBBİM,  
BU DÜNYA SƏN QURAN DEYİL 
 
İnsandan insana körpümüz sınıb,  
Ya rəbbim, hamımız sənə sığınıb.  
Özünü özündə itirib insan.  
Didişmə dişləri bitirib insan.  
İçdiyi zəhərdir, qusduğu zəhər,  
Qəhəri bəhərdir, bəhəri qəhər.  
Ya rəbbim, bizlərə qaytar bizləri,  
Şeytan qulağında axtar bizləri,  
Tələsi yoxların cələsi işlək;  
Cələsi yoxların tələsi işlək;  
Çaparlıq istəsək - yolumuz kəsik,  
Qılınca əl atsaq - qolumuz kəsik.  
Ya rəbbim, əl açdıq, tut əlimizdən,  
Çıxmasın bu doğma yurd əlimizdən. 
Sən bizi kiçiklər kinindən qoru,  
Fil tutur, şir tutur hörümçək toru.  
Ya rəbbim, adilsən, hifz elə bizi,  
Halal ocaqlara üzv elə bizi,  
Gör harda, gör necə Məcnunuq hələ,  
Qəbir qazmağınan məşğuluq hələ;  
Külüng də bizimdi, torpaq da bizim,  
Batmış da, yatmış da, oyaq da bizim.  
Yalanı tuş elə öz ünvanına,  
Özün çok nahaqqı haqq divarıma.  
Hələ mürgülüyük, xeyli mürgülü,  
Zurnalı, qavallı, neyli-mürgülü.  
Hələ öz içində batanımız çox,  
Düşmən laylasına yatanımız çox.  
Hələ qoltuqlara sığan nə qədər,  
Hələ töküləni yığan nə qədər.  
Yolu çox genişdir gedər-gəlməzin,  
Ağlımız bu yolla gəlsin-gəlməsin?  
Bu gəliş nə gəliş, Bəllisə sonu? 
 
  
________________Milli Kitabxana____________________ 
125 
 
Bu gediş nə gediş? Kim qovur məni? 
Ya rəbbim, xəlbirlə lovğa "mənləri",  
Ələyib sovur da bölünənləri,  
"Bizliyə", "sizliyə" bölünənləri,  
Dağlıya, düzlüyə bölünənləri,  
Keçir ələyindən lovğa "mənləri",  
Keçir bölünməklə Öyünənləri.  
Çoxluğa sədd olan "azlığı" uçur,  
Çoxluğu azlığın üzərində qur.  
Kimdir qıl verəni fəndgir azların?  
Kimdir yaradanı yaramazların?  
"Əhdini cəhdinə girov qoyanlar?!"  
Adım deməyək, deyək ki, "onlar"...  
Gəlir qulağıma bir səs dərindən:  
"Qoru sən özünü həndəvərindən!  
Bir dinlə zamanın sevdiyi səsi:  
Tülkü qaqqıltısı, qurd mələrtisi"  
Ya rəbbim, sən qaytar bizi bizlərə,  
Cala boz günləri ağ gündüzlərə,  
Nə qədər itik var, -Min artıq tapan, 
Naxırsız naxırçı, sürüsüz çoban!  
Qarışıb: xalq kimdi, Xalqı çapan kim! 
İşıq paylayan kim, işıq qapan kim...  
Bu necə yuxudu... ayılmaq olmur,  
Qaçanı qovandan ayırmaq olmur...  
Nə qədər qaçacaq bu qaçan yazıq?  
Nə qədər qovacaq bu qovan yazıq?  
Ona "qaç" deyiblər - qaçır beləcə,  
Buna "tut" deyiblər - qovur beləcə...  
Ya rəbbim, mən sənə olanı dedim,  
Azacıq yadımda qalanı dedim.  
Bizə qalmayacaq nə bizə qalsa,  
Dağ dağa qovuşsa, düz-düzə qalsa,  
Qalan dərdimizi yükləsək əgər - 
 
  
________________Milli Kitabxana____________________ 
126 
 
Kəl olsa, nər olsa - qəddi əyilər.  
Ya rəbbim, arabir düş yanımıza,  
Arabir ölçü qoy vicdanımıza.  
Harda dinimiz var,  
İmammız yox, 
İmana gəlməyə gümanımız yox;  
Gəlsən tufanla gəl, Tufanla qayıt, 
Bu yeri, bu yurdu səhmanla, qayıt...  
Ya rəbbim, bu dünya sən quran deyil.  
Qudurğan sən görən qudurğan deyil,  
İndi quduranın altında yatır...  
İndi qudurğanlar uzun ömürlü,  
Meymunlar yenə də ağacda yatır,  
Fağırlar yenə də quzu Ömürlü...  
Ya rəbbim, sərhədlər sən görən deyil!  
Bu sədlər, bu dünya sən hörən deyil.  
Adını, soyunu dəyiş dünyanın,  
Odunu, suyunu dəyiş dünyanın,  
Yolunu, yönünü dəyiş dünyanın,  
Ya rəbbim, bu dünya sən quran deyil,  
Fəzada yerini dəyiş dünyanın... 
1991 
  
________________Milli Kitabxana____________________ 
127 
 
ATA MİLLƏT, ANA MİLLƏT, AĞLAMA 
 
Pəncərəni külək döyüb ağlasa,  
Eyvanına quşlar qonub ağlasa,  
Ürəyini nalən yonub ağlasa,  
İçində yan, ağı deyib, ağlama,  
Ağlamağın yeri deyil, ağlama. 
 
Bu döyüşdü - əzilən var, əzən var, 
Ölüm hökmü qolluğunda gəzən var;  
Burda "bizik", nə "mən" vardır, nə "sən" var.  
Yox, ağlama, ana millət, ağlama!  
Qorxuram ki, sənə millət, ağlama. 
 
Hayqır, könül, bundan betər çağ hanı?  
İnsan yanır, torpaq yanır, dağ yanır.  
Bacım, indi ağlamağa vaxt hanı?  
Qardaş deyib, yurddaş deyib, ağlama!  
Ağlamağın yeri deyil, ağlama. 
 
Əyilməkdir ağlamağın tərs üzü,  
Dərdi dartıb üzməyəni dərd üzür,  
Ağlayanı tez də tapır dərd-hüzür,  
Bəlkə Tanrı belə yazıb, ağlama.  
Səsini boğ, millət qızı, ağlama. 
 
Bu torpağın son qurbanı mən olsam,  
Öz odumda yanıb külə tən olsam,  
Eldən ötən güllələrə dən olsam,  
Ata millət, oğul, deyib ağlama,  
Ağlamağın yeri deyil, ağlama! 
3 mart, 1992 
  
________________Milli Kitabxana____________________ 
128 
 
BİZİ VƏTƏN ÇAĞIRIR! 
 
İndi bizim ölümlə,  
Çarpışan çağımızdı.  
Ölümün boğazından,  
Yapışan çağımızdı.  
Ölümlə tərcümansız  
Danışan çağımızdı.  
Qılınc qap, Vətən oğlu,  
Bizi Vətən çağırır! 
 
Bu, ölüm - qan yoludur,  
Ölümdən, qandan keçir.  
Bir qolu da qıvrılıb  
Azərbacyandan keçir.  
Dövran bizdən bacalır,  
Şöhrət bizdən yan keçir.  
Qılınc qap, Vətən oğlu,  
Bizi Vətən çağırır! 
 
Bu yolda əyilənə:  
"Ölüm haqdı", - deyirik.  
Əbədi məzarımız  
Bu torpaqdı, deyirik.  
Vətən göyü dəyişməz  
Göy bayraqdı, deyirik.  
Qılınc qap, Vətən oğlu,  
Bizi Vətən çağırır! 
 
Bu, səhra məhkəməsi, 
Bu, onun qərarıdı:  
"Bircə addım arxada  
Son ümid divandı!"  
Bu yurdda yaşamağa  
Haqqı yox, - fəraridi!"  
Qılınc qap, Vətən oğlu,  
Bizi Vətən çağırır! 
  
________________Milli Kitabxana____________________ 
129 
 
Gücünə qəzəbini,  
Zəhmini də qata bil,  
Düşmənin marığında  
Pələng kimi yata bil.  
Bu dağları baba bil,  
Bu daşları ata bil!  
Qılınc qap, Vətən oğlu,  
Bizi Vətən çağırır!  
Bizi Vətən çağırır!!! 
20 may, 1992-ci il 
  
________________Milli Kitabxana____________________ 
130 
 
ƏSGƏR OĞUL 
 
"İgid əsgər, möhkəm dayan" 
Ş.Əli Zamanlının oxuduğu nıahnıdan 
 
Sən bu yurda söykəlisən, bu yurd sənə,  
Keşiyində dursan belə neçə sənə,  
Ayaq üstə yatsan belə neçə sənə:  
Sən bu yurda söykəlisən, bu yurd sənə! 
 
Son atəş də, son zərbə də səninkidir, 
Oğul əsgər, əsgər oğul - mərd igiddir,  
Mərd ölsə də mərdlik ölmür, hünər ölmür;  
Hünər ölmür, mərdlik ölmür - əsgər ölmür. 
 
Mən bilmirəm, hardan boy al, hara dırman,  
Mən bilmirəm, göyə ucal, yerə quylan,  
Babaların məzarını qoru, qardaş!  
Ataların vüqarını qoru, qardaş!  
Körpələrin yuxusunu qoru, qardaş!  
"Vətən ölməz" duyğusunu qoru, qardaş!  
"Hünər ölməz" nidasını qoru, qardaş!  
Od yurdunun odasını qoru, qardaş! 
 
Gurşad olub göydən ələn - mən bilmirəm,  
Qara bələn, buza bələn – mən bilmirəm,  
Harda şirləş, harda filləş - mən bilmirəm,  
Mən bilirəm: geriyə yol yoxdur, atam!  
Öncül Oğul dönüb geri baxmır, atam! 
 
Geridə biz qəbir yeri saxlamışıq,  
Bəsdir daba sızlamışıq, ağlamışıq!  
Geridə biz qəbir yeri saxlamışıq!  
Özümüzə dar ağacı qurmaq üçün  
Özümüz öz boyumuzu vurmaq üçün:  
Qətl yeri saxlamışıq, qətl yeri!  
Qəbir yeri saxlamışıq, qəbir yeri. 
 
  
________________Milli Kitabxana____________________ 
131 
 
Bu torpağın hər qayası deyir bunu  
Bu torpağınının yarası deyir bunu.  
Bu torpağın son nəfəri olsan belə,  
Son dirisi, son əsgəri olsan belə,  
Geri dönmə, son qələbə xəttinəcən,  
Son qələbə həddinəcən, səddinəcən.  
Dönmə geri üfüqəcən... 
 Nə zaman ki, bu yer, bu yurd  
Yağıları süpürəcək, üfürəcək,  
Hər əsgərin, hər nəfərin  
Nəfəsi od püskürəcək. 
 
Onda dönüb görəcəksən:  
Nakamların qəbri: Məşəl!  
Qaliblərin qəlbi: 
Məşəl! Məşəl! Məşəl!  
Şah dağından qəlbi məşəl!.. 
 
2 noyabr, 1993 
  
________________Milli Kitabxana____________________ 
132 
 
AYAĞA DUR, AZƏRBAYCAN! 
 
Nə yatmısan, qoca vulkan, səninləyəm!  
Ayağa dur, Azərbaycan, səninləyəm!  
Səndən qeyri 
biz hər şeyi belə billik!  
Səndən qeyri 
biz hamımız ölə billik!  
Bu, Şehriyar harayıdı,  
Bu, Bəxtiyar harayıdı!  
Hanı sənin tufan yıxan,  
Gurşad boğan yurda oğul 
oğulların! 
Qara Çoban, Dəli Domrul oğulların.  
Çək sinənə-qayaları yamaq elə,  
Haqq yolunu ayağına dolaq elə,  
Bayrağını Xəzər boyda bayraq elə,  
Enməzliyə qalxmış olan bayrağı!  
Azərbaycan, Azərbaycan,nı 
Azərbaycan bayrağını! Ayağa dur, Azərbaycan!  
Bunu bizə zaman deyir,  
Məzarından baş qaldıran baban deyir!  
Nər oğlu nər, səninləyəm!  
Səninləyəm, silah tutan,  
Külüng tutan, yaba tutan,  
Kösöy tutan, nişanlı ər, səninləyəm!  
Səninləyəm, qız atası,  
Hanı nərən, hanı səsin!  
Hanı andın! 
Yoxsa sən də yatmışlara, batmışlara,  
Qeyrətini satmışlara xırdalandın!!!  
Gözünü sil, Vətən oğlu, 
ayağa qalx! 
Üfüqünə bir yaxşı bax.  
Sərhəddinə bir yaxşı bax.  
Sərhəddinin kəməndinə bir yaxşı bax!  
Dur, içindən qorxunu boğ,  
Ölümünlə, qalımını ayırd elə. 
 
________________Milli Kitabxana____________________ 
133 
 
 
Dur, içindən qorxağı qov, 
Dur, özünü Bozqurd elə! 
Bir səsindən min səs dinər, 
Neçə-neçə daşa dönmüş dinməz dinər! 
Oddan bitər, qandan bitər əyilməzlər! 
Mərd oğullar-mərdliyilə öyünməzlər! 
Torpaq altda ölümlüyə gömülməzlər. 
Varım, yoxum, səninləyəm, 
Azım, çoxum, səninləyəm, 
Şirin yuxum, səninləyəm. 
Yıxın məni söz atından, 
Atın məni tank altına. 
Əzin məni xıncım-xıncım, 
Kəsmir əgər söz qılıncım, 
Didin məni didim-didim, 
Atın məni tank altına. 
Qundaqdakı bir körpəni 
xilas edim. 
Neçə "səni", neçə "məni" xilas edim.  
Səninləyəm, Sözü qəmli, özü dəmli 
rəhbər adam!  
1918-də vuruşurdu,  
Danışmırdı rəncbər atan, 
rəncbər atam! 
Səninləyəm, haqq-ədalət, səninləyəm,  
Milli qürur, milli qeyrət, səninləyəm!  
Səpil quma, göyər yerdə, bit qayada,  
Gizli nifrət, açıq nifrət, səninləyəm,  
Oyat bizi, ey yaradan, səninləyəm!  
Ya birmərrə yatırt bizi, Ya birmərrə oyat bizi,  
Ya yenidən yarat bizi,  
Ey yaradan, səninləyəm,  
Səninləyəm, yatmış vulkan, Səninləyəm!  
Ayağa dur, Azərbaycan, 
Səninləyəm! 
 
19 mart, 1992  
  
________________Milli Kitabxana____________________ 
134 
 
ÇIXIB GETMƏK İSTƏYİRƏM... 
 
Çıxıb getmək istəyirəm, çıxıb getmək...  
Harda, neçə iz-tozum var, yığıb getmək,  
Sən gülləmi öz başıma sıxıb getmək...  
Çıxıb getmək istəyirəm, çıxıb getmək...  
Bir yad qəlbə əsir düşən hörmətimi,  
(Fərqi yoxdu - o gördümü, görmədimi,)  
Yığıb getmək istəyirəm, yığıb getmək...  
Ömrüm boyu iki həmrəy səs tanıdım – 
Xalqın səsi - haqqın səsi,  
Haqqın səsi - xalqın səsi.  
Yüyürmüşəm xalqa sarı, yetməmişəm,  
Daha haqqın dalısınca getməmişom.  
Xalqın səsi baqq səsinə calanmasa,  
Hər ikisi bir ocağa qalanmasa  
Odamızda od saxlamaq çətin olar,  
Odsuz ocaq olsa belə - yetim olar.  
Odu yoxsa nəyi var ki, bir millətin?  
Odu yoxsa, yalanı var,  
Yalanı var, talanı var.  
Yalanm da qalanı var  
Satanı var, alanı var...  
Yalan yükü daşımaqdan yorulmadıq,  
Duman - bürkü daşımaqdan yorulmadıq...  
Bu göy altda, bu yer üstdə - yerim dardı, 
 Dil tapdığım adamlar yox, ağaclardı,  
Çinarlardı, qovaqlardı, palıdlardı.  
Qonşularım sığırçınlar, qumrulardı...  
Dərd-sərimin çoxdu ardı, çoxdu ardı...  
Yaddaşımda çınqıllaşan, 
Mənsiz qalıb darıxacaq dərdləri də,  
Ürəyimin sızıldayan səsini də,  
Anlarımın kövrəyini, tərsini də  
Yığıb getmək istəyirəm, yığıb getmək.  
Şimşək kimi hönkürtümü çaxıb getmək,  
Çıxıb getmək istəyirəm, 
 
________________Milli Kitabxana____________________ 
135 
 
Çıxıb getmək... 
Boş vədələr fəxri yerdə əyləşəndə,  
Baş tərifkeş yerlə-göylə əlləşəndə,  
Yer üzündə yaşamağa yer çatışmır,  
Bör-böcəyə, qurd-quşa da yem çatışmır, 
Dərdimizi ağlamağa göz çatışmır,  
Qayğımızı bölüşməyə söz çatışmır.  
İndi qəbir yerlərimiz hərracdadı;  
Hətta milli adlarımız hərracdadı.  
Havamıza əl uzanır - havamıza,  
Əl uzanır dərdimizə, dəvamıza.  
Kimdi doğan bu kinləri, qərəzləri,  
Boğuşmağa, didişməyə hərisləri?  
Varmı yazan bu örnəyi, bu dərsləri,  
Yoxmu boğan, deyilməyən bu səsləri?  
İndi, vallah, ən birinci çaşqın mənəm,  
Yurddan-yurda on birinci qaçqın mənəm. 
Nə itim var - daş atalar, hürdürələr,  
Nə atım var- çubuq çəkib, hürküdələr,  
Nə qoyunum, nə quzum var - qurda qismət,  
Varım-yoxum beş-on sözdü - yurda qismət.  
Bu torpaqdan bircə ovuc torpaq alıb,  
Bircə kəlmə xoş söz alıb,  
Öz köçümü yığıb getmək istəyirəm,  
Yığıb getmək,  
Çıxıb getmək istəyirəm,  
Çıxıb getmək... 
noyabr, 1992 
  
________________Milli Kitabxana____________________ 
136 
 
BİZ OLMAYANLAR... 
 
Hikmət Ziya üçün 
 
Biz də Ay deyilik, Günəş deyilik,  
Bizim də əlimiz günah bitirir.  
Tüstüsüz, qurumsuz atəş deyilik,  
Bizim də zorumuz çomaq bitirir. 
 
Bizim də körpəmiz, əsalımız var,  
Keşikçi olmağa əsasımız var;  
Belə də nəyiksə, biz olmalıyıq,  
Belə do biriksə, yiiz olmalıyıq,  
Belə də yüzüksə, min oiınalıyıq.  
Qançanaq gözlərə mil olmaiıyıq. 
 
Hardasa insana qurd olıır insan, 
Cəllad gözlərindəıı doğulur insan,  
Biz nə qurd olanıq, na collad olan.  
Nə kölə olamq, Nə azad olan; 
Yaş-yaş üyüdərik öz dənimizi,  
Çörək dəniraizi, söz dəniraizi.  
Sürünən yanında balaca yortar,  
Nə yaxşı pərəstik, nə də pis!.. Orta.  
Biz kimik, bizimçün ölənlər bilir,  
Bizim havamızı bilənlər bilir,  
Bizi çox astaca bölənlər bilir,  
Bızi çox ustaca bölənlər bilir. 
 
Qapımız açıqdır dost qədəminə,  
Halal düşmənə də açıqdır elə.  
O kəs ki qom qatdı insan qəminə  
Min dəfə alçalan alçaqdır elə. 
 
Biz arxa! Biz arxa qədar arxayıq,  
Biganə nə qədər! O, biz deyilik. 
________________Milli Kitabxana____________________ 
137 
 
Suyu pak, dupduru bulağıq, çayıq,  
Çirkab çalxalayan dəniz deyilik. 
 
Bizim də bəs qədər böhtan əkməyə  
Kotançı varımız, kotan varımız.  
Taxıl becərməyə, bostan əkməyə  
Bizi borclu qoyub babalarımız. 
 
Yüz dəfə yusalar, assalar belə,  
Namərd əlidirsə, o, təmiz deyil.  
Bizimlə baş-başa yatsalar bclə,  
Biz onlar deyilik, onlar biz deyil. 
 
Bizim içimizdə bizdən uzaqlar;  
Bəzən qurd ağzından qoyun saldırar,  
Əyrilər, quldurlar, yekə qulaqlar  
Bizim adımızdan bayraq qaldırar...  
Bizim içimizdə biz olmayanlar... 
 
1992 
  
________________Milli Kitabxana____________________ 
138 
 
SƏRHƏD ÇƏPƏRLƏRİ 
 
Dostum Cəfərə 
 
Sərhəd çəpərləri sökülür, Allah! 
Bu nccə yuxudur 
Bu necə haqdı. 
Zaman öz hökmünü qandallayacaq, 
Tarix öz yoluna qayıdacaqdı. 
 
Özümdən-özümə muştuluq yetor,  
Göziərim, sizin də gözünüz aydın!  
Qəlbimdən bir başa Təbrizə gedon  
Bir yol cilovladım, bir tel ayırdım. 
 
Ağlın inqilabı: bu haray-həşir,  
Babamın qəbrinə çatsın bu xəbər...  
Sərhədçi qımışır, dağlar gəməşir,  
Qorxmazlar qorxunu yedəklədilər! 
 
Qoca Xudafərin qulağı səsdə,  
Kim uçan tağına dayaq düzəldər? 
Bu dərə yarğanda, bu dar qafəsdə  
Qəddini düzəltsə, ayaq düzəldər. 
 
Paslı çəpərləri bu hansı qayçı?..  
Bu xəbər baş aldı, Günəşdən, Aydan.  
Ürəyim özümdən əvvəldə qaçır,  
Şəhriyar oyandı bəlkə bu haydan. 
 
Ağarmaz qarası ağ ləkələrin,  
Unutmaz bu dağlar bu səsi, qardaş!  
Binası "dağılmaz" səksəkələrin  
Binəsi dağıldı, binəsi, qardaş! 
 
Gücsüzlər güclüdən güclüdür bu gün,  
Yara qaysaqlanır - kim sızıldamaz. 
 
________________Milli Kitabxana____________________ 
139 
 
İlahi, ilahi haqqına şükür, 
Daha daş ağlamaz, sim sızıldamaz. 
 
Xəyanət yoluna haqq deyir hələ,  
Gözünə göz taxıb durudan duru.  
Həsrətlər körpüyə yetməyib hələ,  
Pasportlu yalanlar növbəyə durur. 
 
Tanrım, bədnəzərin gözünə xəncər,  
Alınmaz qalaydı bu hasar, - uçdu.  
Quşlar məclisinə güllədən öncə  
Qorxusuz-hürküsüz dumalar uçdu. 
 
Qalib də, məğlub da bu dəmdə eyni,  
Sərhəd dirəkləri sökülür, Allah.  
Sənə də min rəhmət İmam Xomeyni,  
Sənin də haqqına min şükür, Allah! 
 
1992 
  
________________Milli Kitabxana____________________ 
140 
 
ƏSRİN YALANLARI,  
ƏSRİN VƏDLƏRİ 
 
Bu əsrin yalanı tükənmir, artır,  
Bu əsrin vədleri ilğımdı deyən, 
İnsan da insanı uçruma dartır, - 
Bu mənim insana qayğımdır, - deyə. 
 
Düşmənə yük çəkir itən yolumuz,  
Biz hələ şirincə yatmaq işində.  
Bağlanıb sabaha gedən yolumuz,  
Biz hələ dünəndə yortmaq işində. 
 
Hayımız, küyümüz göyə yüksəlir,  
"Kimsə başımıza gül ələyəcək".  
Və ya da "ulduzlar tökülüb gəlib,  
Hanımı evində güllələyəcək". 
 
Gah elə qürrəli, gah ele xoflu,  
Hamımız bir səsli, bir adam kimi, 
Hamı cilovludur, hamı buxovlu,  
Hamı da sozalan yağsız şam kimi. 
 
Kiminsə ikrahı, kimin istəyi,  
Dünənki bəxtəvər bugünkü yazıq,  
Fikirli görürəm Əbülfəz bəyi,  
Nəriman narazı, Söhrab narazı. 
 
Çörək dükanlan boş olur bəzən,  
Yalan dükanları ağzma qədər...  
Vəzir də, vəkil də seçə bilərson,  
Qartaldan, qarğadan, quzğuna qədər. 
 
Bu əsrin vədləri bu qırıq tikə,  
Nə yeyən görübdü, nə görən yeyib.  
Bu qırıq tikəni ona göz dikən – 
Qazanan yeməyib, götürən yeyib. 
  
________________Milli Kitabxana____________________ 
141 
 
Bu elin qibləsi itibdi, vallah,  
Kim ona yön tapsa — dahimiz odur.  
Aldansan, bu yurdun qızına aldan,  
Onun da and yeri bu yurd oğludur. 
 
Mən də haqq yolunu keçmişəm, - deyim,  
Vəd yalan olanda yalan vəd olur, - 
Onun da "avtoru" cin-şeytan deyil,  
Hamımız tanıyan bir namərd olur. 
 
Bu əsrin yalanı külək atlı ki,  
Hər bənddən, keçiddən çıraqlar asın,  
Ehtiyatlı olun, ehtiyatlı ki,  
Gələn əsrimizə yalan sızmasın. 
 
6 dekabr, 1992 
  
________________Milli Kitabxana____________________ 
142 
 
DİLƏNÇİ QAÇQIN 
 
İlahi, vanmdan yox oldum bu gün,  
Mən öz yumruğumdan yıxıldım bu gün.  
Elə bil dağ uçdu başıma birdən,  
Bir uşaq dayandı qarşımda birdən.  
Əl açdı, "rəhm edin", qaçqınıq - dedi:  
Bir az aralıda dayanan qadın  
Uşağın sözünü təsdiq elədi:  
"Qaçqınıq - dedi"  
Uşaq da ananı təsdiq elədi:  
"Qaçqınıq - dedi".  
İlahi, ilahi, yurd dağılarsa,  
Qayaları, dağlar da sökülüb gələr.  
Çaylar, bulaqlar da tökülüb gələr  
Dərə aşağı... 
Şirlər balasını öyrətməz belə,  
Qurdlar balasını öyrətməz belə,  
Quzğunlar, qartallar öyrətməz belə,  
İlanlar - çayanlar öyrətməz belə,  
"Kişiyəm" - deyənlər öyrəlməz belə,  
Bu da azadlıqdır, bəlkə, ilahi.  
Dilənçi yetirir ölkə, ilahi!  
Vuruşa bilərmi dilənçi sabah?  
Kimə arxalana bu ölkə sabah...  
Bir siirü canavar yığaq bəlkə biz,  
Göndərək bizimçün vuruşa bəlkə,  
Bir mərmi yükləyək hər quşa bəlkə,  
Göndərək bizimçün vuruşa bəlkə...  
Daşlara süd verən yurdum hardasan?  
"Vətənim!" - hayqıran ordum, hardasan!  
İlahi, kardımı, kordumu dünya!  
Bu ağ həqiqəti görmürmü dünya?! 
 
may, 1992 
  
________________Milli Kitabxana____________________ 
143 
 
"NİŞANÇI ÖZÜMÜZ, HƏDƏF ÖZÜMÜZ..." 
 
Böyük Sabir demişkən... 
 
Qorxum yox heç nədən, qorxum var haqdan,  
Qorxuram haqq bizə arxa çevirə;  
Xalq öz qəzəbini gizlədə xalqdan,  
Xalq öz qəzəbini xalqa çevirə,  
Biz niyə bu günə diişdük, ay dədə?! 
 
Bəs hanı yurddaşlar atası ölkəm?  
Biz gümüş dənizlər sahili idik!  
Sözümüz var idi ötkəmdən ötkəm,  
Biz qızıl taxtı-tac sahibi idik!  
Biz niyə bu günə döşdük, ay dədə?! 
 
Gülşəni pay umur bir gül əkməyən,  
Belə dünyagirə dünya az olar.  
Ömründə ayağı yerə dəyməyən  
Yer gəzir, yer qura, yerlibaz ola,  
Biz niyə bu günə düşdük, ay dədə?! 
 
Tanıah var - daşkoson mişardan iti,  
Gödən var - bir qara yarğandan dərin.  
Doğru da, yalan da bir şumda bitir,  
Əlası tez solur yaxşı günlorin,  
Biz niyə bu güno düşdük, ay dədə?! 
 
Duru göyümüzə kim kül atdı, kim?  
Kim haqqa uzanan əlləri kəsdi?  
Babalar qəbrinə baş əyib deyim:  
Bizim dünənimiz örnəkdi, dərsdi!  
Biz niyə bu günə düşdük, ay dədə?! 
 
Hardasa Tanrıya ağ olduq yəqin,  
Hardasa şeytanı başa çıxartdıq.  
Hardasa yükünə yük olduq qəmin, 
 
________________Milli Kitabxana____________________ 
144 
 
Hardasa düz yolu daşa çıxartdıq,  
Biz niyə bu günə düşdük, ay dəde?! 
 
Sən çoxdan demişdin: "güc sayda deyil,  
Yığma düz tərəfə düz olmayanı!" 
Bu indi çoxillik döyüşdü, deyim,  
Seçək "biz" olandan "biz" olmayanı,  
 
Biz niyə bu günə düşdük, ay dədə?! 
"Nişançı özümüz, hədəf özümüz..."  
Beləsə... çürümüş dirəyik belə.  
Bir süfrə başında iki sözümüz  
Bir ola bilmirsə, ta nəyik belə?..  
Biz niyə bu günə düşdük, ay dədə?! 
2 may, 1992 
  
________________Milli Kitabxana____________________ 
145 
 
YAŞAMAQ BUDURMU? 
 
Hər gün çıxdığımız çıxılmaz yoxuş,  
Bu yenib qalxmanın mənası yoxmuş.  
Gəl indi insana qəlb açıb, yovuş...  
Yaşatmaq budurmu? Bu deyil, vallah! 
 
Bu sözü duzsuzlar, sözü yavanlar, 
Axşam deyiləni səhər dananlar, 
Nə düşmənçilik anlar, nə dostluq anlar, 
Yaşamaq budurmu? 
Bu deyil, vallah! 
 
Söz nadan dilində qəpiyə deyməz,  
Dəyməz, su üzündə köpüyə dəyməz,  
Dəyməz, heç bir ovuc kəpəyə dəyməz,  
Yaşamaq budurmu?  
Bu deyil, vallah! 
 
Özülü çöp üstə yaman dərdlərin,  
Yalan bərələrin, yalan bəndlərin,  
Yanan şəhərlərin, yanan kəndlərin.  
Yaşamaq budunnu?  
Bıı deyil, vallah! 
 
Hələ də mənəmlik düşməyib atdan,  
Lağım atmağında hiylə əl altdan,  
Sən də, əzab oğlu, əzaba qatlan...  
Yaşamaq budurmu?  
Bu deyil, vallah! 
 
Dildir - yalançıdır, dilində saxla,  
Əldir - talançıdır, əlində saxla,  
Bir ümid şamı var - önündə saxla,  
Yaşamaq yolu var  
Budur bəlkə də. 
 
 
 
 
 
________________Milli Kitabxana____________________ 
146 
 
 
Bir gün kövşəməsin tamahımız da,  
Boğaq nəfsimizi damağımızda.  
Sabah lövbər salaq sabahımızda,  
Yaşamaq budurmu? Budurmu? Vallah... 
 
iyun 1992. Quba - Digah 
 
 
QOŞ MƏNİ DAĞ KÜLƏYİNƏ 
 
Tanrım, məni məndən qopar,  
Qoş məni dağ küləyinə.  
Dağların bəyaz qarnından  
Rəng alan ağ küləyinə. 
 
Öz nəğməsi daşın, qumun...  
Nəyim qalır, nə də umum...  
Söykənim doğma yurdumun  
Xəfif, yumşaq küləyinə. 
 
Nə vaxt qəmim dəm olacaq,  
Onda qəmim kəm olacaq.  
Heyif ömrüm yem olacaq  
Əsrin sarsaq küləyinə. 
 
Tanrım, məni məndən qopar,  
Qoş məni dağ küləyinə... 
 
15 noyabr, 1992  
  
________________Milli Kitabxana____________________ 
147 
 
GÖZƏLLİK SAXLADI 
ÖLÜMDƏN MƏNİ 
 
Mən yenib gedirdim qüruba doğru,  
Neçə dərd-vəsiyyət qolumun üstə;  
Önümdə bir təzə dünya doğuldu  
Sən nazil olanda yolumun üstə. 
 
Hardan bu doğmalıq, bu istək, bu nur!  
Bu kimin bəxtiydi, bu kimin payı?  
Ürəyim, ürəyim deməyə qorxur – 
Bu mənim yol azan qəlbimin payı... 
 
İşıqlı ulduzlar az-az görsənər,  
Yer kimi göyün də paxılları var.  
Bu dəmdə, görkəmdə səni görsələr  
Gözünü açmamış batıracaqlar... 
 
Duyğusuz, bu hissi duyası deyil,  
Nə qədər buxovlar, sədlər, kilidlər...  
Bu dünya sevgilər dünyası deyil,  
İtlər dünyasıdır quduran itlər. 
 
Bu necə məleykə-önümdə belə,  
Axı mən heç vədə sevilməmişdim.  
Sevincək olmuşdum, ömrümdə belə,  
Heç belə, heç belə sevinməmişdim. 
 
Mən tale yoluna tez çıxdım hədər...  
Sən də çox gecikdin, yadında saxla,  
Onu itirənlər, onda itənlər  
Nə tapar beləcə sayıqlamaqla! 
 
Zamanın bir çopur daşının altda  
Göyərib puç oldu, gör nə günlərim.  
Köhnə yastıq kimi başımın altda,  
Saralmış günlərim, köhnə günlərim.  
 
________________Milli Kitabxana____________________ 
148 
 
Bu odu odunsuz yanan dünyada  
Şeytana göz dikən gözə görünmə,  
Bu yaman dünyada; yalan dünyada  
Gözəl ol, anıma ki, gözəl görünmə! 
 
Özüm çəkəsiyəm hər ağır yükü!  
Yorulmam, hər anı bir gün də olsa,  
O səni yaradan haqqa min şükür!  
Gözlərim sevindi bir gün də olsa... 
 
Mən yenib gedirdim qüruba doğru,  
Neçə dərd-vəsiyyət qolumun üstə,  
Önümdə bir təzə dünya doğuldu  
Sən nazil olanda yolumun üstə... 
 
1992 
  
________________Milli Kitabxana____________________ 
149 
 
BU MİLLƏTİN DƏRDİ-SƏRİ 
 
Nəhrləri döndər belə haqqa sarı,  
Haqq qapısın açmır, atam, haqq açan.  
İmanınla, gümanınla haqqa sarın,  
Bu millətin dərdi-səri min şaxəli. 
 
Hökmü bircə: yüz niyyətin, min niyyətin,  
Asan yolla asan yola çıxmaq çətin;  
Sayğısı çox, qayğısı çox bu millətin;  
Bu millətin dərdi-səri min şaxəli. 
 
Tanrım, məni tuş eləmə satqına, tuş;  
O; milləti şöhrətinə girov qoymuş,  
Heç görmədim qan tökəni qannan doymuş,  
Bu millətin dərdi-səri min şaxəli. 
 
Özü hakim, özü dustaq öz içində,  
Qızıl sözü itir lilli söz içində;  
Milyonları sel ağzında, toz içində.-.  
Bu millətin dərdi-səri min şaxəli. 
 
Gözgöroti taxtdan salır əyri düzü,  
Əyri qələm, əyri fikir, əyri düzüm,  
Bu düzlükdə düzlük özü əydi düzü,  
Bu millətin dərdi-səri min şaxəli. 
 
Bu, beləcə içimizdən gələn səsdi,  
Bu, beləcə yolumuza çıxan dərsdi;  
Düşmən əli əlimizlə bizi kəsdi,  
Bu millətin dərdi-səri min şaxəli. 
 
Dağ Aranda, Aran dağda olan yerdə,  
Yurddaş adlı yurd dağıdan olan yerdə.  
Baş gödəndən aşağıda olan yerdə,  
Bu millətin dərdi-səri min şaxəli. 
 
3 iyun, 1992  
  
________________Milli Kitabxana____________________ 
150 
 
AY ALLAH 
 
Şəhidlərin çoxu mərdlər,  
Namərdlər artır, ay Allah!  
Nə sənə səsim-harayım,  
Nə əlim çatır, ay Allah! 
 
Ha qovsa da kağız-qələm,  
Həmdəmimdi bu dərd-ələm:  
Öz içimdə öz zəlzələm  
Ayıqca yatır, ay Allah! 
 
Könül böylə didər kimi?  
Didər qəsdi, didər kimi.  
Haqq yolunda didərgini  
Haqqına yetir, ay Allah! 
 
Mən gedərgi, aləm qalır,  
Bağrı yarıq lələm qalır,  
Dünya duymaz naləm qalır,  
Bu nə həyatdır, ay Allah! 
 
Hanı? - dedim - dünya mənim?  
Dünya mənim, qovğa mənim.  
Dərya mənim, dalğa mənim...  
Öz gəmim batır, ay Allah! 
 
9 iyul, 1992 
  
________________Milli Kitabxana____________________ 
151 
 
QAYITMA 
 
Gördü öz işini ömür də, vaxt da;  
Qayıtma geriyə, qayıtma daha.  
Ötənin, itənin dalınca - baxma,  
Qayıtma geriyə, qayıtma daha. 
 
Dönüb nə görərsən bu əyri yolda, - 
Böhtanlar, qeybətlər yarğanı ancaq.  
Harayla, yüyür də, özünü yor da,  
-"Gəl" - deyən, "gör" - deyən tapılmayacaq. 
 
İstər at, istər bük, qəlbində gizlə,  
O sevda işıqdı, ocaqdı keçdi.  
Üz-üzə dayanıb coşan dənizlə  
Bir ovuc qum ilə oynama, gecdi. 
 
Sənə bu gedişdə yetişmək çətin,  
Kaş ola bu gediş bəxtinə sarı.  
Kimi uçrumuna ilk məhəbbətin...  
Kimi də öz qızıl taxtına sarı. 
 
Bir qoşun yoludur bir tale yolu,  
Mənim də vədimə heç uyma nahaq;  
Mənim öz dərdimlə ürəyim dolu,  
Yox əlim əlsizə nə əl tutacaq. 
 
Mən səni yolundan saxlasam belə, 
Qayıtma, əzizim, geri qayıtma.  
Kövrəlib, dalımca ağlasam belə  
Daş bilib üstümdən yeri, qayıtma! 
 
Dönükdən dərs almaq daha pis örnək,  
Çalış dönməzliyə dönəni gör sən.  
O nurlu bu gündən zəhlən gedəcək,  
O alatoranlı dünəni görsən. 
 
  
________________Milli Kitabxana____________________ 
152 
 
Mən dünən, dünənki sədayam, səsəm,  
Mən dünən, dünənin dünəni bəlkə,  
Haraya yetməzəm, haya yetməzəm,  
Atasan bir yolluq o məni bəlkə? 
 
Mən daşam, dəmirəm, torpağam daha,  
Üstümdən adlayıb yeri, qayıtma!  
Geridə sən görən mən yoxam daha,  
Qayıtma, əzizim, geri qayıtma!.. 
 
22 avqust, 1992 
  
________________Milli Kitabxana____________________ 
153 
 
BU, İNSAN ADLANAN İNSAN 
 
İlahi, sən saxla, kallaşır insan,  
Ölüm adiləşir, dərd adiləşir.  
Bu insan yanında insan da yansa  
Sanır tamaşadır - bu haray-həşir... 
 
Baş əyir, and içir ana torpağa,  
Aşman, daşınan torpağı görmür.  
And içir ulduzlu, aylı bayrağa,  
Böyründə dilənən uşağı görmür. 
 
Bu insan qara daş, paslıca dəmir,  
Görmür, görə bilmir səpilən dəni.  
Seçmir, seçə bilmir, seçmək istəmir  
Qara geyinəndən ağ geyinəni. 
 
İndi bu insanı ayır, tap-tanı  
Qələm görə-görə, söz görə-görə!  
Qadın təhqirlənir, qoca tapdanır  
Qanun görə-görə, göz görə-görə. 
 
Ölüm adiləşir, kallaşır insan...  
Onsuz da ah-vayı ölü eşitmir,  
Kallaşa-kallaşa karlaşır insan,  
İçinin səsini çölü eşitmir... 
 
Görmür göz yaşını, çay görən insan,  
Vay deyən, saç yolan ananı görmür,  
Özü də özünün çıxır yadından,  
Özünün oduna yananı görmür. 
 
O qədər qan tökən əl var ki, görür:  
O, axan qanı da axan su bilir.  
O qədər qəribə hal var ki, görür;  
Ulayan iti də qonşusu bilir... 
 
________________Milli Kitabxana____________________ 
154 
 
Gözümün aynası, oyat nurunu,  
Boylan ürəyimə bir səhar çağı,  
Gəzdirib sinəmdə boyat nurunu,  
İnsanı harayla, insanı çağır. 
 
Bir gör ürəyimda insan yatırmı?  
İnsanla baş-başa insaf yatırmı?  
İlahi, sən saxla, kallaşır insan,  
Kallaşa-kallaşa karlaşır insan... 
 
5 sentyabr, 1992 
  
________________Milli Kitabxana____________________ 
155 
 
         BU MİLLƏTƏ NƏ VERDİK Kİ? 
 
Bu millətə nə verdik ki? 
Kimsə qapdı ziyasını,  
Kimsə pozdu sırasını,  
Duzla yuduq yarasını,  
Xörəyinə duz vermədik. 
 
Bu millətə nə verdik ki? 
İnamını noxtaladıq,  
İnadını axtaladıq,  
Var-yoxunu qarmaladıq,  
Bir çeynəm saqqız vermədik. 
 
Bu millətə nə verdik ki?  
Halal tikə qənddi, - dedik,  
Yoxsuluna dərdli, - dedik,  
Kasıbına mərddi, - dedik,  
Mərd kasıba qız vermədik. 
 
Bu millətə nə verdik ki?  
Çiyninə mindik, - öyrəşdi,  
Bir dillə min dil öyrətdik,  
Neçə fəndi-fel öyrətdik,  
Milyon aldıq, yüz vermədik. 
 
Bu millətə nə verdik ki?  
Biz səhv etdik, batdı qana  
Millət ata, millət ana,  
İlacı qalsın bir yana,  
Dərdi də ucuz vermədik. 
 
Bu millətə na verdik ki?  
Bu millətin səbri böyük,  
Dözür: dözüm həddinəcən,  
Dözür: dözüm səddinəcən,  
Dözür: dözüm xəttinəcən... 
 
Sonra... daha sonra olmur,  
Sonra qara tufan olur,  
Sonra "qullar dünyasının 
İntiqamı yaman olur"...  16 noyabr, 1992 
________________Milli Kitabxana____________________ 
156 
 
 
 
YAŞAMAĞA NƏ VAR Kİ? 
 
Özündən azca uzağı  
Məni görməyə qoymurlar.  
Özümün sərhəd xəttimdə 
Məni ölməyə qoymurlar.  
Nə içimdə ağlamağa,  
Nə də gülməyə qoymurlar.  
Gözlərini satır dargöz,  
Bəxşiş vermək istər mənə.  
Nə ki könlümə yatmazdı  
Tezcə tapar, pislər mənə.  
Qanmaz qansa ki, qanmazdı,  
Yaşamağa nə var, qardaş! 
 
Min arşın quyu dibində,  
Tamahkar əli cibində  
Gözlər ki, ulduz yağacaq,  
Ulduzla qızıl yağacaq.  
Bu hikməti babam deyib:  
"Girsiz dostdan bir qara daş... 
" Məni məndən gizlədərmiş  
Mən çəkdirən divar, qardaş!  
Qanan qandırsa qanmazı  
Yaşamağa nə var, qardaş! 
Bu dünya bir sınıq gəmi...  
Tərsi hara, düzü hara...  
Məni alıb yedəyinə,  
Üzgü bilməz, üzür hara? – 
Hər şey sirli, hər şey aydın,  
Pişik hürür, it yerinə,  
İt cumur toyuq yeminə.  
İçimdəki dava qoymur  
Çölümdə davanı görəm.  
Çətin burda anlamazı 
Görən adamı görəm. 
 
Bu toydan başım çıxmadı,  
Bu yasdan başım çıxmadı,  
________________Milli Kitabxana____________________ 
157 
 
Evlənən kimdi, bilmədim;  
Və ölən kimdi, bilmədim.  
Bu dünya bir sınıq gəmi,  
Öz qollarım avar, qardaş,  
Yaşamaq nədi, bilməsən  
Yaşamağa nə var, qardaş! 
1993 
  
________________Milli Kitabxana____________________ 
158 
 
AY YAZIQ 
 
Göz ki, gördüyün demədi  
O gözü oyub tullaram.  
Ağılsıza yedək ağlı  
Sapanda qoyub tullaram.  
Özümü səndə quylaram,  
Bəs səni neynim, ay yazıq! 
 
Nə yazıqlar cərgəsində,  
Nə pozuqlar cərgəsində  
İzin yox, lopirin yox,  
Daşırı yox, dəmirin yox,  
Ələyin yox, xəlbirin yox,  
Mən səni neynim, ay yazıq! 
 
Düzün kəhəri sürüşkən,  
Mənsəb yəhəri sürüşkən,  
Sənin doğrun yalan olmaz,  
Səni alsam, satan olmaz,  
Səni satsam, alan olmaz,  
Mən səni neynim, ay yaziq! 
 
Əyilib ayaq yalamaz,  
Hər görünəni görməzsən.  
Qurda qoşulub ulamaz,  
İtə qoşulub hürməzsən,  
Tələ qurub, tər hörməzsən...  
Mən səni neynim, ay yazıq! 
Sənə sarı səs-soraqlı  
Gələn yollar yolu bağlı.  
Nə göydə Allah eşidir,  
Nə də yerdə bəndə səni,  
Heç duymadım mən də səni...  
Yazıq ürəyim, ay yazıq!.. 
14 fevral, 1993  
 
________________Milli Kitabxana____________________ 
159 
 
SÖZNƏN ZARAFAT EYLƏMƏ 
 
Bu sözdü - dərddi, qəhərdi,  
Sonu işıqdı, səhərdi,  
Atdı, cilovdu, yəhərdi,  
Söznən zarafat eyləmə! 
 
Bu, taleyin bəd yoludu,  
Tozlu-qumlu kənd yoludu,  
Kiməsə cənnət yoludu,  
Söznən zarafat eyləmə! 
 
Sözün sözü pozmağı var,  
Qayalara yazmağı var.  
Dəvə kimi qızmağı var,  
Söznən zarafat eyləmə! 
 
Qılınc kimi suvar sözü,  
Döyüşlərə apar sözü,  
Qorxar sözdən "məzar" sözü,  
Söznən zarafat eyləmə! 
 
Hardasa ərzin yaşıdı,  
Qəsd-qərəz bilməz - naşıdı,  
Hardasa əhlət daşıdı,  
Söznən zarafat eyləmə! 
 
26 mart, 1993 
  
________________Milli Kitabxana____________________ 
160 
 
VAXTIN O VAXTIDI 
 
Ələ gəlməz əldən gedən,  
Şamamalı tağ quruyar.  
Gül olmasa, güldən gedən  
Tufan qopar, bağ quruyar, 
İndi vaxtın o vaxtıdı. 
 
Bilmək olmur başın üstdən  
Uçan quşdu, uçan daşdı,  
Gözlərimdən nur istədi  
Neçə gözsüz - gözü yaşlı,  
İndi vaxtın o vaxtıdı. 
 
Ünvanımı itirən çox,  
Təzə ünvan alan yoxdu.  
Şübhə adlı vədə hazır,  
İnam adlı qələm yoxdu,  
İndi vaxtın o vaxtıdı. 
 
Qoca dustaq, körpə şəhid,  
Nə gəzirdim, nələr gördüm,  
-Kişi gördüm dəm gölündə,  
Qadın gördüm - nələr gördüm, 
İndi vaxtın o vaxtıdı. 
 
Bir-birinə tən yazığın,  
Söz didməyə yatmaz əli.  
Sən yazığa, mən yazığın  
Yetər nəfsi, yetməz əli,  
İndi vaxtın o vaxtıdı. 
 
Haqdan qələm gəlsə belə,  
Öz baxtını özün yazsan,  
Yüz dalğalan, min çalxalan.  
Sınma, sınsan yapışmazsan,  
İndi vaxtın o vaxtıdı... 
 
19 aprel, 1993 
 
________________Milli Kitabxana____________________ 
161 
 
DÜŞMƏN QABAĞINDAN  
QAÇAN "KİŞİLƏR" 
 
Başını qorudu boş papağınan,  
Pay verdi düşmənə zər tabağınan:  
Tökdü namusunu it qabağına  
Düşmən qabağından qaçan "kişilər". 
 
Əl versə, əlindən əlim yapışmaz,  
Yansaq bir ocaqda külüm yapışmaz.  
Adını tutmağa dilim yapışmaz...  
Döyüş meydanından qaçan "kişilər". 
 
Dərədə quzğuna leş olsa yaxşı,  
Özü öz başma daş olsa yaxşı,  
Mal kimi naxıra qoşulsa yaxşı  
Düşmən qabağından qaçan “kişilər”. 
 
Qaçır varlığından, varından qaçır,  
Qaçır qeyrətindən, arından qaçır.  
Oğlundan, qızından, yarından qaçır  
Döyüş meydanından qaçan "kişilər". 
 
Ha qaçsın - hardasa dirənər dağa,  
Haqqı yox özünə qəbir qazmağa.  
Haqqı yox bu yurda ayaq basmağa – 
Düşmən qabağından qaçan "kişilər". 
 
Qəsdə, xəyanətə quyruq olandır,  
Buyruqçu olandır, buyruq olandır.  
Yurdsuz duyğulara duyğu olandır  
Düşmən qabağından qaçan "kişilər". 
 
Qaçır hiddət dolu nifrətə doğru,  
Qaçır nifrət dolu hiddətə doğru.  
Qaçır düşmənlərə xidmətə doğru  
Döyüş meydanındart qaçan "kişilər". 
 
2 noyabr, 1993 
  
________________Milli Kitabxana____________________ 
162 
 
AH, BU QISA SEVDA YOLU 
 
Ah, hu uzun sevda yolu  
Vurulurmu başa, könül...  
Mikayıl Müşfiq 
 
Ah, bu qısa sevda yolu  
Vurulmadı başa, könül.  
Halal qəlbə yol axtardm,  
Çıxdı yolun daşa, könül. 
 
Dönnəm ömrün qürubundan  
Yön alsam mərd qürurundan,  
Vəfalıya canım qurban,  
Vəfasızdan haşa, könül. 
 
Bu olacaq heçdən oldu,  
Namərd atan daşdan oldu...  
Sənin ağlın başdan oldu.  
Nadan keçdi başa, könül. 
 
Bir də hardan bizi anlar  
O zamanlar, o məkanlar?  
Əlimizə o xoş anlar  
Bir də çətin düşə, könül. 
 
Günahkarı mənmi, sənmi? – 
Gör anlaya bilərsənmi? – 
Gör yaşaya bilərsənmi? – 
Yaşa mənsiz, yaşa, könül... 
 
15 yanvar, 1994 
  
________________Milli Kitabxana____________________ 
163 
 
QARĞIMA 
 
Bu qurğunu mən qurmadım,  
Ağzına qıfıl vurmadım,  
Dəhnə yırtıb, bənd qırmadım,  
Qarğıma məni, qarğıma. 
 
Bu yurdda Əli yatağan,  
Bu yurdda Vəli yatağan,  
Heç yatmaz dəli yatağan;  
Qarğıma məni qarğıma. 
 
Sən özünü öyən millət,  
Sən özünü söyən millət,  
Didən millət, yeyən millət,  
Qarğıma məni, qarğıma. 
 
Mən tale satan deyiləm,  
Dalca daş atan deyiləm,  
Kölgədə yatan deyiləm,  
Qarğıma məni, qarğıma. 
 
Mən özüm tikdim odamı,  
Sən dartıb yıxdın o damı,  
Ay əsrin bədbəxt adamı,  
Qarğıma məni, qarğıma. 
 
15 yanvar, 1994 
  
________________Milli Kitabxana____________________ 
164 
 
ARTIRAN SÖZ QƏDRİNİ... 
 
Biz artıra bilmədik sözün qədrini, ustad!  
Əydik də qamış kimi sözün qəddini, ustad! 
 
Yalanı dirək vurduq "göyü saxlamaq" üçün, 
 İtirdik nəfsimizin sərhəd xəttini, ustad! 
 
Hürənə dəm tutanı yalaq başında gördük,  
Həddinə göstərmədik sözün həddini, ustad! 
 
Beş-on çır-çırpı yığdıq "söz çələngi" adında,  
Əlimizilə uçurtduq sözün səddini, ustad! 
 
Qoca kimi sızladı, uşaq kimi bağırdı – 
Sözün bayramı sandıq sözün dərdini, ustad! 
 
Sözə əhyə vermədik, sözü şeypur elədik:  
Biz düzəldə bilmədik sözün qəddini, ustad! 
 
8 sentyabr, 1994 
  
________________Milli Kitabxana____________________ 
165 
 
MƏNİ ÖLMƏYƏ QOYMURLAR 
 
Dostum Heydər Həsənoğluna 
 
Tənha çağımda yığışır,  
Dostlarım, haxdan danışır,  
Kimi taxtımdan yapışır,  
Kimi toqqamdan yapışır,  
Yerə gəlməyə qoymurlar.  
Ölüm-qalım savaşında,  
Məni ölməyə qoymurlar.  
Dözə doğru düz gedənlər  
Məni ölməyə qoymurlar. 
 
Bəxti nahaq yatmışların  
Dərdini kim yaza, Allah?!  
Yazda ölüm asan olur,  
Saxla məni yaza, Allah!  
Zarımağı, sürünməyi  
Eylə mənə yasaq, Allah!  
Ünvanıma əssə, nə qəm,  
Ölüm səsli sazaq, Allah – 
Məni ölməyə qoymurlar... 
Mən deyəni kim deyəcək?  
Çox yollara çıxar bu iz.  
Söz döyüşdə ölməliykən,  
Söz ciblərdə paslı kilid...  
Yurdun əlsiz yazarları,  
Əlsiz, dilsiz yazarları,  
Məni ölməyə qoymurlar.  
Adsız şəhid məzarları,  
Məni ölməyə qoymurlar. 
 
Millət dananlar azalır,  
Millət sevərlər çoxalır. 
 
________________Milli Kitabxana____________________ 
166 
 
Bu millətin ovqatında  
Hümmət sevərlər çoxalır.    
Açıq-aşkar az olsa da,  
Xəlvət sevərlər çoxalır,  
Bu sevərlər arasında  
Məmməd sevərlər çoxalır,  
Məni ölməyə qoymurlar... 
 
18 sentyabr, 1994 
  
________________Milli Kitabxana____________________ 
167 
 
SUALLAR, CAVABLAR 
 
Unudulmaz şairimiz X.R. Ulutürkün 
      tərcümətində rus şairi 
Y.Yevtuşenkonun "Zaman" 
          şerindən təsssürat 
 
Ömür bir sualdır, ömür bir cavab,  
"Niyələr", başlanğıc, "çünkilər" axır.  
"Niyə" bu dünyaya gəlib bu cavan?..  
Bu su hardan gəlib, haraya axır?.. 
 
İnsan yox, kölgələr çıxır qarşıma,  
Kölgələr dil açıb söz deyə bilmir.  
"Niyələr" qılınc tək enir başıma,  
"Çünkilər" qalxanlıq eyləyə bilmir. 
 
"Niyələr" bir qaya, bir uçrum daşı,  
Qopdu öz yerindən qayıtmaz daha,  
"Çünkilər" söz gəzir, dili dolaşır,  
O da qayıtmazdı, dönməzdi daha... 
 
Kim tapdı bu evdə qonaq qalmağı?  
Mən sual verənəm, mən cavab yazan.  
Bir yoluq yolçudan cavab almağım  
Zamandan aldığım cavabdan asan... 
 
Zamanın uçrumu dərindən dərin,  
İnsanı udmağı bircə an olmur.  
Zaman xəlbirindən keçməyənlərin,  
Sonrakı taleyi çox yaman olur. 
 
Hər insan dünyası sirli bir ada,  
Söz əyə bilsə də söz udmur məni. 
Özümün verdiyim suallara da  
Özümün cavabı ovutmur məni. 
 
________________Milli Kitabxana____________________ 
168 
 
Bu sorğu-suallar bəlkə nahaqdı,  
Zamanın qulağı çox səsə kardı.  
Beş addım gedirsən, görürsən artıq:  
Sual da, cavab da, vaxt da qurtardı. 
Bir sual, bir cavab eşidir zaman,  
Zamanın alqısı, satqısı haqdı.  
Zaman yer azmışın tutub qolundan,  
Dinməzcə yerində oturdacaqdı. 
Mən də gah özümü özümdən danıb,  
Gözümü çox şeyə yummaq istərəm.  
Çox səsi, çox sözü paslanmış sanıb,  
Töküb dənizlərə yumaq istərəm. 
Mən də bir cavabdeh, günahkar kimi...  
Zaman zəlzələsə, mən kiçik dağam;  
Qoşıub inadıma həqiqətimi  
Zamanla üz-üzə dayanacağam... 
 
25 oktyabr, 1994 
  
________________Milli Kitabxana____________________ 
169 
 
BU DÖNÜKLƏR, VƏFASIZLAR DÜNYASI... 
 
Kimi kim bivəfa dünyada gördüm, 
bivəfa gördüm 
             Məhəmməd Füzuli 
 
Yolu düzlər dünyanın hər işini bacarmaz,  
Hər işini bacarar, şər işini bacarmaz.  
Yaxşılara yaxşılıq vərdişini bacarmaz  
Bu dönüklər dünyası, vəfasızlar dünyası. 
 
Müdriklərin dilindən bu kəlam belə sızdı:  
Bu, insandı - bəşərdi; bu oğlandı, bu qızdı;  
Vəfasızdı - dönükdü, dönükdü - vəfasızdı  
Bu dönüklər dünyası, vəfasızlar dünyası. 
 
Əhdi yoxlar dilində andı yoxlar yalanı,  
Sözsüzlər nəfəsiylə söz ocağı qalanır,  
Uçurtdu ürəyimdə sirli sevda qalamı  
Bu dönüklər dünyası, vəfasızlar dünyası. 
 
Hər nəyi xoşlamasan tez ona əvəz olar,  
Uçruma "gəl-gəl" deyən çağrış olar, səs olar,  
Gözün içində bitər, gözəgörünməz olar  
Bu dönüklər dünyası, vəfasızlar dünyası. 
 
Bir üzü ağ dünyadı, bir üzü qara dünya,  
Bu qaranlıq ağarmaz ola min para dünya,  
Qoltuğumda gedəcək, yön alsa hara dünya;  
Bu dönüklər dünyası, vəfasızlar dünyası. 
 
Gözəl quyu bağışlar tənhalara, təklərə,  
Qarın yükfi daşıyar duyğusuz ürəklərə,  
Gələcəksiz gələcək dartar gələcəklərə  
Bu dönüklər dünyası, vəfasızlar dünyası... 
 
10 oktyabr, 1994  
________________Milli Kitabxana____________________ 
170 
 
MUROVA QAR YAĞIRDI 
 
Axşamdan başlamışdı;  
Murova qar yağırdı;  
Qar altda donmuşların 
üstünə qar yağırdı. 
Düşmənin qəfil hücum-qəsdinə qar yağırdı.  
Kürəkçayın nəfəsi batmış idi elə bil  
Mürgü bilməz küləklər 
yatmış idi elə bil; 
Keşikdəki əsgərin baxışı, zəndi oyaq...  
Murova qar yağırdı  
Murova qar yağacaq,  
Min illərlə belə sıldırımlar qalacaq...  
Qalacaq dilsiz yatan hər qaya – hər qalaça  
Bu dəli uçrumlara ələnən qar qalacaq.  
Döngəni düz, düzü döngə eyləyən  
Oqarların altından 
gizli cığır keçəcək, 
O qarların üstündən açıq cığır keçəcək,  
O, qorxmazlar cığırı, igid ərlər cığırı,  
O, cəsarət cığırı, 
yenməz hünər yoludur,  
O, dönməzlər yoludur, qalib əsgər yoludur;  
Murova qar yağırdı...  
Hardasa, kimlərinsə 
dəminə qar yağırdı...  
Nigaran anaların qəlbinə qar yağırdı...  
Bir azdan qar tutacaq  
Keçidləri, yolları;  
Bircə əsgər nəfəsi,  
Sayıq əsgər nəfəsi  
Əridəcək o qarı 
Murova qar yağırdı... 
 
Murovdağ - Bakı, noyabr, 1994 
  
________________Milli Kitabxana____________________ 
171 
 
ULU ŞAHIM, QILINCINA SÖYKƏNİM! 
 
Xətainin ruhu qarşısında 
 
Şah Xətai, qüvvətimiz haçalanır,  
Qüdrətimiz, qeyrətimiz haçalanır,  
Varlığımız çiliklənir, parçalanır,  
Ulu Şahım, qılıncına söykənim! 
 
İçimizdə döyüş gedir, vuruş gedir,  
Özümüzdən özümüzə yürüş gedir...  
Biz qılıncı tərs tutmuşuq;  
Özümüzü kəsir ağzı;  
Qəh-qəh çəkir düşmən-azğın.  
Biz qılıncı tərs tutmuşuq  
Və beləcə özümüzü unutmuşuq...  
Ulu Şahım, qılınc çalmaq öyrət bizə! 
İçimizdə şeytan səsi, 
Yalan səsi, böhtan səsi - 
Didir bizi, yeyir bizi, 
Ulu Şahım, 
Qibləmizə çevir bizi! 
Ulu Şahım, qılıncına söykənim! 
Zülmətlərə göz dikmədən kor olmuşuq; 
Özümüzü görmüşük ta, yorulmuşuq 
Özümüzü görməyi sən öyrət bizə, 
Uçurulmuş dünyamızı 
Hörməyi sən öyrət bizə! 
Ulu Şahım, 
Qılınc çalmaq öyrət bizə! 
İçimizlə vuraşmağı öyrət bizə!  
Xırdalayaq: 
nəyimiz var, 
nəyimiz yox;  
Nəyimiz az, nəyimiz çox,  
Bəs eləyər - çox ələdik göz yaşı da, 
Göz yaşımız əritdi ən sərt daşı da. 
________________Milli Kitabxana____________________ 
172 
 
Yağılan sevindirdik, bəs eləyər!  
Al mumluğu, 
al, qəddarlıq öyrət bizə!  
Bir azca da canavarlıq öyrət bizə.  
Onda bəlkə qoyun-quzu 
olanımız təzər, itər;  
Onda bəlkə sərhəd boyu 
ərlər bitər, nərlər bitər...  
Ulu Şahım, qılıncına söykənim! 
Biz düşmənlik bacarmadıq,  
Düşmənləri tanımağı öyrət bizə,  
Biz nifrəti 
qanımızla yoğurmağı bacarmadıq.  
Qələminlə sən mələklik öyrəlmisən,  
Qılıncınla Əzrayıllıq öyrət bizə.  
Biz özümüz özümüzü məğlub olduq,  
İçimizdə, qanımızda məğlub olduq.  
Məğlubların şərəfino süfrə açdıq.  
İsti çörək, "isti qorxu" yedizdirdik.  
İsti qəzəb, isti yaraq,  
İsti nifrət... yox, vermədik!  
İçimizdə yer şumladıq;  
Yaxşı-yaxşı xəyanətlər,  
Yaxşı-yaxşı cinayətlər bitirməyə.  
Gör ağlımız yetir nəyə?  
Gör əlimiz yetir nəyə?  
Tanrı, bizi bizdən qoru!  
Öz əlimizdən qoru,  
Əməlimizdən qoru!  
Bu millətin süfrəsini duzsuz qoyma,  
Bu millətin kürsüsünü sözsüz qoyma!  
Namərdi sən elə yatırt,  
Qoy biryolluq ayılmasın.  
Ulu Şahım, ruhun bizdən ayrılmasın,  
Ulu Şahım, bizə yar ol!  
Ulu Şahım, qılıncına söykənim!.. 
 
29 sentyabr, 1994   
 
________________Milli Kitabxana____________________ 
173 
 
YARIMADIN 
 
Yastı-yastı 
yapalaqlar yarıdı, 
Girdə-girdə 
topalaqlar yandı.  
Yarımadın heç nədən.  
Yarımadın... 
nə yaxşı, 
Çömçə tutan əlləri,  
Yalamadın nə yaxşı.  
Yanmadın, nə yaxşı!.. 
1994 
 
 
 
 
GECİKDİN 
 
Mahir cərrah bıçağını qatladı,  
Kimsə dedi: heyf, dədə, gecikdin.  
Dedi: rahat yaşamağın bir yana,  
Vallah; rahat ölməyə də gecikdin. 
 
may, 1995 
  
________________Milli Kitabxana____________________ 
174 
 
ÇEÇEN FACİƏSİ 
 
Allah, Allah, bu nə dünya, bu nə bəşər?! 
Gözgörəti insan yanır, insan ölür: 
Körpəsiylə, qocasıyla, xəstəsiylə; 
Torpaq yanır: bulağıyla, ağacıyla, 
Torpaq yanır: havasıyla, 
Qarışqası, böcəyiylə; 
Tank altında tapdalanmış toxumuyla. 
 
Didir insan bir-birini;  
Yeyir insan bir-birini.  
Bilmək olmur kim günahkar, 
kim haqlıdır, 
Hamı, hamı günahsızdı-silahsızdı,  
Hamı, hamı günahkardı-silahlıdı.  
Cənab nazir, mərt görmüşəm,  
Çox görmüşəm tank burnunda  
Ölümlə bir 
beynəlmiləl nəğmələri gətirəni.  
Çox görmüşəm.  
Çox görmüşəm qana batmış 
əlləri mən.  
Çək tətikdən əllərini,  
Yüz xaraba, min xaraba 
Müəllifı əllərini.  
Kiçiklərin böyüməsi çətin işdi, " 
Böyüklərin" kiçilməsi 
çox asandı. 
Dünya özü yaxşı bilir:  
Raketlərin qanadında qayda getmir,  
Qanun getmir heç diyara.  
Qayda-qanun dediyini 
ürək yazır, əl daşıyır;  
Öz əlinlə öz yurduna 
ölüm dartmaq!  
  
________________Milli Kitabxana____________________ 
175 
 
Bu "yeni" bir hərbi məntiq!  
Öz yurdunu şum eləmək,  
Qan axıtmaq, sonra, sonra  
Su axtarmaq - qan yumağa?!  
"Mənim" - deyib o torpağı,  
Əkmək, sonra mərmi səpmək,  
Çox qəribə davadı bu.  
Çox qəribə məntiqi var 
bu qırğının  
Çox qəribə sualı var  
Cavabı yox bu qırğının,  
Cavabı yox... 
 
10 yanvar, 1995 
  
________________Milli Kitabxana____________________ 
176 
 
QOLUZORLULARA NİFRƏTİM VAR 
 
Bütün qoluzorlulara nifrətim var:  
Boyhı olsun, aiçaq olsıın,  
Lətli olsun, qıvraq olsun,  
Çinli olsun, çinsiz olsun,  
Dinli olsun, dinsiz olsun... 
 
Bütün qoluzorlulara nifrətim var, 
İnsan ölüı, 
Yurd dağılır göz qabağında, 
Ölən niyə yaranmışdı? 
Bu yurd niyə qurulmuşdu? 
Körpə niyə doğulmuşdu? 
Deyəmmədik - sən də, mən də. 
Öldürənin böyründəcə sən də vardın, 
Mən də vardım şeytanla bir. 
Sözə baxın: şeytan insan öldürürdü 
insanla bir. 
Şeytanın da, insanın da  
Birgə təlim keçdiyini  
Özüm gördüm öz gözümlə.  
İnsanın başında şeytan papağı,  
Şeytanın başında insan papağı.  
Özləri beləcə dəyişmişdilər;  
Aylarla beləcə döyüşmüşdülər.  
İnnən belə deyin görüm:  
Öldürən kim, ölən kimdi?  
Deyin görüm: qıran kimdi?  
Quran kimdi? Bölən kimdi? 
Bütün qoluzorlulara nifrətim var...  
Ürəyimdə bir içimlik məhəbbət qalıb,  
Ürəyimdə bir udumluq mərhəmət qalıb...  
Qoyun ölüm öz dərdimlə, siz Allah! 
 
24 yanvar, 1995 
  
________________Milli Kitabxana____________________ 
177 
 
SƏNƏ İNANIRAM 
 
Nə dona girsə de ilandır, ilan,  
Lənət ağına da, qarasına da,  
Nə dildə danışsa, - şeytandı, şeytan,  
Lənət bozuna da, alasına da.  
Bunu mən demirəm, babalar deyib:  
Qurdunan yoldaş ol, çomağı bərk tut;  
Göz qırpdın qapacaq o üzə gülən,  
Az oldu yaltaqdı, çox oldu cəllad.  
"Böyüklər" dalında gizlənə bilən  
Fərqi yox kişidi, fərqi yox arvad.  
İçində gizlənər eşik görkəmi;  
Sümsünər it kimi, sinər qurd kimi,  
"Böyüklər" dalında görünməz onlar. 
 
Beləcə, kiçilər "böyük olanlar"  
Beləcə böyüməz kiçik olanlar.  
Ayaq yalayanlar.- küçük olanlar,  
Kiçiklər zənciri böyük əlində,  
Yüz səmtə qısqırdar yeri gələndə.  
Yüz yol söz verildi, and da içildi, 
Unutduq: "bu itlər girəvəcildi",     
Çevrildin, qefildən qapacaq səni,  
Qapıb öz baltanı çapacaq səni,  
Hələlik bu düşüb baxtımıza, bu,  
Hələlik doğrudur bu acı doğru.  
Ayıq olmalıyıq hər yerdə ayıq,  
Süfrədə, yataqda, səngərdə ayıq,  
Mən ayıq, sən ayıq, sərkərdə ayıq... 
 
O kimdi dəm olan özgə yasından?  
O kimdi haqsızı haqlı eləyən?  
Ayını təzdirib mağarasından;  
"Bu mənim tarixi muzeyim..." – deyə!  
İçər sağlığına bir məkri varsa,  
Yoluna bir qucaq təbriklə çıxar. 
 
________________Milli Kitabxana____________________ 
178 
 
Süfrəndə yağlıca bir tikə görsə,  
Ağzında dişinə şərikli çıxar.  
Bundan da betərdi öz olanımız,  
Əyri olanlardı düz olanımız.  
Bundan da betəri: bölgəbazlarıq,  
Badələr dalında ölkəbazlarıq. 
 
Qeyrətdən güc alar gücü az ölkə,  
Ölkə yox, ölgədir qoranmaz ölkə.  
Bu, mənim vəzifəm: əli qələmdə,  
Bu, mənim vəzifəm: sözü kürsüdə...  
Bu, sənin vəzifən: əli tətikdə,  
Bu, sənin vəzifən: gözü üfüqdə... 
 
Başımın üstündə müqəddəs Quran,  
Sənə inanıram, ölkə rəhbəri.  
Sənə inanıram, keşikdə duran  
Ayıq Vətən oğlu, Vətən əsgəri! 
8 may, 1995 
  
________________Milli Kitabxana____________________ 
179 
 
HARA GEDİRƏM, BİLMİRƏM 
 
Hara gedirəm, gedirəm,  
Bilmirəm, hara çıxır bu yol.  
Hardan keçib, hara aşsara,  
Uçrumlara çıxır bu yol. 
 
Bu nə mənzildi sonu yox,  
Özündən bir səmtə yönü yox.  
Əgər budursa yeni yol  
Hara çıxır, hara bu yol? 
 
Bəlkə dağlı, düzlü yanan,  
Səsli yanan, sözlü yanan;  
Kül altında gizli yanan  
Ocaqlara çıxır bu yol. 
 
Çox analar ağlar qalıb,  
Sinələrdə dağlar qalıb,  
Əlim yetməz çağlar qalıb,  
O çağlara çıxır bu yol. 
 
Bilməm bilən varmı bilə  
Bilə hara çıxır bu yol?  
Bilməm görən varmı görə,  
Görən hara çıxır bu yol. 
 
24 may, 1995 
  
________________Milli Kitabxana____________________ 
180 
 
           "QOŞUL MƏNƏ GEDƏK..." DEDİN 
 
- Gəl qoşul mənə, gəl gedək. 
- Necə gedək? Hara gedək? 
- Hara? Özüm də bilmirəm. 
Bəlkə hara gəldi gedək, 
İnsan yeyir bir-birini, 
İnsan didir bir-birini. 
Gedək... 
köhnə mağarada  
Bəlkə qalır köhnə adam,  
Bəlkə hələ ağlı qalan  
Köllə qalır mağarada.  
Kəllə qalır,  
İnsan çıxıb ağlı kəsik,  
Bəlkə tapaq, bəlkə deyək:  
Mağaradan çıxan insan:  
Ağlın qalıb mağarada.  
"Qayıt, ağlı kəsik adam!  
Qayıt, ağlına sahib ol,  
Qayıt, qan tökməyi yadırğa!  
Odun sönüb mağarada  
Qayıt, dünyanı yandırma!" –  
Gedək, dedim, gedək, vallah,  
Beş-on insan qalır hələ,  
Kif atıbdı çox ağıllar,  
Gedək ağıl dalısınca... 
22 avqust, 1995 
  
________________Milli Kitabxana____________________ 
181 
 
AD GÜNÜMƏ 
 
Heç gün çatmaz bu gün mənim ad günümə,  
Nəvələrim gəlmişdilər ad günümə.  
Nəvələrim Toğrul, Tuncay - nəvələrim  
Ürəyimin hayına hay - nəvələrini!  
Bu gün mənim qapım açıq,  
Qəlbim açıq;  
Yer üzündən qorxu qaçıb,  
Ölüm qaçıb. 
Yerüzündən qovulubdu aclıq, qəhər;  
Astanamda aylı gecə, nurlu səhər...  
Nəvələrim gəlmişdilər ad günümə,  
Gəlmişdilər ağ günümə, şad günümə.  
Bu gün bütün yamanlıqlar qolu bağlı,  
Bu gün bütün nadanlıqlar qolu bağlı .  
Bü gün bütün uşaq payı uşaqların,  
Yer üzünün günü, ayı uşaqların:  
Qəhqəhələr ağ işıqdı, ağ sulardı,  
Arzular da buxov bilməz arzulardı.  
Nəvələrim gəlmişdilər ad günümə...  
Baş qaldırıb onlar gələn yola baxdım,  
Onlar baxan göyə baxdım, yerə baxdım.  
Yerdən qalxan oda baxdım, külə baxdım,  
Aya baxdım, günə baxdım.  
Allah, uşaq taleyinə bomba yağır,  
Yanır uşaq təbəssümü, uşaq səsi.  
Allah, uşaq gülüşünü oddan qoru,  
Allah, uşaq oyununu oddan qoru,  
Allah, uşaq nəfəsini oddan qoru.  
Allah, uşaq nəğməsini oddan qoru. 
 Nə yaxşı ki, həsadlərin yolu bağlı,  
Nə yaxşı ki, qibtələrin yolu bağlı.  
Nə yaxşı ki, yalan dillər laldı bu gün,  
Qaçanlar da ayaq altda qaldı bu gün.  
Nəvələrim gəlmişdilər ad günümə... 
oktyabr, 1995 
 
________________Milli Kitabxana____________________ 
182 
 
YOXDU SÖZÜM, YOXDU DAHA 
 
Vallah, sözüm tükənibdi,  
Vallah, sözüm yoxdu daha. 
 Adam var daşla danışır,  
Quru ağacla danışır.  
Mən bilməm nədən danışım,  
Bilməm nəyinən danışım,  
Buxovlu atnan danışım,  
Südsüz inəynən danışım?  
Qurdnan-qoyunnan danışım,  
Ya bunlar arasında  
Gedən oyundan danışım...  
Vallah sozüm tükənibdi. 
 
Diri sözü dildən qapıb  
Samanlığa təpənləri,  
Görmürəm, görə bilmirəm.  
Təpib, təpib  
Üstünə su səpənləri  
Görmürəm, görə bilmirəm.  
Zaman sürür köhlənini,  
Sürür bələdan-bələya.  
Nə zaman samanı saxladı,  
Nə saman zamanı saxladı,  
Nə qapan qapanı saxladı,  
Nə yaman yamanı saxladı.  
Bircə ovuc dənim vardı,  
Qapıb nəyəsə qatdılar,  
Qapıb kiməsə satdılar.  
Adam var daşla danışır,  
Quru ağacla danışır. 
 
Bircə ovuc dənim vardı,  
Dənliyə tökülmədi,  
Torpağa əkilmədi.  
Daha mən nədən danışım?  
Vallah sözüm tükənibdi 
 
8 dekabr, 1995 
 
________________Milli Kitabxana____________________ 
183 
 
KƏLBƏCƏR QAÇQINLARINA 
 
Yüz də desək, min də desək 
cavab budu:  
O torpağı biz uduzduq,  
Sənli, mənli, biz uduzduq;  
Keçməzliyə keçid olan,  
Çəhlimlərin açarını,  
Qıfıllanmış yarğanların,  
Uçrumların açarını  
Biz özümüz uduzduq.  
Hər qalası səngər olan, 
 Hər qayası əsgər olan  
Dərələri biz özümüz uduzduq.  
Dəlidağa söykənmədik,  
Ona sınıq vüqar qoyub gəldik.  
İtmiş qürur qoyub gəldik.  
Ormanları, talaları biz uduzduq.  
Günahı var çəlik tutan qocanın da,  
Günahı var: 
Yuınruq boyda daş gətiran uşağın da.  
Çox döyüşü döyüşmədən uduzduq.  
Günahkarıq, biz hamımız günahkar.  
Alimi də, şairi də,  
Çobanı da günahkar. 
Lap iti də, pişiyi də günahkar.  
İndi daha əl axtarma,  
İndi daha ətək gəzmə!  
Əlin də var, ətəyin də.  
Öz əlindən, ətəyindən  
Yapış, qardaş, yapış sən,  
Göydən sizə əl uzatmaz mələklər. 
dekabr, 1995 
  
________________Milli Kitabxana____________________ 
184 
 
ÇOX TƏZƏLƏR KÖHNƏLİR 
 
Sözümüz, nəğməmiz köhnəlir, ey dad!  
Qələmdən kağıza düşən andaca.  
Daşatdı sevgi də, atüstü toy da  
Köhnəlir gözümün qabağındaca. 
 
Alanın əli yox, satanın malı,  
Min şübhə doğulur, heyrət doğulmur.  
Təzə söz boğazda tıxanıb qalır,  
Doğru doğulmursa, - sənət doğulmur. 
 
Elə bil ilhamın yolu bağlıdır;  
Ha gözlə, qayıdıb dalınca gəlməz.  
Zaman ağlağanı belə ağladır- 
İlham perikdisə ölüncə gəlməz. 
 
İllərlə babalar düşmədi atdan,  
Zamanla bu sayaq üz-üzə durduq.  
Yığılıb qırmızı bayrağın altda  
Yasin oxuyurduq, himn oxumurduq. 
 
Son böyük yazığı xırda millətin,  
Sən yığıb nəyin var - bir bənd edəydin.  
Yamanın yaxşıya peyvəndi çətin,  
Yaxşını yamana peyvənd edəydin. 
 
İllər həsrətinə dözən şerimiz,  
Köhnəldi nə yaxşı, susdu nə yaxşı.  
Arazdan, Təbrizdən yazan şerimiz,  
Köhnəldi nə yaxşı, susdu nə yaxşı. 
 
Qəm hələ nə yanğı, dəmi duyan yox;  
Soluxmuş kədəri kim oxuyacaq?  
Nimdaş fikirlərə yiyə duran yox,  
Cındır nəğmələri kim oxuyacaq! 
 
 
________________Milli Kitabxana____________________ 
185 
 
Şüar yazmağınan çörək qazanan,  
Çəpik çalmağınan mənsəb haqladı;  
Yenə də haqsızdır haqqa qızınan,  
Yenə də haqlını qış qucaqladı. 
 
Bu boyda varlığa yalançı dedim,  
Hər alqı-satqıya yalan açıqdı.  
Nə qədər vədləri yığıb ələdim – 
Ələdim, hamısı yalana çıxdı. 
 
Qartal nəfəsidir sözün nəfəsi,  
Duyğusuz ürəkdə bayquş uluyur,  
Zamanın gözləri mizan-tərəzi,  
Çəkin var, yükün var, səsin var, buyur... 
 
9 may, 1996 
  
________________Milli Kitabxana____________________ 
186 
 
GECİKDİ 
 
Mən tale-bəxt oyununda naşıyam,  
Bu torpağın yumruq boyda daşıyam.  
Ünvanıma işıq yükü daşıyan,  
Xoş xəbərlər, xoş diləklər gecikdi. 
Kimə qəmdi, kimə dəmdi bu çağım.  
Oyan, könlüm, bu son andı, çal-çağır:  
Hanı cərrah, hanı cərrah bıçağı? – 
Ağızucu deyəcəklər: "gecikdi..." 
Yer düzələr, yox düzəlməz bu kərki;  
Vədəsində getməlidi gedərgi,  
Mənası yox, nə xahişin, nə ərkin,  
Mən tələsdim, gələcəklər gecikdi. 
 
19 iyun, 1996.  
Quba-Digah 
  
________________Milli Kitabxana____________________ 
187 
 
GÖYDƏN DÖRD ALMA DÜŞDÜ 
 
Nağıl istəyirəm, şirin bir nağıl,  
Nağıl istəyirəm, təzə bir nağıl.  
Köhnə nağılları yeyib qurtardıq  
Köhnə nağılları içib qurtardıq:  
Bir az duzlu idi, bir az da şirin.  
Üç alma düşmədi nağıldan sonra,  
Heç alma düşmədi nağıldan sonra.  
Xəlbirlə su dartan divlər - görmədik;  
Fillər məğlub oldu qarışqalara,  
Şirlər təslim oldu qarışqalara,  
Dovşan tələsinə canavar düşdü!  
İnsan cələsinə sərçə - görmədik;  
Üç alma düşmədi göydən - görmədik;  
Heç alma düşmədi göydən – görmədik.  
Bu il nağılçılar göylə danışıb:  
Dörd alma düşəcək nağıldan sonra.  
Tələsin, tələsin nağılçı dostlar;  
Nağıl dinləyənlər siz də tələsin,  
Göyün də vədinə inanmaq olmaz:  
Nağıl qurtarmamış düşsə almalar...  
Onda nağılçıya kim inanacaq!  
Heç alma düşmədi göydən bəlkə də...  
Bir şirin nağıl da bitəcək belə.  
Üç alma düşəcək, üç alma göydən;  
Dörd alma düşərsə, biri bizimdi... 
  
________________Milli Kitabxana____________________ 
188 
 
   İNSAN YALAN DANIŞIR 
 
Qara sözlə, ağ sözün 
Yeri dəyişik düşür; 
Yalançının dilindən 
Söz düşür - düşük düşür, - 
İnsan yalan danışır... 
İnsan yalan danışır - 
Zaman yalan danışır; 
Zaman yalan danışır, 
İnsan yalan danışır. 
Zaman uda bilmir bu yalanları, 
Bəzən duya bilmir bu yalanları, 
Zaman yuya bilmir bu yalanları, 
Zaman küləklərə qoşur yalanı, 
Üfüqlər illərə qatır yalanı, 
Qara, ağ yalanı, çopur yalanı. 
Hardandı bu qədər yalan doğanlar? 
Yalanı doğan var! 
Boğan da varmı? 
Elin zirzəmili ürəkləri bir, 
Qalxın ağ gəmili ürəklərə bir. 
Yalan tarlasıdır bəy yalanları, 
Göy-göy də biçirik göy yalanları. 
Qorxun, yalançılar, qorxun yalandan, 
Qorxun həm satandan, həm də alandan, 
Açıbdı ağzını əjdaha kimi, 
Gələr dalımızca - haraya getsək. 
Kəsər qarşımızı harda dayansaq, 
Dönər dar dalana haraya dönsək. 
Dönər ağ yastığa qara qalanlar, 
Nə qədər istəsən başını qoy yat; 
"Sözdür", nə satan var, nə də alan var, 
Özün al, özün sat, özünü aldat. 
Bəzən yalançıya gülər yalanlar, 
Böyürər, mələyər, hürər yalanlar. 
 
________________Milli Kitabxana____________________ 
189 
 
Qorxun, yalançılar, qorxun yalandan.  
Qorxun, həm satandan, həm də alandan.  
Qorxuram bir səhər sökülməyə dan,  
Haşa yalançıdan, haşa, bu dünya,  
Qorxuram bu yalan ağırlığmdan  
Qopub məhvərindən, aşa bu dünya. 
 
1995-1996 
  
________________Milli Kitabxana____________________ 
190 
 
MİKAYIL ŞEİR OXUYUR... 
 
Mikayıl Mirzənin əlli yaşı tamam oldu. O, Azərbaycanın xalq artisti, 
böyük aktyordur, millət vəkilidir, ictimai xadimdir, sənət müəllimidir. 
Bunları hamısı məlumdur. Mən şair olduğum üçün onun çoxsahəli 
fəaliyyətinin bir qanadından - poeziya qanadından danışmaq istəyirəm, onu 
alqışlamaq istəyirəm, onu dinləmək, dinləmək istəyirəm. 
Məncə, Mikayılı bir dəfə dinləyən kəs sonra uzun zaman özünü, öz içini 
dinləməyə bilmir, çünki Mikayılın oxuduqları yalana, böhtana: riyakarlığa, 
nadanlığa qarşıdır, onları daşiyanlara qarşıdır; onlara şillədir, qılıncdır 
Mikayılın şeirləri. Onları dinləməmək mümkün deyil... 
Doğruya, ədalətə yön tutan insan zəkasıdır Mikayılın müraciətləri; əbədi 
işıq, sabahın nuruna çağırışdır. "Mən kiməm" sualına cavabdı. "Təlikdən 
barmağını çək" nidasıdır Mikayılın səsi. 
 
 
Onun söz qalası qaynaqdı yerə,  
Onu söz qayası güclüdü gücdən.  
Özündan qaçmağı bacaran deyil,  
Özünə dönməyi öz əlindədir.  
Deyirəm: yüz ildi, yüz əlli ildi,  
Dünyanın damına çıxıb Mikayıl,  
Yalanla doğrunun səddini çəkir,  
Haqq ilə nahaqqın səddini çəkir.  
Yığıb söz daşları, söz qayaları,  
Vurub bəbəyinə biganələrin,  
Atır qulağına eşitməzlərin,  
Atır ürəyinə ürəksizlərin.  
Mikayıl şeir oxuyur:  
Sərhəd xətti ayıqdır.  
Daş, qaya da ayıqdır,  
Ağaclar da ayıqdır.  
Əsgər gözləri ayıq,  
Əsgər barmağı ayıq,  
Əsgər nəfəsi ayıq,  
Əsgər silahı ayıq.  
Mikayıl şeir oxuyur...  
Bəzən də belədi, belədi dünya  
Nəinki damına çıxanı görmür, 
________________Milli Kitabxana____________________ 
191 
 
Damında saçını yolanı görmür,  
İnsana daş atan insanı görmür.  
Hatta bacasından düşəni görmür,  
Hətta qapısından girəni görmür. 
Üzünə şapalaq vuranı görmür.  
Bəzən də belədi, belədi dünya  
Onu uçurana heykəl ucaldır.  
Onu ucaldana "yaxşıca" zindan. 
 
Dünyanın qaranlıq zindanlarına  
Üsyandı Mikayıl, üsyandı, üsyan...  
Dünyanın qaranlıq zindanlanın,  
Bir təkandan, bir həmlədən uçuran  
Nəğmələr oxuyur Mikayıl.  
Cəsarətlər birliyi 
birləşib hünər olur,  
Hünərlər birliyində  
Hamı bir nəfər olur.  
Şəhid məzarlarının 
baş daşı səngər olur,  
Ölkə beş qat böyüyür,  
Olkə səfərbər olur:  
Mikayıl şeir oxuyur... 
 
8 yanvar, 1997 
  
________________Milli Kitabxana____________________ 
192 
 
        XOŞ GÖRDÜK, ALA SAĞSAĞAN! 
 
Səsin gəlcək susdu meşə,  
Bülbül köçdü dal budağa.  
Qur-qurumı gölməçədə  
Tezcə uddu göy qurbağa. 
 
Tülkü baxırdı tələdə  
Yağlı ətə marağınan,  
Çaşdı - aşdı öz xoşuna  
Ov itinin marığına. 
 
Bəd xəbəri yayan kimi  
Çəkilərsən bazarına,  
Gizdilinpaç oynayarsan  
Kətanköynək qozlarınan. 
 
Qarğa gördün - qarıldarsan, 
Qırğı gördün - qırıldarsan,  
Sərçə gördün - nərildərsən;  
Xoş gördük, ala sağsağan! 
 
Deyirlər xoş xəbərlisən 
Yağlı bağırsaq olanda.  
Eyvanlarda qurut dolu  
Köhnə dağarcıq olanda. 
 
İndi yoxdu qurut qoyan,  
Sürü dağda, biz aranda.  
Xəbərdən olmaz xəbərin  
Ayılar palıd qıranda. 
 
Yerin uca budaq ucu,  
Çərəzin ətcəbalalar,  
Qaranquşlar səndən qaçıb  
Damda, tavanda balalar... 
 
Zəy dilini nahaqca gəl  
Batırma, bala sağsağan!  
Xoş gördük, qoca hiyləgər,  
Xoş gördük, ala sağsağan!.. 
Pitsunda, 1980 
________________Milli Kitabxana____________________ 
193 
 
YAZI MASAM 
 
Səninçün darıxdım, ay yazı masam!  
Səninçün darıxdım bu dağlar üstə.  
Nə qədər qayadan, daşdan da yazsam,  
Dincəlmək istədim yarı saralmış,  
Yarı nəfəsimdən yanıb qaralmış,  
Yan ağ, səpəli varaqlar üstə.  
Balaca, dördbucaq, ağac dünyama 
 İstədim fikrimi heşan eləyəm,  
Bu ağac dünyama, 
bu tac dünyama  
Sinəmi söykəyib tufan eləyəm.  
Min xallı-boyalı mənzərə gördüm.  
Kükrəyib çağlamaq istədim.  
Susuz və kirasəsiz bir dərə gördüm,  
Hönkürüb ağlamaq istədim.  
Bir masa axtardım dirsəklənməyə,  
Bir qələm axtardım ürəklənməyə.  
Masa göstərdilər daşdan yonulu,  
Ən nadir, ən ağır ağacdan yonulu,  
İstəsəm çiynimə çay bağlardılar  
İlham almağa 
İstəsəm sinəmə ay bağlardılar,  
İlham almağa 
Qorxdum: bu aləmə qəlbim susana,  
O nəm bucaqdakı dostum qısqana.  
Dağlar da ərkimdən inciməz yəqin,  
Qayalar masamdan min yol gözəldir.  
Yastı qayalara masam deyənin  
İlhamı bəlkə də həllənc düzəldir.  
Mənim yazı masam - arı pətəyim,  
Özüm də, fikrim də min el dolaşır.  
Mənim söz çiçəyim, duyğu çiçəyim,  
Onda mayalaşır, onda ballaşır, 
 
Şuşa, avqust, 1970   
________________Milli Kitabxana____________________ 
194 
 
QOCA ƏMİM BELƏ DEDİ 
 
Kitabdan da, yaddaşdan da qayadı möhkəm,  
Bu qayalar sirr bilir ki, - Loğman da bilmir.  
Bir haray çək, 
bu dağlarda qalsın harayın.  
Könül səsi könüllərdə yaşamalıdır.  
Kişilərdən haray qalıb, 
ad qalıb bizə. 
Nakişinin səpdiyi dən qum bitiribdi.  
Sən arabir bu yerlərə özgə kimi gəl.  
Qərib yolçu donunda gəl.  
Şər qarışanda: 
Gör atının yedəyini tutan olurmu!  
Varsa, demək, bu yerlərdə kişilər ölmür.  
Qoca əmin bu dağlardan dağ ömrü alıb.  
Sən arabir bu yerlərə söz almağa gəl;  
Söz çəkməyə sözdən düzgün tərəzi yoxsa,  
Etibarın "para", "bütün" çeşidi yoxsa,  
Dul arvadin çəpərinə daş atan yoxsa,  
"Üç ayaqlı uşaqlara" sataşan yoxsa,  
Bulaqları övlad kimi qoruyan varsa,  
Dağ çayını nənə kimi qoruyan varsa,  
Demək, burda qoca əmin yaşayır hələ,  
Demək, burda kişi ölür, kişilik ölmür... 
 
24 dekabr, 1973 
  
________________Milli Kitabxana____________________ 
195 
 
TƏK OLANDA 
 
Tək qalmaq istərəm, 
Tək qalmaq, hərdən. 
Özümə çəkiləm bayquşdan betər: 
Dartmalar, didmələr, deyinmələrdən 
Qulağım dolubdur, 
daşıbdı, yetər... 
Sanaram bir axşam düşüncəm duru,  
Gör necə çırpınıb nccələnmişəm.  
Bir də görürəm ki, üz-üzə dunıb  
Mən Özüm özümdə neçələnmişəm.  
Ələnər başıma min sual-yağış,  
Sualkeş də mənəm,  
Cavabkeş də mən. 
Bəzərəm Xəyyamlar cavab tapmamış  
İdrak "neyçinlər"i, "niyolor"ındən.  
Çiynimdə on yüngül yük olanda da  
Sığmıı- fikirlərim bir qəlbə, vallah...  
Tək ola bilmirəm tək olanda da,  
Qərib insanam, Qəribə, vallah... 
 
Noyabr, 1970 
  
________________Milli Kitabxana____________________ 
196 
 
İSTİSU LÖVHƏLƏRİ 
 
Günəş elə bil ki, zirvədə yatır,  
Baxib bir lövhəyə, heyran qalmışam:  
Dağın zirvəsində gün-günortadır,  
Dərənin dibini haqlayır axşam. 
 
Bir parça buludda bir dəniz yükü,  
Külək uğultusu qış nəğməsidir.  
Tərtərin ən ağır, ən əziz yükü  
Gül-çiçək ətridir, quş nəğməsidir. 
 
Vəhmi dağ titrədir sel nərəsinin,  
Bir çayın səsinə bir dərə dardır.  
Yarğanda uzanan qar tirəsinin  
Nəhəng bir timsaha oxşarı vardır. 
 
Kölgə var uyuyur qaya dibində,  
Elə ömürlük də uyuyacaqdır.  
Uzaqda alışan bir kibritin də  
Qoxusu burnunda duyulacaqdır. 
 
İstisu, iyul, 1968 
  
________________Milli Kitabxana____________________ 
197 
 
SƏNİN ETİBARIN... 
 
Sənin də etibarın bura qədərmiş?, heyif... 
Dözümünün dözümü çatmadı sənə qədər. 
Mən aldadım özümü; 
Qəzaya-qismət deyim, 
Sən aldat ki, özünü, "naxışdı yanlış qədəm"... 
 
Kimsə bilməz kim olub ilk yolçusu bu yolun, 
Xəyanət sellə yaşıd, 
Boranla-qarla yaşıd... 
Bilmirəm bu kəlamı kim yonub, 
Yaxşı yonub: 
Qohum badalağından cəllad bıçağı yaxşı! 
 
Üzünün üzü gülür, astan qapqaradır, 
Orda bir ağ kölgəni 
Bir qara kölgə udur. 
Kölgələr tulaşında təzə kölgə yaranır: 
Nə ülfət duyğuludur, 
Nə hörmət duyğuludur! 
 
Dil felə qoşulanda baş əldə diyircəkdi, 
Dilin behişt vədləri - 
Bihuşdan olarmış. 
Bir qarış səddimizi gör zaman 
hara çəkdi...  
Zirvə qarı bildiyim -Güney qarı olarmış. Şərəfli tanımıram 
Şərəf tapdaya bilə,  
Alçaqlardır- 
Alçaqlıq axtaran ucalara.  
Deyin ki: "göyərçindən, leyləkdən ismət dilə,  
Bir qəlbi viran qoyub, bir qəlbə uçanlara". 
 
________________Milli Kitabxana____________________ 
198 
 
Ələdim, dənələdim ötən günləri bir-bir, 
Harayından dikəldim: 
Ərlərin, ərənlərin. 
Bir xatirə təsbehə zor-güclə düzə bildim. 
Yadıma gələnləri, 
Yanıma gələnləri... 
İlk qədəmdə öpüşdü, son qədəmdə tüpürcək, 
Bir qeyri mükafatın olacaqmı, nə deyim?.. 
Peşə süpürmək isə, 
Axtar qızıl süpürgə... 
Sənin də etibarın bura qədərmiş, heyif! 
 
May- iyun, 1984 
  
________________Milli Kitabxana____________________ 
199 
 
GÜNƏŞ GÜNÜ 
 
Əkinçi, səpinçi gününə yaxın,  
Dəmirçi, kömürçü gününə yaxın,  
Bu günü qoparaq il budağından,  
Elə adisinin, elə bozunun.  
Süpürüb qarını, silib tozunu  
Yuyub gözümüzdə, sözümüzdə biz  
Sərib qurudub da sinəmizdə biz,  
O günə ad verək, ad - Günəş günü,  
Əkək ağlımıza, yaddaşımıza.  
Bir gün salam verək, - İşığın aydın!  
Töhfəmiz olmasın işıqdan ayrı.  
Bir gün işıqlansın zirzəmilər də,  
Üzü gülər olsun gözü nəmlər də.  
O gün; 
Birinci and yeri qoy Günəş olsun,  
Bir yola çıxacaq iki istəyin...  
Son dəfə baxdığı qoy Günəş olsun  
Əlacsız xəstənin, ağır xəstənin.  
İşıq xərcləməyək cinayətlərə,  
İşıq xərcləməyək xəyanətlərə,  
Çörəyo nur qataq, suya nur qataq,  
Söhbətə nur qataq,  
Sözə nur qataq!  
İşıq çaparları meydanı açaq,  
Ulduzlar tökülsün tamaşasına.  
A şair, qurutma yaranı duzla,  
Qaralıq gətirmə sən ağ şerinə.  
Bir işıq ilinə gələn ulduzlar  
Yüz işiq ilinə dönməz yerinə.  
Dünyamız o qədor qatı dumanda:  
Gözləri tor bağlar ulduzların da.  
Bir günün nurunu yığsaq bir yerə,  
Bəs edər ən tutqun planetlərə.  
Bu bir gün 
O qədər xoş olsun, o qədər işıq  
O qədər mülayim, o qədər ilıq... 
 
  
________________Milli Kitabxana____________________ 
200 
 
Pis sözlər küllənsin söz küllüyündə,  
Pis günlər utansın pis günlüyündən...  
Haylayıb Nazimin cocuqlarını,  
Bir gün onlara da işıq içirdək.  
Bir gün heyrətimiz tuşlansın göyə, 
Dünyada nə vardır heyrətdən böyük?  
Qıraq raketlərin qanadlarını,  
Kürsüdən endirək diplomatları.  
Dartıb hədə-qorxu nazirlərinin  
Yarımçıq saxlayaq çıxışlarını,  
Onların parlament alqışlarını  
Qapıb əllərindən ütək bir anda,  
Bu bir gün seçici salonlarında  
Səssatma, səsalma nırxını alaq.  
Bu gün dünyamızda  
Bir rəngli bayraq  
Bir rəngli hökm olsun,  
Bir rəngli arzu. 
Nə üz cırmaqlansın, nə göz yorulsun,  
Qoy bu gün tərifə öyrənişənlər  
Günəşin eşqinə sağlıq desinlər,  
İmzalarla deyil, gözlə görsünlər:  
Ağlın duruluğu nə təhər olur,  
Hökmün bulannığı nə təhər olur,  
Günəşin işığı necə paylanır,  
Niyə bu işıqlar gecə paylanır?  
Amma ki satılır toxum yerinə... 
 
Hər günün, hər ayın kürəyində yük,  
Vahimə tuşlanır yerin qəlbinə.  
Bəşərin inadı qorxudan böyük,  
Təsəlli məlhəmdir insan qəminə. 
 
Deməyin boşalmaz bu dolu boşluq – 
Zərrəni zərrəyə düysə bu birlik.  
Bəlkə bu minvalla günə gün qoşub  
Dünyada işığı qoruya bildik. 
 
1982  
________________Milli Kitabxana____________________ 
201 
 
 
________________Milli Kitabxana____________________ 
202 
 
________________Milli Kitabxana____________________ 
203 
 
ƏSGƏR QƏBRİ 
 
I 
 
Gördüm Lvov şəhərində 
o qəbri mən,  
Ukraynanın uzaq, uzaq bir yerində 
o qəbri mən qucaqladım. 
Nə sevindim, nə ağladım:  
Dondum bir az.  
Sağlığıyla məzarlığı  
Görüşən heç olar, olmaz - 
düşünmədim. 
Yox, bu mənəm, mənəm - dedim.  
Elə bil ki, 
bir cazibə qüvvəsindən 
qaçammadım,  
Yoxluğuma yaxınlaşdım 
addım-addım.  
Dünənimin qəhrəmanlıq muzeyinə 
addım atdım...  
Bura əsl 
Məzarıstan adlı şəhər.  
Burda sükut nəqliyyatdır.  
Sürücüsü - dilsiz qəbir abidələr  
Öz yerində hərəkətdə,  
Öz yerində səyahətdə.  
Bura - bütün evlərinin  
Odu itmiş 
daş şəhərcik.  
Sakinləri tarixlərə  
Qonaq getmiş 
daş şəhərcik.  
Bu şəhərdə sakinlərin 
söhbətləri 
daş dilində. 
 
________________Milli Kitabxana____________________ 
204 
 
Sevgiləri, nifrətləri 
daş dilində.  
Daş dilinin elə ağır 
havası var,  
Daş dilinin hələ susmaz 
davası var,  
Sanki burda 
Hər məzar bir söz kürsüsü; 
Hər başdaşı bir tribun!  
Daş dilinin nidaları  
Tufan olur burum-burum,  
Bizə deyir: ayıq durun, 
sayıq durun!  
Bura Lvov şəhərinin 
uca yeri, 
Üstü hamar, yaşıl təpə,  
O, günəşi ilkin görər.  
Günəş ünu ilkin öpər.  
Günəş öpər, onlar duymaz;  
Onlar üçün nə qış, nə yaz!  
Çiçək fəsli, xəzan fəsli!..  
Onlar üçün yaşar ancaq 
məzar fəsli.  
Günəşləri, baharları,  
Mövsümləri qəhr olunub,  
Gözlərində dəfh olunub.  
Bəli, "Xolm Slavi"dır 
qəbristanın əsl adı. 
Çox çalışdım, 
Öz dilimdə tərcüməsi alınmadı.  
Eh, bir də ki, nə fərqi var,  
Tərcüməsiz anlaşılır  
Nədir ölüm,  
Nədir məzar.  
Əbədilik dost eləyib  
ölüm burda neçə adı.  
Burda məzar qonşusudur 
 
  
________________Milli Kitabxana____________________ 
205 
 
Neçə xalqın mərd övladı.  
Neçə vüsal təbəssümü – 
Donub, 
məzar qonşusudur.  
Neçə nişan mərasimi – 
Sönüb, 
Məzar qonşusudur.  
Şöhrətindən xəbər yox,  
Neçə şöhrət yaxınları.  
Nakamlığın, ölməzliyin,  
Yer üzünə 
övladları gəlməzliyin,  
Anaları gülməzliyin  
Əbədiyyət yaxınları.  
Bir-birindən əhval tutub,  
Məclis qurub şad olmağın  
Əbədiyyət uzaqları...  
Bir-birindən od almağın  
Əbədiyyət uzaqları.  
Dolaşıram qəbristanı.  
Ukraynalı, rus, azərbaycanlı, 
gürcü, özbək...  
Min illərlə belə yaxın,  
Belə uzaq 
qonşuluqda 
ömr edəcək. 
 Dolaşıram qəbristanı.  
Duruxuram birdən-birə:  
Bu ki, mənəm! – 
İbrahimov familiyalı  
Bir nakamın önündəyəm.  
'"İbrahimov" – Bircə bu söz  
Yazılıbdır başdaşında.  
Nə yaxşı ki, 
bu daşların yaddaşında  
Bu söz qalıb, bu söz durur!  
Adı nədir, kim oğludur? 
________________Milli Kitabxana____________________ 
206 
 
Təvəllüdü, 
Doğulduğu kənd, ya şəhər?.. 
yoxdu bunlar.  
Neyləyəsən, yoxdu bunlar,  
Bu varlığın 
əbədi bir yoxluğu var. 
 
II 
Ey balladam, dindir onu, 
qəbir dinər.  
Ey balladam, dilsiz yatmaz 
qəbirdə nər.  
Alışar o, 
danışar o, 
od dilində.  
Göyərər o, 
söz deyər o, 
ot dilində.  
Ey balladam! 
bir nəğmə de; 
həzin-həzin  
Kəndimizin çaylarının, 
quşlarının səsi gəlsin.  
Bir nəğmə de: 
bu nəğmədə  
Ağ hörüklü bulaqlardan 
bir içim su,  
Bir az qartal qıyıltısı,  
Bir azacıq qar qoxusu, 
Bir ananın dodağından - 
yanmış ağı,  
Bir gəlinin gözlərindən - 
bir sarımtıl həsrət dağı,  
Bir ərgənin duruşundan  
Toy eşqini, nidasını 
gətir, gətir! 
 
________________Milli Kitabxana____________________ 
207 
 
Bir məktəbin arxivindən  
Qırx ikidə itən dərslik 
sədasını 
gətir, gətir!  
Bizim kənddən 
Doxsan igid qayıtmadı.  
Doxsan ana yola baxdı, 
doxsan ümid qayıtmadı.  
Doxsan cığırda ot bitdi,  
Neçə doxsan oraq-çəkic,  
Dəryaz itdi, qələm itdi.  
Anamız Yer kürəsinə  
Hər insan bir peykdi məncə;  
Doxsan peyk yüz səksən dərəcə;  
Məhvərindən dönüb getdi.  
Doxsan işıq sönüb getdi.  
Bizim kənddən 
doxsan igid qayıtmadı.  
Kəndimizi sevindirrəm 
tapanda bir itmiş adı.  
İndi ona ad qoyacaq atam mənim,  
Kişnəyəcək qaşqa, kəhər atım mənim,  
Xallı toplan ayağına dolaşacaq,  
Kənd qızları təzə xəbər 
danışacaq. 
Bulaqların sənəkləri çoxalacaq.  
Gözəlləri, qəşəngləri çoxalacaq.  
Xoş xəbərlər  
çevriləcək tərs üzünə 
sonra birdən. 
Bəd xəbərlər dinlənəcək neçə yerdən;  
Xoş xəbəra inanmayın!  
O, adını axtarırdı,  
Ad alıban gedəcəkdir.  
Od alıban gedəcəkdir.  
O, bir getmiş zamandı ki,  
Getmiş zaman qayıdarmı?  
O, bir itmiş zamandı ki, 
 
________________Milli Kitabxana____________________ 
208 
 
İtmiş zaman qayıdarmı?  
Qayıdar o – məkanı var,  
Zamanı yox otağına,  
Odunu var, 
tüstüsü yox ocağına. 
 
III 
 
- Mən ki sənəm, mən ki, sənəm, 
tanımadın? 
 Dəfn olunmuş bir hissənəm, 
tanımadın?  
Aclıq döyən, 
şaxta kəsən, 
illərinəm!  
Atalılar təkəbbürü 
döyüb əzən 
illərinəm!  
Diri-diri  
Dəfn olunmaq 
təhlükəli 
illərinəm!  
Ana yurdu, ana dili  
Tapdalanıb, 
qəhr olunmaq təhlükəli 
illərinəm! 
Tarixiylə, acdadıyla  
Əbədilik 
məhv olunmaq təhlükəli 
illərinəm!  
Səndən qopub 
sənin üçün çarpışanam!  
Qollarını itirəndə, 
dişləriylə tüfəngindən 
yapışanam. 
Hər dağılan bina ilə yaralanıb,  
Hər quruyan ağac ilə quruyanam. 
 
________________Milli Kitabxana____________________ 
209 
 
Şevçenkonu Sabir kimi,  
Dnepri Araz kimi qoruyanam.  
And içmişdim: 
hər atəşin 
olub ilkin qoru, yanam!  
Vətənimin sərhəd xətti 
sinəmdəydi - 
ölənəcən 
Quruyub bir sərhəd daşı olanacan.  
Vətənimin dağlarından 
qopan sivri çarpanaqdım,  
Nifrətimi düşmonin son 
yuvasına çırpacaqdım.  
Dava vaxtı yüksək arzu: 
öldürməkdir,  
Ali arzu: qalibiyyət!  
Hər qorxunun, səksəkənin 
ilk cərrahı - 
qalib niyyət  
Yarı yolda qoydu məni.  
Dedi bəlkə bu ölümlə iki qarış  
İrəliyə aparacaqsan vətəni.  
Bəzən elə 
Bir əsgərin ölümüylə  
Bir əsgərin boyu qədər  
İrəliyə atdıq qədəm.  
Bu ölümlə irəlidə  
Neçə yağı öldürmüşəm.  
Geridəsə neçə arzu,  
Neçə istək 
Neçə qayğı öldürmüşəm.  
Son mənzilə yetişmədi 
son diləyim...  
Vətən üçün indi nəyəm,  
İndi nəyəm? 
Nəyəm? - bir daş qutu dolu  
Qara torpaq.  
Nə yaxşı ki, 
________________Milli Kitabxana____________________ 
210 
 
 
Səsim səndə  
yaşayacaq, 
nə yaxşı ki, 
izim səndə yaşayacaq. 
Hər ölən hər yaşayandan  
Nəyi isə alıb gedir,  
Özüylə bir Əbədilik dəfn eləyir.  
Hər yaşayan hər öləndən  
Nəyi isə qapıb alır.  
Məncə 
Yoxdur 
yer üzündə 
mütləq ötən,  
Haradasa gizli-gizli  
Ömürlərə səpələnən 
ömür qalır. 
 
IV 
 
- Səsin nədir, arzun mənəm, 
özün mənəm.  
Mən dəfn olan dünənimdən 
üzülmərəm. 
İstəyirsən yerimizi dəyişək bir!  
Famildaşım İbrahimov, ayağa dur, 
dil aç görək!  
Şərəf ilə ölməkdon çox, 
çox çətindir 
 Şərəf ilə ömr eləmək.  
Məhəbbət də 
bir dövlətdir.  
Onun da öz sərhəd xətti,  
Onun da öz davası var, 
düşməni var.  
Onun vaxtsız vurulanı, 
onun əsir düşəni var. 
 
________________Milli Kitabxana____________________ 
211 
 
Məhəbbətin faşisti də 
xəyanətdir,  
Evlər yıxar 
onun qəflət 
hücumları.  
Bir il olur, beş il olur - 
dava nədir?! 
Tükənməzdir xəyanətin davaları,  
Tikilməzdir xəyanətin üçrumları.  
Etibar da, sədaqət də bir ordudur,  
Hünər - onu bir əsgəri intizamla 
qorumaqdır.  
Bax bu nizam, Bu intizam - 
Lazım gəlsə, generaltək əmr verib,  
Lazım gəlsə, əsgər kimi qurumaqdır.  
Görürsənmi, mən də sənəm!  
Yer üzündə yaşayıram.  
Arzu istək qatarımda  
Gah məhəbbət,  
Gah sədaqət,  
Gah da nifrət 
daşıyıram.  
Sənin qalib niyyətinəm, 
yaşayıram.  
Yaşamağa 
nə var, qardaş,  
Hünər odur yaşadasan!  
Neçə düşmən hücumundan  
Bir taleyə yönəldilmiş badalaqlar 
təkanını yumşaldasan.  
Hansı qəlbin gözünəsə  
Bir azacıq nur atasan.  
Hansı fikrin gözünüsə  
Arıtlayıb duruldasan.  
Düşünəsən gərək bunu;  
Kimsə sual cümləsidir,  
Sənsə nida cümləsisən 
 
________________Milli Kitabxana____________________ 
212 
 
"Niyə"lərin, "nədən"lərin 
"Çünki"sini, "görə"sini bilməlisən. 
Bəzən olur: 
Öz əbədi xoş anının, 
Xoş gününün dalısınca 
Əbədilik daş atırsan. 
Kimi isə qoruyursan, 
Kimi isə yaşadırsan, 
Yaşamağın qanunu da bəlkə budur: 
Hər dəfn olan özü deyil, 
Başqası tak dəfn olunur. 
Kimsə səni yaşadıbdır, 
yaşamısan. 
İndi sən də başqasının  
Taleyini yaşayırsan, 
 yaşadırsan. 
Yaşayıram, dedim sənə.  
Dünən, bilsən,  
Neçə yerdən  
Yaralandım 
Dodağımda döyüş andım,  
Düzlər keçdim,  
Qəzəbimin qanadında  
Dağlar aşdım.  
Mən yenidən silahlanıb  
Sən olmağa hazırlaşdım.  
İndi sənin qəzəbinəm, 
əldə silah, 
Hara desə  
Vətən bizə  
Sən-mən ora yollanacaq.  
"Yaşayırsan, yaşadırsan" 
dedim ona, 
Məzar susdu, dili batdı.  
Elə bil ki, ağ mərmərdə  
Ara-sıra gözə dəyən 
nazik, qara xətlər  
   artdı 
________________Milli Kitabxana____________________ 
213 
 
V  
 
Bu nədəndir:  
Qara torpaq 
bitirməyir qara çiçək.  
Yəqin elə torpaq bilir: 
 İnsan özü bu çiçəyi bitirəcək.  
İnsanlardan insanlara  
Bir əbədi töhfə olan  
Qara hüzn, qara kədər,  
Qara çiçək deyil məgər?  
Ağlım deyil:  
İnsan ağlı çəkilməyə, 
Ölçülməyə çox möhtacdır.  
İndi bizə belə cihaz  
Ən ümdə bir ehtiyacdır.  
Qara fikrin tutumunu  
Çəkə bilək ağlımızda.  
Fikrimizə gedən nifrət, 
yalan-böhtan,  
Qurğu-qisas cığırını  
Tapa bilək alnımızda,  
Sözün, səsin rəngini biz  
Baxışların, dodaqların  
Rənglərində görə bilək.  
Sifətlərin, yanaqların  
Rənglərində görə bilək.  
Görək əsrin havasını;  
Hardan əsir,  
Necə əsir, 
qara külək.  
O küləyin 
Ağzı nə vaxt yumulacaq,  
Səsi nə vaxt kəsiləcək?  
Hansı Üzeyir o notları  
Əsrimizin son musiqi 
dərsliyindən 
çıxardacaq. 
 
________________Milli Kitabxana____________________ 
214 
 
Hansı Səttar Bəhlulzadə  
O rəngləri qızardacaq, ağardacaq? 
 Anaların taleyində  
Qara günlər o qədər ki...  
Bundan sonra neçə-neçə  
bəstəkarın  
notlarına, 
Neçə-neçə sənətkarın  
fırçasına  
ana dərdi  
bəs edərki...  
Ey balladam,  
bir ananı yadına sal,  
Bir anlığa tünd qara gey,  
Dövrələsin o məzarı  
Qara quzey,  
Qara güney.  
Buludunu çək o yana, 
qara gün, ey! 
Qoşa hörük – 
İki qara çay dolansın  
başdaşına. 
Bir qaragöz ulduz qonub.  
Bir qaraqaş 
ay dolansın  
başdaşına.  
Bir qara qız 
açıb qara örpəyini,  
Qucaqlasın bu ağ mərmər 
ürəyini. 
Bəlkə onun sinəsində  
İki qara göz dəfn olub.  
Hələ yanan, 
hələ yanan, 
Deyən: hələ, hələ sağdır,  
sağdır anan – 
Bir ocaq köz, köz dəfn olub... 
 
________________Milli Kitabxana____________________ 
215 
 
VI 
 
Qalibliyin məğrurluğu 
nə don gcyir 
Son zərbənin 
nəşəsinə bürünəndə?!  
Qəlbim deyir, fikrim deyir,  
Deyim mən də:  
Qırmızıda çimib çıxan 
dümağ, dümağ!  
Bəs o yumaq 
məğlubluğun 
suçu necə?  
Boli o da 
öləzimiş torf boyalı,  
görkəm alır! 
Bəs bu görüş məqamında 
Davasını qurtarmamış  
Nifrət, qəzəb  
Nə geyimdə, olur, əcəb?!  
İstəyirəm ulu Günəş  
Bütün rənglər birliyinə  
Yenidən bir qələm qata.  
Bütün rənglər birliyində 
seçilən bir rəng yarada.  
Rəngli buludlar biçilə,  
rəngli yağışlar əkilə,  
rəngli pərdələr çəkilə  
Ekiz-ekiz ölüm doğan  
Ölkələrin 
üfüqünə, 
səmasına,  
Sədaqətlər, Etibarlar 
Arasına 
Soxulan xəyanətə, 
yıxılan ədavətə  
O rəngli paltar biçilə, 
hamı görə, seçə bilə. 
 
________________Milli Kitabxana____________________ 
216 
 
Bütün silah yasliləri,  
Bütün raket bağçaları 
Boyadılsın bu rəng ilə.  
Hələ nifrət "bayrağı" da 
Yaradılsın bu rəng ilə. 
Davalara ilk hazırlar  
Bu bayraqla “təltif”lənsin.  
Nifrət donlu qabaqcıllar  
Nifrət dolu şüarlarla 
“tərifl”ənsin.  
Nifrəl, qəzəb! 
Bu gördüyüm 
qəbirlərin 
İntiqamı bu dondadır,  
ittihamı 
bu dondadır. 
 
 
VII 
 
Ey balladam, 
mavi geyin bir anlığa,  
Sən bir mavi işıq apar 
o qranit qaranlığa.  
Ağ lələkli, mavi qumru  
Uçsun yaşıl kol üstündən.  
Yaşıl, mavi uşaqlığı  
Əl eləsin yol üstündən.  
Mavi ləpə bağışlasın  
Göygöl ona,  
Xəzər ona.  
Onu burda ağlayıbdır,  
Yarasını bağlayıbdır,  
Əbədi də keşik çəkir 
İndi mavi gözlər ona.  
Mavi gözə baxa-baxa  
Bir parça od keçib gedib,  
Mavi gözlər dünyasından  
İki qara göz karvanı 
köçüb gedib. 
 
________________Milli Kitabxana____________________ 
217 
 
 
Şevçenkonun “Vəsiyyət”i yada düşüb,  
O son anda bəlkə 
Qeyri-ixtiyarı  
Göz yaşına çatıb yalnız  
Son görüşün, son vidanın 
iqtidarı.  
Var olun ki, ukraynalı 
dostlarım, siz  
Bu gün məni öz qəbrimin 
görüşünə gətirdiniz.  
Sevindim ki, Vətənimin  
Ukraynast 
düşmənlərlə vuruşanda,  
Mən də onun oğlu kimi  
Bu torpaqda vuruşmuşam.  
Mən bir ovuc Azərbaycan 
torpağıtək  
Ukrayna torpağına 
qarışmışam.  
Məzarımdan nar ağacı, 
bir do söyüd 
bitsə, ancaq 
Meyvələri salxım-salxım,  
Şar-şar yanan od olacaq. 
 
VIII 
 
Ey balladam, qırmızı gey, 
qan-qırmızı!  
Bir qımıızı bayraq olub, 
yan qırmızı!  
Yaralanmış bir pələngin 
baxışlarından qırmızı!  
Qırmızı gey, qan-qırmızı!  
Bu oğullar  
Həyatının son anını 
 
________________Milli Kitabxana____________________ 
218 
 
Ot üstünə, qar üstünə 
həkk eləmiş 
bu rəng ilə. 
Çox torpağın çox yerində  
Qırmızılıq qalır hələ.  
Solub gedən bənizlərə 
qırmızı tül çəkilmişdi, 
hara getdi? 
Bəs o kətan sinələrə 
qırmızı gül çəkilmişdi - 
hara getdi?  
Biz qırmızı cığırlarla  
Addımladıq Berlinəcən.  
O qırmızı atəşlərlə,  
O qırmızı tüfənglərlə,  
O qırmızı fişənglərlə  
Biz Berlinə  
Təzə həyat aparmışıq.  
Qara üzlü bır dünyadan  
Ağ üzlü bir Almaniya qoparmışıq. 
 
Ey balladam, 
bəlkə onlar çıxıb yaddan?  
Bu gün Hitler göbələyi 
baş qaldırır torpaq altdan.  
Bu gün onun yuxusunu 
sayıqlayan generallar  
Ayağına yenə Hitler nalı nallar.  
Avropanı bu qədəmlə  
Gəzmək istər yenə onlar.  
Ey balladam, qırmızı gey,  
qırmızı qan - 
axsın onun məzarına 
hər misradan.  
Bilsin onun axan qanı 
Nə bitirib, 
bu torpaqda  
Nəyə dönüb, nələr olub. 
 
________________Milli Kitabxana____________________ 
219 
 
Hansı düzdə çay nəğməsi, 
Hansı çayda bəndlər olub, 
Yurdumuza səpələnən 
Nəsil-nəsil 
Gülüş ülub, 
Həsrətlər saçlarında 
gümüş olub. 
Öz canım həsr etdiyin 
Lvova bax! 
Ukraynanın qərb Kiyevi, 
Təkcə qərib qonağı yox, 
Hətta qərib quşu sevir, 
O quşlar da yaralanıb 
Bu torpaqda, 
Balasını itiribdir. 
Tank şumlayan həyətlərin 
kərdisində  
Öz yemini, 
Külə dönmüş pərdisində  
Yuvasını itiribdir.  
Ey balladam. 
Sən bir vida marşına dön.  
Uyut onu - o əsgəri,  
Aram-aram başına dön.  
Bir də qapa kirpiymi,  
Gözünü sıx dərin-dərin.  
Anamın buz məzarından  
Bilirəm ki, neçə dəfə  
Torpaq alıb kirpiklərin.  
Damız, damız qəbrinə sən,  
O torpağın tozunun 
bir zərrəsini,  
Yenə torpaq isindirər  
Onun torpaq sinəsini. 
  
________________Milli Kitabxana____________________ 
220 
 
KƏNDİM, BALACASAN,  
ÇOX BALACASAN... 
 
Bu gecə gecənin nəfəsi qordu,  
Bu gecə gecəmdən yuxunu qovdu; 
Göyün yaxasını açmaq istədim,  
"Ağ yolun" altınca qaçmaq istədim,  
Axan bir ulduzu yedəkləyib mən  
Yüyürmək istədim kəndimizəcən.  
Ayıq itlərinin yanından ölüm,  
Ələyim gecəni qumlu dən kimi.  
Dərə-dəyirmana süzüm zülməti,  
Yuyulsun, durulsun göz bulağında  
Gecənin zülməti, gözün zülməti.  
Gecə pərdəsini lay-lay çevirim,  
Bəhrəli bağların üstünə örtüm,  
Çayların, göllərin üzünə örtüm,  
Körpəli evlərin üstünə örtüm.  
Payıma düşəcək bir ovuc gecə 
Götürüb yuyunum, götürüb içim...  
Bir cığır istəyim qar adamından,  
Dovşan ləpirini qurd ləpirindən  
Ayırıb, ayrı bir səmtə çevirim.  
Atlanam qonşunun qara damından,  
Köhnə daxmamızı görəm yuxuda,  
Kəhər atımızı görəm yuxuda, 
Kətan nəğməsinə holavar qatam,  
Çəpərdən üstümə qəfil su atan  
O güləyən qızı görəm yuxuda.  
Havadan asılı şəhər evləri,  
Qışqıran, bağıran asfalt küçələr  
Beləcə aylardan, illərdən bəri  
Kəndimi yuxuma qoymur gccələr.  
Didişən radio dalğaları da,  
Axşamın dava-qan kinoları da 
 
________________Milli Kitabxana____________________ 
221 
 
Qoymurlar yuxuma kənd yollarını:  
Qoymurlar torpağa toxuna pəncəm,  
Qoymurlar tapdaqsız yollardan keçəm;  
Düyüb bu yolları yumaq düzəldəm.  
Qatıb çeşnisinə göy göllərimi,  
Təpəli, yastanlı yaylaq düzəldəm.  
Çoban düstlarıma bağışlamağa  
Çadır qayalardan papaq düzəldəm.  
Bir gilə götürüb hər bulağından,  
Gətirib evimdə bulaq düzəldəm... 
 
Torpağın sirrinə qulaq söykəyən,  
Sirrini torpaqdan gizləməyən kənd,  
Əlinin ucunda əli yetməyən – 
Göylərdən göy qızıl gözləməyən kənd! 
 
Bilmirəm, nə təhər çatdısa gücüm  
Dünyanı çiynimdən atdım bu gecə;  
Səninlə bir atılıq görüşmək üçün  
Sıxılıb qəlbimdə yatdım bu gecə... 
 
Kəndim, balacasan, çox balacasan,  
Adın yox dünyanın xəritəsində.  
Atılıb qalmısan gözlərdən uzaq  
Çaylı, baldırğanlı dağ dərəsində. 
 
Bir əli düyçədə, bir əli yunda  
Nənələr kimisən - başı qarışıq.  
Babalar kimisən - nəvə toyunda – 
Qazanı asılı, süfrəsi açıq... 
 
Kəndim, balacasan, çox balacasan...  
Sənin qayğıların yuxuluq deyil.  
Mənim yuxularım yuxuya sığmaz. 
Elə qorxular var, qorxulu deyil,  
Elə qorxular var, qorxuya sığmaz. 
 
________________Milli Kitabxana____________________ 
222 
 
Hanı kişnərtisi bulud dağıdan,  
İldırım səsini batıran atlar?  
Bir göz qırpımında tufanlı dağdan  
Çobanlı dağlara aşan qanadlar?.. 
 
Min il bu yerlərə hünər daşıdı,  
Bərəkət daşıdı at ayaqları.  
Döyüş meydanında nərlər qaşıdı,  
Atlar ayaqladı yad ayaqları. 
 
Sən tutdun atını qonaq gələnin,  
Şirin söz yeyildi duz-çörəyinən.  
Ölkə var ölkəyə çörək göndərir,  
Göndərir zəhərli söz, çörəyinən. 
 
Nəhəng gəmilərə ölüm yüklənir,  
"Orta mənzilli"dir ölümün adı.  
Gör hökm-formanlar necə güclənib?  
Ölüm də rütbəsiz, çinsiz qalmadı! 
 
Kəndim, balacasan, çox balacasan...  
Siyasət çayları boy verməz sənə.  
Özləri bələdçi, özləri yazan  
Göydələn şəhərlər hay verməz sənə. 
 
... Səsində günəşin, selin tufanı,  
Əkinçi qəzəbi kürsüyə çıxsa,  
Çəkib cilovunu yeni dünyanın  
Köhnə dünyamızın əlinə yığsa,  
Çox döşdən açılar zəhərli sancaq,  
Əsəblıər, qəzəblər minməz raketə;  
Qıymazsan bəşərin ürəyi sanca,  
Qoymazsan dünyanı özündən gedə,  
Sən öz dünyandasan, öz ağlındasan. 
Əkinçi, biçinçi nağılındasan.  
Döyüşçün - qırxınçı, döyüşçün - suçu, 
 
________________Milli Kitabxana____________________ 
223 
 
Torpağa dən səpir əsgər - toxumçu.  
Hər dərə döşündə bir sürü naxır,  
Elə suyumundan "köhnəlik" yağır... 
 
Kəndim, balacasan, cox balacasan, 
Bu sonsuz kainat-ümmanda sənə 
Qarışqa boyda bir qayıq versələr, 
Ən nəhəng ulduza yan ala bilsən 
Döşünə taxacaq bir parçasını; 
Ən cırtdan ulduza yan al, qorxma sən 
Döşünə yaxacaq işartısını; 
Ulduz yağışına düşsən də, qorxma! 
Gccə ay qışına düşsən də qorxma! 
Ulduz yağışından, 
Ulduz daşından 
Bir keçi buynuzu sınmayıb hələ, 
Ayın tərs üzünün qaraqışından 
Bir çiçək ləçəyi donmayıb hələ. 
 
Kəndim, balacasan, çox balacasan... 
 Kəklik fərəsinin sayına görə,  
Bulud nərəsinin sayına görə,  
Aylı gecələrin sayına görə,  
Tozlu küçələrin sayına görə,  
Bəlkə də dünyada birinci kəndsən. 
 Faşist yanğınında sevgisi yanan  
Yetim qanların sayına görə  
Belə tox dayanan, məğrur dayanan  
Zirvə-qalaların sayına görə. 
 
Ballı pətəklərin sayına görə,  
Yallı köpəklərin sayına görə,  
Sağmal inəklərin sayına görə,  
Bəlkə də dünyada birinci kəndsən. 
 
Qartal qıyıltısı dumanı dəlir,  
İnsan hikkəsinin sahili yoxdur. 
 
________________Milli Kitabxana____________________ 
224 
 
Nə yaxşı mürgülü, lal dərələrin  
Sellərdən qüvvətli sahibi yoxdur. 
 
Nə yaxşı çox azdır balaca-harın;  
Balaca süd sağa, yun yuya bilir.  
Köhnə təbiəti balacaların  
Əlləri daha çox qoruya bilir.  
Kəndim, balacasan, çox balacasan. 
 
Bu, oğul səsidir! Götür dəftəri: 
Danışmaq da yükdür, 
Susmaq da yükdür! 
Böyük dünyamızın kiçik dərdləri 
Böyük dərdlərindən daha böyükdür. 
Kəndim - balacasan! 
Çox balacasan!.,. 
 
Pitsunda, oktybr, 1980 
  
________________Milli Kitabxana____________________ 
225 
 
QOCA ARIÇI İLƏ SÖHBƏT 
 
Qoca, yaxşı qoru bu dərələri!  
Qalsa, bizə bu dərələr qalacaq,  
Bu selablar, bu dərinlər qalacaq,  
Bu arılar, bu pətəklər qalacaq,  
Ballı, südlü biçənəklər qalacaq.  
Burda çayın sel ədası görünməz,  
Qarışqanın fil ədası görünməz.  
Ardıc kolu sığallansa azacıq  
Acı şivdən şirin şərbət sızacaq.  
Burda rəngi, boyası var hər səsin,  
Qayalarda buynuz yeri, tur səsi...  
Burda ala buğanındır boz inək,  
Kəpənəyi qovan yalnız kəpənək... 
Sürçək döşdə yox ayağı sürüşkən,  
Sərçələr də qırğı kimi döyüşkən.  
Bu dərədə yaşmaqlı quş görürəm,  
O tay-bu tay qayanı tuş görürəm,  
Yeri-göyü bacı-qardaş görürəm.  
Yatağana burda arsız deyərlər,  
Kasıb deməz, arısızdı - deyərlər,  
Qonaqsız ev divarsızdı, - deyərlər.  
Söz qapıdır, söz sərhəddir burada  
İt də mərddir,  
Qurd da mərddir burada,  
Yad dərənin sümüyünə sümsüməz, 
Yad sürünün çəhlimini imsəməz.  
Qoca, yaxşı qoru bu dərələri,  
Bir də yurd yerimiz düz olmayacaq  
Dərələr də qoşalığı sevəndi,  
Dərələr də qonşuluğu sevəndi  
Bir dərəlik haqq qorusan bəsindi,  
Doğru yoldan əyri yolu kəs indi.  
Tələ qurmaz, cələ qurmaz qış yaza  
Dağın dağa badalağı olmasa. 
 
________________Milli Kitabxana____________________ 
226 
 
"Mənəm"liyə çox əlləşir zirvələr; 
Dağlar axa— 
Dağ döyüşü başlaya; 
Qayaların tank döyüşü başlaya; 
Düzənlərin düz ahangi pozula, 
Əyri-düzlük, 
Düz əyrilik yozula, 
Torpaq göyü, göy torpağı sümürə. 
Alov qona hər ota, hər sünbülə, 
Dəli şimşək su odlaya, daş kəsə, 
Azan bulud sığınmağa yer gəzə, 
Gizlənməyə göz tapmaya bulaqlar; 
Bu dərələr dibək daşda su saxlar, 
İtən səsi, batan səsi hifz elər, 
Daş kahalar Ağ evlərə görk üçün, 
Bir-birini didənlərə görk üçün. 
Bu dərədə ayı, əlik qonşudur, 
Nurla zülmət əbədilik qonşudur. 
Silahlara görk üçündür pətəklər, 
Hər arı da bir gözətçi, bir əsgər. 
İlk baxışda kürsü kimi hər qaya, 
Ahıl qaya! 
Gəlin qaya! 
Nər qaya!.. 
Bu kürsüdə çəkişmə yox, bölgü yox; 
Haqq udmağa tərəzi yox, 
Ülgü yox. 
Burda qədim nağıldan da qədimlik, 
"Mənəm" - desə noxtalanar "mənəmlik" 
Bu kürsüdə qova bilməz səs səsi, 
Yıxa bilməz, 
Boğa bilməz səs səsi. 
Kəklikdisə nəğməsini oxuyar, 
Maraldısa mamırları qoxlayar, 
Boz qayaya bir boz çadır söykəli. 
O çadırda sən məhəbbət heykəli 
Səksən yaşda, beş yaşında uşağın - 
 
________________Milli Kitabxana____________________ 
227 
 
Hikmətidir bu dərənin, bu dağın:  
Baldırğanı, ballı dərən var olsun,  
Ballı dilin, ballı süfrən var olsun.  
Bu oxusuz, bu yazısız arıtar  
Yox olsalar "Göydələnlər" yarılar,  
Bu dağların sərinliyi çəkilsə, 
Çaylar daha dərinliyə çəkilsə,  
Ağılların səsi batar, - deyirəm;  
Bu dərələr nə yaxşı var, - deyirəm. 
Ey sürücü, arabanı uzaq sür,  
Bu dərələr sənsiz gözəl görünür – 
At kişnəyir, Kəl fınxırır, Quş uçur... 
Bir hənir də hənirlərə qoruqçu...  
Qoca, yaxşı qoru bu dərələri...  
Qoca, yaxşı qoru bu dərələrdə... 
 
iyul - oktyabr, 1987 
  
________________Milli Kitabxana____________________ 
228 
 
MÜNDƏRİCAT 
 
ŞEİRLƏR 
 
Əlli il yaşadım...........................................................................................................................7 
Mübarəkdi, mübarək.................................................................................................................9 
Qara dəniz şərqisi...................................................................................................................10 
Borc.........................................................................................................................................11 
Mənim validolum....................................................................................................................13 
Xəstəxana həyətində bülbül oxuyur........................................................................................15 
Xatirələr yordu məni...............................................................................................................17 
Getdilər...................................................................................................................................18 
Özünə bax deyirsən.................................................................................................................19 
Daş harayı...............................................................................................................................21 
Gərək belə olmayaydı.............................................................................................................23 
Dostlar qazsın məzarımı.........................................................................................................25 
Palıd, səni kim yıxdı? ............................................................................................................26 
Araz dili..................................................................................................................................27 
Tanrım, məni məndən qoru....................................................................................................29 
Köçəri.....................................................................................................................................31 
Əlim çatmaz, ünüm yetməz....................................................................................................32 
Qorxu günü, insan günü..........................................................................................................33 
Saç ağartdım...........................................................................................................................35 
Mənsiz.....................................................................................................................................36 
Möhtac oldum.........................................................................................................................37 
Böyüklər, uşaqlar....................................................................................................................38 
Hər gün...................................................................................................................................39 
Bu payız qarı...........................................................................................................................41 
Gözləyənim olaydı..................................................................................................................42 
Məmməd Araz qayası.............................................................................................................44 
Daha inanmıram......................................................................................................................46 
Puşkinə....................................................................................................................................48 
Xəbərim olmadı..................................................................................................................... 50 
Tikansız yazılar.......................................................................................................................51 
Vəzifə, insan...........................................................................................................................53 
Söz açıq olanda.......................................................................................................................55 
Yalançının evi yandı...............................................................................................................57 
Vəfalıya can qurban................................................................................................................58 
Meymuna əl çalmaq öyrədən uşaq.........................................................................................60 
Yaşat məni..............................................................................................................................62 
Ağlama, qorxuram göz yaşlarından........................................................................................63 
Sağlığımda..............................................................................................................................65 
Qalır bələ................................................................................................................................66 
Kəndlə şəhər arasında.............................................................................................................67 
Sinəm səhra sinəsi...................................................................................................................69 
"Xəzəli pııl olan bağın"..........................................................................................................71 
Vaxtında gəlmədin.................................................................................................................72 
Yenə bu küləklər.....................................................................................................................74 
Bu dərə, dərin dərə..................................................................................................................76 
Qalmadı...................................................................................................................................78 
Mənə biganəlik öyrət, ürəyim! ..............................................................................................79 
________________Milli Kitabxana____________________ 
229 
 
Şair, nə qazandın? ..................................................................................................................81 
Hesabat...................................................................................................................................83 
Qorxuraın...............................................................................................................................85 
Yaxşılar..................................................................................................................................86 
Bu gecə yuxuda.......................................................................................................................88 
Şanapipik................................................................................................................................90 
Gecə pəncərəmə dırmaşan pişik.............................................................................................91 
Belə dünyanın.........................................................................................................................92 
Əgər sən nəğməmi oxuya bilsəm............................................................................................94 
Qaçma məndən.......................................................................................................................96 
Güzəşt.....................................................................................................................................97 
Dünya düzəlmir......................................................................................................................99 
Təsəlli...................................................................................................................................101 
Bu şeytanlar..........................................................................................................................102 
Yoxdu...................................................................................................................................105 
Nəğmə...................................................................................................................................106 
Yolçu, yolun haradı? ............................................................................................................107 
Zamana aldanan yazığa........................................................................................................108 
Dalımca gəlmə......................................................................................................................110 
İbrət-nifrət muzeyi................................................................................................................112 
Göy altında, yer üstündə.......................................................................................................116 
Necə yaşdımsa......................................................................................................................118 
Yol ayrıcında söhbət............................................................................................................120 
Əgər mən özümlə üz-üzə gəlsəm..........................................................................................122 
Ya rəbbim, bu dünya sən quran deyil...................................................................................124 
Ata millət, ana millət, ağlama...............................................................................................127 
Bizi Vətən çağırır..................................................................................................................128 
Əsgər oğul.............................................................................................................................130 
Ayağa dur, Azərbaycan........................................................................................................132 
Çıxıb getmək istəyirəm........................................................................................................134 
Biz olmayanlar......................................................................................................................136 
Sərhəd çəpərləri....................................................................................................................138 
Əsrin yalanları, əsrin vədləri.................................................................................................140 
Dilənçi qaçqın.......................................................................................................................142 
"Nişançı özümüz, hədəf özümüz".........................................................................................143 
Yaşamaq budurmu? .............................................................................................................145 
Qoş məni dan küləyinə.........................................................................................................146 
Gözəllik saxladı ölümdən məni............................................................................................147 
Bu millətin dərdi-səri............................................................................................................149 
Ay Allah...............................................................................................................................150 
Qayıtma.................................................................................................................................151 
Bu insan adlan insan.............................................................................................................153 
Bu millətə nə verdik ki? .......................................................................................................155 
Yaşamağa nə var ki? ............................................................................................................156 
Ay yazıq................................................................................................................................158 
Söznən zarafat eyləmə..........................................................................................................159 
Vaxtın o vaxtıdı....................................................................................................................160 
Düşmən qabağından qaçan kişilər........................................................................................161 
Ah bu qısa sevda yolu...........................................................................................................162 
Qarğıma................................................................................................................................163 
Artıran söz qədrin.................................................................................................................164 
________________Milli Kitabxana____________________ 
230 
 
Məni ölməyə qoymurlar.......................................................................................................165 
Suallar, cavablar...................................................................................................................167 
Bu dönüklər, vəfasızlar dünyası...........................................................................................169 
Murova qar yağırdı...............................................................................................................170 
UIu şahım, qılıncına söykənim! ...........................................................................................171 
Yarımadı...............................................................................................................................173 
Gecikdin................................................................................................................................173 
Çeçen faciəsi.........................................................................................................................174 
Qoluzolulara nifrətim var ................................................................................................176 
Sənə inanıram.......................................................................................................................172 
Hara gedirəm, bilmirəm........................................................................................................179 
"Qoşul mənə gedək..." dedin................................................................................................180 
Ad gününə.............................................................................................................................181 
Yoxdu sözüm, yoxdu daha...................................................................................................182 
Kəlbəcər qaçqınlarına...........................................................................................................183 
Çox təzələr köhnəlir..............................................................................................................184 
Gecikdi..................................................................................................................................186 
Göydən dörd alma düşdü......................................................................................................187 
İnsan yalan danışır................................................................................................................188 
Mikayıl şeir oxuyur ..............................................................................................................190 
Xoş gördük, ala sağsağan ................................................................................................192 
Yazı masam. ........................................................................................................................193 
Qoca əmim belə dedi............................................................................................................194 
Tək olanda............................................................................................................................195 
İstisu lövhələri......................................................................................................................196 
Sənin etibarın........................................................................................................................197 
Günəş günü...........................................................................................................................199 
 
 
POEMALAR 
 
Əsgər qəbri...........................................................................................................................203 
Kəndim, balacasan, balacasan..............................................................................................220 
Qoca arıçı ilə söhbət ............................................................................................................225 
________________Milli Kitabxana____________________ 
231 
 
 
 
 
 
 
 
 
Buraxılışa məsul:  Əziz Güləliyev 
 
Texniki redaktor:  Rövşən Ağayev 
 
Tərtibatçı-rəssam:  Nərgiz Əliyeva 
 
Kompyuter səhifələyicisi: Rəvan Mürsəlov 
 
Korrektor:   Ceyran Abbasova 
 
 
 
 
 
 
 
 
Yığılmağa verilmişdir 05.05.2004. Çapa imzalanmışdır 16.11.2004. 
Formatı 60x90 1/16. Fiziki çap vərəqi 14,5. Ofset çap üsulu. 
Tirajı 25000. Sifariş 198. 
Kitab "Şərq-Qərb" mətbəəsində çap olunmuşdur, Bakl, Aşıq Ələsgər küç., 17. 
 
 
 
 
  
 
