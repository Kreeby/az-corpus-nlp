AlAtorAn

Samİr İmanov
HƏDƏFDƏKİ 
İNSAN
r o m a n
Samir İmanov
HƏDƏFDƏKİ İNSAN
roman
320 səh.
Redaktor:
Aynur Zərrintac
Kompüter dizaynı:
Yaşar Şahlaroğlu
ISBN:   978-9953-8066-5-5
Çap tarixi: 02.08.2013
Format: 84x108   1/32 
Qiyməti:  5 manat
© Alatoran 2013
5
 
ƏSƏRİN QISA MƏZMUNU
Əsər, fiziki qüsurulu insanların bu həyatda qar-şılaşdıqları çətinliklərdən, əzab-əziyyətlərdən, onların həyat tərzindən, dünyagörüşlərindən, 
nələrə qadir olmalarından, istək və arzularından, sağlam 
insanların əlillərə qarşı olan münasibətlərindən və on-
lara yanaşma tərzindən bəhs edir. Əngəlli insaların so-
sial yaşamlarının qabarıq şəkildə göstərildiyi əsərin baş 
qəhramanı olan Samir, qəza nəticəsində bütün ailə üzv-
lərini itirməsinə və əlil olmasına baxmayaraq özündə güc 
taparaq həyat üzərində qələbə çalır. Belə ki o, əlillərdə 
olan özünəinamsızlığı aradan qaldıraraq onlarda həyat eş-
qini artırmaq və cəmiyyətə daha yaxşı inteqrasiya etmləri 
üçün sağlam insanlardan asılılıqlarını aradan qaldırmaq 
məqsədi ilə böyük bir mərkəzin yaradılmasına nail olur. 
Lakin mərkəzə rəhbərlik edən Samir özü də istəmədən 
mərkəzə üzv olan bütün əlil insanların həyatını təhlükə 
altına qoyur. Əlil insanları oğurlayaraq onların daxili or-
qanlarını satan beynəlxalq cinayətkar qrupun başçısı Sa-
mirin etibarını və inamını qazanaraq mərkəzdə onun 
köməkçisi işləyir və bununla da hər kəs üçün problemlər 
yaratmağa başlayır. Cinayətkar qrupun bütün planlarının 
üstünü isə argentinada yaşayan Lusia adlı gənc qız açır. 
Əlil qardaşını xilas etmək üçün Samirin yanına gələn Lu-
sia özü də bilmədən Samiri böyük bir təhlükənin içinə atır. 
6
Qrupun əməllərindən xəbər tutan Samir, əlil olmasına və 
cinayətkarlara əsir düşməsinə baxmayaraq onları məhv 
etməyi qarşısına məqsəd qoyur və əlil insanları zirvəyə qal-
dırmaq istəyən Samirlə, dünyanı əlillərdən təmmizləməyi 
qarşısına məqsəd qoyan cinayətkar qrup arasında amansız 
mübarizə başlayır. Sonda polislərin köməkliyi ilə Samirin 
qalib gəldiyi əsərdə hadisələr Azərbaycan, Türkiyə, Ru-
siya, Argentina və İspaniyada cərəyan edir. Gözlənilməz 
hadisələrlə və maraqlı gedişlərlə zəngin olan bu əsərdə əsas 
MƏQSƏD əngəlli insanlarda özünəinam yaratmaq, hansı 
fiziki vəziyyətdə olur-olsun, hər zaman uğur qazanmağın 
mümkün olduğunu onlara bildirmək və ümidsiz şəkildə 
evdə oturaraq özlərini başqalarından asılı vəziyyətə sal-
maq əvəzinə, hər hansısa bir işlə məşğul olamağın vacibli-
yini onlara başa salmaqdır.
7
GİRİŞ
Üzünə dəyən yağış damcılarından yavaş-yavaş özünə 
gəlməyə başladı. Bədəninin ağrısını hiss edib sevindi: Ya-
şayıram! 
Bir vaxtlar yaşamaq ondan ötrü yalnız əziyyətli gün-
lərinin dərdini çəkmək üçün bir vasitə idisə, indi tamam 
baş qa cür idi. Ona görə də başına gələn bu qədər əzab-
əziy yətə və qarşıda onu gözləyən bəlalara baxmayaraq, 
sağ qaldığı üçün Yaradana şükr etdi. 
Hər yeri ağrıyırdı. Əlini ehmallıca sifətinə toxundur-
du, burnu qırılmasa da, üzü qan içində idi və şişmişdi. Ona 
dəyən zərbələri xatırladıqca bədəni daha çox ağrıyırdı. Son 
xatırladığı isə başına dəyən zərbə idi. 
Başını çevirib qoluna baxdı. Yarası sarınsa da, ağrıyır-
dı. Qalxıb oturmaq istədi, amma bacarmadı. Zədələnmiş 
qabırğasından qopan dəhşətli ağrının təsirindən ufulda-
yaraq, əlini qeyri-ixtiyari sağ böyrünə qoydu və uzandığı 
yer dən ətrafa göz gəzdirməyə başladı. Qaranlıqda yaxşı 
görə bilməsə də, dəhşətli və vahiməli bir yerdə olduğunu 
anladı. Hər tərəfi ağaclarla əhatələnmişdi. Bir az kənarda 
bir neçə kəsilmiş ağac vardı. Uzaqdan gələn ayı və canavar 
səsləri gecənin qaranlığına bir az da vahimə qatırdı. 
- “Aydındır!” – öz-özünə düşündü. Təbiətlə mübarizə 
aparmalı idi. Bunun nə qədər davam edəcəyini, başına 
nələrin gələcəyini bilməsə də, məcbur idi. Qarşısına qoy-
duğu məqsədə çatmaq üçün yarımçıq qalan işini tamam-
lamalı idi. Yağış getdikcə şiddətini artırırdı. Ac, yaralı və 
8
taqətsiz olmasına baxmayaraq, sol böyrü tərəfdən çevrilib 
üzü üstə uzandı. Yağışdan daldalanmaq üçün bir yer tap-
maq ümidiylə kolların arasıyla ağaclara tərəf sürünməyə 
başladı. Bir az süründükdən sonra taqətdən düşüb daya-
naraq, başını qolunun üstünə qoyub hərəkətsiz qaldı. Qa-
bırğasının ağrısı getdikcə güclənir, dözülməz hala çatırdı. 
Bir müddət belə qaldıqdan sonra səs eşidib başını qaldırdı 
və qarşısında qaranlıqda işıldayan gözləri görəndə canı-
na gizilti düşdü. Soyuq küləyin və yağışın təsirindən on-
suz da sümüklərinə qədər üşüyürdü və belə üşüyə-üşüyə 
bunu necə hiss etdiyinə özü də təəccübləndi. Cəsarətini 
toplayıb ondan dörd-beş metr aralıdakı parıldayan işıqla-
rı saymağa başladı. Altı işıq yanırdı, deməli, üç canavarla 
qarşı – qarşıya idi. 
- “Bu da axırı!” – deyə pıçıladımışdı ki, canavarlar onu 
parçalamaq üçün hücuma keçdilər. Aralarındakı məsafə get 
– gedə qısalırdı. Beş metr, dörd metr, üç metr, iki, bir və ...
 
Hadisədən səkkiz ay əvvəl
Sumqayıt. Azərbaycan
Həyətdə qışqıran alverçinin səsinə yuxudan oyananda 
qəribə yuxu görürdü. Tənbəl-tənbəl qolunu qaldırıb saa-
ta baxdı, 10-a qalmışdı. Saatın zəngini 9-a qurmağı unut-
duğunu anladı. Onu oyatdığına görə alverçiyə ürəyində 
təşəkkür edib yerindən qalxdı. Çox həyacanlı idi. Bu gün 
bir ildən çox arzusunda olduğu layihənin, əlillər üçün ya-
radılan «Ümid» adlı mərkəzin və “www.umid.az” internet 
saytının açılışı idi və o da həmin açılışda nitq söyləyəcəkdi. 
Taleyi onu həyata gəldiyi ilk gündən sınağa çəkməyə 
başlamışdı. Anadan olarkən keçirdiyi iflic onu ömrü boyu 
9
məhdudiyyətlərlə yaşamağa məcbur edən fiziki prob lem-
lərlə baş-başa qoydu. Yeriyə bilsə də, yeriyərkən hər hansısa 
bir yerdən tutmağa məcbur olurdu, tutacaq yer olmadıqda 
isə qoltuq ağacları ilə gəzirdi. İki il əvvəl baş vermiş avtobus 
qəzası nəticəsində bütün ailə üzvlərinin həlak olması onun 
bu həyatda yaşamasını ikiqat çətinləşdirdi. Keçirdiyi iflicin 
nəticəsi olaraq, fiziki cəhətdən zəif olmasına, yeriməsində 
problem yaranmasına, sol əlinin iş qabiliyyətini 50 faiz itir-
məsinə və sonradan belinin bir az bükülməsinə baxmaya-
raq, heç vaxt təslim olmur, ruhdan düşməyərək daim öz 
üzərində işləyir, sanki həyatla mübarizə aparırdı. Hər gün 
paralimpiya mərkəzində idmanla məşğul olur, komputer 
proqramlarını və ispan dilini öyrənirdi. Hər nə qədər öz 
üzərində çalışsa da, həyatda nəyəsə nail olmaq üçün bir 
partlayış etmənin, bir inqilab etmənin vacibliyini hiss edirdi. 
Hərəkətə keçməyi qət etdi. Bunun üçün bütün bacarıq-
larını səfərbər edəcəkdi. Qəzetlərə kiçik məqalələr göndərir, 
futbol oyunlarına pul qoyur, foreks bazarında qurdalanır-
dı. Hətta özünə kiçik ədviyyat mağazası da açdı. Lakin 
bunların heç birinin həmin partlayış olmadığını görüb hər 
şeyi yarımçıq qoydu. 
Hər gün saatlarla öz-özünə düşünürdü: “Nə isə bir 
şey olmalıdır, indiyə qədər heç kimin etmədiyi bir şey. Elə 
bir şey ki, milyonlarla insan həmin işdən faydalansın. O iş 
məni qaldırıb kral taxtında oturtsun”. 
Nəhayət, bir gün həmin partlayışın elə onun özü ol-
duğunu anladı. Çaydanı qazın üstünə qoyub otağa qayıtdı 
və masadakı kağızları əlinə alıb söyləyəcəyi nitqi bir daha 
nəzərdən keçirməyə başladı. Gözü kağızlarda olsa da, fikri 
onu bir il əvvələ aparırdı.
Divar boyu müxtəlif rəsmlər asılmış dəhlizdən keçib 
mebel rəngli qapıya yaxınlaşdılar. Avtobus qəzasından son-
10
ra icra hakimiyyəti Samiri öz himayəsinə götürdüyündən, 
indi o buraya tez-tez gəlib-gedirdi və buna görə də, hamı 
onu tanıyırdı. Elə indi də qapıya yaxınlaşanda, Rəna adlı 
katibə Samirlə qonşusunu görən kimi qalxıb onlarla görüş-
dü. Samir qapını göstərərək soruşdu: 
-Müəllim içəridədir?
-Hə. Keç içəri, onsuz da dörd dəqiqədir gecikmisən.
Samir gülümsünərək, Rənaya təşəkkür edib otağa tərəf 
getdi. Qonşusu qapını astadan döyərək açdı. Samiri görən 
icra hakimi ucadan xoşgəldin etdi: 
-Ooo, gör kim gəlib?! Gəl, gəl keç içəri.
Qonşusu oturmaqda Samirə kömək edib otaqdan çıx-
dı. Samir oturan kimi icra başçısı onu sual atəşinə tutdu:
-Necəsən? Çoxdandır görünmürsən? Haralardasan? 
Əli necədir?
-Çox sağ olun Vaqif müəllim. Yaxşıyam. Hər xırda şeyə 
görə sizi narahat etmək istəmirəm. Əli də yaxşıdır, yavaş-
yavaş böyüyür özü üçün. Arada gətirirlər, görürəm.
-Hansısa bir problemin, çətinliyin yoxdur ki? Çəkinmə, 
buyur de!
-Təşəkkür edirəm, Vaqif müəllim. Sizin sayənizdə 
mənimlə hərtərəfli maraqlanırlar. Hər həftə sosial evdə 
xidmət bürosundan gəlib işləri görürlər. Evi yığışdırırlar, 
paltarları yuyurlar, bazarlıq edirlər. Sağ olsunlar. Mən bu-
raya ayrı məsələ üçün gəlmişəm.
-Buyur, eşidirəm.
-Xahiş edirəm, mənim dövlət sosial müdafiə fondunun 
rəhbərliyi ilə görüşümü təşkil edəsiniz.
İcra başçısı təəccübünü gizlədə bilmədi.
-Sosial müdafiə naziri ilə? Nəyə görə?
Samir neçə aydır ki, beynində gəzdirdiyi fikrini icra 
hakiminə danışdıqdan sonra Vaqif müəllim əli ilə alnını 
ovxalayaraq, bir az düşündü. Sonra başını qaldırıb dedi:
11
-Afərin! Ağlabatan fikirdir. Çalışaram sizi görüşdü-
rüm.
-Təşəkkür edirəm, Vaqif müəllim. Mən getsəm yaxşı-
dır, vaxtınızı çox almayım.
-Necə istəyirsən. Nə vaxt çətinliyə düşsən, çəkinmə, 
buyur gəl.
-Çox sağ olun.
Binadan çıxanda Samirin sevinci yerə-göyə sığmırdı. 
Tez evə gedib beynindəki fikirlərini layihə halına salmağa 
başladı. Axı görüşə əliboş getmək olmazdı. 
Vaxtın necə keçdiyini hiss etmədi. Çaydanın uğultu-
suna fikirdən ayıldı. Nəsə yemək istəsə də, iştahı gəlmirdi. 
Bir stəkan çay içib sürücüyə zəng vurdu. Lakin evdə 
gözləməyə səbri çatmayıb həyətə düşdü. Hər gün bu vaxt-
ları analar uşaqlarını həyətə düşürərdilər. Bu gün nədənsə 
həyətdə heç kim yox idi.
Eyvanın qarşısında qoyulmuş oturacaqda əyləşib onu 
Bakıya aparacaq maşını gözləməyə başladı. On beş dəqiqə 
sonra qara, BMV markalı maşın həyətdə göründü. Sürücü 
düşüb maşına oturmaqda ona kömək etdi, özü isə evə ge-
dib Samirin çantasını gətirdi və yola düşdülər. 
Samir arxa oturacaqda oturub yolboyu bir-birini əvəz 
edən mənzərələrə baxa-baxa nazirlikdə olan əhvalatları 
xatırlamağa başladı. 
Artıq bir həftədən çox idi ki, icra hakimiyyətindən 
ca vab gözləyirdi. Elə hey öz-özünə deyirdi: “Hə, Vaqif 
müəllim, sən bunu bacaracaqsan, artıq vaxtdır, sevindir 
məni, ver bu şad xəbəri mənə”. Bekarçılıqdan divanda 
uzanıb futbola baxırdı ki, telefona zəng gəldi: 
-Alo, eşidirəm.
-Salam. Samirlə danışıram?
-Bəli.
12
-Danışan Vaqif müəllimin katibəsi Rənadır. Necəsən?
Samir sevinclə yumruğunu sıxdı: Axır ki! 
-Sağ olun, Rəna xanım. Siz necəsiniz?
-Eee, bu olmadı ki. Mən sənnən səmimi danışıram, sən 
yapışmısan rəsmiyyətdən.
-Qulaq as, Rəna. Bir gün gələcəm ora söhbət edərik. 
Sən də mənimlə doyunca zarafatlaşarsan. Amma indi 
həyəcandan az qalır ürəyim partlasın. Xahiş edirəm, tez de 
görüm işim alınır, ya yox.
-Yaxşı, qulaq as, gör, nə deyirəm. Sabah saat 3-də nazir 
səni qəbul edəcək, ona görə də saat 12-də Vaqif müəllim 
maşın göndərəcək ki, səni ora aparsın. Çalış o vaxta qədər 
yuxudan durasan.
-O qədər də tənbəl deyiləm, mütləq hazır olacağam. 
– İki saniyə gözlədikdən sonra dedi: – Çox sağ ol Rəna. 
Ürəkdən minnətdaram. 
-Təşəkkürü mənə yox, Vaqif müəllimə etmək lazımdır. 
Amma mənə təşəkkür məsələsində israr edirsənsə, eybi 
yox, bir qutu şokolada görə xətrinə dəyməyəcəyəm ki. 
Qəbul edirəm. 
-O da mənim bax bu gözlərim üstə. Sabah həm Vaqif 
müəllimə, həm də sənə necə lazımdır təşşəkkür edəcəyəm. 
İndi isə salamat qal. Gedim görüşə hazırlaşım.
-Mən də gedim çayı qızdırım sabaha hazır olsun. Hələlik.
-Sabahadək!
-Uğurlar!
Səhərisi gün nazirin qəbulunda idi. 64 yaşlı, kök, başı-
nın ortası dazlaşmış və gözünə eynək taxmış nazir Səməd 
Mahmudov Samiri bir qədər süzüb dedi:
- Vaqif müəllim sənin planını mənə danışdı, sözün açığı 
bəyəndim. Ona görə də komissiya təşkil etmişəm. Layihəni 
onlara təqdim et, onlar üzərində işləyib mənə verəcəklər. – 
13
Sonra telefonun düyməsini basaraq katibəsinə dedi: -Ora-
dan Məmmədovu yanıma çağır.
Bir neçə dəqiqə sonra içəri 22-25 yaşlarında, səliqəli ge-
yinmiş, qamətindən idmanla məşğul olduğu aydın seçilən, 
saçı səliqə ilə arxaya daranmış bir oğlan girdi. Mahmudov 
Samiri göstərərək dedi:
-Bunu 120-ci otağa apar, özün isə komissiya üzvlərinə 
zəng vur, gəlsinlər.
Məmmədov: -Baş üstə! - deyib Samirin qoluna girib 
onu qaldırdı. Dəhlizlə bir qədər getmişdilər ki, dedi:
-Çatmışıq. Sən gir içəri, mən indi zəng vurub gəlirəm.
Otaqdakı səkkiz stul ilə iri bir stol və onunla qarşı – 
qarşıya qoyulmuş kiçik stol və kreslodan məlum olurdu ki, 
bura dinləmə-hesabat otağıdır.
-Lap məhkəmə zalına oxşuyur. – deyə öz-özünə pıçıl-
dayıb otağın digər tərəfində qoyulmuş divanda oturdu. Bir 
azdan həmin oğlan əlində iki kola içəri girərək Samirin ya-
nına gəldi. Divanda oturaraq kolalardan birini ona uzatdı:
-Al, iç. Bir azdan boğazın quruyacaq.
Samir minnətdarlığını bildirib koladan bir qurtum içdi 
və gülümsünərək soruşdu:
-Yəni, belə çətin olacaq?
-Əslində onların qarşısında dayanıb danışmaq elə də 
çətin deyil. Çətin olan onları təəcübləndirmək və ən əsası 
inandırmaqdır. Bax, dostum, bir azdan bura səkkiz nəfərlik 
ekspert qrupu gələcək. İqtisadçı, həkim, hüquqşünas, so-
sioloq, psixoloq və daha kimlər, kimlər. Onların hər biri 
öz işində saç ağardıb. Sözün qısası, nəyisə onların fikrinə 
yeritmək çox çətindir.
-Dayan görüm, qorxutma məni. Mən öz layihəmə 
güvənirəm və uğur qazanacağına da inanıram. 
-O nə layihədir ki, səni bu qədər əmin edib?
14
-Əlillərin sosial vəziyyəti ilə bağlı bir layihədir. Burada 
ol, mən ekspert qrupuna danışanda eşidərsən. Yaxşısı bu-
dur, de görüm, sən burada necə işə düzəlmisən? Hansısa 
hörmətli adamın zəngiynən, yoxsa pulla?
-Sənin dediklərin keçmişdə qaldı. İndi bu mümkün olan 
iş deyil. Burada nə zəng keçir, nə də pul. Məni buradakı işə 
on dörd il bundan qabaq baş verən bir hadisə düzəldib.
-Danışmaq istəsən, sənin üçün əla dinləyici olaram.
-On yaşım olanda kasıb məhəllələrin birində yaşa-
yırdım. Valideynlərim bütün günü işləsələr də, maddi 
vəziyyətimiz düzəlmirdi ki, düzəlmirdi. Bir gün uşaqlarla 
futbol oynamaqdan qayıdanda yolun kənarında şirniyyat 
satan səyyar satıcıyla qarşılaşdıq. Uşaqların hamısı konfet 
alanda satıcı məndən soruşdu ki, -Sən niyə konfet almır-
san? Xoşlamırsan?
Dedim: - Pulum yoxdur. 
Uşaqlardan biri yaxınlaşıb qulağıma dedi: 
-Bax, görürsən o svetoforu? Get, dayan orada. Maşınlar 
qırmızı işıqda duran kimi yaxınlaşıb sürücülərdən pul istə. 
Qorxma verirlər, mən özüm bir neçə dəfə belə etmişəm. 
Şirniyyatı çox sevdiyimdən uşaqlar uzaqlaşan kimi ge-
dib svetoforun yanında dayandım. Qırmızı işıq yanan kimi 
qarşımda 4-5 maşın saxladı. Ən yaxındakı maşına yaxınla-
şıb utana-utana sürücüdən pul istədim. Əvəzində - rədd ol 
- sözünü eşidib geri qayıtmaq istəyirdim ki, arxa oturacaq-
da oturan nurani bir kişi pəncərədən məni çağırıb soruşdu: 
-Adın nədir, oğlum?
Dedim: -Murad.
Soruşdu: -Bilmək olar, pul nəyinə lazımdır?
Dedim: - Konfet almaq istəyirəm.
Dedi: -Nə üçün pulu valideynlərindən almırsan?
Dedim: -İmkanları yoxdur.
15
Kişi pəncərədən mənə bir manat verib dedi:
-Bax, oğlum! Tutaq ki, sən bu gün bu pula konfet 
alıb yedin. Bəs sonra? O biri günləri nə edəcəksən? Sənə 
məsləhətim budur ki, dilənmək əvəzinə dərslərini yaxşı 
oxuyasan. Tək dərslərlə kifayətlənmə. Xarici dil öyrən, id-
manla məşğul ol, hansısa bir sənətə sahib ol. Əgər bunları 
etməsən, gələcəkdə həm valideynlərin, həm də övladların 
əziyyət çəkəcək. Bax, valideynlərin vaxtında heç bir şey 
etmədikləri üçün dilənməyə məcbursan. Sən oxu ki, həm 
özün heç kimə möhtac olmayasan, həm də valideynlərin 
səninlə fəxr etsin. 
Maşın gözdən itənədək arxasınca baxdım. Sonra evə 
gələrək elə əlimə aldığım ilk kitabdan oxumağa başladım. 
Nə başını ağrıdım. O nəsihətin nəticəsi universitet dip-
lomu, iki xarici dil, mükəmməl kompüter biliyi və bir də 
güləş fəndləri oldu. Həmin bir manatı da çərçivəyə saldı-
rıb evdən asmışam. Hər dəfə o pulu görəndə öz üzərimdə 
daha çox işləyirəm
-Əgər layihəmi həyata keçirə bilsəm, səni öz yanım-
da işə götürəcəyəm. Özünü daimi inkişaf etdirən, özü ilə 
rəqabət aparan işgüzar gənclərə ehtiyacım olacaq. 
-Uğura doğru belə qətiyyət və cəsarətlə can atan biriylə 
işləmək mənim üçün şərəf olardı!
Yarım saat sonra əllərində portfel, qovluq və müxtəlif 
sənədlər olan 8 nəfər içəri girdi və keçib stullarda otura-
raq, Samiri kresloya dəvət etdilər. Sıra ilə özlərini təqdim 
etdikdən sonra birinci stulda oturan ağsaçlı kişi mülayim 
bir səslə dedi:
-Buyur oğlum, keç mətləbə. Səni eşidirik.
Samir onun müraciət formasından və səsindəki müla-
yimlikdən bir az cəsarətlənərək, sənədləri qarşısına töküb 
sözə başladı. Layihənin təqdimatı və sorğu-sual üç sa ata-
16
dək çəkdi. Otaqdan çıxanda əməlli-başlı yorulmuşdu. İki 
ay sonra o, ikinci dəfə nazirin qəbulunda olduqda, Mah-
mudovla söhbətləri qısa çəkdi:
-Əla düşünmüsən! – Mahmudov sözə başladı: -Bəs nə 
üçün bu işə rəhbərliyi özün etmək istəyirsən? Sənin ki, bu 
sahədə təcrübən yoxdur?! Bizdə bu sahə ilə məşğul olan 
təcrübəli insanlar çoxdur. Düşünürəm ki, rəhbərliyi onlar-
dan biri etsə, bu layihə daha uğurlu olar.
-Bir çox insanlar var ki, əla şer demək bacarığına sahib-
dirlər və bununla tanınınlar. Ancaq səmimiyyətimə inanın, 
onların heç biri şeri onu yazan şair qədər gözəl deyə bil-
məz. Komissiya üzvlərinə verdiyim layihə mərkəzin yal-
nız yaranma mərhələsidir. Mərkəzin gələcək inkişaf planı 
və ümumiyyətlə, görüləcək bütün işlərin planları mənə 
məxsusdur və buna görə də mən olmasam, bu layihə heç 
bir uğur qazana bilməz. Mənə sadəcə təkan lazımdır. Siz bu 
şansı mənə verin. Əgər bacarmasam, özüm kənara çə ki lərək, 
məmnuniyyətlə, bu layihənin hər bir uğuruna sevinəcəyəm.
-Belə bir ideyanın sahibinə əlbəttə ki, şans vermək la-
zımdır. De görüm, bu iş üçün sənə konkret nə lazımdır?
-Bakının mərkəzi küçələrinin birində baş ofis üçün 
çoxlu otaqları olan iki-üç mərbətəli bir binanın tikilməsini, 
yüksək təcrübəyə malik işçi heyəti, maddi dəstək və yeni 
nəsil texnologiya.
-Tezliklə, bunlara sahib olacaqsan. Görüm dilinə görə 
dirçəyin də var? 
 
* * *
Qəfil siqnal səsinə fikirdən ayılıb sürücüdən soruşdu:
-Çatmışıq?
- Xeyr, müəllim. Az qalıb.
17
On dəqiqə sonra maşın mərkəzin həyətində dayandı. 
Binaya girən Samir Muradla birgə kabinetə gedə-gedə so-
ruşdu:
-Bir problem yoxdur ki?
-Hər şey əla gedir. (Samirin xahişi ilə onun yanında 
işləməyə razılaşmış və onun sağ əli olmuş Murad cavab 
verdi). İçəridə əməlli-başlı jurnalist ordusu var. Müxtəlif 
ölkələrdən olan on telekanal bu açılışdan reportaj hazır-
lamaq üçün bura öz jurnalistlərini göndərib. Hələ əlavə 
olaraq, xaricdən gələn bu qədər qonaq. Bir sözlə, bu gün 
hamının diqqəti bizdə olacaq.
Samir kabinetə girib kresloda əyləşdi:
-Gəl bir olmasın da. Gör nə qədər əziyyət çəkmişik. Mu-
rad, mənə əlil kreslosu təşkil et. İndidən həyacanlanıram, 
gör tədbir başlayanda necə olacaq. Yıxılıb edərəm, yaxşı 
olmaz.
-Baş üstə. Gedə bilərəm?
-Buyur.
İclasın başlamasına hələ iki saat vardı. Masanın üstün-
dəki siyahını götürüb tədbirdə iştirak edəcək qonaqların 
adlarını oxumağa başladı. Siyahıda bir-birini əvəz edən 
adları oxuduqca, yadına mərkəzin işçiləri ilə olan ilk gö-
rüşü düşdü. «Ümid» mərkəzi üçün ayrılmış bina şəhərin 
mərkəzində tikilmiş və üçmərtəbəli, pəncərələri yarımdairə 
olaraq çölə çıxmış, müasir görünüşlü, palıd rəngli, içərisi 
aid olduğu şöbəyə uyğun avadanlıqlarla tam təchiz olun-
muş otaqlardan və 700 nəfərlik konfrans zalından ibarət 
idi. Samirin iş otağı ikinci mərtəbədəki 100-cü otaq idi. 
Otaqda arxasında kreslo, üzərində isə notebook, telefon, 
stolüstü Azərbaycan Respublikasının bayrağı, qələmdan, 
mərkəzin möhürü və qovluqlar olan stol vardı. Stolun qar-
şısına Samirin qəbuluna gələnlərin otura bilməsi üçün 7-8 
18
adamlıq, yarımdairə divan qoyulmuşdu. Kreslonun arxa-
sında iri tablo asılmış, üzbəüz sağ tərəfdə isə televizor qo-
yulmuşdu. Sol divar isə bütünlüklə, kitablarla və qovluq-
larla dolu rəflərdən ibarət idi. Yanğınsöndürmə aparatları, 
təhlükəsizlik kameraları və siqnalizasiya sistemi başda ol-
maqla, bütün bina yüksək səviyyədə təhlükəsizlik sistemi 
ilə təchiz edilmişdi. 
Samir konfrans zalına daxil olduqda, bütün işçilər onu 
gözləyirdi. Zal rəsmi çıxışlar üçün hazırlanmış ağac rəngli, 
üzərində mikrofon olan tribunalı səhnədən və 700 nəfərin 
əyləşə biləcəyi qırmızı üzlü, yumşaq stullardan ibarət idi. 
Zalın tavanı ortadakı iri çilçıraqdan əlavə, çoxlu sayda kiçik 
işıqlandırıcılar və yanğınsöndürmə cihazları ilə dolu idi. 
Tavanın kənarlarında isə kondisionerlər və təhlükəsizlik 
kameraları quraşdırılmışdı. 
Samir tribunaya çıxıb sözə başladı:
-Salam dostlar. Mənim adım Samirdir. Bu mərkəzin 
rəhbəriyəm. İnşallah, vaxt keçdikcə, bir-birimizi daha yaxın-
dan tanıyarıq. Amma mən burada sizin yaxınınız, əziziniz 
olmaq istəyirəm. İstəyirəm mənimlə işçi – rəhbər yox, bir 
dost kimi münasibət qurasınız. Ümidvaram ki, «Ümid» 
mərkəzində bütün işçilərin bir-birinə münasibətləri hörmət 
üzərində qurulacaq və gələcəkdə yaxından tanış olduqca, 
hər kəsə nümunə ola biləcək bir kollektiv yaradacağıq. Daha 
dəqiq, bir ailə kimi olağıq. İş barəsində isə sizdən tək xahi-
şim öz işinizə məsuliyyətlə yanaşmağınızla bağlıdır. Çünki 
buraya gələcək insanların sizə çox ehtiyacı olacaq. Əgər özü-
nüzü onların yerinə qoyaraq, onları daha yaxşı başa düşüb 
və öz işinizə səhlənkar yanaşmayaraq vicdanla işləsəniz bu 
«Ümid» mərkəzinin daha da irəli getməsindən əlavə, Alla-
hın da sizin üzərinizdə rəhməti olar. Hər birinizə uğurlar 
arzulayıram. Necə deyərlər, “Allah, Məhəmməd, ya Əli!” 
19
Konfrans zalından çıxan kimi Muradı yanına çağırıb 
soruşdu:
- Şərait işçilərin xoşuna gəlib? Hər hansı problemləri 
olsa, təchizatda düzəliş apar. Qoy hər şey ürəkləri istəyən 
kimi olsun ki, rahat işləyə bilsinlər.
-Elə ciddi bir problem yoxdur. Saytın işçiləri xaric.
-Nə istəyirlər ki? 
-Bildiyiniz kimi, bura dəvət edilənə qədər onların 
hər biri müxtəlif saytların idarəçiləri olublar. İndi hay – 
küy salırlar ki, guya onları kollektivlərindən ayırmışıq. 
Deyirlər, nazirlikdən qərar olmasaydı, heç kim bizi bu-
rada saxlaya bilməzdi. Hər biri öz əvvəlki iş yerinə qayıt-
maq istiyir. Maaş söhbəti bir tərəfdən, başqa narazılıqlar 
digər tərəfdən. İstədim nazirliyə xəbər verim, sonra sizin 
qərarınızı gözlədim.
-Yaxşı etmisən. Onları yanıma göndər, digərlərinə isə 
görəcəkləri işləri izah et.
-Baş üstə. Gedə bilərəm?
-Buyur.
Samir kabinetində oturub görüləcək işləri nəzərdən 
keçirəndə qapı astadan döyüldü və saytın 8 nəfərdən 
ibarət işçiləri otağa girdilər. Samir onlara oturmaq təklif 
etdi. Onlar oturandan sonra sözə başladı:
-Mənə dedilər ki, bəzi sayt idarəçiləri əvvəlki iş yer-
lə rini tərk edib burada işləməkdən narazıdırlar. Bəzi-
ləriniz maaşın azlığından, bəziləriniz işin çoxluğundan 
gileylənmisiniz. Mən sizi burada məcbur saxlamayaca-
ğam, cəmi bir-iki dəqiqə vaxtınızı alaraq, görəcəyiniz 
işin mahiyyətini başa salacağam. Sonda getmək istəyib-
istəmədiyinizi soruşacağam. Əgər kimsə getmək istəsə, 
təminat verirəm, öz əvvəlki iş yerinə qaytarılacaq və bu-
rada itirdiyi vaxta görə kompensasiya alacaq. (Bir neçə 
20
saniyə onları süzdükdən sonra sözünə davam etdi). Əgər 
burada qalıb işləsəniz işiniz ağır olacaq, bəzən gecələri 
belə işləməli olacaqsınız. Bəs qazancınız nə olacaq? Əlbəttə 
ki, əvvəlki iş yerlərinizə qayıtsanız işiniz rahat, qazancınız 
isə çox olacaq. Ancaq burada qalsanız, aylıq əmək haq-
qından əlavə, maddi qazancdan qat – qat xeyirli olan və 
duadan gələn savab sahibi olacaqsınız. Bəli, məhz savab. 
Bu mərkəzdə görüləcək işlərdə hər kəsin payı olacaq və 
«Ümid» mərkəzinə edilən dualar buradakı hər bir kəsə ün-
vanlanmış olacaq. Biz hansısa biznes şirkətində işləmirik. 
Biz bizə ehtiyacı olan insanlara kömək etmək üçün bura-
dayıq. Onların alqış – duasını isə Allah tez eşidir. Hz. Əli 
(ə) çox gözəl buyurub: “Sizin qiymətiniz yalnız behiştdir, 
özünüzü ondan ucuzuna satmayın”. İndi sizdən soruşu-
ram: Hansını seçirsiniz? Minlərlə manatı, yoxsa minlərlə 
insanın deyəcəyi “Allah səndən razı olsun” cümləsini?
Samir sözünü bitirib, kürəyini kresloya dayadı. Hamı 
başını aşağı salıb dayanmışdı. Dərin düşüncələr içində öz 
nəfsləri ilə mübarizə aparırdılar. Bir neçə dəqiqəlik üzücü 
sükutdan aralarında ən yaşlı olanı burada qalıb işləmək 
istədiyini bildirdi və digərləri bunu gözləyirmiş kimi 
yerbəyerdən burada işləmək istədiklərini bildirdilər. 
Qapının səsinə fikirdən ayıldı. Murad əlində əlil kres-
losu içəri girib dedi:
-Tədbirin başlaması üçün hər şey hazırdır. Zaldakı ön 
sıradan bir stul götürülüb. Çıxışınızı qurtaran kimi sizi elə 
əlil arabasında oraya aparacaqlar. 
-Çox sağ ol, əzizim. Təsəvvür edirəm, sən olmasaydın 
mənə necə çətin olardı.
-Dəyməz, müəllim. Burada işləmək mənə zövq verir.
Tədbirə gələn bütün qonaqları nazir Mahmudov qəbul 
edirdi. Bu günkü təqdimetmə mərasimi ilə bağlı bütün 
21
təşkilati məsələləri öz üzərinə götürmüşdü. Tədbirin baş-
lamasına 10 dəqiqə qalmış köməkçisi Samiri əlil arabasına 
otuzduraraq tədbir zalına apardı. Tribunanın girişində bir 
neçə dəqiqə gözlədikdən sonra mərasimin aparıcısı tribu-
naya çıxaraq, tədbiri giriş sözüylə başladı:
-Salam, hörmətli dostlar, əziz qonaqlar! Bu günkü tədbir 
haqqında və bu gün sizlərə təqdim olunacaq layihə barədə 
danışmaq üçün mən bura bu layihənin müəllifi, “umid.
az” internet resursunun təsisçisi və «Ümid» mərkəzinin 
rəhbəri Samir İmanovu tribunaya dəvət edirəm.
Köməkçisi onu tribunaya tərəf apardıqca, içindəki 
həyəcan yerini qürur hissinə verirdi. Bəli, o istəyinə çat-
mışdı. Daha heç kim əlil olduğuna görə onun çəkdiyi 
əziyyətləri çəkməyəcəkdi. Tribunaya çatdıqda özünü top-
layıb nitqinə başladı:
-Salam, hörmətli qonaqlar, xanımlar və cənablar. İlk 
öncə dəyərli vaxtınızı bizə həsr edərək, bu mərasimdə 
iştirak etdiyiniz üçün hər birinizə dərin təşəkkürümü 
bildirirəm. Fiziki problemi olan insanlar hər zaman çox 
şeydən məhrum və cəmiyyətdən təcrid olunmuş vəziyyətdə 
yaşayıblar. Bəlkə də çoxlarınız bununla razı deyilsiniz. 
Ancaq nitqimin davamında fiziki qüsuru olan insanların 
həyatda qarşılaşdıqları çətinliklərdən daha geniş danışdıq-
ca, hər biriniz məni daha yaxşı başa düşəcəksiniz. Heç vaxt 
onlara özlərini göstərmək üçün şərait yaradılmayıb. Yalnız 
dəmir kimi möhkəm iradəsi olan əlillər bu vəziyyətdən 
çıxa biliblər ki, onların da sayı nəzərə çarpacaq dərəcədə 
azdır. Bəs digərləri? Onları ya parkda istirahət edən, ya 
da yol kənarında dilənən görərsiniz. Əlillərin çox böyük 
bir hissəsi isə ümumiyyətlə, evdən bayıra çıxmaq istəmir. 
Ölkə iqtisadiyyatına, siyasətinə, idmanına, təhsilinə, 
incəsənətinə təsirləri bir faizdən də azdır və demək olar 
22
ki, dünyanın bir çox ölkəsində vəziyyət belədir. Nədir 
bunun səbəbi? Bu bir az sonra danışacağım problemlərin 
nəticələridir. İlk problem əlillərə yanaşma tərzindədir. 
Ətrafımızdakılar bizə hər şeyə möhtac və heç bir şey bacar-
mayan insanlar kimi baxırlar. Bir çox dövlət orqanlarının 
binasında panduslar yoxdur. Demək olar ki, heç bir dövlət 
idarəsində nitq qüsurlu insanlarla dialoq yaratmağı baca-
ran bir kimsəyə rast gəlməzsiniz. Televiziyada sırf onlara 
həsr edilmiş bir dənə də veriliş yoxdur. Çox cüzi bir qis-
mini çıxmaq şərtilə, əlilləri heç bir yerdə işə götürmürlər, 
onların hər hansısa bir sənətə yiyələnmələri üçün bir dənə 
də olsun xüsusi peşə məktəbi yoxdur. Və saymadığım 
neçə-neçə problemlər. Amma bütün bunlar artıq keçmişdə 
qaldı. Bu gün açılışını etdiyimiz və rəsmi olaraq fəaliyyətə 
başlayan «Ümid» mərkəzinin sayəsində hansı fiziki prob-
lemin olmasından asılı olmayaraq, hər bir əlil insan özünü 
cəmiyyətin bir parçası sayacaq. Bu mərkəzin əsas vəzifəsi 
əlillərin sağlam insanlardan asılılıqlarını aradan qaldırmaq 
və onlara həyatla mübarizə üçün yol göstərmək olacaqdır. 
Bu mərkəzə üzv olan heç bir əlil insana ev, maşın, pul və 
ya hər hansı xüsusi imtiyazlar verilməyəcəkdir. Onlara 
bu saydıqlarımı necə əldə etmək mümkün olduğunu izah 
edəcəyik. Məsələn, əngəlli bir insan bütün günü evdə otu-
raraq, təqaüdünü gözləyir və ya valideynlərinin qazancını 
yeyir. Halbuki, həmin əlil insan boş vaxtlarını hər hansı bir 
sənəti öyrənməyə sərf edə bilər. 
Bu mərkəzin əsas vəzifələrindən biri əlillərin özlərinə olan 
yanaşmalarını və ətrafdakı insanların onlara göstərdikləri 
münasibəti və düşüncələri dəyişməkdir. Məqsədimiz 
mərkəzin digər ölkələrlə quracağı əməkdaşlıq nəticəsində 
hər həftə müxtəlif ölkələrdən əngəlli insanları dəvət edib, 
buradakı əlillərlə birgə seminarlar və forumlar keçirtməkdir. 
23
Bundan əlavə, «Ümid» mərkəzinin rəsmi internet saytı olan 
“www.umid.az” saytı yaradıldı. Bu saytın da əsas vəzifələri 
əlil insanların dünyagörüşlərinin artmasına xidmət etmək, 
onlara öz bacarıqlarını göstərmək imkanı yaratmaq və əlillər 
arasında rahat ünsiyyət yaradılmasını təmin etməkdir. Bu 
sayt vasitəsi ilə əlillər artıq öz fikirlərini ictimaiyyətə çatdı-
ra, əl işlərini və digər bacarıqlarını nümayiş etdirə biləcəklər. 
Digər insanlarla münasibət yaradaraq, fikir mübadiləsi apara 
biləcəklər. Artıq onlar da özlərini cəmiyyətin bir parçası he-
sab edəcəklər. Bu saytda çox şey olacaq: Online dərslər, can-
lı radio, virtual qəzet, canlı psixoloq yardımı, online söhbət 
etməyə şərait yaradan çat xidməti, forum və sairə. Bu sayt 
yaradılarkən istənilən əngəlli insanın saytdan rahat istifadə 
etməsi üçün hər bir şey nəzərə alınıb. Məsələn, saytın video 
bölməsində bütün videolar həm səsli, həm də eşitmə qüsuru 
olan insanlar üçün rahat oxuna bilən altyazılarla hazırlanmış-
dır. «Ümid» mərkəzinin şüarı isə belədir: “Fiziki vəziyyətin 
necə olursa-olsun. Özünlə fəxr et!” 
Sonda bu möhtəşəm mərkəzin və saytın yaradılmasında 
mənə inanan və köməklik göstərən hər bir şəxsə, xüsusilə, 
Sumqayıt şəhərinin icra hakimi Vaqif müəllimə və nazir 
Mahmudov cənablarına təşəkkürümü bildirirəm. Bizimlə 
əməkdaşlıq edən yerli və xarici təşkilatlara, həmçinin, ay-
rı-ayrı şəxslərin hər birinə minnətdaram. Ümid edirəm ki, 
reallaşdıracağımız bu layihə əlillərin həyata inteqrasiyası-
na və onların sosial rifahlarının yaxşılaşdırılmasına əsaslı 
kömək göstərəcək. Diqqətinizə görə təşəkkür edirəm. 
Zaldan qopan alqışları lahiyəsinin ilk uğuru kimi qəbul 
edib köməkçisinin yardımı ilə aşağı düşərək, birinci sıra-
da onun üçün ayrılmış yerdə dayandı. Tədbirin aparıcısı 
növbəti natiqi kürsüyə dəvət etdiyi vaxt o müəllifi olduğu və 
yaranmasında biləvasitə iştirak etdiyi mərkəzin gələcəyini 
24
fikrində canlandırırdı: “Əlillər bütün komplekslərdən 
azad olaraq, insanlar arasında daha rahat və daha sərbəst 
hərəkət edirlər. Artıq heç bir əngəlli uşaq öz həmyaşıdları 
tərəfindən lağa qoyulmur, əlillərin də sağlam insanlar kimi 
öz dövlətlərinin iqtisadiyyatına və siyasətinə öz təsirləri 
var. Artıq teleaparıcının gözdən qüsurlu olması və yaxud 
ayaqdan əlil olan bir nəfərin at yarışlarında iştirak edərək, 
qalib gəlməsi heç kim üçün qeyri-adi bir hadisə sayılmır”. 
Alqış səslərinə fikirdən ayılanda növbəti natiq çıxışını 
başa vururdu. Dörd saata yaxın davam edən rəsmi hissə 
bitdikdən sonra, tədbir incəsənət ustalarının çıxışları ilə 
davam etdi və mərasim ümumilikdə altı saata yaxın davam 
etdi. Çıxış edənlər təqdim olunan bu layihədən həvəslə da-
nışıb, uğuruna görə Samiri təbrik edirdilər.
Bakı. Azərbaycan
Asif yolun digər tərəfinə keçmək istəyəndə maşınların 
gur olduğunu görüb fikrini dəyişdi. Bir az aralıda yerləşən 
piyada keçidinə tərəf irəliləməyə başladı. Səkinin üstü ilə 
o tərəf-bu tərəfə gedən adamların bəziləri əlil arabasın-
da asta-asta piyada keçidinə tərəf gedən 19–21 yaşlı, qa-
rabuğdayı, qıvrımsaç, yumrusifət oğlana yol versələr də, 
bəziləri onun yanından saymazyana ötüb keçirdilər. Piya-
da keçidinə çatdıqda keçidin ayaqdan əlil insanlar üçün 
nəzərdə tutulmuş hissəsinin – pandusun təmirə bağlandı-
ğını görb yaxınlıqdan keçən üç nəfər 18–22 yaşlı oğlanlar-
dan onu piyada keçidinə düşürtmələrini xahiş etdi. Oğlan-
lar onu piyada keçidinin kənarına gətirərək oradan aşağı 
itələdilər və pilləkənlərdən yıxılan Asifə baxıb gülməyə 
başladılar. Asif çapılan qaşından axan qana və qolunun 
25
bərk əzilməsinə baxmayaraq, arabada oturmaq üçün qalx-
mağa çalışdı. Oğlanlar Asifin yanına gələrək onu ələ sal-
mağa başladılar:
-Çəkinmə brat, nə kömək lazım olsa bizə deyə bilərsən. 
Həmişə sənin qulluğunda hazırıq.
-Əl çəkin məndən (Asif əsəbi-əsəbi dedi).
-Qalmışdın yuxarıda, aşağı düşə bilmirdin. Budur 
çox sağ olun? Bilsəydik, belə edəcəksən heç sənə kömək 
etməzdik.
-Gəlin onu qaytarıb qoyaq əvvəlki yerinə. (Oğlanlar-
dan biri dilləndi) Buna yaxşılıq yoxuymuş.
Oğlanlardan ikisi Asifin çırpınaraq – “Əl çəkin. 
Məndən nə istəyirsiniz?” – deməsinə məhəl qoymayaraq, 
qollarından tutub pilləkənlərlə yuxarı sürüməyə başladılar. 
Digəri isə arabasını qaldırırdı. Bu vaxt piyada keçidindən 
keçən yaşlı bir kişi bu mənzərəni görərək Asifin köməyinə 
tələsdi. Oğlanlara çataraq onlara mane olmağa çalışdı:
-Siz nə edirsiniz? Buraxın onu. Ona niyə belə zülm 
edirsiniz? Allahdan qorxun.
-Babacan, sən qarışma. (Arabanı aparan dedi). Qoy bu 
naşükürün cəzasını verək.
-Əl çəkin dedim. Onunla işiniz olmasın. Nə istəyirsiniz 
ondan?
Oğlanlardan biri qocanın onlara əl hərəkətləri ilə mane 
olmaq istədiyini görüb Asifi buraxaraq qocanı sinəsindən 
itələdi
-Eee, əl çək bizdən. Deyəsən, axı bizim kim olduğumu-
zu bilmirsən? Əgər çıxıb getməsən, onda bizdən incimə.
Yıxılmamaq üçün divardan tutan qoca dedi:
- Kim olursunuz olun, bu yazıq oğlandan əl çəkməsəniz 
buradan heç yerə gedən deyiləm.
26
Oğlanlardan biri onları əyləncələrindən məhrum 
etdiyinə görə, qocaya bərk əsəbləşdiyindən cibindən bıça-
ğı çıxardaraq kişinin gözünün qabağında oynatdı
-Sən bizim kim olduğumuzu öyrənməyənə qədər bu-
radan getmək istəmirsən, həə? Bir bunun özünə bax, bu 
qoca yaşında üç cavan oğlana xod eliyir.
-Siz kimsiniz, həə? (Qoca əsəbi halda dilləndi). Bu 
vəziyyətdə özünüzü nə sayırsınız? Qəhraman? Əlil bir in-
sanı ələ salmaqla öz gücünüzə baxıb qürrələnirsiniz. Sizcə 
əsl igidlik budur? Yox, əsl igidlik köməyə ehtiyacı olan 
insanlara təmənnasız yardım etməkdir. Əsl qəhrəmanlıq, 
nümunəvi övlad olmaqla, öz valideynlərinə başıucalıq 
gətir məkdir. Xəstələnmiş bir insana baş çəkərək onun üzü-
nü güldürməkdir. Əsl qəhrəman insanlar ibadətdə davam-
lı, yardım etməkdə səxavətli, pislikdə xəsis olanlar və ha-
lal gəlir qazanmaq üçün çalışan, böyüyə-kiçiyə hörmət 
edənlərdir. 
-Sən lap zəhləmi tökdün. (Əlində bıçaq tutan dedi) Bu 
dəqiqə sənə elə hörmət göstərəcəyəm ki, ömrün boyu ya-
dından çıxmayacaq
- Ömrü var bunun? Uzağı 7–8 ilə Əzrayılla çipsi 
yeyəcək. – Asifin başının üstündə dayanan dilləndi
-Yaxşı. Gəlin belə edək. – Onları yola gətirə bilməyəcə-
yini görən qoca dilləndi – Mən sizin hər birinizə 20 manat 
verirəm, əvəzində siz də bizdən əl çəkirsiniz.
-Bu başqa məsələ. (Pul məsələsini eşidəndə gözləri 
işıldayan əlibıçaqlı oğlan dilləndi). Bax, indi beynin yaşına 
uyğun işləməyə başladı. Pulu ver, çıxaq gedək.
-Yox, belə olmaz. Siz əvvəlcə bu oğlanı arabasına qoya-
raq keçidin digər tərəfinə çıxardın, sonra mən pulu verim 
və biz ayrılaq.
-Yaxşı. Ancaq bax haa, bizə kələk gəlmək istəsən ikini-
zi də öldürəcəyəm.
27
-Arxayın ol. Bu yaşımda yalan danışmayacağam ki. 
Dediyim kimi, 60 manat qabaqsınız.
-Deyəsən, bunda 60 manat var. (Oğlanlardan biri 
dedi). Gəlin hədə-qorxu gəlib əlindən alaq
-Niyə özümüzə problem yaradırıq ki? Öz xoşu ilə verir 
dəə.
-Birdən vermədi?
-Verər, verər. (Yenidən bıçağı əlində oynatdı). Bilir ki, 
verməsə hər ikisinin gözlərini oyaram.
Oğlanlar Asifi əlil kreslosuna qoyub keçidin digər 
tərəfinə keçirdikdən sonra kişi əlini cibinə salıb vəsiqə çı-
xardaraq oğlanlara uzatdı.
-Bu nədir? Deyəsən, sən bizə pul verməliydin axı?
-Götürün baxın. Pul da olacaq.
Oğlanlar vəsiqəni alıb üstünü oxumağa başladılar “34-
cü polis bölməsinin şöbə rəisi Vüqar Ağayev”. Başlarını 
qaldırıb qoca kişiyə baxanda, daha da təəccübləndilər. Vü-
qar əlindəki tapançanı düz onlara tuşlamışdı:
-Hə cavanlar, hansını seçirsiniz? Azadlıq, yoxsa zindan
Oğlanlar vəsiqəni ataraq, bir–birilərinə “qaçın, bu 
bizi tutacaq, aradan çıxın” deyərək, qaçıb tini burularaq 
gözdən itdilər. Vüqar vəsiqəni yerdən götürərək Asifin ya-
nına qayıtdı.
-Çox düşüncəsiz insanlar idi. Bu qədər öyüd–nəsihət 
verdim, yenə də düzlüyü dərk etmədilər
Asif üzünə tökülən qanı dəsmalla silə-silə dedi:
-Mövlana yaxşı deyib: “Nə qədər mənalı danışırsan 
danış, söylədiklərin qarşındakının anladığı qədərdir ”
-Bax, bunu yaxşı dedin. (Cibindən vizit kartı çıxarda-
raq Asifə uzatdı) – Al, götür, nə vaxt lazım olsam, zəng 
vur. Adın nədir sənin? Hara gedirsən belə?
28
-Adım Asifdir. Xalamgili burada – yaxınlıqda qalır, on-
lara gedirdim. Mənə kömək etdiyinizə görə çox sağ olun. 
Bu yaxşılığınızı ömrümün sonunadək unutmayacağam. 
Köməyimə yetişməsəydiniz, bilmirəm axırım necə olacaq-
dı. Bu saatda bu keçiddən çox az adam istifadə edir.
-Əslində, mənim yolum buradan deyil. Həmişə bun-
dan qabaqdakı keçiddən keçirəm. Ancaq yolu fikirli–fikirli 
getdiyimdəm onu ötüb bu keçidə girdim. Bilmirəm, bəlkə 
də məni bura sənə kömək etməyim üçün tanrı göndərib. 
Səni mənzil başına qədər ötürüm
-Çox sağ olun, müəllim. Yolum yaxındır, özüm gedə-
rəm. Ancaq sizə bir sual vermək istəyirəm
-Buyur.
-Siz o oğlanlara dediniz ki, hər birinizə 20 manat 
verəcəyəm. Sonra da inandırdınız ki, yalan danışma-
yacağam. Axı, siz onlara pul vermədiniz
- Vaxt gələr, başa düşərsən. Hələlik.
Asif ona kömək edən sıravi geyimli, yaşlı polis rəisin-
dən ayrılaraq, yoluna davam etdi və ən çətin anlarında ona 
arxa olduğuna görə tanrıya minnətdarlığını bildirdi.
Çako vilayəti. Argentina
Hündürboy, dolu bədənli, üzü günəşin təsirindən ca-
dar–cadar olmuş, əynində köhnə köynəklə şalvar, başında 
isə şlyapa olan 48 yaşlı Pedro bu gün evə əlində sürücü 
işlədiyi mebel fabrikindəki iş yoldaşından borc götürdü-
yü pula aldığı hədiyyə ilə gəldi. O, Argentinanın Çako 
vilayətindəki Saenz Penya rayonunun kasıb gecəqondu 
məhəlləsindəki köhnə ikiotaqlı evdə yaşayırdı. Maddi 
durumlarına, oğlunun əngəlli olmasına, yaşadıqları yerə 
29
və digər problemlərə baxmayaraq, həmişə mehriban və 
xoşbəxt ailəsi ilə fəxr edirdi. 
Ailə üzvləri dörd nəfərdən ibarət idi. Arvadı Mariya 
ondan beş yaş kiçik, arıq, sarışın, hündürboy qadın idi və 
tikiş fabrikində işləyirdi. Qızı Lusiya sarışın və bəstəboy 
idi. Məktəbi qurtardıqdan sonra bir müddət saç ustası 
işləsə də, iş yerinin bağlanmasından sonra anasının təkidi 
ilə onun yanında dərziliyi öyrənirdi və bu gün onun 21 
yaşı tamam olurdu. 13 yaşındakı oğlu Xose 8 yaşı olanda 
avtomobil qəzası nəticəsində sol qolunu itirdiyindən xü-
susi məktəbdə təhsil alırdı, rəssamlıqla maraqlanırdı. Ən 
böyük arzusu isə Çin səddini yaxından görmək idi. 
Bu gün işdən icazə alıb evə tez getməyinin səbəbi te-
levizorda baxacağı Boka Xuniors-River Pleyt oyunu idi. 
Qızıyla o Boka Xuniorsa, arvadıyla oğlu isə River Pleytə 
azarkeşlik etdiklərindən, bu iki komandanın arasında 
keçirilən oyunlar onların evində ikiqat maraqla izlənilirdi. 
Ona görə də işdən çıxan kimi mağazadan qızı üçün ətir 
alıb tez–tələsik evə gəldi. Onu qapıda qızı Lusia qarşıladı.
-Salam ata. Keç içəri.
-Salam qızım. Ad günün mübarək. Al, bu sənin üçün-
dür.
Lusiya sevincək hədiyyəni atasından aldı: -Çox sağ ol, 
atacan
Pedro ayaqqabısını çıxardıb içəri keçərək, River Pleytin 
emblemi olan papağı başına qoyub divanda oturd. Oyunu 
gözləyən oğlundan soruşdu:
-Hələ başlamayıb?
-Salam ata. Vaxtında gəlmisən. Hələ 15 dəqiqə var.
-Bəs anan hanı?
-Mətbəxdə Lusi üçün kökə bişirir. Mən istəsəm heç 
bişirməzdi.
30
-Ad günün olanda istəyərsən. Qızımla işin olmasın.
Lusiya əlində kökə dolu qabla anasıyla birlikdə içəri 
girəndə Xose Yasəmən ətrinin iyini hiss edib soruşdu:
-Bu ətir iyi haradan gəlir?
-Məndən. Atam alıb.
-İşimiz var daa. Ərə də getmir ki, canımız qurtarsın.
Pedro Lusiyanı yanında oturdaraq, Xoseyə dedi: 
Demədim Lusiynən işin olmasın?
-Bəsdirin görək. Oyun başladı. – Mariya dilləndi.
Lusiya atasına göz vurub Xoseyə dedi: Sənə baxmağı 
məsləhət görməzdim. Onsuz da Boka 3:0 udacaq
-Deyəsən, qorxulu yuxu görürsən axı? – Xose söz altda 
qalmadı
-Sən bu oyuna baxıb yatandan sonra hansı yuxunu 
görəcəksən, bax onu təsəvvür edirəm.
Mariya acıqlandı: -Belə getsə, mən sizə əsl qorxunun 
necə olduğunu hiss etdirəcəyəm.
1:0 Bokanın qələbəsi ilə qurtaran oyundan sonra ailə 
Lusiyanın doğum gününü qeyd etmək üçün onun futbo-
la marağı olmadığıdan bir kənarda oturub, səbirsizliklə 
oyunun qurtarmasını gözləyən Venera adlı rəfiqəsiylə 
birgə stol başına toplaşdılar. Bir neçə dəqiqə sonra qapını 
döymədən açıb içəri girən Pedronun dostu Qustavo ayaq-
qabılarını soyuna-soyuna ucadan dedi
-Bu nədir, mənsiz başlamısınız? Bəh-bəh, pastis in pa-
nadas, dana ətindən yemək, kökə, içkilər
-Qustavo əmi, sən haradan bildin ki, bu gün Lusinin 
ad günüdür? (Xose təəccüblə soruşdu)
-Nə ad günü? O yeməyin iyinə gəlib. (Pedro Lusiyanın 
qabına yemək qoya–qoya dilləndi).
-Nə olar ki, bir gün sən də mənim uşaqlarımın ad 
günündə iy hiss elə dəə.
31
-Doğrudan ee, Qustavo əmi haradan bildin? (Atasının 
çəkdiyi yeməkdən bir qaşıq yeyən Lusiya maraqla soruşdu)
-İki ay bundan qabaq şəhərə iş axtarmağa gedəndə, si-
zin doldurduğunuz məlumat vərəqələrini də özümlə apar-
mışdım axı. Bax, oradan yadımda qalıb.
Mariya gülümsünərək: 
-Doğrudan da, bu heç yadımıza düşmürdü.
Yeməkdən sonra Pedro dedi:
-Mariya, çay gətir. Veneranın gətirdiyi tortun dadına 
baxaq.
Mariya mətbəxə gedəndə Venera soruşdu:
-Pedro əmi, Mariya xalayla necə tanış olmusunuz?
Pedro özünü o günlərin xəyalına dalmış kimi göstə-
rərək dedi:
-Həə qızım, bu çox gözəl və hamıya örnək olacaq bir 
məhəbbət macərasıdır. Mən onu ilk dəfə 25 yaşımda, Rosa-
rio şəhərində yaşayanda görmüşdüm. Onda onun 20 yaşı 
vardı və bizim şəhərdə yaşayan xalasıgilə qonaq gəlmişdi. 
Biz ilk dəfə supermarketdə qarşılaşdıq. Sonra dalınca düz 
Buenos Ayresə qədər getdim. Əvvəlcə atası onların varlı, 
mənim isə kasıb olduğumdan bizim evlənməyimizə icazə 
vermirdi. Hətta bir gün Mariyanı görmək üçün səhərdən 
ax şama kimi yağışın altında, binalarının qabağında dayan-
dım. Axşam da atası polisə zəng vurdu. Düz üç gün polis 
nəzarətində qaldım. Həmin vaxtları Mariya gizlincə evdən 
qaçıb polis idarəsinə məni görməyə gəlirdi. Çox qəddar in-
san idi atası. Bizi ayırmaq üçün nələr etmirdi ki. Hətta Ma-
riyanı monastra göndərmək istəyirdi. Amma görəndə ki, 
bizim sevgimizin qarşısında heç dağlar da dayana bilməz, 
razı oldu.
Mariya içində çay dolu sini ilə içəri girərək: -Bəsdir 
Pedro, qızı niyə aldadırsan? Sən ona inanma, Venera. O 
32
öz məhəbbətindən ötrü nəinki Buenos Ayresə, heç Resis-
tenziya rayonuna da getməz. Mən onun xalası qızıyam və 
biz Rosario şəhərində eyni binada qalırdıq. Özü də mənim 
atam 12 yaşım olanda ölüb.
Pedro gülümsünərək, çaydan bir qurtum içib yanıqlı–
yanıqlı dedi: 
-Elə River Pleyt yaxşı oldu uduzdu!
Lusiya ətrafındakıların oxuduğu ad günü mahnısının 
sədaları altında tortun üstündəki şamı söndürüb kəsməyə 
başladı. Venera onu təbrik edib qucaqladı. Qustavo 
köynəyinin cibindən qolbağı dəridən, rəqəmləri fosforlu 
olan qadın qol saatını çıxardıb Lusiyaya verərək təbrik etdi. 
Atası ilə anası da onu təbrik edəndən sonra Xose yaxınla-
şıb bacısının üzündən öpdü. Aldığı qızıl suyuna çəkilmiş 
kəpənək formalı baş sancağını ona verərək dedi:
-Doğum günün mübarək Lusi.
Çay içdikdən sonra Lusiya Veneranı yola salıb otağına 
gedərək çarpayısına bitişik kiçik yazı stolunun üstündəki 
Ernesto Sabatonun “Tunel” romanını qaldığı yerdən oxu-
mağa başladı. Qustavonu yola salandan sonra, Xosenin də 
həyətə çıxdığını görən Mariya divanda oturub televizora 
baxan Pedronun yanına gəlib Lusiyanın eşitməsindən qor-
xurmuş kimi yavaşca dedi:
-Bu gün un almaq üçün mağazaya gedəndə eşitdim. 
Deyirlər, uzağı iki–üç aya buraları söküb stadion tikəcəklər. 
Burada yaşayan 30 ailə hara gedəcək, bilinmir. Heç kimin 
gedəcək yeri yoxdur. Şəhər merinin nümayəndəsi iki gün 
əvvəl burada imiş. Soruşublar ki, – Bəs biz haraya gedək? – 
Cavab verib ki, – Bizə dəxli yoxdur. Onsuz da neçə illərdir 
burada qeydiyyatsız yaşayırsınız, sizə heç nə demirik. 
Deyiləndə ki, – heç olmasa, bizə yaşamaq üçün bir yer ve-
rin. Deyib ki, – onda elə hamı evini satıb, pulunu banka qo-
33
yub gecəqonduda yaşayar ki, dövlət onlara ev versin. Öz 
başınıza çarə qılın. 30 ailədən ötrü bu qədər ərazini məşğul 
edə bilmərik.
Pedro dərindən köks ötürdü: - O da haqlıdır.
Mariya əlindəki dəsmalla gözünün yaşını silə-silə dedi: 
-Axı biz Rosariodakı evimizi satanda pulu banka qoy-
madıq? O pulların çox hissəsi Xosemin həyatda qalmasına 
sərf olundu. Əgər o vaxt evi satıb buraya köçməsəydik, indi 
nəinki oğlumun bir qolu, heç özü də həyatda olmayacaqdı.
Pedro Mariyanın əlindən tutub dedi:
-Bilirəm, əzizim, bilirəm. O vaxta qədər çalışaram bir 
şey fikirləşim. Amma bir şeyi yadında saxla. Heç vaxt sizi 
çöldə qoymayacam. Hər nə olursa, olsun. İndiyə qədər bü-
tün problemlərin öhdəsindən birlikdə gəlmişik. Bunun da 
öhdəsindən gələrik.
Mariya başını onun çiyninə qoyub astadan dedi: Mü-
qəd dəs Məryəm bizə kömək olsun. Amin!
Moskva. Rusiya
Əynində cins şalvar və qara gödəkcə olan bu orta-
boylu, qısa saqqallı, əlinin üzərində lövbər döyməsi olan, 
zəhmli baxışı və amiranə səsinə baxmayaraq, zarafatı çox 
sevən 38 yaşlı Con Moskvanın Saykina küçəsində yaşayış 
yerindən uzaqda saxladığı köhnə Moskviçdən düşüb, ki-
çik “Cирота ивы” kafesinə girəndə öz–özünə mızıldandı:
-Oktyabr ayında belə soyuq olar? Rusiyanın soyuğun-
dan zəhləm gedir.
Onu qapıda qarşılayan kafe sahibi Dmitri cavab ver di:
-Oktyabr ayı Ərəbistan səhrasındakı 40 dərəcə isti 
necə, xoşuna gəlir?
34
Con gülümsünərək soruşdu: 
-Sən də ispan dilini bilirsən?
-Kim bilmir ki?
Con içəri girib mətbəxə keçərək, ortada qoyulmuş 
dəmir stolun qarşısında dayandı. Onun arxasınca gələn 
Dmitri qaz sobasına yaxınlaşıb ikinci gözünü yandırdı. 
Dmitri qazı yandırmaq üçün istifadə olunan vinti buran 
kimi Conun qarşısındakı stolun böyrü qalxmağa başla-
dı. Stol birləşirilmiş qapı açıldıqda, Con nərdivanla aşağı 
düşdü və yarımqaranlıq dəhlizlə bir az getdikdən sonra 
üzərində söyüd yarpağı şəkli olan digər qapıdan içəri gir-
di. Otaqda üstündə araq və sala qoyulmuş stolun ətrafında 
dörd nəfər oturmuşdu. Bunlar “Poler” quldur dəstəsinin 
müxtəlif ölkələrdən olan dəstə başçıları idi. Con keçib on-
larla bir stol arxasında əyləşdi.
İspaniyalı “Lobo” ləqəbli Karlos balacaboy, kök, başı-
nın yalnız kənarlarında seyrək tük olan, 45 yaşlarında lo-
pabığ, yekəağız bir adam idi və xırıltılı səsi vardı. Meksi-
kalı Markez arıq, ucaboy, gözləri eynəkli, üzündə uşaqlıq 
illərindən qalan çapıq olan uzun və əyri burunlu qəddar 
bir adam idi və onun da 45 yaşı vardı. Əla bıçaq atmaq 
qabiliyyətiylə ad çıxartmış argentinalı Xavyer 60 yaşında 
saçları ağarmış, sol qolunda tutuquşu döyməsi olan, şirniy-
yatı çox sevən, enlialın və qalın ağ qaşlı bir adam idi. Hün-
dürboylu, uşaqlıqdan idmanla məşğul olan, şuxqamətli fi-
ziki görkəmə sahib, uzun, sarı saçlarını arxadan yığmış 30 
yaşlı rusiyalı Sergey qrupa ispan dilini bildiyi üçün qəbul 
edilmişdi. Lakin heç bir il keçməmiş gənc olmasına və qru-
pa yeni qoşulmasına baxmayaraq, gördüyü işlərlə qrup 
daxilində böyük hörmət qazanmış və bandanın Rusiyada 
dəstəsinin başçısı seçilmişdi. 
35
Con da bura yığışan digər insanlar kimi “Poler” qru-
punun üzvü idi. Bu qrupun müxtəlif ölkələrdə olan dəstə 
başçıları hər ay Moskvadakı bu “Cирота ивы” kafesində 
yığışar, bir ay ərzində yığılan pulları Cona verərək, ondan 
“Poler” ləqəbli başçının tapşırıqlarını alardılar. Qrupun 
əsas işi isə əlil uşaqları diləndirmək və alıcı çıxdıqca onların 
daxili orqanlarını sataraq, cəsədlərini yox etmək idi. Bura-
ya yığışan dörd nəfərin heç biri indiyə qədər qrupun baş-
çısını görməmişdilər. Bildikləri yalnız onun azərbaycanlı 
olması idi. Polerlə qrup üzvləri arasındakı tək vasitə avs-
traliyalı Con idi. Qrup üzvləri hansı ölkədə, kimə, hansı 
orqanı və neçəyə verəcəklərini Condan öyrənirdilər. Başçı-
lar diplomatdakı pulları Cona verdikdən sonra Con dedi: 
-Gələn ay indikindən 30 faiz az pul gətirərsiniz. Qalan 
hissəni isə dəstəyə yeni üzvlərin toplanmasına sərf edin və 
həmin insanlar vasitəsiylə hər dilənən uşağa bir nəzarətçi 
qoyun. Keçən ay tək meksikada polisə üç şikayət olub. 
Yaxşı ki, vaxtında tədbir görə bilmişik. Növbəti ay üçün 12 
böyrək və 3 ürək lazımdır.  
Üzünü İspaniyadan olan dəstə başçısına çevirib: - 
Lobo. Bu orqanlar yaxın bir həftə ərzində burada olsun.
-Baş üstə, Con!
-Bir də Poler dedi ki, oğurlanan uşaqlar başqa ölkəyə 
göndərilsin. Argentinadan İspaniyaya və əksinə, Meksika-
dan Rusiyaya və əksinə. – Ətrafında oturan insanları bir 
qədər süzüb soruşdu. – Nə isə bir probleminiz və ya hansı-
sa istəyiniz yoxdur ki?
Markez stəkanına araq süzə-süzə soruşdu: 
-Con, nə əcəb maşınını dəyişmirsən? – Gülümsəyərək. 
– Əgər pulun yoxdursa, mən sənə maşın hədiyyə edə 
bilərəm.
-Nəyimə lazımdır, onsuzda ayda bircə dəfə lazım olur.
36
Xavyer əlindəki alışqanı oynada–oynada soruşdu: 
-Bizdə 7–8 uşaq sarılığa tutulublar. Nə tədbir görməmi 
istəyirsən?
-Dərhal məhv edin. – Üzünü bayaqdan sakitcə oturub 
onlara qulaq asan Sergeyə çevirib dedi: -Bu kafenin sahibi 
yaman deyingəndir.
Con bunu deyib ayağa qalxdı. Çantaları da götürüb 
gəldiyi yolla geri qayıtdı. Qrup üzvləri pilləkənlə mətbəxə 
çıxanda Sergey Dmitriyə yaxınlaşaraq, ağzını açıb di-
lini çölə çıxartmasını istədi. Dmitri heç nə anlamadan 
qorxmuş halda onun dediyini etdi. Sergey cəld bir əliylə 
onun dilindən, digər əliylə isə üzündən tutaraq, qüvəttli 
barmaqları ilə onun dilini qopartdı. Dmitri ağrıdan qış-
qıraraq, əli ilə ağzını tutub diz üstə oturdu. Sergey onun 
sinəsinə təpiklə vuranda Dmitrinin başı şkafın küncünə 
dəydiyindən huşunu itirdi. Sergey divardan asılmış lampa-
nı götürüb şüşəsini çıxartdı. İçindəki nefti yerdə hərəkətsiz 
uzanaraq ağzından qan tökülən Dmitrinin üstünə tökməyə 
başlayanda Dmitrinin qızı Anna əlində atasına gətirdiyi 
içi dərman dolu paketlə içəri girdi. Gördüyü mənzərənin 
dəhşətindən donub qalan Anna bir neçə saniyədən sonra 
özünə gəlib atasının yanına qaçmaq istəyəndə Karlos əlinə 
götürdüyü çömçəylə arxadan onun başına vurdu. Markez 
tapançanı çıxardıb atəş açmaq istədikdə, Karlos: -Mənə 
lazımdır. - deyib qoymadı. Sergey yanan alışqanı özünə 
gəlməyə başlayan Dmitrinin üzünə atandan sonra Kar-
los Annanın huşsuz bədənini çiyninə götürüb üç nəfərlə 
birgə kafedən çıxdı. Dmitri isə mətbəxdə yanğının verdiyi 
dəhşətli ağrının təsirindən var gücüylə çığıra–çığıra, əl–qol 
ataraq özünü ora–bura vururdu.
37
Argentina
Xavyer yaşadığı Misones əyalətindəki Posadas şəhərinə 
qayıdanda bəd xəbərlə qarşılaşdı. İş yerinə gələndə 
köməkçilərindən biri qaçaq yolla əldə edilən və Xavyerə 
məxsus barlarda satılan içkilərin polislər tərəfindən aşkar 
edildiyini dedi.
-Bu necə baş verib? – Xavyer əsəbindən pörtmüş halda 
soruşdu.
-Bizi polislərə barlardan birində ofisant işləyən Os-
kar adlı bir nəfər satıb. İşdən qovulduğuna görə qisas al-
maq istəyib. İndi polislər onun qapısında keşik çəkirlər. 
İdarədəki adamımızın verdiyi xəbərə görə sabah onun 
ifadələri əsasında cinayət işi açacaqlar.
-Mallar harada ələ keçirilib?
-Yolda. Dörd yük maşını içki ələ keçirdiblər.
-Onu bu gecə yanıma gətirin.
-Polisləri nə edək? Onları öldürsək, problemimiz ya-
ranacaq.
-Oğlan harada qalır? Şəhər yerində, yoxsa həyət evin də?
-Arvadı və üç aylıq qızı ilə bərabər bağ evində qalırlar.
Xavyer köməkçisinə nə edəcəklərini başa saldıqdan 
sonra böyrək almaq üçün ona müraciət edən kanadalı 
biznesmenlə görüşə getdi.
Gecə saat 3-ün yarısı qapının yanında keşik çəkən 
polislərdən biri digərinə dedi:
-Hələ yarım saatımız var. Soyuqdan dondum.
-Mən də üşüyürəm. Gəl körpüdə keşik çəkən həm-
karlara zəng vuraq, görək orada vəziyyət necədir.
Zəng vurmaq üçün telefonu cibindən çıxartmaq 
istədikdə, atəş açıldı və atılan güllə darvazada kiçik deşik 
əmələ gətirdi. Polislər cəld daldalanaraq, silahlarını çıxar-
38
dıb atəş açmağa başladılar. Bir neçə dəqiqədən sonra polis 
maşınının xüsusi səs siqnalı eşidildi və yaxınlaşan maşı-
nından iki nəfər polis düşərək yoldaşlarına kömək etməyə 
başladılar. Onlardan biri cibindən içi dolu dörd tapança 
darağı çıxardaraq, güllələri qurtarmaq üzrə olan polislərə 
verib döyüşü davam etdirdi. 10 dəqiqəyə yaxın çəkən atış-
madan sonra naməlum şəxslər atəşi dayandırıb hadisə 
yerindən uzaqlaşdılar. Polislər daldalandıqları yerdən çı-
xıb köməyə gələnlərə təşəkkür etdilər.
-Çox sağ olun. Lap vaxtında gəldiniz.
-Burada atışma olduğunu haradan bildiniz? – Bir 
qədər yaşlı olanı soruşdu.
-Bizi bura mayor Qabriel göndərib. Sizi əvəz etmək 
üçün. - Gəlmə polislərdən biri dilləndi.
-Tez gəlmisiniz. 
-İstəyirsən gedək, bir azdan gələrik. – deyə köməyə 
gələn polislərdən biri zarafatla cavab verdi.
Polislər maşına minib gedən kimi gələn adamlardan 
biri “Gəlin!” əmrini verdi və bayaqdan polislərə güllə atan 
dörd nəfər gizləndikləri yerdən çıxıb darvazanın yanına 
gəldilər.
-Afərin sizə uşaqlar! Əla işlədiniz. – Ucaboy olanı 
dilləndi. – Qoy o axmaqlar elə fikirləşsinlər ki, bu döyüşdən 
öz fərasətlərinə görə sağ çıxa biliblər. Burada çox ləngimək 
olmaz. Oskarı və ailəsini götürün getdik.
-Telefon xətlərini kəsmək, mobil telefon siqnallarını isə 
blok eləmək əla fikir idi. – Adamlardan biri hasara dırmaşa 
- dırmaşa dilləndi.
Polis məntəqəsinə gedən polislərdən biri maşını sürə - 
sürə qürrələnməyə başladı:
-Afərin bizə. Belə bir vəziyyətdən ki, sağ çıxdıq, bizə 
heç bir cinayətkar bata bilməz.
39
-Yox. Burada nəsə düz deyil. 
-Nə düz deyil? Bir neçə başdanxarab şahidi öldürmək 
istəyirdi, amma bilmirdilər ki, orada biz varıq. Sərt üzü-
müzü görən kimi qorxub qaçdılar.
-Yenə də ürəyim rahat deyil. Qabrielə zəng vururam.
Telefonu götürüb Qabrielə zəng vuraraq, bir az danış-
dıqdan sonra “lənət şeytana. Onlar polis deyillərmiş. Cəld 
geri dön” deyə bağırdı. Polislər yerlərinə çatanda orada 
heç kimi görmədilər, darvaza içə açıq idi.
Səhəri gün Oskarı və ailəsini Xavyerin yanına gətirdilər. 
O, maşa ilə həyətdə qoyulmuş manqalın közünü qarışdı-
rırdı. Yaxınlıqdakı qəfəsdə olan beş it isə dünəndən ac sax-
lanıldığından qəfəsin yanında qoyulmuş iri ət parçasının 
iyindən qəfəsin dəmirlərini çeynəyirdilər. Oskar Xavyeri 
görən kimi qaçaraq gəlib onun qarşısında diz çökdü və 
yalvarmağa başladı:
-Bağışlayın məni, şef! Yalvarıram, bağışlayın. Bilirəm, 
səhv iş tutmuşam. Ömrüm boyu sizə xidmət edib borcumu 
ödəməyə hazıram.
Xavyer közü qarışdıra-qarışdıra dedi: 
-Əgər sən içki şüşəsini əlindən salıb sındırsaydın, yaxud 
içkiləri gətirən maşınlardan birinin sürücüsü olaraq, qəza 
törədib mənə ziyan vursaydın, sənin dediyini edərdim. An-
caq özün də yaxşı bilirsən ki, xəyanəti bağışlamaq olmaz.
Oskar onun ayaqlarını qucaqlayıb ağlaya-ağlaya dedi:
-Ailəmin burada heç bir günahı yoxdur, şef. Yalvarı-
ram, buraxın onları getsinlər. Nə edəcəksinizsə, mənə edin.
Xavyer köməkçisinə Oskarı ondan uzaqlaşdırma-
ğı və uşağı ona gətirməyi əmr edib, maşayla manqaldakı 
közlərin yarısını manqalın bir kənarına yığmağa başladı. 
Sonra Oskarın və arvadının ağlamaqlarına və yalvarışla-
rına məhəl qoymayaraq yatmış uşağı köməkçisindən alıb 
40
büründüyü adyalı açaraq, paltarlı-paltarlı manqalın içinə 
qoydu. Heç nədən xəbəri olmayan yatmış körpə istini hiss 
edən kimi oyanaraq çığırmağa başladı. Xavyer isə: Qoy bu 
gün itlərim şənlik etsin. – deyib maşayla kənardakı közləri 
götürüb isti manqalın içində çabalayan uşağın üstünə yığ-
mağa başladı. İsti közlərin arasında qışqıran uşağın səsi 
ətrafa yanmış ət qoxusu yayıldığı vaxt birdən kəsildi. Os-
kar adamların əlindən çıxmaq üçün əl–qol atanda başının 
arxasından aldığı zərbə nəticəsində yerə yıxıldı. Arvadı isə 
onu tutub saxlayan adamların əlindən çıxmaq üçün var 
qüvvəsiylə mübarizə aparırdı. Nəhayət, onların əlindən 
çıxaraq manqala tərəf qaçdı. Lakin 4–5 addımdan sonra 
adamlar onu yenidən tutub saxladılar. Kənardan Oskarın 
arvadının hərəkətlərinə tamaşa edən Xavyer: – İtlər qızar-
mış ət yeyəndən sonra çiy əti bəyənmirlər. Bunu itlərin 
qabağına atın. – deyib stulda əyləşdi. Özünə gələrək ar-
vadının qəfəsə tərəf aparıldığını görən Oskar qəflətən qış-
qıra-qışqıra yerindən sıçrayaraq, yerdən götürdüyü taxta 
parçasıyla ona nəzarət edən adamları vurub arvadına tərəf 
qaçdı. Onlara çatıb əlindəki taxtayla Xavyerin adamlarını 
vurmaq istəyəndə, arxadan Xavyerin atdığı bıçaq başının 
arxa tərəfinə saplandı. Bıçağın ucu isə gözündən çıxdı. 
Oskarın arvadı ərinin qəflətən susaraq dayanmasından 
təəccüblənsə də, sonradan üzü üstə onun ayaqlarının al-
tına yıxılan Oskarın başındakı bıçağı görüb “Sizi lənətə 
gələsiniz!” deyə qışqıraraq hönkürməyə başladı. Adamlar 
onu nərdivanla qəfəsin üstünə çıxarıb açıq yerdən içəri tul-
ladılar. 
Kürəyi üstə yerə düşən qadın qalxmaq istədikdə itlər-
dən biri acgözlüklə iri dişlərini onun buduna batırdı. Küt 
ağrıdan xilas olmaq üçün iti özündən uzaqlaşdırmaq 
istədikdə isə eyni ağrını çiynində və qarnında da hiss etdi. 
41
Xavyerin itləri isti insan qanının dadından daha da quduz-
laşmışdılar. Qadın ətini didən itlərdən xilas olmaq üçün 
qışqıra-qışqıra, əl-qol ataraq çırpınmağa başladı. İtlər isə 
sanki bəhsə girmişdilər. Bir az sonra Xavyer qadının da öl-
düyünü görüb köməkçisinə tərəf çevrilərək, - Həyətdə bir 
az səliqə yarat. - deyib evə tərəf getdi. 
Hadisədən 6 ay əvvəl
Bakı. Azərbaycan
Mərkəzin dəhlizi ilə kabinetinə tərəf gedəndə, tibb 
şöbəsinin qarşısındakı iyirmiyə qədər insanın növbə gözlə-
diyini görüb onlarla salamlaşdı və içəri girdi. Növbədə 
daya nanlardan biri içəri növbədənkənar girdiyi üçün ona 
etiraz etmək istədikdə, digərləri onun Samir olduğunu de-
dilər. Etiraz edən şəxs sakitləşsə də, özünə bəraət qazandır-
mağa çalışırdı:
-Mən onun Samir olduğunu haradan bilim axı? Heç 
ağlıma da gəlməzdi ki, bu mərkəzin rəhbəri bu qədər sadə 
geyinər, insanlarla bu dərəcədə səmimi olar. Mən onu ta-
mam başqa cür təsəvvür edirdim.
Samir içəri girəndə baş həkim tibbi oturacaqda əyləşən 
bir nəfərə nəyi isə başa salmağa çalışırdı. Samir onlara ya-
xınlaşıb məsələni nə yerdə olduğunu soruşdu: 
-Sabahın xeyir, Akif həkim. Necəsən? Asif necədir?
-Hər vaxtınız xeyir, müəllim. Yaxşıyam, oğlum da yax-
şıdır. Siz necəsiniz?
-Çox sağ ol. Nə olub burada?
Akif oğlanı göstərib dedi: 
42
-Tərslik edir. Valideynləri xeyli maddi vəsait xərclə-
yərək topuğunu müalicə etdirmək üçün onu rayondan 
bura gətiriblər, o isə müalicəni qəbul etmək istəmir. Boyu-
nun qısa olmasını özünə kompleks edir. Deyir, onsuz da 
ömrümboyu bu boyda qalacağam, müalicəni neynirəm? 
Deyəsən, bunu psixologiya bölməsinə göndərməli olaca-
ğam. Yəqin ki, orada bunu fikrindən daşındıra bilərlər. 
-Sən düz deyirsən. Həqiqətən də bölgələrdə yaşayan 
əlil insanlar üçün bura gəlib-getmək həm xeyli əziyyətlidir, 
həm də çoxlu vəsait tələb edir. Ucqar kəndlərdə yaşayan-
lar üçün vəziyyət daha qəlizdir. Gərək bu barədə ətraflı 
düşünəm. O ki, qaldı müalicəni qəbul etmək istəməyən bu 
cavan oğlanın məsələsinə, onunla mən məşğul olaram. Sən 
hələlik get növbədə dayanan digər insanları qəbul et.
Akif gedəndən sonra Samir oğlana yaxınlaşıb yanında 
oturdu:
-Hə əzizim, belə-belə işlər. Adın nədir sənin? Neçə ya-
şın var?
-19 yaşım var. Adım Natiqdir.
-Niyə müalicədən imtina edirsən?
-Mənim boyum cəmi 135 santimetrdir, müalicə edə 
bilirlərsə, qoy boyumu artırsınlar. Yoxsa ki, yapışıblar to-
puğumdakı əyrilikdən. Oranı ki, heç kim görmür. Mənim 
əsl qüsurum boyumun balaca olmasıdır. Bunu hər yerdə, 
hər kəs görür. Bura gələndə valideynlərim məni inandır-
mışdılar ki, boyumu da müalicə edəcəklər. Ancaq deyəsən, 
belə bir şey mümkün olmayacaq.
-Qulaq as, Natiq. Mən psixoloq deyiləm, sənə təsir 
göstərməyə də çalışmayacağam. Mən sadəcə reallığı sənə 
göstərəcəyəm və son qərarı özün verərsən.
-Eşidirəm səni.
43
-Sən boyunun balaca olmasını qüsur sayırsan, ancaq bu 
belə deyil. Bizim bədənimizdə, mənliyimizdə və zehnimizdə 
bizim istəyimizdən asılı olmayaraq yaranan problemlər qü-
sur sayılmır. Əsl qüsur narkotik aludəçilərinindir ki, insanlar 
onun zərərli olduğunu bildikləri halda ona doğru gedərək 
özlərini pis vəziyyətdə qoyurlar. Əsl qüsur, atanın öz öv-
ladına siqaretin zərərləri barədə öyüd–nəsihət verdikdən 
bir neçə dəqiqə sonra onun yanında siqaret çəkməsidir. Əsl 
qüsur yalançılıqda, xəsislikdə, mərdimazarlıqda, insanlara 
pislik etməkdə, alkoqolizmdə, oğurluqda, quldurluqda ad 
çıxartmaqdır ki, insanlar bütün bunları bilərəkdən edirlər 
və bu vəziyyəti özləri özlərinə yaradırlar. Götürək elə səni. 
Boyunun balaca olmağını istərdinmi?
-Əlbəttə ki, yox!
-Deməli, heç kim sənin boyuna görə sənə irad tuta 
bilməz. Təsəvvür et ki, qarşında iki bağ var. Birində yal-
nız eyni növdə və eyni rəngdə olan güllər, digər bağda isə 
müxtəlif növlərdə və rənglərdə olan güllər var. Sən han-
sı bağa girərdin? Hansı bağda olmaq sənə daha çox zövq 
verərdi?
-Əlbəttə ki, ikinci bağ mənim daha çox xoşuma gələrdi.
-İnsanlar da belədir, Natiq. Təsəvvür et ki, hamı eyni 
boyda, eyni çəkidə və eyni sifətdədir. Bilirsən, həyatımız 
necə maraqsız olardı? Həyatımıza maraq qatan bu müx-
təliflik və rəngarənglikdir.
-Bəs bu vəziyyətimə görə mənimlə normal insanlar 
arasında fərq qoyan biriylə qarşılaşsam nə edim? 
-Əgər səni yaradan Allah səninlə heç bir insanın ara-
sında fərq qoymursa, adi insanlara niyə məhəl qoyursan? 
Yadında saxla ki, belə nanəcib insanlar həyatda çox azdır 
və onların da etdikləri bir gün qarşılarına çıxacaq. Bir də 
bunu heç vaxt unutma: Səni Allah yaradıb. Əgər sən öz 
vəziyyətinə görə qəm çəksən, bu Yaradana qarşı naşükür-
44
lük olar. Bizim beynimiz və düşüncəmiz bunun niyə belə 
olduğunu dərk edəcək gücdə və imkanda deyil. Ancaq bil 
ki, yaratdığı hər bir şey üçün uca yaradanın öz səbəbi var. 
Yəni hər bir şeydə hikmət var. Əgər bizim özümüzü də 
Allah yaradıbsa, nəyin nə üçün və niyə o cürə yarandığı-
nı müzakirə etmək bizim işimiz deyil. İndi seçim sənindir. 
İstəyirsən müalicə olun, istəyirsənsə get evdə özünə qapan.
-Sən düz deyirsən. Əgər mən sonda Tanrının hüzuruna 
gedəcəyəmsə, niyə bu dünyada insanlardan asılı qalım?! 
Mənə verilən həyatı lazımınca yaşamağa çalışacağam.
Samir Natiqlə sağollaşıb qapıdan çıxa-çıxa dedi: 
-Balacaboy olmağın da üstünlükləri çoxdur. Əgər 
dərindən və ağılla fikirləşsən, bu barədə xeyli nümunə 
tapa bilərsən.
Samir tibb şöbəsindən çıxıb kabinetinə gələrək telefon-
la katibəsinə dedi:
-Anna, Muradı yanıma çağır.
-Baş üstə!
Bir neçə dəqiqədən sonra Murad içəri girdi:
-Buyurun müəllim.
-Murad qonaqlar nə vaxt gələcək?
-Qaldıqları oteldən çıxıblar. Yoldakı tıxacı nəzərə al-
saq, 40–45 dəqiqəyə burada olacaqlar.
-Lap yaxşı. Qarşılayıb bura gətirərsən.
-Bəs iclas zalında görüşməyəcəksiniz?
-Ehtiyac yoxdur. (Gülümsünərək) səkkiz nəfərlik qo-
naq üçün ora çox böyükdür.
-Yeddi nəfərdilər. İtaliya təmsilçisinin ürəyində prob-
lem yarandığına görə gələ bilmədi. Dedilər, 3–4 günə kimi 
onun yerinə başqasını göndərəcəklər.
-Eybi yox. Qonaqlar mərkəzin həyətinə girən kimi 
mənə telefonla xəbər ver.
45
-Baş üstə. Gedə bilərəm?
-Buyur.
İşlərin çoxluğundan gecə gec yatıb, səhər erkən oyan-
dığından Murad qapıdan çıxan kimi kürəyini kresloya 
söykəyib, gözünü yumdu. Yuxuda 22 yaşı olarkən sevdi-
yi qızı gördü. Dərdindən dəli–divanə olduğu komputer 
müəlliməsi işləyən qonşu qızı görmək üçün hər gün ey-
vanda dayanıb onun yolunu gözləyirdi. O, işdən çıxıb evə 
qayıdarkən məhəlləyə saat 5–də çatsa da, Samir hər gün 
saat 4–dən onu gözləyərdi və bu artıq il yarım idi ki, da-
vam edirdi. Leylanın gülər üzü, uzun qara saçları, şirin dili, 
mehriban xasiyyəti, incə gülüşü və gözəl gözləri heç vaxt 
Samirin fikrindən çıxmırdı. Bir gün özünə söz vermişdi: 
“Bu gün Leyla işdən qayıdanda onunla görüşüb, hər şeyi 
ona danışacağam. Qoy ürəyimdə olanları və fikrimdən 
keçənləri bilsin”. 
Həyətə düşərək binanın qarşısında dayanıb onun 
yolunu gözləməyə başladı. Vaxt yaxınlaşdıqca həyəcanı 
daha da artırdı. Uzaqdan Leylanı görəndə ürəyi şiddətlə 
döyünməyə başladı. Binaya girərək Leylanın yaxınlaşma-
sını gözlədi. Qarşısına məqsəd qoymuşdu, bu gün özünü 
ələ alaraq ürəyini Leylaya açacaqdı. Aralarındakı məsafə 
azaldıqca damarlarında qanının necə sürətlə axdığını hiss 
edirdi. Leylanın ona çatmağına 4–5 addım qalmış, qonşu 
qadın eyvandan Leylanı səslədi:
-Leyla, qızım, təbrik edirəm. Xoşbəxt olasan.
-Təşəkkür edirəm, Fatma xala. Qızınıza qismət olsun.
Oturacaqda oturub söhbət edən qadınlardan biri so-
ruşdu:
-Nə olub ay Fatma? Qızı niyə təbrik edirsən?
-Dünən Leylaya elçi gəlmişdi. Ad eləmək üçün barma-
ğına üzük də taxıblar. Bu yaxınlarda isə nişan olacaq.
46
Bu xəbəri eşidən kimi Samirin başı hərləndi. Yıxıl-
mamaq üçün divara söykəndi. Üzünə təəssüf dolu üzün-
tü çökdü. Leyla digər qadınların da təbriklərini qəbul 
edəndən sonra binaya girdi. Samirin orada oldu ğunu 
görüb salam verib getmək istəyəndə Samir dodaqlarını 
güclə tərpədərək istəməsə də Leylanı təbrik etdi. Leyla 
ona təşəkkür edib getdikdən sonra Samir binanın girişində 
gözünü bir nöqtəyə zilləyərək, bir müdət hərəkətsiz qaldı. 
Nəhayət, düşdüyü vəziyyəti dərk edib hər şeyin bitdiyini 
anladı. Öz–özünə: “Eh, əlillik. Mənim əlimdən daha nələri 
alacaqsan?” – deyə pıçıldayaraq, evə getdi. 
Telefonun səsinə yuxudan ayılıb, yuxulu-yuxulu 
dəstəyi qulağına apardı:
-Eşidirəm.
Zəng edən Murad idi: 
-Müəllim maşın mərkəzin həyətinə girdi. Qonaqlar 
beş dəqiqədən sonra sizin kabinetinizdə olacaqlar.
-Çox sağ ol, Murad.
Dəstəyi yerinə qoyaraq, çəkməcədən sənədləri götü-
rüb stolun üstünə qoydu. Özünü səliqəyə saldı. Bir neçə 
dəqiqə sonra Murad yeddi nəfərlə birgə içəri girib onları 
Samirə təqdim etməyə başladı.
-Bu İspaniya təmsilçisidir – Devid. Bu çinli Kim Sudur. 
Bu Türkiyə təmsilçisi Tamer Yıldızdır. Bu Hollandiyadan 
gələn Van Herseqdir. Bu Argentina təmsilçisi Hektor Ve-
rondur. Bu mərakeşli Səid Santana, bu isə rusiyalı Vladi-
mır Bloxindir. Onların hamısı ispan dilini bilirlər.
-Çox gözəl. İlk öncə al bu qovluqları onlara payla, son-
ra gedə bilərsən.
Anna qovluqları paylayıb getdikdən sonra Samir sözə 
başladı:
-İlk öncə hər biriniz Azərbaycana xoş gəlmisiniz. Si-
47
zin burada olmağınızın səbəbi mənim «Ümid» mərkəzinin 
əhatə dairəsini genişləndirmək istəyimdir. İstəyirəm dün-
yanın hər yerində bu mərkəzin filialları yaradılsın. Əgər 
bu baş verərsə, həm əlillər arasında daha sıx əlaqə yara-
da bilərik, həm də digər ölkələrdə əngəlli insanlarla bağlı 
görülən işlərdən daha dolğun məlumatımız olar. Bir sözlə, 
bütün dünya əlillərini bir mərkəz ətrafında birləşdirə bilərik. 
Fikirləşirəm ki, əgər «Ümid» mərkəzinin filialları digər 
ölkələrdə də açılsa, biz bütün dövlətlərin bu sahədə olan 
təcrübələrini vahid bir nöqtədə birləşdirərək əlillər üçün 
mükəmməl sistem yarada bilərik. Dünya əlillərini xoşbəxt 
və qayğısız görmək üçün bütün biliklərimizi paylaşmalı, 
güclərimizi birləşdirməli, onlara firəvan gələcək vermək 
üçün birgə çalışmalıyıq. Sizdən xahişim əlinizdə olan qov-
luqları öz ölkənizin müvafiq nazirliyinə təqdim etməyiniz 
və burada sizə danışdıqlarımı onlara söyləmənizdir. Ümid 
edirəm ki, ilkin olaraq bu yeddi dövlətdən tezliklə, məni 
sevindirəcək cavab alacağam və digər dövlətlər də bu işdə 
sizin arxanızca gələcəklər. Dəvətimi qəbul edərək dəyərli 
vaxtınızı mənimlə görüşə həsr etdiyiniz üçün hər birinizə 
təşəkkür edirəm.
Samir sözünü bitirdikdən sonra təmsilçilərdən onların 
ölkələrində əlillərlə bağlı vəziyyəti soruşdu. İki saatdan 
çox çəkən fikir mübadiləsindən sonra Samir qonaqları yola 
salıb telefonun dəstəyini götürdü:
-Anna, macarıstanlı müxbir nə vaxt gələcək?
-Saat yarımdan sonra.
Samir dəstəyi yerinə qoyub açmaq istədiyi əlil rəssam-
ların əl işlərindən ibarət sərginin layihəsini hazırlamağa 
başladı. Təqribən, iki saat sonra telefon zənginin səsinə gö-
zünü komputerdən çəkdi:
-Buyur, Anna.
48
-Macar müxbirlə operator gəlib. Buraxım içəri?
-Hə. Qoy gəlsinlər.
Televiziya işçiləri içəri girən kimi 30–35 yaşlarında, 
ortaboylu, sarışın xanım yaxınlaşıb özünü təqdim edərək 
dedi:
-Salam. Mən Macarıstanın İctimai kanalının müxbiri 
Yelenayam, (operatoru göstərərək) bu isə operator Nilson-
dur. Bizim telekanala müsahibə verməyə razı olduğunuz 
üçün sizə təşəkkür edirəm. Bilirəm ki, o qədər də çox vax-
tınız yoxdur, ona görə də xahiş edirəm, icazə verəsiniz, 
bizim operator avadanlıqlarını quraşdırsın və müsahibəyə 
başlayaq.
-İlk öncə «Ümid» mərkəzinə maraq göstərdiyinizə və 
telekanalınızda bu mərkəzlə bağlı verilişə yer ayırdığınıza 
görə sizə və telekanalınızın rəhbərliyinə təşəkkür edirəm. 
Buyurub başlaya bilərsiniz.
Yelena operatora “başla” işarəsi verərək üzünü Samirə 
çevirib soruşdu:
-Hansı sahədən olan sualları xoşlamırsınız?
-Siyasi suallar verməsəniz, sizə minnətdar olaram.
Operator avadanlıqları quraşdırıb qurtardıqda – hazır-
dır! – deyib kənarda oturdu. Anna Samirin və televiziya 
işçilərinin qabağına kofe qoyduqdan sonra Samir: Başlaya 
bilərik – dedi və müsahibəyə başladılar.
-Mümkündürsə, ilk öncə özünüz barədə məlumat ve-
rin.
-Mən özüm və şəxsi həyatım haqqında efir qarşısın-
da danışmağı xoşlamıram. Yalnız bunları deyə bilərəm ki, 
adım Samirdir. 27 yaşım var, Azərbaycan vətəndaşıyam və 
futbola baxmağı sevirəm. (Gülümsünərək) Özüm haqqın-
da bu qədər.
-Necə oldu ki, bu mərkəzi yaratmaq fikrinə düşdünüz?
49
-Məni buna 27 il ərzində çəkdiyim əziyyətlər məc-
bur etdi. Həyatımın hər bir anında qarşılaşdığım məh-
dudiyyətlər məcbur etdi. Sağlam insanların mənə və digər 
əlillərə qarşı olan münasibətləri məcbur etdi.
- Zəhmət olmasa, mərkəz haqqında ətraflı danışın. 
Onun əsas fəaliyyət sahəsi nədir? Əlillərin inkişafına nə 
kimi təsir göstərəcək?
-Mərkəzin əsas işi iki hissədən ibarətdir. Birincisi, biz 
əlilləri bir mərkəzdə toplamaqla, onların problemlərini 
daha yaxından öyrənib, araşdıraraq bütün problemlərin 
kökünü, mənbəyini tapmaq istəyirik. Belə olan halda bütün 
çətinlikləri dərindən analiz edərək əlillərin problemlərini 
həll edib, dərdlərinə çarə tapa bilərik. İkincisi isə, fiziki 
qüsuru olan insanların cəmiyyətə inteqrasiyasıdır. Mən 
istəyirəm ki, insanın xarici görünüşü necə olursa – olsun, 
digər insanlar onu öz aralarına qəbul etsinlər. Onu qeyri-
adi sayıb, fərqli münasibət göstərməsinlər.
-Yəqin ki, çətinlikləriniz də var.
-Əlbəttə. Ən böyük çətinliyimiz «Ümid» mərkə zindən 
uzaqda, əyalətlərdə yaşayan əlillərlə bağlıdır. Onlarla 
əlaqə qurmaq, mərkəzdə gedən proseslərin onlara da təsir 
etməsinə şərait yaratmaq bizim üçün çətindir. Ancaq bu 
məsələ ilə bağlı yeni bir layihə həyata keçirilir və əminəm 
ki, tezliklə nəticə əldə edəcəyik.
-Əngəlli insanların qarşılaşdıqları çətinliklər haqqında 
danışın.
-Əngəlli insanların qarşılaşdığı ən böyük çətinlik 
maddi imkansızlıqdır. Məhz, pulun olmaması ucbatından 
bir çox əlil insanlar təhsildən, müalicədən, özünü inkşaf 
etdirməkdən, ümumiyyətlə, bir çox şeylərdən məhrum 
qalırlar ki, bu da onların həyata və cəmiyyətə inteqrasiya-
larını böyük ölçüdə çətinləşdirir. Digər bir çətinlik isə sağ-
50
lam insanların əlillərə qarşı olan pis münasibətidir. Düz-
dür, yaxşı münasibət göstərənlər də az deyil. Amma əsas 
etibarilə, hər zaman sağlam insanlar əlillərə köməyə ehti-
yacı olan, yazıq, bədbəxt, genofond üçün zərərli, cəmiyyət 
üçün artıq yük olan bir insan kimi baxırlar. Hətta elələri də 
var ki, səhər evdən çıxarkən qarşılarına əngəlli adam çıxsa, 
bunu uğursuzluq kimi qəbul edirlər.
-Bəs həmin insanlara sözünüz nədir? Ümumiyyətlə, 
sağlam insanlar əlillərə qarşı necə davransınlar?
-İlk əvvəl fiziki qüsuru olan insanlara hörmətlə yana-
şılmalıdır. Yaddan çıxartmaq olmaz ki, heç kim bədbəxt 
hadisələrdən sığortalanmayıb. Hamının başına iş yerində, 
yol gedərkən və ya başqa bir halda qəza gələ bilər ki, bu 
da hər bir kəsin potensial əlil olması deməkdir. Çalışın 
əngəlli insanları öz aranıza qəbul edin. Əgər onları qəbul 
etsəniz və hörmət göstərsəniz, sizi əmin edirəm ki, onlar 
bunun qarşılığını artıqlaması ilə qaytaracaqlar. Əlil bir 
insana kömək etməmişdən qabaq, ondan bunu istəyib–
istəmədiyini soruşun. Özünüz bildiyiniz kimi, kömək 
etməyə çalışmayın, onun sizə istiqamət verməsinə imkan 
yaradın. Xəbərdarlıq etməmişdən qabaq görmə əngəlli bir 
insana toxunmayın. Bu onu qorxuda bilər. Əlil insanların 
həyatında fiziki çətinliklərlə bağlı olaraq, müəyyən işlər 
yolunda getmir. Hər bir sağlam insanın borcudur ki, belə 
hallarda əlillərə fiziki və mənəvi dəstək olsun. Bir də ki, 
heç vaxt düşünməyin ki, siz bu köməkliyi ömrünüz boyu 
etməyə məcbur olacaqsınız. Xeyr. Bu mərkəzin məqsədi 
əlillərin cəmiyyətdən asılılığını qismən azaltmaq, bəzi 
sahələrdə isə tamamilə aradan qaldırmaqdır.
-Dediniz ki, əlillərin ən böyük problemi maddi çətin-
likdir. Sizcə, onlar işləyib özləri üçün pul qazana bilərlər?
-Əlbəttə ki, qazana bilərlər. Sadəcə olaraq, bu cür in-
51
sanları heç yerdə işə götürmürlər. Əlillərin peşə bacarıq-
larının aşağı olması və iş yerlərində əlil insanlar üçün nor-
mal şəraitin olmaması da problemlər srasındadır. Fikrimcə 
yetkinlik yaşına çatmış əlil insanların əmək fəaliyyətinə 
cəlb olunması ən`ənəsi uşaq vaxtından qoyulmalıdır.
-Əngəlli insanlar ən çox hansı işlərdə çalışa bilərlər?
-İstənilən sahədə. Bu cür insanlar çox gözəl sənətkar 
ola bilərlər. Məsələn, saatsaz, zərgər, telefon və ya ayaq-
qabı ustası. Qadınlar isə dərziliyi və toxuculuğu gözəl 
bacararlar. Əsas odur ki, əlil insana bu peşələrdən birini 
mənimsəməkdə köməklik göstərilsin. Əlil bir insana etimad 
göstərildikdə, o bu etimadı doğrultmaq üçün öz üzərində 
daha çox çalışaraq, işinə ikiqat məsuliyyətlə yanaşacaq.
-Sən saydığın peşələr hər iki əli işləyən insanlara aid-
dir. Bəs bir qolu olmayan insanlar nə etməlidirlər? 
-Məncə, həmin insanlar çox gözəl rəssam və ya şah-
mat ustası ola bilərlər. Ya da qaçış üzrə məhşur idmançı. 
Ən sadəsi, kiçik bir mərkəz açaraq, oraya rəhbərlik edə 
bilərlər. Bir əllə görülə bilən peşələr çoxdur. Yetər ki, istək 
olsun. Mövcud vəziyyət ilə razılaşmayaraq, xarakter nü-
mayiş etdirib işləmək istəyən hər bir əlil insan özünə uy-
ğun bir peşə tapa bilər. 
-Evlərində əngəlli insan olan ailələrə məsləhə tiniz 
nədir?
-Əngəlli insanın valideyni olmaq çox çətin və məsuliy-
yətlidir. İlk öncə əlil uşağı bu vəziyyətində qəbul etmək 
lazımdır. Əgər valideynlər övladlarının fiziki qüsurunu 
qəbul etsələr, ətrafdakı insanlar da (yəni, qohum–qonşu) 
bunu qəbul edəcəklər. Əlil uşaqlarınızı evə həbs etməyin. 
Onları parka aparın, onlarla birlikdə küçədə gəzişin, 
qohumlarınızgilə qonaq gedin, ətrafı onlara tanıdın və 
ətrafınızda baş verənlərlə onları tanış edin. Çalışın hər 
52
bir suallarına cavab verəsiniz. Onlara edə bilməyəcəkləri 
bir işi tapşırmayın. Bu onların özlərinə inamını itirməsinə 
və ruh düşgünlüyünə səbəb ola bilər. Amma hər hansısa 
bir işi görmək istəyəndə, onlara – etmə, sən bacarmaz-
san – deməyin. Bir də ki, əgər bir iş görmək istəyirlərsə, 
kömək edin. Həmin işi onların əvəzinə siz görməyin. Bu 
onların gələcəkdə sərbəst yaşamasına ən böyük maneədir. 
Digər əlil uşaqların valideynləri ilə görüşlər təşkil edərək 
hisslərinizi, fikirlərinizi, təcrübələrinizi, məsləhətlərinizi 
bölüşüb, fikir mübadiləsi aparın.
-Son olaraq, əlillərin özlərinə deyəcəyiniz məsləhətləri 
eşitmək hər kəs üçün maraqlı olardı.
-Əziz əngəlli insanlar. İlk növbədə, çalışın heç vaxt 
ruhdan düşməyin. Bilirəm ki, həyatınızda bir çox işlər qay-
dasında getmir. Ancaq bu sizə, həyatdan tamamilə, imti-
na edərək özünüzə qapılmağa əsas vermir. Sizə məhşur 
sərkərdə Əmir Teymurdan tutmuş, braziliyalı Zikoya 
qədər, yüzlərlə insanı sübut gətirə bilərəm ki, heç bir fiziki 
məhdudiyyətlərə baxmayaraq, dünya səviyyəsində şan–
şöhrət qazanmışlar. Yadınızda saxlayın: Ümidini itirməyən 
adamı məğlub hesab etmək olmaz! Tənbəlliyin daşını atıb, 
öz üzərinizdə işləməyə başlayın. Öz üzərinizdə nə qədər 
çox işləsəniz, həyatda daha çox uğur əldə edəcəksiniz. 
Necə deyərlər: Məşqdə nə qədər çətin olsa da, döyüşdə bir 
o qədər asan olar. Həyatı boşluqlarla dolu olan əlillərə bir-
neçə məsləhət vermək istəyirəm. İlk öncə həyatınıza olan 
çatışmamazlıqların və çətinliklərin siyahısını tutun. Son-
ra həmən problemlərin həlli yollarını fikirləşərək, hər bir 
problem üçün ayrı-ayrlıqda plan tutun. Sonda isə həmən 
planları həyata keçirtməklə zirvəyə çatın. Unutmayın ki bu 
planları həyata keçirdərkən maksimal iradə, bacarq, səbr, 
dözüm, istək, qətiyyət, bilik, motivasiya və özünəinam la-
53
zımdır. Plan qurarkən hər bir kiçik detalı nəzərə alaraq, nə 
istədiyinizi dəqiq müəyyən etməlisiniz. Bir şeyi yaddan çı-
xartmayın ki zirvəyə yalnız çalışmaq və zəhmətlə çatmaq 
olar. Tənbəllik və işi yarıda qoymaqla yox. Bilməlisiniz ki 
maneə, çətinlik və problemlər həyatın ayrılmaz hissəsidir 
və hər zaman da məqsədə çatmaq üçün bunlarla qarşı-
laşdıqda işi yarmçıq saxlamaq yox, onların öhdəsindən 
gəlmək lazımdı. Plan tərtib edərkən müvafiq sahəyə uy-
ğun bilik toplamağa çalışın. Belə olmasa çəkdiyiniz zəhmət 
hədər gedəcək. Qarşılaşdığınız bütün çətinliklərdə «Ümid» 
mərkəzinə müraciət edə bilərsiniz. Bütün problemlərinizin 
istədiyiniz şəkildə həll olunmasına mən Samir İmanov 
təminat verirəm. Bizlərə efir vaxtı ayırdığınız üçün sizə və 
telekanalın rəhbərliyinə dərin təşəkkürümü bildirirəm və 
sizin telekanala gələcək işlərində uğurlar arzulayıram.
-Mən də öz növbəmdə, bu qədər işiniz olmasına bax-
mayaraq, vaxt ayırıb bizim telekanala müsahibə verdiyiniz 
üçün sizə telekanal rəhbərliyinin minnətdarlığını çatdırı-
ram. Bu mərkəzə, burada çalışan işçilərə, burada qeydiy-
yatda olan bütün əngəlli insanlara və şəxsən sizə uğurlu 
gələcək arzulayıram.
-Təşəkkür edirəm.
Operator kameraları söndürən kimi Samir dedi:
-Çox xahiş edirəm, bu müsahibənin eşitmə əngəlli in-
sanlar tərəfindən də izlənə bilməsi üçün efirə jestika və ya-
xud altyazı ilə də verəsiniz.
-Əlbəttə. Bu belə də olacaq.
Jurnalistlə operator otaqdan çıxdıqdan sonra Samir 
sayt idarəçilərinin rəhbəri Əzizə zəng vurdu:
-Salam Əzizim. Bir saatlıq boş vaxtın var?
-Bəli, müəllim, var.
54
-Onda get istirahət otağına, nərdi də hazırla. Keçən 
dəfəki Marsın əvəzini çıxmasam, rahat olmaram.
Telefonun dəstəyini yerinə qoyaraq, kreslodan durub 
qapıya tərəf bir neçə addım atdıqdan sonra qəfildən geri 
dönüb iş masasının yanına gəldi və siyirtmədən dörtkünc 
qatlanmış vərəqi götürərək cibinə qoyub otaqdan çıxdı.
Bakı. Azərbaycan
Asif televizora baxa-baxa anasına səsləndi:
-Ana, mən acam.
-Nə olub, niyə qışqırırsan? (Anası stolun üstünü silə-
silə soruşdu).
-Dedim bəs mətbəxdəsən.
-Yemək artıq hazırdır. Gətirim, yoxsa atanı gözləyirsən?
-Bilmirsən, nə vaxt gələcək? Həmişə bu vaxtları evdə 
olurdu.
-Zəng vurmuşdu. İşdən çıxıb, bir saata evdə olacaq. 
Nə etsin, mərkəzdəki ən təcrübəli cərrah sənin atandır. 
Ona görə də hamı onun qəbuluna düşməyə çalışır.
-Buna görə də atam işdən gec çıxır. Onun yaxşı həkim 
olmağının əzabını isə mənim mədəm çəkir.
-Mən başa düşdüm. Sənə yemək verməsəm, atan gələ-
nə qədər sən mənə söz yedizdirəcəksən.
-Başqa vaxt olsaydı, gözləyərdim. Ancaq bu gün kom-
püterdə işim çoxdu. 3d max proqramında ev maketi yığı-
ram.
-Sən o proqramları öyrənəndə fikirləşirdim ki, mənasız 
şeydir. Ancaq görürəm ki, çox iş görmək olur.
-Bu işi yarımçıq dayandırmalı olacağam.
-Niyə ki?
55
-Necə nə olacaq? Ac olanda eyvanı evin damına yapış-
dırıram.
Anası “başa düşdüm” deyib mətbəxə tərəf gedəndə 
Asif onun arxasınca qışqırdı:
-Ana, özün üçün də yemək qoy, bir yerdə yeyək.
-Sən ac olanda başqalarını fikirləşə bilirsən? Məni lap 
təəccübləndirdin (Anası eyni ahənglə cavab verdi).
Anası yemək gətirməyə gedəndə Asif reklamların bit-
diyini görüb filmin davamına baxmağa başladı. Filmdəki 
baş qəhraman getməyə yeri olmadığına görə gecəni ya-
ğışın altında, parkdakı oturacağın üstündə keçirtməyə 
məcbur idi. Asif televizorda oturacaqda uzanan adamın 
üstünə tökülən yağış damlalarına baxdıqca, qeyri-ixtiyari 
bir neçə il bundan qabaq başına gələn hadisəni xatırladı. 
15 yaşı olanda bir payız günü üç həmyaşıdı ilə evlə-
rinin yaxınlığındakı parkda qoyulmuş oturacaqda oturub 
sakitcə kola içirdilər. Asif cansıxıcı sükutu pozmaq üçün 
lətifə danışmaq qərarına gəldi:
-Bir rus parkda qaz otarır. Polis yaxınlaşıb deyir: - 
Vətəndaş, burada qaz otarmaq olmaz. Qaz otaran soruşur: 
-Niyə? Polis cavab verir: - Ona görə ki, qazlar yaşıllığı ye-
yir, ətrafı bulayırlar. Qaz otaran göyərçinləri göstərib so-
ruşur: -Bəs bunlar? Axı onlar da eyni şeyləri edirlər. Polis 
deyir: - Onlara olar, onlar sülh quşudur. Qaz otaran əlini 
polisin çiyninə qoyub başıyla qazları göstərərək deyir: 
-Çuvak, heç mənim qazlarım da müharibə tərəfdarı deyil. 
Asifin gedişi nəticəsini verdi. Sağda onunla yanaşı otu-
ran sözə başladı: Rus demişkən, bir ay bundan qabaq Rusi-
yada içində bir neçə azəri sərnişin də olan avtobus qəzaya 
uğrayıb. Xəbərlərdə göstərdilər. 
56
Səhəri gün oxumaqla arası olmayan sinif yoldaşlarım-
dan biri məktəbə gələndə direktora yaxınlaşaraq özünü 
kədərli göstərib dedi: 
-Müəllim, dayım dünən Rusiyada avtobus qəzasında 
həlak olub. Özü də oradan evləndiyindən ailəsinin 
xahişiylə onu orada dəfn etməliyik. Mən də dəfndə iştirak 
etmək istəyirəm. Xahiş edirəm, mənə bir neçə günlük icazə 
verəsiniz. Direktorun ona yazığı gəlir və 10 günlük icazə 
verir. Üstəlik məktəbin fondundan bir miqdar pul götürüb 
verir ki, al bunu yolda lazım olar. Sinif yoldaşım da “qatar-
dan düşən kimi məktəbə getməməliyəm” fikri ilə bir neçə 
gün də özü ləngiyir və iki həftə dərsdən yayınır. 
Artıq söhbət get-gedə qızışırdı ki, birdən leysan yağ-
mağa başladı. Uşaqlar ani olaraq, evlərinə tərəf qaçaraq 
onu yağışın altında tək qoydular. Asif güclü yağışın altın-
da birtəhər gəlib evlərinə çatanda tamam suyun içində idi. 
Anasının səsinə fikirdən ayıldı. “Süfrə hazırdır, gəl 
yeməyini ye”. Yeməkdən sonra Asif otağına getmək 
istəyəndə anası qoymadı:
-Dayan, iş qaçmır ki. Səninlə bir şey haqqında danış-
maq istəyirəm.
Asif divanda oturan anasına yaxınlaşdı: Buyur. Eşidirəm.
-Atanın işlədiyi «Ümid» mərkəzinə üzv olmaq istəmir-
sən?
-Dəqiq bilmirəm. Məncə oraya müraciət etmək üçün 
gərək nəyəsə ehtiyacın ola. Mənim isə şükür Allaha, heç 
nəyə ehtiyacım yoxdur. Mənim qayğıma qalan və həmişə 
güvənəcəyim valideynlərim var. Məndən ötrü şəhərdəki 
evi satıb, buradan -Binəqədidən həyət evi aldınız. Evi 
mənim rahat hərəkət edə biləcəyim şəkildə döşəmisiniz, 
autocad və 3d max proqramlarını öyrənsəm işim də ola-
caq. Daha mənə nə lazımdır?
57
-Məsələ ehtiyacda deyil. Mən maraqlanmışam, ora 
gedən əlillərin heç də hamısı ehtiyac üzündən getmir. Ki-
misi bacarığını nümayiş etdirmək üçün, kimi də bu işdə 
Samirə dəstək olmaq üçün ora üzv olub. Atan deyir ki, 
«Ümid» mərkəzində hər həftə müxtəlif ölkələrdən gələn 
əlillərlə birgə fərqli yığıncaqlar, tədbirlər təşkil olunur. 
Məncə ora üzv olsan yerli və xarici çoxlu dost qazanarsan. 
Bu həyatda zəngin təcrübə qazanmaq üçün ora üzv olma-
lısan.
-Yaxşı ana, mən fikirləşərəm.
-Əgər vaxtın olsa, həmin mərkəzin internet saytına gir, 
bir az məlumat topla.
Asif “oldu” deyib otağına getmək istəyəndə qapı dö-
yüldü. Anası qapını açıb içəri qayıdanda Asif soruşdu:
-Qapını döyən kim idi?
-Akif idi. Əllərini yuyub gəlir.
Akif içəri girən kimi Asif dedi:
- Xoş gəlmisən ata. Nə əcəb belə gec gəldin?
-Çox sağ ol oğlum. Deyəsən, darıxmısan məndən ötrü?
-Yaman da darıxıb. (Anası çörək doğraya-doğraya 
söhbətə qoşuldu) Onun üçün qarın qardaşdan irəlidir. 
Səni gözləmədən şam etdi. Hətta məni də yoldan çıxart-
maq istəyirdi.
-Nə edim axı, dedin atan gec gələcək.
-Onunla işin olmasın, Adilə. Bəxtim gətirdi ki, yolda 
tıxaca düşmədim. Yoxsa ən tezi bir saatdan sonra evdə ola-
caqdım. Sizin işləriniz necədir? (Akif stulda oturaraq so-
ruşdu) Hər şey qaydasındadır?
- Şəxsən məndə hər şey qaydasındadır (Asif dilləndi).
-Hər şey yaxşıdır. (Adilə əlindəki yemək dolu boşqab-
ları stolun üstünə qoyub söhbətə qoşuldu). Bu gün qonşu-
da toy var idi, ora getmişdim.
58
-İş başımı elə qatıb ki, xeyirdən də qalıram, şərdən də. 
Necə toy keçdi?
-Ata, mən otağıma gedirəm (Asif söhbətə qarışdı). Sizə 
nuş olsun.
-Yaxın dur, sənə də olsun (Akif zarafatla cavab verdi).
Asif otağına gedəndə valideynləri süfrə arxasında 
yemək yeyə-yeyə söhbətə başladılar.
Çako vilayəti. Argentina
Bu dəfə yağan qar bəlkə də heç bir zaman gecəqondu 
məhəlləsində yaşayan insanların yadından çıxmayacaqdı. 
Üç gün əvvəl tikinti şirkətinin nümayəndəsi stadionu vax-
tında təhvil vermək üçün evlərin bazar günü söküləcəyini 
demişdi. Soyuq havada küçədə qalmaq qorxusu ilə ona yal-
varan insanlara isə bildirmişdi ki, rayonun şərq tərəfində 
onlar üçün yaza qədər qala biləcəkləri sığınacaqlar tiki-
lir. Ona görə də, şənbə günü kədər içində ev əşyalarını 
şirkətin ayırdığı maşınlara yükləyən sakinlərin üzərinə ya-
ğan sanki qar deyil, göydən ələnən dərd, kədər, qəm-qüssə 
idi. Get-gedə şiddətini artıraraq yağan qarı çarəsizlikdən 
talelərinə ağlayan insanların üzünə çırpan külək də sanki 
bununla onlara iztehza edib gülürdü. 
Pedro içinə ev əşyaları yığılmış sonuncu qutunu Lu-
siyadan alıb maşına qoyanda onun soyuqdan titrədiyini 
görüb maşının kabinəsində oturmasını tapşırdı. Şirkətin 
sığınacaq kimi ayırdığı yer 30 ailə üçün kiçik olduğun-
dan, bir çox ailələr orada qalmaqdan imtina etdi. Kimi 
qohumlarının yanına getdi, kimi kirayə ev tutdu, kimi 
də başqa bir gecəqonduya köçdü. Pedro da işlədiyi fabri-
kin gözətçisinin işdən çıxaraq paytaxta, oğlunun yanına 
59
köçməsindən istifadə edib rəhbərliklə danışdı və ailəsi ilə 
birgə onun qaldığı fabrikin girəcəyində tikilmiş birotaqlı 
gözətçi kabinəsinə köçməyə razılıq aldı. Belə olan halda 
həm qalmağa yerləri olacaqdı, həm də gözətçiliyə görə 
əlavə pul qazanacaqdı. Köçməkdə onlara kömək edən 
Qustavo ətrafa göz gəzdirib dedi:
-Daha burada qalmağın mənası yoxdur. Yığışın gedək.
Əslində, Qustavonun getmək təklifini onların bu acı 
mənzərəni görüb əzab çəkməmələri üçün etdiyini hamı 
gözəl başa düşürdü. Lakin bir-birilərinə təsəlli vermək 
və dayaq olmaq üçün heç kim səsini çıxartmadan maşına 
minməyə başladı. Qustavo ilə Xose də maşına oturduqdan 
sonra Pedro mühərriki işə salıb yola düşdü. Maşın ağır-
ağır qarlı və palçıqlı yolla irəliləməyə başlayanda, Mari-
ya özünü saxlaya bilməyib hönkür-hönkür ağladı. Maşın 
məhəllədən uzaqlaşdıqca, Lusiya get-gedə kiçilən evlərə 
baxaraq, yanağından süzülən yaşı gizlətməyə çalışırdı.
Səhərisi gün Pedro Mariyanın xahişi və uşaqların 
təkidi ilə onları işlədiyi maşınla məhəlləyə gətirdiyində, 
bütün məhəllə sakinlərinin oraya toplaşdığını gördü. Sığı-
nacaq soyuq, rütubətli və darısqal olduğundan qışın sərt 
soyuğuna və yağan güclü qara baxmayaraq, hamı bura-
ya ürəklərində son ümid qığılcımı ilə, “bəlkə yağan qarın 
işə maneçiliyindən işləri yaza qədər dayandırdılar” fikri 
ilə gəlmişdi. Lakin ətrafda təmizlənəsi yer çox olduğun-
dan, tikinti şirkəti heç nəyə baxmadan yaza qədər işləri 
bitirməkdə qərarlı idi. Ona görə də baş usta 3–4 evin iş vax-
tı fəhlələrin istifadə etməsi üçün saxlanılıb, qalanlarının 
sökülməsi barədə “Başlayın!” əmrini verdi. Evlərin üzərinə 
yeriyən traktor və maşınları gördükdə Pedro daşın üstündə 
oturub başını əllərinin içinə aldı. Sakitcə bir kənarda daya-
nıb dağılan evlərinin xarabalıqlarından qalxan toz-dumanı 
60
izləyən insanların hər birinin üzündə ümidsizliklə bahəm 
bir qəm-qüssə, ürəklərində kədər dolu hüzn, gözlərində 
isə yanaqlarından süzülərək qarın üzərinə tökülən göz yaşı 
vardı. Kimi ürəyində dua edir, kimi yeni il bayramı üçün 
kardondan düzəldərək evinin damından asdığı rəngli “Fe-
liz Anyo Nuevo -2012” və xoruz maketinin dağıdılması-
na baxıb ağlayır, kimi də burada keçirdiyi illəri xatırlayıb 
dərindən ah çəkərək təəssüf edirdi. Bəziləri isə bu maşınla-
rı saxlamağın bir yolunu fikirləşirdi. Kənarda taleyilə barı-
şaraq, sakitcə bu mənzərəni seyr edənlər də vardı. 
Bir müddət sonra artıq burada qalmağın mənasız ol-
duğunu görüb dağılışmağa başladılar. Ailə giriş qapısı çü-
rük taxtadan olan və divarlarının çox yerdən suvağı tökül-
müş bir otaqdan və pəncərəsinin qırılmış şüşəsinin yerinə 
kardon vurulmuş kiçik mətbəxdən ibarət olan gözətçi 
kabinəsinə öyrəşə bilməsə də, başqa çarələri yox idi. Qal-
dıqları yer sığınacaqdan qat-qat isti idi. Sığınacaqda rütubət 
və soyuğun təsirindən xəstələnənlərin sayı çox idi. Venera 
da bərk xəstələndiyindən Lusiya ona baş çəkməyə getmiş-
di. İyirmi iki ailənin məskunlaşdığı çiy kərpicdən tikilmiş 
sığınacaqda hər şey bir-birinə qarışmışdı. Divarlar çöldən 
suvanmadığına görə içəri əməlli-başlı soyuq idi. Ortada 
qoyulmuş iri odun sobası odun və kömür olmadığı üçün 
insanların onsuz da dar olan yerini daha da daraltmaqdan 
başqa bir işə yaramırdı. Antisanitariyanın baş alıb getdi-
yi sığınacaqda elektrik olmadığından içəri yalnız şamlar-
la işıqlandırılmışdı. Pəncərələrin qırıq şüşələrinin yerinə 
kardon parçaları vurulduğundan Lusiya içəri girəndə bir 
müddət içəridəki vəziyyətdən baş aça bilmədi. Get-gedə 
gözləri alaqaranlığa öyrəşdikcə heç kimi tapdalamamaq 
üçün addımlarını ehtiyatla ataraq Veneranın ailəsinin qal-
dığı yerə gəldi. Venera damın deşilmiş yerindən içəriyə ya-
61
ğış və qar suyunun tökülməməsi üçün qoyulmuş və yarıya 
qədər su ilə dolmuş qulpu qırıq və paslı vedrənin yanında 
sərilmiş döşəkdə uzanmışdı. Qızdırmadan üzü qızarmış-
dı. Ciyərlərinə bərk soyuq dəydiyindən güclə nəfəs alır-
dı. Anası baş tərəfində oturub çarəsizlikdən ağlaya-ağlaya 
gah əskini isladıb onun alnına qoyur, gah da müqəddəs 
Məryəmə dua edirdi. Lusiya yaxına gəlib onun yanında 
oturaraq, əlindən tutub və saçını sığallayaraq dedi: 
-Salam əzizim.
Venera göz qapaqlarını yavaş-yavaş qaldırıb Lusiyanı 
görən kimi yüngülcə gülümsündü: 
-Bilirdim ki, gələcəksən.
-Necəsən, Venicita?
-Ömrümə az qalıb Lusi, lap az.
-Bəsdir görək. Sə.......
Venera onun sözünü yarımçıq kəsdi:
-Dayan, sözümü kəsmə, bilirəm ki, belədir. Xahiş 
edirəm mənə sona qədər qulaq as. Bu xəstəlik elə də ağır 
xəstəlik deyildi, sağalasıydı. Məni bu vəziyyətə pulsuzluq 
saldı. Nə dərman almağa pul var, nə də həkimə getməyə. 
Atam sağ olsaydı, bəlkə də belə olmazdı. Anam kömək 
üçün kimin üstünə getdisə, əliboş qayıtdı. Bu sığınacaqda-
kı bütün ailələr bizim vəziyyətdədi. Mən heç vaxt dəbdəbə 
arzusunda olmamışam bacı. Həmişə əlimdə olana qane ol-
muşam. Ac qalanda da, köhnə paltar geyinəndə də, soyuq-
dan üşüyəndə də. Amma səhv etmişəm, gərək pul qazan-
maq üçün nə isə edərdim. Bunu əczaxana satıcısının ona 
dərman üçün yalvaran anamı aptekdən bayıra qovduğunu 
eşitdiyim gün başa düşdüm. Xahiş edirəm bacı, sən belə 
olma, daim mübarizə apar. Apar ki, xəstələnəndə hansısa 
həkim ananı hamının yanında təhqir edib gülməsin, əksinə, 
sənin yanına qaça-qaça gəlsin. Söz ver mənə Lusi, söz ver 
62
ki, bu belə olacaq. (Əlini üstünə örtülən yorğanın altına 
salaraq, oradan taxtadan düzəldilmiş ovuc içi boyda kiçik 
göyərçin fiquru çıxarıb Lusiyaya verdi) -Al bunu, Lusi. Bir 
gün yüz nəfər mənim kimi çarəsiz insana kömək etmək 
gücündə olanda bu göyərçini gətirib mənim qəbrimdə 
basdırarsan. O mənə hər şeyi danışacaq Lusi. Sənin necə 
böyük adam olduğunu deyəcək mənə. Həmin gün mən də 
xoşbəxt olacağam bacı. Mən səni çox istəyi.......
Venera qəflətən sözünü yarımçıq kəsib əbədiyyən su-
saraq gözlərini həmişəlik yumdu. Onun ölümündən sonra 
anası havalanaraq dəlixanaya düşdü. Sığınacaqdakı insan-
lar isə qızınmaq üçün onların ev əşyalarını sobada yan-
dırdılar. Veneranı isə kimsəsizlər qəbiristanlığında dəfn 
etdilər. Lusiya itirməmək üçün göyərçin fiqurunu deşib ipə 
keçirdi. Bu onun boynunda bir talisman kimi qalacaqdı. 
Moskva. Rusiya
Hər iki tərəfi yeni il aksesuarları ilə bəzədilmiş qarlı 
yolla gedən köhnə Moskviç Saykina küçəsinə girəndə qara 
batıb dayandı. Sürücü maşını bir neçə dəfə dala-qabağa 
versə də, çıxara bilmədi. Maşından düşən kimi topuqdan 
yuxarı qarın içinə girən Con əsəbi halda öz-özünə deyindi: 
- Rusiyanın soyuğundan zəhləm gedir. 
Əyilib maşının batdığı yerə baxdı, qabaq təkərlər qarlı 
palçığın içində idi. Ətrafa göz gəzdirib yaxınlıqdakı park-
da oynayan uşaqların yanına gedərək cibindən 100 dol-
lar çıxardı. Əl hərəkətləriylə maşınını çıxartmağa kömək 
edəcəkləri təqdirdə bu pulu onlara verəcəyini başa saldı. 
10–12 uşağın köməkliyi ilə maşını çıxardıb pulu uşaqlara 
verəndən sonra yoluna davam etdi. Bir neçə dəqiqədən 
63
sonra “Cирота ивы” kafesinə çatıb maşından düşərək 
içəri girdi. Onu qapıda iki ay əvvəl işə götürdükləri lal-
kar insan olan 53 yaşlı İvan qarşıladı. Həmişəki üsulla aşa-
ğı düşüb qapısı üzərində söyüd yarpağı şəkli olan otağa 
girdikdə dördlük onu gözləyirdi. Con içəri girən kimi ha-
mısı ayağa qalxdılar və yalnız o, yerində oturduqdan sonra 
öz yerlərində əyləşdilər. Con oturan kimi üzünü Xavyerə 
tutub soruşdu:
-Eşitdim xəstələnmisən, indi necəsən?
-Ciddi bir şey yoxdur, adi soyuqlamadır.
-Özünə yaxşı bax. Sən hələ bizə çox lazımsan.
-Bilirəm Con. Bilirəm
-Bu gün sizə iki şad xəbər gətirmişəm. Əvvəla gətir-
diyiniz pulları özünüzə götürün. Poler dedi ki, yeni il 
hədiyyəsidir. İkincisi isə yaxın on gün üçün iyirmi bir or-
qan istəyiblər. (Cibindən kağız çıxardıb Markezə verərək 
dedi) Bu işi sən gör. Sənə verdiyim kağızda orqanların ad-
ları və çatdıracağın ünvanlar yazılıb.
-Baş üstə, Con!
-Poler uşaqların saxlanma şəraitindən narazıdır. Əmr 
edir ki, Marta qədər heç biri diləndirilməsin. Tapşırır 
ki, onları təmiz və isti yerdə saxlayasınız, qidalarına fi-
kir verəsiniz ki, sağlam qalsınlar. İstəyir ki, hər birinizin 
2–3 həkimdən ibarət kiçik tibb məntəqəniz olsun. Son 
iki ay ərzində soyuqdan, infeksiyadan, aclıqdan və digər 
səbəblər üzündən iyirmi səkkiz uşaq ölüb. Poler istəmir ki, 
oğurlanan əlil uşaqlar ona heç bir xeyir vermədən ölsünlər. 
Siqaret yandırıb soruşdu: 
-Hansısa bir probleminiz, istəyiniz yoxdu kir?
-Bizim səndən bir istəyimiz var. (Lobo dilləndi)
-Buyurun.
-İstəyirik, bizim yeni il hədiyyəmizi qəbul edəsən.
64
-Yeni il hədiyyəsindən xoşum gəlir. Corabımı çıxar-
dım?
-Əziyyət çəkmə, onsuz da coraba yerləşən deyil. Yaxşı-
sı budur, bizimlə gəl.
Con onlarla birgə kafenin arxasına gələrək, üzərinə 
çadır örtülmüş avtomobilin yanında dayandı. Sergey – 
“Yeni ilin mübarək Con” – deyib çadırı kənara çəkdi. Qızılı 
rəngdə olan Rol-s-Roys Conun xoşuna gəldi.
Sergey maşın haqqında qısa məlumat verdi. 
-2011-ci ilin maşınıdır, xüsusi olaraq, Rusiya yolları 
üçün modernləşdirilib. İçindəki mükəmməl klimasiya sis-
teminin köməkliyi ilə daha buranın soyuğundan zəhlən 
getməyəcək.
Con maşını işə salıb dedi:
-Hədiyəyə görə sağ olun. Mənim işim var, getməliyəm.
-Bəs Moskviçi nə edim? - Sergey soruşdu. 
-Yandır. Amma elə-belə yandırma, heyfdi. İçinə 2-3 
nəfər adam da qoy ki, çox heyfslənməyim. 
Maşını sürə-sürə başını pəncərədən çıxardıb qışqırdı: 
-Azyaşlı uşaqlar olsa, lap əla olar. Küçənin başındakı 
parkda var.
Con şəhər kənarındakı kiçik mehmanxanaya gələrək, 
dörd gündür onu bu otaqda gözləyən 25 yaşlı Nataşa 
adlı rus qızıyla əylənəndən sonra yatdı. Səhər yuxudan 
durduqda yataqda tək olduğunu görüb Nataşanı səslədi 
və onun –burdayam – cavabından hamamda olduğunu 
bilərək, yerindən durmadan televizoru yandırdı. Dilini 
başa düşmədiyindən kanalları ora–bura çevirirdi ki, kanal-
ların birində göstərilən yanmış maşını nömrəsindən tanı-
dı. Bu onun Moskviçi idi. Nataşa başını qurulaya–qurulaya 
otağa girəndə əlini saxlayıb xəbərlərə baxmağa başladı.
Con onun maraqla baxdığını görüb soruşdu: 
65
-Nə olub? Niyə belə maraqla baxırsan?
-Görürsən əclafları. Uşaqları maşına doldurub yandı-
rıblar.
-Bəlkə maşın sahibinin uşaqları imiş? Ata birtəhər ma-
şından çıxıb, uşaqlar isə qalıb?
-Yox, olsa aparıcı deyərdi. Belə insanların ya başını 
kəsmək, ya da gözlərini çıxartmaq lazımdır.
Con otaqdan çıxandan bir neçə saat mütəmadi olaraq, 
saat 1–də Nataşanın sifarişi ilə ona nahar yeməyi gətirən 
xidmətçi qız adəti üzrə otağa girəndə onu çarpayıda bo-
ğazı kəsilmiş halda uzanan və gözləri tökülmüş görüb dəli 
kimi çığıraraq otaqdan çıxdı.
Sergey kofe içə-içə anasına qulaq assa da, fikri tamam 
başqa yerdə idi. Göyərtəsində 12 ton heroin olan gəmi ar-
tıq bir həftə idi ki, limanda gözləyirdi. Limanla Sergeyin 
iş yerindəki anbara qədər olan yolda iki növbətçi köşkü 
var idi və Sergey bu qədər məhsulu risqə atmaq istəmirdi. 
Əgər heroini vaxtında anbara gətirib müştərilərə payla-
masaydı, bu həm özünün, həm də üzvü olduğu təşkilatın 
imicinə böyük zərbə olacaqdı. Ona görə də bu gün nə olur-
sa olsun, narkotiki gəmidən boşaltdırıb anbara gətirməyi 
düşünürdü.
“Lap limandan anbara qədər tunel də çəkdirmək la-
zım olsa, bunu edəcəyəm”. - deyə öz-özünə fikirləşdiyi 
vaxt anasının səsinə fikirdən ayıldı.
-Heç bilirsən nə istəyirdi?
Sergey fikirli olduğundan heç nə başa düşmədi: - Kim? 
Kim nə istəyir?
-Alyoşanı deyirəm dəə, qardaşın oğlu. Dünən gecə 
yuxudan ayılaraq gəlib anasının yanına ki, mən qarpız 
istəyirəm. Ağlayıb bütün ailəni yuxudan oyadıb ki, yuxu-
da qarpız görmüşəm, mənə qarpız verin.
66
Birdən-birə Sergeyin əhvalı düzəldi. Doyunca güldük-
dən sonra ayağa duraraq, anasının üzündən öpüb qapıya 
tərəf gedəndə anası arxadan səsləndi:
-Səhər tezdən bu soyuqda hara gedirsən?
Sergey qapıdan çıxa-çıxa: 
-Gedirəm Alyoşaya qarpız almağa.
Sergey iş yerinə gələn kimi köməkçisi Oleqə dedi:
-Mənə bir–iki ton qarpız tap. Çalış bu günə hazır 
edəsən, axşama lazımdır. Üstəlik on iri şirəçəkən, iki rulon 
salafan, bir neçə qutu keyfiyyətli kley və əlli adam lazım-
dır. Qayçılar, bıçaqlar və vedrələr də ki, öz yerində.
Oleq: -Oldu! - deyib gedəndən 10–12 saat sonra əlli altı 
nəfər adam qarpızları yük maşınlarından boşaldıb heroin 
yüklənmiş gəmiyə daşıyırdılar. Adamlar işlərini qurta-
ran kimi, özləri də gəmiyə mindilər və Sergeyin işarəsiylə 
gəmi sahildən uzaqlaşaraq qaranlıqda gözdən itdi. Bir 
saat gedəndən sonra Sergey dayanma əmrini verib bütün 
adamları kapitanın kayutuna çağırdı. Bir az sonra hamının 
toplaşdığını görüb görəcəkləri işi onlara izah etdi:
-Demək belə. Siz qarpızları səliqə ilə tən ortadan bö-
lərək içini təmizləyib vedrəyə tökürsünüz. Çalışın bu za-
man qabığı zədələməyin. Sonra hər bir yarımkürənin içinə 
salafan döşəyərək heroini ora doldurursunuz. Hər iki 
tərəfi doldurduqdan sonra yarımkürələri kleylə yapışdırır-
sınız. On nəfər isə vedrələrə yığılmış qarpızları göyərtəyə 
gətirərək şirəçəkəndə maye halına salıb dənizə tökürlər. 
Bu qədər sadə. Sualı olan var?
Sergey heç kimin dillənmədiyini görüb – Başlayın! - 
deyərək, göyərtəyə çıxdı. 1-2 saat işə tamaşa edəndən son-
ra yuxusu gəldiyindən yatdı. Səhər yuxudan duran kimi 
telefonla Oleqdən işlərin necə getdiyini soruşaraq “əla” 
cavabını alıb üzünü qırxmağa başladı. Adamlar axşama 
67
yaxın bütün işləri qurtarıb istifadə etdikləri avadanlıqları 
məhv etdilər. Sergey onları yenidən kapitanın kayutuna 
yığıb dedi:
-Afərin sizə. Əla işlədiniz. Bilirəm ki, dünəndən bəri 
yuxusuzsunuz, həm də bərk yorulmusunuz. Ona görə də 
gedin dincəlin. Qarpızları anbara sabah səhər aparacağıq. 
İşlər tam başa çatan kimi özüm sizi mükafatlandıracağam. 
Adamlar kayutdan çıxandan sonra Oleqə dedi: 
-Sən sənəd işləri ilə məşğul ol. Kapitana tapşır gəmini 
sahilə qaytarsın. Bir az da burada qalsaq diqqət çəkərik, 
həm də şəhərdə işlərim var. Sergey səhəri gün iş yerindəki 
ka binetində oturaraq, mobil telefonu qarşısına qoyub hə-
ya canla Oleqin verəcəyi xəbəri gözləyirdi. Onun hesabına 
görə maşınlar 20 dəqiqə bundan əvvəl sonuncu nəzarət 
mən təqəsindən keçməli idilər. Buna görə də keçən hər də-
qiqə onun narahatlığını və həyacanını daha da artırırdı. 
Özü nü sakitləşdirmək üçün bir az viski içmək istədi. Viski 
şüşəsinin qapağını açmaq istəyəndə telefonun səsini eşidib 
cəld butulkanı kənara atdı, telefonu götürərək səbirsizliklə 
soruşdu:
-Eşidirəm Oleq. Nə xəbər var?
-Arxayın olun, boss, hər şey qaydasındadır. Postların 
hər ikisini problemsiz keçdik. Yarım saata ordayıq.
Sergey dərindən nəfəs alıb dedi: -Afərin sizə. Gözləyi-
rəm sizi.
O, telefonu cibinə qoyub musiqi mərkəzini yandıraraq 
viski içə-içə həzin musiqilərə qulaq asmağa başladı.
68
Hadisədən dörd ay əvvəl
Bakı. Azərbaycan
Artıq dörd ay idi ki, işə başlanılmışdı və hər şey qay-
dasında idi. İşlər yolunda gedirdi. Samir hər gün növbəyə 
yazılan əlilləri və yaxud onların valideynlərini qarşılayıb, 
problemləri ilə yaxından maraqlanaraq mümkün olduğu 
qədər köməklik göstərir, müxtəlif tədbirlərdə və semi-
narlarda iştirak edir, mərkəzin xarici ölkələrdə olan filial-
ları ilə sıx əlaqə yaradır, hər həftə yeni bir layihə həyata 
keçirdərək əngəlli insanların gələcəkdə daha rahat yaşa-
ması üçün əlindən gələni edirdi. Bir sözlə, rəhbəri oldu-
ğu mərkəzin nüfuzuna hər gün bir az daha şöhrət qatırdı. 
Bu gün də adəti üzrə dəhlizlə kabinetinə tərəf gedərkən, 
ağbirçək bir qadının tibb şöbəsinin qapısı yanında qoyul-
muş skamyada oturaraq için-için ağladığını gördü. Yaxın-
laşıb onun yanında oturaraq soruşdu:
-Salam ana. Nə olub? Niyə ağlayırsan?
Qadın başını qaldırıb Samiri görən kimi iki əliylə onun 
əlini tutub dedi:
-Salam bala. Sən ki, əlillərə bu qədər can yandırırsan, 
Allah da sənin köməyində dursun. O ki, qaldı ağlamağı-
ma, ay bala, oğlumdan ötrü narahatam.
-Narahat olma ana. Sən oğlunun problemini mənə da-
nış, mən nə lazımdırsa, edərəm.
-Oğlumun çox gözəl şairlik qabiliyyəti vardı. Çörək pu-
lunu el şənliklərində meyxana deyərək qazanırdı. Dörd ay 
bundan əvvəl oğlum damın qarlı vaxtında küləyin qırdığı 
antenanı düzəltmək üçün dama çıxır. Dam gecədən buz bağ-
ladığı üçün ayağı sürüşüb yerə yıxılır. O hadisədən sonra 
dili tutulub. Bir neçə ay xəstəxanada müalicə olunsa da xey-
ri olmadı. Gətirdim Bakıya ki, bəlkə buranın həkimləri bir 
69
şey bildilər. Ancaq burada da heç nə alınmadı. Həkimlərin 
dediyinə görə damdan yıxılanda oğlumun beynində zədə 
yaranıb və bir daha danışa bilməyəcək. Mənə qalsa, danışa 
bilməsə də əsas odur ki, salamatdır. Gözümün qabağında-
dır. Bundan da betəri ola bilərdi. Amma özü bunu qəbul 
edə bilmir. Bütün günü evin bir küncündə oturub fikir edir. 
Son vaxtlar əməlli-başlı çörək də yemir. Gözümün qabağın-
da günü-gündən əriyir. Bu qədər fikir onu məhv edəcək. 
Neçə psixoloqun yanına aparsaq da, heç bir xeyri olmadı. 
Ümidim tək buradır, xahiş edirəm kömək edin.
-Sən ürəyini sıxma ana, mən onu yola gətirərəm. Bəs 
onun adı nədir?
-Ziyad.
-Sən məni burada gözlə, indi gəlirəm.
Samir psixoloqun otağına girəndə, o, Ziyadın psixolo-
ji vəziyyətini yaxından öyrənmək üçün şəkillərlə test ke-
çirirdi. Samir həkimdən bir az bayırda gözləməsini xahiş 
edərək, keçib onun yerində oturdu. Bir neçə saniyə Ziyadı 
süzəndən sonra söhbətə başladı:
-Hə, Ziyad, belə-belə işlər. Uşaq vaxtı futbol həvəskarıy-
dım, oynamağı da çox istəyirdim. Yaşadığım binanın ar-
xasında stadiona bənzər bir yer vardı. Hər dəfə eyvandan 
futbol oynayan uşaqlara baxanda, onlara qoşulmaq istəyi 
ilə alışıb-yanırdım. Ancaq futbol oynaya bilmədiyimə 
görə heç vaxt ruhdan düşmədim. Əksinə, topun dalınca o 
tərəf-bu tərəfə qaçan uşaqlardan üstün olmaq üçün daim 
öz üzərimdə çalışdım və bəhrəsini də görürəm. İndi də 
gələk sənin məsələnə. Danışmaq doğrudan, sənin üçün 
belə vacibdir? Bütün həyatından vacibdir? Qapıda daya-
nan o ağsaçlı ananın göz yaşlarından da? Əgər danışığını 
qaytarmaq müqabilində əllərini istəsələr, verərsən? Bəs 
ağlını? Gözlərini necə? Verməzsən. Heç birini verməzsən. 
70
Mən başa düşürəm ki, danışa bilmək hər bir insan üçün 
vacib meyardır. Ancaq danışa bilməmək, ölmək demək de-
yil. Əgər istəsən əllərinin, ağlının və gözlərinin köməkliyi 
ilə istədiyin səviyyədə yaşaya bilərsən. Anan dedi ki, 
qabiliyyətli şairsən. Belə şair qalmağın üçün isə dil vacib de-
yil. Helen adlı bir qadın, kor olmasına baxmayaraq, məhşur 
bir yazıçı olmuşdur. Sən fikirləşirsən ki, hər yerim qayda-
sında olsun ki, həyatla mübarizə aparım. Belə mübarizə ol-
mur. “Cin mikrorayonda” filmindəki epizod kimi. 
İnsan soruşur ki, - Ey cin, niyə ağlayırsan? 
Cin cavab verir ki, -Acizliyimdən. 
İnsan soruşur ki, -Sən ki, istədiyin hər bir şeyi bir 
saniyənin içində əldə edirsən, niyə acizsən? 
Cin deyir: -Məsələ də elə bundadır. Heç nəyin uğrunda 
mübarizə apara bilmirəm, heç nə üçün çalışa bilmirəm. Bax 
Ziyad. Bu həyatda, nəyinsə uğrunda mübarizə aparmaq in-
sana həqiqətən də zövq verir. Xüsusilə də, həmin şeyi əldə 
etmək çətin olduqda. David Livinqston demişkən, “yolu 
olan yerə hər kəs gedər. Əsl hünər, yolu olmayan yerə 
getməyi bacarmaqdır”. Gəl belə danışaq. Get evə, 100 dənə 
şer yaz. Mən sənin kitabını çap etdirərəm, sən isə sadəcə 
olaraq, keçmişi unudub ananın üzünü güldürürsən. Ça-
lış ananın qayğısına qalasan. Qoyma bir də heç vaxt qəm 
çəksin. Dünən Bəxtiyar Vahabzadənin kitabını oxuyur-
dum. Ana haqqında olan şerindən bir-iki bənd yadımda 
qalıb, eşit sənə də deyim:
Məni boya-başa yetirdin, ana!
Bizsə borclu bildik hər zaman səni.
Sən məni dünyaya gətirdin, ana,
Mənsə yola saldım dünyadan səni. 
71
Sən mənə beşikdə laylay çalmısan
Bu gün laylay çalım sənə məndəmi?
Sənin şirin-şirin laylalarını
Mən sənə qaytarım cənazəndəmi?
Bir də çalış ki, heç vaxt, heç nəyə görə, heç kimə həsəd 
aparma. Çünki başqaları da sənə həsəd aparır. Dediklərimlə 
razısansa, səni 100 şerinlə birlikdə gözləyirəm. İndi nə 
deyirsən? Razılaşaq?
Ziyad başını aşağı-yuxarı tərpətməklə razılığını 
bildirəndən sonra hər ikisi onun anasının yanına gəldilər.
-Ana, al oğlunu, artıq hər şey qaydasındadır. (Gülüm-
sünərək): Bircə çalış ki, yenə dama çıxmasın. Yoxsa bu dəfə 
işimiz çox çətin olacaq.
Ziyadın üzündəki təbəsümü görən qadının sevincdən 
gözləri güldü:
-Çox sağ ol, ay oğul. Dörd aydan sonra ilk dəfədir ki, 
balamın üzü gülür. Allah səndən razı olsun.
Samir onları yola salıb saatına baxdı. 10:30 - səhər 
gəzintisi cana xeyirdir - deyə öz-özünə pıçıldayıb şöbələri 
gəzməyə başladı. Kompüter şöbəsinə girəndə, bir ayağı 
protez olan proqramist dünən başına gələn hadisəni danı-
şırdı: “Dünən toya gedəndə, səkinin kənarında kastellərə 
söykənib avtobus gözləyirdim ki, birdən haradansa bir qız 
peyda olub mənə 50 qəpik pul uzatdı. Dedim: -Ay xanım, 
səhv başa düşmüsünüz, mən dilənçi deyiləm. Bu pulu 
həqiqətən də ehtiyacı olan birinə versəniz. Mənə nə desə 
yaxşıdı? – Demək bu pula ehtiyacın yoxdu? Siz dilənçilər 
də lap qudurmusunuz ee, uje 50 qəpiyi priznavat eləmirsiz. 
50 manat versəydim o dəqiqə qapacaqdın. -Məni bir az da 
təhqir edəndən sonra, pulu üstümə tullayıb getdi. Toyda, 
zala girib oturanda gördüm ki, həmin qız da mən olan ma-
sada əyləşib, xəcalətindən də yerə girir”.
72
Diskləri qurdalayan eynəkli oğlan soruşdu:
-Etibar, düzünü de görüm, 50 manat versəydi götürə-
cək din?
-Dilənçi olsaydım, 50 qəpiyi də götürəcəkdim.
Samir içəri girib ucadan dedi:
-Sabahınız xeyir dostlar. Necəsiniz? İşlər necə gedir? 
Bir çətinliyiniz yoxdur ki?
-Hər vaxtınız xeyir müəllim. (Əziz dilləndi). Şükür Al-
laha ki, heç bir çətinliyimiz yoxdur. İşlər qaydasında gedir. 
Uşaqlar da can-başla işləyirlər.
-Qoy işləsinlər. İşləsinlər ki, hər özündən razı, əlillərə 
baxıb özünə şükr etməsin. Əngəlli insanlara yazıq, hər 
şeyə möhtac, dilənçi gözü ilə baxmasınlar. Mən sizlərin 
köməyinə arxalanaraq, əlilləri elə bir səviyyəyə qaldıra-
cağam ki, bir daha heç kəs, onlara yuxarıdan aşağı baxa 
bilməyəcək.
-Mərkəzin bütü işçiləri sizin arxanızda dağ kimi daya-
nıb, müəllim. Bundan əmin ola bilərsiniz.
-Mən sizə inanıram. Biz birlikdə hələ çox uğurlar əldə 
edəcəyik. Digər şöbələrə də baş çəkməliyəm. Sizə uğurlar.
Samir onlarla sağollaşıb, həmin şöbəylə yanaşı olan 
idman şöbəsindəki şahmat və şaşki bölməsinə girdi. İçəri 
girən kimi ölü sükutu görüb, öz-özünə düşündü: “Şahmat 
doğrudan da sakitliyi sevir”. 
İçəridə olanların demək olar ki, hər birinin fikri və 
diqqəti qarşısındakı şahmat və ya şaşki lövhəsində idi. Ya-
xınlıqdakı stolda şahmat oynayan iki nəfər diqqətini çəkdi. 
Biri rahatca şirə içdiyi halda, digəri bütün diqqətini şahmat 
taxtasına yönəltmişdi. Yaxınlaşıb astadan soruşdu:
-Salam. İşlər necə gedir?
Şirə içən qarşısındakını göstərib dedi: -Ondan soruşun.
Digəri fikrini dağıtmamaq üçün başını qaldırmadan 
dedi: -Bərbad. Dünən buna 15:0 uduzmuşam. “Axırıncı 
73
aşırım” filmində deyildiyi kimi: -Heç oğlum Yədullanın 
müsibəti belə olmamışdı.
Şirə içən özünə arxayın halda rəqibinin sözlərinə ay-
dınlıq gətirdi:
-Bu gün özünə söz verib ki, məni mütləq udacaq. Onu 
qınamıram, axır vaxtlar fantastik filmlərə çox baxır.
Samir gülümsünərək otaqdakılara mane olmamaq 
üçün sakitcə oranı tərk edib bilyard və stolüstü tennis zalı-
na girdi. Zalda məşq edən insanlarla hal-əhval tutduqdan 
sonra soruşdu:
-Kim mənimlə tennis oynamaq istəyir?
Hər tərəfdən “mən” sözünü eşidib, özü bir nəfəri seç-
di. Bir qolu kəsik, sarışın, Nazim adlı oğlan idi. O ilk öncə, 
Samirin tennis oynaya bilmədiyini düşünərək güzəştlə oy-
namağa başladı. Sonradan Samirin oynaya bildiyini görüb 
tam qüvvəylə oynasa da, artıq gec idi. Oyunu qələbəynən 
başa vuran Samir təklif verdi:
-Gəlin, öz aramızda mini turnir keçirdək.
Hamı razışaşandan sonra püşk ataraq kimin-kiminlə 
oynayacağını dəqiqləşdirib oyuna başladılar. Maraqlı və 
şən keçən oyunlardan sonra hamının təəccübünə səbəb 
olsa da, Samir birinci yer tutdu. Axırda Nazim dözməyərək 
soruşdu:
-Belə oynamağı harada öyrənmisiniz?
Samir dəsmalla tərini silə-silə gülümsünüb dedi: Mən 
Sumqayıtdakı paraolimpiya idman kompleksində stolüstü 
tennis və güllə atıcılığı məşqlərinə getmişəm. Üstəlik, evdə 
fərdi olaraq boksla da məşğul olmuşam.
-Boksla?
-Bəli, boksla. Boks torbasını elə yerdən asdırmışdım ki, 
divara söykənərək rahatca yumruqlaya biləm. Fəndləri və 
zərbələrin vurulma qaydasını isə internetdən götürürdüm.
74
Samir bir az da söhbət etdikdən sonra, oradan çıxıb 
kabinetinə getdi. Otağa girən kimi katibəsinə Muradı onun 
yanına çağırmağı tapşırıb, bu günkü iş qrafikini nəzərdən 
keçirməyə başladı. Murad içəri girəndə, Samir ona pul 
verərək yekə ayı oyuncağı, üzərində “6 yaşın mübarək!” 
sözləri yazılmış tort və içində 6 dənə rəngli balıq olan ak-
varium almağı tapşırdı. Muradı yola salandan sonra isə bu 
günə növbəyə yazılan adamları qəbul etməyə başladı. 
Rayonda əlillər üçün açılacaq peşə məktəbi ilə bağlı 
gələn Quba rayonunun icra nümayəndəsini, kompüter bi-
liyi olan əlillərin bu mərkəzdə işə qəbulu ilə bağlı elana 
görə müraciət etmiş iki nəfəri, mərkəzin İranda açılacaq 
filialı ilə əlaqədar gələn İran səfirini, müxtəlif problemlərə 
görə bağlı pənah gətirən əngəlli insanları və ya onların 
valideynlərini qəbul edib yola salanda artıq axşam saat 6 
idi. “Günorta bir saat nahar fasiləsini çıxmaq şərtiylə əla 
işlədim!” deyə öz-özünə düşünüb Murada zəng vurdu:
-Dediklərimi almısan?
-Bəli müəllim.
-Onları apar maşına. Sürücüyə də denən hazır olsun, 
15 dəqiqəyə çıxıram.
-Baş üstə.
Fevral ayı olduğundan, axşam saat 7-yə işləməsinə 
baxmayaraq, hava artıq qaralmışdı. Qarlı və buzlu yollar-
la, aram-aram Saray qəsəbəsinə gedən maşının arxa otura-
cağında oturub radioda səslənən musiqiyə qulaq asa–asa, 
açıq pəncərədən yağan güclü qara baxırdı. Həzin musiqilər 
radioda bir-birini əvəz etdikcə, xəyalları onu uzağa, iki il 
əvvəlki o dəhşətli günə apardı. Sürücü yenə səsini ucaltdı:
-Tez olun dəə. Gecikirəm axı.
Dünən ailəsi və qohumları ilə birgə avtobus tutaraq, 
Tovu zun qəribli kəndində yaşayan əmisi oğlunun toy 
75
məclisinə getmişdilər və qəflətən yağan güclü qarın ucba-
tından geri qayıda bilməyib, toy qurtarandan sonra gecəni 
kənddə qalmağa məcbur olmuşdular. Sürücü nə olursa-ol-
sun, ilk nəvəsinin birinci doğum gününə çatmaq istəyirdi. 
Ona görə də tezdən saat 9-dan hay -həşir salmağa başla-
mışdı. Ev sahibi yolların buzlu olması səbəbi ilə günortaya 
qədər gözləməyi məsləhət görsə də xeyri olmadı. 
-Mən neçə illərin sürücüsüyəm, o qədər belə yollarda 
maşın sürmüşəm ki... Əgər getməsəniz Sumqayıta boş ma-
şınla qayıdacağam.
Hamını yola gətirən sürücü sərnişinlərlə birgə saat 10-
da yola düşdülər. Buludların arasından süzülən zəif günəş 
şüaları səhərədək yağan qarın üzərinə düşərək bərq vurub 
əsrarəngiz bir mənzərə yaratsa da, avtobusun içində heç 
kim bunun fərqinə varmırdı. 
Samirin bibisi ilə anası sürücünün arxa tərəfindəki 
oturacaqlarda oturub, bibinin təzə gətirdiyi gəlini haq-
qında danışırdılar. Onlardan arxada oturmuş qardaşı ilə 
əmisi oğlu bu il İtaliya futbolunda hansı klubun çempion 
olacağını müzakirə edirdilər. Paralel oturacaqdakı Samir 
Əliyə çipsi yedizdirə-yedizdirə onun: -O nədir? Orada nə 
var? O niyə elədir? - kimi suallarına cavab verirdi. Onların 
arxasında oturacaqda əyləşmiş bibisi qızı bu il Samirin qar-
daşı arvadının toyunda baş verənlərdən danışırdı. Atası ilə 
əmisi isə öz aralarında möhkəm söhbətə girişmişdilər: 
-Gərək toyu payızda edəydilər, ya da ki, yaza saxla-
yaydılar.
Əmisi qayğılı-qayğılı dilləndi: 
-Yazıq haradan biləydi ki, belə olacaq? Bir həftədən 
çoxdur ki, qar yağmır.
Avtobusun digər sərnişinləri hərəsi öz işində idi. Dır-
nağına boya çəkən kim, telefonla oynayan kim, körpəsini 
76
yatızdıran kim. Kimisi də səssizcə oturub, evə tez çatmağı 
arzulayırdı. Samir növbət çipsini Əliyə uzadanda Əli dedi:
-Dayı, çişim var.
Samir avtobusu saxlatdırmaq istədikdə, bibisi qoymadı:
-Onsuz da avtobus yavaş gedir. Qoy dursun qapı-
nın ağzında, neyniyir eləsin. Körpə uşaqdır, kim ona nə 
deyəcək? Neçə yaşı var?
-On bir gündən sonra dörd yaşı tamam olacaq. 
Arxadan qardaşı arvadı dilləndi:
-Samir, tuta biləcəksən? 
Qardaşı soruşdu: 
-Yoxsa mən gəlim?
-Narahat olma, özüm tutaram.
-Sən onu tut, qoyma yıxılsın. O özü çiş eliyəcək.
Samir Əlini aşağı pilləyə düşürtdü. Özü də onun ya-
nına enərək, bərk-bərk gödəkçəsinin boynundan yapışıb, 
sürücüdən qapını açmasını istədi. Sürücü maqnitafonun 
yanındakı iki kiçik dəstəkdən birini yuxarı qaldıraraq dedi:
-Bir azdan döngəyə yaxınlaşacağıq. Ehtiyatlı olun!
-Oldu.
Bir az sonra Əlinin – Dayı, qurtardım – sözünü eşidib, 
sürücüyə -Qapını bağla- demək istəyirdi ki, qəflətən güclü 
siqnal səsi eşitdi. Qeyri-ixtiyari başını qaldırıb yola baxdı. 
Yük maşınının sürücüsü siqaretini yandırmaq istəyərkən 
əlindən saldığı alışqanını götürmək üçün aşağı əyilmişdi. 
Buna görə də döngədən çıxaraq ona tərəf gələn avtobusu 
görmədi. Avtobusun sürücüsü isə əyləci basıb siqnal versə 
də, artıq gec idi. Toqquşma zərbəsinin təsirindən həm Sa-
mir, həm də Əli maşından yıxılaraq qarın üstünə düşdülər. 
Yol buzlu olduğundan hər iki maşın sürüşərək onsuz da dar 
olan yoldan çıxıb, 30 metr yüksəklikdən dərəyə yuvarlan-
dı. Maşından yıxılarkən Samirin başı zərblə dəydiyindən 
77
huşunu itirdi və gözünü bir gündən sonra xəstəxanada 
açaraq, Əlidən savayı bütün ailə üzvlərinin həlak olmasını 
eşidib şok keçirdi. O hadisədən sonra Sumqayıt şəhər İcra 
Hakimiyyəti Samiri öz himayəsinə götürdü. Əli isə nənə-
babasının yanında qaldı. 
Sürücü qarşısına çıxan pişiyi vurmamaq üçün qəfil 
əyləci basanda, Samir fikirdən ayıldı. Bütün bədəni tər 
içində idi, çətinliklə nəfəs alırdı. Maşını saxlatdırıb qapını 
açdı. Çevrilərək ayaqlarını çölə çıxardıb qarın üstünə qoy-
sa da, oturacaqdan qalxmadı. Əyilib yerdən qar götürərək 
əllərinə, üzünə sürtdü. Bir az özünə gələndən sonra, 
yenidən maşına oturub qapını bağladı və sürücüyə dedi:
-Getdik.
Maşın Əlinin yaşadığı evin qarşısına çatdıqda Samir 
sürücüyə dedi:
-Hədiyyələri içəri apar, özün isə get evə. Gecəni bura-
da qalacağam.
Zəngi basdıqdan bir az sonra Əlinin babası qapını açdı:
-Axşamın xeyir, Zahid dayı. Gəlmək olar?
-Hər vaxtın xeyir bala. Buyur keç.
Samir içəri keçib soruşdu:
-Bəs Əli haradadır?
-Yatıb. Bayaqdan səni gözləyirdi, təzə yuxuya gedib.
Sürücü əlindəkiləri stolun üstünə qoyub gedəndən 
sonra, Samir Əlinin nənəsi Aybənizlə görüşüb, Əlinin yat-
dığı otağa keçdi. Uşağı oyatmamaq üçün ayaqlarını yerə 
xəfifcə basırdı. 
Əli yuxudan ayılanda Samiri görən kimi onun boynu-
na sarıldı. Samir onu dizinin üstündə otuzdurub üzündən 
öpərək dedi:
-Ad günün mübarək, şirinim.
-Sağ ol əmi.
78
-Bu gün neçə yaşın tamam olur?
-Altı.
-Heç bilirsən sənə nə almışam?
Əli başını yellədərək dedi: Yox.
-Gəl gedək, göstərim.
Otağa girən Əli balıqları görən kimi sevincindən qış-
qırdı:
-Əla. Əmim mənə balıq alıb. Üzünü Samirə çevirib so-
ruşdu: Əmi, haradan bildin ki, mən balıq istəyirəm?
-Yuxuda görmüşdüm.
Əli heç nə başa düşməsə də dərinə getmədi. Akvari-
umun qarşısında diz üstə oturaraq, balıqlarla oynama-
ğa başladı. Samir yataq otağında, Əlinin yanında olanda, 
Aybəniz süfrə açmışdı və indi əlində çörək, otağa girib 
dedi: 
-Oğul buyur süfrəyə. Əli də axşam heç nə yemədi ki, 
əmimi gözləyirəm. 
-Gərək bağışlayasınız. İş o qədər çoxdur ki, imkan ta-
pıb, vaxtında gələ bilmədim.
Şam yeməyindən sonra Əli yenidən balıqların yanına 
getdi. Samirgil isə tortla çay içə-içə söhbətə başladılar. Sa-
mir Əlini göstərib soruşdu:
-Sizi incitmir ki? Əgər sizi çox yorursa, özümlə aparım. 
Dayə tutaram baxar.
-Yox, a bala nə danışırsan? (Zahid kişi dedi) Tək qızımın 
yeganə yadigarıdır. Bu iki qocanı həyatda saxlayan odur.
Aybəniz nənə nəmli gözlərini yaylığının ucu ilə silərək:
-Ondan başqa kimimiz var ki? Zahidlə mən uşaq 
evində böyümüşük. Bir qızımız vardı, onu da qara torpaq 
aldı əlimizdən. Bu həyatda tək təsəllimiz bu uşaqdır.
-Ümumilikdə, heç bir probleminiz yoxdur ki? Nəyəsə 
ehtiyacınız olsa, çəkinməyin.
79
Zahid kişi çaydan bir qurtum içərək:
-Çox sağ ol ay oğul, onsuz da əziyyətimizi çox çəkirsən.
-Borcumdur dayı, borcumdur.
-Bircə, Əli səndən ötrü yaman darıxır. – Aybəniz nənə 
əlavə etdi. -Bu yaşda uşağa ata qayğısı, ana nəvazişi lazım-
dır. Bir də fikirləşirəm ki, sən Azərbaycanda olmayanda 
başımıza bir iş gəlsə, uşağa kim baxar.
-Rənanı tanıyırsınız? İcra hakimiyyətində işləyən 
Rənanı deyirəm.
-Katibə qız? Əlbəttə tanıyıram. Əvvəllər bir-iki dəfə 
bura gəlib–gedib.
-Hə, bax o. Onunla danışacağam, mən burada olma-
yanda qoyun, uşağa o baxsın. Telefon nömrəsini yazıram 
bura, nə vaxt lazım olsa zəng vurun.
Bir az da söhbət edəndən sonra, Samir Əlinin əsnədiyini 
görüb, onu yatırtmağa apardı. Samir gələndə Əli yuxudan 
yarımçıq durmuşdu deyə, çarpayıya uzanan kimi yatdı. 
Samir ona tamaşa edə edə necə yuxuya ketdiyini heç özü 
də bilmədi. 
Səhər mərkəzə gələn kimi, Anarı və bir yerə səfər edən 
zaman onu müşayət edən Eldarı, Zauru və Ayxanı yanı-
na çağırdı. Bu üçlük səfərlər zamanı Samirin həm dostları, 
həm köməkçiləri, həm də cangüdənləri olurdular. Eldar 
içəri girən kimi soruşdu:
-Səhər-səhər noolub? Gecə kimi yuxuda görmüsən?
-Altıaylıq doğulduğuvu eşitmişdim, amma inanmır-
dım. Oturun görüm.
Hamı oturduqdan sonra Samir sözə başladı:
Bu gündən etibarən, yeni bir layihənin icrasına başla-
yırıq. Bölgələrdəki əlillərin vəziyyəti ilə yerində və yaxın-
dan tanış olmaq üçün hər həftə bir rayona gedəcəyik.
80
-Bu gün hara gedirik? – Ayxan maraqla soruşdu.
-Bu gün Gəncəyə gedəcəyik. Həm də iki gün sonra 
Mə hərrəmlik ayı gəlir deyə, “İmamzadə”ni ziyarət etmək 
istəyirəm.
-Bu yaxşı oldu. – Zaur dedi. – Kərbəla düzündə can-
ların dan keçən islam şəhidlərinin xatirəsini yad etmək pis 
olmaz.
-Hansı zəmanədə, hansı niyyətlə olur-olsun. Öz məq-
sədinə çatmaq üçün adamları günlərlə susuz qoyub, onla-
ra işgəncə verən bütün insanlara Allah lənət etsin. Gedin 
hazırlaşın, saat 12–də yola düşürük.
-Bəs bizim tərəflərə nə vaxt gedəcəyik? – Ayxan zara-
fatla soruşdu.)
-İnşallah, sən ata olanda. Həm vəziyyətlə tanış olarıq, 
həm də uşağı qeyd edərik.
Eldar əlini əlinə sürtdü: 
-Ay can, ay can. Balıq ləvəngisi, Lənkəran plovu və 
daha nələr-nələr.
-Üstündən də ki, - Zaur əlavə etdi – içinə ətrinə və da-
dına doyum olmayan Lənkəran limonu atılmış samovar 
çayı.
-Belə olmaz axı, bəs məni niyə aparmırsınız? – Anar 
incikliklə soruşdu.
-Sən mənə burada lazımsan. Amma arxayın ol, Lən-
kərana mütləq gedəcəksən. Haydı. Gedin hazırlaşın. Saat 
12-də yola düşürük.
Hamı otaqdan çıxandan sonra Samir kağız və qələm 
götürərək, Gəncədə əlil qadınlar üçün açmaq istədiyi xal-
çaçılıq sexinin və tikiş fabrikinin layihələrini hazırlamağa 
başladı.
81
Bakı. Azərbaycan
Hava soyuq olsa da külək dayanmışdı. Qar da yağmır-
dı. Buludların arasından süzülən zəif günəş şüaları ağ xalı 
kimi torpağın üzərinə sərilmiş qara düşdükcə bərq vurur, 
əsrarəngiz gözəllik yaradırdı. 
Asif havanın sakit və mülayim olduğunu görüb təmiz 
havada gəzişmək üçün həyətə çıxdı. Evlərinin qarşısın-
da bir az o tərəf-bu tərəfə getdikdən sonra həyətlərindən 
kənara çıxmaq istədi. Bir qədər irəliləmişdi ki, qarşıdakı 
içinə qar yığılmış çalanı görmədiyindən arabasının təkəri 
çalaya düşərək aşdı. Asif yıxılarkən, böyrü zərblə daşa 
dəydiyindən qabırğası zədələndi. Birtəhər özünü ələ ala-
raq telefonu götürüb anasına zəng vurdu. Beş dəqiqə 
keçməmişdi ki, anası həyəcanlı halda özünü çatdırdı. 
Təcili yardımın köməkliyi ilə xəstəxanaya çatdırılan Asif 
həkimin nəzarətinə götürüldü. 
Ona səhhətində ciddi bir şeyin olmadığı deyilsə də, 
ağrının əzab verəcəyini və on gün xəstəxanada müalicə 
olunmağın vacibliyi bildirildi. Müalicənin dördüncü günü 
Asif özünə yer tapa bilmirdi. Çünki sabah anasının do-
ğum günü idi və Asif anasını bu şad günündə xəstəxanada 
qəmgin yox, evdə şad-xürrəm görmək istəyirdi. Tibb bacı-
sı otağa girib dedi: 
-Asif, həkim səni müayinəyə çağırır. On beş dəqiqə 
sonra onun kabinetində olun.
Asif getmək istədikdə anası: 
-Dayan, kömək edim. 
-Yox lazım deyil. Dünəndən bəri özümü yaxşı hiss 
edirəm. – deyib dəhlizə çıxdı və əli ilə qabırğasından tu-
tub bir az dayandıqdan sonra yoluna davam etdi. Həkimin 
otağına çatanda içəri girib salam verdi:
82
-Salam həkim. Necəsiniz?
-Deyəsən vəziyyət yaxşıdır. Tək gəlmisən.
-Bunu sizdən eşitmək xoşdur. 
-Çənənə güc vermə, köynəyini çıxart görüm.
-Həkim məni sonra müayinə edərsiniz. Hələlik isə xa-
hiş edirəm bir işdə kömək edəsiniz.
Həkim keçib onunla üzbəüz oturaraq maraqla soruş-
du:
-O nə işdir elə?
-Xahiş edirəm, məni bir günlük evə yazasınız. Amma 
heç kimin bunun bir günlük olduğundan xəbəri olmasın. 
Hamı elə bilsin ki, artıq sağalmışam və buradan birdəfəlik 
çıxıram.
-Nəyə görə?
-Səbəb budur ki, sabah anamın doğum günüdür. İstə-
yirəm bu gündə o özünü xoşbəxt hiss etsin.
-Mən səni başa düşürəm, cəfakeşliyini də yüksək 
qiymətləndirirəm. Amma bu mümkün deyil. Mən səni evə 
buraxa bilmərəm.
-Axı nəyə görə?
-Ona görə ki, cənab Asif, bu sənin üçün təhlükəlidir. 
Müalicə tam başa çatmadığından zədənin ciddiyəti arta 
bilər. İkincisi isə onsuz da sən ağrılara dözə bilməyəcəksən 
və hamı hər şeyi başa düşəcək.
-Həkim siz dediniz, mən eşitdim. İndi isə siz mənə 
qulaq asın. Mənim 20 yaşım var və bu yaşa qədər fiziki 
vəziyyətimlə əlaqədar olaraq, bir dəfə də olsun onun üzü-
nü güldürə bilməmişəm. Digər qadınlar öz oğullarının 
uğurları haqqında bəh-bəhlə danışanda onun danışmağa 
sözü olmayıb. Dəfələrlə müxtəlif xəstəxanalarda yatdığım-
dan bütün qohum-əqrəba hansısa toy məclisində əyləndiyi 
vaxt o mənə qulluq etmək üçün yanımda qalmağa məcbur 
83
olub. Bəli, həmişə məhz belə olub. Əgər onu sevindirə 
bilmirəmsə, qoy heç olmasa kədərləndirməyim. Xahiş edi-
rəm həkim. Cəmi bircə gün.
Həkim əlini qoynuna qoyub bir az düşündükdən son-
ra gülümsünərək dedi:
-Birisigün ad günü tortundan mənə də gətirməsən, 
səni düz iki ay burada saxlayacağam.
-O da mənim gözlərim üstə.
-Müayinədən sonra yadıma sal sənə ağrıkəsici dərman 
verəcəyəm. Mütləq lazımın olacaq.
Asif sevincindən uçmaq istəyirdi: 
-Çox sağ ol həkim. Çox sağ ol. Çox sağ ol.
Müayinədən sonra müayinə otağına qayıdanda anası 
soruşdu:
-Necə keçdi? Həkim nə dedi?
-Əla. Həkim nikbin danışdı. Qabırğamı yenə rentgenə 
saldılar. Həkim son sözü rentgen nəticəsindən sonra deyə-
cək. 
Yarım saatdan sonra həkim əlində rentgen fotosürətləri 
ilə otağa girdi və hər şeyin arxada qaldığını bildirib Asi-
fi evə yazdı. Xəstəxananın qarşısında taksiyə oturub evə 
gedəndə yolüstü anasına hədiyyə də aldı. 
Ad günündə hamı şənlənsə də, bu gün Asif üçün sanki 
vaxt dayanmışdı. Keyidici dərmanın təsiri keçdiyindən ağrı 
onu get-gedə əldən salırdı. Ona görə də tortun kəsilməsinə 
qala bilməyib yorğun olduğunu bəhanə edərək otağına 
getdi. Səhər açılan kimi hər şeyi valideynlərinə danışdı və 
yenidən xəstəxanaya qayıtdılar. İndi Asif özünü xoşbəxt 
sayırdı, çünki artıq onun anasının da başqa qadınların ya-
nında oğlu haqqında fərəhlə danışmağa sözü vardı.
84
Çako vilayəti. Argentina
Pedro içəri girəndə Xose divanda oturub şəkil çəkirdi. 
Ona mane olmaq istəməsə də, fikrini dəyişərək gəlib ya-
nında oturdu:
-Nə çəkirsən orada?
-Çin səddi.
-Baxmaq olar?
Xose hələ tamamlamadığı rəsmi atasına uzadıb dedi:
-Al bax. Onsuz da çəkdiklərimi sizdən başqa heç kimə 
göstərə bilməyəcəyəm.
Pedro şəkilə baxa-baxa dedi:
-Sənə bir şad xəbərim var.
-Çoxdandır şad xəbər eşitmirəm. De gəlsin.
-Azərbaycanda əngəlli insanlar üçün xüsusi mərkəz 
açılıb. Bu gün iş yerində eşitdim ki, iki ay bundan qabaq 
həmin mərkəzin Argentinada da filialı yaradılıb. Mən 
həmin yerlə əlaqə saxlayıb sənin haqqında danışdım. Mənə 
dedilər ki, üç aydan sonra Azərbaycanda əlil rəssamların 
əl işlərindən ibarət sərgi açılacaq, oğlunuz orada iştirak 
edə bilər.
Xose sevinclə soruşdu: 
-Doğru deyirsən?
-Əlbəttə. Hazırlaş bazar ertəsi çəkdiyin bir neçə rəsmlə 
birgə Buenos Ayresə gedəcəyik. Qoy görsünlər mənim oğ-
lum necə fərasətlidir.
-Çox sağ ol atacan. Sən dünyanın ən qayğıkeş atasısan.
-Amma əvəzində mənim də səndən iki istəyim var.
-Nə desən mən hazır.
-Birincisi, dərslərini kənara qoymamalısan. İkincisi isə 
bacarsan Veneranın da şəklini çək, qoy Lusiyə hədiyyə ol-
sun.
85
-Mən artıq başlamışam. – üzünü mətbəxə çevirib so-
ruşdu: -Ana, bu gün neçənci gündür?
-Şənbədir.
-Bəs ayın neçəsidir?
-Əl çək Xose. Mən sənin üçün təqvim deyiləm. Pedro, 
Lusi niyə səninlə gəlmədi? Bütün günü o katibə qızın ya-
nında olur. Bilmirəm danışmağa bu qədər sözü haradan 
tapırlar.
-Hə, yaman dostlaşıblar. Viktoriya Lusiyə kompüterdə 
işləməyi öyrədir. Bayaq yanlarından keçəndə eşidirəm ki, 
hansısa proqramın sadabından danışırdılar.
Xose gülümsünüb düzəliş etdi: 
-Sadab yoxe, ata, setap.
-Hər nə isə, qoy öyrənsin. Bunun Lusiyə ancaq xeyri 
dəyə bilər.
Bazar ertəsi Pedro yuxudan duranda Xosenin artıq ha-
zır olduğunu gördü:
-Sən bütün gecəni yatmamısan?
-Niyə ki, yatmışam. Sadəcə bəziləri kimi tənbəl deyi-
ləm.
Mariya corablarını geyinə-geyinə dedi:
-Pedro görəsən həmin mərkəzdə insanlara ədəb dərsi 
keçirlər?
Səs-küyə oyanan Lusiya atasının tərəfini tutdu:
-Qoçağa bir bax. Sən də dünən atam kimi bütün günü 
işləsəydin, bu gün günortaya qədər yatardın.
Xose stulda oturaraq, yalannan dodaqlarını büzdü:
-Nə olube, hamınız düşmüsünüz üstümə. Hələ buna 
bir bax, ərə də getmir ki, canımız qurtara. Haker olub mə-
nim üçün.
Pedro yerindən durub köynəyini geyinə-geyinə dedi:
-Bəsdir Xose. Deməmişəm Lusiynən işin olmasın?
86
Atasının onun tərəfini tutduğunu görüb qürurlanan 
Lusiya:
-Çox sağ ol ata. Bunun cavabını verməsən, çiynimizdə 
oturar.
Mariya kiçk elektrik sobasını yandırıb dedi:
-Sən də az danış Lusi. Ondansa dur yerləri yığ. Mən də 
səhər yeməyi hazırlayım.
Pedro şlyapasını başına qoyub dedi:
-Biz tələsirik. Yoldan bir şey alıb yeyərik.
Pedro bunu deyib ayaqqabılarını geyinərək qapıdan 
çıxdı. Xose də içində rəsmlər olan çantanı götürüb onun da-
lınca çıxanda Lusiya yenidən uzanıb yorğanı başına çəkdi. 
Mərkəzdə Xoseylə hərtərəfli maraqlandılar. Onu üç 
aydan sonra keçiriləcək rəsm sərgisinin iştirakçıları siya-
hısına saldılar. Yaşadığı rayonda fəaliyyət göstərən rəsm 
dərnəyində pulsuz təhsil alması üçün ona xüsusi kupon 
verdilər. Mərkəzin tibb şöbəsində kəsilmiş qolunun yerinə 
süni qol düzəltmək üçün ölçü götürdülər və yaxın vaxt-
larda gəlib yaşadığı şəraitlə yaxından tanış olacaqlarına 
söz verdilər. Geri qayıdanda Xose böyük sevinclə ona 
deyilənləri anasına və Lusiyaya danışdı. O gün axşam 
son iki ayda ilk dəfə olaraq, hər birinin üzü gülürdü. Şam 
yeməyindən sonra televiziya qarşısına yığılıb sevimli se-
riallarına baxmağa başladılar. Serial qurtarar–qurtarmaz 
sexin darvazasının zəngi çalındı. Pedro qapını döyənin 
kim olduğunu öyrənmək üçün çölə çıxdıqdan bir neçə 
dəqiqə sonra Qustavo ilə birgə geri qayıtdı. Xose onları 
görən kimi durub Qustavoya yer verərək, özü çarpayının 
üstündə, anasının yanında oturdu. Qustavo içəridəkilərlə 
görüşdükdən sonra Lusiya soruşdu:
-Qustavo əmi nə içirsən?
-Kofe olsa əla olar.
87
Lusiya: -Baş üstə - deyib, sobaya tərəf gedəndə Qusta-
vo soruşdu:
-Hə Pedro, de görüm Xoseynən bağlı nə dedilər?
-Yaxşı ki, getdik. Bizi yaxşı qarşıladılar. Xoseni bu ya-
xınlarda keçiriləcək rəsm sərgisində iştirak etməyə dəvət 
etdilər. Həm də söz verdilər ki, ona tezliklə protez qol 
düzəldəcəklər. Nə bilim, dediklərini etsələr Xose üçün 
yaxşı olar.
-Əlbəttə ki, yaxşı olacaq. Sən ürəyini sıxma. (Lusiya-
nın gətirdiyi kofeni ondan alıb qarşısına qoyaraq sözünə 
davam etdi). Bunlar yaxşı xəbərlərdir, amma bir xəbər də 
mən gətirmişəm. Bilmirəm, razı olacaqsan, ya yox.
Pedro kofedən bir qurtum içib soruşdu:
-O nə xəbərdir elə?
-Mənə bir iş təklif ediblər. İstəyirəm sən də mənimlə 
gedəsən.
-O nə işdir elə? - Pedro səbirsizliklə soruşdu.
-Tələsmə, indi hamısını danışacağam. Qonşu qəsəbədə 
böyük bir şirkət açılıb, taxta emalı ilə məşğul olurlar. 
Müxtəlif ölkələrdən ağac gətizdirib burada emal edirlər. 
Məni iki gün bundan qabaq işə götürüblər. Türk dilini bil-
diyim üçün dedilər ki, özünə işçi heyəti yığ, get Türkiyəyə. 
Bir–iki aya gedirəm. Yaxşı da maaş verəcəklər. Məndə 
fikirləşdim ki, mənimlə gedərsən Tükiyəyə, ailə üzvlərin 
də qalıb burada gözətçilik edərlər. 
-Bəs maaşı nə qədərdir? -Mariya soruşdu.
-Gündə üç dəfə yemək, isti paltar, qalmağa yer və hər 
ay 5.000 ABŞ dolları maaş. Məncə, Pedro orada işləməyə ra-
zılıq versə, bir–iki ilə özünüzə ev ala bilərsiniz. Ancaq bir 
məsələ var ki, evə yalnız ildə iki dəfə gələ bilərsən. Hər beş 
aydan bir, bir aylıq icazə verirlər. Dağların əhatəsində oldu-
ğundan telefon işləmir. Yalnız məktublaşmaq mümkündür.
88
-Bəs türk dilini harada öyrənmisən? – Xose maraqla 
soruşdu.
-Beş–altı il bundan qabaq Türk səfirliyində sürücü 
işləyəndə.
-Bəs buranın sahibinə nə deyəcəyik? – Lusiya soruşdu.
-O barədə narahat olmayın. Sexin sahibi mənim köhnə 
dostlarımdandır. Mən onunla danışaram.
Pedro alnını ovxalayıb dedi:
-Açığı nə deyəcəyimi bilmirəm.
Qustavo ayağa qalxaraq dedi:
-Mənim işim var, getməliyəm. Siz də oturun, yaxşı-
yaxşı fikirləşin.
Pedro Qustavonu yola salıb, geri qayıdanda evdəkilər 
artıq müzakirəyə başlamışdılar. Gecə saat ikiyə qədər bu 
haqda söhbət etdikdən sonra Pedro getməyi qərara aldı və 
bu günkü uğurlu günə görə Tanrıya minnətdarlıq edib yat-
dılar.
Moskva. Rusiya
Otaqda oturub vodka içə-içə Conu gözləyən Karlos 
ayağa qalxanda Markez soruşdu:
-Gözləməyə səbrin çatmadı?
-Yox. Ayaqyoluna dəyib qayıdıram.
Sergey gülümsəyərək soruşdu:
-Deyəsən, yaş öz işini görür axı?
-Öz işini yaş yox, bayaq içdiyim üç bakal pivə görür.
Karlos gülüşlər altında otağı tərk edəndə Sergey so-
ruşdu:
-Niyə bunun ləqəbi Lobodur?
Markez çənəsini qaşıyaraq dedi:
89
- Valideynlərini canavarlar yeyib, ona görə. Uşaq vaxtı 
valideynləri bunu da götürüb, meşəyə istirahətə gediblər. 
Axşamüstü meşəyə çatanda hava soyuq olub. Ata-anası 
bunu maşında qoyub, özləri düşüblər yerə ki, çadır qur-
sunlar. Elə bu vaxt haradansa canavarlar peyda olub.
Karlos içəri qayıdanda, Con artıq gəlmişdi və hal-əhval 
tuturdu. Keçib öz yerində əyləşəndən sonra Con sözə baş-
ladı:
-Madam ki, hamınız buradasınız, yubanmadan bu 
möhtəşəm xəbəri sizə çatdıra bilərəm. Sabahdan işimiz iki-
qat artır. Bildiyiniz kimi, Azərbaycanda əlillər üçün xüsusi 
mərkəz açılıb və bu mərkəzin bizim əhatə dairəmizdə olan 
ölkələrdə filialları var. Mərkəzdə bu ölkələrin bütün əlilləri 
haqqında ətraflı məlumat var və bu mərkəzlərə müraciət 
edənlər günbəgün artır. Bu gündən biz daha hansısa əlili 
ələ keçirtmək üçün əziyyət çəkməyəcəyik. Onlar özləri bi-
zim yanımıza gələcəklər. Poler bütün məlumatları Karlo-
sun kompüterinə ötürəcək, Karlos isə sizlərə. Siz də hansını 
məsləhət bilsəniz, onu götürəcəksiniz. Çalışın əyalətlərdə 
yaşayan kimsəsiz və kasıb uşaqları oğurlayasınız ki, onları 
itirib-axtaran olmasın. Yəni başımız çox ağrımasın. İndi isə 
gəldik əsas məsələyə. Əlil çoxdursa, deməli, cəsəd də çox 
olacaq. Deyin görüm, siz cəsədləri necə yox edirsiniz?
Sergey stəkana yenicə süzdüyü vodkadan bir qurtum 
içib dedi:
-Mən cəsədin üstünə xüsusi dondurucu maddə püs-
kür dürəm, sonra onu qarla qarışdırıb Sibirə göndəri rəm. 
Lap it də iyləsə, heç nə tapa bilməz.
Xavyer əlindəki siqardan bir qullab alıb dedi:
-Qəfəsdə üç iri ayım var. Cəsədi iri ətçəkən maşından 
keçirib ayı yemiylə qataraq, onlara yedizdirirəm. Nəcislərini 
isə aparıb vəhşi ayıların çox olduğu meşəyə atırlar.
90
Markez eynəyini silə-silə cavab verdi:
-Mənim dəfn bürolarında olduğu kimi xüsusi sobam 
var. Cəsədləri 1600 selsi istiliyi olan odda kül etdikdən 
sonra, vertalyotla dağlara səpirlər.
Con üzünü Karlosa çevirdi:
-Hə Lobo, bəs sən?
Karlos əlindəki alışqanı oynada-oynada dedi:
- Xüsusi düzəldilmiş iri hovuzum var. İçinə də ki, 
ağzına qədər kislota doldurmuşam. Cəsədi içinə atıram, 
vəssalam.
Con alnını ovuşdurub dedi:
-Bunlar hamısı ağlabatandır. Amma Poler istəyir ki, siz 
cəsədləri onun istədiyi üsulla yox edəsiniz.
Dördü də maraqla soruşdular:
-Bu hansı üsuldur elə?
Con üsulu onlara izah etdikdən sonra dedi:
-Dünən televizorda verirdilər. Bu yaxınlarda Hin-
distanda bir qrup alim, daha dəqiqi üç alim insanda ola 
biləcək fiziki qüsurları uşaq hələ ana bətnində olarkən aş-
kar edərək, aradan qaldıra bilən cihaz və dərmanlar kəşf 
etdiklərini deyiblər. Televiziya proqramlarının birindən 
səhiyyə nazirinə səsləniblər ki, “bizim kəşfimizlə maraq-
lanın”.
-Gələcəkdə nə edəcəyik? Ümidimizi qəzalara bağlaya-
cağıq? - Lobo soruşdu.
Con üzünü Sergeyə tutub soruşdu: 
-Kəşmirdə olmusan?
-Yox, olmamışam.
-Məsləhət görürəm, gedib görəsən. Gəzib-görməli 
yerləri çoxdur.
Con bunu deyərək bir parça sala götürüb yeyə-yeyə 
kafeni tərk etdi.
91
Hindistan
Dehlinin qərbində kənar yolla irəliləyən mikroavtobu-
sun sürücüsü yolda qurulmuş polis nəzarət məntəqəsini 
görüb təəccüblənərək, yanında oturana dedi:
-Bu polislər haradan çıxdı belə? On ilə yaxındır ki, bu 
yolla gedib gəlirəm, hələ indiyə qədər bir dənə də olsun 
polisə rast gəlməmişəm.
-Nə bilim qardaş, yəqin nə isə olub. Bizi saxlasalar so-
ruşarıq.
Avtobus yaxınlaşdıqda, polislərdən biri dayanmaq 
işarəsi verdi. Sürücü sükanı sağa burub, yolun kənarında 
saxlayaraq onlara yaxınlaşan polis işçisindən soruşdu:
-Buyurun müfəttiş. Sizə nə lazımdır? Bizi niyə saxla-
mısınız?
-Mən müfəttiş Samarsinkəm. Bizdə olan məlumata 
görə quldur başçısı və qatı cinayətkar olan Rac bu ərazidə 
gizlənib və silah keçirtmək istəyir. Ona görə də buradan 
keçən hər bir maşını diqqətlə yoxlamalıyıq. Maşında nə 
aparırsınız?
-Maşında üç nəfər adam var cənab. Onlar alimdirlər. 
Mən hər gün onları evlərindən götürüb universitetin la-
boratoriyasına aparıram. Başqa heç nə yoxdur, cənab 
müfəttiş, buyurub baxa bilərsiniz.
Maşına girən polis oradakı alimləri görüb əllərinin içi-
ni bir-birinə yapışdıraraq başı bərabərində qaldırıb dedi:
-Salam cənablar. Bağışlayın ki, sizi narahat edirəm, 
amma bizə tapşırıblar ki, bu ərazidən keçən bütün maşın-
ları yoxlayaq.
-Narahat olma oğlum, sən vəzifəni yerinə yetirirsən. – 
Alimlərdən biri dilləndi. 
Maşının içində o tərəf-bu tərəfə baxa-baxa dedi:
92
-Təşəkkür edirəm. Keçən gün televizorda sizin danış-
dıqlarınıza qulaq asırdım. Çox şadam ki, bu cür işlər məhz 
mənim vətənimin adı ilə bağlı olacaq. Mən heç nə tapma-
dım, gedə bilərsiniz. (Maşından düşmək istəyəndə dayana-
raq geri çevrildi) Lap yadımdan çıxmışdı. İki gündən sonra 
Holli bayramıdır və bizim idarə bu bayramla əlaqədar ma-
raqlı kompaniya keçirdir. Biz yoxladığımız hər bir maşı-
nın sürücüsünə Holli bayramı münasibətilə hədiyyə veri-
rik. Sürücülər həmişə bizi görəndə qorxuya düşürlər. Qoy 
görsünlər ki, biz polislər də insanıq, bizim də ürəyimiz var.
Maşından düşərək bir neçə dəqiqədən sonra əlində 
güllər və oyuncaqlarla geri qayıtdı. Əlindəki 3 qızılgülü və 
ayı oyuncaqlarını alimlərə paylayaraq dedi:
-Buyurun, bu gülləri xanımlarınıza, bu oyuncaqları isə 
nəvələrinizə verərsiniz. Ancaq sizdən çox xahiş edirəm, 
əgər hansınızınsa evində birdən çox uşaq varsa, uşaqlar bu 
oyuncağın üstündə dalaşsalar məni söyməyin.
Alimlər gülərək hədiyyələrə görə ona təşəkkür etdi-
lər. Polis müfəttişi maşından düşdükdən sonra sürücü 
mühərriki işə salıb yola davam etdi. Avtobus gözdən itən 
kimi Sergey yaxınlıqdakı polis maşınından çıxaraq dedi:
-Afərin uşaqlar. İndi isə getmək vaxtıdır. On beş 
dəqiqədən sonra buralarda aləm bir-birinə qarışacaq.
On beş dəqiqədən sonra alimləri aparan mikroavtobu-
sun içində dalbadal üç güclü partlayış oldu. İçindəki adam-
larla birgə parça-parça olan avtobusun hissələri ətrafa sə-
pələndi. Segeyin isə qrup daxilindəki nüfuzu daha da artdı.
Hadisədən iki ay əvvəl
Bakı. Azərbaycan
Samir mərkəzin binasına girəndə, qapıda Əzizlə qar-
şılaşdı.
93
-Salam Əzizim. Bu nə vəziyyətdir? Bərbad görünür sən. 
-Salam müəllim. Qrip olmuşam. Dünən gecə qız-
dırmadan yata bilməmişəm. -Bəs bu vəziyyətdə işə niyə 
gəlmisən?
-Nə edim axı? Görüləsi o qədər iş var ki.
-Bu vəziyyətdə işləmək sənə ziyandır. Sonra sənin 
üçün daha pis nəticə verə bilər. Mən tapşıracağam səni əvəz 
etsinlər. Get evdə bir-iki gün dincəl. Mühasibə də tapşıra-
cağam ehtiyat fonddan sənə bir az pul versin. Bir neçə gün 
ye, iç, uzan, dincəl ki, tezliklə sağalasan. Burada işləyən hər 
bir insan mənim üçün çox əzizdir. Əgər sən bu vəziyyətdə 
işləməyə davam etsən, fikrim bütün günü sənin yanında 
qalacaq.
-Hər şeyə görə çox sağ olun müəllim.
-Özündən muğayat ol.
Samirin kabinetinin qarşısında onun qəbuluna düş mək 
üçün növbə gözləyən insanlar, Samiri gözləyə-gözləyə iki-
bir, üç-bir qruplara bölünərək söhbət edirdilər. “əlil həyatı” 
təşkilatında vəkil işləyən bir xanımla, bura işləmək üçün 
gələn bir əlil oğlan, əlillərə qarşı yaranan mənfi fikirlər haq-
da mübahisə edirdilər 
-Bizim ən böyük problemimiz özümüzə yanaşma tər-
zimizdir. Oğlan dedi
-Sən özünə necə yanaşırsan ? Vəkil soruşdu
-Mən özümü daimi olaraq nəyəsə ehtiyacı olan birisi 
kimi göstərmirəm. Davamlı olaraq kimlərdənsə kömək um-
muram. Istədiyim bir şeyi əldə etmək üçün mübarizə apa-
rıram. 1-ci qrup əliləm və aylıq qazancım sadəcə pensiyam-
dır. Buna baxmayaraq çox gözəl nailiyətlər qazanmışam
-“özümü daimi olaraq nəyəsə ehtiyacı olan birisi kimi 
göstərmirəm. Davamlı olaraq kimlərdənsə kömək ummu-
ram” bu cümlələrə bir az aydınlıq gətirə bilərsənmi ?
94
-Bunu bir-neçə kəlmə ilə izah etmək çətindir. Qısa-
ca olaraq onu deyim ki mən sakitcə oturaraq pensiyamı 
gözləyə-gözləyə “ata mənə filan şeyi al” və yaxud ”ay 
filankəs mənim filan şeyə ehtiyacım var” demirəm.Bunun 
əvəzində oturub fikirləşirəm ki onu necə əldə edim. Hər 
zaman düşünmüşəm ki fiziki məhudiyyətli olmağım, əlil 
arabasından istifadə etməyim mənə kiməsə yük olmaq 
haqqını qazandırmır. Mənim özümə yanaşma tərzim bax 
budur. Ümumiyyətlə “bir problemdən ötrü min nəfərə ağız 
açmaq” üsulundan zəhləm gedir
-Həyatda sənin kimilər çoxdur. Amma mənim və 
dostlarımın istəyi qanunvericilikdə nəzərdə tutulmuş hü-
quqlarımızın işləməsini təmin etməkdir. Ola bilər ki sən 
özündə müəyyən istedadları inkşaf etdirmisən. Bu yalnız 
təqdirəlayiq hal kimi qiymətləndirilə bilər. Amma hamının 
vəziyyəti eyni deyil. Çoxunun istedadı olmur, çoxunun 
şəraiti və sairə. Lakin bütün insanların, o cümlədən əlilliyi 
olan şəxslərin yaşamaq, ən əsası da insan kimi yaşamaq 
hüququ var. Bu hüququ təmin etməyi isə bu mərkəz öz 
üzərinə götürüb. Mən həyata passiv yanaşmanın tərəfdarı 
deyiləm. Biz göznü bizə dikən yüzlərlə əlilin hüquqları uğ-
runda mübarizə aparırıq
-Mübarizəni hansı şəkildə aparırsınız ? Başqalarının 
yaratdığı imkanlardan istifadə etməklə ? Bu əlilləri baş-
qalarından asılı vəziyətə salmaq deməkdir. Məncə siz 
geri qayıdıb hansısa fiziki məhdudiyyətini bəhanə edərək 
tənbəlliyi ucbatınan gözünü onun-bunun əlinə dikən və 
güya ümidlərini sizə bağlayan həmən əlil insanlardan so-
ruşun ki “son 3 ayda özünüz-öz gələcəyiniz və ya normal 
yaşayışınız üçün nə etmisiniz ?”. məncə alacağınız cavab-
lardan sonra səhf etdiyinizi anlayıb bura qayıtmayacaqsı-
nız
95
-Elə əlilliyi olan insanlar var ki, onların nə təhsil al-
mağa, nə də başqa bacarıqlara yiyələnməyə imkanları və 
şəraitləri olmayıb. Deməyinizdən belə çıxır ki onlar bu 
həyatda sürünməyə layiqdirlər ?
-Təbii ki heç bir əlil sürünməyə və pis yaşamağa la-
yiq deyil. Sadəcə mənim demək istədiyim budur ki gəlin 
fikirləşək görək biz özümüz-özümüz üçün nə edə bilərik. 
Yoxsa doğrudanmı biz bu qədər acizik və yalnız başqaları-
nın köməyinə möhtacıq ?
-Burda acizlikdən söhbət getmir. Bura əlillərin acizli-
yindən deyil, onlar üçün yaradılmayan imkanları əldə 
etmək uğrunda mübarizə aparmaq üçün gəlmişəm
Mübahisə bəlkə də uzun çəkəcəkdi. Ancaq Samirin dəh-
lizdə görünməsiylə aamların bir yerə toplanması bir oldu.
Samir kabinetinə girib kresloda əyləşəndə, gözü ma-
sanın üstündəki faks kağızına sataşdı və götürüb oxuma-
ğa başladı. Onu İspaniyada keçirilən “Əngəlli insanların 
təqaüddən asılılığı” adlı tədbirə dəvət edirdilər. Faksı tam 
oxuyub qurtarmamış telefon zəng çaldı.
-Buyur Anna, eşidirəm.
-Müəllim, Əmək və Əhalinin Sosial Müdafiə naziri 
sizinlə danışmaq istəyir.
- Calaşdır.
- ---
-Buyurun cənab Mahmudov, eşidirəm.
-Salam Samir. İstəyirəm bu gün qonağın olum, nə de-
yir səm?
- Ürəyiniz nə zaman istəsə, buyurub gələ bilərsiniz.
Bir saatdan sonra nazir mərkəzə gələndə Samir onu 
kabinetin qapısında qarşılayıb, hər zaman oturduğu kres-
lonu göstərdi.
-Buyurun müəllim, əyləşin.
96
Nazir divanda oturaraq zarafatla dedi:
-Mənim başqasının yerində gözüm yoxdur. Dörd ay 
bundan əvvəl döşünə döydüyün yadındadı? İndi de gö-
rüm, bu dörd ayda nə iş görmüsən.
Samir keçib yerində əyləşərək soruşdu:
-Nə içəcəksiniz?
-Heç nə. Mən bura yalnız sənin yazdığın şeri öz dilin-
dən eşitmək üçün gəlmişəm.
-Bu dörd ayda çox iş görmüşük. Respublikanın on 
bölgəsində əngəlli insanlar üçün xüsusi avtobuslarla 
təhciz olunmuş peşə məktəbləri açılıb. Dövlət televizi-
yasında həftəlik on dörd saatlıq efir vaxtımız var. Dün-
yanın on iki ölkəsində mərkəzin filialları yaradılıb və bu 
proses davam edir. Bir həftə sonra əlil rəssamların sərgisi 
açılacaq, bir ay sonra isə əlillərin I Beynəlxalq “ Stolüstü 
oyunlar” turniri keçiriləcək. Distant təhsil verən istitutun 
yaradılması üzərində son tamamlama işləri gedir. Ayaq-
dan və gözdən əlil olan insanların səkilərdə, pilləkənlərdə, 
ümumiyyətlə ictimai yerlərdə rahat hərəkətlərini təmin 
etmək üçün bütün tədbirlər görülərək, lazımi yerlərdə bü-
tün zəruri avadanlıqlar quraşdırılıb. Bundan başqa əlillərin 
ictimai nəqliyyatdan rahat istifadə edə bilmələri üçün də 
dayanacaqlarda xüsusi avadanlıqlar quaşdırılıb. Yüzlərlə 
əlil mərkəzin tibb şöbəsində pulsuz müalicə alır. Hazır-
da mərkəzdə 60-dan çox əngəlli insan çalışır. Hətta yalnız 
əngəlli insanların rol alacağı bir film də çəkməyi planlaş-
dırırıq. Və daha nələr-nələr. Hələ saytın xidmətlərini say-
mıram.
-Afərin. O vaxt mənə irad tutdular ki, niyə bu mərkəzin 
rəhbərliyini savadlı və təcrübəli bir adama yox, ayaqdan 
əlil birinə tapşırıram. Amma mən inanırdım ki, yalnız və 
yalnız bu layihəni quran insan onu həyata keçirə biləcək. 
97
Öz hisslərini kağıza tökən şair kimi. Çox sağ ol ki, məni 
başıaşağı etmədin.
-Məni də çox tənqid etdilər ki, guya işə mane oluram. 
Mənim yerimə sağlam insan olsaydı, daha çox iş görə 
bilərdi. Mən bütün işləri ağlımla görürəm ki, ağıl da başda 
olur. Ayaqların bura nə dəxli var, bilmirəm.
-Sən onlara fikir vermə. Tənqidçilər hər zaman olub 
və olacaq. Dünyanın bir çox yerində, öz dövründə tənqidə 
məruz qalan yaradıcı insanların heykəlinə rast gəlmək 
olar. Amma dünyanın heç bir yerində heç bir tənqidçinin 
heykəlinə rast gəlməzsən.
-Başımız bayaqdan söhbətə qarışıb deyə soruşmaq ya-
dımdan çıxıb. Ürəyiniz necədir? Yenə sizi incidir?
-Dünən həkimə getmişdim. Mənə dedi ki, çox işləyir-
sən. Məsləhət gördü, işdən çıxım.
-Bəs sizin fikriniz nədi?
-Mən də elə düşünürəm. Yaş öz sözünü deyir. Bu il 65 
olacaq, artıq dincəlmək vaxtıdır. Gələn həftə işdən çıxmaq 
haqqında ərizəmi yazacağam.
-Birisigün İspaniyadan gələn əlil insanlarla buradakı 
əlil insanlar arasında keçiriləcək forumdan sonra, Qurban 
bayramı ilə əlaqədar tədbir keçirəcəyik. Sizi də o tədbirdə 
gömək mənim üçün xoş olar.
-Mütləq gələcəyəm. Əngəlli insanların yanında olmaq 
təkcə vəzifə borcu deyil, həm də insanlıq borcudur.
-Müəllim, mənim sizdən bir xahişim də var.
-Buyur.
Samirin xahişini dinləyib ona əməl edəcəyini bildirən 
Mahmudov ayağa qalxdı. Samir onu yola salandan sonra 
Muradı yanına çağırdı:
-İspaniyadan gələn heyəti hansı oteldə yerləşdirmi-
siniz?
98
-“Qüsursuz xidmət” otelində.
-Bu otelin adını birinci dəfədir eşidirəm. Nə isə. Ora-
nın telefon nömrəsini və Devidin qaldığı otağın nömrəsini 
mənə ver.
Murad nömrəni Samirə verib gedəndən sonra Samir 
otelə zəng vuraraq onu Devidlə calaşdırmalarını istədi. 
Devid dəstəyi götürən kimi əsəbi-əsəbi dedi:
-Alo, eşidirəm.
-Salam amigo.
Samirin səsini eşidən Devid səsini yumşaltdı:
-Ooooo. Necəsən amigo?
-Mən əlayam. Sənə nə olub? Deyəsən əsəbləşmisən?
-Əsəbləşməyim nə edim? Dünən Valensiya öz meyda-
nında Deportivoya uduzub. 
-Ola bilməz. Axı 2:0 udurdu? Mən də 2:0-dan sonra 
getdim yatmağa ki, artıq qələbə bizimdir.
-2:3 olub. İndi idman xəbərlərində verirdilər.
- Eybi yox. Gələn tur səfərdə Atletiko Madridi udar, 
əvəz-əvəz olar. Başımız söhbətə qarışdı deyə, əsas məsələ 
yadımdan çıxdı. «Ümid» mərkəzinə, yanıma gələ bilərsən?
-Biz ki, “Valensiya”-lıyıq. Əlbəttə gələrəm. Mənə bir 
saat vaxt ver.
-Artıq 59 dəqiqə, 55 saniyən qaldı.
45 dəqiqədən sonra Samirin kabinetinə girən 35 yaşlı, 
ortaboylu, qalın və pırtlaşıq saçlı, əslən iqtisadiyyatçı olan 
və zarafatı çox sevən Devid tanış olduqları bu dörd ayda 
Samirlə bərk dostlaşmışdı. İşdən əlavə, ən çox danışdıq-
ları mövzular isə “Valensiya” futbol klubu, öz ölkələrinin 
məzəli lətifələri və birgə yaratmaq istədikləri basketbol 
klubu haqqında idi. 
Devid Samirdən soruşdu: 
-Mərkəzin həyətində çoxlu qoç var. Bunlar nə üçün-
dür? Mərkəzin yeməkxanası üçün?
99
-Mən də səni buna görə çağırmışam. Birisigün bizdə 
bayramdır, bu qoçlar da həmin bayram üçün alınıb.
-Dövlət bayramıdır?
-Yox, “Qurban bayramı” adlı dini bayramdır. Bu bayra-
mı təkcə azərbaycanlılar deyil, bütün dünya müsəlmanları 
qeyd edirlər. İmkanı olan şəxslər bu bayramda dəvə, 
öküz və yaxud qoç kəsərək ətini kasıblara, kimsəsizlərə, 
xəstələrə, bir sözlə, bu ətə ehtiyacı olan insanlara payla-
yırlar. Bununla, həm onlara sevinc bəxş edirik, həm də 
müəyyən qədər qida ehtiyaclarını ödəyirik.
Heyranlıqla Samirə qulaq asan Devid soruşdu:
-Hansını kəsmək daha xeyirlidir?
- Fərqi yoxdur. İmkanın hansına çatsa, onu da alıb 
kəsərək ətini paylaya bilərsən.
-Necə də gözəl hərəkətdir. Ac insanları doyurmaq 
həqiqətən də qürurverici addımdır.
-Bu hələ harasıdır ki... İslamda “Ramazan” ayı adla-
nan Orucluq ayı var ki, bu ayda fiziki imkanları oruc tut-
maq üçün əlverişli olan bütün müsəlmanlar günçıxandan 
günbatanadək oruc tutmalıdırlar. Bu ayda insanlar düz bir 
ay kasıb və kimsəsiz insanları yedizdirlər.
-Bir ay boyunca? Neçə nəfəri yedirtmək tələb olunur?
-Baxır sənin maddi vəziyyətinə. İstəyirsən bir gün “İf-
tar” süfrəsi aç, istəyirsən 30 günün hamısını. İstəyirsən bir 
nəfər üçün “İftar” süfrəsi aç, istəyirsən 1000 nəfər üçün. 
Oruc tutmaqda və iftar süfrəsi verməkdə əsas məqsəd İs-
lam dininin şərtlərinə əməl etmək və savab qazanmaqdır.
-Bəs oruc tuta bilməyənlər nə etsin? Onlar üçün savab 
yoxdur?
- Xəstələrə, qocalara, səfərdə olanlara və hamilə qadın-
lara oruc tutmaq vacib buyrulmayıb. Oruc tuta bilməyənlər, 
bunun əvəzində kasıb insanlara nəzir verməlidirlər. Vacib 
100
deyil ki, bahalı bir şey olsun. İmkanın yoxdursa, adi bir 
xurma belə nəzir sayıla bilər. Əsas odur ki, təmiz qəlblə 
verəsən.
-Bəs buna da imkan olmasa necə?
-Onda mənəvi oruc tutsa lap yaxşı olar. Dilini söyüş 
söyməkdən və yalan danışmaqdan, qulaqlarını qeybətdən 
və gözlərini zinadan, əllərini oğurluqdan və kimisə 
səbəbsiz yerə vurmaqdan qorusa, nəfsinə hakim olsa, ha-
ram işlərdən çəkinsə, bax bu olar mənəvi oruc. Mənəvi 
oruc barədə saydıqlarıma hər bir müsəlman ömrü boyu 
əməl etməlidir. Ancaq hər kəs bunlara “Ramazan” ayı bo-
yunca daha çox diqqət yetirsə lap əla olar.
-İslamda haram deyiləndə nə nəzərdə tutulur?
-Bu çox geniş bir mövzudur. İnsanın həyatında danı-
şıqdan qidalanmayadək, hərəkətdən düşüncəyədək hər bir 
şeydə halal və haram meyarlar var. Qısa olaraq, onu deyə 
bilərəm ki, özgəsinə aid bir şeyi sahibinin razılığı olmadan 
mənimsəmək və ya müvəqqəti də olsa istifadə etmək ha-
ram sayılır. Spirtli içki içmək, qumar oynamaq, kiminsə 
üstünə şər atmaq, oğurluq etmək, əmanətə xəyanət etmək, 
kimisə səbəbsiz yerə incitmək də haram və günahlar sıra-
sındadır. Hətta qonşunun bağındakı ağacdan bir alma qı-
rıb yemək istəyəndə də mütləq bağ sahibindən icazə və ha-
lallıq almalısan. Dediyim kimi, bu çox geniş bir mövzudur. 
İmkan düşdükcə sənə izah edərəm.
-Bəs İslamın ən kədərli günü hansıdır?
- “Aşura” günü.
-O gün nə baş verib ki?
- “Aşura” günü və ümumiyyətlə, İslam aləmində baş 
verən bütün mühüm hadisələr haqqında imkan olduqca 
sənə geniş məlumat verəcəyəm. Hələlik isə bu gün “Qur-
ban” bayramı və mərkəzin birisigün təşkil edəcəyi bayram 
tədbiri haqqında danışacağıq.
101
Samir “Qurban” bayramının tarixi, vacibliyi, məqsədi 
və üsulu haqqında Devidə ətrafı məlumat verdikdən son-
ra, İspaniyadan gələn nümayəndə heyətinin bu tədbirdə 
iştirakını və birisigün keçiriləcək forumda səslənəcək 
məsələləri müzakirə etdilər. Devid getmək istəyəndə Sa-
mir stolun çəkməcəsindən disk götürüb dedi:
-Sənə kiçik bir hədiyyəm var. Birisigün başım qarışıq 
olacaq. Al indidən götür. (Diski Devidə uzadıb, əlavə etdi) 
Azərbaycan musiqisində “Muğam” adlanan janr var. Bu 
diskin içindəkilər həmin janrdandır. Qulaq asandan sonra 
fikrini mənə bildirərsən.
Devid diskin o üz-bu üzünə baxıb soruşdu: 
-Buradakı musiqilər arasında sənin ən çox bəyəndiyin 
hansıdır?
-Bu diskdəki musiqilərin hamısı çox gözəldir. Şəxsən 
mənim “Qarabağ şikəstəsi” və Qədir Rüstəmovun “Sona 
bülbüllər”i.
Devid Samirin dediyi mahnıların adlarını cib dəftər-
çəsində qeyd edərək getdi. Birisigün əlillər arasında təşkil 
edilmiş forumdan sonra Samir şəhərdəki şadlıq evlərinin 
birində bayram tədbiri təşkil etdi. Tədbirdə 200 nəfərə 
qədər əlil, ispan qonaqlar, mərkəzlə əməkdaşlıq edən 
təşkilatların nümayəndələri, «Ümid» mərkəzinin işçiləri, 
jurnalistlər və xaricdən gələn qonaqlar iştirak edirdilər. 
Xaricdən gələn qonaqlar qoçların kəsilərək uşaq evlə-
rinə, qocalar evlərinə, ruhi xəstəxanalara və fərdi insanlara 
göndərilməsinə maraqla baxır, “Qurban bayramı” haqqın-
da olan məlumatlara heyrətlə qulaq asırdılar. Mahmudov 
bu işdə xüsusi canfəşanlıq edirdi. Heyvanlar kəsilərək 
müvafiq yerlərə göndərildikdən sonra məclis iştirakçı-
ları üçün qurbanlıq ətindən bişirilmiş yeməklərlə süfrə 
açıldı. Samirin, Mahmudovun və digər bir neçə nəfərin 
102
təbrik çıxışından sonra incəsənət ustalarının çıxışı ilə kon-
sert proqramı başladı. Plovdan, dolmadan və Azərbaycan 
mətbəxinin digər gözəl yeməklərindən ləzzətlə yeyən is-
panlar nemətləri ağız dolusu tərifləyirdilər. Devidin ən 
çox xoşuna gələn yeməklər isə plov və dovğa idi. Meyxa-
na, muğam, caz ustadlarının, rəqs ifaçılarının və estrada 
müğənnilərinin bir-birini əvəz edən bənzərsiz və gözəl ifa-
ları isə məclis iştirakçılarına unudulmaz bir gün yaşadırdı. 
Devid əyilərək Samirin qulağına dedi:
-Desəm ki, bu günü heç vaxt unutmayacağam, özümü 
yalandan irəli çəkmiş olaram. Çünki bu günü unutmaq 
sadəcə mümkün deyil.
Samirin digər tərəfində oturmuş Mahmudov isə iri bir 
tikə yağlı qoyun ətini əlinə götürərək üzünü hektora tutub 
səsinin eşidilməsi üçün ucadan dedi:
-Sanki həkimlər pəhrizə görə bu cür yeməkləri mənə 
qadağan ediblər.
-Narahat olmayın cənab nazir. Qurbanlıq heyvanın əti 
heç kimə zərər verməz. – Samir eyni ahənglə cavab verdi.
Tədbir qurtarandan sonra evlərinə və otellərə dağı-
lışan hər bir insanın üzündə xoşbəxtlik, ürəyində fərəh, 
gözlərində isə alışıb-yanan həyat eşqi var idi.
Bakı. Azərbaycan
Asif çarpayıda uzanaraq kitab oxuyurdu. Qapı 
döyüləndə kitabın maraqlı yerində olduğundan üzünü 
bürüşdürüb soruşdu:
-Kimdir?
-Olar?
Asif Osmanın səsini eşidən kimi sevinclə dilləndi:
-Əlbəttə. Gəl içəri.
103
Asifdən üç yaş böyük olan Osman onun uşaqlıq dostu 
idi. On bir il əvvəl, hələ şəhərdə yaşayarkən tanış olmuş-
dular. Onda Asifin 10, Osmanın isə 13 yaşı vardı. Asif çox 
susamışdı, ancaq market pilləkənli olduğundan özünə su 
ala bilmirdi. Bu vaxt Osman yaxınlaşıb öz köməyini təklif 
etmişdi. Osmanın xoşxasiyyət, mehriban və ürəyiyümşaq 
olması sonradan bu iki uşaq arasında möhkəm dostluq 
yaratmışdı. Digər uşaqlar futbol oynamağa gedəndə belə, 
Osman Asifi həyətdə tənha qoymamaq üçün onun ya-
nında qalırdı. Zaman keçdikcə, Asif Osmanın onun üçün 
etdiklərini daha yaxşı dərk edərək ona daha da çox bağ-
lanırdı. Asifgil Binəqədiyə köçdükdən sonra belə Osman 
onunla münasibəti kəsmir, imkan olduqca gəlib Asifə baş 
çəkirdi. Görüşmədikləri günlərdə isə mütəmadi telefon-
la danışırdılar. Osmanın hər gəlişi Asif üçün toy-bayram 
olurdu. Ona görə də indi Osmanın səsini eşidən kimi kita-
bı bir kənara tullayaraq qalxıb oturdu. Osman yaxınlaşıb 
onun boynunu qucaqladı:
-Salam qardaşım. Necəsən? Nə var, nə yox?
-Çox sağ ol qardaşım, mən yaxşıyam. Sən necəsən?
Osman çarpayıda onunla yanaşı oturdu:
-Nə iş görürdün?
-Kitab oxuyurdum. Fərman Kərimzadənin “Xudafə rin 
körpüsü” romanını.
-Oxumuşam. Maraqlı əsərdir. Necənci cilddəsən?
-Bu gün birincini qurtaracağam.
-Sənə ən çox maraqlı gələn personaj hansıdır?
-Murad. Ölümünə təəssüfləndim.
-Təəssüflənmə. İkinci cilddə diriləcək.
-Doğrudan? Bu əla xəbərdir. Bir az özündən danış. 
Çoxdandır gəlib getmirsən. Dünən də zəng vurmuşdum. 
Dedin sonra danışarıq. Nişanlınla münasibətin necədir? 
104
Atan həyətdə meyvə-tərəvəz dükanı açmaq istəyirdi, aça 
bildi?
-Son on gündür başım yaman qarışıqdır. Toya hazır-
laşıram.
-Ooo. Səndə xəbər varıymış ki. İnşallah toyu nə vaxta 
planlaşdırırsan?
-Toy bir həftədən sonradır. – Dəvətnaməni cibindən 
çıxardaraq Asifə uzatdı. – Dəvətnaməni gətirmişəm.
-Allah mübarək eləsin qardaşım. Xoşbəxt ol.
-Bu dəvətnamə sizin ailəniz üçündür. Sənin özünü isə 
şəxsən dəvət edirəm. Mütləq gəl ha.
 -Mütləq gələcəyəm. Heç elə şey olar ki, mən o toyda 
iştirak etməyim?!
-Toya gəlməklə bağlı nəsə bir çətinliyin olsa xəbər elə. 
Nə kömək lazımdırsa, mən hazır.
-Sən heç narahat olma. Evdəkilərlə birgə gələcəyəm.
Dostlar Adilənin düzəltdiyi çay süfrəsi arxasında bir 
xeyli söhbət etdikdən sonra Osman işinin çox olduğunu bil-
dirib getdi. Axşam Akif işdən gələndə divanda oturub dedi:
-İkiniz də gəlin bura, sizə bir söz deyəcəyəm.
Adilə onun yanında oturaraq soruşdu:
-Nəsə olub?
-Darıxma. Qoy Asif də gəlsin, sonra. 
Asif gəlib onlarla üzbəüz dayanandan sonra sözə baş-
ladı:
-Bu gün işlədiyim mərkəzin rəhbərliyi məni yanına 
çağırmışdı. «Ümid» mərkəzindən bir qrup həkimi təcrübə 
keçmək üçün İtaliyaya göndərirlər.
-Siz orada nə edəcəksiniz ki? – Asif soruşdu.
-Biz İtaliyada işlədilən müasir tibbi avadanlıqlarla ta-
nış olacağıq. Sonra çətin əməliyyatların yeni və daha asan 
üsulla keçirilməsini öyrənəcəyik. Nə uzadım, öyrənməli o 
qədər şey var ki.
105
-Sən italiyan dilini bilmirsən, heç ingilis dilini də bilmir-
sən. Onlarla necə ünsiyyət quracaqsan? – Adilə soruşdu. 
-Bizimlə birgə iki tərcüməçi də gedəcək.
-Nə vaxt yola düşürsünüz?
-Üç gündən sonra. Orada bir həftə qalacağıq. Otel, 
qida, maşın. Hər şey mərkəzin hesabınadır.
-Deməli, sən toya gedə bilməyəcəksən? Eybi yox, biz 
ikimiz gedərik.
-Nə toy? Kim toy eliyir ki?
-Osman. Bu gün dəvətnamə gətirib.
-Hansı Osman? Asifin dostu? Toy nə vaxtdır ki?
-Bir həftədən sonra.
-Heyf ki, burada olmayacağam. Eybi yox. Siz ikiniz 
gedərsiniz, mən sonra atasına gözaydınlığı verərəm.
Üç gündən sonra Asif anası ilə birgə atasını düz ma-
şına qədər ötürdü. Akif çamadanı maşına qoyaraq onlara 
tərəf çevrildi:
-Yaxşı, salamat qalın. Sizi bir-birinizə və Allha tapşırı-
ram. Özünüzdən muğayat olun. – Üzünü Asifə tutaraq: -Bu 
gündən evin kişisi sənsən. Evdən də, anan dan da muğayət 
ol. Çalış yoxluğumu hiss etdirməyəsən.
Akif onlarla görüşüb maşına oturdu. Maşın yerindən 
tərpənən kimi Adilə əlindəki qabda tutduğu suyu onun 
dalınca atdı. 
Televizorun qarşısında oturub gözlərini ekrana diksə-
lər də, hər ikisinin fikri tamam başqa yerdə idi. Adilənin 
fikri xarab olan qabyuyan maşının yanında qalmışdı. Öz–
özünə gileylənirdi: “Bu da xarab olmağa vaxt tapdı. Akif 
gəlib onu düzəltdirənə qədər mətbəxdə bir anbar çirkli qab 
yığılacaq. Məcburam əllə yuyum”. 
Asif isə sabahkı toy barədə fikirləşirdi: “Görəsən, han-
sı köynəyimi geyinsəm yaxşı olar? Ağı, yoxsa göyü? Bəlkə 
106
anama deyim təzəsini alsın? Çoxdandır evdən bayıra çıxa 
bilmirəm, elə mənim özüm üçün də dəyişiklik olar. Bu 
həyatda tək dostum odur. Gərək Osman üçün onun toyu-
na kiçik bir xatirə hədiyyəsi alam. Məsələn, üstündə hər 
ikimizin adı yazılmış üzük”. Asif üzük məsələsini anasına 
demək istəyirdi ki, telefonun zəngi sözünü yarımçıq kəsdi:
-Ana mən istə.... Telefona cavab ver, sonra deyərəm.
Adilə dəstəyi götürüb “alo” dedikdən bir az sonra 
dəstəyi yerə qoydu. Asif onun bənizinin ağardığını görüb 
həyacanla soruşdu:
-Nə olub ana? Zəng vuran kim idi? Nə baş verib?
-Zəng vuran dayın idi. Deyir kiçik oğlu Sənanı maşın 
vurub. Vəziyyəti pisdir. Təcili xəstəxanaya aparıblar.
-Allah özü kömək olsun.
-Qulaq as oğlum, mən xəstəxanaya gedirəm. Sən evdən 
muğayat ol. Yoldan bibin qızı Səbinəyə zəng vuracağam, 
mən gələnə qədər sənə qulluq etsin.
-Necə istəyirsən ana.
Adilə tez-tələsik əynini dəyişib çantasını götürərək qa-
pıdan çıxmaq istəyəndə Asif onun arxasınca səsləndi.
-Ana ora çatan kimi mənə zəng vur, görüm vəziyyəti 
necədir.
Adilə “oldu” deyib təlaşla qapıdan çıxdı. Şam yeməyin-
dən sonra Asif otağına gedərək anası ilə əlaqə saxladı:
-Alo, Ana. Sənan necədir? Əməliyyat necə keçdi?
-Həkimlər deyir yaxşı keçdi. Hələ ayılmayıb, reanima-
siyadadır.
-Orada qalacaqsan?
-Hə oğlum, burada qalacağam. Sən məni gözləmə, yat. 
Bibin qızı neyniyir?
-Televizora baxır.
107
-Yaxşı oğlum, sabahadək.
-Sabahadək ana.
Bir az internetdə yazışandan sonra yatdı. Səhər yuxu-
dan ayılan kimi anası ilə əlaqə saxlayanda Sənanın hələ də 
komadan ayılmadığını eşidib bikef oldu. Saatlar keçdikcə 
toyun vaxtı yaxınlaşırdı. Asif özünü çarəsiz hiss edirdi. 
Vaxt ötdükcə, özü öz gözündə daha da acizləşir, daha da 
cılızlaşırdı. Arabada oturub pəncərədən baxa-baxa düş-
düyü vəziyyət barədə fikirləşərək özü özünü məzəmmət 
edirdi: “Bəs indi mən neyniyim? Bir tərəfdə qardaş dedi-
yim Osman, bir tərəfdə də ölümlə mübarizə aparan dayım 
oğlu. Bu vəziyyətdə anama necə deyim ki, gəl məni toya 
apar? Eh Asif, sən demə başqalarının köməyi olmadan sən 
heç kim imişsən. Həyatdakı tək dostunun toyuna gedə 
bilməyəcək qədər heç kim. Deməli, bu həyatda heç bir şeyə 
təsirim yox imiş. Deməli, bu illər ərzində həyatımdakı bu 
boşluğu valideynlərim doldururmuş. Afərin onlara. Afərin 
ki, bu illər ərzində necə əlacsız, başqalarına möhtac, çarəsiz, 
işəyaramaz olduğumu hətta özümə də hiss etdirməyiblər”. 
Başını qaldırıb divardakı saata baxdı. Altının yarısı idi. 
“Artıq toy başlayıb. Gedə bilmədim, heç olmasa təbrik me-
sajı yazım” deyə öz-özünə fikirləşərək telefonu götürdü. 
Mesajın hər bir sətrini yazdıqca, gözlərindən yaş damla-
ları yanağından süzülərək köynəyinin yaxasını daha çox 
isladırdı. Mesajı birtəhər tamamlayıb, göndərməmişdən 
öncə özü oxudu. “Salam Osman. Təəssüf ki, bu günkü 
məclisdə iştirak edə bilməyəcəm. Ürək bunu nə qədər çox 
istəsə də, problemlər bir o qədər mane oldu. Ümid edirəm, 
inciməzsən. Allahdan sənə kainat qədər sonsuz və günəş 
kimi parlaq bir xoşbəxtlik arzulayıram. Sən buna layiqsən. 
Xoşbəxt ol, qardaşım”. Yazdıqlarını oxuyub qurtardıqdan 
sonra heç bir qrammatik səhvin olmadığını görüb, mesajı 
108
göndərdi və telefonu çarpayının üstünə atıb əlləri ilə üzü-
nü tutaraq hönkür-hönkür ağlamağa başladı.
Çako vilayəti. Argentina
Pedronun paltarlarını səliqə ilə qatlayıb çamadana yı-
ğan Lusiya əri üçün mətbəxdə üçün yol azuqəsi hazırlayan 
anasından soruşdu:
-Ana, bilmirsən atamın boz köynəyi haradadır?
-Bilmirəm Lusi. Soyuducunun yanındakı qutunun 
içinə bax. Paltarların arasında olar. 
Lusiya soyuducuya tərəfə gedəndə Xose əlində zəmbil 
içəri girib dedi:
-Alın. Nə tapşırmışdınız hamısını almışam.
Lusiya boz köynəyi tapdıqdan sonra onu da çamadana 
yerləşdirəndə Pedro dedi:
-Bu qədər paltar nəyimə gərəkdir? Onsuz da orada 
mənə paltar verəcəklər.
Lusiya çamadanın ağzını bağlayıb dedi: 
-Dağlıq və meşə əraziləri həmişə soyuq olur.
Bayaqdan Lusiyaya tamaşa edən Xose dilləndi: 
-Heç inanmağım gəlmir ki, sabah atam bizimlə olma-
yacaq. Türkiyənin hansısa meşəsində ağac kəsəcək.
Mariya bişirdiyi kökələri balaca kardon qutuya yığa-
yığa Pedrodan soruşdu:
-Dəqiqləşdirməmisiniz? Saat neçədə çıxacaqsınız?
-Təyyarə saat 2-də yola düşəcək. Gərək elə vaxt yola 
çıxaq ki, təyyarəyə çataq.
-Onda səhər saat 5-6-da yola düşərsiz. – Lusiya dilləndi.
-Hə, biz də elə fikirləşmişik. Amma son qərarı Qus-
tavo verəcək. Getmək problem deyil, əsas narahatlığım 
109
sizdəndir. Hər ayın axırı pul göndərəcəyəm. Qustavonun 
dediyinə görə, gedəcəyimiz yerdə mobil telefon işləmir. 
Hər ayın axırı sizə məktub yazacağam, pul da məktubun 
içində olacaq. – Sonra cibindən bir az pul çıxardaraq Ma-
riyaya uzatdı. – Al bu pulu. Bir az beh veriblər. Mən pul 
göndərənə qədər bu sizə bəs edəcək. 
Saat on bir olanda Mariya Pedronun tezdən oyanacağı-
nı bildirib yatmağı təklif etsə də, nə uşaqlar Pedrodan, nə 
də Pedro uşaqlardan ayrıla bilmirdi. Nəhayət, saat 12-də 
hamı yerinə girib yatdı. Gecə siqnal səsinə oyanan Pedro 
yuxulu-yuxulu saatına baxdı. Üç idi. 
-Bu gecə vaxtı kim ola bilər? – deyə öz-özünə fikirləşdiyi 
vaxt, Qustavonun onu çağırdığını eşitdi. Geyinib qapıya 
çıxanda darvazaya çatmadan qışqırdı:
-Sənin yuxu ilə problemlərin var?
-Yox. Anma maşının buzlu yollarla problemi ola bilər. 
Ona görə qərara almışıq ki, bir az tez çıxaq. Hazırlaş, yarım 
saata çıxırıq. – Qustavo eyni ahənglə cavab verdi.
-Bir az? – deyə yuxulu-yuxulu öz-özünə mızıldanan 
Pedro qapını açaraq Qustavoya: - Gəl içəri – deyib evə 
qayıt dı. Bütün ailə siqnal səsinə oyandığından Pedroyla 
Qustavonun danışığını eşitmişdilər. Ona görə də hər üçü 
tez-tələsik geyinməyə başladılar. Pedro içəri girəndə hava 
soyuq olduğundan yatarkən yalnız üst geyimini çıxart-
mış Lusiya artıq geyinərək ayaq üstə dayanmışdı. Pedro 
hamının oyandığını görüb işığı yandırdı. Mariya bir əliylə 
yun jaketinin düymələrini bağlayır, digər əliylə isə gözünə 
düşən işığın qabağını almağa çalışırdı. Xose də işığın yan-
masından acışan gözlərini qırpa-qırpa corablarını geyinir-
di. Pedro saatını stolun üstündən götürüb qoluna bağla-
yanda Qustavonun səsini eşitdi:
-Məni soyuqda çox gözlətmə, bir az cəld ol.
110
-Orada dayanma, keç içəri. Hamı yerindən durub.
Qustavo içəri girib hamıya salam verərək keçib stulda 
əyləşdi. Pedro paltarlarını, gödəkcəsini geyinərək üzünü 
Qustavoya tutub dedi:
-Çamadanlar qapının ağzındadır. Sən onları apar ma-
şına, mən indi gəlirəm.
Qustavo qapınının yanında qoyulmuş hər iki çamada-
nı götürüb qapıdan çıxan kimi Lusiya hönkürərək özünü 
Pedronun üstünə atdı. Pedro onu bərk-bərk qucaqlayıb 
üzündən öpərək təsəlli verməyə çalışdı: 
-Buna məcburam Lusi. Əgər getməsəm ömrümüz 
boyu bu cür köhnə daxmalarda əzab çəkməyə məcbur ola-
cağıq. Sizdən iki illik ona görə ayrılıram ki, həyatımızın 
sonrakı hissəsini rahat evimizdə xoşbəxt yaşaya bilək.
Sonra Mariya və Xoseylə də görüşüb qapıya tərəf getdi 
və bir–iki addım atıb dayandı. Üzünü Xoseyə çevirib dedi:
-Anandan və bacından muğayat ol. İndi evdə kişi 
sənsən.
Xose gülümsünərək protez qolunu yerinə bərkitmək 
üçün anasından kömək istədi. Ailə üzvləri Pedronu sexin 
darvazasına qədər ötürdülər. Pedro maşına oturaraq başı-
nı pəncərədən çıxarıb əlini yellərək dedi:
-Salamat qalın. Beş aydan sonra görüşərik.
Maşın gözdən itənə qədər anasına sığınıb nəmli 
gözləriylə onun dalınca baxan Lusiya yalnız evə girəndə 
əməli-başlı üşüdüyünü hiss etdi.
Lusiya anasının tikib qurtardığı paltarı aparıb sahibinə 
verib geri qayıdanda Xose divanda oturaraq qarşısına qoy-
duğu stulun üstündəki vərəqə nə isə yazırdı. Lusiya ayaq-
qablarını soyuna-soyuna soruşdu:
-Xose sənə bir sual verə bilərəm?
-...
111
-Eyy, sənnənəm ee.
Xose başını qalırmadan dedi: 
-Ver.
-Bir qocadan soruşurlar: -Sənin neçə yaşın var? Qoca 
cavab verir ki, -Mənim yüzdən çox yaşım var, ancaq cəmi 
25 dəfə ad günü keçirtmişəm. İndi de görüm bu necə olur?
Xose yazmağa davam edə-edə dedi:
-Nə bilim, yəqin ad günü keçirtməyə pul tapmırmış.
Lusiya keçib çarpayıda əyləşərək dedi:
-Rəsm müsabiqəsində 28-ci yer tutandan başqa nə ca-
vab gözləmək olar ki?!
Xose başını qaldırıb dedi:
-Mənim üçün əsas qələbə deyildi, iştirak idi. Bir də ki, 
mən 220 iştirakçı arasında 28-ci olmuşam. – Söhbəti dəyiş-
mək üçün araya söz atdı. – Sən haradan gəlirsən? Saat artıq 
9-du. Atam 15 gün deyil gedib, artıq özündən çıxmısan.
Lusiya gəlib onun böyründə oturub başını sığallaya-
raq dedi:
-Yaxşı, zarafat elədim, hirslənmə. Nə yazırsan orada?
-Atama məktub.
-Mən də dünən birini yazmışam. Gözləyirəm atam 
məktub yazsın, ünvanını öyrənib göndərim.
Mariya əlindəki ütünü divanın baş tərəfində qoyul-
muş kiçik stulun üstünə qoyaraq dedi:
-Mən də yazmaq istəyirəm. Məktublarınızı verin mənə, 
birləşdirib bir məktub edəcəyəm. Siz də mənə kömək edin. 
Lusiya sənin xəttin yaxşıdır, məktubu sən yazarsan.
Lusiya anasına göz vuraraq:
-İncimə ana, istəmirəm mənim mənalı məktubum bu-
nun lazımsız qaralaması ilə qarışsın.
Xose incimiş halda:
-Məktubuna bir bax.
112
Lusiya onu qucaqlayıb saçından öpərək:
-Nə olub Xose? Bu gün partlamağa hazır olan barıt 
kimisən. Nə deyirəm xətrinə dəyir.
Maraiya dəftərin içindən bir vərəq qopardaraq:
-Əl çək ondan Lusi. Yəqin atasından ötrü çox darıxır.
Ailə stolun ətrafına yığışıb məktubu yazmağa başladı. 
Mariya ilk öncə Xosenin yarımçıq qalan və Lusiyanın artıq 
hazır olan məktublarını ucadan oxuduqdan sonra, Lusiya 
məktubu yazmağa başladı. Saat 11-in yarısı nəhayət ki, 
məktubu tamamlayıb zərfə qoydular. Mariya zərfi aparıb 
şkafda paltarların arasında gizlətdi. 
Gecə saat iki olmasına baxmayaraq, Mariyanın gözünə 
yuxu getmirdi. İçində günortadan bəri bərk narahatlıq var 
idi. Nahar vaxtı uşaqların təkidi ilə bir az yemək yesə də, 
axşam ümumiyyətlə, iştahı olmadı. İndi də yerində gah o 
böyrü üstə, gah bu böyrü üstə çevrilərək yatmağa çalışsa 
da gözünə yuxu getmirdi. Yuxusunun gəlmədiyini görüb 
arxası üstə uzanaraq gözünü tavana dikib almaq istədikləri 
ev barədə fikirləşməyə başladı. Alacaqları evi təzəcə 
xəyalında canlandırmışdı ki, həyətdə taqqıltı eşidib bütün 
diqqətini topladı. Qeyri-ixtiyari qalxıb yerinin içində otur-
du və dinləməyə başladı. Səsin kəsildiyini görüb:-yəqin 
küləkdir – deyə öz-özünə fikirləşərək təzədən uzanmaq 
istəyirdi ki, qapıya yaxınlaşan addım səslərini eşidib cəld 
ayağa qalxdı. Mariyanın ayağa qalxmasıyla qapının vuru-
lan təpik nəticəsində açılması bir oldu. Qapı açılan kimi 
içəri girən qara geyimli, başlarına maska taxmış adamlar-
dan ikisi Mariyanın, qalanları isə hələ nə baş verdiyini an-
lamyan Xose və Lusiyanın üstünə getdilər. 
Maskalılar yuxudan hövlank ayılmış və hələ də baş 
verdiyini anlamadığından onu tutan adamların əlində qor-
xudan titrəyən Xoseyə yuxugətirən iynə vurmaq istəyəndə, 
Lusiya: - qardaşımı buraxın – deyə qışqıraraq, yatdığı di-
113
vandan qalxıb Xoseyə tərəf qaçdı. Lakin qardaşını tutan 
adamlardan birinin onun sifətinə vurduğu güclü yumruq 
zərbəsindən huşunu itirərək, onun döşəyinin üstünə yıxıl-
dı. Bayaqdan - siz kimsiniz? Bizdən nə istəyirsiniz? – deyə 
qışqıran Mariya qızının vurularaq yıxıldığını görəndə 
yandakı ütünü götürüb adamlardan birinin başına çırpdı. 
İkinci zərbəni də endirmək istəyirdi ki, qapının ağzında 
dayanıb bu mənzərəni seyr edən hündürboy, cüssəli ada-
mın açdığı atəşdən sonra başında güclü ağrı hiss edib üzü 
üstə Lusiyanın içinə tikiş ləvazimatlarını yığdığı qutunun 
üstünə yıxıldı. Anasının öldürüldüyünü görən Xose ona 
tərəf getmək istəsə də bacarmadı. Bir addım atıb vurulan 
iynənin təsirindən yerə yıxıldı. Ütü zərbəsindən başı qana-
yan adam tapançanı çıxardıb Lusiyanı vurmaq istəyəndə 
qapının yanında dayanan adam qoymadı.
-Onunla işiniz olmasın. O bizə lazımdır.
Adamlar Xoseylə Lusiyanı maşına qoyub oradan 
uzaqlaşdılar. Mariyanın başından tökülən qan isə Lusiya-
nın anasına ad günü hədiyyəsi etmək üçün toxuduğu yun 
koftasını al-qırmızı rəngə boyayırdı.
Qvadalupe. Meksika
Meksikanın Qvadalupe qəsəbəsinin kənarında tikil-
miş ikimərtəbəli, köhnə internatın həyətində dayanan iri 
yük maşınından düşən “Boss” ləqəbli adam üzünü başına 
fənərli dəbilqə geyinmiş adamlardan birinə çevirib soruşdu:
-Dəqiq yoxlamısan? Adam çox deyil ki? Sonra başımız 
ağrımasın.
-Arxayın ol. Qoca gözətçidən və iki qadın baxıcıdan 
başqa heç kim yoxdur. 
114
Bu vaxt gələnlərin kimliyi ilə maraqlanlanmaq üçün 
60–65 yaşlı gözətçi köşkdən çıxdı. Əynində köhnə əsgər 
gödəkçəsi və yamaqlı şalvar vardı. Elə sual vermək istəyirdi 
ki, səsboğucusu olan tapançadan açılan atəşlə yerə yıxıldı. 
-Qaldı ikisi. – deyə, Boss pıçıldayıb binayaya tərəf 
gedəndə, bayaqdan arxada dayanıb diqqətlə onun 
hərəkətlərini izləyən on nəfər də onun arxasınca getdilər. 
İnternatın bufetində masada oturan kök qadına çay 
süzən arıq uzun qadın soruşdu:
-Niyə gec gəldin? Çayı bayaqdan qızdırmışam.
-İmkan verirlər ki. Saat artıq gecə 1-dir, hələ də yatmaq 
istəmirdilər. Bura mənlik deyil, başqa iş tapan kimi bura-
dan çıxacağam. Çox əziyyətli işdir.
Həmsöhbəti çayı stolun üstünə qoyaraq dedi:
-Bura belədir. Tək bu qəsəbədə deyil, bütün ətraf 
yerlərdə kimin əlil, əqli zəif, problemli uşağı var, gətirib 
atıb bura. – Özünə də çay süzmək üçün sobaya tərəf çevri-
lib əlavə etdi: 
-İndi onlar evlərində rahatca yatıblar, əziyyət çəkən bi-
zik. Özü də belə az məvaciblə.
Kök qadın çaydan bir qurtum alıb, həmsöhbətindən 
burada neçə il işlədiyini soruşmaq istəyirdi ki, bufetin qa-
pısında dayanan üzü dəbilqəli adamı görüb özünü itidi. 
Qışqırmaq istəyəndə alnından aldığı iki güllədən yerindəcə 
keçindi. Arıq qadın tappıltı səsinə geri dönmək istəyəndə 
başının arxasında güclü ağrı hiss etdi və gözləri qaralaraq 
yerə yıxıldı. Mətbəxdən çıxan adamın: – hər şey təmizdir 
– deməsindən sonra Bossun göstərişiylə on nəfərlik dəstə 
bir-bir otaqları gəzərək çarpayılardakı əlil və ruhi xəstə 
olan uşaqlara tez təsir göstərən yuxu iynəsi vurub maşına 
aparır, əvəzində isə maşından orqanları çıxarılmış insanla-
rın cəsədlərini gətirərək onların yerinə uzadırdılar. İşlərini 
115
qurtardıqdan sonra binanın bütün otaqlarına benzin və 
gec sönən qətran töküb yandıraraq oradan uzaqlaşdılar.
Rusiya
Bu hadisənin baş veriyi dəqiqələrdə dünyanın digər 
bölgəsində, Rusiyadakı kiçik rayonların birində torpaq yola 
ağır-ağır irəliləyən yük maşınının içindəkilər də uşaq evinə 
tərəf məhz, bu məqsədlə gedirdilər. Maşın birmərtəbəli 
internat binasını qarşısında dayanan kimi əynində sarı 
rəngli fəhlə paltarları olan əlisilahlı on beş nəfərlik dəstə 
yük yerindən düşərək sıraya düzüldü. Kabinədən düşən 
ucaboy, sarışın adam gəlib sırada birinci yerdə durmuş 
adamla üzbəüz durub rus dilində soruşdu:
-Liçkin, telefon xətti kəsilib?
-Bəli cənab. Həm telefon xətti kəsilib, həm də elə indi 
bu ərazidə mobil telefon siqnalları blok edildi. Müşahidə 
kameraları da dondurulub.
-Afərin. Əməliyyata başlaya bilərsiniz.
Dəstə içəri girərək binanın içində xəstə uşaqlardan 
başqa hamını gülləbaran etdi. Uşaqların isə burunlarına 
diklafon tutub yatızdıraraq maşındakı içalatları çıxardıl-
mış meyidlərlə yerlərini dəyişdirdilər. İşlərini qurtaran 
kimi bütün otaqlara çoxlu dinamit yerləşdirib, fitili yandır-
dılar və oradan uzaqlaşdılar.
Moskva. Rusiya
“Cирота ивы” kafesinin zirzəmisindəki otaqda adəti 
üzrə Conu gözləyən dördlük vaxtı öldürmək üçün kart oy-
116
nayırdılar. Con içəri girən kimi üzünü Sergeyə tutub so-
ruşdu:
-Sizdə bütün ili belə soyuq olur?
Sergey cavab verməmiş Markez dilləndi:
-Nədir, Con? Meksika üçün darıxmısan deyəsən?
Stulda yerini rahatlayan Con dedi:
-Meksika üçün yox, amma havası üçün hə. Bu Rusiya-
nın soyuğundan zəhləm gedir.
Vodkadan bir qurtum içən Xavyer söhbətə qarışdı:
-Amma bu rusların vodkasına söz ola bilməz. Məndən 
olsaydı, gələn ildən Argentinaya keçəcək ev sahibliyini də 
Sergeyə verərdim.
-Nədir Xavyer, yoxsa, bizi qonaq qəbul etmək istəmir-
sən? – Lobo irişərək soruşdu. 
-Argentinaya bu qədər gəlib-gedəndə bilmirdin ki, ev 
sahibini bezdirəcəksən? – Xavyer cavab verdi. 
Sergey söhbətin mübahisəyə çevriləcəyini görüb araya 
söz atdı:
-Con, heç vaxt belə vaxtsız gəlməmişdin.
-Nəyə görə? – Con təəccüblə soruşdu.
Sergey bayaqdan əlində saxladığı kartları stola qoyub 
dedi: 
-Bəxtimə üç tuz çıxmışdı.
Con masadakıların gülüş səsinin kəsilməyini gözləyə-
rək, özünə sala kəsdi. Sonra hamının sakitləşdiyini görüb 
soruşdu:
-Hə cənablar, deyin görüm, bu həftə nə etmisiniz? 
Lobo əlindəki qovluğu Cona uzadıb dedi:
-Al bax. Nə etmişiksə, hamısı buradadır.
Con qovluğun içindəki vərəqləri nəzərdən keçirdə-
keçirdə dedi: 
-Bu nədir? Burada ən çox Xavyerin gördüyü işlərdir. 
Bəs digərləriniz nə etmisiz? 
117
Lobo izahata başladı:
-Məsələ burasındadır ki, Con, Markezlə Sergey işi Pole-
rin tapşırdığı kimi görüblər. Yəni, orqanları çıxardılmış uşaq-
ların meyidlərini internatda canlıları ilə dəyişiblər. Xavyerə 
gəldikdə isə, sənin mənə verdiyin «Ümid» mərkəzinə aid 
siyahıdan uyğun olanlarını seçib ona göndərdim. Yəni, 
onun getdiyi ünvanlar çox olduğu üçün belə nəzərə çarpır.
Con özündən razı halda gülüsmsündü: 
-Əla.
Xavyer təəccüblə soruşdu: 
- Con, əgər uşaqları bir yerdən götürmək mümkün-
dür sə, bəs niyə qapı-qapı gəzib uşaq yığırıq?
Con əlindəki qovluğu qatlayıb kənara qoyaraq dedi:
-Məsələ burasındadır ki, əziz Xavyer, uşaq evlərindən 
ancaq bir dəfə məhsul götürmək olur. «Ümid» mərkəzi 
isə meyvəsi hələ uzun illər tükənməyəcək ucsuz-bucaq-
sız bir alma bağıdır. Ona görə də siyahı hər dəfə birinizə 
veriləcək. Sergey, gələn dəfə növbə sənindir. - Cibindən 
qatlanmış dörd dənə vərəq çıxardaraq, – yadımdan çıx-
mamış, alın bu növbəti iki ay ərzində yerinə yetirəcəyiniz 
sifarişlərdir. Sizə uğur olsun.
Con bunu deyib içi pulla dolu çamadanı götürərək 
otaqdan çıxdı.
Hadisədən 10 gün əvvəl
Bakı. Azərbaycan
Hər iki tərəfi müxtəlif mağaza və xidmət obyektləri ilə 
dolu yolla hava limanına tərəf iki qara rəngli, BMV mar-
kalı maşın gedirdi. Qabaq maşının arxa oturacağında otu-
ran Samir pəncərədən yola baxırdı. Üzünü yanında oturub 
qəzetin idman səhifəsini oxuyan Murada çevirib dedi:
118
-Bir gün Hacı dayıdan soruşurlar ki, - Sənin doğrudan, 
hər şeydən başın çıxır? Hacı dayı: -Hə, hər şeydən başım 
çıxır. Təyyarələrin necə uçmasından tutmuş ta ki, kosmosa 
qədər. Bircə onu bilmirəm ki, makaronda deşiyi necə açır-
lar. İndi onun nağılı olmasın, mənim heç nədən qorxum 
yoxdur. Nə qaranlıqda tək qalmaqdan qorxuram, nə də 
vəhşi heyvanlarla qarşılaşmaqdan. Bircə bu təyyarəylə uç-
maqdan başqa.
-Mən isə dünən qorxdum. Axşam evə gedəndə bina-
nın girişi qaranlıq olduğundan pişiyin quyruğunu tapda-
ladım. Sonrasını özün təsəvvür edirsən dəə?
-Hələ nə yaşın var ki? Böyüyəndə yadından çıxardarsan.
-Səncə dünyada ən qorxulu şey nədir?
-Dünyada ən qorxulu şey elə qorxunun özüdür. Bekon 
belə deyib. Nə oxuyursan orada?
-Dopinqə görə Çin idmançısının yarışdan uzaqlaşdırıl-
masını. Yazıq da and-aman edir ki, mən dopinq atmamışam.
-Bu idmançıların da işi zülümdür. Az qalırlar semiçka-
nı da laboratoriyada yoxladıb sonra çırtlasınlar.
Maşın işıqforda dayananda bir oğlan onlara yaxınlaşdı:
-Qəzet istəmirsiniz? Ya da rəngli qələmlər? Lotoreya 
bileti, kontur, internet kart...
Murad onu qovmaq istəyəndə Samir qoymadı.
-Lotoreya bileti neçəyədir?
-İki manat. Bir ildir ki, cek potu heç kim udmur. Uduş 
1.5 milyon olub. Dünyanın heç yerində bu qədər uduş ol-
mayıb.
Samir pulu verərək bileti alıb dedi:
-Yalanaan az təriflə görüm. Bax ha, udmasam gətirib 
qaytaracağam.
Maşın yola düşəndə Samir biletin üstünü oxumağa 
baş ladı:
119
- “Şanslı insan” ayda bir dəfə oynanılır. Növbəti tiraj 
iki həftədən sonra axşam saat 10-da oynanılacaq. Yazıq düz 
deyirmiş. Uduş düz 1.5 milyondur. Üstəgəl əlavə uduşlar.
-Bəs oyunun qaydası necədir?
Samir bileti qatlayıb cibinə qoydu:
-Az bilsən, rahat yatarsan.
Samir və onunla birlikdə İspaniyaya gedən üç nəfər 
təy yarədə yerlərini rahatlayarkən, yol bələdçisinin səsi eşi-
dildi:
-Hörmətli sərnişinlər! Zəhmət olmasa kəmərlərinizi 
bağlayın. Təyyarə bir neçə dəqiqə sonra havaya qalxacaq. 
Hamınıza yaxşı yol. 
Samir qorxusunu heç kim hiss etməsin deyə, yanında-
kı yerin də biletini almışdı. Amma təyyarə havaya qalxdıq-
dan sonra onunla paralel oturan, əyninə qara don geyin-
miş 50 yaşlarındakı sarışın qadın gülümsünərək soruşdu:
-Birinci dəfədir?
-Hə. Yəni belə hiss olunur?
-Əgər özünü qısıb, kürəyini oturacağa sıxmasan heç 
kim bilməz.
Qadın bunu deyib əlindəki jurnalı oxumağa başladı. Sa-
mir kəməri açaraq özünü düzəltdi və “yaxşısı budur, yatım. 
Heç nədən xəbərim olmasın” fikri ilə stüardessadan balış 
istədi. Stüardessa balışı və adyalı Samirə verib soruşdu:
-Başqa bir şey lazımdır?
-Yox. Çox sağ olun.
Samir nə qədər çalışsa da, həyacandan yata bilmirdi. 
Gözlərini yumub tədbirdə söyləyəcəyi nitqi fikrində hazır-
lamağa başladı və gecə gec yatıb - səhər tez oyandığından 
nə vaxt yuxuya getdiyini özü də bilmədi. Aldığı təqaüd 
ona heç cür çatmırdı, çox az idi. Ona görə də valideynləri 
onu da götürüb Əmək və Əhalinin Sosial müdafiə şöbəsinə 
120
getdilər. Orada valideynləri nə qədər çalışsalar da, göy qals-
tuk taxmış Səlim adlı yekəqarın, eynəkli kişi bunun heç cür 
mümkün olmadığını bildirirdi. Otaqdan çıxanda Samir 
valideynlərindən bir az dəhlizdə gözləməyi xahiş edib yeni-
dən otağa qayıtdı. Səlim Samiri görən kimi sifətini turşutdu:
-Adama neçə dəfə deyərlər? Mümkün deyil, qurtardı 
getdi.
-Xahiş edirəm, iki dəqiqə mənə qulaq asasınız. Cəmi 
ikicə dəqiqə.
-Yaxşı, keç otur görüm. Amma çox uzatma.
Samir stulda oturaraq sözə başladı:
-Bizim binanın arxasında futbol oynamaq üçün bir sta-
dion var. Sən mənim hər dəfə orada futbol oynayan cavan-
lara baxanda nə hisslər keçirdiyimi bilirsən? Yox, bilmirsən. 
Sən hər gün əylənməyə gedən insanların dalınca baxmağın 
nə demək olduğunu bilirsən? Bəs şəhərin hər hansısa bir 
yerində aparılan dəyişiklik haqqında həmişə başqaların-
dan eşitməyin nə demək olduğunu necə, bilirsən? Yox, 
bunu da bilmirsən. Səncə, mən nə üçün təqaüdümün artı-
rılmasını istəyirəm? Rahat yaşayış üçün? Yox. Özümə təzə 
telefon almaq üçün? Yox. Bəlkə fikirləşirsən ki, kasıbam, 
acından ölməmək üçün istəyirəm? Yox. Bu pul mənə təsəlli 
üçün lazımdır. Futbolu oynaya bilməsəm belə, ona kabel 
televiziyasından baxmaq üçün lazımdır. Bu pul mənə hər 
gün olmasa belə, həftədə cəmi bir gün taksiylə parka, ya-
xud dənizkənarına getmək üçün lazımdır. Bu pul evdən 
çıxa bilmədiyimə görə dünya görüşümün artmasında 
yeganə vasitə olan internetin aylıq ödənişi üçün lazımdır. 
Axı mən də insanam! Axı mənim də bunlara ehtiyacım var. 
Sənə görə mənim təqaüdümün artırılmağı mümkün deyil. 
Bilirsən nəyə görə? Ona görə ki, sən təqaüdün əlil insan 
üçün nə demək olduğunu bilmirsən!
121
Samir otaqdan çıxandan düz bir ay sonra təqaüdünü 
alanda biləcəkdi ki, Səlim göz yaşları içərisində onun 
təqaüdünü artırmaq haqqında sənəd imzalıyıb. Yol bələd-
çisinin səsinə yuxudan ayıldı. 
-Hörmətli sərnişinlər! Bir neçə dəqiqədən sonra yerə 
enirik! Xahiş olunur, kəmərləri bağlayasınız.
 
Madrid. İspaniya
Təyyarə Madrid hava limanına enəndə, hava artıq 
qaralırdı. Sərnişinlərlə birlikdə təyyarədən düşüb hava 
limanının binasına girdikdə, kostyum geyinmiş bir nəfər 
yaxınlaşıb Azərbaycan dilində özünü təqdim etdi:
-Salam. Mənim adım Pablodur. Necə gəldiniz? 
-Yalandan nə deyim. Yol məni əməlli-başlı yorub. 
-İspaniyada olduğunuz müddətdə sizin və kömək-
çilərinizin bütün problemlərinizin həlli ilə mən məşğul 
olacağam. Xahiş edirəm, nəsə bir ehtiyacınız olarsa, müt-
ləq mənə xəbər verin. İndi isə buyurun maşına. Oteldə ye-
riniz hazırdır. Samir və üç nəfər heyət üzvləri onlar üçün 
ayrılmış maşına mindilər. Otelin qapısına çatanda Pablo 
dedi:
-Sabah saat 10-da sizi burada gözləyəcəyəm. Hər ehti-
mala qarşı, buyurun bu mənim vizit kartımdır. 
Samir ona təşəkkür edib maşından düşdü və hamı 
yorğun olduğundan tez otaqlarına qalxdılar. Samir onun 
üçün ayrılmış otağa girər-girməz, dolabın üstündəki saa-
tın zəngini saat 9-a qoşub, paltarlarını soyunmadan çar-
payıya uzandı. 
122
Karabük. Türkiyə
Türkiyənin Karabük kəndindəki Yenice İlçe meşəsində 
qeyri-qanuni olaraq, ağacları kəsib qaçaqmalçılıq yoluyla 
Argentinaya göndərən iyirmi nəfərlik işçi heyəti çalışırdı. 
İlk iş günündən sonra fəhlələr ağaclardan asılan, genera-
torla yanan elektrik lampalarının altında dincəlirdilər. Kimi 
günorta yığdığı meşə giləmeyvələrindən yeyir, kimi sakitcə 
uzanıb mədəsini şam yeməyinin ağırlığından qurtarma-
ğa çalışır, kimisi də qulaqcıqlarını taxıb musiqi dinləyirdi. 
Aralarında söhbət edən, şahmat oynayanlar da vardı. 
Qustavo şahmatda uduzaraq yerini başqasına verib, 
bir kənarda fikrə dalan Pedronun yanına gəldi:
-Nə olub? Qara dənizdə gəmilərin batıb?
Pedro üzünü Qustavoya çevirib dedi:
-Evə məktub yazmaq istəyirəm. Amma bilmirəm nə 
yazım. Bu şirkət niyə belə etdi axı? Düz iki aya yaxındır ki, 
bizi burada ləngidir.
-Hə, haqlısan. Amma onları da qınama. Polis düz iki 
də fə avadanlıqları ələ keçirib. Bunları da güc-bəla ilə bura 
yer ləşdiriblər. Elə bilirsən, bu qədər avadanlıqları, bu ma-
şınları polisin gözündən yayındırıb bura gətirmək asan iş-
dir?
-Nə üçün mənə əvvəlcədən deməmişdin ki, bu qeyri-
qanuni işdir?
-Desəydim, gəlməzdin. Bir də ki, qanuni, ya qeyri-qa-
nuni, bizə nə. Biz adi fəhləyik.
-Nə olsun fəhləyik? Əsas odur ki, ağacları biz kəsirik.
-Sən mənə inan, Pedro. O qədər pul qazanacaqsan ki, 
mənə çox sağ ol deyəcəksən. İndi isə gedək yataq. Səhərə 
işimiz çoxdur.
Qustavo bunu deyib yatmaq üçün ayağa qalxdı və ça-
dıra getdi.
123
Bakı. Azərbaycan
Maşın yola düşəndə Asif həmişə olduğu kimi çanta-
dan ingilis dili lüğətini götürüb oxumağa başladı:
-Deyəsən, adətintən əl çəkmək istəmirsən? – atası Akif 
soruşdu.
-Keçmişdə bir nəfər musiqi dərsini tələbələrinə öyrət-
mək üçün faytonla bir evdən başqa bir evə gedərkən yolda 
keçirdiyi vaxt ərzində italyan dilin öyrənib.
-Faytonda?
-Bəli, faytonda. Bir neçə dəfə saatla yoxlamışam. 
«Ümid» mərkəzinə gedərkən, hər gün yolda bir saatla-saat 
yarım arasında vaxt itiririk. Bu vaxtı sadəcə yola baxmaqla 
keçirtməkdənsə, nə isə öyrənməyi üstün tuturam.
-Heç olmasa, bir şey öyrənə bilirsən?
-Əlbəttə. Bu iki ay ərzində xeyli söz ehtiyatı yığmışam.
- Afərin. Mərkəzdə işlər necə gedir? On gündür yanıma 
o qədər adam gəlir ki, vaxt tapıb sənə baş çəkə bilmirəm.
-Hər şey qaydasındadır. Bir də ki, nə çətin işim var? 
Mərkəzdə yazılan və ya qəbul edilən əlyazmaları kom-
püterdə yazıb ya printerdə çıxardıram, ya da elektron baza-
ya köçürdürəm. Bir neçə dəfə də sənin yazdığın reseptləri 
kompda yazmışam. Xəttin çətin oxunur.
-Belə yazmaq biz həkimlərin adətidir. Sənə nə qədər 
deyirdik, «Ümid» mərkəzinə üzv olmaq istəmirdin. İndi 
ora dan əl çəkmək istəmirsən. Sənin işindən də baş açmaq 
olmur.
Akif oğlunun diqqətinin kitaba yönəldiyini görüb söh-
bəti yarımçıq kəsərək gülümsünüb fikrini yola yönəltdi.
124
Hadiədən 9 gün əvvəl
Madrid. İspaniya
Zəngin səsinə yuxudan oyananda saat 9 idi. Yuyun-
duqdan sonra əyninə yeni paltar geyinib yemək salonuna 
düşdü. Səhər yeməyini bitirəndə Pablonun səsini eşitdi:
-Buenos dias senyor.
-Hər vaxtın xeyir. Nə vaxt gəlmisən?
-On dəqiqə bundan qabaq. Gözləyirdim yeməyini qur-
tarasan, sonra yaxınlaşım.
Heyətin digər üzvləri də yavaş-yavaş aşağı düşməyə 
başladı. 15 dəqiqə sonra hamı masanın ətrafında idi. 
-Planda nə var? – Eldar soruşdu.
-Plan sadədir. Tədbirdə iştirak edirik, axşam otelə qa-
yıdıb doyunca dincəlirik, səhər reysi isə bizi evə çatdırır. 
Vəssalam – şüttəmam.
-Bəs şəhəri gəzməyəcəyik? – Zaur söhbətə qoşuldu.
-Niyə ki? Gəzəcəyik. Pablonun dediyinə görə, bura-
dan tədbir zalına iki saatlıq yoldur. Gedəndə bir yoldan 
gedərik, qayıdanda başqa yolla qayıdarıq. Siz də şəhəri 
doyunca görərsiniz. İş qrafiki onsuz da çox sıxdır. Tezliklə, 
geri qayıtmalıyıq. Hətta mərkəzin buradakı filialına belə 
baş çəkə bilməyəcəyəm.
Belə vəziyyətin heç kimin ürəyincə olmadığı üzlərindən 
görünsə də, Samirin başqa çarəsi yox idi. İş başdan aşırdı. 
Madridi gəzmək istəyən üçlük yolboyu acgözlüklə şəhərə 
baxır, sanki heç nəyi gözdən qaçırtmaq istəmirdilər. Hətta 
bir-iki dəfə maşından düşüb şəkil çəkdirməyə də imkan 
tapdılar. Tədbir üzərində Esmeralda yazılmış və ətrafı 
dəmir torla hasarlanmış ikimərtəbəli bir binanın ikin-
ci mərtəbəsində keçirilirdi. Binanın qarşısına çatanda 
tədbirin Luis adlı 50 -55 yaşlarında olan təşkilatçısı onları 
125
qarşıladı. O, Samirlə görüşərək ona gəldiyi üçün təşəkkür 
etdi və digər qonaqlar və tədbirin gündəliyi haqqında ona 
qısa məlumat verdi. 
Binanın iç dizaynı bu tikilinin məhz tədbirlər üçün 
nəzərdə tutulduğunu əks etdirirdi. Onları ikinci mərtəbədə 
dəhlizin sonundakı iclas otağına apardılar. Yolda tıxaca 
düşdüklərindən bir az ləngimişdilər. Buna görə də onlar zala 
girəndə artıq hamı öz yerini tutmuş və Samiri gözləyirdilər. 
Samiri gətirib birinci sırada onun üçün ayrılmış yerdə 
oturtdular və onunla birgə gələnlər də öz yerlərində otur-
duqdan sonra Luis tribunaya çıxıb sözə başladı. Qonaqlara 
gəldikləri üçün təşəkkür edib tədbiri açıq elan edərək tədbir 
haqqında danışmağa başladı. Samirin gözü tribunada olsa 
da, fikri tamam başqa yerdə idi. Son bir ayda xeyli sayda 
əngəlli insanın itgin düşməsi onu əməlli-başlı narahat edir-
di. Aparıcının səsinə fikirdən ayıldı.
-İndi isə çıxış üçün söz Samir İmanova verilir.
Samir alqış sədaları altınta Eldarın köməkliyi ilə tribu-
naya getdi və sözə başladı.
-Xanımlar və cənablar, hörmətli tədbir iştirakçıla-
rı. İlk öncə məni bu tədbirə dəvət etdiyinə görə tədbirin 
təşkilatçısına dərin təşəkkürümü bildirirəm. Mənim 
fikrimcə, təqaüdlərin əlillərin sosial vəziyyətinə nə qədər 
yaxşı təsiri varsa, bir o qədər də pis təsiri var...
Tədbir bir neçə saat çəkdi. Sonda tədbirdə səslənən 
təkliflərin paket halına salınması qərara alındı. Samir bi-
nadan çıxıb maşına tərəf gedəndə çiyninə əl toxunduğunu 
hiss edərək geri çevrildi. Qarşısında dayanıb gülümsünən 
Devidi görəndə onun da üzünə təbəssüm qondu.
-Ooo, amigo, necəsən? Mən də deyirdim bu gün ami-
gomu görə bilməyəcəyəm. Səni zalda görmədim?
126
-Mən səndən üç cərgə arxada idim. Düz arxanda oldu-
ğum üçün məni görə bilməzdin.
Samir kürəyini hasara söykəyib soruşdu:
-Nə əcəb mərkəzin buradakı filialının rəhbərinə birinci 
cərgədə yox, arxa sırada yer veriblər?
Devid zarafatla: 
-Birinci sıradan vermişdilər. Sən gələndə yer olmadığı-
na görə məni bir az arxaya keçirtdilər.
Samir üzünə mimika verərək astadan dedi:
-Eybi yox. Böyüyəndə yadından çıxacaq.
Devid vəziyyətdən çıxmaq üçün söhbəti dəyişdi:
-Bu günə planın nədir?
-Şəhəri gəzmək istəyirəm.
-Lap yaxşı. Bağışla, bu gün işim çoxdur. Səni müşayət 
edə bilməyəcəyəm.
-Eybi yox. Pablo nə lazımdırsa edir. Mərkəzdə vəziyyət 
necədir?
-Orada təmir gedir. İşləri dayandırmışıq.
-Bilirəm. Çox iş var?
-Yox. Bir–iki günə qurtarırıq.
-Öz vəziyyətin necədir? Yorğun görünürsən? 
-İş çoxdur Samir. Çatdırmaq olmur.
-Sən bir də məndən soruş. Qrafik o qədər sıxdır ki, heç 
mərkəzə gəlməyə belə vaxt tapa bilmirəm. Tezliklə, geri 
qayıdıb bir neçə yeni layihəni həyata keçirmək lazımdır.
-Sənə uğurlar. Özündən muğayat ol.
-Sən də, dostum.
Samir Devidlə sağollaşıb maşına oturanda Pablodan 
soruşdu:
-Buradan otelə başqa yol var?
-Bəli. Nədir ki?
-Oteldə işçilərə söz vermədimmi? Gərək yerinə yetirəm.
127
-Sürücüyə tapşıraram, bizi otelə Madridin tarixi və 
görməli yerlərindən keçirərək aparsın.
-Əla olar. Onlar işdə mənim hər dediyimi edirlər, qoy 
bu da məndən onlara kiçik bir hədiyyə olsun.
Maşın yolboyu düzülən fənərlərin işıqlandırdığı geniş 
və səliqəli yolla irəliləyirdi. Yolun hər iki tərəfində cərgə ilə 
düzülmüş pivəxanalar və barlar yavaş-yavaş müştəri qəbul 
etməyə başlayırdı. Onların bir-birinə qarışan al-əlvan işıq-
ları əsrarəngiz mənzərə yaradaraq şəhərə xüsusi gözəllik 
verirdi. Samir küçədə gəzişən çoxsaylı adamlara baxıb dedi:
-Madrid gecələri adamı valeh edir. – Sonra üzünü Pab-
loya çevirib soruşdu: -Deyəsən, madridlilər üçün əyləncə 
bundan sonra başlayır?
-Düz tapmısan. İspanlar üçün əyləncə gecə saat 11-
dən sonra başlayır. Ürəyi istəyən bara, ürəyi istəyən də 
pivəxanaya. Hər iki məkanda da sifariş verdiyin içkidən 
qurtumlaya-qurtumlaya 80–90-cı illərin musiqilərinə qu-
laq asa bilərsən.
-Görürəm. Barlara girib-çıxan yaman çoxdur.
-Yox, bu başqa şeylə əlaqədardır. Məsələ burasındadır 
ki, biz ispanlar gecəni bir barda keçirtmirik. Hər gecə ən az 
3–4 barda oluruq.
Otelə çatanda artıq gecə saat 1;30 idi. Pabloyla sağolla-
şıb hərə öz otağına getdi.
Bakı. Azərbaycan
Futbol qurtaran kimi Asif saatına baxdı. Saat yeddi ta-
mam idi. Yanındakı qonşusuna çevrilərək dedi: 
-Artıq gecdir. Mən evə gedirəm. Sən uşaqları mənim 
adımdan qələbə münasibətilə təbrik edərsən. Bizim məhəl-
lənin oğlanlarını udmaq mümkün deyil.
128
-Hara tələsirsən? Dayan, bir yerdə gedərik.
-Çox sağ ol. Çox uzaqda qalmıram ki, on iki evdən 
sonra bizim evdir.
-Onda ehtiyatlı ol.
Asif, – oldu – deyib yola düzəldi. Beş –altı ev keçmişdi 
ki, telefonu zəng çaldı. Cibindən çıxardıb qulağına aparmaq 
istəyəndə telefon əlindən sürüşüb yerə düşdü. Nə qədər 
cəhd etsə də, əli çatmadığından telefonu yerdən götürə 
bilmədi. Bir nəfərin yaxınlaşdığını görüb, ondan kömək 
istəmək qərarına gəldi:
-Bağışla, qardaş, səni yoldan edirəm. Telefonum yerə 
düşüb, götürə bilmirəm. Zəhmət olmasa onu mənə ver.
Yoldan keçən – baş üstə! – deyib, telefonu yerdən gö-
türdü. Asif təşəkkür edib əlini ona uzatdı. Həmin adam 
telefonu Asifə tərəf uzadarkən, qəflətən əlini geri çəkdi və 
sağa-sola baxaraq, heç kimin olmadığını görüb iti addım-
larla oradan uzaqlaşmağa başladı. Asif əvvəlcə nə baş ver-
diyini anlamasa da, sonradan adamın arxasınca düşərək 
qışqırmağa başladı:
-Hey, sən neynirsən? Qaytar telefonumu. Burada oğru 
var, tutun onu. Telefonumu qaytar.
Adam Asifin qışqıraraq, onun dalınca gəldiyini görüb 
qaçmağa başladı və tini burularaq gözdən itdi. Asif yolun 
ortasında dayanıb nə edəcəyini bilmədi. Çarəsizlikdən 
süzülən göz yaşları yanağını islatmağa başladı.
Hadisədən 8 gün əvvəl
Madrid. İspaniya
Səksənib telefonun səsinə oyananda, hələ yuxudan 
tam doymamışdı. Ona görə də dəstəyi götürərkən aparatı 
129
yerə saldı. Əsnəyib, – eşidirəm – deyəndə, dəstəkdə ispan 
dilini eşidib harada olduğunu və nə baş verdiyini anladı. 
Otel işçisi onu yuxudan oyatdığından üzrxahlıqla dedi:
-Sabahınız xeyir cənab. Sizi narahat etdiyim üçün üzr 
istəyirəm. Burada bir xanım sizinlə görüşmək istəyir və bu-
nun çox vacib olduğunu bildirir. Sizin yanınıza göndərim?
-İyirmi dəqiqədən sonra.
-Baş üstə, cənab.
Samir dəstəyi yerinə qoyub saatına baxdı. Səkkizin ya-
rısı idi. “Deyəsən, bu ispanların yuxuyla düşmənçiliyi var” 
deyə öz-özünə deyinərək, əynini geyinib hamama keçdi. 
Əl-üzünü yuyub otağa qayıtmışdı ki, qapı döyüldü. Samir 
qapını açanda əynində köhnə don, nimdaş və cırıq ayaq-
qabları, dağınıq, qısa, sarı saçları olan 20–22 yaşlı bəstəboy 
qız gördü. Qorxudan bənizinin ağarmağına baxmayaraq, 
çox cazibəli idi. Qız həyəcanla ətrafa baxaraq, əlindəki dis-
ki ondan alacaqlarmış kimi bərk–bərk tutub soruşdu:
-İçəri girmək olar?
Samirin cavabını gözləmədən içəri girərək qapını ört-
dü. Samir təəccüblə onun hərəkətlərini izləyirdi. Qapının 
ağzında bir müddət bir-birilərinə baxdıqdan sonra Samir 
məsələnin nə yerdə olduğunu öyrənmək üçün onu otağa 
aparıb çarpayının kənarında otuzdurdu. Özü də onun ya-
nında oturaraq soruşdu:
-Səni belə qorxudan nədir?
-Mənim, qardaşımın və digər uşaqların həyatı təhlükə-
dədir.
-Bağışla, amma səhv gəlmisən. Bura polis idarəsi deyil.
-Bu polisdən daha çox sizinlə əlaqədardır.
-Mənimlə? – Samir təəcüblə soruşdu.
-Bəli.
130
-Dayan görüm, qorxuzma məni. Əvvəl de görüm, adın 
nədir? Sonra danış nə baş verir. 
-Adım Lusiyadır. 21 yaşım var. Qardaşımın adı Xose-
dir. Onun da 13 yaşı var. Biz Argentinada yaşayırdıq. Qar-
daşımın bir qolunu uşaq vaxtı kəsdiklərindən birinci qrup 
əlil olduğu üçün atam onu «Ümid» adlı bir mərkəzə apardı. 
Atam inanırdı ki, Xose bu mərkəz vasitəsiylə öz gələcəyini 
qura biləcək. Təxminən iki ay bundan qabaq isə maskalı 
şəxslər gecə evimizə soxulub anamı öldürdülər. Bizim ağ-
zımızı yaş dəsmalla tutdular. Ayılanda gördüm tamam 
başqa yerdəyəm. Sonradan bildim ki, İspaniyadayam. Bu-
rada müxtəlif ölkələrdən əlil insanlar var. Onları dilənməyə 
məcbur edirlər. Hər birinə də kənardan nəzarət edirlər ki, 
polisə gedə bilməsin. Kim buna cəhd etsə öldürürlər.
-Sən də dilənirsən?
-Yox. Məni buraya həmin uşaqlara baxmaq üçün 
gətiriblər. Məni və Rusiyadan bir qızı. Onlar qəsdən belə 
edirlər ki, heç kim bir-birini başa düşməsin. Bizim işimiz 
onlara yemək hazırlamaq, paltarlarını yumaq və oranı yı-
ğışdırmaqdır.
- Rəhbərliyi kim edir?
-Elə mən də ona görə buradayam. Burada başçı Lobo 
ləqəbli bir adamdır. Çox qəddardır. Ən sadə səbəbə görə 
gözümün qarşısında iki uşağı öldürdü. Amma əsas məsələ 
bu deyil. O özü kimdənsə əmr alır və həmin adam sənin 
ölkəndəki «Ümid» mərkəzində işləyir.
-Mənim ölkəmdə? Adını bilirsən?
-Yox. Amma bir dəfə burada olub. Görsəm tanıyaram. 
Hər şey onun tapşırığı ilə olur. «Ümid»-in ölkələrdəki 
mərkəzlərində onlara müraciət edən insanları araşdırır-
lar. Kimi məsləhət bilsələr, qaçırdıb müxtəlif ölkələrdə 
diləndirirlər. Sonra da orqanlarını satırlar. Özü də o ispan 
131
dilini çox yaxşı bilir. Burada olanda gizlincə qapının dalın-
dan qulaq asırdım. Lobo soruşdu ki, bəs oradan niyə uşaq 
göndərmirsən? Cavab verdi ki, iş gedir. Bir-iki həftəyə 
on uşaq göndərəcəyəm. Bir dəfə Lobo çox içib divanda 
yatmışdı. Mən də içəri girib onun notebookundan bütün 
məlumatları diskə köçürtdüm. (Əlindəki diski göstərərək) 
burada hər şey var. Əlaqə qurduqları insanlar, ölkələr, 
dilənən uşaqlar. Bircə o başçıdan başqa.
-Bəs bura necə gələ bildin?
-Rus qızın dilini bilməsəm də, bir-birimizi yaxşı başa 
düşürük. Mən ora təzə gətiriləndə bir neçə gün mənə qul-
luq elədi, özümə gələndə isə kiçik mətbəx şkafını kənara 
çəkib mənə onun arxasını qazdığını göstərdi. Hər axşam 
hamı yatandan sonra evin arxasına, hasardan da çölə çıxış 
üçün tunel qazırdıq.
-Burada olduğumu haradan bildin?
-Dünən bütün telekanalların xəbərlərində səni göstərir-
dilər.
-Bəs atan? Sən dedin ki, ananı öldürdülər. Bəs atan ha nı?
-Atam həmin hadisədən iki həftə qabaq imkansızlıq 
üzündən dostu ilə Türkiyəyə işləməyə getdi. Dostu deyir-
di ki, bir-iki Buenos Ayresdə ev ala bilərik. Yazıq atamın 
yəqin, hələ də başımıza gələnlərdən xəbəri yoxdur. 
-Xəbəri yoxdur?
-Atamın işlədiyi yerdə telefon siqnalı tutmur. Danışmış-
dıq ki, ayda bir dəfə məktublaşaq. Artıq iki ay keçib. Bizdən 
cavab almadığına görə, kim bilir, indi necə narahatdır.
Samir diski notebookuna taxıb məlumatlara baxdı. 
Siyahıda son beş ayda müxtəlif ölkələrdən qaçırılan 10-20 
yaşlı 120 əlil uşağın adı var idi. Məlumatı kompüterdən 
özü üçün köçürdükdən sonra diski çıxardıb qıza qaytardı: 
-Al bunu. Hər ehtimala qarşı səndə qalsın. Mən bu 
132
işi həll etməyə gedirəm. Mən gələnə qədər buradan heç 
yerə çıxma. Nəsə bir şey lazım olsa, çantadakı köynəyimin 
cibində Pablo adlı bir nəfərə məxsus vizit kart var. Ora-
dakı telefon nömrəsinə zəng vur. Qardaşını mütləq sənə 
gətirəcəyəm. Söz verirəm.
Telefon kitabçasını götürüb oradan Devidin nömrəsini 
taparaq ona zəng vurdu:
-Ooo, gör kim zəng vurub. Səhər-səhər nə olub? Gecə 
kimi yuxuda görmüsən?
-Gecəni deyə bilmərəm, amma indi elə bir yuxu 
görürəm ki, yatsan yuxuna da girməz. İstəyirəm sənə də 
danışım.
Devid gülərək: -Eşitmişəm Azərbaycanda yuxunu 
suya danışırlar.
-Bizim dostluğumuz sudan da şəffafdır. Get mərkəzə. 
Bir saata oradayam.
-Oldu dost. Görüşərik.
Samir yoldaşlarına vəziyyəti danışıb otelin qarşısın-
da taksiyə oturaraq Devidin yanına getdilər. Devid Sa-
miri Abanico küçəsində tikilmiş beşmərtəbəli mərkəzin 
həyətində dostca qarşılayıb dedi:
-Elə bilmə ki, ancaq bura ilə kifayətlənirəm. Bu gün 
mənim qonağımsınız. Şadam ki, Azərbaycanda mənə 
göstərilən qonaqpərvərliyin və hörmətin qarşılığını bir 
az da olsa verə biləcəyəm. Onsuz da bura təmirə bağlıdır 
deyə, 7 -8 fəhlədən başqa heç kim yoxdur. 
-Hər şeyə görə çox sağ ol Devid. Amma mən bura baş-
qa şeyə görə gəlmişəm. Xahiş edirəm mənə kömək et.
-Xahiş nədir? Əmr elə.
Devid vəziyyəti öyrənən kimi polislə əlaqə saxladı. 
Samir mərkəzin həhyətindəki oturacaqda oturub, bir az 
Devidlə söhbət etdikdən sonra diski ona verib dedi:
133
-Buradakı bütün məlumatların surətini kağızda çıxart.
Devid diski götürüb getmək istəyəndə mərkəzin 
həyətinə çoxlu sayda polis maşını daxil oldu. Devid mülki 
geyimdə olan polisi Samirə təqdim etdi: 
-Bu İspaniya Təhlükəsizlik Nazirliyinin Cinayətkarlıqla 
Mübarizə Şöbəsinin leytenantı Xuan Almeydadır. (Samiri 
göstərərək) Bu isə ......
Almeyda onun sözünü yarımçıq kəsib: -Ehtiyac yox-
dur. Salam cənab Samir. Sizi ölkəmdə görməyə şadam. 
Bu əhvalata görə isə təəssüf edirəm. Nə tədbir lazımdırsa 
görəcəyik.
-Cinayətkarlar hər yerdə var.
-Devid telefonda mənə vəziyyəti qısaca danışdı. Müm-
kündürsə, ətraflı izah edərdiniz.
Samir bu gün başına gələnləri Xuana danışandan son-
ra Xuan soruşdu:
-Disk yanınızdadır?
-Bəli. İstəyirsinizsə, Devid məlumatları çap etsin? 
-Yox. Bu gec olar. Mən yolda baxaram. Siz ünvanı mə-
nə verin.
-Biz də sizinlə gedirik.
-Siz burada qalsanız yaxşıdır. Ora sizin üçün təhlükəli 
ola bilər.
Polislər getdikdən bir neçə dəqiqə sonra Samir Pab-
lonun maşınını həyətdə görəndə təəccübləndi və gülüm-
sünərək soruşdu:
-Bu haradan xəbər tutdu?
-Oteldən çıxarkən mən xəbər verdim. – Eldar cavab 
verdi. 
Polislər Samirin verdiyi ünvana çatıb içəri girəndə 
gördükləri dəhşətli mənzərədən yerlərində donub qaldı-
lar. Otağın içində öldürülmüş uşaq meyidlərindən SAMİR 
134
sözü yazılmışdı. Rus qızı Annanın başını kəsib bədənindən 
bir az aralı qoyaraq nida düzəltmişdilər. Bu mənzərəni 
gördükdə hətta həmişə zəhmli hərəkətləriylə ad qazan-
mış Silva adlı zabit belə göz yaşlarını saxlaya bilmədi. 
Xuan Silvaya cəld mərkəzə gedib Samirlə yoldaşlarının 
təhlükəsizliyini təmin etməsini tapşırdı. Özü isə onlara eh-
tiyatlı olmalarını bildirmək üçün Devidə zəng vurdu.
Lusiya bir az televizora baxdıqdan sonra hər ehtimala 
qarşı vizit kartını əlində hazır saxlamaq üçün Samirin çan-
tasını açdı. Köynəyi çantadan çıxardanda Samirin telefon 
kitabçası yerə düşdü. Bu kitabçanı Eldar xüsusi olaraq Sa-
mirin ad günü üçün hazırlatmışdı və digər kitabçalardan 
fərqi hər bir vərəqdə ad, familiya, ünvan, elektron ünvan 
və beş telefon nömrəsini yazmaq üçün ayrılmış yerdən 
əlavə həmin şəxsin şəklini də yapışdırmaq üçün yer var-
dı. Samir də imkan olduqca kitabçada adlarını yazdığı 
adamların şəklini telefonla çəkib çap edir, kitabçaya yapış-
dırırdı. Lusiya vizit kartı götürüb cibinə qoyduqdan son-
ra maraq üçün kitabçanı vərəqləməyə başladı və növbəti 
vərəqi çevirəndə qorxudan kitabçanı əlindən saldı. Sonra 
tez özünü toparlayaraq cəld kitabçanı yerdən götürərək 
tələsik vərəqləməyə başladı. Həmin yerə çatanda əmin ol-
maq üçün bir neçə dəqiqə şəkilə diqqətlə baxıb kitabçanı 
yerə tullayaraq telefona tərəf qaçdı.
Samir bir az həyətdə oturandan sonra Devidin təkidiylə 
onun kabinetində gözləmək üçün binaya girdilər. Otaqda 
hamı sakitcə oturaraq həyəcanla xəbər gözləyirdilər. Pab-
lo bu cansıxıcı sükutdan qurtulmaq üçün artıq soyumuş 
kofedən bir qurtum içərək Devidə dedi:
-Dünən vəkil məni yanına çağırıb dedi ki, bəs Mala-
qada yaşayan bibindən sənə ev miras qalıb. Soruşdum ki, 
axı onun özü Malaqada kirayə yaşayırdı. Hətta o öləndə 
135
dəfn xərcini mən çəkmişəm. Bu necə ola bilər? Dedi ki, 
inanmırsan get özün bax, Abalos küçəsi 111-ci ev. Amma 
əvvəlcə sənədlərə qol çək, evi təhvil al. Sənədləri imzala-
yıb sevinə-sevinə həmin ünvana getdim ki, bəs oturduğum 
yerdə qabağa düşmüşəm. Çatanda bildim ki, bibim niyə 
öz evində yox, Malaqada kirayə yaşayırmış. Bir otaqdan 
və mətbəxdən ibarət olan evi köhnə əşyaları ilə görəndə 
qayıtdım geri.
Devid gülümsünərək soruşdu: 
-Çox bərbad gündəydi?
-Divarda çox yerdən suvaq tökülmüşdü. Heç kim ya-
şamadığından hər tərəf toz-torpağıydı. Amma içindəki 
əşyalar köhnə olsa da, istifadə etmək olardı. Bilmirəm, 
məncə təmizləyib yaşamaq olar.
Samir pəncərənin yanında oturduğundan həyətə baxa-
baxa Devidlə Pabloya qulaq assa da, fikrində mərkəzdəki 
işçiləri saf-çürük edirdi: “Görəsən, bu kim ola bilər? Bəlkə 
yanımdakı üç nəfərdən biridir? Yox, bunları da xəbərlərdə 
göstəriblər, belə olsaydı Lusiya yanıma gəlməzdi. Bəs onda 
kim?” 
Zaurla Eldar Ayxanın boynuna təzə doğulan körpəsinə 
görə qonaqlıq qoyurdular. Pablo Devidin - bəs indi həmin 
evi nə edəcəksən? sualına cavab vermək istəyirdi ki, tele-
fonu zəng çaldı.
-Alo. Eşidirəm. Samir? Bəli, yanımdadır. Bir saniyə 
gözləyin.
Samir öz adını eşidən kimi Pabloya tərəfə döndü və 
telefonu ondan alıb danışmağa başlayanda hamı gözünü 
ona zillədi.
- Eşidirəm.
-Samir, mənəm Lusiya. Mən həmin adamın şəklini 
sənin telefon kitabçanda gördüm.
136
-Onun adı nədir? Şəklin qarşısında hansı ad yazılıb? – 
Samir səbirsizliklə soruşdu. 
-Murad
Təəccübdən Samirin gözləri böyüdü:
-Kim?
-Murad. Murad Məmmədov.
-Lusiya, tez ol, çantamı da götür oteldən çıx. Küçədəki 
taksafondan taksi çağırıb Abalos küçəsindəki 111-ci evə get. 
Çantamda bir az pul var, yolüstü ərzaq al. Çalış məndən 
xəbər almayana qədər oradan çıxmayasan. Eşitdin məni?
Samir Lusiya ilə danışarkən Devidin telefonu zəng çal-
dı. Devid, -Almeydadı – deyib telefonu qulağına aparmaq 
istəyəndə qapı zərblə açıldı və içəri üzü maskalı adamlar 
girərək Samirdən başqa hamını güllələdilər. 
Samir şkafa söykənib onu tutmağa gələnlərə müqa-
vimət göstərməyə çallışsa da, bunu sonadək bacarmadı. 
Üzərinə gələnlərdən birincisini yumruqla vurdu, ikincisini 
isə ona yumruq atarkən müdafiə üçün qolunu zərblə onun 
dirsəyinin iç tərəfinə vurdu və həmin adam qolunu tuta-
raq kənara çəkildi. Sonrakı üç nəfər isə onu tutub boynuna 
vuraraq yatızdırdılar. Samiri tez həyətə düşürüb üzərində 
mebel firmasının adı yazılmış yük maşınına qoyub oradan 
uzaqlaşdılar.
Lusiya mərkəzdə olanları telefonda eşidən kimi taksi 
çağırıb oteldən çıxdı.
Xuan Devidin cavab vermədiyini görüb Silvaya zəng 
vurdu:
-Silva Devid cavab vermir. Sən hardasan?
-Ən geci üç dəqiqəyə mərkəzə çatacağam. Oradan sizə 
zəng vuraram.
Silva telefonda danışarkən yanından keçən və yol 
istəmək üçün siqnal verən mebel maşınının içində əslində 
nə olduğunu bilmədi.
137
Samiri aparan maşın ətrafı enli, dördkünc metlaxla 
döşənmiş yanacaqdoldurma məntəqəsində dayandı. Sürü-
cü düşüb bakı doldurmağa başlayanda maşının altındakı 
metlaxlardna biri açıldı. Maşının içində kiminsə əlləri ye-
raltı tunelə düşən qapağı qaldırıb kənara itələdi. Maşının 
altındakı Samiri tuneldəki adamlara verib özləri də tunelə 
düşərək tunelin metlax yapışdırılmış qapısını yerinə qay-
tardılar. Bakı doldurandan sonra sürücü maşını işə saldı 
və yoluna davam etdi. Ancaq 28 dəqiqədən sonra sürücü-
nün xəbəri olmadan maşına yerləşdirilmış saatlı bomba işə 
düşdü və maşın partlayışın təsirindən aşaraq yolun orta-
sında yanmağa başladı.
Silva mərkəzə çatıb içəri girəndə gecikdiyini görüb 
əlindəki səsötürücünü hirslə divara çırpdı və stulda otu-
rub başını əllərinin arasına aldış
Karabük. Türkiyə
Axşam saat yeddinin yarısı idi. Qustavo kənarda elekt-
rik mişarıyla ağacların qol-budağını kəsib kötükdən ayıran 
Pedroya yaxınlaşıb dedi:
-Bu günlük bəsdir. Get dincəl.
Pedro mişarın səsindən heç nə eşitmədiyindən mişarı 
kənara tutaraq qulağını Qustavoya yaxınlaşdırıb soruşdu:
-Eşitmədim. Nə dedin?
Qustavo onun yaxşı eşitməsi üçün bir az ucadan təkrar 
etdi:
-Deyirəm bu günlük bəsdir. Get istirahət elə.
Pedro mişarı söndürüb əllərini yumaq üçün içinə su 
doldurulmuş vedrəni yanına gələndə özündən asılı olma-
yaraq qeyri-ixtiyari dayanıb ətrafa qulaq asmağa başladı. 
138
Bir neçə saniyədən sonra əyilib əlini yumaq istəyəndə 
Qustavonun səsini eşitdi:
-Qaç Pedro. Polislərdir.
-Bəs sən ?
-Sən qaç. Mən digərlərinə də xəbər verim.
Qustavonun qışqırmasından sonra yaxınlıqda itlərin 
hürüşməsi eşidilməyə başladı. Pedro Qustavonun mişarla-
rın və kəsilmiş ağacları sürüyərək bir yerə yığan traktorun 
səsindən heç nə eşitməyərək arxayınca öz işlərini görən 
fəhlələrə tərəf qaçdığını görüb cəld maşınlardan birinə 
oturdu. Onu işə salıb Qustavonun ardınca sürməyə baş-
ladı. Qustavoya çatmağına az qalmış göydə iki vertalyot 
göründü. Pedro artıq hər şeyin gec olduğunu görüb ver-
talyotlardan qaçmaq üçün sükanı buraraq maşını meşənin 
içinə doğru sürdü. Fəhlələrdən biri Qustavonun qaça-qa-
ça onlara tərəf gəldiyini görərkən cəld əlindəki mişarı atıb 
qaçmağa başladı. Onun bu hərəkətinə təəccüblənən digər 
işçilər gösətirəl səmtə baxdıqda, yaxınlaşmaqda olan Qus-
tavonun arxasınca gələn polisləri gördülər. Hamı pərən–
pərən düşüb hərə bir istiqamətə qaçmağa başladı. Qusta-
vo meşənin içinə girib ağacların arasında gözdən itmək 
istəyirdi ki, ayağı kəsilərək böyrü üstə düşmüş ağaclardan 
birinə ilişdi yıxıldı. Zərbədən qolu sınmışdı. 
Ağacların sıxlığından maşını sürmək nə qədər 
çətin olsa da, Pedro meşənin içiylə bir xeyli irəliləyərək 
polislərdən uzaqlaşa bildi.
Uzun sürən qaçdı-qovdudan sonra polis işçiləri itlərin 
köməkliyi ilə fəhlələrin hamısını tuta bildilər. Polislərdən 
biri baş komissar Erkana yaxınlaşıb dedi:
-Burada bizlik bir iş qalmadı. Qoy qalan işləri ekspert 
qrupu həll etsin.
Erkan oturduğu kötüyün üstündən duraraq soruşdu: 
-Neçə nəfər tutmusunuz?
139
-19 nəfər. Biri yıxılıb qolunu sındırıb, digəri isə uzun 
bıçaqla əməkdaşlara hücum etdiyinə görə gülləylə vurub 
yaralayıblar.
-Bizdə hər şey qaydasındadır?
-Bıçaqla üstümüzə hücum çəkənin biləyindən yara-
ladığı polisi saymasaq, hər şey qaydasındadır. Sadəcə 
əməlli-başlı yorulublar.
-Artıq hava qaralır. Uşaqlara de ki, yığışsınlar. Gedirik.
Erkan bunu deyib fənəri yandıraraq, ağır-ağır maşı-
na tərəf getdi. Əslində, bu qovhaqovda yaxından iştirak 
etməyən hündürboylu, saçı seyrək, idmançı görünüşlü, 
əslən Eskipazardan olan, artıq on ildir polis, son iki ildə 
isə baş komissar işləyən 35 yaşlı Erkanın yorğunluğunun 
səbəbi meşədəki bu qaç-qov deyildi. Onun özünü yorğun 
hiss etməsinin əsl səbəbi həyat yoldaşından ayrılması idi. 
Bir həftə idi ki, həyat yoldaşı Pınar iki oğlu ilə bərabər 
Eflaniyə, atası evinə getmişdi və bu bir həftədə Erkan uşaq-
ları üçün əməlli-başlı darıxdığından, iki gün idi ki, fikirdən 
gecələri doyunca yata bilmirdi. Rəhbərlikdən on günlük 
istirahət üçün icazə istəsə də, işlərin çoxluğunu səbəb gös-
tərib gələn aya qədər ona bunun mümkün olmadığını 
bildir mişdilər.
Pedro ağacların arasından boş cığır tapıb keçmək istə-
yəndə maşın zərblə kolların və otların arasında görün məz 
olan ağac kötüyünə çırpılıb dayandı. Zərbə nəticəsində 
Pedronun başı sükana dəydiyindən huşunu itirdi.
Hadisədən bir həftə əvvəl
Madrid. İspaniya
Silva saat 7-də İspaniya Təhlükəsizlik Nazirliyinin 
Ci na yətkarlıqla Mübarizə Şöbəsinin binasına girib üçün-
140
cü mərtəbəyə qalxanda Almeydanı dəhlizdə görüb təəc-
cübləndi:
-Elə bilirdim, hamıdan tez mən gələcəyəm.
-Narahat olma. Hamıdan tez sən gəlmisən.
-Yaxşı, de görüm yuxusuz gecənin işə təsiri olub?
-Həm hə, həm də yox.
-Açıq danış, onsuz da yuxuluyam.
-Saat yarım sonra iclas olacaq, hamı orada olacaq. 
Azər baycanın buradakı səfirliyi, «Ümid» mərkəzindən 
nü mayəndə, insan alveriylə mübarizə şöbəsi, müx təlif 
ölkələrin təhlükəsizlik nazirliklərindən olan əməkdaş la-
rı mız, narkomaniya ilə mübarizə şöbəsi və daha kimlər, 
kimlər. Sən də orada olarsan. Hələlik isə gedək kabinetimə 
səni vəziyyətlə tanış edim.
İki saat sonra Almeyda iri monitorun qarşısında da-
yanıb cərgə ilə uzun stolun ətrafında oturmuş insanla-
ra hadisə haqqında, öyrəndikləri barədə və görəcəkləri 
işlərdən ətraflı məlumat verməyə başladı.
-Beləliklə, cənablar. Bildiyiniz kimi dünən paytaxtda 
üst-üstə bir neçə dəhşətli cinayət hadisəsi baş verdi ki, bu-
nun təkcə bizim ölkəyə yox, dünyanın ən az on ölkəsinə 
təsiri oldu. Bir-biriylə sıx əlaqəsi olan bu cinayətlər və on-
ların motivləri haqqında hər birinizə fərdi şəkildə məlumat 
verildiyi üçün bu barədə çox danışmayacağam. Biz dünən 
uşaqları kimin öldürdüyünü və Samiri qaçıran adamın 
kimliyini aydınlaşdırmışıq. (Əliylə monitorda görünən 
şəkli göstərib), bu Con Şvartsdır. Avstraliya vətəndaşıdır. 
38 yaşı var, 10 yaşı olanda ailə üzvləri ilə birgə maşın-
da gedərkən qəflətən qarşılarına əlil arabalarında yolu 
keçmək istəyən iki uşaq çıxır və atası onları vurmamaq 
üçün sükanı döndərəndə maşın qəzaya uğrayır. İki bacısı 
141
və valideynləri qəza vaxtı həlak olurlar. Yalnız Con salamat 
qala bilib. O gündən sonra Conun əlil insanlara, xüsusilə 
də, uşaqlara qarşı antipatiyası var. 25 yaşı olanda ruhi 
xəstəxanaya salınsa da, üç il sonra oradan qaçıb bura gələ 
bilib və bir çox ölkələrdə dəstələri olan “Hoja de sauce” 
cinayətkar qrupuna qoşulur. Dəstənin başçısı azərbaycanlı 
Teymur iki il bundan qabaq müəmmalı şəkildə yoxa çıx-
dıqdan sonra “Hoja de sauce” qrupuna başçılıq etməyə 
başlayır. Bu dəstənin əsas işi əlil və kimsəsiz uşaqları 
oğurlayıb orqanlarını ehtiyacı olan varlılara satmaqdır. Bi-
zim əlimizdə Conun rəhbərlik etdiyi şəxslərin siyahısı var. 
Bunlar Rusiya, Argentina, Meksika və İspaniyada qurulan 
cinayətkar qruplarının rəhbərləridir. Buradakı dəstə başçı-
sı öldürülüb. Mən belə düşünürəm ki, əgər həmin adamla-
rı həbs edə bilsək, Conu ələ keçirə bilərik. 
Masanın üstündən üç qovluq götürüb onları Rusiya, 
Argentina və Meksikadan olan həmkarlarına paylayaraq 
dedi:
-Bu qovluqlarda “Hoja de sauce” dəstəsinin sizin ölkə-
nizəki qrup rəhbərləri haqqında məlumatlar var. Ümid 
edirəm, tezliklə sizdən şad xəbər eşidəcəyəm. Samirin 
oğurlanmasına gəlincə isə, onun hər şeydən xəbər tutdu-
ğunu görüb dalınca əvvəl otelə gəliblər. Orada tapmayan-
da isə çox güman ki, qızı ələ keçirib Samirin hara getdiyini 
öyrəniblər. «Ümid» mərkəzinin buradakı filialına gəliblər 
və onunla birlikdə olanları öldürüb özünü isə mebel maşı-
nına mindiriblər. Təqribən on dəqiqə sonra isə maşını ya-
nacaqdoldurma məntəqəsində xüsusi hazırlanmış tunelin 
qapısının üstündə saxlayaraq, onu maşının altında açılmış 
yerdən tunelə düşürdüblər. Tunelin digər tərəfindəki çıxış-
da isə qara furqona mindirib tanrı bilir, hara aparıblar. 
142
Sonra üzünü «Ümid» mərkəzinin nümayəndəsinə və 
səfirə tutaraq dedi:
-Mən təklif edirəm, «Ümid» mərkəzinin işini qeyri-
müəy yən vaxta qədər dayandırasınız. Belə olmasa həmin 
mər kəzlə əlaqəsi olan bütün əlillər təhlükədə olacaqlar. Ən 
əsası isə qız Samirə dəstə rəhbərinin məhz «Ümid» mər-
kəzində işlədiyini deyib. Həmin şəxs aşkara çıxarılaraq 
həbs olunmayınca mərkəzdəki bütün insanlar təhlükədə 
sayılırlar.
«Ümid» mərkəzinin işinin bir müddətlik dayandırılma-
sı və digər məsələlərlə bağlı dörd saatlıq müzakirələrdən 
sonra iclas başa çatan kimi Almeyda Silvanı kabinetinə 
çağırıb ondan Lusiyanı tapmağını istədi. Silva otaqdan 
çıxanda Almeyda gözünü üzbəüz divardan asılmış şəkilə 
zilləyib fikirli-fikirli öz-özünə pıçıldadı: “Görəsən Samiri 
harada saxlaya bilərlər?”
Toledo. İspaniya
Samir özünə gələndə yarımqaranlıq otaqda çarpayı-
da uzandığını gördü. Qalxıb oturaraq əliylə boynunun 
zərbə dəymiş yerini yavaşca ovxalaya-ovxalaya otağa göz 
gəzdirdi. İçərisi yalnız unitazdan və üzərinə çirkli döşəklə 
yastıq qoyulmuş çarpayıdan ibarət olan otağın tavanın-
dan zəif yanan lampa asılmışdı. Çarpayının baş tərəfində 
divarda iri qırmızı hərflərlə MUERTE yazılmışdı. Samir 
dostlarının ölümünü xatırladıqca için-için ağlamağa baş-
ladı və bir az sonra yaxınlaşmaqda olan addım səslərini 
eşidib gözlərini silərək özünü toparladı. 
Qapı açıldıqda içəri dörd nəfər girdi. Cins şalvar və 
qara gödəkcə geyinmiş ortaboy, qısa saqqallı adam gəlib 
Samirin yanında oturdu:
143
-Salam Samir. Mənim adım Condur. İspan dilini yaxşı 
bildiyinə görə, ümid edirəm bir-birimizi yaxşı başa düşə-
cəyik. Əvvəlcə, de görüm, necə istirahət etdin? Otelimizin 
xidmətindən razısan?
-Yox. Narazı qaldım. Unitaz çox çirklidir, onu təmizlə 
ki, burada daha çox qalım.
-Baş üstə, indi təmizlətdirərəm. Amma təəssüf ki, 
özümlə əsgi gətirməmişəm. Köynəyini on dəqiqəlik mənə 
borc verməzsən?
- Köynəyimi yox, amma alt paltarımı verə bilərəm. Qa-
lar səndə, məndən yadigar saxlıyarsan.
-Yaman hazırcavabsan. Bir sualıma da cavab versən 
lap əla olar.
- ...
-De görüm, iş yerindəki otağında seyfin şifrəsi neçədir?
-Bağışla, bu cavabım hazır deyil.
-Sən çox xəsis adamsan, adi suala da cavab vermirsən. 
Yaxşı ki, sənə oxşamamışam. Sənə kiçik bir hədiyyə vermək 
istəyirəm.
Con əlində tutduğu telefonun təsdiq düyməsini basa-
raq, Samirə uzadıb dedi:
-Al, görüntülü danış. 3g fərasəti.
-Sən lap Napaleonun dövründən qalmasan ki. İndi 
hamı 4g işlədir.
Telefonun ekranından ona gülümsəyən Murad dedi:
-Salam əziz müəllim. Necəsən?
- Kül sənin kimi tələbənin başına. – Ciddiləşərək so-
ruşdu. – Nə etdiyindən xəbərin var?
-Əlbəttə. Mən bunu dörd ildir edirəm. Sən özünü ağıllı 
sayırdın Samir, amma bilmirdin ki, neçə aydır özün mənə 
işləyirsən, qurduğun bu təşkilatın səndən çox mənə xey-
ri var. İndi bütün əlillər mənim əlimdədir. Onsuz da nə 
144
qədər çalışsaq da onların cəmiyyətə bir xeyri olmayacaq, 
heç olmasa daxili orqanları bir işə yarasın.
-Mən özümü ağıllı saymırdım, elə ağıllıydım. Bunu 
tezliklə görəcəksən. Əlil uşaqları oğrayıb onların orqanla-
rını satmağın sənə həqiqətən baha-başa gələcək.
Murad Samiri yamsılayaraq dedi:
-Dayan görüm, qorxutma məni. Gəl sən mənim kiçik 
bir xahişimi yerinə yetir. Seyfin şifrəsini de, gedim işimə-
gücümə.
-Sənin özünə elə seyf düzəldəcəyəm ki, ömrüboyu 
için dən çıxa bilməyəcəksən.
-Belə olmaz Samir. Sənə bu qədər xidmət etmişəm, in-
di ayda-ildə bir dəfə səndən bir şey istəyirəm. Heç yaralı 
barmağa işəyən deyilsən.
-Başın yaralananda müraciət edərsən. Çalışaram kö-
mək edim.
-Az danış görüm. Telefonu ver Cona.
Con telefonu götürüb dedi: 
-Buyur Poler.
-Çalış kodu öyrən. Öyrənən kimi bu nömrəyə mesaj 
yaz. Amma əvvəlcə qızı tap. Samirin qeydinə qal, onda 
öyrəniləsi çox şey var.
Con getmək istəyəndə Samir soruşdu:
-Con, məni bura necə gətirdin ki, polis izinizə düşə 
bilmədi?
-Bir gün iki oğru bankı yarıb pulu evə gətirirlər. Evdə 
biri başlayır pulu saymağa. O birisi deyir ki, bəsdir, özünə 
əziyyət vermə. Pul sayan soruşur ki, niyə? Cavab verir ki, 
sabah bir dənə qazet alarıq, orada nə qədər pul oğurladığı-
mızı dəqiq yazacaqlar. Sabah mən də qəzet alaram, oturub 
bir yerdə oxuyarıq.
145
Con gedəndən sonra Samir çarpayıya uzanıb buradan 
necə çıxacağını fikirləşməyə başladı.
Karabük. Türkiyə
Pedro özünə gələndə artıq səhər açılırdı. Gözlərini açsa 
da ətrafı dumanlı görürdü. Oturacağa söykənərək əlləriylə 
başını tutub nə baş verdiyini anlamağa çalışırdı. Bir neçə 
dəqiqə bu vəziyyətdə qalandan sonra yavaş-yavaş özünə 
gəlməyə başladı. Daha bir neçə dəqiqə keçdikdən sonra 
artıq hər şeyi xatırlayırdı. Buna görə də, ilk öncə diqqətlə 
ətrafa qulaq asaraq bir kimsənin olub-olmadığınıı yoxla-
dı. Sonra əliylə alnını ovxalaya-ovxalaya maşından düşüb 
ətrafa göz gəzdirdi. Ətraf yalnız ağaclardan və kiçik kollar-
dan ibarət idi. Dərindən nəfəs alaraq, meşənin təmiz hava-
sını ciyərlərinə çəkib onu türk polisinin əlindən qurtaran 
xilaskarına baxaraq gülümsündü. Ani olaraq, içinə atlayıb 
sürdüyü maşın ərzaqların və geyimlərin saxlanıldığı furqon 
idi. Maşının sağ tərəfinə keçərək furqonun qapısını açıb içəri 
baxdı. İçəridə demək olar ki, çox cüzi ərzaq qalmışdı. Ped-
ro – bir həftəmə ancaq çatacaq – deyə, öz-özünə mızıldanıb 
furqondan düşərək, maşının qabaq tərəfinə getdi. Ancaq 
heç bir şey görməyib əyilərək altına baxdı. Yoğun bir ağac 
götüyü maşının altına pərçimlənmişdi. Üstəlik benzin bakı-
nı zədələmişdi. Pedro otun üstündə oturub bu vəziyyətdən 
necə çıxacağını fikirləşərək siqaret çəkməyə başladı.
Bakı. Azərbaycan
Mahmudov «Ümid» mərkəzinə girəndə onu qapıda 
Əziz qarşıladı. Mahmudov onu görən kimi həyəcanla so-
ruşdu:
146
-Bir xəbər yoxdur ki?
Əziz başını yellədi:
-Təəssüf ki, yox. İspaniyaya göndərdiyimiz adamlar-
dan xəbər gözləyirik. Deyilənə görə orada iclas hələ başa 
çatmayıb.
Mahmudov iclas üçün nəzərdə tutulmuş otağa girəndə 
mərkəzin bütün şöbələrinin rəhbərləri oturub İspaniyadan 
gələcək xəbəri gözləyirdilər. Tribunada oturmuş Murad 
Mahmudovu görən kimi qalxıb yerini ona verərək özü 
adamların arasında əyləşdi. Arabir siqaret çəkməyə gedib-
gələnlərin addım səsi nəzərə alınmasa, otaqda ölü bir sü-
kut var idi. 
Hamıya hər dəqiqəsi bir gün kimi uzun görünən bu 
can sıxıcı sükutu Mahmudovun qarşısında olan telefonun 
cingiltili səsi pozdu. Telefonun səsinə diksinən Mahmudov 
özünü itirsə də, tez ələ alıb dəstəyi götürdü. Kədər içində 
gözünü Mahmudovun ağzına dikən insanlar onun “Necə 
yəni hələ tapa bilməyiblər? Orada polis nə işlə məşğuldu? 
Yerini heç kim bilmir nə deməkdir?” sözlərindən sonra 
baş larını aşağı salıb sadəcə bunun bir yuxu olmasını arzu-
layırdılar. Axşama yaxın Sosial Müdafiə naziri hamını bir 
yerə yığıb dedi:
-Bildiyiniz kimi, dünən cinayətkar qrup İspaniyada 
«Ümid» mərkəzinin üç əməkdaşını və mərkəzin İspaniya 
filialının rəhbərini öldürərək, Samiri naməlum istiqamətə 
aparmışdılar. Amma bunu da bilirsiniz ki, həmin dəstənin 
əsas işi bu mərkəzdə qeydiyyatda olan əlil insanları oğurla-
yaraq orqanlarını satmaq olub. Buna görə də, Samir tapılana 
və cinayətkar qrup ifşa olunana qədər mərkəzin işi dayan-
dırılacaqdır. Bu həm mərkəzdə qeydiyyatda olan əlillərin, 
həm də bu mərkəzin bütün işçilərinin təhlükəsizliyini 
təmin etmək üçündür. Mərkəzin bütün filiallarına və onun-
147
la əməkdaşlıq edən təşkilatlara bu barədə rəsmi bildiriş 
göndərin. – Bir az dayanaraq, səsinə mülayimlik verib da-
vam etdi. – Samiri nə qədər istədiyinizi Mahmudov mənə 
danışıb. Danışmasa belə, bunu sizin üzünüzdən oxumaq o 
qədər də çətin deyil. Hər birimiz hazırda çətin anlar yaşa-
yırıq. Amma xaiş edirəm bacırdığınız qədər soyuqqanlı və 
səbrli olun. Bir də ki, dualarınızda xəsislik etməyin. Sabah 
səhər həlak olan üç nəfərin meyidi Azərbaycana gətiriləcək 
və burada onlar üçün vida mərasimi keçirdib cənazələri 
ailələrinə göndərəcəyik. Ümid edirəm, saat 11-də hər bi-
riniz əlil kimsələrə dayaq duran o üç nəfərlə vidalaşmaq 
üçün bura gəlməyə tərəddüd etməyəcəksiniz.
Əziz ayağa qalxıb dedi:
-Bu mərkəz vasitəsi ilə həyatda öz yolunu tapan bir 
qrup insan bu səhər mənə yaxınlaşıb dəfndə iştirak etmək 
istədiklərini bildirdilər. Düşünürəm ki, sabah bura ən az 
400-500 əlil gələcək.
-Xaricdən də çoxlu zənglər gəlir. – Murad əlavə etdi.
Nazir üzünü Mahmudova tutub soruşdu:
-Səməd müəllim, bu işin öhdəsindən gələ bilərsiniz?
-Əlbəttə. – Mahmudov astadan cavab verdi.
-Onda vida mərasiminə sən nəzarət et. Bir şey lazım 
olsa, o dəqiqə kömək əlimi uzadacağam. – Üzünü Muradla 
Əzizə çevirərək əlavə etdi. – Kim gəlmək istəsə gəlsin.
Nazir getdikdən sonra Mahmudov pəncərənin qarşısı-
na gələrək siqaret yandırıb bir qüllab vurdu. Birdən siqare-
ti pəncərədən ataraq Samirin kabinetinə getdi.
Asif otağa girəndə atasının divanda oturub qəzet oxu-
duğunu görəndə təəccübləndi.
-Ata? Sən nə vaxt gəlmisən? Başım kompüterə o qədər 
qarışıb ki, nə vaxt gəldiyindən xəbərim olmayıb.
-Yarım saat olar.
148
-«Ümid» mərkəzində vəziyyət necədir? Samirdən bir 
xəbər var?
-Mərkəzdə vəziyyət çox pisdir. Bu gün qərar verdilər 
ki, mərkəzin işi qeyri-müəyyən vaxta qədər dayandırılsın.
-Bəs ora üzv olan bu qədər əlil nə edəcək? Ora çoxları-
nın ümid yeri idiş
Adilə söhbətə qoşuldu:
-Bu qərar əlillərin təhlükəsizliyini təmin etmək məq-
sədilə verilib. Ümidvaram, tezliklə hər şey əvvəlki qayda-
sına düşəcək.
-Bəs Samirlə birgə gedənlər? – Asif soruşdu. - Onların 
meyidini nə vaxt Azərbaycana gətirəcəklər?
-Sabah tezdən. Sabah mərkəzdə onlarla vida mərasimi 
keçiriləcək.
-Mən də getmək istəyirəm.
-Bir yerdə gedərik. Sabah mərkəzin bütün işçiləri ora-
da olacaq.
-Görəsən, bu həngamə nə vaxt bitəcək? – Adilə soruş-
du.
-Bilmirəm. Hələlik görə biləcəyimiz tək iş Samirin ta-
pılmağını gözləməkdir.
Ailə bir neçə saata yaxın mövcud vəziyyətdən danış-
dıqdan sonra hər üçü yatmağa getdi. Lakin səhərə qədər 
heç birinin gözünə yuxu getmədi.
Hadisədən 6 gün əvvəl
Bakı. Azərbaycan
Tabutların arxasınca ağır-ağır qəbiristanlığa tərəf irəli-
ləyən adamların hər birinin gözlərində yaş, üzlərində 
kədər, ürəklərində dərin hüzn, dillərində isə öldürülən 
149
üç cavan oğlana görə rəhmət nidaları var idi. İspaniyada 
quldurlar tərəfindən qətlə yetirilən Eldar, Zaur və Ayxanın 
ailə üzvlərindən və qohumlarından, mərkəzin işçilərindən, 
belə bir gündə dəfn mərasimində iştirak etməyi özünə borc 
bilən bir qrup əngəlli insanlardan və digər adamlardan 
ibarət böyük bir izdiham qəbiristanlığa çatanda dayan-
dı. Burada artıq hər şey hazır idi və mollanın göstərişiylə 
cənazələri qəbrə qoymağa başladılar. Kənarda dayanaraq 
işlərə nəzarət edən Mahmudov ilk əvvəl özünü soyuqqanlı 
aparmaq istəsə də, sonradan səsləri bir-birinə qarışmış üç 
ananın fəryadına tab gətirməyib hönkürdü. Cənazələri in-
sanların göz yaşları və rəhmət duaları altında torpağa tap-
şırdıqdan sonra, molla “Yasin” surəsini oxumağa başladı. 
Əziz Mahmudova yaxınlaşıb soruşdu:
-Mənim bildiyimə görə, mərhumların hər üçünün ata-
ları sağ idi. Ancaq burada cəmi ikisinin atası var. Görəsən 
digəri haradadır? Belə bir gündə kənardan durub tamaşa 
etməyə heç cür haqq qazandıra bilmrəm.
-Ayxanın atası güclü əsəb sarsıntısı keçirib, hazırda 
xəs təxanada müalicə alır. Mərkəzdə vəziyyət necədir? Hər 
şey hazırdır?
-Bəli. Bu hadisə ilə bağlı mərkəzə gələnlər üçün girişdə 
xüsusi xatirə guşəsi yaradılıb. Mərkəzin həyətində isə 1000 
nəfərlik iri bir çadır qurulub. Həmin çadırda insanlara hal-
va və çay veriləcək.
-Sən get mərkəzə, çalış ki, orada hər şey qayasında ol-
sun. Biz də bir azdan gəlirik.
İki saata yaxın çəkən dəfn mərasimindən sonra Mah-
mudov bu mərasimin davamı olaraq, insanları mərkəzin 
həyətində qurulmuş çadıra dəvət edib, orada böyük bir 
anım tədbiri keçiriləcəyini bildirdi. Qəbiristanlığa yığışan 
insanlar hissə-hissə mərkəzə getsələr də, anaların heç biri 
öz övladının məzarından ayrılıb getmək istəmirdi.
150
-Hara aparırsınız məni? – Eldarın anası nalə çəkdi. – 
Mən balamı burada qoyub heç yerə getmərəm. Getmərəm.
Vəziyyəti belə görən Mahmudov Eldarın anasına ya-
xınlaşdı:
 -Nə hisslər keçirdiyinizi başa düşürəm, bacı. Mənim 
də gözümün ağı–qarası, yeganə qızım qaz sızmasından 
boğulub ölüb. Öləndə onun cəmi 18 yaşı vardı. Əgər öv-
ladının öldüyünü həzm edə bilmirsənsə, onu qəlbində 
yaşat. Tənhalığa çəkilib fikrində onunla söhbət et, yemək 
bişirəndə onun sevdiyi yeməklərdən bişir, onun baxdığı 
televiziya verilişlərinə bax. Hər axşam onun işdən evə qa-
yıtmağını gözlə. Əgər sən onu qəlbində yaşatsan, o daim 
səninlə olacaq. Mən hər gün belə edirəm. Sən sevin ki, oğ-
lundan yadigar iki övlad qalıb. Oğlunun iyini onlardan 
alıb, onlarla təsəlli tapacaqsan. Övladının qatili gözlərinin 
önündə cəzalanacaq. Mənim isə bu dünyada təsəlli üçün 
heç nəyim yoxdur.
Mahmudov anaları birtəhər razı salıb qəbiristanlıqdan 
çıxartdı və onları öz maşınında oturdaraq «Ümid» mərkə-
zinə yola düşdü.
Moskva. Rusiya
Bir yük maşını, iki avtobus və altı Cipdən ibarət ma-
şın karvanı qapıya yaxınlaşanda, Sergey villanın üçüncü 
mərtəbəsində oturub nahar edirdi. Köməkçisi maşınla-
rın qapıya yaxınlaşdığını Sergeyə deyəndə, o – buraxın 
gəlsinlər – deyib, özünə viski süzmək pəncərənin qabağına 
gəldi. Süzdüyü içkini içə-içə həyətə gələn maşınlara bax-
mağa başladı. 
Sergey dünən gecə ölkəni tərk etmək istəsə də, hava 
limanında federalların əlindən güclə qaça bilmişdi. Polis 
151
sistemində işləyən yüksək rütbəli adamı son anda onu 
xəbərdar etməsəydi, indi kim bilir, kimin qarşısında han-
sı suallara cavab verirdi. Həmin adamı Sergeyə ölkədən 
gizlincə çıxmaq üçün ona kömək edəcəyinə söz vermiş və 
heç kimin ağlına gəlməsin deyə, onu şəhər kənarındakı öz 
villasında gizlətmişdi. Sergey də xəbər göndərərək bütün 
mühafizəçilərini yanına çağırtdırmışdı. 
İndi viski içə-içə gözəyarı maşınlardan düşən adamla-
rı saydı. “50–60 nəfər olarlar” deyə öz-özünə düşünərək, 
köməkçisini çağırdı. 30 yaşlı Oleq gəlib onun qarşısında 
dayandı. Sergey əlindəki stəkanı masaya qoyaraq dedi:
-Adamları evin ətrafına düz. Bir nəfər də boş qalmasın. 
Bütün silahlıları isə hazır vəziyyətə gətirin. Çalışın adam-
ların heç bir şeyə ehtiyacı olmasın, yeməklərini vaxtlı-vax-
tında verin. 300 metr radiusda küçələrdə web kameralar 
quraşdırın. On nəfər də ayır, vilanın zirzəməsindən qonşu 
həyətlərin birinə tunel qazsınlar. Nə qədər uzun olsa, bir o 
qədər yaxşıdır. 
Oleq Sergeyin susduğunu görüb sözünün qurtardığını 
zənn edərək dönüb getmək istədikdə, Sergey əlavə etdi:
- Adamların hər birinə 50.000 ABŞ dolları nağd pul ver. 
Oleq: -Baş üstə - deyib gedəndən sonra Sergey eyvana 
çıxıb ətrafı seyr etməyə başladı.
Buenos-Ayres. Argentina
Xavyer maşından düşüb restorana girəndə, oğlunun 
ad gününə həsr olunmuş məclis artıq başlamışdı. O, içəri 
girib dostları ilə masada əyləşəndə oğlu gəlib yanında otu-
raraq soruşdu:
-Ata, niyə gec gəldin?
152
Xavyer cibindən kiçik hədiyyə bağlamasını çıxardıb 
oğluna verərək dedi: -Sənə hədiyyə alırdım.
Oğlu hədiyyəni aça-aça dedi: 
-Görəsən bu nədir ki, bundan ötrü belə vaxt itirmisən?
Xavyer oğlunun hədiyyə paketinin içindən açar dəstini 
çıxardaraq, sual dolu baxışlarla ona baxdığını görüb dedi:
-Bu açar Havay adasındakı dördmərtəbəli villanın aça-
rıdır. Ad günün mübarək oğlum.
Oğlu sevincək onu qucaqlayıb bayaqdan onu rəqsə 
dəvət edən dostlarının yanına getdi. Xavyer viskidən bir 
qurtum içib saata baxanda arxadan tanış səs eşitdi:
-Görürəm oğlunu yaman çox istəyirsən.
Xavyer ayağa qalxaraq, Conla üz-üzə dayanıb dedi:
-Kim oğlunu çox istəmir ki? Sən burada nə edirsən? 
-Qonaq gəlmişəm.
Xavyer masanı göstərərək dedi:
-Buyur əyləş.
-Oturmağa vaxt yoxtdur. Oğluna ad günü hədiyyəsi ve-
rib gedirəm. Amma əvvəlcə bəzi şeyləri dəqiqləşdirməliyik. 
Gəl sakit bir yerə keçək.
Xavyer başıyla məclisi göstərib soruşdu:
-Başqa vaxt olmaz?
-Yox. Mən bir saata Argentinanı tərk etməliyəm.
Xavyer Conla birlikdə restoranın ikinci mərtəbəsinə 
qalxıb eyvana çıxdılar. Con cibindən gümüş qutunu çıxar-
daraq içindən iki siqar götürdü və qutunu cibinə qoyub 
alışqanı çıxartdı. Siqarlardan birini burnuna yaxınlaşdırıb 
iyləyərək ağzına qoydu. Digərini isə Xavyerə verərək hər 
ikisini yandırdı.
-Yəqin ki, olanlardan xəbərin var? – Con söhbətə baş-
ladı.
-Əlbəttə var. Tezliklə, vəziyyətdən çıxmaq lazımdır.
153
-Nə tədbirin var?
Xavyer bir qüllab alıb dedi:
-Məncə bu işlərdən əl çəkib bir müddət gizlənməliyik. 
Sonra başqa ad altında yaşamaq olar. Onsuz da yığdığımız 
pullar bizə ömrümüzün sonuna qədər bəs edər. Amma 
yenə də son söz Polerindir. Onun tapşırıqlarını gözləyirik.
Con əlindəki siqarı tullayaraq, əsəbi-əsəbi dedi:
- Xəbərin var ki, İnterpolun axtarışındasan? Xəbərin 
var ki, polislər artıq bütün məkanlarını aşkara çıxardıb, 
adamlarını da həbs ediblər? Xəbərin var ki, bankdakı bü-
tün hesabların artıq dondurulub?
Xavyer əlindəki siqarı çölə ataraq stulda əyləşib çarəsiz 
şəkildə soruşdu:
-Bəs indi nə edək?
-İki saatdan sonra təyyarənin yük yerində Argentina-
dan çıxacağam. Sən isə əziz Xavyer, üç dəqiqədən sonra 
boğulub öləcəksən. Sənə verdiyim siqar zəhərli idi. Birbaşa 
ciyərə təsir göstərir.
Xavyer stuldan qalxıb Conun qarşısında dayanaraq 
dedi:
-Sən nə danışırsan? Bilirsən ki, ...
Sözünü sona çatdıra bilmədi. Qəfil öskürəkdən boğul-
mağa başladı. Con iti addımlarla restoranın mətbəxinə ke-
çib qapıda onu gözləyən adamının verdiyi qarson paltarını 
geyinərək mətbəxin işçilərinə qarışdı. Con yaxşı bilirdi ki, 
polislərin başı məclisdəki insanlara qarışacaq və restoranın 
işçilərinə sabah vaxt ayıracaqlar. 
Xavyer isə səndələyə-səndələyə məclis olan zala gi-
rib oğluna yaxınlaşdı. Öskürə-öskürə: “Həkim çağır.... Si-
qar....” deyərək, yerə yıxıldı. Onun yerə yıxıldığını görənlər 
cəld başına yığıldılar. Beş ildən çoxdur ki, ailə həkimi olan 
Markos əyilib diqqətlə Xavyeri müayinə etdi. 
154
-Artıq gecdir! – deyə, başını buladı.
Bu vaxt içəri girən polislər məclisdəkilərin yerlərindən 
tərpənməmələrini əmr edib, qandallanmış halda hamısı-
nı xüsusi avtobuslara yığmağa başladılar. Xavyerin oğlu 
polislərdən birinin ərinin cəsədindən ayrılmaq istəməyən 
anasını zorla yerə yıxaraq, qandallamaq istədiyini görəndə 
tapança ilə onu başından vurdu. Digər polislərin açdığı 
atəş isə onun müvazinətini itirən bədənini atasının yanına 
sərdi. İçəridə böyük çaxnaşma düşdü. Bu vurhavurda isə 
Con səs-küydən uzaq, mətbəxdə qazın yanında dayanıb 
aşpazlardan birinə yemək üçün özünə langet qızartdırırdı. 
Qarsonlardan birinin digərinə onu göstərərək, - Bu kim-
dir? – deyə soruşmasından sonra bir az həyəcanlansa da, 
digərinin -Nə bilim? Gündə birini qovub, yerinə ayrısını 
gətirirlər. Özün bilmirsən? - deməsindən rahatlayıb, lange-
tin üzərinə hansı sousu tökəcəyini seçməyə başladı.
Toledo. İspaniya
Samir çarpayıda uzanıb Murad barədə fikirləşirdi. 
Deməli, Murad böyük bir dəstənin başçısı imiş. Əlil uşaq-
lara yaxın olmaq üçün sosial mərkəzdə işə düzəlibmiş. 
Mənim qurduğum mərkəz isə onun üçün lap göydən 
düşmə olub. Elə bil toyuğu aparıb buğda anbarına atmı-
san. Yaman tez girdi mən axmağın qəlbinə. Necə olub ki, 
ondan şübhələnməmişəm? Necə şübhələnəydim axı? Hər 
tapşırığıma sözsüz və qüsursuz əməl edirdi. Yaxşı deyiblər: 
“Həddən artıq yaxşının axırı həmişə pis qurtarır”. Görəsən, 
polislər qrupun əsl başçısının kim oluğunu bilirlər? Öküz 
ləqəbli o adamı həbs ediblərsə, mütləq bilirlər. Amma yox. 
Murad dünən mənimlə çox rahat danışırdı. Sanki bu olan-
155
lar onun heç vecinə deyil. Mən gərək mütləq ya mərkəzə, 
ya da polislərə xəbər çatdırım. Eybi yox Murad, biz hələ 
görüşəcəyik!”
Qapının səsinə fikirdən ayılıb qalxaraq oturdu. Əlində 
avtomat olan hündürboylu, əzələli iki nəfər içəri girərək 
hərəsi bir tərəfdə kürəklərini divara dayayıb silahı Samirə 
tuşladılar. Sonra isə əlində içi yemək dolu sini tutmuş ba-
lacaboy, kök bir kişi içəri girərək sinini çarpayının üstünə 
qoydu:
-Götür ye. Con tapşırıb ki, sənin yanında heç nə qoy-
mayım. Burada gözləyirəm. Ye, götürüm aparım.
-Bəs Con özü hanı?
-Bilmirəm. Dedi ki, iki–üç gün burada olmayacaq.
-Adın nədir?
- Adım Danieldir. Özüm də çox səbirsizəm. Əgər bir az 
da danışmağa davam etsən, hirslənib yeməyi aparacağam. 
Sən də bu gün ac qalacaqsan.
Samir gülümsünüb ac olduğundan dərhal yeməyə 
girişdi. Yeyib qurtarandan sonra Daniel bayaqdan əlində 
saxladığı qəzeti çarpayının üstünə atıb dedi:
-Al bunu. Con dedi ki, məndən ötrü darıxsa bunu oxu-
sun.
Daniel sinini götürüb gedəndən sonra adamlar silahı 
Sa mirdən çəkməyərək arxa-arxaya otaqdan çıxdılar. On-
lar gedəndən sonra Samir Danielin dedikləri haqqında 
fikirləşməyə başladı. “İki–üç gün burada olmayacaq. Mən-
dən ötrü darıxsa, qəzet oxusun. Con nə isə edəcək. Elə bir 
şey ki, qəzetlər də bundan yazacaq. Bu ölkənin polisləri hara 
baxır, lənət şeytana? Görəsən, Lusiyanın vəziyyəti necədir?”
Samir fikirli-fikirli qəzeti əlinə götürdü və birinci sə hi-
fədə onun qaçırılması ilə bağlı məqaləni görüb oxumağa 
başladı.
156
Hadisədən 5 gün əvvəl
Madrid. İspaniya
Silva Almeydanın kabinetinə girəndə, Almeyda tele-
fonla danışırdı. Silvanın otağa girdiyini görüb əliylə ona 
oturmaq işarəsi verdi. Özü telefonla danışıb qurtaran kimi 
Silvadan soruşdu:
-Qızı tapa bildin?
-Yox. Tərslikdən həmin gün otelin web kameraları 
işləməyib. Otel administratoru dedi ki, həmin gün kamera-
ları yeniləri ilə əvəz etdikləri üçün söndürüblərmiş. Nə ka-
meralar işləyib, nə də ki, digər təhlükəsizlik avadanlıqları. 
 Almeyda üzünü qırışdırdı:
-Belə də bilirdim.
-Nəsə olub?
-Dünən Argentina polisi Xavyeri tutmaq üçün əmə-
liyyat keçirib. Amma Xavyer ələ keçəndə artıq ölübmüş. 
Şahidlərin dediyinə görə, polislər gəlməmişdən bir neçə 
dəqiqə qabaq Xavyer kiminləsə bir müddətlik zaldan çı-
xıb, geri qayıdanda isə ölüb. Onların dedikləri əlamətlərə 
görə isə həmin adam şübhəsiz Con olub. Üstəlik əməliyyat 
zamanı məclisdəki insanlarla polislər arasında dava dü-
şüb, hətta atışma da olub. Atışma vaxtı Xavyerin oğlu və 
bir polis işçisi ölüb.
-Bu Con kimdir axı? İstədiyi vaxt istədiyi yerə gedir, 
polislərin nə edəcəyindən xəbər tutur. İstədiyi adamı öldü-
rür, polislərlə adamları bir-birinin üstünə qaldırır.
-Mən də elə səni buna görə çağırmışam. İndikindən 
ikiqat artıq işlə, bütün şəhəri alt-üst et, nə yolla olur-olsun 
o qızı tap.
Silva gedəndən sonra Almeyda qovluqdan Conun 
şəklini götürüb fikirli-fikirli baxmağa başladı.
157
Moskva. Rusiya
Sergey səhər yeməyini qurtarıb masanın üstünə qo-
yulmuş qazetlərdən birini götürüb oxumağa başladı. Bir-
iki sətir oxumuşdu ki, Oleq içəri girib təlaşla dedi:
-Boss, polislər gəlib. Hazırda villanı mühasirəyə alırlar.
Sergey yerindən sıçrayaraq ayağa qalxıb soruşdu:
-Neçə nəfərdirlər? 
-Saylarını dəqiq deyə bilmərəm. Federallar da polislərə 
kömək edirlər. Ağır texnikaları yoxdur, amma səmada iki 
helikopter var.
Sergey tapançasını çıxardıb dedi:
-Hamını döyüşə hazırla. Mühasirəni yarıb buradan 
çıxmaq lazımdır. Aşpaz, bağban, xidmətçi, kim varsa, qoy 
silahlanıb döyüşə girsin. Damın üstündəki teşekanın ya-
nına üç nəfər adam qoy ki, helikopterlərin yaxınlaşması-
na imkan verməsinlər. Adamların çoxunu qərb tərəfə yığ. 
Mühasirəni oradan yaracağıq.
Sergey bunu deyib qapıdan çıxmaq istədikdə səs eşi-
dib dayandı. Kimsə meqafonla onlara təslim olmağı əmr 
edirdi. Geri qayıdıb bir-bir pəncərələrin yanına gələrək, 
pərdənin böyründən çölə baxdı. Ətrafda polislər qayna-
şırdı, helikopterlərə plemyot qoyulmuşdu. Qonşu evlərin 
damındakı snayperləri də aşkar görmək olurdu. Sergey 
– Özlərinə çox arxayındırlar – deyə, pıçıldayaraq qapıdan 
çıxanda səsgücləndiricidən çıxan səsi hələ də eşidirdi. 
-Təslim olmaq üçün beş dəqiqəniz var.
10–15 dəqiqədən sonra polislər hücuma keçəndə Ser-
geyin əmriylə onlara atəş açılması polisləri də atəş açma-
ğa məcbur etdi. Tərəflər arasında şiddətli döyüş başladı. 
Sergeyin adamları damdakı teşekanın və pulemyotun 
sayəsində ilk 10-15 dəqiqə polislərə güclü müqavimət 
158
göstərdilər və demək olar ki, mühasirəni yarmışdılar. La-
kin sonradan damdakı adamlar snayperlər tərəfindən vu-
rulduqlarına görə, helikopterlərin köməyə gəlməsi və xeyli 
itki verilməsi dəstəni çətin vəziyyətə saldı. Polislərin ba-
ğın içinə girə bilmələri isə vəziyyəti daha da çətinləşdirdi. 
Mühasirə halqası get-gedə daralırdı. Sergey bağdakı ağac-
lardan birinə daldalanaraq, avtomatla bu cəhənnəmdən 
çıxmağa çalışırdı. Adamlarından demək olar ki, iki–üç 
nəfər qalmışdı. Artıq buradan çıxmağın mümkün olma-
dığını görüb, sağ qalmaq üçün təslim olmağı qərara aldı. 
Adamlara da təslim olmağı əmr edərək üzü üstə yerə uza-
nıb əllərini boynunun ardına qoydu. Ucadan:
 -Təslim oluram! Təslim oluram! – deyə qışqırmağa 
başladı. 
Polislər qarşı tərəfdən güllə atılmadığını görüb atəşi 
dayandıraraq ehtiyatla Sergeyə tərəf gəlməyə başladılar. 
Yaxınlaşdıqda artıq heç bir təhlükənin olmadığını görüb, 
cəld Sergeyin və digər üç nəfərin əllərini qandallayaraq 
maşına mindirmək üçün bağdan çölə çıxartdılar. Maşınla-
ra bir neçə addım qalmış Sergey qəflətən dayanaraq, bir-iki 
saniyə ayaq üstə durduqdan sonra yerə yıxıldı. Onu maşı-
na aparan polis zabiti ilk əvvəl nə baş verdiyini anlamasa 
da, Sergeyin başındakı güllə yarasını gördükdə, vəziyyəti 
başa düşdü. Tez maşının arxasında gizlənərək qışqırdı:
 -Yerə yatın, Sergeyi snayperlə vurdular. Özünüzü 
qoruyun, bizim snayperlərə və helikopterlərə xəbər verin 
ətrafa baxsınlar. 
Helikopterlər yarım saata yaxın yuxarıdan ətrafı 
müşahidə etsələr də, heç nə tapmadılar. Beş saat sonra 
Xuan Almeydanın faks aparatına 58 quldurun və 22 polisin 
ölümü ilə nəticələnən əməliyyat və Sergeyin səsboğucusu 
olan snayperlə öldürülməsi haqqında Moskvadan rəsmi 
məlumat daxil oldu.
159
Bakı. Azərbaycan
Akif ayaqqabılarına maz sürtə-sürtə səsini qaldırdı:
-Adilə. Harada qaldın? Tez ol da, gecikirik axı. Bir sa-
atdır hazırlaşırsan.
-Hirslənmə ata. Bir yerə gedərkən ləngimək qadınların 
bir nömrəli adətidir. – Dəhlizdə atasına tamaşa edən Asif 
dilləndi.
-Bir az da belə davam etsə, bir yerə gedərkən qadınları 
yarıyolda qoyub getmək kişilərin bir nömrəli adəti olacaq.
-Gəldim, gəldim. – Yan otaqdan Adilənin səsi eşidildi.
Akif: -Tez gəl. Səni həyətdə gözləyirəm. – deyib getdi. 
Adilə tələsik ayaqqabılarını geyinərək, Akifin dalınca 
çıxdı. Valideynləri gedəndən sonra Asif telefonu götürüb 
qonşuqda yaşayan həmyaşıdına zəng vurdu:
-Salam Qulam. Necəsən?
-Sağ ol Asif. Sən necəsən?
-Çox sağ ol, yaxşıyam. Eşit gör nə deyirəm.
-Buyur.
-Valideynlərim Sumqayıta – ad gününə gediblər. Evdə 
tək darıxıram. Vaxtın varsa, dur gəl bizə, kola içə-içə şah-
mat oynayaq.
-Asif üzürlü hesab elə, bu gün gələ bilməyəcəyəm. Ev-
də televizor xarab olub. Aparıram onu düzəltdirəm.
-Eybi yox Qulam, qalsın sonraya. Hələlik.
-Hələlik.
Asif telefonun dəstəyini yerə qoyub televizoru yandır-
dı. Kanalları bir xeyli o tərəf, bu tərəfə çevirib: Bu qədər 
kanalda baxmalı bir şey yoxdur! – deyə, öz -özünə mızıl-
dandı. Televizoru söndürüb jurnal masasının üstündən 
krassvordu götürərək yazmağa başladı. Bir saata yaxın 
yazdıqdan sonra bu işdən də bezib öz otağına getdi. Kom-
160
püteri yandırıb sosial şəbəkələrə baxdı. Çat dostlarının heç 
birinin xəttdə olmadığını görüb, saytlardan birində filmə 
baxmağa başladı. Film bitdikdən sonra, bir az da musiqiyə 
qulaq asmaq istəsə də, acdığını hiss edib mətbəxə keçdi. 
Anası həmişə bir yerə gedərkən, Asif üçün yemək hazırla-
yar, boşqaba çəkib stolun üstünə qoyurdu. Hətta yanında 
salat, çəngəl, duz, doğranmış və selofana bükülmüş çörək 
və bir stəkan meyvə şirəsi də qoyurdu ki, Asif acanda ra-
hatca qarnını doyura bilsin. 
Bu gün Adilə oğlu üçün kotlet bişirmişdi. Asif: “Dad-
lı kotletləri yeyib, üstündən də çatda uşaqlarla yazışmaq 
əsl əyləncə olar” deyə düşünərək, masaya tərəf gedəndə 
qəflətən yerində dayandı. Anası kotletləri bişirsə də, evdən 
tələsik çıxdığından onları stolun üstünə qoymaq yadın-
dan çıxmışdi. Asif tavanı qazın üstündən götürüb stolun 
üstünə qoymaq istəyəndə əlindən saldı və içindəki kotletlər 
döşəməyə səpələndi. O, kotletləri yerdən yığa bilməyəciyini 
bilib başqa şeylə qarnını doyurmaq istədi. Lakin əlini nə 
qədər uzatdısa, çörək şkafın divar tərəfində olduğu üçün 
əli çatmadı. Soyuducu masayla qazın arxa tərəfində oldu-
ğu üçün Asif nə qədər çalışsa da, arabanı onların arasından 
keçirdib soyuducuya yaxınlaşa bilmədi. Fincanlar şkafın 
yuxarı gözündə olduğu üçün su da içə bilməyəcəkdi. 
Saata baxdı. Valideynlərinin gəlməsinə hələ təqribən 
3–4 saat vardı və Asif bu müddətdə ac-susuz oturaraq on-
ların gəlməsini gözləməliydi. Göz yaşları içərisində üzünü 
göyə tutub dedi: 
-Ey Allahım, niyə məni bu qədər əzab içində qoyursan? 
Əgər bu sınaqdırsa, niyə məni belə ağır imtahana çəkirsən? 
Deyirlər, sən heç kimə çəkə bilməyəcəyindən artıq yük 
vermirsən. Bəs mənim yüküm niyə belə ağırdır? Artıq bun-
lara dözməyə gücüm qalmayıb. Həyatımın hər anında qar-
161
şılaşdığım çətinliklərə dözə bilmirəm. Məni ömrüm boyu 
qarabaqara izləyən məhdudiyyətlərə tab gətirə bilmirəm. 
Kömək ol mənə, Allahım. Yalvarıram sənə, kömək ol!
O, əllərilə oturduğu arabasının tutacaqlarını sıxaraq, 
hönkür-hönkür ağlamağa başladı.
Hadisədən 4 ay əvvəl
Toledo. İspaniya
Samir çarpayıda oturub Əli barəsində fikirləşirdi. 
“Görəsən indi nə edir? Yəqin pəncərənin qabağında da-
yanıb məni gözləyir. Öz-özünə fikirləşir ki, əmim niyə bu 
vaxta qədər papuqaylarımı alıb gətirməyib. Axı o həmişə 
verdiyi sözü yerinə yetirərdi. Ya da ki, kəsdirib nənə-
babasının böyrün ki, tez olun telefonu verin əmimlə da-
nışıram. Onlar da min bir bəhanəylə onu sakitləşdirirlər. – 
Bir qədər sükuta dalaraq, yenidən öz–özünə: - Görəsən, bu 
vicdansızlar mənim ucbatımdan ona bir zərər verməzlər 
ki? Bunlardan nə desən gözləmək olar. Amma yox. On-
lar Əlini istifadə etmək istəsəydilər, məni bununla şantaj 
edərdilər. Yəqin polislər onu mühafizə edirlər”.
Ağlına gələn sonuncu fikirdən sonra bir az rahatladı. 
Gözünü yumub mürgüləmək istəyirdi ki, addım səsləri eşi-
dərək qalxıb oturdu. Əli silahlı iki nəfər son iki gündə oldu-
ğu kimi adətləri üzrə yerlərini tutub silahlarını hektora tuş-
ladıqdan sonra Daniel əlində stul və bağlamayla içəri girdi.
-Yemək bir azdan olacaq. İndi isə təmizlik vaxtıdır. 
Con tapşırıb ki, sənin qeydinə qalım. Əgər gələndə görsə 
ki, üzün tüklüdür, məni Markezin itlərinə yedizdirər.
-Markez kimdir?
162
-Cona deyərsən tanış edər. İndi isə sakit dur üzünə kö-
pük vurum.
Daniel Samirin üzünə köpük vurub ülgücü əlinə 
götürəndə Samir soruşdu:
-Doğrudan belə həyat xoşuna gəlir?
-Necə həyat?
-Kiminsə nəzarətində yaşamaq. Sənin öz fikirlərin 
yoxdur, istədiyin heç bir işi sərbəst görə bilmirsən, həmişə 
kiminsə əmrlərinə qulaq asıb qul kimi itaət edirsən. Con 
səni öz əmlakı hesab edir. Sənə istədiyi işi gördürür. 
İstəməzsən ki, sənin də öz şəxsi həyatın olsun? Səhər işə, 
axşam evə tələsəsən? İstədiyin vaxt restorana gedəsən? 
İstədiyin vaxt oturub futbola baxasan? Ən əsası isə biləsən 
ki, gördüyün bütün işləri öz istəyinlə, öz iradənlə görürsən. 
Başqasının əmriylə yox!
Daniel Samirin üzünü qırxa-qırxa dedi:
-Biz doğulandan ölənə kimi kiminsə dediklərini edi-
rik. Bir Conla nə olacaq ki? Həyata öz istəyimizlə yox, 
valideynlərimizin istəyi ilə gəlirik. İstədikləri vaxt abort 
etdirirlər, istədikləri vaxt dünyaya gətirirlər. Yeddi yaşı-
na qədər valideynlərimiz bizi idarə edir, növbəti on ildə 
isə məktəb. Biz müəllimlərin tapşırığına mütləq əməl 
etməliyik, yoxsa aşağı qiymət alarıq. İstədiyimiz vaxt gedib 
həmyaşıdlarımızla sərbəst şəkildə doyunca oynaya bilirik? 
Yox. Mütləq kimlərinsə qarşımıza qoyduqları planı yerinə 
yetirib hansısa kitabları oxumalıyıq. Sonra məktəbdən daha 
betər olan universtitet gəlir. Yox, mütləq universtitetdə 
oxumalıyıq ki, bizi işə götürsünlər. Bəs gənclik harada qal-
dı? Ömrün dörd gözəl ili hansısa müəllimlərin verdiyi tap-
şırıqlara əməl etməklə keçir. Sonra ortaya əsgərlik problemi 
çıxır. Mütləq xidmət etməlisən. Çünki qanun belə istəyir. 
Sənin fikrini heç soruşan da yoxdur. Əsgərliyə getmək 
163
istəyirsən ya yox, bu heç kimi maraqlandırmır. Sonra hansı-
sa şirkətdə işə düzəlirsən. İşə istədiyin vaxt gedib-gəlirsən? 
Yox. Kimlərinsə qoyduğu qrafikə əməl etməlisən. Gördü-
yün işin haqqını kimlərsə öz istədikləri məbləğdə ödəyirlər. 
Bu məbləğ sənin gördüyün işdən qat-qat aşağı olsa da, kimə 
nə? Onlar belə istəyirlər, sən kimsən ki. Hələ evlilik barədə 
danışmıram. Başdan axıra kimi əsarətdir. Birdən hansısa 
qadına yaxınlaşmaq istədin, əlbəttə ki, olmaz. Çünki həyat 
yoldaşın bunu istəmir. Kimdir sənin istəyini nəzərə alan? 
Və daha nələr, nələr. O ki, qaldı ölməyə, intihar edənləri 
çıxmaq şərtilə, inanmıram kimsə öz istəyi ilə ölsün. Elə mən 
də buna görə dünyadakı bütün bu əsarətlərdən qaçıb Cona 
sığınmışam. Qoy nə əmr edir etsin. Bir Conla nə olacaq?
Samir Danielin əlindən tutub dedi:
-Dayan, sonra qırxarsan. Otur və mənə diqqətlə qulaq 
as. Əvvəla sənin dediklərinə qısa olaraq cavab verim. Son-
ra isə sənə əsl həyatın nə demək olduğunu başa salacağam.
Daniel stulda oturaraq dedi:
-Buyur, eşidirəm. Artıq işimi qurtarmışam.
-Həyata gəlməklə ölüm haqqında sonda danışacağam. 
Ona görə də, yeddi yaşa qədər olan dövrdən başlayaq. Han-
sı ki, valideynlərimizə ən çox eytiyacımız olduğu dövrdür. 
Hansı ki, bu dövrdə valideynlərin səni qorumasalar, ya elekt-
rik naqilini qurdalayacaqsan, ya da hovuza düşüb boğula-
caqsan. Bu yaşda olan uşaqların mismarı, yaxud başqa bir 
metal əşyanı elektrikə salaraq cərəyan vurması nəticəsində 
öldüyünü yəqin ki, dəfələrlə eşitmisən. Və bilməlisən ki, 
üç–beş yaşlı uşaqları bir həftə evdə tənha qoysaq, onlardan 
çox az hissəsi salamat qalar. Onlar aclıqdan, susuzluqdan 
və müxtəlif qəzalardan tələf olarlar. Mən hələ körpələrdən 
danışmıram. Yəni ki, yeddi yaşa qədər olan güclü valideyn 
nəzarəti bizim sərbəstliyimizi əlimizdən almır, əksinə, bi-
164
zim bu həyatda qala bilməmiz üçün münbit şərait yara-
dır. Buna görə, biz valideynlərimizi qınamamalı, əksinə, 
onlara təşəkkür etməliyik. İndi isə keçək məktəb illərinə. 
Sən yəqin ki, sivilizasiyadan qabaq mövcud olan yaşayış 
barədə eşitmisən. İndi də Afrikanın bir çox yerlərində dün-
yadan bixəbər tayfalar yaşayır. Hansı yaxşıdır? Oxuyaraq 
hər şeydən xəbərdar olub yaşamaq, yoxsa videokameranı 
görərkən təəcübdən yıxılmaq? Məktəb bizim sərbəstliyimizi 
əlimizdən almır, əksinə məlumatlı olduğumuz üçün yaşa-
mağı daha da asanlaşdırır. Mənim babam deyərdi ki, hətta 
çoban işləmək üçün belə riyaziyyatı bilmək çox vacibdir. 
Nə qədər qoyun otardığını və buna görə nə qədər məvacib 
alacağını bilməlisən. Botanikanı bilməsən, zəhərli göbələk 
yeyə bilərsən, fizikanı bilməsən ayağı laxlayan stulda otu-
raraq yıxıla bilərsən. Biologiya, zoologiya, kimya, bunları 
da bilmək çox vacibdir. Qısası, rahat yaşamaq üçün içində 
yaşadığımız dünyanı yaxından tanımalıyıq. Yəqin ki, 
müxtəlif səbəblər ucbatından məktəbə getməyən insanlarla 
qarşılaşmısan və ya onlar haqqında eşitmisən. Onlar üçün 
bu həyatda yaşamaq həqiqətən də çox çətindir. İnstitut və 
işləmək məsələlərində də səninlə razı deyiləm. O qədər 
də məcburi bir şey deyil. İnstitut sadəcə işləmək istədiyin 
sahəni sənə daha yaxından öyrədir. Qarşına hansısa bir 
sahədə, məsələn, bank sahəsində və yaxud pedaqoji sahədə 
işləməyi məqsəd qoymusansa, bu sahələri daha dərindən 
bilmək üçün bir neçə ilini bunu öyrənməyə sərf etməlisən. 
Bu da valideyn himayəsi və məktəb barəsində dediyim 
kimi məcburiyyət yox, vacibatdır. Sən elə bir peşə seçə 
bilərsən ki, orada instituta ehtiyac olmaz. Bu halda heç kim 
səni məcburi instituta aparıb oxutdurmayacaq. Sən fermer 
ola bilərsən, ya da şəxsi mağazanda satıcılıq edə bilərsən. 
Mən çox adamlar tanıyıram ki, öz həyatlarını elə qurublar, 
165
heç kimdən asılı deyillər. Biri öz torpaq sahəsində kartof 
becərir, digəri şəxsi emalatxanasında sıradan çıxmış elekt-
rik avadanlıqlarını təmir edir, bir başqası isə modelyerdir. 
Bütün bu insanlar heç bir işi qrafiki və heç kimin nəzarəti 
olmadan sərbəst şəkildə öz həyatlarını yaşayırlar. Gələk 
əsgərlik məsələsinə. Neçə ildir bu dövlətdə yaşayırsan?
-Doğulandan bəri. Artıq 45 yaşım var.
-45 ildir bu dövlətdə yaşayırsan. Rahat yaşayış, yüksək 
səviyyədə olan kommunal xidmətlər, təmiz və səliqəli 
küçələr, yaşlananda alacağın təqaüd və sairə, və sairə. Bü-
tün bunları sənə verən bu ölkə səndən əvəzində yalnız bir 
şey istəyir -Əsgəri xidmət. Onu bu ölkəyə çox görürsən? 
Terrorizm, banditizm, ölkəyə ziyan vuran qaçaqmalçılıq. 
Ölkəni bunlardan qorumaq bütün vətəndaşların borcudur. 
İndi isə evlilik məsələləri haqqında. Sən yaxınlaşdığın qa-
dınların qiçs olmadığına əminsən? Bəs vərəmə və ya başqa 
xəstəliyə tutulmadığına necə? Sən dəqiq bilirsən ki, o qa-
dınlardan sənə heç bir zərər gəlməz? Məsələn, səni şantaj 
etmək və ya sənin puluna tamah salmaq kimi. Həyat yol-
daşın bütün dərdlərinə şərik olur, o qadınlar necə? Bir gün 
yoxsul və xəstə halda onun qapısını döysən, sənə kömək 
edəcəyinə əminsən? Şəxsən mən onlara heç vaxt inanma-
mışam. Həyat yoldaşı isə hər zaman insanın yanında olur. 
İnsan xəstələnəndə də, kasıb olanda da, istənilən çətin 
günündə də. İndi isə gələk son məsələyə. Həyat və ölüm. 
Sən insanın əslində ölmədiyini bilirsən?
-Ruhun göylərə qalxmasını nəzərdə tutursan?
-Buna oxşar bir şey. İnsan daim yaşayır ki, bunun 
da üç mərhələsi var. Dünya həyatı, qəbr həyatı və axirət 
həyatı. İnsan öldükdən sonra qiyamət gününə qədər qəbr 
həyatında, qiyamətdən sonra isə axirət həyatında yaşaya-
caq. Yəqin ki, cənnət və cəhənnəm haqqında eşitmisən?
166
-Hə. Eşitmişəm.
-İnsanın cənnətə, yaxud cəhənnəmə salınacağı belə 
onun öz əlindədir. Dünya həyatı insanlara bir növ axirət də 
hara gedəcəklərinə qərar vermələri üçün verilən bir həyatdır. 
Hara necə getməyin mümkün olduğu da peyğəmbərlər 
vasitəsiylə insanlara başa salınıb. Cənnətə düşmək istəyən 
kəs hər cür pislikdən əl çəkib yalnız şərəfli həyat sürməyi 
seçir. İslam dini də bizə məhz, bunu öyrədir. Bir gün gəl 
yanıma, sənə İslam dini haqqında bütün bildiklərimi danı-
şım. İndi get yaxşı-yaxşı fikirləş, gör, necə həyat sürürsən. 
Azərbaycanda Babək adlı bir cəsur sərkərdə və xalq qəh-
ramanı olub. O sənin kimilər haqqında bilirsən nə deyib? 
Bir gün azad yaşamaq - 40 il qul olmaqdan yaxşıdır.
Daniel fikirli-fikirli ayağa qalxıb dedi:
-Bəlkə də haqlısan, amma artıq gecdir. 40 il qul kimi ya-
şamağa məcburam, yoxsa bir gün də azad yaşaya bilmərəm.
-Mənə buradan çıxmağa kömək et, sənə 40 il azad ya-
şamaq şansı verim.
Daniel: - Fikirləşərəm – deyib otaqdan çıxdı.
Meksika
Axşam saat 10-da Meksikanın “Divisadero Barrancas” 
vağzalında qatardan düşən 70-80 yaşlı, əlində kiçik çanta 
tutmuş qoca kişi çəliyinə dirənə-dirənə taksiyə yaxınlaşıb 
əlindəki kağız parçasını sürücüyə uzadaraq titrək səslə 
dedi:
-Oğul, məni bu ünvana apara bilərsən?
Sürücü diqqətlə ünvana baxıb dedi:
-Aparmağına apararam, amma ora buradan çox uzaq-
dır. Xərciniz çox çıxacaq. Məsləhət görərdim avtobusla ge-
də siz. 
167
-Yox oğul. Avtobus məni yorur. 74 yaş elə yaşdır ki, 
adam hər şeydə rahatlıq axtarır. – Gülümsəyərək. – Neçəyə 
başa gəlir-gəlsin.
-O zaman əyləşin gedək.
Qoca kişi taksinin arxa oturacağında oturub soruşdu:
-Biz oraya neçə saata gedib çata bilərik?
-Təxminən 6 saata.
-Mən bir az mürgüləyəcəyəm. Əgər məni dediyin vaxt-
dan bir saat tez çatdırsan, yol haqqını ikiqat ödəyəcəyəm.
Sürücü bu yolun beş saata gedilə biləcəyini çox gözəl 
bilirdi. Sadəcə hər ehtimala qarşı altı saat demişdi. Buna 
görə də, “deyəsən, tilovuma qızıl balıq düşüb” özüylə da-
nışırmış kimi mızıldanaraq, -Çalışaram – deyib yola düş-
dü. Dörd saat yarımlıq yolçuluqdan sonra taksi sürücüsü 
maşını kənddəki uşaq baxçasının qarşısında saxladı. Üzü-
nü arxa oturacaqda oturub, köhnə papağını üzünə qoya-
raq yatmış qocaya tərəf çevirib ucadan dedi:
-Dayıcan dur. Mənə verdiyin ünvana çatmışıq.
Qoca kişi papağını başına qoyub saatına baxdı və sü-
rücünün dediyi məbləğin üç qatını verib taksidən düşdü. 
Sürücü qocanın çantasını maşında unutduğunu görsə də, 
heç nə demədi. 
Qoca baxçanın həyətinə girəndə hasara bağlanmış itin 
səsinə gözətçi kabinəsindən çıxan markez ona tərəf gəldi. 
-Yaxşı ki, gələcəyini əvvəlcədən bilirdim. İti bağla-
masaydım dostumun ölümünə görə təəssüflə nəcəkdim. 
Bu qrimlə səni heç anan da tanıya bilməz.
Con həyətdəki oturacaqda oturub ətrafa göz gəzdirdi. 
-Sən də yerini pis seçməmisən. Afərin. Ən çətin anda 
belə uşaqlardan istifadə etməyi bacarırsan.
-Gəl gedək içəri, yəqin acsan.
168
Con Markezlə birlikdə gözətçi kabinəsinə girəndə sto-
lun üstündəki tapançanı göstərib soruşdu:
-Bu nədir? Uşaqlarla bununla oynayırsan?
Markez kofe dəmləyə-dəmləyə dedi:
-Uşaq ikən sabah nələr oynaya bilərik deyə düşünərdik. 
İndi isə sabah həyat bizə hansı oyunu oynayacaq deyə dü-
şünürük. Yəni o silah ilə uşaqlarla yox, həyatla oynayıram. 
Kofeni gətirib stolun üstünə qoyaraq soruşdu: 
-Polerdən bir xəbər var?
-Mən də bunun üçün buradayam. Sənə verdiyim əma-
nəti bura gətir.
Markez çarpayının altında gizlətdiyi çamadanı gətirib 
stolun üstünə qoydu. Con cibindən açar çıxardaraq ça-
madanı açdı və içindəkiləri bir-bir çıxarıb stolun üstünə 
qoydu. Datakart, qalın qovluq, qələm və dəftərdən sonra 
notebooku da çamadandan çıxardardandan sonra çama-
danı kənara tulladı. Markez kofe içə-içə maraqla Conun nə 
edəcəyinə tamaşa edirdi. Con kompüteri yandıraraq da-
takartı ona taxıb Polerin göndərdiyi elektron məktubdakı 
rəqəmləri dəftərə köçürtməyə başladı. İşini bitirən kimi 
notebooku söndürüb kənara qoydu və qovluğu açıb ora-
dakı rəqəmlərlə işarələnmiş sözləri Polerin göndərdiyi 
rəqəmlərə tutuşdurmağa başladı. Təxminən, iki saata ya-
xın çəkən yorucu əməkdən sonra Con Polerin göndərdiyi 
şifrələrin açılmış mətnini yazdığı kağızdan oxuyurdu: 
“Salam. Vəziyyət pisdir. Çalış Samiri İspaniyadan çı-
xardıb Türkiyəyə gətirəsən. Kastamonuya qədər təyyarə ilə, 
oradan Karabükə isə vertalyotla gətir. Helikopterin nömrəsi 
YKU566, sürücünün adı isə Burakdır. Mənim Türkiyədə 
ən yaxın adamımdır. Orada bir problem çıxsa, yalnız ona 
müraciət et. Elə et ki, Samirin Türkiyəyə gətirilməsini səndən 
və üç–dörd yaxın adamından başqa heç kim bilməsin. Hətta 
169
Markez də bilməsin. Mən Türkiyəyə bir həftədən sonra 
gələcəyəm. O o vaxta qədər Samiri Türkiyəyə gətirərsən. 
Karabükdə görüşərik. Uğurlar”.
Con şifrələnmiş məktubu oxuyub qurtarandan son-
ra gödəkcəsinin altından tapançanı çıxararaq, - Polerin 
sözündən çıxa bilmərəm. – deyib, bayaqdan bəri maraqla 
onu izləyən Markezə iki güllə vurdu. Sonra onun ölmədiyini 
görərək, yaxınlaşıb başından daha iki güllə vurdu. Cibində 
gəzdirdiyi maskanı başına taxıb baxçadan çıxdı. 
Təqribən, iki saatdan sonra taksi sürücüsü tamahını 
saxlaya bilməyib maşını yolun kənarına verərək saxladı və 
arxa oturacaqdan bayaqkı səxavətli müştərisindən qalma 
kiçik çantanı götürərək açdı. Çantanın içində saxta daş -qa-
şın altında dibə bərkidilmiş beş əl qumbarasının ilgəkləri 
çantanın qapağı ilə birləşdirildiyindən sürücünün onu aç-
masıyla arada yaranan dörd–beş saniyə sonra baş vermiş 
partlayış qızılları gördüyü üçün gözləri sevincdən parla-
yan taksi sürücüsünün tikə-tikə edib xoşbəxtlik qığılcımla-
rını gözlərində dondurdu.
Hadisədən 3 gün əvvəl
Madrid. İspaniya
Almeyda Prado muzeyinin qarşısına gələndə Silvanın 
artıq orada olduğunu gördü. Yaxınlaşıb onun yanında otu-
raraq soruşdu:
-Məni belə təcili çağırmağının səbəbi nədir?
-Sənə üç xəbərim var. İkisi yaxşıdır, biri pis. Hansın-
dan başlayım?
-Elə et ki, ardıcıl olsun.
170
-Yaxşı xəbər odur ki, qızın kimliyini müəyyən ləş-
dirmişəm. – Əlindəki qovluğu Almeydaya uzadaraq, – Lu-
siya Qonzales. 23 yaşı var. Argentina vətəndaşıdır. Onu 
bura çox güman ki, əlillərə qulluq etmək üçün gətiriblərmiş. 
Qaldıqları yerə hücum olunanda anası öldürülüb. Atasın-
dan isə bir xəbər yoxdur. Deyəsən, hansısa qaçaqmalçılara 
qoşulub. Bunu araşdırıram. Pis xəbər isə budur ki, hələ də 
onun harada olduğunu bilmirəm.
Almeyda qovluqdakı kağızlara baxa-baxa köks ötürdü:
-Hə. Bu həqiqətən pis xəbərdir. Bəs məndən nə istəyir-
sən?
-İstəyirəm həmin gün Samirin yanında olanların hamı-
sının telefon zənglərinin siyasını mənim üçün çıxartdıra-
san.
-Səncə bir şey çıxacaq?
-Bilmirəm. Yoxlamaq lazımdır. O gün otelin bütün sis-
temi qarışıb bir-birinə, oradan heç nə çıxmadı.
-Yaxşı. Sabah siyahını sənə verərəm. Bəs ikinci şad 
xəbə rin nədir?
- Karlosun məkanında öldürülən uşaqlardan sağ qalan 
iki nəfərdən biri Lusiyanın qardaşıdır. Səndə təzə xəbər 
yoxdur?
-Məndəki xəbərlərin hamısı bəddir. Sergeylə Markez 
də öldürülüb. Con dünyanın bu başından vurub, o başın-
dan çıxır. Mən isə heç nə edə bilmirəm. Bir yandan Conun 
hərəkətləri, bir yandan Samirin izsiz-tozsuz yoxa çıxma-
sı, bir yandan da öldürülən günahsız əlillər. Lap başımı 
itirmişəm. 
Almeyda danışdıqca, səsində gah mülayimlik hiss olu-
nurdu, gah da kəskinlik.
-Sən gərək, o qızı mütləq tapasan. Əminəm ki, o bizim 
bilmədiyimiz nələrisə bilir.
171
Silva: - Baş üstə - deyib, getmək istəyəndə dayanaraq 
əliylə muzeyi göstərib soruşdu:
-Bu muzeydə olmusan?
-Yox, olmamışam. – Almeyda fikirli halda cavab verdi.
-Girib baxmağın məsləhətdir. Möhtəşəm muzeydir. 
Həm fikrin də dağılar. Mənim ən çox xoşuma gələn əsər 
“Las meninas”dır.
Silva gedəndən sonra bir az da parkda oturan Almey-
da ayağa qalxaraq iti addımlarla muzeyin qapısına doğru 
getdi.
Karabük. Türkiyə
Pedro bir az meşədə gəzişəndən sonra maşının yanı-
na qayıdıb furqona girdi. Içəri alaqaranlıq olduğundan 
gözlərinin qaranlığa öyrəşməsi üçün bir az gözləyib, son-
ra furqonun içini axtarmağa başladı. İçəridə bir neçə dəst 
fəhlə paltarı, qab-qacaq, dörd dənə drijba və bir günlük 
yemək eytiyatı vardı. Meşədə gəzərkən əynindəki fəhlə 
gödəkcəsinin qolu ağaca ilişib cırıldığından Pedro onu çı-
xardıb kənara tulladı. Yenisini götürmək istəyəndə paltar-
ların arasında ağzı iplə bağlanmış köhnə bir torba gördü. 
Paltarları kənara çəkib maraqla torbanı açmağa başladı. 
Torbanın içində bir tüfəng, iki tapança, iki ov bıçağı və pat-
ronları gördükdəəndə heyrətindən astaca qışqırdı: 
 -Aman Allah. 
Bu tərəflərdə ayı və canavar çox olduğundan hər eh-
ti mala qarşı tüfəngi götürərək doldurub maşının divarı-
na dirədi. Bıçaqlardan birini kəmərinə taxıb qalanlarını 
bükərək yerinə qoydu. Furqonun içində oturub nə edə-
cəyini fikirləşməyə başladı. “Artıq beş gündür ki, bura-
172
dayam. İndi nə edim? Yəqin polislər məni axtarır. Hələ 
bir müddət meşədən çıxmaq olmaz. Bəlkə səfirliyə ge-
dim? Hə, mütləq səfirliyə getmək lazımdır. Orada mənə 
kömək edərlər. Əla! Axır ki, çıxış yolun tapdım. Dayan, 
Pedro, özünü aldatma. Səfirliyə getmək heç cür mümkün 
deyil. Pulun yoxdur, yerli dili bilmirsən, üstəlik, polislər 
səni həbs etmək üçün fürsət axtarırlar. Uff. Məni bura-
dan yalnız möcüzə xilas edə bilər! Yalnız möcüzə, göydən 
düşən bir adam. – Acı-acı gülümsündü: - Eh, Qustavo, 
sən nə etdin? İndi oturmuşdum evdə, Lusiyayla Xosenin 
mübahisəsinə qulaq asırdım. Hər dəfə də birinci Lusiya 
başlayırdı. Görəsən, indi Mariya nə edir? Yəqin, uşaqların 
sözləşməsinə baxıb gülür. Yüz faiz təkləyiblər Lusiyanı. 
Yox. İndi oturub məndən məktub gözləyirlər. Yəqin, indi 
çox narahatdırlar. Əsas da Mariya. Eşitdiyi hər addım 
səsinə görə pəncərədən boylanır. Bilirəm ki, boğazınızdan 
düz-əməlli yemək də getmir. Hər gün kədər içində oturub 
məndən xəbər gözləyirsiniz. Bağışla məni, Mariya. Sən 
buna layiq deyildin. Bağışlayın məni, uşaqlar”.
Pedro qutuda qalan son siqaretini yandırıb furqondan 
çıxdı.
Hadisədən 2 gün əvvəl
Toledo. İspaniya
Çarpayıda uzanaraq qəzet oxuyan Samir yaxınlaşan 
addım səslərini eşidib dikəldi. Danielin gətirdiyi şam 
yeməyini yarım saat bundan qabaq yediyindən onun 
gəlməyəcəyini bilirdi. Ona görə də, qapı açılan kimi ma-
raqla boylanaraq gələnin kimliyini öyrənməyə çalışdı. İçəri 
girən Con Samirlə zarafatlaşmağa başladı:
173
-Salam Samir. Yəqin məndən ötrü darıxmısan?
-Əlbəttə. Qəzetlərdən təsəlli alırdım. Nə qədər istədim 
qayçı vermədilər. Sənin haqqında olan məqalələri kəsib 
divara yapışdırmaq istəyirdim. Bəs sən? Sən məndən ötrü 
darıxanda nə edirdin? 
-Xəbərlər sağ olsun. Teleulduz olmusan, xəbərin yox-
dur.
-Darıxma, bütün telekanallar zibillikdə üzünün dərisi 
soyulmuş və bədəni yandırılmış kişi meyidinin tapıldığı 
haqqında danışanda, sən də teleulduz olacaqsan.
Con Samiri yamsılayaraq: - Dayan görüm, qorxuzma 
məni. Ondansa sadə bir sualıma cavab ver.
-Yəqin mənasız demək istədin?
-Yox. Sadə. Heç ömründə ölüb dirilmisən?
-Mən haqlıydım.
-O qədər də yox. Sən sabah öləcəksən, bir gündən son-
ra isə diriləcəksən.
-Mənə İspaniyanı göstərəcəksiniz, yoxsa dünyanı?
Con ağır-ağır gülərək: 
-Düşündüyümdən də ağıllısan Samir. Səni Madrid-
dən Toledoya qədər gəzdirmişəm. İndi istəyirəm, dünya 
səyahətinə çıxaq. Eşitmişəm, siz azərilər türkləri özünüzə 
qardaş sayırsınız? Ümid edirəm, Türkiyəni gəzmək sənə 
maraqlı olacaq.
-Dönər də alacaqsan?
-Türk dönəri. Yemişəm, ləzzətlidir. Alacağam. Dönər 
də alacağam, ayran da. Hələ istəsən, sənin üçün zeytun 
yağlı dolma da bişirtdirəcəyəm. Yeni doğulan insanın 
qeydinə qalmaq lazımdır.
-Yeni doğulan, yoxsa yenidən doğulan?
-Necə istəyirsən, fikirləş. Amma sənin üçün elə bir tabut 
düzəltdirmişəm ki, baxanın ölməyi gəlir. İçi yumşaq maçal-
174
ka ilə əhatə olunub. Orada rahatca uzanacaqsan özünçün. 
Kənarlardan da ki, içəriyə hava keçməsi üçün bir neçə yerdən 
xüsusi yarıqlar qoyulub. İçindən çıxmaq istəməyəcəksən.
Con getmək istəyəndə Samir soruşdu: 
-Ölümqabağı kiçik bir sualıma cavab verərsən?
-Məntiqi sualdı?
-Ona oxşar bir şeydir. Murad bu yaşda belə bir 
beynəlxalq qrupa necə rəhbərlik etmək imkanı tapıb?
Con qapıdan çıxa-çıxa dedi:
-O varisdir əzizim. Varis!
Hadisədən 1 gün əvvəl
Karabük. Türkiyə
Pedro artıq iki saat idi ki, kolun dalında gizlənib yuva-
dakı dovşanın çölə çıxmasını gözləyirdi. Nəhayət, dovşan 
başını yuvadan çıxarıb qulaqlarını şəkləyərək ətrafı yoxla-
mağa başladı. Deyəsən, onu gözləyən təhlükəni hiss etmiş-
di deyə, yuvadan çıxmağa cəsarət etmirdi. Başını bir neçə 
dəfə çölə çıxarıb – saldıqdan sonra cəsarətlənib yuvadan 
çıxdı. Pedronun yuvanın kənarına qoyduğu yerkökünü 
yeməyə başladı. Bu vaxt Pedronun açtığı atəşdən kənara 
sıçrayaraq düşdüyü yerdə qaldı. Pedro dovşanı götürüb 
maşına tərəf getdi. 
Artıq neçə gün idi ki, ərzağı qurtarmışdı. Qarnını dov-
şan və quş ovlamaqla doyuzdururdu. Dovşanın dərisini 
soya–soya: “Artıq bəsdir” deyə düşündü. Əgər məni tut-
maq istəsəydilər, indiyə qədər mütləq tutardılar. Yəqin ki, 
uşaqlar məni satmayıblar. Burada nə vaxta kimi qalacağam. 
Bəlkə də, indi evdəkilər əməlli-başlı narahat olublar. Bir də 
ki, lap həbs etsinlər, gördüyümüz işin nə cəzası olacaq ki? 
175
Dünən furqonda patron götürmək üçün paltarları bir 
kənara yığanda hansınınsa cibindən pulqabı düşmüşdü. 
Pedro ilk əvvəl pulqabının ağzını açmaq istəməsə də, son-
radan “onsuz da burada heç kimə lazım deyil. Heç sahibi 
də bilinmir” deyə fikirləşərək içinə baxmışdı. Pulqabının 
içindən çıxan pul böyük məbləğ olmasa da, 125 dollar pay-
taxta getmək üçün bəs edirdi. 
Dovşanın dərisini bir kənara tullayıb, içalatını təmiz-
ləyə-təmizləyə fikirləşirdi: -Paytaxta çatan kimi səfirliyə 
gedib deyərəm ki, pullarımla sənədlərimi oğrayıblar. Yox, 
belə desəm, mənə kömək etmələri üçün polisə müraciət 
edəcəklər. Ən yaxşısı deyərəm, itirmişəm”. 
Dovşanın içalatını təmizləyib qurtardıqdan sonra ton-
qal qalamaq üçün odun yığmağa başladı.
Toledo. İspaniya
Qapının kilidi ağır–ağır açılıb yatmış Samiri yuxudan 
oyatdı. O gözlərini ovuşdurub gələnin kimliyini bilmək 
üçün qapıya baxdı. İçəri girən Con idi. 
-Gecə vaxtı nə olub? Yuxuda görmüsən məni?
Con gəlib onun yanında otururaraq əlindəki qəzeti 
Samirə uzatdı: 
-Al oxu. Məncə bu səni maraqlandırmalıdır. (Bir neçə 
saniyə ara verərək əlavə etdi). Dördüncü səhifədə.
Samir Conun dediyi səhifəni açıb gözdən keçirməyə 
başladı. Şəhərdəki binalardan birində qaz sızması nəti-
cəsində baş verən partlayış və yumurtadan çıxan üçayaqa-
lı toyuq cücəsi barədə yazılan məqalələri oxuyaraq heç nə 
anlamasa da, maşın qəzası nəticəsində həlak olan Türkiyə 
vətəndaşı haqqında xəbəri oxuduqdan sonra hər şeyi başa 
düşdü və ucadan oxumağa davam etdi:
176
-Avtomobil qəzası nəticəsində həlak olan Türkiyə 
vətəndaşı Taruk Yılmazın cənazəsi sabah təyyarə ilə 
vətənə aparılacaq. Afərin. Pis fikirləşməmisən. Amma bir 
şeyi yaddan çıxartmısan.
-Bilmək olar o nədir?
-Mənim bacarığımı düzgün qiymətləndirməmisən.
Con gülümsəyərək:
-Sən özündən çox razısan Samir. Muradın yaratdı-
ğı xüsusi həkim heyəti Türkiyədə səni gözləyir. Onlar 
müxtəlif dərmanlar və aparatlarla sənin bütün bildiklərini 
beynindən çıxardıb Murada verəcəklər. Sən isə onlara heç 
bir müqavimət göstərmədən sakitcə dediklərini edə cəksən. 
Murad isə sənin fikirlərindən, düşüncələ rin dən və mərkəz 
haqqındakı planlarından istifadə edib «Ümid» mərkəzinə 
rəhbərlik edəcək. Budur sənin bacarığın? Necə öləcəyini 
bilmək istəyirsən?
-Bunu Allahdan başqa heç kəs bilə bilməz.
-Bəlkə də belədir. Ancaq fikirləşirəm ki, Muradın 
sənə necə ölüm hazırladığını bilməyə haqqın var. O səni 
öldürməyəcək. İçi yırtıcı heyvanlarla bol olan meşəyə ata-
raq şərait yaradacaq ki, özün öləsən. Bəli, məhz özün. Ya-
vaş-yavaş, əzabla, qorxu içində, vəziyyətin hər gün bir az 
daha da pisləşəcək. Acından öləcəksən. Acından ölməsən 
aldığın yaralardan, itirdiyin qandan öləcəksən. Ondan da 
ölməsən, vəhşi heyvanlara yem olacaqsan. O da olmasa baş-
qa şeydən öləcəksən. Amma mütləq öləcəksən. Kim oldu-
ğunu bilmədən, nə baş verdiyini anlamadan. Murad bütün 
düşmənlərini bu üsulla öldürür. Deyir kimisə öldürmək və 
öldürtmək günahdır. Güya ki, onları öz talelərinin ixtiyarı-
na buraxır. Hələ heç kim bu tələdən sağ çıxmayıb. Bir də ki, 
bilmək olmaz, bəlkə də səni yuxudan ayıltmadan öldürtdü.
-Niyə bunları mənə deyirsən?
177
-Bunları bütün qurbanlara deyirəm. Ölümün bir ad-
dımlığında çarəsiz vəziyyətə düşəcəklərini bilən adamların 
üzlərinə baxmaq xoşuma gəlir. Nə qədər gizlətməyə çalış-
salar da, daxildəki narahatlıqları qorxu dolu gözlərindən 
və titrəyən əllərindən hiss olunur. Bu da mənim hobbimdir.
-Bəs mənim Murad üçün nə hazırladığımı bilirsən?
-Yenə lovğalandın? Muradın qüdrətindən xəbərin yox-
dur, ona görə belə danışırsan. Murad sənin üçün iki sürp-
riz hazırlayıb. O sürprizləri görəndən sonra onun kim ol-
duğunu başa düşəcəksən.
-O nə sürprizlərdir elə?
-Desəm, sürpriz olmayacaq. Tək onu deyə bilərəm 
ki, şəxsən mən heç vaxt belə sürprizlərlə qarşılaşmaq 
istəməzdim. – Cibindən içinə dərman doldurulmuş şpri-
si çı xardıb dedi: -İndi isə bacarıqlı oğlan, sakit dayan, bu 
iynəni qoluna vurum.
-O nə iynədir elə?
-Yuxu dərmanıdır. Çox güclü təsiri var. Ən az 20–24 
saat şirin-şirin yatacaqsan.
-Mən bacarığımdan danışanda, bilirsən nəyi nəzərdə 
tuturdum?
-Nəyi?
Samir:
-Bax bunu! – deyərək, Conun sifətinə bir yumruq 
vur du. Zərbə nəticəsində Conun burnundan qan açıl-
dı. Əlindəki şpris isə yerə düşdü. Con bunun cavabında 
Samiri vurmaq istədikdə, Samir qolunu onun zərbəsinin 
qarşısına verdi. Onun qolu Conun dirsəyinin iç tərəfinə 
dəydiyindən Con ağrıdan qışqırdı. Conun səsinə içəri girən 
iki nəfərə: – Bunu əzişdirin, amma öldürməyin. – deyə əmr 
etdi. Adamlar əllərindəki silahı dəhlizə ataraq Samirin 
üstünə cumdular. Samir bir neçə zərbədən yayınıb adam-
178
lardan birinin sinəsinə zərbə vura bilsə də, Conun atdığı 
bıçaq qoluna batdı. Samir bıçağı çıxarıb silah kimi istifadə 
etmək istədikdə, onun başının qarışmasından istifadə 
edən adamlardan biri Samirin sifətinə güclü bir yumruq 
vurdu. Zərbənin təsirindən özünü itirən Samir oturduğu 
çarpayıdan yerə yıxıldı. İki nəfər onu təpikləmək üçün 
irəli şığıdılar. Hər tərəfdən bədəninə çoxsaylı zərbələr 
dəyməyə başladı. Zərbələrdən biri qabırğasını qırdı, digəri 
isə əlini zədələdi. Başını əlləri ilə qorumağa çalışsa da, ar-
tıq taqətdən düşmüşdü. Ağrıdan və vurulan zərbələrdən 
huşunu itirirdi və son gördüyü şey qarşıdan sürətlə üzünə 
dəyən təpik zərbəsiydi. 
Onun hərəkətsiz qaldığını görən Con burnunun qanını 
silə-silə əsəbi halda adamlarına Samiri yerdən qaldıraraq 
çarpayıya qoymalarını əmr etdi. Özü isə əyilərək çarpayı-
nın altına düşmüş iynəni götürüb Samirin qoluna vurdu. 
Sonra Danieli çağıraraq dedi:
-Bıçağı çıxardıb, yaranı sarıyarsan. Yolumuz uzundur, 
gərək tezliklə yola düşək.
-Yaxşı. İndi onu da hazırlayaram, özüm də hazırlaşaram.
-Sən burada qalacaqsan. Mənə burada lazımsan.
-Baş üstə.
Con gedəndən sonra Daniel tibb çantasını gətirib ehti-
yatla bıçağı Samirin qolundan çıxartmağa başladı.
Həmin gün
Kastamonu. Türkiyə
Axşam saat 8-də Kastamonudakı hava limanında Bu-
rakın adamları Samirin olduğu tabutu təyyarədən endirib 
helikopterə qoyanda, qoca kişi qiyafəsində qrimlənmiş 
179
Con bir kənarda dayanaraq əlindəki dəsmalla yalandan 
gözlərinin yaşını silirdi. Bir az sonra işlərin bitdiyini görüb 
helikopterə yaxınlaşdı. İçəridəki ağ parçaya bükülüb tabu-
tun yanında qoyulmuş əşyanı görəndə təəccüblə Burakdan 
soruşdu:
-Bu nədir belə?
-Taruk Yılmaz. İspaniya qazetlərində adı çəkilən şəxs 
budur. Murad tapşırdı ki, tabutu helikopterə qoyandan 
sonra Samiri oradan çıxardıb yerinə bunu qoyaq.
-Bu iy bundan gəlir?
-Hə. Dünəndən öldürüb atmışam bura ki, bir problem 
olmasın.
-Mən bu iydə otura bilmərəm. Siz gedin, mən taksiylə 
gələcəyəm. Bir problem çıxsa, dərhal mənə xəbər ver.
-Oldu.
Con aşağı enəndən sonra Burak helikopteri işə salıb 
havaya qalxdı. Helikopter gözdən itənə qədər onun arxa-
sınca baxan Con əvvəlcə taksilərə tərəf getsə də, sonradan 
bərk acdığını hiss edib istiqamətini dəyişdi və kafeyə tərəf 
üz tutdu. 
Toledo. İspaniya
Daniel otaqda oturub gözünü bir nöqtəyə zilləyərək 
dərin fikrə getmişdi:-Mən gərək mütləq polisə xəbər ve-
rim. Bu belə davam edə bilməz. Bütün günü qorxu içində 
yaşayıram. Polislərin qorxusundan çöldə rahat yaşaya 
bilmirəm, Conun qorxusundan içəridə. Con yol verdiyi 
ən xırda səhvə görə belə öz adamını öldürür. Əgər o həbs 
olunsa, Samir xilas olar. Mən də canımı bu cəhənnəmdən 
qurtararam.
180
Daniel fikrli halda telefonu götürüb polisə zəng vu-
randa Conun bütün adamlarının telefonunu dinlət diyini 
bilmirdi. Ona görə də, telefonlara qulaq asan Conun ən 
yaxın adamı, gözündən gün eynəyini heç vaxt çıxartma-
yan Viktor Danielin polisə zəng vurduğunu görüb tez 
əmrindəki adamlardan birini onun arxasınca göndərdi. Heç 
nədən xəbəri olmayan Daniel isə polislərə hadisə ilə bağlı 
məlumat verirdi. Samirin aparıldığı ünvanı tam dəqiqliyi 
ilə polislərə bildirən Daniel telefonü söndürəndən sonra 
içində bir rahatlıq hiss etdi. Bu vaxt qapı zərblə açıldı. Da-
niel diksinib səs gələn tərəfə çevrildi. Qapının ağzında da-
yanan adam əlindəki silahla təəccüblə ona baxan Danieli 
alından vuraraq səssizcə çıxıb getdi. 
Madrid. İspaniya
Almeyda kabinetində oturub sənədlərə baxırdı ki, qa-
pı astadan döyüldü.
-Buyurun. 
-Cənab, Samir barədə məlumat almışıq.
Xuan cəld oturduğu kreslodan qalxıb soruşdu:
-Nə məlumat almısınız?
-Özünü Daniel adlandıran bir nəfər polis idarəsinə 
zəng vurub Samirin bu vaxtlar ərzində Toledo şəhə rin dəki 
restoranlardan birinin zirzəmisində saxlanıl dığını, bu gün 
səhər isə Türkiyəyə aparıldığını deyib.
-Elə bunları deyib? Başqa heç nə deməyib?
-Deyib cənab. Zəng vuran şəxs Toledo şəhərindəki 
dəqiq ünvanı, Samirin Türkiyədə hansı şəhərə aparıldığını 
və hətta onu hava limanından saxlanılacağı məkana qədər 
aparacaq helikopterin nömrəsini də deyib.
181
-Siz polislərə xəbər verin, Toledo şəhərindəki ünvana 
baş çəksinlər. Türkiyəylə bağlı bütün məlumatları isə yox-
layıb tezliklə, mənə məlumat verin. 
Fikirli–fikirli, astadan öz-özünə soruşdu:
-Görəsən onu ölkədən necə çıxardıblar?
-Tabutda çıxardıblar cənab. Güya ki, avtomobil qəza-
sında həlak olan Türkiyə vətəndaşıdır. – deyə leytenant 
ca vab verdi. Almeydanın təəccüblə ona baxdığını görüb 
əlavə etdi:
- Zəng vuran şəxs polislərə belə deyib.
Leytenant gedəndən sonra onun geri dönməsini göz-
ləyən Almeyda həyəcandan gah kabinetində o tərəf-bu 
tərəfə gəzişdi, gah da kresloda oturaraq gözünü tavana 
zillədi. Nəhayət, on dəqiqədən sonra geri dönən leytenant 
qapıdan içəri girən kimi onu sual atəşinə tutdu:
-Hə, leytenant nə oldu? Məlumatları yoxladınız? Düz-
dür, ya yox? Samirin izinə düşə bilmisiniz?
-Bəli, cənab düşmüşük. Verilən bütün məlumatlar doğ-
rudur. Bu gün İspaniyadan Türkiyəyə kişi meyidi aparılıb. 
Üstəlik, nömrələrini qeyd etdiyimiz helikopter məlumatda 
verildiyi hava limanından yola düşüb. Hazırda səmadadır, 
məlum istiqamətdə gedir.
-Tez Türkiyə ilə əlaqə saxlayın. Qoy onlar helikop-
ter yerə enənə qədər heç bir şey etməsinlər. Yalnız uzaq-
dan izləsinlər. Helikopterin enəcəyi yerdə pusqu qurub, 
əməliyyatı orada keçirtsinlər.
-Baş üstə, cənab.
Kastamonu. Türkiyə
Con yeməyini bitirdikdən sonra hesabı ödəyib kafedən 
çıxanda telefonu zəng çaldı. Bir kənara çəkilib telefona ca-
vab verdi:
182
-Alo
-Boss, problem var.
-Nə olub ki?
-Daniel bizi polislərə satdı.
Con təəccübdən qışqırdı:
-Nə?
-Hə boss. Telefonda hər şeyi polislərə danışdı. Hətta 
Samirin Türkiyəyə aparılmasını da. Yəqin indi Almey-
da bütün İspan polisini üzərimizə göndərəcək. Nə əmr 
edirsən? Nə edək?
Əsəbdən Conun sifəti qızarmışdı:
-B planını həyata keçirin. Almeyda isə lap zəhləmi 
tök dü. Madriddəki uşaqlara xəbər elə qarabaşın xətrinə 
dəysinlər, bəlkə onda ağıllandı.
Con danışığını bitirib, Buraka zəng vurdu:
-Burak mənə yaxşı-yaxşı qulaq as. Türkiyə polisi Sami-
rin helikopterdə olduğunu bilir. Və çox güman ki, sürdü-
yün helikopteri nəzarətə götürəcəklər. Buna görə də, ba-
cardığın qədər alçaqdan sürüb Samiri meşəyə at. O ayılana 
qədər mən onu götürəcəyəm. Siz isə polislərə müqavimət 
göstərməyin. Elə bilsinlər, doğrudan da meyid aparırsınız
-Axı bura vəhşi heyvanlarla doludur. Bəlkə tabutda 
ataq?
-Yox olmaz. Polislərin əlinə keçməkdənsə qoy ayılara 
yem olsun. Polislər tabutdakı meyidin kimliyini araşdırıb 
onun İspaniyadan gətirilmədiyini öyrənənə qədər, mən 
Samiri tapıb gizlədəcəyəm. Sonra sizin üçün də bir şey 
fikirləşərəm.
Burak Conla əlaqəni kəsib diqqətlə ətrafa baxaraq 
hündürlüyü azaltmaq üçün münasib yer axtarmağa baş-
ladı. Hava getdikcə qaraldığından qarşısına çıxan ilk tala-
da helikopteri bir az aşağı endirb Samiri meşəyə atdı və 
yenidən yüksəkliyə qalxıb oradan uzaqlaşdı.
183
Madrid. İspaniya
Vəziyyətlə bağlı mütəmadi olaraq, Almeydaya məlu-
mat verən leytenant növbəti dəfə otağa girəndə Almeyda 
onun üzünə baxıb pis xəbərlə gəldiyini və bu xəbəri ona 
deməyə çətinlik çəkdiyini hiss etdi.
-Yaxşı çəkinmə, den görüm nə xəbər gətirmisən. 
-Xəbərlər pisdir cənab. Türkiyədən bizə məlumat gə-
lib. Polislər helikopterə baxış keçiriblər, amma Samir ora-
da olmayıb. Türkiyə tərəfi tabutdakı meyidlə onu aparan 
şəxslərin kimliyini araşdırıb bizə məlumat verəcək. 
-Hə, bu həqiqətən pis xəbərdir. Bəs Toledo şəhərin dən 
nə xəbər var?
-Mən də elə indi sizə onu demək istəyirdim. Polislər 
restoranı mühasirəyə alıb təslim olmaları üçün içəri də ki-
lərə xəbərdarlıq ediblər. Ancaq heç bir səs gəlmə diyini gö-
rüb əməliyyata başlayıblar. Onlar içəri girəndən bir dəqiqə 
sonra restoranda güclü partlayış olub.
Almeyda əsəbindən bağıraraq, əliylə vurub masanın 
üstündəkiləri yerə səpələdi:
-Mən türkiyəyə gedirəm. - (Kinayəli şəkildə) - Heliko-
pterdəkilərə başsağlığı vermək lazımdır. Siz isə restora-
nın ətrafındakı bütün telefon siqnallarını toplayıb tam 
dəqiqliklə yoxlayın. Həmin ərazidə olan bütün kamera 
görüntülərinə də baxın. “Hoja de sauce” qruplaşması haq-
qında bütün məlumatları yığıb mənə təqdim edin. 
Cibindən vərəq çıxardaraq:
-Bunu isə Silvaya verin.
Karabük. Türkiyə
Pedro bir xeyli getdikdən sonra yorulub dincini almaq 
üçün ağacın dibində oturdu. Bir az istirahət etdikdən son-
184
ra havanı qaraldığılnı görüb “burada ağaclar sıxdır, ton-
qal qalamaq olmaz. Gərək tala tapım” deyə fikirləşərək, 
yola düşmək istəyəndə helikopterin səsini eşidib dayandı. 
Əvvəlcə səsin hansı tərəfdən gəldiyini ayırd edə bilməsə 
də, sonradan uzaqdan helikopterin meşənin içində aşağı 
endiyini və tezliklə də, yuxarı qalxaraq uzaqlaşdığını gör-
dü. Heç nə başa düşməsə də, “helikopter aşağı enə bilibsə, 
orada mütləq tala var” deyə, sevincək halda o tərəfə get-
məyə başladı. Talaya çatmağına az qalmışdı ki, güclü yağış 
onu haqladı. 
Pedro ağaca söykənib nə edəcəyini fikirləşməyə başladı. 
“Burada qalsam yağışdan daldalana biləcəyəm, ancaq vəhşi 
heyvanlardan qorunmaq çətin olacaq. Ən yaxşısı açıq talaya 
çıxmaqdır. Mən odun toplayıb tonqal yandırana qədər yağış 
da kəsəcək”. Pedro bu düşüncəylə qarşısına çıxan quru ağac 
budaqlarını toplaya-toplaya helikopterin enib-qalxdığı yerə 
doğru irəliləyirdi. Aşıq talaya çıxıb tonqal yandırmaq üçün 
münasib yer axtarmaq məqsədiylə ətrafa göz gəzdirəndə 
yerində donub qaldı və yığdığı quru ağac budaqları quca-
ğından yerə töküldü. Heyrətdən böyümüş gözlərini gördü-
yü mənzərədən çəkməyərək təəccüblə baxırdı. 
Həmin gün
Marid. İspaniya
Silva işlədiyi idarədən çıxıb evə gedirdi. Yol tıxac idi 
deyə, dayanmağa məcbur oldu. Başını pəncərədən çıxardıb 
yaxınlıqdakı polisdən qabaqda nə baş verdiyini soruşdu:
-Burada nə baş verib?
-Yol qəzası olub cənab. Qəza nəticəsində maşın aşaraq 
yolun ortasına düşüb. Onu yoldan götürməyə çalışırıq.
185
-Uzun çəkər?
-Xeyr cənab. Artıq evakuator buradadır. Bir-iki dəqi-
qəyə yolu açacağıq.
Silva əyilərək maqnitafonu işə salıb başını qaldır-
dıqda, bir nəfərin onunla üzbəüz dayanaraq, əlindəki 
səsboğucusu olan silahı onu tuşladığını gördü. 
-Sizə nə lazımdır? – deyə soruşmuşdu ki, adam heç 
nə de mədən Silvanın sinəsinə iki güllə vurub cəld oradan 
uzaqlaşdı. 
Silva özünə gələndə səkinin kənarında xərəkdə uzan-
dığını gördü. Ətrafında polislərlə təcili yardımın işçiləri 
dayanmışdı. Sinəsində bərk ağrı var idi, güclə nəfəs alırdı. 
Onu müayinə edən həkimlərdən biri Silvanın ayılaraq dur-
maq istədiyini görüb dedi:
-Sakit olun. Hələlik sizə tərpənmək olmaz.
Polislərdən biri ona yaxınlaşıb:
-Bəxtin gətirib dost. Əgər ehtiyatlı tərpənib qoruyucu 
jilet geyinməsəydin, indi anan parçalanmış ürəyi və dağıl-
mış ciyəri olan oğlunun meyidinin kənarında oturub özü 
üçün ağlayırdı.
Silva polisin sözlərinə gülümsünərək həkimdən soruş-
du:
-Ciddi bir zədə yoxdur ki?
-Xeyr yoxdur. Lakin atəş yaxın məsafədən açıldığın-
dan bir müddət sinənizdə ağrı olacaq. Nəfəsalma isə 
çətinləşəcək. Biz sizi xəstəxanaya aparacağıq. Səhərə qədər 
yatıb dincəlsəniz, tam sağalaraq ayağa dura biləcəksiniz.
Silva təcili yardım maşınında hadisə yerindən uzaq-
laşanda polislərdən biri onun xahişi ilə maşınını yaxınlıq-
dakı avtodayanacağa apardı.
Yeddi–səkkiz nəfər üzü maskalı və əli silahlı adam 
Abalos küçəsindəki 111-ci evin qarşısında dayanan maşın-
186
dan düşən kimi Lusiyanı öldürmək üçün iri addımlarla evə 
tərəf getdilər. Qapıya çatan kimi öndə gedən və gözündə 
eynək olan adam təpiklə qapını açdı və silahlılar Lusiyanın 
gizləndiyi evə girdilər. Otağa girən kimi ətrafa dağılışıb Lu-
siyanı axtarmağa başladılar. Kimi mətbəxə, kimi hamam-
tualetə, kimi də şkafa baxırdı. Nəhayət, hər tərəfi axtardıq-
dan sonra dəstə rəhbəri Lusiyanın burada olmadığını gö-
rüb Cona zəng vurdu:
-Qız burada yoxdur boss. Əşyalarını da götürüb qaçıb.
-Hər ehtimala qarşı orada gözətçi qoy, bəlkə qayıtdı. 
Özünüz isə Türkiyəyə gəlin. Burada mənə lazımsınız.
Başçı: 
-Oldu! – deyib, iki nəfərə bir az aralıda tikilmiş hündür 
binanın damına çıxıb buraya nəzarət etmələrini tapşırdı. 
Qalanları ilə birgə maşına minib oradan uzaqlaşdı.
Karabük. Türkiyə
Üzünə dəyən yağış damcılarından özünə gələndə 
bədəninin ağrısını hiss edib sevindi.
-Yaşayıram! 
Bir vaxtlar yaşamaq ondan ötrü yalnız əziyyətli 
günlərinin dərdini çəkmək üçün bir vasitə idisə, indi ta-
mam başqa cür idi. Ona görə də, başına gələn bu qədər 
əzab-əziyyətə və qarşıda onu gözləyən bəlalara baxmaya-
raq sağ qaldığı üçün Allaha şükr etdi. Hər yeri ağrıyırdı. 
Əlini ehmalca sifətinə toxundurdu. Burnu qırılmasa da, 
üzü qan içindəydi. Alnı şişmişdi. Ona dəyən zərbələri xa-
tırladıqca bədəni daha çox ağrayırdı. 
Son yadında qalan başına dəyən zərbəydi. Çevrilib 
qoluna baxdı. Yarası sarınsa da ağrıyırdı. Qalxıb oturmaq 
187
istədi, bacarmadı. Zədələnən qabırğasından qopan dəhşətli 
agrının təsirindən ufuldayıb, əlini qeyri-ixtiyari sağ böyrünə 
qoydu və uzandığı yerdən ətrafa göz gəzdirməyə başladı. 
Qaranlıqda yaxşı görə bilməsə də, dəhşətli bir yerdə ol-
duğunu anladı. Hər tərəfi ağaclarla əhatəli bir yerdə idi. 
Ətrafda tək-tük kəsilmiş ağac gözə dəyirdi. 
-Aydındır! – öz-özünə düşündü. Sağ qalmaq üçün 
təbiətlə mübarizə aparmalıydı. Bunun nə qədər davam 
edəcəyini, başına nələrin gələcəyini bilməsə də, mübarizə 
aparmalıydı. Çünki buna məcbur idi. Verdiyi sözü yerinə 
yetirmək üçün yarımçıq qalan işini tamamlamalı idi. 
Yağış getdikcə şiddətini artırırdı. Ac, yaralı və taqətsiz 
olmasına baxmayaraq, sağ böyrü tərəfdən çevrilib üzü 
üstə uzanaraq yağışdan daldalanmaq üçün bir yer tap-
maq ümidiylə kolların arasıyla ağaclara tərəf sürünməyə 
başladı. Bir az getdikdən sonra taqətdən düşüb dayanaraq 
başını qolunun üstünə qoydu və hərəkətsiz qaldı. Artıq 
qabırğasının ağrısı dözülməz olmuşdu. Bir müddət belə 
qaldıqdan sonra səs eşidib başını qaldırdı və qarşısında 
qaranlıqda işıldayan gözləri görəndə canından üşütmə 
keçdi. 
Soyuq külək və yağışın təsirindən onsuz da sümük-
lərinə qədər üşüyürdü və indi belə üşüyə-üşüyə bu üşüt-
məni necə hiss etdiyinə özü də təəccübləndi. Parıldayan 
işıqları saymağa başladı. Altı dənə idi. Deməli, üç canavar-
la qarşı-qarşıyaydı. 
-Bu da axırı! – deyə pıçıldadığı vaxt canavarlar onu 
parçalamaq üçün hücuma keçdilər. Aralarındakı məsafə 
get-gedə qısalırdı. Beş metr, dörd metr, üç metr, iki metr, 
bir metr və...
188
Saray. Azərbaycan
Gecənin qaranlığında üçotaqlı həyət evinə bayırdan 
benzin çiləyən dörd nəfərin tək bir məqsədi vardı: Samirə 
göz dağı vermək üçün Əlini öldürmək! İçəri girməyə cəhd 
etsələr də, pəncərələrin dəmir nəfəsliklərlə örtülü olması 
və qapının möhkəmliyi onlara mane olmuşdu. Ona görə 
də əllərini nəfəslikdən içəri salaraq almazla pəncərənin 
şüşəsini kəsib içəri benzin tökürdülər. Pəncərəsi olan bü-
tün otaqlara benzin tökdükdən sonra qapıdan çıxmasınlar 
deyə, qapını arxadan qıfılla bağladılar və kömək çağrılma-
ması üçün telefon xəttini kəsdilər. 
İşlərini qurtardıqdan sonra benzin tökdükləri yerlərə 
od vurub cəld oradan uzaqlaşdılar.
Rəna sevimli teleserialından ayrılmaq istəməsə də, 
aramsız gələn telefon zəngi onu ayağa qalxmağa məcbur 
etdi. Dəstyi götürüb acıqlı–acıqlı, alo, dedikdə dəstəkdə 
rəfiqəsinin təlaşlı səsini eşitdi:
 -Bu vaxta qədər haradasan ay qız? Mobil telefonu da 
söndürmüsən. Az qalmışdım taksiyə minib gəlim sizə. Bir 
hadisə olmayıb ki?
-Yox ay qız, nə olasıdır ki? Sadəcə serialdan ayrıla bil-
mirdim.
-Mən də dedim görəsən nə olub. Bəs telefonu niyə 
söndürmüsən?
-Mən söndürməmişəm. Yəqin zaryadka qurtarıb.
-Yaxşı, get serialına bax. Sonra zəng vuraram.
-Narahat olma reklam fasiləsidir. Rahatca sözünü deyə 
bilərsən.
-Sabah tezdən həkimə getməliyəm, mənimlə ge dər-
sən?
189
-Bağışla, gələ bilməyəcəyəm. Bu gün Əlinin nənəsi yı-
xılıb, ayağını zədələyib. Ona görə də bir neçə gün Əliyə 
mən baxmalı olacağam.
-Əli sizdədir? Sabah həkimdən çıxan kimi gələcəyəm 
sizə, Əlini görməyə. Çox şirin uşaqdır.
-Bayaqan bəri məni o qədər güldürüb ki. Çox şən uşaq-
dı. Onun oyanma qorxusu olmasaydı heç telefona cavab 
verməyəcəkdim.
-Nə əcəb belə tez yatıb?
-Bu gün Lunaparka aparmışdım. O qədər oynadı ki, 
yorğunluqdan yolda əsnəyirdi.
-Day bağışla da, səni serialdan ayırdım.
-İnnən beləsinə baxmağa imkan versən bağışlayaram.
-Hələlik. Sabah görüşərik.
Rəna dəstəyi yerinə qoyan kimi cəld qaçıb divanda 
oturaraq gözlərini televizora zillədi.
Hadisədən 1 gün sonra
Karabük. Türkiyə
Samir özünə gələndə bədəni hələ də ağrayırdı. Göz-
lərini ağır-ağır açaraq ətrafa baxdı. Hər tərəf ağaclar və 
kollarla dolu idi. Ayaq tərəfdə bir nəfər fit çala-çala bıçaqla 
əlindəki ağac budağını yonurdu. Ətrafı dumanlı və xəyal 
kimi görürdü. Buna görə də əliylə gözlərini sildi. 
Pedro Samirin tərpəndiyini görərək əlindəkiləri bir 
kənara qoyub onun yanına gəldi. Diz üstə Samirin yanında 
oturaraq diqqətlə onu süzdü: 
-Necəsiniz cənab? Özünüzü necə hiss edirsiniz? Sizə 
necə kömək edə bilərəm? -Sonra gülümsəyərək, öz-özünə 
astadan dedi: -Mən nə danışıram? Bu yazıq türk mənim 
dediklərimi necə başa düşsün.
190
Samirin qalxıb oturmaq istədiyini görən Pedro ona 
kömək etdi. Samir dikəlib qoluna baxdı. Qan qurumuşdu, 
demək daha qanaxma olmurdu. Artıq qabırğası da əvvəlki 
qədər bərk ağramırdı. Əlini ciblərinə salıb bir-bir yoxladı. 
Əl dəsmalından başqa hər şeyini götürmüşdülər. Üzünü 
bayaqdan maraqla ona tamaşa edən Pedroya çevirib ispan 
dilində dedi:
-Əgər mənə kömək etmək istəyirsənsə, bir az su ver. 
Bərk susamışam.
Pedro:
 -Bu dəqiqə! – deyərək, çantasından su butulkasını çı-
xardıb Samirə uzadanda qəfil geri çəkib təəccüblə soruşdu:
-Sənin su istədiyini mən haradan bildim? Axı mən türk 
dilini bilmirəm.
-Su istədiyimi bildin, çünki mən ispan dilini bilirəm.
Pedro butulkanı Samirə uzadıb dedi:
-Bu yaxşı oldu.
Samir doyunca su içəndən sonra soruşdu: 
-Mən haradayam? Bura necə düşmüşəm? Bəs sən kim-
sən?
-Bura Tükiyədir. Biz hazırda meşədəyik. Bura necə düş-
düyünü bilmirəm. Sənin düşdüyün yerin ətrafında helikop-
ter uçurdu. Ya səni helikopterdən tullayıblar, ya da özün 
yıxılmısan. Görünüşündən belə görünür ki, səni burada tul-
layıb gediblər. Bəxtin gətirib ki, səni tapdım. Yoxsa indi han-
sısa canavar mədəsində həzm edə-edə özünü günə verirdi.
Samir gülümsəyərək:
-Bəs sən kimsən? Meşəbəyi?
-Yox, tam əksinə. 
Pedro bura necə düşdüyünü Samirə danışıb soruşdu:
-Bəs sən kimsən? Sifətin mənə tanış gəlir, amma yadı-
ma sala bilmirəm.
191
-Mənim adım Samirdir. Əlillər üçün yaradılan mərkə-
zin rəhbəriyəm. Azər...
Pedro onun sözünü yarımçıq kəsdi:
-Hə, düzdür, Samirsən. Dedim axı tanış gəlirsən. Hə-
min mərkəzin Argentinada da filialı var. Oğlum uşaq vaxtı 
bir qolunu itirdiyindən onu da götürüb həmin filiala get-
mişdm. Bizi çox yaxşı qarşıladılar. Üstəlik oğluma da hər 
cür köməklik etdilər. Bəs yaxşı səni bu günə kim qoyub?
Samir başına gələnləri qısa olaraq Pedroya danışıb dedi:
-Sən mənə buradan çıxmağa kömək et, mən də səni 
maneəsiz öz ölkənə, ailənin yanına yola salım. Sənə mər-
kəzin Argentinadakı filialında iş də verərəm.
-Sən məni vətənimə yola salmasan belə, mən səni bu-
rada atıb getməyəcəkdim. -Əlini Samirə uzadaraq, -Amma 
yenə də mən razı.
-Çox güman ki, quldurlar məni axtarmağa gələcəklər. 
Bu rada çox dayanmaq olmaz. Kömək et, ayağa qalxım, ge-
dək.
-Tapa bilməzlər. Səni atdıqları yer buradan iki saatlıq 
uzaqdır.
-Məni iki saat qucağında daşımısan? Bu yaxşılığının 
əvəzini heç cür ödəyə bilmərəm.
-Sən əlillər üçün bu qədər əziyyət çəkirsən. Onlardan 
öt rü belə çətinliyə düşmüsən. Oğlum «Ümid» mərkəzinin 
sa yəsində özünü bu həyatın bir parçası hiss edir. Mənim sə-
ni iki saat qucağıma daşımağım bunların yanında nədir ki?
Pedro Samiri ayağa qaldıraraq qoluna girdi və hər ikisi 
yavaş-yavaş meşənin içiylə getməyə başladılar.
Sumqayıt. Azərbaycan
Rəna mətbəxdə qazı yandırıb tavanı qazın üstünə qo-
yaraq içinə yağ atdı. Yağ əriyən kimi tavaya iki yumurta çır-
192
pıb duz ataraq qarışdırdı və qayğanaq hazır olan kimi qaba 
qoydu. Qayğanaqla dolu qabı sinidə çörəklə albalı şirəsinin 
yanına qoydu. Sinini götürərək otağa keçdi. Gətirdiklərini 
stolun üstünə qoyub geri qayıtmaq istəyəndə gözü televi-
zorda xəbərlərdə verilən yanğın hadisəsinə sataşdı. “Bu 
ki, Əlinin yaşadığı evdir” deyə, öz-özünə fikirləşdiyi vaxt 
dəhlizdən gələn addım səslərini eşidib cəld televizoru sön-
dürdü. Əli otağa girib dedi:
-Rəna bibi əl-üzümü yudum, amma dəsmalı tapa bil-
mə dim.
Rəna xəbərin təsirindən özünü itirdiyindən dili topuq 
vurdu:
-Nə? Dəsmal? Hə... Sən otur, mən indi gətirirəm.
Rəna bunu deyib telefonu götürərək hamama tərəf 
getdi. Hamama girən kimi üzünə su vurub bir az özünə 
gələndən sonra rəfiqəsinə zəng vurdu.
-Alo, Arzu. Olar bu gün həkimə getməyib birbaşa bizə 
gələsən?
-Nə olub ay qız? Səsin titrəyir.
-Dünən axşam Əlinin yaşadığı ev yanıb.
-Sən nə danışırsan?
-Hə. Aparıcı dedi ki, polislərdən alınan ilkin məlumata 
görə evi yandırıblar. Ürəyimə damıb ki, Əlinin həyatı 
təhlükədədir. Tez gəl bizə oturub ətraflı danışaq.
-Oldu. Yarım saata sizdəyəm.
Rəna telefonla danışıb qurtardıqdan sonra hamamın 
qapısından asılmış xələtin altından dəsmalı götürüb otağa 
qayıtdı. Yarım saatdan sonra onlara gələn Arzu Rənanın 
qorxudan ağarmış üzünə baxıb dedi:
-Bu nədir Rəna? Sən nə vəziyyətə düşmüsən?
-Çox qorxuram Arzu. Əvvəl istədim polisə xəbər ve-
rim, sonra fikirləşdim ki, səninlə məsləhətləşim.
193
-Yaxşı etmisən. Bu vəziyyətdə düzgün qərar verə bil-
məz din. Əli haradadır?
-Oturub divanda cizgi filminə baxır.
-Qoy baxsın. Biz keçək o biri otağa.
Rəna Arzuyla birgə yataq otağına keçib çarpayıda otu-
randan sonra Arzu dedi:
Hə, əzizim, indi başdan danış görüm nə olub.
-Srağagün Aybəniz xala, Əlinin nənəsi mənə zəng vur-
du ki, bəs yıxılmışam ayağım burxulub. İmkan varsa, Əli 
iki-üç gün sənin yanında qalsın. Mən də məzuniyyətdə ol-
duğum üçün dünən səhər gedib Əlini babasıgildən götür-
düm ki, Samirdən də bir xəbər yoxdur, yazıq uşaq aralıqda 
qalmasın. Bu gün səhər Əli dedi ki, bəs Rəna bibi televi-
zoru qoş da, indi cizgi filmi başlayacaq. Mən də televizo-
ru yandırdım, gördüm xəbərlər gedir. Dedim ki, xəbərlər 
proqramı hələ qurtarmayıb. Cizgi filmi başlayana qədər 
sən get əl-üzünü yu, sonra gəl səhər yeməyini yeyə-yeyə 
rahatca bax. Əli otaqdan təzəcə çıxmışdı ki, gördüm yan-
ğın haqqında danışırlar. Evi görən kimi tanıdım.
-Bəlkə səhv edirsən?
-Yox. Küçə də tanış gəlirdi. Bir də ki, bayaqdan zəng 
vururam heç kim götürmür.
-Bu ki, dəhşətdir. Samirdən xəbər yoxdur, bunlar da ki, 
belə. Uşağa yazığım gəlir.
-Çalışacağam Samirdən bir xəbər çıxana qədər Əli ya-
nımda qalsın. Bəlkə Əlini də götürüb rayona, valideyn-
lərimin yanına getdim.
-Birdən siz gedən kimi Samir tapıldı, onda nə olacaq? 
Uşağı buradan ora-oradan bura yormaq lazım deyil. Dur 
hazırlaş, uşağı da hazırla. Bizə gedirik. Əgər Əli ni öldürmək 
istəyiblərsə, deməli, onun harada olduğu nu mütləq öyrə-
nəcəklər. Burada hər ikinizin həyatı təhlükədədir.
-Sizin də başınıza dərd açmaq istəmirəm.
194
-Sən bizə görə narahat olma. Evdə iki dənə şkaf boy-
da qardaşım var, üstəlik biri sənə aşiqdir. Həm də polis 
məntəqəsi bizdən cəmi iki bina uzaqdır. Bizdə qaldığınız 
müddətdə heç kim sizə zərər verə bilməz.
Rəna gülümsəyərək: 
-Sizə əliuşaqlı gəlsəm, qardaşın mənim ərə getdiyimi 
hesab edərək boğub öldürər.
-Qorxma, deyərik qeyri-rəsmi nigahdandır. – Rənanın 
özünə gəldiyini görüb onu tələsirdi. -Di tez ol, yubanma. 
Mən də gedim bir nəfəri qıdıqlıyım.
-Ən acığı gələn şeydir.
-Elə ona görə qıdıqlayacam dəə.
Arzu otaqdan çıxandan sonra Rəna çarpayının altın-
dan kiçik çamadanı çıxardaraq özüylə götürmək istədiyi 
əşyaları onun içinə yığmağa başladı.
Ankara. Türkiyə
Almeyda otelin pəncərəsindən şəhərə baxa-baxa Silva-
ya zəng vurdu:
-Alo.
-Salam Silva necəsən? Eşitdim sənə qarşı hücum olub. 
İndi necəsən?
-Sənin bütün xasiyyətlərindən xoşum gəlir, bircə bu 
dalbadal sual verməyindən başqa. İndi yaxşıyam. Dünən 
gecəni xəstəxanada keçirtdim. Yarım saat olar ki, idarəyə 
gəlmişəm. Sən necəsən?
-Üst-üstə baş verən olumsuz hadisələr əhvalımı əməlli-
başlı korlamışdı. Türkiyəli əməkdaşlar mənə dedilər ki, 
helikopterdə olan meyid məhz, Madriddə ölən adama 
məxsusdur. Hətta bu barədə İspaniyanın yerli qəzetlərində 
195
də məlumat dərc olunub. Helikopterin sürücüsü Türkiyə 
vətəndaşıdır və beş ildir ki, bu işdə çalışır. Digər iki nəfər 
isə İspaniyadakı bir dəfn bürosunun əməkdaşlarıdır. Bü-
tün sənədlər də ki, qaydasında. Bir sözlə, şübhəli heç nə 
yoxdur. Ancaq polisə zəng vuran adamın dedikləri ilə 
buradakı hadisələrin üst-üstə düşməsini və Toleodakı 
hadisəni nəzərə alıb buradakı əməkdaşlarımızın yaxından 
köməkliyi ilə helikopterdəki üç nəfəri və meyidi əməlli-
başlı araşdırdıq və maraqlı nəticələr əldə etdik. Ölən şəxs 
hətta şəklinə qədər qəzetlərdəki məqalələrlə uyğun gəlsə 
də, həmin şəxs heç vaxt İspaniyada olmayıb. Buna görə də, 
helikopterdəkiləri sorğu-sual etmək üçün sabah Ankaraya 
gətirəcəklər. Mən də buradakı əməkdaşlarla birgə həmin 
sorğuda iştirak edəcəyəm. Ürəyimə damıb ki, onlar həm 
Samirin, həm də Conun yerini bilirlər.
- Sən məni sevindirdin. Kaş mənim də sənə bir kö-
mək liyim dəyə bilərdi.
-Sən sabah hazır vəziyyətdə ol. Samirin yerini öyrənən 
kimi sənə xəbər verəcəyəm, gedib azad edərsən. Bir də ki, ça-
lış qızı tapasan. Bütün dünya məhz, həmin qızın sayəsində 
Conun əməllərindən xəbər tutub. Yoxsa, kim bilir, daha nə 
qədər günahsız insan “Hoja de sauce” təşkilatının qurba-
nı olacaqdı. Biz gərək həmin qızı tapaq və təhlükəsizliyini 
təmin edək. Qardaşının vəziyyəti necədir?
-Özünə gəlib. Tez-tez bacısını xəbər alır.
-Hələlik ona heç nə deməyin. Qoy bir az sağalsın. An-
caq mühafizəsini gücləndirin. Qızdan əvəz çıxmaq üçün 
qardaşından və atasından istifadə edəcəklər.
-Oldu. Başqa bir əmrin var?
-Yox. Sabah danışarıq.
-Oldu. Özündən muğayat ol.
-Sən də. Hələlik.
196
Almeyda Silvayla sağollaşıb notebookunu açaraq 
«Ümid» mərkəzi haqqında olan məlumatları nəzərdən 
keçirtməyə başladı.
Karabük. Türkiyə
Karabükdəki çoxdandır fəaliyyətini dayandırmış köh-
nə tikiş fabrikindəki çürük taxtaların üstündə oturmuş 
Con xəritələri qarşısındakı stolun üzərinə sərib sabahkı 
əməliyyatın planını qururdu. Kağızda bir neçə qeyd apa-
randan sonra başını qaldırıb Viktordan soruşdu:
-Neçə adam gətirmisən?
-34 nəfər gətirmişəm. İki adamımız Lusiyanın gizlən-
diyi evi gözətləyir, ikisi isə Silvanı vurmaq əmrinizi yerinə 
yetirmək üçün Madridə gediblər. Onlardan başqa İspani-
yada nə bir adamımız, nə bir silahımız, nə də hər hansı bir 
əmlakımız qalmadı. Verdiyin əmrə uyğun olaraq, bütün 
məkanlar partladılıb, telefonlar və kompüterlər isə dənizə 
atılıb. Bir sözlə, İspaniya Təhlükəsizlik Əməkdaşları bütün 
İspaniyanı axtarsalar da, bizə aid heç nə tapa bilməzlər.
-Afərin. Gələrkən heç bir problem olmadı ki?
-Elə bir ciddi problem olmadı. Adamların çoxu bura 
bir başa İspaniyadan yox, üçüncü dövlətdən keçməklə gə-
lib lər. 
Bir az ara verərək soruşdu:
-Bilmək olar biz niyə buradayıq?
Con qələmlə xəritələrin birində kiçik dairə çəkərək de di: 
-Sabah Burakı istintaqa çəkmək üçün Ankaraya apa-
racaqlar. Burak bizim haqqımızda çox şey bilir, əgər onu 
sorğu-sual etsələr, problemimiz olacaq.
-Burak bərk adamdır, onlara heç nə deməz.
197
-İndi kimisə danışdırmaqdan ötrü nə döyürlər, nə dır-
nağını çıxardırlar, nə də ki, elektrik cərəyanına qo şurlar. 
Sadəcə bir iynə vururlar vəssalam. Özü hər şeyi bircə-bircə 
danışır. 
-Elədirsə, onda gərək Burakı mütləq ələ keçirdək. Ya 
diri, ya da ölü. Yoxsa, həqiqətən problemimiz olacaq.
-Sən bu əməliyyatda iştirak etməyəcəksən.
Xəritələrdən birini Viktora uzadıb dedi:
-Sən özünlə altı nəfər götür, get meşədə Samiri axtar. 
Dü nəndən bəri axtardığımız yerləri xəritədə işarələ mi şəm. 
Qalan yerləri sən axtar.
-O vəziyyətdə inanmıram sağ qala. Yəqin hansısa yır-
tıcı heyvana yem olub.
-Biz yenə də əmin olmalıyıq.
-Tapsam onunla nə edim?
-Öldür. Mən sənə Silvanı vurdurmaq yox, öldürtməyi 
tapşırmışdım. Çalış bu dəfə işi yarımçıq görmə. Mən isə 
Burakı həll edim.
-Bu iş üçün 28 nəfər az deyil?
-Sergey, Karlos, Markez, Xavyer hamısı öldülər. Adam-
ları isə həbsxanalarda taxtabiti öldürürlər. “Hoja de sauce” 
təşkilatından bircə bu 34 nəfər qalıb. Hamısı təlim keçmiş 
adamlardır, məncə bu işin öhdəsindən gələcəklər.
Viktor: Ok! – deyib, getmək istəyəndə qəfildən dayanıb 
soruşdu: -Bu vurhavurda Samir bizim nəyimizə lazımdır?
-Bizi bu vəziyyətə salanların hamısından intiqam al-
maq lazımdır. Almeyda, Samir, Silva, argentinalı qız, Bu-
rak və bu adamların ailə üzvləri. Hamısı ölməlidirlər. 
Əgər dünyanın bir çox ölkələrinə yayılmış və üç il ərzində 
cinayət aləmində böyük ad - san qazanmış “Hoja de sau-
ce” təşkilatını bu vəziyyətə salıblarsa, mütləq ölmə dirlər. 
Nəyin bahasına olursa - olsun. Yoxsa güzgüdə özümüzə 
198
bax mağa üzümüz gəlməz. Bir də ki, Samir Polerin həqi-
qətdə kim olduğunu bilir.
Viktor ok deyib gedəndən sonra Con yenidən otura raq 
xəritələrdə qeydlər aparmağa başladı.
Hadisədən 2 gün sonra
Ankara. Türkiyə
Almeyda Təhlükəsizlik Nazirliyinin binasının həyə-
tinə girəndə səhər saat 10 idi. Maşından düşən kimi bir 
nəfər yaxınlaşıb dedi:
-Salam. Mən Səlcukun köməkçisiyəm. Lütfən buyu-
run, Səlcuk sizi kabinetində gözləyir.
Onlar Səlcukun kabinetinə girəndə Səlcuk oturmaq 
üçün Almeydaya yer təklif edib, katibəsinə iki stəkan kofe 
gətirməsini tapşırdı. Almeyda oturan kimi birbaşa suala 
keçdi:
-Dindirəcəyimiz adamlar nə zaman Ankarada olaca q-
lar?
-Onların həbs olunduğu bölgədə hava limanı olmadı-
ğından Kastamonuya qədər helikopterlə, oradan Ankara-
ya qədər isə təyyarəylə gətirməyi planlaşdırırdıq. Ancaq 
hazırda Karabükdə çox güclü külək əsdiyindən onları 
Kastomonuya qədər helikopterlə yox, maşınla gətirməyə 
məcbur olduq. Artıq maşın karvanı yarım saat bundan qa-
baq Karabükdən Kastamonuya doğru yola düşüb. Ümid 
edirəm, bir neçə saatdan sonra burada olacaqlar.
-Türkiyə polisinin peşəkarlığına şübhəm yoxdur. An-
caq Conun adamları yüksək təlim keçmiş, fiziki cəhətdən 
çox güclü və bununla bahəm, qəddar insan lardır. Buna 
görə də, təhlükəsizliklə bağlı vəziyyətin nə yerdə olduğu-
nu öyrənmək istərdim.
199
-Həmin üç nəfəri Karabükdən Ankaraya polislərdən, 
ordu qüvvələrindən və xüsusi təyinatlılardan ibarət 100 
nəfərlik ordu gətirəcək. Dəstənin rəhbərliyi isə Erkan ad-
lı cəsur və bacarıqlı bir nəfərə tapşırılıb. Həbs olunanlar 
Karabükdən Kastamonuya qədər və Ankaradakı hava 
limanından bura qədər olan yolu xüsusi zirehli maşın-
da gələcəklər. Onlara yuxu iynəsi vurulduğundan bütün 
yolboyu yatacaqlar. Hətta onların təhlükəsizlikləri na-
mi nə maşınlarda və təyyarədə yanlarında onlara nəza-
rət etmələri üçün heç bir adam qoyulmayacaq, yalnız kə-
nardan müşayət edəcəklər. Yəni maşından təyyarəyə və 
əksinə daşınmalarını nəzərə almasaq, heç kim onlarla tə-
mas yarada bilməyəcək.
Almeyda Səlcuqun sözlərindən bir az rahatlanaraq, 
kofedən bir qurtum içib saata baxdı.
Karabük. Türkiyə
Con ağacın dibində oturub tapança darağına güllə yı-
ğa-yığa öz-özünə fit çalırdı. Yolun hər iki tərfində gizlən-
miş adamları isə sakitcə oturaraq maşınların gəlmə sini 
gözləyirdilər. Maşınların yaxınlaşdığını xəbər vermək 
üçün 10 dəqiqəlik irəli məsafədə dayanan Conun adamı 
maşınları gözləyə-gözləyə özü də bilmədən yuxuya get-
mişdi. Yaxınlaşan maşınların səsinə oyananda ilk öncə 
harada oluğunu və nə baş verdiyini anlamasa da, sonra-
dan polis və hərbi maşınları gördükdə hər şey ani olaraq 
yadına düşdü. Hərbi hissəyə ərzaq və digər ləvazimatları 
daşıyan dörd hərbi maşın və onları müşayət edən iki polis 
maşınını Burakgili aparan maşın karvanı olduğunu zənn 
edib Cona zəng vuranda hələ yuxudan tam ayılmamışdı. 
200
Con tapançanı silirdi ki, yanına qoyduğu telefon zəng çal-
dı. Telefonu götürərək bir az dinlədikdən sonra - ok - deyib 
telefonu söndürərək yaxın lıqdakı içinə yağış suyu dolmuş 
kiçik çuxura atdı. Darağı tapançaya taxaraq ayağa durub 
qışqırdı:
-Hazır olun. Qarşı tərəfə də xəbər verin hazır olsun-
lar. İki polis və dörd hərbi maşındır. Beş dəqiqədən son-
ra burada olacaqlar. Dediyim kimi hər bir maşın hər iki 
tərəfindən raketlə vurulsun.
Con bu yeri təsadüfən seçməmişdi. Yolun hər ik tərəfi 
sıx meşəlik idi və yaxınlıqda döngənin olması maşınların 
sürətlərinin azalmasına səbəb olurdu. Cona xəbər verən 
şəxs yuxudan tam ayılmaq və özünə gəlmək üçün bir az 
ləngimək qərarına gəldi və ağaclardan birinə söykənərək 
siqaret yandırdı. Bir-iki qüllab vurmuşdu ki, yaxınlaşmaq-
da olan maşın karvanını görüb özünü itirdi. Səhv etdiyini 
başa düşərək əlindəki siqareti cəld kənara atıb sifəti qor-
xudan ağarmış halda telefonu cibindən çıxardaraq Cona 
zəng vurdu. Bir neçə dəfə cəhd etdikdən sonra Cona zəng 
çatmadığını görüb telefonu ataraq pusquda duranlara 
tərəf qaçmağa başladı. Bir az qaçdıqdan sonra maşınla-
rı keçə bilməyəcəyini görərək dayandı və Conun öz işini 
bacarmayan adamlarına necə dəhşətli işgəncələr verdiyini 
bildiyi üçün əli titrəyə-titrəyə silahını çıxardaraq gicgahına 
dayayıb atəş açdı. Ərzaq maşınları döngədən keçib lazımi 
məsafəyə çatan kimi yolun hər iki tərəfindəki meşədə ağac-
ların arasında gizlənmiş adamlar raketlə hər iki tərəfdən 
maşınları vurduqdan sonra baxmaq üçün yanan maşınlara 
tərəf getdilər. Conun tapşırığı belə idi. Burakın öldüyünə 
əmin olmaq lazım idi. Burakgili Kastamonuya aparan 
maşın karvanı ərzaq maşınlarının vurulduğu anda artıq 
döngəyə çatmışdılar və dəhşətli partlayış səslərini eşidib 
201
cəld dayanaraq maşından düşüb nə baş veriyini anlamaq 
üçün baxmaq qərarına gəldilər. Conun adamları hərbiçiləri 
və polisləri görən kimi bir birilərinə - ehtiyatlı olun, bizi 
tələyə saldılar, tez buradan uzaqlaşaq, - deyə qışqıraraq 
atəş aça-aça meşəyə doğru qaçmağa başladılar. Erkan yo-
lun ortasında aşaraq, yanan hərbi maşınları və onlara atəş 
açanların xarici dildə danışdıqlarını görüb məsələnin nə 
yerdə olduğunu başa düşdü. Xüsusi təyinatlı qüvvələri 
Burakgilin yanında saxlayaraq, polis və ordunu götürüb 
quldurları tutmaq üçün hücuma keçdi. Conun adamları 
meşənin içi ilə bir az qaçdıqdan sonra güclü atəş təzyiqinin 
altında dayanıb vuruşmağa məcbur oldular. 
Meşədə tərəflər arasında Karabükdə indiyə qədər 
görünməmiş və bundan sonra da görünməyəcəyi ehtimal 
edilən şiddətli döyüş başladı. Səlcuq zəng gəldiyini görüb 
əlindəki kofeni masanın ütünə qoyaraq telefonu götürü. 
Bir az dinlədikdən sonra əsəbi halda bir neçə söz deyib te-
lefonu söndürdü. 
Almeyda türk dilini bilməsə də, Səlcuqun üzünün ifa-
də sindən və əsəbdən titrəyən səsindən ona verilən xəbərin 
pis olduğunu dərhal başa düşdü. O telefonu söndürən 
kimi ümidsizliklə soruşdu:
-Burak da əlimizdən çıxdı?
-Yox. Burak bizim əlimizdədir. Bir qrup silahlı dəstə 
maşın karvanımıza hücum etmək üçün pusquda daya-
nıbmış. Sonra bizim maşınlardan bir az irəlidə gedən və 
hərbi hissəyə ərzaq və digər ləvazimatlar aparan maşın 
karvanının bizimki olduğunu zənn edərək raketlərlə atəşə 
tutublar. İndi bizim döyüşçülərlə onlar arasında atışma 
gedir. Əmr etdim həmin yerə təcili olaraq əlavə qüvvələr 
göndərilsin.
202
Almeyda heç nə deməyərək, başını əlləri arasına alıb 
həyəcanla hadisələrin sonrakı gedişatını gözləməyə başla-
dı. Döyüşün getdiyi yer ağaclıq olduğundan quldurlar çox 
rahat şəkildə müdafiə olunaraq geri çəkilə bilirdilər. Buna 
görə də, Erkan adamlarının yarısına 200 metrədək sağ 
və sol tərəflərə qaçarıb oradan irəliləmələrini və dəstəni 
mühasirəyə almalarını tapşırdı. Yerdə qalanlara isə adam-
larının azalmasını qarşı tərəfə hiss etdirməmək üçün atəşin 
şiddətini artırmalarını əmr etdi. 10–15 dəqiqədən sonra 
quldurları tam mühasirəyə alan dəstə onları məhv etmək 
üçün hücuma keçdi. Con mühasirəyə düşdüklərini görüb 
adamlarına bir tərəfə hücum edərək mühasirəni yarmala-
rını tapşırdı. İlk əvvəl güclü müqavimət göstərərək bu nail 
olsalar da, sonradan xeyli sayda itki vermələri, patronla-
rının azalması və qarşı tərəfə kömək gəlməsi onları çətinə 
saldı. Mühasirə halqasının get-gedə daraldığını və adam-
larının 7–8 nəfər qaldığını görən Con onlara atəşi dayan-
dıraraq, əllərini başlarının ardına qoyub üzü üstə yataraq 
polislərin gəlməyini gözləmələrini tapşırdı. Özü isə ağac-
ların arxasına keçərək yaxınlıqdakı palıd ağacına dırmaşdı 
və sıx yarpaqların arasında görünməz oldu. Polislər qarşı 
tərəfdən atəşin kəsildiyini görüb ehtiyatla irəliləməyə baş-
ladılar. Erkan təslim olanların yanına çatanda yanındakı 
leytenanta dedi:
-Siz yaralıları bir yerə yığıb ilk tibbi yardım göstərin ki, 
qanaxmadan ölməsinlər. Ölənlərlə işiniz olmasın, qoy on-
larla Ankaradan gələcək müstəntiq və ekspert qrupu ma-
raqlansın. Bizə köməyə gələn dəstənin yarısı burada qalsın. 
Bizim isə daha burada bir işimiz qalmadı. Təslim olanları 
da götürüb yolumuza davam edirik. – Üzünü yanında da-
yanan polis zabitinə çevirib dedi: -Buradakı əsirləri Burak-
gilin maşınına qoymayın. Bu Burakı öldürmək üçün tələ 
203
ola bilər. Təslim olanları, hər iki tərəfdən ölənlərlə yarala-
nanları sayıb mənə deyin ki, mərkəzə xəbər verim.
Erkan geri qayıdanda onsuz da dar olan yolun partla-
dılmış maşınlar ucbatından bağlandığını gördü. Buna görə 
də maşınların yanına çatanda xüsusi təyinatlı dəstənin 
rəhbərinə dedi:
-Yol bağlıdır, maşınlar buradan keçə bilməyəcək. 
Gərək geri qayıtsınlar.
-Bəs içindəkiləri Kastamonuya qədər necə aparaca ğıq?
-Ən yaxın qəsəbəyə qədər kürəyimizdə daşıyacağıq. 
Orada bir neçə maşın tapmaq olar.
-Bu çox risklidir.
-Başqa təklifin var?
-Təklifim olub-olmamasının məsələyə heç bir dəxli 
yoxdur. Mən reallıqdan danışıram.
-Sən özünə güvənmirsən, yoxsa adamlarına? Səni deyə 
bilmərəm, amma mən bu mühafizədə iştirak edən hər bir 
kəsə inanıram və güvənirəm. Onlar bir az bundan qabaq 
güvənilir olmalarını isbat etdilər. Daha nə istəyirsən?
Ankara. Türkiyə
Almeyda həyacanla otaqda o baş bu başa var-gəl edir-
di. Səlcuq isə gözünü telefona dikərək veriləcək xəbəri 
gözləyirdi. Hadisə yerindən artıq bir neçə dəfə xəbər gəlsə 
də, hamısı eyni məzmunlu idi: Tərəflər arasında döyüş 
hələ də davam edir. Hər iki tərəfdən itkilər var. Quldurlar 
hələ də müqavimət göstərirlər və s. 
Telefon zəng çalan kimi hər ikisi həyəcanla telefona 
baxdılar. Səlcuq dəstəyi götürüb danışmağa başladı. Bir az 
danışandan sonra üzünü səbirsizliklə onun nə deyəcəyini 
gözləyən Almeydaya tutaraq: 
204
-Artıq rahat nəfəs ala bilərik. Hər şey arxada qaldı.
Almeyda stulda əyləşərək soruşdu:
-Burak salamatdır?
-Əlbəttə salamatdır. İndi zəng vuran Erkan idi. De-
yir silahlılardan on beşi öldürülüb, on biri isə yaralanıb. 
Səkkiz nəfər təslim olublar, onları da bura gətirirlər. Sənə 
demişdim axı, dustaqların mühafizəsini etibarlı adamlara 
tapşırmışıq. Görürsən, heç otuz dörd nəfərlik ordu belə 
Burakı bizim əlimizdən ala bilmədi. Bacardıqları tək şey 
maşın karvanını bir–iki saat ləngitmələri oldu.
Səlcuq gülərüzlə cavab verdi:
-Siz tərəfdən nə qədər itki oldu?
Anidən onun üzünə dərin bir hüzn çökdü:
-Bu döyüşdə on ikisi əsgər, səkkizi polis olmaqla, iyir-
mi nəfər insanımız həlak oldu. Doqquz nəfər isə yaralanıb.
-Mən təəssüf edirəm. – Almeyda danışdıqca, səsi 
titrəyirdi. – Oradakı insanların ölümü dünyanın müxtəlif 
yerlərində olan minlərlə əlil insanın bu dünyada rahat və 
xoşbəxt yaşamalarına vəsilə olacaq. Orada həlak olanla-
rın anaları öz ölümlərinin hesabına minlərlə insana həyat 
verən cəsur övladlarıyla fəxr etməlidirlər. Mən də öz can-
larını başqalarının xoşbəxtliyi üçün fəda edən o iyirmi 
nəfərin ruhu qarşısında baş əyirəm. Ümid edirəm ki, doq-
quz nəfər tezliklə, sağalaraq ayağa qalxacaqlar.
Səlcuq nə isə demək istəsə də, qəhərdən onu danışma-
ğa qoymadı. Başını aşağı-yuxarı yelləməklə, Almeydaya 
təşəkkürünü bildirdi.
Kastamonu. Türkiyə
Maşın karvanı Kastamonudakı hava limanına çatan-
da, uçuş zolağına çıxıb düz təyyarənin yanında dayandı. 
205
Erkan maşından düşən kimi bir nəfər yaxınlaşıb özünü 
təqdim etdi:
-Salam cənab. Mənim adım Okandır. Bu aeroportun 
rəhbəri müavini vəzifəsində çalışıram. Vəziyyətlə bağ-
lı Ankaradan bizə məlumat veriblər. Hər şeyin yüksək 
səviyyədə olması üçün əlimizdən gələni edirdik ki, uçuş 
vaxtında və təhlükəsiz həyata keçirilsin. Bunun üçün xü-
susi təyyarə də hazırlamışdıq. Ancaq təəssüf ki, son an da 
təyyarənin yanacaq çənində kiçik bir problem ortaya çıxdı. 
İndi onu təmir edirik.
Erkan hirslə əlini maşının kapotuna vurdu:
-Bir bu çatmırdı. Təmir uzun çəkər?
-Mühəndislər hazırda bu işin üstündə çalışırlar. 
Baş mühəndis on beş dəqiqə bundan qabaq mənə dedi 
ki, bir saata düzələr. Təqribən, qırx beş dəqiqə çəkəcək. 
Karabükdə baş verən hadisədən xəbərim var. Bilirəm ki, 
bərk yorulmusunuz. Buyurun kabinetimə, yorğun luğu-
nuzu çıxarmaq üçün kofe için. Uşaqlara tapşıra cağam ki, 
buradakı insanlara da kofe gətirsinlər.
-Yox, təşəkkür edirəm. Burada qalsam daha yaxşı olar. 
Quldurların haradan, nə vaxt çıxacağı məlum deyil.
-Hava limanında bütün təhlükəsizlik tədbirləri görü-
lüb. Hətta bütün uçuşlar ləğv edilib. Ancaq yenə də siz 
necə istəyirsiniz elə olsun. Mən tapşıraram, sizin də kofe-
nizi bura gətirərlər.
Erkan: – Sağ olun – deyib ətrafa göz gəzdirməyə başladı.
Karabük. Türkiyə
Con polislərin başının yaralılara qarışdığını görüb səs-
sizcə ağacdan düşərək aradan çıxdı. Hadisə yerindən bir 
206
xeyli uzaqlaşıb corabının içindən telefonu çıxardaraq Mu-
rada zəng vurdu. Murad Masallı rayonundakı evinin bax-
çasında, döşəkçənin üstündə uzanıb radioya qulaq asa-asa 
samovarın qaynamasını gözləyirdi. Telefonun zəng çaldı-
ğını görüb radionun səsini azaltdı: 
-Alo. Eşidirəm.
-Salam Murad. Bu mənəm, Con.
-Bilirəm. Nömrən telefonumda var. Nə oldu? Burakı 
ələ keçirə bildin? Sağdır, ya ölü?
-Yox, Murad. Burak hələ də türk polisinin əlindədir. 
Türklər bizi tələyə saldılar, meşədə mühasirəyə alıb 
öldürməyə başladılar. Cəmi yeddi–səkkiz adamımız qaldı. 
Mən güclə aradan çıxa bildim.
Murad əsəbindən qışqırdı:
-Sən nə danışırsan? Sənə nə olub, həə, Con? Səndən so-
ruşuram Con, sənə nə olub? Qızı öldürə bilmədin, Samirin 
qardaşı oğlunu öldürə bilmədin, Silvanı öldürə bilmədin. 
Samir isə bilinmir sağdır, ya ölü. İndi də Burak. “Söyüd 
yarpağı” təşkilatından bizə qalan həmin otuz dörd nəfər 
idi, onun da axırına Türkiyədə çıxdın.
-İstər argentinalı qız olsun, istər Silva, istərsə də bir 
başqası. Onları öldürmək üçün mən getməmişdim, adam-
larımı göndərmişdim. Əgər işlər yarımçıq görülübsə, bu 
mənim günahım deyil. Mən şəxsən gördüyüm işləri tam 
görməsəydim, indi Sergey də, Markez də, digər iki nəfər 
də sağ qalardılar.
-Əgər belədirsə, onda mənə diqqətlə qulaq as. Hələlik 
bir–iki gün Türkiyədə qalıb Samirin məsələsini həll et. 
Sonra Madridə gedib qızı öldür. Qızın gizləndiyi yerin ün-
vanını mesajla göndərəcəyəm.
-Qızın gizləndiyi yeri öyrənmisən? – Con təəccüblə so-
ruşdu.
207
-Əlbəttə. Yoxsa elə bilirsən bütün günü çay içə-içə 
musiqiyə qulaq asıram? Sonra sənə deyəcəyim planlar 
əsasında Almeydanı, Silvanı, birdə zəiflədiyimizi düşü-
nərək limandakı dörd gəmimizi özününküləşdirən rusi-
yalı Aleksandrı da aradan götürərsən. Sən bizim qarşımı-
zı kəsməyə çalışanları məhv et ki, hamı bizim kim oldu-
ğumuzu bilsin. Əgər bu işləri bacarsan, biz yeni təşkilat 
qura biləcəyik. Yox, bu işlərdən başıuca çıxa bilməsək, 
on da heç kim bizi saymayacaq. Ya cinayət aləmindəki 
düşmənlərimiz axırımıza çıxacaq, ya da ki polislər.
-Biz hər kəsə kim olduğumuzu göstərərik.
-Bəs yeni işimizin nə olacağını bilmək istəmirsən?
-Əlbəttə istəyirəm.
- Özümüzə yerin altında zavod açaraq orada müxtəlif 
silahlar istehsal edəcəyik. Dünyanın bütün ölkələrinə sata-
cağıq. Ancaq dediyim kimi, gərək bu işlə məşğul olan in-
sanlar bizim rəhbərliyimiz altında işləməyə razı olsunlar.
- Arxayın ol boss. “Söyüd yarpağı” təşkilatını dağıdan-
lara elə dəhşətli dərs verəcəyəm ki, cinayət aləmində hamı 
bizdən danışacaq.
-Afərin. Mən sənə inanıram.
-Boss, bəs Burakla bağlı nə etməyimi istəyirsən?
-Onunla işin olmasın, o nə edəcəyini yaxşı bilir. Sən 
Samirlə maraqlan.
Con Muradla sağollaşandan sonra telefonu söndürüb 
yenidən corabının içinə qoydu və cəld oradan uzaqlaşdı.
Kastamonu. Türkiyə
Kastamonu hava limanında hər şey yolunda getsə də, 
Erkan çox təlaşlı idi. Bacardığı qədər maksimum diqqətli 
208
olmağa çalışırdı. Təyyarəni təmir edən mühəndislər, ara-
dabir ona və adamlarına çay gətirən aeroptun işçiləri, bir 
sözlə, hər kəs Erkanın gözünə Conun adamı kimi görünür-
dü. Ona elə gəlirdi ki, quldurlar bu saat hara dansa peyda 
olacaqlar. Bu səbəbdən də Burakın olduğu avtomobildən 
bir addım da uzaqlaşmadan diq qətlə ətrafı nəzərdən keçi-
rirdi. Okan gəlib Erkanın yanına çatan kimi dedi:
-Problem həll olundu əfəndim. Artıq yola düşə bilər-
siniz.
Erkan üzünü adamlarına tutub dedi:
-Həbs olunanları təyyarəyə aparın. Bir az tez olun, on-
suz da kifayət qədər vaxt itirmişik.
Adamlar Burakı təyyarəyə aparandan sonra Erkan 
ra hat nəfəs aldı. Digər cinayətkarlar da təyyarəyə daşı-
nandan sonra mühafizə dəstəsi təyyarəyə mindi və pilot 
mühərriki işə saldı.
Ankara. Türkiyə
Səlcuk kabinetə girərək, içi yeməklə dolu sinini masa-
nın üstünə qoyub dedi:
-Artıq rahatca nahar edə bilərik. Təyyarə on dəqiqə 
bundan qabaq Kastamonu hava limanından yola düşüb. 
Buyurun, yaxın əyləşin.
Almeydanın yeməyə iştahı olmasa da, Səlcuqun sözü-
nü yerə salmamaqdan ötəri masaya yaxın oturdu. Əslində, 
Səlcuqun da yeməyə həvəsi yox idi. Karabükdə iyirmi 
nəfərin ölümü onu əməlli-başlı dilxor etmişdi. Bu yemək 
məsələsini də “birdən Almeyda ac olar, yemək istəməyə 
utanar” deyə fikirləşərək ortaya atmışdı.
Təyyarə Ankaradakı hava limanında yerə enən kimi 
onları mərkəzə aparacaq maşın karvanı cəld yanlarına ya-
209
xınlaşdı. Erkanın göstərişi ilə adamlar vaxt itirmidən Bu-
rakı və helikopterdə həbs olunan digər iki nəfəri bir ma-
şına, meşədə təslim olanları isə başqa bir maşına mindirib 
yola düşdülər. Yolboyu bir neçə dəfə tıxaca düşsələr də, 
nəhayət təyin olunan yerə gəlib çıxa bildilər.
Telefonun zəng çalmasından sonra Səlcuq kiminləsə 
danışıb dəstəyi yerə qoyan kimi Almeydaya dedi:
-Gözün aydın! Axır ki, Burakı və o birilərini gətirdilər. 
Maşın karvanı beş dəqiqədən sonra binanın həyətinə giriş 
edəcək. Buyurun getdik.
Səlcuqla Almeyda həyətə çıxanda maşınlar hasarın qa-
pısından həyətə girirdilər. Maşınlar dayanan kimi Erkan 
aşağı düşərək Səlcuqla Almeydanın yanına gəldi və yol-
boyu baş verən hadisələrlə bağlı onlara məlumat verdi. 
Səlcuq Erkanın dediklərini bircə-bircə Almeydaya tərcümə 
edirdi. Erkan sözünü qurtaran kimi hər üçü Buraka baxma-
ğa getdilər. Erkangil Burakın olduğu maşına yaxınlaşanda, 
maşının yanındakı adamlar Səlcukun işarəsiylə qapını aç-
dılar. Hər ikisi maraqla içəri boylananda yerlərində donub 
qaldılar. Təəccübdən Almeydanın gözlərinin böyüməsini 
və Səlcuqun -Aman Allah - deyərək geri çəkilməsini görən 
Erkan içəri baxanda dəhşətə gəldi. İçi qan gölməçəsinə 
dönmüş maşında hərəkətsiz halda uzanan adamların di-
dilib -dağıdılmış biləklərini görəndə nə baş verdiyini an-
lamasa da, sonradan Burakın qanlı ağzını görüb hər şeyi 
başa düşdü. Səlcuq gördüyü mənzərədən çaşıb qalmışdı. 
Ona görə də səsi titrəyə-titrəyə soruşdu:
-Burada nə baş verib?
-Hər şey aydındır. – Erkan dilləndi. – Burak fiziki cə-
hət dən çox möhkəm adam olduğundan yuxudan tez ayı-
lıb, həm öz biləyini dişləyərək damarını qopardıb, həm də 
bu iki nəfərin.
210
Səlcuq: -Yolboyu bu qədər ləngimələri gərək nəzərə 
alaydıq. Təbii ki, bir müddətdən sonra iynənin təsiri keç-
məliydi. – Cəsədləri diqqətlə nəzərdən keçirib dedi: -Əgər 
intihar edibsə, mütləq mühüm bir şey bilirmiş. Gedək 
Karabükdə ələ keçirilənlərə baxaq. Görək orada vəziyyət 
necədir.
Onlar digər maşının qapısını açanda içəridəkilərin sağ 
olduğunu görüb sevinən vaxt, Almeyda səkinin kənarında 
oturub dərin fikrə getmişdi.
Karabük. Türkiyə
Meşənin içi ilə bir az getdikdən sonra Samir yoru laraq 
dedi:
-Yorulmuşam. Gəl bir az istirahət edək.
Hər ikisi ağacın dibində oturdular. Pedro çantadan bu-
tulkanı çıxardıb çalxalayaraq, nəyi isə ölçürmüş kimi dedi: 
-Suyumuz qurtarır. Bizə qalan bircə bu yarım butulka 
sudur. Tezliklə, su tapmasaq vəziyyət çətin olacaq.
-Yağış suyu içə bilirsən?
-İçə bilirəm. Amma biz butulkanı yağışın altına qoyub 
dolmasını gözləsək, gərək ən az iki gün yağış yağa.
-Sən onu mənim öhdəmə burax, rahatca suyunu iç. Bu-
tulkanı doldurmaq mənim boynuma.
-Qabırğan yenə ağrıyır?
-Hə. Amma dünənkinə baxanda ağrı bir xeyli azalıb.
-Axşam yadıma sal, qolunun yarasını yenə açım təmiz-
ləyim. Yoxsa infeksiya keçər. 
-Oldu, deyərəm.
Pedro sudan bir az içib butulkanı Samirə uzadaraq so-
ruşdu:
211
-Nə əcəb indiyə qədər evlənməmisən?
-Azərbaycanda əngəlli insanların evlənməsi bir az 
çətindir.
-Niyə ki, qanun yol vermir?
Samir sudan bir neçə qurtum içib dedi:
-Yox. Qanunun gözündə hər kəs bərabərdir. Problem 
yazılmamış qanunlardadır.
-Başa düşmədim?
-Səbr elə, hər şeyi biləcəksən. Təsəvvür et ki, əlil bir 
oğlan gözəl və sağlam bir qızı sevir. Qızın heç bir problemi 
yoxdur. Şəhərdə yaşayır, valideynləri sağ və salamatdırlar, 
maddi vəziyyətləri normaldır. Qızın yaşı da elə çox deyil 
ki, nəyəsə məcbur qala. Təbii ki, belə bir qız heç vaxt əlil 
oğlana ərə getməyə razı olmaz. O yalnız qüvvətli, imkanlı 
və ən əsası sağlam bir oğlan arzusun dadır.
-Qızların ki, hamısı elə deyil? Həyata məntiqlə yana-
şan qızlar da var.
-Dedim axı səbr elə. Deməli belə. Oğlan yaxınlaşır qıza 
və ona evlənmək təklif edir. Qız da xasiyyətindən asılı ola-
raq, ya ağır cavablarla oğlanı təhqir edir, ya da şirin dillə 
başından edir. Deyək ki, qız sənin dediyin kimin məntiqli 
və ağıllı bir qız olur və təklifə müsbət cavab verir.
-Sonda mən deyənə gəldin.
-Bizim tərəflərdə sənin kimisinə altıaylıq deyirlər.
-Altıaylıq nədir?
-Yəni o qədər səbirsizdir ki, dünyaya gəlmək üçün 
doqquz ayı ana bətnində gözləməyə hövsələsi çatmayıb, 
altıaylığında doğulur. 
Pedro gülümsünərək:
-Yaxşı, davam elə. Qız razı, oğlan razı. Buradan belə 
olan problemlər məni də marağa saldı.
212
-Demək belə. Qız bir gün bu haqda valideynlərinə da-
nışır. Onlar da çığır -bağır salırlar ki, o oğlan sənə layiq 
deyil. Biz səni böyütmüşük ki, xoşbəxtliyini görək, elə bir 
insana ərə getsən işin-gücün ona qulluq etmək olacaq. O 
özü bu həyatda kimdənsə asılı vəziyyətdədir, səni necə do-
landıracaq və s. Bir sözlə, qızın beynini elə doldururlar ki, 
öz qərarından rahatlıqla imtina edir.
-Bu artıq həqiqətən də problemdir.
-Bu hələ hamısı deyil. Deyək ki, valideynlər qızlarının 
qərarına hörmətlə yanaşdılar və ona heç nə demədilər. Bax 
əsl həngamə bundan sonra başlayır ki, bunun da adına qo-
hum-qonşu təzyiqi deyirlər.
-Qohum-qonşu?
-Bəli. Qohum, qonşu, dost, iş yoldaşı, özünü həmin 
ailəyə yaxın hiss edən şəxslər. İlk reaksiya qızın rəfiqəsindən 
gəlir: -Axtara–axtara bunumu tapdın? Mən 48 yaşıma 
qədər evdə qalsaydım da, buna ərə getməzdim. Əgər məni 
məcbur beləsinə versəydilər, utandığımdan evdən bayıra 
çıxmazdım. Heyf deyil yol gedərkən yanımda hündürboy, 
yaraşıqlı bir oğlan olsun?! Yoxsa beləsi? Hətta düşünəndə 
belə tüklərim biz-biz olur! Sonra meydana qızın xalaları, 
bibiləri çıxıb anasına deyirlər: -Az, sənin ağlın harada idi 
ki, gül kimi qızını beləsinə ərə verirsən? Eşidəndə ətim 
ürpəşdi və s. Daha nə uzadıme? Bir tərəfdən tikanlı sözlər, 
bir tərəfdən lağlağı atmacalar, digər tərəfdən də təəccüb 
dolu kinayəli baxışlar. Bir sözlə, hər tərəfdən o qədər 
təzyiq gəlir ki, bu təzyiqin qabağında durmaq hər kəsə 
nəsib olmur. Mənim «Ümid» mərkəzini yaratmaqda əsas 
məqsədim budur: Əlil insanları digərlərinin beyninə elə 
yeritmək lazımdır ki, onlar əlillərə qeyri-adi bir varlıq, baş-
qalarına möhtac, uğursuzluq simvolu kimi baxmasınlar. 
Onların da özləri kimi adi bir insan oluğunu dərk etsinlər.
213
-Bu lap eşitdiyim əhvalata bənzəyir ki.
-O nə əhvalatdır elə?
-Olmuş hadisədir. Bir əngəlli insanla sağlam bir qız 
bir-birilərini sevirlərmiş. Ancaq atası qızını ona vermək 
istəmirmiş. Bir gün oğlan gəlir qızın atasının yanına ki, 
onunla danışa. Ancaq atanı heç cür yola gətirməyin müm-
kün olmadığını görən oğlan deyir: -Yaxşı, mən sənin qızın-
dan uzaq duracağam və bir daha nə sənin, nə də qızının 
gözünə görünməyəcəm. Ancaq əvəzində kiçik bir istəyim 
var. Qızın atası soruşur ki, - O nə istəkdir elə? Oğlan deyir 
ki, mənə bir saat vaxt ayır, gedək sənə iki şey göstərəcəyəm. 
Ata soruşur: -Bundan sonra qızımdan uzaq duracaqsan? 
Oğlan, əlbəttə deyir və hər ikisi taksiyə minərək yola 
düşürlər. Yolboyu kişi fikirləşir ki, “görəsən, bu məni hara 
aparır? Mənə nə göstərəcək?” Bir həbsxananın qarşısında 
oğlan deyir ki, çatdıq. Oğlan həbsxana rəisi ilə əvvəlcədən 
danışdığı üçün onları maneəsiz içəri buraxıb dustaqların 
hava almaq üçün gəzdikləri əraziyə aparırlar. Oğlan hər 
tərəfi tikanlı məftillərlə əhatə edilmiş ərazidə o tərəf-bu 
tərəfə gəzişən dustaqları göstərib deyir: Bu həbsxanda 500-
dən çox dustaq var. Onlara yaxşı-yaxşı bax. Gör, bu beş yüz 
nəfərdən neçəsi əngəllidir? Ən çox beş nəfəri. Sonra oğlan 
kişini binası həbsxananın binasına bitişik olan narkoma-
niyadan və alkoqolizmdən əziyyət çəkənlər üçün tikilmiş 
xəstəxanaya aparır və yenə deyir: Burada 150-dən çox in-
san müalicə alır. Səncə bunlardan neçəsi əngəlli insanlar-
dır? Cəmi iki nəfər cənab. Bəli mənim bir qolum yoxdur. 
Ancaq əvəzində mən oğru deyiləm, narkotikdən istifadə 
etmirəm, bu vaxta qədər heç kimin xətrinə dəymədən 
vicdanlı və təmiz həyat sürmüşəm. İndi son söz sənindir. 
Əgər qızının mənimlə evlənməsini istəmirsənsə, mən söz 
verdiyim kimi sizin həyatınızdan birdəfəlik çıxacağam. 
214
Kişi nəinki öz qızını həmin oğlana ərə verir, hətta oğluna 
da əngəlli qız alır.
-Həqiqətən də ibrətamiz əhvalatdır. İnsanlar məsə lənin 
yalnız bir tərəfinə baxırlar, o da gözlə görünən tərəfidir. 
Əslində isə fiziki qüsuru olanlar öz işlərində sağlam insan-
lardan bir baş üstün olmağa çalışırlar ki, buna görə də öz 
üzərlərində daha çox işləyirlər. Deyək ki, ailənin qızı bir 
oğlanı sevir. Qızın valideynləri oğlanla tanış olduqda onun 
hündürboy, sağlam və yaraşıqlı olduğunu görüb qızları-
nın doğru seçim etdiyini düşünürlər və oğlanı daha ya-
xından tanımağa çalışmırlar. Bəlkə bu oğlan narkomandır, 
bəlkə fırıldaqçıdır, bəlkə hansısa cinayətkar qrupun üzvü-
dür. Ya da qumarbazdır. Bəlkə də hansısa daxili xəstəliyi 
var. Valideynlər oğlanlarının seçdiyi qızın gözəlliyinə ba-
xıb övladlarının seçimini araşdırmırlar. Daha demirlər ki, 
bəlkə bu qız fahişədir, indiyədək neçə dəfə evlənib boşa-
nıb, bəlkə fırıldaqçıdır. Bu saydığım problemlər əngəlli oğ-
lanlarda və qızlarda ən az 80 faiz az rast gəlinir. Bəs sənin 
ölkəndə bu barədə ümumi vəziyyət necədir?
-Bizim tərəfdə bu məs...
-Bağışla, Pedro sözünü kəsirəm. Ancaq bir neçə 
dəqiqədən sonra yağış yağacaq. Tez su üçün yer düzəldək, 
onsuz da yağış on dəqiqəyə kəsir. Nə qədər mümkün oldu 
yığarıq.
-Bəs bunu nə edəcəyik?
Samir: -Yağış yağarkən çətir kimi başımıza tutduğu-
muz selofanlardan birini mənə ver. İkimiz birinin altında 
birtəhər yağışdan daldalanarıq. – deyib yeri qazmağa baş-
ladı. Pedro selofanı çantadan çıxardıb Samirə verdikdən 
sonra yeri qazmaqda ona kömək etdi. İkisi bir yerdə ma-
şın təkəri dərinliyində bir çala qazaraq torpağı çalanın 
kənarlarına yığdılar ki, su torpaqdan süzülüb çalaya dol-
215
masın. Selofanı çalanın içinə sərmişdilər ki, güclü yağış 
yağmağa başladı. Birtəhər selofanı səliqə ilə hamarlayıb, 
özləri digər selofanın altında yağışdan qorunmağa çalışdı-
lar. Yağış kəsdikdən sonra çalaya baxanda ora xeyli su yı-
ğıldığını gördülər. Su ilə torpağın arasında selofan olduğu 
üçün su təmiz qalmış və içmək üçün yararlı vəziyyətdə idi. 
Pedro butlkanın hər ikisini doldurduqdan sonra klyonkanı 
çaladan çıxardaraq qatlayıb çantaya qoydu. İşlərini qurta-
ran kimi Samir əlini ona tərəf uzadıb dedi:
- Kömək elə qalxım. Artıq getməliyik. Bizlərdə belə 
bir atalar sözü var: “Yolçu yolda gərək”. Həm yolumuza 
davam edək, həm də sən bayaq yarımçıq qalan söhbətini 
davam edərsən.
Pedro Samiri ayağa qaldırıb qoluna girdi və hər ikisi 
meşənin içi ilə ağır-ağır irəliləməyə başladılar. 
Hadisədən 3 gün sonra
Ankara. Türkiyə
Almeyda oteldəki nömrəsində çarpayının üstündə 
oturaraq notebookda skaype vasitəsiylə görüntülü halda 
Silvayla danışırdı.
-Bax belə Silva! Sonu məhz bu cür qurtardı. Burakdan 
və adamlarından ötrü Türkiyəyə gəldim, bir gün həyacan 
içində onun yolunu gözlədim, Türk polisi iyirmi nəfər itki 
verdi, nəticə isə belə oldu.
- Fikir eləmə. – Silva Almeydaya təsəlli verməyə ça-
lışırdı. – Sən Conun adamlarından bərk yapış, onlar nə sə 
bilməmiş olmazlar. Mütləq Conla bağlı bir ipucu əldə edə 
bilərsən.
216
 -Dünən hamımız stres içində olduğumuzdan cəmi bi-
rini dindirə bildik. Digərlərini bu gün dindirməyi planlaş-
dırırıq. Ola bilər ki, istintaq bir neçə gün çəksin. Ona görə 
də hələ bir-iki gün buradayam.
-Mən argentinalı qızın atası ilə bağlı məlumat əldə 
etmişəm. O qaçaq yolla Türkiyədən Argentinaya taxta-
şalban daşımaq istəyən bir firmaya işə düzəlib və o firma-
nın işçiləri ilə birlikdə Türkiyəyə gəlib. Sonra Türk poli-
si həmin işçiləri həbs edərək Ankaraya aparıb. Çalış geri 
dönəndə onu da özünlə gətirəsən.
-Oldu. İspaniyada vəziyyət necədir?
-Burada sakitlikdir.
-Samirlə bağlı bir xəbər yoxdur ki?
-Xeyr. Bütün ölkəboyu onu axtarırıq, hələ heç bir izə 
rast gəlməmişik. Conun adamlarının ifadələri bizim üçün 
çox vacibdir. Bir şey öyrənə bilsən dərhal bizə xəbər ver.
-Oldu. Yeni bir məlumat olan kimi sizə deyəcəyəm.
-Görüşənədək.
-Görüşənədək.
Almeyda Silvayla sağollaşaraq əynini dəyişib Türkiyə 
ədliyyəsinə getdi.
Karabük. Türkiyə
Pedro başını qaldırıb səmaya baxaraq dedi:
-Bu günlük bəsdir. Bir azdan hava qaralacaq, gərək 
tonqal qalayaq.
-Nə deyirəm ki. Sən tonqal yandırmaq üçün quru bu-
daqlar topla, mən də o vaxta qədər ovladığımız dovşanı 
təmizləyim.
-Bacararsan?
217
-Lap dərisini də soyaram.
Pedro tonqal qalayıb Samirin təmizlədiyi dovşanı yaş 
budağa keçirərək bişirməyə başladı.
-Deyəsən, bir ay da yol getsək, bu meşədən kənara çıxa 
bilməyəcəyik. – deyə Samir sükutu pozdu.
-Narahat olma. Bilmirəm niyə, amma ürəyimə damıb 
ki, bir–iki günə yaşayış məntəqəsinə rast gələcəyik. Sən 
mənə öz ölkən haqqında danış. Görüm necə yerdə yaşa-
yırsan.
 -Bizlərdə belə bir məsəl var: “Heç kim öz ayranına turş 
deməz”. Buna görə də mən ölkəmi tərifləməyəcəyəm. Yal-
nız onun haqqında danışacağam. Özün nəticə çıxardarsan.
-Buyur. Eşidirəm səni.
- Azərbaycan iqlim cəhətdən yaşayış üçün çox əlverişli 
bir ölkədir. Təsadüfi deyil ki, on bir iqlim qurşağından 
doqquzu bu əraziyə düşüb. Əhalisi müasir dünyagörüş-
lü, eyni zamanda keçmişinə bağlı və adət-ənənələrə sa-
diq qalan insanlardır. Hər bir azərbaycanlı üçün vətəni 
sevmək, böyüklərə hörmət etmək və qonaqpərvərlik əsas 
vəzifələrdəndir. Hər bir şəhəri və rayonu özünəməxsusluğu 
ilə tanınır. Məsələn, Şəki şəhəri ipəyi, piti adlanan yeməyi 
və paxlavası ilə məhşurdur. Lənkəran limonu, Sabirabad 
qarpızı, Quba alması, Göyçay isə narı ilə məhşurdur. Pay-
taxt Bakı şəhəridir. Mənim doğulduğum Sumqayıt şəhərı 
“Sənaye şəhəri” kimi tanınır. Azərbaycanın tarixi abidələri 
və görməli yerləri barədə danışmıram. Onları sadəcə 
görmək lazımdır. Səni dəvət edirəm. Bir gün Azərbaycana 
qonaq gələrsən, o yerləri sənə göstərərəm.
-Eşitmişəm sənin ölkən müharibə şəraitindədir? Mü-
haribə gedən yerlər sizindir, yoxsa qarşı tərəfin?
-Bizim heç bir ölkənin torpağında gözümüz yoxdur. 
O yerlər Azərbaycanın tarixi torpaqlarıdır. O ki, qaldı 
218
sənin sualına, darıxma. Sənin sualının cavabını tezliklə, 
o yerlərdə dalğalanacaq üçrəngli, ay-ulduzlu Azərbaycan 
bayrağı verəcək. O günə lap az qalıb. Bizlərdə belə bir 
məsəl var: “Oğurluqla pisliyin ömrü ən çox qırx gündür”.
-Ən çox sevdiyiniz bayram hansıdır?
-İslam dininə mənsub olan bayramlar, bir də Novruz 
bayramı.
-Sizin heç bir futbol klubunuzu və ya futbolçunuzu ta-
nımıram. Sizdə futbol zəifdir?
-Düzdür, bizdə futbol hələ təzə-təzə inkşaf edir. Ancaq 
əvəzində ürəklə deyə bilərəm ki, volleybol klublarımız Ar-
gentina klublarını udar.
-Bəs ...
-Dayan-dayan. – Samir onun sözünü kəsdi. – Bir az da 
sən Argentina haqqında danış.
-Danışım da. Argentina Cənubi Amerika qitəsində 
yerləşir. Paytaxtı Buenos Ayres şəhəridir. Adının mənası 
ispancadan tərcümədə “gümüş ölkə”dir. Dini xristian, dili 
isə ispan dilidir. 25 May Argentinanın müstəqillik günü, 
ölkənin milli bayramı sayılır. Ölkə konstitusiyası 1 may 
1853–cü ildə qəbul edilib. 1994–cü ilin avqust ayında isə 
yenidən düzənlənib. Futbol haqqında danışmıram. Məncə, 
Maradona, Batistuta və Messinin adları Argentina futbolu 
haqqında çox şey deyir. Tanqodan isə uzun-uzadı danış-
mağa ehtiyac yoxdur. Burada bir neçə dəqiqənin içində bü-
töv bir ölkə haqqında ətraflı danışmaq mümkün deyil. Bir 
gün qonaq gələrsən, hər şeyi öz gözlərinlə görərsən.
-Mütləq gələcəyəm. Söz verirəm. Birinci kim keşik 
çəkəcək?
-Sən yat. Mənim hələ yuxum gəlmir.
Samir “gecən xeyirə qalsın” deyib uzandı və yorğun 
olduğundan bir neçə dəqiqədən sonra yuxuya getdi.
219
Hadisədən 4 gün sonra
Ankara. Türkiyə
Səlcuq Ədliyə binasına girəndə Almeyda pilləkənlərlə 
yuxarı qalxırdı. Arxadan onu səsləyib dedi:
-Almeyda. Dayan, bir yerdə gedək.
Almeyda:
- Mən də sənin kabinetinə gedirdim.
Səlcuq yaxınlaşaraq əl verib görüşdü. 
-Bu gün səni belə tezdən görəcəyim ağlıma gəlməzdi. 
Dünən hamının ifadəsini aldığımızdan fikirləşirdim ki, bu 
gün istirahət edəcəksən. Buyurun getdik.
-Mən yalnız Con həbs olunandan sonra istirahət edə-
cəyəm. Bir aylıq məzuniyyət götürüb Kanar adalarına 
gedəcəyəm. Səninlə iki məsələyə görə görüşmək istə yir-
dim. Birincisi, burada alınan ifadələrin İspaniyaya gön də-
rilməsi haqqında, ikincisi isə Türkiyədə həbs olunan ar-
gentinalı ilə bağlıdır.
-İfadələrdən narahat olma. Bütün video və kağız ma-
terialları ən gec sabaha qədər İspaniyaya göndərə cək lər. 
Digər məsələ ilə bağlı kiçik bir çətinliyimiz var.
-Nə çətinlik?
-Məsələ burasındadır ki, həbs olunanların arasında 
Pedro adlı şəxs yoxdur. Bütün tutulanları dindiriblər, an-
caq hamısı birmənalı şəkildə elə bir adam tanımadıq larını 
deyirlər.
-Mən özüm onlarla danışmaq istəyirəm. Bu görüşü 
təşkil edə bilərsən?
-Əlbəttə. Nə zaman istəsəniz.
-İndi.
-Buyurun getdik.
220
Hər ikisi gəldikləri yolla geri qayıdaraq küçənin digər 
tərəfindəki müvəqqəti saxlama təcridxanasına getdilər. Al-
meyda maşına əyləşmək istəyəndə Səlcuq qoymadı:
-Lazım deyil. Təcridxana yaxında, yolun qarşı tərəfin-
dədir.
Onlar yolu keçib təcridxanaya gələndə Səlcuq Almey-
danı təcridxana rəisinə təqdim edib məsələ ilə bağlı qısa 
məlumat verdi. Hər ikisini dustaqların yanına aparması-
nı istədi. Almeyda otağa girərək üzünü dustaq lara tutub 
dedi:
-Mən sizi çox yormayacağam. Vaxtınızı cəmi bir neçə 
dəqiqə alıb gedəcəyəm. Demək belə. Bilirəm ki, Argen-
tinadan bura gələn işçilərin arasında Pedro adlı bir nə-
fər də olub. Onu satmayaraq müdafiə etməyinizi də başa 
düşürəm. Ancaq bilin ki, onun haqqında bildik lərinizi da-
nışsanız onu pis vəziyyətdə qoymaya caqsınız, əksinə, ona 
böyük yaxşılıq etmiş olacaqsınız.
-Bu Pedro kimdir? Onu niyə belə bəh-bəhlə axtarırsı-
nız? – dustaqlardan biri soruşdu.
-Çünki onun həyatı təhlükədədir.
-Təhlükədə? – Qustavo həyacanla soruşdu.
-Bəli, təhlükədə. Həyat yoldaşını öldürüblər, oğlu ağır 
yaralıdır, qızı isə itkin düşüb. Əgər tezliklə, tapa bilməsək 
onu da öldürə bilərlər.
-Düz danışdığını haradan bilək? – Bayaqkı dustaq 
yenidən dilləndi.
-Əgər yalan danışırıqsa belə, yenə də susmağınız onu 
təhlükə altına qoyur. Səlcuq söhbətə qoşuldu:
-İşlədiyinz meşə yırtıcı heyvanlarla doludur. Təkbaşına 
bu qədər yırtıcı heyvandan qurtulub sağ qalmaq müşkül 
məsələdir. Əgər tezliklə, onu tapa bilməsək ya aclıqdan 
öləcək, ya da vəhşi heyvanlara yem olacaq.
221
-Mən Pedronun dostuyam. – Qustavo bir neçə addım 
qabağa çıxdı. – Sizə onun haqqında nə lazımdırsa danışa-
ram.
Qustavo Pedro barədə Almeyda və Səlcuqa bütün mə-
lu matları verib, onun meşədə ola biləcəyi təqribi yeri dedi.
-Polislər gələndə o, maşınla meşənin şərq tərəfinə get-
di və çox güman ki, maşının gedə bilmədiyi yerlərdə belə o 
piyada olaraq, yolunu yalnız şərq tərəfə davam etdirəcək. 
Biz öz aramızda belə danışmışdıq. Bir hadisə baş verdikdə 
yalnız şərq tərəfə gedəcəkdik.
Səlcuq: - Köməyə görə çox sağ ol – deyib ayağa qalxan-
da Qustavo üzünü Almeydaya tutub soruşdu:
-Siz bayaq dediniz ki, Pedronun ailəsi pis vəziyyətə dü-
şüb. Nə baş verib ki? Mən onun ən yaxın dostuyam, bunları 
bilməyə haqqım var. Allah xatirinə deyin, nə baş verib?
Səlcuqla Almeyda Pedronun ailəsinin başına gələnləri 
Qustavoya danışıb otaqdan çıxanda Qustavo ayaq üstə da-
yana bilməyib yerə oturdu və əlləri ilə başını tutub ağlaya-
ağlaya öz-özünə deyindi:
-Mənim ucbatımdan oldu! Onu bura mən gətirdim, 
bütün bunlar mənə görə oldu. 
Ədliyyə binasına qayıdıb kabinetinə girəndə Səlcuqun 
ilk işi Erkana zəng vurmaq oldu. Onu vəziyyətlə tanış edib 
meşəni axtarmağı tapşırdı.
Bakı. Azərbaycan
Akif su içmək mətbəxə gedəndə Asifi televizorun qar-
şısında gördü. Oğlunun gözü ekranda, fikri isə tamam ayrı 
yerdə idi. Özünə su töküb otağa qayıdan Akif Asifə yaxın-
laşıb dedi:
222
-Artıq gecə saat birdir. Nə əcəb yatmamısan? Sən ki, 
həmişə bu vaxtlar yatardın?
-Yuxum gəlmir. Televizora baxıram.
-Simfonik orkestrin konsertinə? Sən ki, heç günortalar 
belə şeyə baxmırsan?!
-Mən.. Mən... Sadəcə...
-Yaxşı görüm. 21 illik oğlumu mənə tanıdacaqsan? De 
görüm, səni bu qədər üzən nədir
--...
Akif arabadan tutub onu özünə tərəf çevirdi:
-Üzünü bəri çevir görüm. Danış ki, sənə kömək edə 
bilim. Əks halda səni belə gördüyüm üçün səndən də çox 
əzab çəkəcəyəm.
-Məni görəcəyim işlərdə uğurlu olub, olmayacağım 
narahat edir. «Ümid» mərkəzi bağlandı. Nə vaxt açılacağı 
da məlum deyil. Lap açılsa belə, oradakı işim daim deyildi. 
Bir gün oradan çıxacaqdım. Sənin gəlirin elə də çox deyil 
ki, ömrümün sonunadək mənə bəs edəcək qədər pul yı-
ğasan. Demək istədiyim budur, gələcəkdə kimdənsə asılı 
vəziyyətdə yaşamamaq üçün indidən tədbir görməliyəm. 
Nə iş görəcəyimdən asılı olmayaraq, o işdə mükəmməl ol-
maq istəyirəm. Bax məni narahat edən məsələ də budur. 
Necə edim ki, gördüyüm hər işdə uğur mən tərəfdə olsun?
-Deməli belə! – Akif aramla sözə başladı. – Öz işində ən 
yaxşı olmaq və həyatda daim irəli getmək üçün iki variant 
var. Bunlardan birincisi odur ki, qarşına çata bilməyəcəyin 
bir hədəf qoy. Yəni mümkün olması çox çətin olan bir 
məqsəd.
-Əgər əldə edə bilməyəcəyim bir şeyin dalınca düşü-
rəmsə, bunun mənə xeyri nədir?
-Burada əsas məsələ işin gözlə görünən tərəfi yox, arxa 
planda qalan nəticəsidir. Gəl ən sadə bir misaldan başla-
223
yaq. Deyək ki, fiziki cəhətdən zəif bir insan televizorda çox 
güclü və məhşur bir boksçunun döyüşünə baxır və döyüşə 
baxa-baxa qarşısına belə bir məqsəd qoyur: Mən bir ildən 
sonra bu boksçunu rinqdə məğlub edəcəyəm. Və məşqlərə 
başlayır. Əlbəttə ki, sıfırdan başlayaraq bir il ərzində o 
səviyyəyə çatmaq mümkün deyil, bir il keçdikdən son-
ra həmin insan boksçunu məğlub edəcək gücdə olmur. 
Amma bir il əvvəlki kimi zəif də olmur. Etdiyi məşqlər 
sayəsində həm bədəni fiziki cəhətdən xeyli qüvvətlənir, 
həm də özünü hər cür təhlükədən müdafiə edə bilir.
-İndi başa düşdüm. Deməli, burada əsas məsələ hədəfə 
çatmaq deyil, hədəfə çatmaq üçün çalışarkən qazandıqla-
rındır.
-Tamamilə doğrudur. Həmin insan məqsədinə çatmır, 
ancaq etdiyi idman ömürlük onunladır. Deyək ki, kasıb 
bir insan ikimərtəbəli böyük bir supermarketin yanından 
keçərkən qarşısına belə bir məqsəd qoyur: Mən gələn il bu 
vaxt bu supermarketin yanında bundan da böyük bir super-
market tikdirəcəyəm və çalışmağa başlayır. Bazar və bayram 
günləri əlavə işlərə gedir. Gündüz bir yerdə işləyib, gecə 
başqa bir yerdə gözətçi qalır. Lazımsız xərclərin üstündən 
xətt çəkir və sairə. Əlbəttə ki, bir il ərzində fəhləliklə o qədər 
pulu yığmaq mümküm deyil və həmin insan xəyalındakı 
supermarketi tikdirə bilmir. Amma bir il əvvəlki kimi ka-
sıb da olmur. Üçmərtəbəli supermarket tikdirə bilməsə də, 
özünə kiçik bir mağaza açaraq fəhləliyin və kasıbçılığın da-
şını atıb, əziyyət çəkmədən dolana bilər.
-Çoxları qarşılarına qoyduqları məqsədə çatmayanda 
ruhdan düşərək özlərini məğlub sayırlar. Ancaq həmin 
məqsədə doğru gedərkən qazandıqlarımız sonradan bizim 
onlarla hədəfə çatmağımıza vəsilə olurmuş və biz bunu 
hiss etmirmişik.
224
-Əlbəttə. Ancaq burada bir şeyi unutmaq olmaz. Nəyin 
uğrunda mübarizə aparırsan apar, bu hətta çatmayacağı-
nı bildiyin məqsəd olsa belə, gərək məqsədə doğru inam, 
səbr, möhkəm iradə, ağılla və planlı şəkildə irəliləyəsən. 
Yoxsa heç bir faydası olmaz və sən də ömrünün bir ilini 
boşa vermiş olarsan.
-İnamla, səbrlə, möhkəm iradəylə, ağılla və planlı şə-
kildə.
-Əlbəttə.
-Bəs ikinci? Sən dedin iki variant var. Bəs o necədir?
-Onun adı virtual rəqabətdir. Amma onu indi danış-
mayacağam. Bu günlük bəsdir, qoy ikincisi qalsın sabaha. 
Artıq gecdir, get yat.
Akif oğluna, gecən xeyirə qalsın deyib yatmağa getdi. 
Onun ardınca Asif də televizoru söndürərək otağına keçdi.
Karabük. Türkiyə
Pedro gətirdiyi ağac budaqlarını qucağından yerə 
tökəndə Samir soruşdu:
-Dünən axşam dedin ki, kibrit qurtarıb. Bəs tonqalı 
necə yandıracaqsan? Yəqin ki, odun parçalarını saatlarla 
bir-birinə sürtmək fikrində deyilsən.
-Elə düşünürsən ki, hər şeyi sən bilirsən? Bizim də 
nədənsə başımız çıxır.
Pedro ağac parçalarını üst-üstə yığaraq altında kiçik 
oyuq düzəltdikdən sonra çantadan iki dənə şüşə qab çı-
xartdı. Əvvəlcə şüşələrdən birini götürərək düzəltdiyi 
oyuğa bir az maye tökdükdən sonra qabın ağzını bağla-
yıb, digər qabdan oyuqdakı mayenin üzərinə nə isə səpdi 
və bir neçə saniyədən sonra oyuqda alov göründü. Tonqal 
225
çırta-çırtla yanmağa başlayanda Pedro özündən razı halda, 
qürurla soruşdu:
-Necədir?
-Bunu necə elədin? – Samir təəccüblə soruşdu.
-Deyim də. Özümlə məzara aparmayacağam ki. Əv-
vəlcə oyuğa tökdüyüm maye antifriz idi. Maşında var idi, 
qaba töküb götürmüşdüm. Üzərinə səpdiyim isə marqan-
sofka idi. Antifrizlə marqansofka reaksiyaya girəndə alışır. 
– Samirə göz vuraraq, - 1000 pesodan mərcə gələrəm ki, 
bu nu bilmirdin.
-Mərcə ehtiyac yoxdur. Həqiqətən bilmirdim.
Ətrafda eşidilən səslərə görə hər ikisi qeyri-ixtiyari su-
sub dinləməyə başladılar. Otların xışıltısı, quru budaqların 
qırılması və digər anlaşılmaz səslər yırtıcı hevanın olması-
na işarə edirdi.
-Təsəvvür edirəm, ocaq olmasaydı burada nə baş 
verərdiş – Samir sükutu pozdu.
-Gərək tonqalı bir az daha gurlaşdıraq, yoxsa bunların 
qarşısında dayanmaq mümkün deyil.
Samir yerdən yoğun bir budaq götürərək onu ortadan 
bir neçə sm kəsdi. Yerdən yığdığı quru otları və kiçik budaq 
qırıntılarını həmin kəsiyə doldurdu. Sonra Pedrodan ayaq-
qabısının dabanından bir parça kəsərək ona verməsini istədi. 
Ayaqqabı dabanını da ora yerləşdirib üstünü köynəyindən 
cırdığı parçayla bərk-bərk sarıyaraq məşəl düzəltdi.
-Hər ehtimala qarşı. Birdən lazım olar.
-Əgər lazım olmasa, bunu səndən yadigar saxlayaca-
ğam. Səndən və bu meşədə keçirdiyim günlər dən.
-Yorğun görsənirsən. Əti çıxart bişirək. Bir az ye, yat.
-Heç iştahım yoxdur. Al özünçün bişir, ye.
-Onda qoy qalsın. Mənim də iştahım yoxdur.
226
Pedro uzandı. Samir isə gözünü ocağa dikərək, İspani-
yaya getdiyi gündən-bu günədək başına gələnlər haqqın-
da fikirləşməyə başladı.
Hadisədən 5 gün sonra
Karabük. Türkiyə
Samir yuxudan oyananda Pedro tonqalın üzərinə 
torpaq tökürdü ki, küləyin təsirindən alovlanıb yanğın 
törətməsin. Samir qalxıb oturdu:
-Buenos dias senyor.
-Buenos dias. Bir şey yeyirsən?
-Yox, sadəcə su içəcəyəm. Nə qədər tez yola düşsək, 
bir o qədər yaxşıdır. Tezliklə, bu qorxunc meşədən canımı 
qurtarmaq istəyirəm.
- Mən də. Polislərin qorxusundan bir neçə gün meşədə 
qalsam da, sonradan həbsə düşməyi belə burada qalmaq-
dan üstün tutdum.
-Nə qədər torpağın üstündə yatmaq olar? Hər tərəfim 
ağrıyır. Bütün bədənim müxtəlif cücülərlə, həşəratlarla do-
ludur. Zoologiya parkına oxşayıram. Daim yırtıcı heyvan-
ların iştahlı baxışları altında yaşamaq isə məni lap təngə 
gətirib.
-Yəqin ki, ailə üzvlərin də indi səndən ötrü çox nara-
hatdırlar.
-Mənim altı yaşındakı qardaşım oğlundan başqa heç 
kimim yoxdur. – Samir başını aşağı salaraq kədərli şəkildə 
dedi. – Bütün ailə üzvlərim və yaxın qohumlarım avtomo-
bil qəzasında həlak olublar.
-Bağışla. Mən bilmirdim. – Pedro gəlib onun yanında 
oturdu. – Bu necə ola bilər? Hamısı eyni anda. Bu nə vaxt 
baş verib?
227
-İki il bundan əvvəl, qış günü rayondan, əmim oğlu-
nun toyundan qayıdırdıq. Qarşıdan gələn yük maşını bi-
zim olduğumuz avtobusu vurub 20 metr hündürlükdən 
dərəyə aşırdı. Hər kəs, atam, anam, qardaşım, qardaşım 
arvadı, əmim, bibilərim öz ailələri ilə həmin qəzada həlak 
oldular. Yalnız ikimiz sağ qaldıq. Mən və qardaşım oğlu 
Əli. Bu sadəcə bir möcüzə idi.
-Bəs xalan, dayın yoxdur?
-Yox. Anam evin tək qızı idi.
-Bilirsənmi Samir. Məncə sən özünlə fəxr etməlisən. 
Belə vəziyyətlə bu həyatda tək-tənha qalaraq, bu səviyyəyə 
qalxmaq həqiqətən də hər kəsin bacardığı bir şey deyil.
-Bir az da sən öz ailən haqqında danış.
- Mənim ailəm dörd nəfərdən ibarətdir. Mən, sevimli 
Mariyam və iki uşaq. Dayan şəkillərini sənə göstərim.
Pedro cibindəki şəkili çıxartmaq istəyəndə qəfildən 
yaxınlıqda atəş açıldı və güllə Pedroyla yanaşı olan ağaca 
dəydi. Pedro cəld aşağı əyilərək Samirin yanına gəlib onun 
daldalandığı ağacın arxasında gizləndi. Dalbadal bir neçə 
dəfə də güllə atıldıqdan sonra bir nəfərin yoğun səsi eşi-
dildi:
-Sənin axırın çatıb Pedro. Satqınların cəzası yalnız 
ölüm dür.
-Bu nə danışır? – Samir soruşdu.
Pedro çiynindəki tüfənglə bir dəfə atəş açıb dedi:
-Aydındır. İşlədiyim şirkətdə elə bilirlər ki, adamları 
polisə mən satmışam.
-Bəs niyə fikirləşmirlər ki, adamları polisə sən satmı-
sansa, tək-tənha bu meşədə nə işin var?
-Nə bilim. Yəqin buna da bir məntiq tapıblar.
-Gəl hər şeyi onlara izah edək.
228
-Heç işə yarayacağına inanmıram. Onları bura məni 
öldürmək üçün göndəriblər. Nə deyəcəyimizin onlar üçün 
elə də əhəmiyyəti yoxdur. Görmürsən, necə həvəslə atəş 
açırlar?
-Bəs indi nə edək?
Pedro, -Bax, bunu – deyərək, çantanın ağzını açıb için-
dəkiləri yerə tökdü. Yerə tökülən əşyaların arasından ta-
pança götürərək atəş açmağa başladı və Samirin digər ta-
pançanı götürdüyünü görüb soruşdu:
-Atəş aça bilirsən?
-Yox! – deyə, atəş açan Samir adamlardan birini ya-
raladı. Pedro təəccüblə bir anlıq Samirin üzünə baxıb, 
gülümsünərək döyüşü davam etdirdi. Bir neçə güllə atdıq-
dan sonra dedi:
-Sən bacardığın qədər onların başın qat, mən arxa tə-
rəflərinə keçəcəyəm.
-Bu təhlükəlidir.
-Başqa çarə yoxdur. Nə qədər ki, bu onların ağlına 
gəlməyib, bunu biz edək.
Pedro getmək istəyəndə Samir onu saxladı:
-Dayan. Al bunu, özünlə ehtiyat tapança darağı götür.
Pedro gedəndən sonra Samir onun yoxluğunu hiss 
etdirməməkdən ötrü daha çox atəş açmağa başladı. Bir 
müddətdən sonra Pedronun səsi eşidildi:
-Atəş açma Samir. Mən hər şeyi həll etdim.
Samir Pedronun gəldiyini görüb ağacdan tutaraq aya-
ğa qalxdı. Pedro yaxınlaşıb dedi:
-Üç nəfər idilər. Birini sən yaraladın, ikisini də mən 
vurdum.
-Gedək yaralıya kömək edək. Yoxsa qanaxmadan ölə-
cək.
-Kömək edək? Axı o bizi öldürmək istəyirdi?!
229
-Mən özümü müdafiə edərkən istənilən hərəkəti edə 
bilərəm. Ancaq yaralı bir insanı meşədə təkbaşına atıb 
getmək düzgün hərəkət deyil. Çarəsiz vəziyyətdə olan in-
sanlara kömək etmək hər birimizin borcudur.
-Hətta bu sənin ən qatı düşmənin olsa belə?
-Bilirsənmi Pedro, ömrümboyu həyatda bu qədər 
əzab-əziyyət çəksəm də, heç zaman yaxşılıq etməyi ikinci 
plana keçirməmişəm. Gedək görək vəziyyəti necədir.
Pedroyla Samir yaralının yanına çatanda Samir onun 
nəbzini yoxladı. Nəbzinin vurmadığını görüb əlini bir neçə 
saniyəlik yaralının burnuna tutdu. Qulağını onun sinəsinə 
qoyub ürəyinin döyünmədiyini görəndən sonra başını qal-
dırıb dedi:
-Artıq gecdir, ölüb.
-Məncə tezliklə buradan uzaqlaşmalıyıq.
Pedro Samirin qolundan tutub onu ayağa qaldıranda 
arxadan səs eşidildi:
-Durun! Sakın kıpırdamayın. Təslim olun. Burda ne 
ya pıyonuz?
Hər ikisi ehtiyatla səs gələn tərəfə döndülər. Yaşlı bir 
kişi əlindəki tüfəngi onlara tuşlayıb nə baş verdiyini anla-
mağa çalışırdı.
-Qaldırın əllərinizi!
-Bu nə deyir? Ümumiyyətlə, bu haradan çıxdı? – Pedro 
soruşdu.
-Deyəsən meşəbəyidir. Deyir əllərinizi qaldırın.
-Orada nə pıçıldaşırsınız? – Meşəbəyi qəzəblə soruşdu.
-Qulaq as, əmi. – Samir sözə başladı. – Mənim adım 
Samirdir, ”Samir” mərkəzinin rəhbəriyəm. – yerdəkiləri 
göstərərək: Bunlar bizə hücum etmişdilər. Bi....
-Dayan görüm. – Meşəbəyi Samirin sözünü kəsdi. – Ki-
mi aldadırsan? Mən heç bir mərkəz, filan tanımıram. Əgər 
230
bunlar sizə hücum etmiş olsaydılar, gərək indi yerləriniz 
dəyişik olardı.
-Başa düşürəm əmi. Bizim ikimizin də burada olmağı-
mızı, yerdəki cəsədləri, ümumiyyətlə, burada baş verənləri 
izah etmək hazırda çox çətindir. Ancaq xahiş edirəm, bizi 
ən yaxın polis məntəqəsinə apar. Ya da ki, telefonu ver 
zəng vurum.
-Sizə heç nə verən deyiləm. Ancaq sizi polisə mütləq 
təhvil verəcəm. Düşün qabağıma. Bu tərəfə gəlin.
Meşəbəyi Samirin - əmi, xahiş edirəm telefonu mənə 
ver, mən mütləq zəng vurmalıyam – sözlərini eşidib, -Niyə 
israr edib əsəbimi pozursan? – deyə qəzəblə soruşaraq 
ona yaxınlaşdı. Qəfil açılan atəş səsindən özünü saxlaya 
bilməyib Samirin üstünə yıxıldı. 
Gülləsinin Samirə dəymədiyini görən Viktor öz-özünə 
deyindi:
 -Bu qoca haradan çıxdı?
Sonra adamlarına atəş əmrini verdi. Pedro meşəbəyinin 
vurulduğunu görüb – Hektor yerə yat. Bizə atəş açırlar! – 
deyə qışqırıb yerə uzanmaları ilə silahların işə düşməsi 
bir oldu. Güləllərin ağacdan qopardığı yarpaqlar və bu-
daqlar yerdə uzanaraq əlləri ilə başlarını tutmuş Samirlə 
Pedronun üstünə tökülürdü. Pedro başına yerdən qaldırıb 
öldürdüyü adamlara tərəf sürünərək silahlardan birini gö-
türdü. Qarşı tərəfi nişan alıb atəş açdı. Cavab atəşi açıla-
cağını gözləməyən Viktorun adamları cəld yerə yatdılar. 
Samir yaranan boşluqdan istifadə edərək Pedronun yanına 
gəldi:
-Nə çox iş yoldaşın var imiş?
-Boş-boş danışmaqdansa, al silahı, məni qoru. Mən də 
yerdə qalan silahları yığım döyüşə-döyüşə geri çəkilək. 
Yoxsa bizi mühasirəyə alacaqlar.
231
Samir avtomatdan bir neçə dəfə atəş açaraq zarafatla 
dedi:
-Mən geri çəkilməkdənsə qəhrəman kimi ölməyi üstün 
tuturam.
-Mən isə geri çəkilərək qəhraman kimi yaşamağı.
-Yaxşı, sən dediyin olsun. Bizlərdə özündən böyüyün 
sözündən çıxmaq eyib sayılır.
-Silahları götürdüm. Gedirik.
Yağışın təsirindən yaranan palçığın əl-ayaqlarına, 
üstlərinə bulaşmasına baxmayaraq atəş aça-aça sürünərək 
geri çəkilməyə başladılar. Meşədəki ağaclar sıx olduğun-
dan güllələrdən qorunmaq və geri çəkilmək o qədər də 
çətin deyildi. Döyüşə-döyüşə bir xeyli gerilədikdən sonra 
Samir dedi: 
-İşlədiyin yer yaman xoşuma gəldi. Görəsən, yeni işçi-
yə ehtiyacları yoxdur ki?
-Bu səni belə maraqlandırırsa, get özlərindən soruş.
Atəş səsləri anidən şiddətini artırdı. Samirlə Pedro 
təəccüblə bir-birilərinə baxdılar, həddən çox silahdan atəş 
açılsa da, sadəcə bu təşlər onlara açılmırdı. 
Bu qədər atəş səsi eşidirik, amma biz tərəfə bir güllə də 
gəlmir. Görəsən, orada nə baş verir?
-Biz də tənhalıqdan şikayət edirdik. Göz dəyməsin, bir 
saatın içində ən az 15 nəfərlə qarşılaşmışıq.
-Deyəsən, bizim dalımızca düşənlər başqa bir qrupla 
döyüşürlər.
-Türklər belə vəziyyətlər üçün bilirsən nə deyiblər? “At 
izi it izinə qarışdı”. Gəl buradan uzaqlaşaq.
Pedro Samirin qoluna girdi. Onlar hadisə yerindən 
uzaqlaşan vaxt Viktor ağaclardan birinə daldalanaraq, Co-
na zəng vurdu:
232
-O sağdır, boss! Samir sağdır. Biz onu tapanda üç cə-
sədin yanında dayanmışdı. Yanında da iki nəfər var idi. 
Birini vurdum, digəri isə sağdır. Bizə silahlı müqavimət 
göstərdilər. Təzəcə onları sıxışdırıb vurmaq istəyirdik ki, 
haradansa polislər peyda oldu. Bilmirəm boss, yəqin ki, 
başımızın qarışmağından istifadə edib aradan çıxıblar. 
Oldu boss.
Viktor telefonu cibinə qoyub adamlarına səsləndi:
-Siz mümkün qədər polislərin başın qatın, mən Samiri 
tapmağa gedirəm. Hətta ölmək bahasına olsa belə polisləri 
ləngidin.
Erkan on nəfər polislə birlikdə dünəndən bəri Yenice 
meşəsində Pedronun axtarışına çıxmışdılar. Yarım saat 
qabaq isə atəş səslərini eşidib nə baş verdiyini yoxlamaq 
üçün səs gələn tərəfə gəlib çatanda Viktorun adamları ilə 
arşılaşmışdılar. Dəstə üzvləri ilə polislər arasında başlayan 
atışma Samirlə Pedronun işinə yaramışdı. 
Polislərin özləri ilə götürdükləri tərcüməçi ağaclardan 
birinin arxasına qısılaraq, qorxudan əlləri ilə başını tut-
muşdu. Erkan qarşı tərəfdəki adamları geyimlərindən ta-
nıdı. “Bir neçə gün bundan qabaq maşın karvanına hücum 
edənlər də məhz belə geyinmişdilər. Bunlar Conun adam-
larıdır”. – deyə fikirləşdiyi vaxt güllələrdən biri düz onun 
qulağının yanından keçib ağaca dəydi. 
Polislər quldurların geri çəkilmədiyini görüb onla-
rı mühasirəyə almağa başladılar. Mühasirə halqasını tam 
qurub başa çatdıranadək quldurların dördünü öldürüb, 
ikisini yaraladılar. Erkan yerdə uzananların yanına gəldi. 
Sinəsindən yaralananın vəziyyəti ağır olsa da, ayağından 
güllə dəymiş digərinin vəziyyəti nisbətən yaxşı idi. O, əlləri 
ilə ayağının qanını saxlamağa çalışaraq qorxu dolu baxış-
larla Erkana baxırdı. Erkan ona yaxınlaşıb tərcüməçini ça-
ğıraraq dedi: 
233
-Dediklərimi buna tərcümə elə. Heç bir nöqtəsinə, 
vergülünə toxunmadan, heç bir sözü artırıb, azaltmadan. 
Elə tərcümə et ki, bütün sözlərin mənası ona çatsın.
-Baş üstə abi.
Erkan quldurun yaxasından tutub dedi:
-Səndən bircə dəfə soruşacağam və fikirləməyə cəmi 
bircə dəqiqə vaxt verəcəyəm. Əgər suallarıma cavab ver-
məsən, sənin ayağını qandallayıb burada qoyacağam. Bu 
vəziyyətdə ayı və ya canavarla qarşılaşmağın nə demək 
olduğunu yəqin ki, bilirsən. – Tərcüməçi tərcümə edəndən 
sonra sözünə davam etdi. – Onlar hər dəfə sənin bədəninin 
bir hissəsini dişləyib qopardanda tək bacardığın dəhşətli 
ağrının təsirindən qışqırmaq olacaq. Yox, əgər bizə kömək 
etsən, sənin təhlükəsizliyinə təminat verirəm. Sənə yeni 
kimlik verib istədiyin ölkəyə yola salarıq. Burada nə ax-
tarırsınız? Biz gələndə kiminlə vuruşurdunuz? Başçınız 
kimdir?
Tərcüməçi sözünü qurtaran kimi yerdə uzanan yaralı, 
yalvarış dolu səslə bir qədər danışdıqdan sonra tərcüməçi 
onun dediklərin Erkana tərcümə etdi: 
-O deyir ki, onlar bura Samiri öldürmək üçün gəlib-
lərmiş. Bütün meşəni axtararaq, nəhayət, Samiri burada 
tapıblar. Onu öldürmək istəyəndə isə polislər mane olub. 
Deyir, bizi bura Viktor gətirib. O adamlara sizi ləngitməyi 
tapşırıb, özü Samirin dalınca getdi.
-Bu qədər uzun müddətə yalnız bunları dedi?
-Yox. Yalvarırdı ki, onu burada qoymayaq.
-Soruş gör hansı tərəfə getdi və naxt gedib?
Tərcüməçi yaralı ilə danışdıqdan sonra dedi:
-On dəqiqə olar. – İstiqaməti isə əliylə göstərdi.
-Hə gördüm. Zabit, neçə nəfər itkimiz var? 
-Bir nəfər ölüb, üç nəfər isə yaralanıb.
234
Bir polis və tərcüməçi mənimlə gəlsin. Qalanlar isə kö-
mək gələnə qədər yaralılarla məşğul olsun. Zabit sən kö-
mək çağır.
* * *
Bir xeyli getdikdən sonra Samir yorulub dayandı:
-Daha gedə bilmirəm. Gəl bir az istirahət edək.
-Çanta orada qaldı. İndi nə suyumuz var, nə də ton-
qal qalamaq üçün vasitəmiz. Eybi yox. Meşəbəyi buralarda 
dolanırsa, deməli kəndə çatmağımıza az qalıb.
Bir müddət hər ikisi susaraq dinclərini aldılar.
-Mənə ailən haqqında danışırdın. – Samir sükutu poz-
du. – Yarımçıq qaldı.
-Hə, düz deyirsən. Dayan şəkillərini sənə göstərim. 
Oğlum Xoseyə yaxşı-yaxşı bax, bəlkə «Ümid» mərkəzinin 
hansısa tədbirində onunla rastlaşdın.
-Yəqin onlardan ötrü çox darıxırsan?
-Onlara deyəsi o qədər sözüm var ki. Şəkli hara qoy-
muşam? Hə tapdım.
Pedro şəkli cibindən çıxartmaq istəyəndə yaxınlıqda 
kiminsə – yerinizdən tərpənməyin! – sözünü eşidib dayan-
dı. Samir bir nəfərin silahı ona tuşladığını görüb yerindən 
qalxdı və ağaca söykənib dayandı. Viktor silahı Samirə tuş-
layaraq: 
-Hə Samir, səninki bura qədər imiş.
-Sən kimsən? Məni niyə öldürmək istəyirsən?
-Muradın ən böyük arzusu dünyanı xəstə və zavallı 
insanlardan təmizləməkdir. Necə ki, ağacdələn ağacları 
zərərvericilərdən təmizləyir, necə ki, insanlar becərdikləri 
güllərin qurumuş hissələrini qopardıb atırlar. Murad da 
yer üzünü xəstələrdən və əlillərdən bax, beləcə təmizləmək 
235
istəyir. Bu yolda onun qarşısına kim çıxsa öldürməyə ha-
zıram.
-Muraddakı arzuya bir bax. Yaxşı deyiblər, “itin diləyi 
qəbul olsaydı, göydən yağış yerinə sümük yağardı”. Get 
Murada çatdır ki, tezliklə, bütün yarımçıq qalan işlərini 
sona çatdırsın. Mən öz işimə qayıtdığım gündən sonra ona 
bir dəqiqəlik olsun belə yaşamaq şansı verməyəcəyəm.
-Başına silah tuşlanan sənsən, Murad deyil!
-Ancaq hələ də yaşayıram. Sənin sahibin məni 
öldürməyə layiq deyil, o ki qaldı sən olasan. İkinizi də eyni 
qəbirdə basdıracağam.
Viktor gülərək Samiri nişan alanda Pedro mənzərəni 
görməmək üçün gözünü yumdu. Atəş səsi eşidiləndən 
sonra təəssüf hissiylə gözlərini ağır-ağır açaraq Samirə 
baxdı. Onun sağ-salamat ayaqüstə, Viktorun isə üzüqoylu, 
al-qan torpaqda uzandığını gördü. 
Ondan bir az aralıda polis geyimli bir nəfər tapançanı 
qabına qoyurdu. Bu Erkan idi.
-Salam cənab. Salam. Mən Karabük polis komissarı Er-
kanam. Məni bu meşəyə Pedronu tapmaq üçün göndəriblər. 
Çox şadam ki, sizin hər ikinizi sağ-salamat tapa bildik.
-Həyatımı xilas etdiyiniz üçün sizə təşəkkür edirəm.
-Təşəkkürə ehtiyac yoxdur, bu mənim vəzifə borcum-
dur. Sizin oğurlanmanız və “Söyüd yaprağı” təşkilatının 
məhv edilməsilə bağlı İspaniyada beynəlxalq mərkəz ya-
radılıb. Mənə Pedronu taparaq həmən mərkəzə aparmaq 
tapşırılıb. Gərək sizi sağ-salamat ora çatdıram. Bütün sual 
və problemlərinizin həlli ilə orada məşğul olacaqlar. Bir 
azdan helikopter gələcək, buyurun gedək.
-Məni başa düşdüm. Bəs Pedroyla niyə maraqlanırlar?
-Pedro İspaniyadakı oteldə “Söyüd yaprağı” təşkilatı 
ilə bağlı sənə məlumat verən qızın atasıdır.
236
Samir az qaldı heyrətdən yıxıla:
-Ola bilməz? Qız necədir?
-O vaxtdan bəri qızdan bir xəbər yoxdur. Pedronun 
oğlu isə yaralıdır, xəstəxanada müalicə alır.
-Mümkündürsə, məni tapmağınız barədə mətbuata 
bildirməyin. Yoxsa Con buradan İspaniyaya qədər bizə 
başağrısı olacaq. Qoy elə bilsinlər ki, ölmüşəm. Bu həm 
təhlükəsizliyə görə, həm də qrupun əsl başçısını tutmaq 
üçün lazımdır.
-Necə istəyirsiniz cənab.
-Samir burada nə baş verir? Xahiş edirəm məni başa 
sal. Tez-tez mənim adımı çəkirsiniz, nə olub?
-Təbrik edirəm Pedro. Səni işlədiyin firmanın rəhbəri 
təyin ediblər.
-Bəsdir görək.
-Düz deyirəm. Bizə atəş açanlar isə səsvermə zamanı 
sənin rəqiblərin olublarmış.
-Samiiir!
-Bu türk polisidir Pedro. Bizi xilas etməyə gəlib. Bir az-
dan helikopter gələcək və biz buradan gedəcəyik. Qalan 
şeylər barədə yolda sənə ətraflı danışaram. Getdik.
Pedro Samirin qoluna girdi və hər ikisi Erkanın arxa-
sınca getməyə başladılar.
Madrid. İspaniya
Təyyarə Madrid hava limanına enən kimi polis maşın-
ları onun ətrafına yığışdılar. Almeyda təyyarədən düşəndə 
maşına söykənərək onu gözləyən Silvanı gördü. Silva ya-
xınlaşıb onunla görüşdü:
-Sabahın xeyir, amigo. Necə gəldin? Yəqin yol səni yo-
rub.
237
-Sabahın xeyir. Təyyarədə uçmaq həmişə məni yorur.
-Deyəsən, orada üzünə yaxşı baxırdılar, geri qayıtmaq 
istəmirdin?
-“Hoja de sauce” təşkilatı aləmi bir-birinə elə qatıb ki, 
bütün parçaları bir yerə yığaraq hər şeyi əvvəlki vəziy yətinə 
qaytarmaq çox vaxt tələb edir. Mərkəzdə vəziyyət necədir?
-Türkiyədə həbs olunanların ifadələri əsasında inter-
pol dünyanın bir çox yerlərində genişmiqyaslı əməliyyatlar 
keçirib. Bunun nəticəsində “Hoja de sauce”-yə aid çoxlu 
gizli yerlər aşkara çıxarılıb ki, həmin yerlərdən xeyli miq-
darda silah-sursat, pul və qızıl, narkotik vasitələr, insan or-
qanları, vacib sənədlər və xeyli adam ələ keçirilib.
-Bu həqiqətən də yaxşı xəbərdir.
-Buyurun maşına, sizi evə aparım.
-Evə yox, məni mərkəzə apar. indi istirahət vaxtı deyil.
Almeyda Silvayla birlikdə mərkəzə yola düşəndə İs-
pan polisi Conun Karabükdə həbs olunan adamlarını 
təyyarədən düşürərək maşına mindirirdilər.
Karabük. Türkiyə
Con Samirin sağ olduğunu xəbər vermək üçün Mura-
da zəng edəndə onun səsinin titrədiyini hiss etdi:
-Vəziyyət günü-gündən pisləşir Con. İnterpol bizim 
bütün məkanlarımızı deşifrə edib.
-Heyf o qədər puldan, silahdan, narkotikdən.
-Samirdən bir xəbər yoxdur?
Mən də sizə bunun üçün zəng vurmuşam boss. O sağ-
dır. Bu gün Viktor zəng vurmuşdu. Samiri sağ-salamat 
meşədə dolanan vəziyyətdə tapıb, yanında da iki nəfər var-
mış. Həm də silahlı imişlər. Viktor onu öldürmək istəyəndə 
238
güllə Samirə yox, yanındakı adamlardan birinə dəyib. Son-
ra aralarında atışma düşüb. Bizim adamlar onları sıxışdırıb 
öldürmək istəyəndə, haradansa polislər peyda olub. İndi 
Viktora nə qədər zəng vursam da, telefon çağırır, amma ca-
vab verən yoxdur.
-Aydındır Con. Polislər Viktoru öldürüb, Samiri xi-
las ediblər. Çalış Azərbaycana gələsən. Bir müddət giz-
lənməliyik. Təyyarə ilə gəlmə, avtobusla gəl. Ehtiyatlı ol, 
tutulmayasan. “Söyüd yarpağı” təşkilatından cəmi üçü-
müz qalmışıq. Sən, mən və Tahir. Sən də tutulsan, gərək bu 
işlərə əlvida deyək.
-Gələcəyəm boss. Ancaq əvvəlcə İspaniyada yarım-
çıq qalan bir işi tamamlamalıyam. Adamlarıma arxayın 
deyiləm, heç bir işi tam görə bilmirlər. Ona görə də qızı 
anasıyla özüm görüşdürmək istəyirəm.
-Ehtiyac yoxdur Con. Yığdığımız pul bizə həmişəlik 
bəs edəcək. İndi gizlənmək vaxtıdır.
-Yox Poler. Gizlənmək mənlik deyil. Mənə mane olub, 
bu vəziyyətə salanların hamısından intiqamımı alacağam. 
Sonra isə yenidən əvvəlki şöhrətimi geri qaytaracağam.
-Afərin Con. Heç vaxt yolundan dönmə və yadından 
çıxartma ki, bu işdə hər zaman sənin yanındayam. 
-Arxayın ol boss. Tədbirli olacağam.
-Sənə uğurlar! Azərbaycanda görüşərik.
-Hələlik.
Murad Conla sağollaşandan sonra Tahirə zəng vurdu:
-Sənə mesajla bir ünvan göndərəcəyəm. Sabah ora-
ya gedib Conu öldürərsən. Çox təcrübəli adamdır. Çalış, 
hansısa qeyri-adi üsuldan istifadə edəsən. Sonra qayıt gəl 
Azərbaycana. Səninlə elə bir yerdə gizlənəcəyik ki, bizi öm-
rümüzün axırına qədər də axtarsalar, tapa bilməyəcəklər.
239
-Təbii ki, tapşırığına əməl edəcəyəm. Ancaq bunu 
niyə istədiyin mənə maraqlı gəldi. Bu iki ildə bizim bütün 
işlərimizi Con görürdü, vəziyyət pisləşəndə isə dördlüyü 
Con aradan götürdü.
- Con bizimlə birgə gizlənmək istəmir. O ölsə də, qalsa 
da, tutulsa da, işinə davam etmək istəyir. Mən isə yığdığım 
650 milyon dollarla birgə xəlvətə çəkilib bu gündən sonra 
rahat yaşamaq istəyirəm. Con bizim haqqımızda çox şey 
bilir, əgər onu öldürməsən bunları edə bilməyəcəyik.
Murad Tahirlə danışıb qurtarandan sonra mesajla Co-
na göndərdiyi ünvanı eyni üsulla Tahirə göndərdi. Tahir 
Muradın göndərdiyi mesajı oxuyub qartaran kimi telefo-
nun batareyasını çıxardaraq, hər ikisini yanındakı içi suyla 
dolu çəlləyə atdı.
Hadisədən 6 gün sonra
Madrid. İspaniya
Silva kabinetə girəndə Almeyda həyacanla otaqda o 
baş-bu başa gedirdi. Silvanı görüb dedi:
-İki saatdır haradasan? Bayaqdan səni gözləyirəm. 
Sənin ən xoşbəxt günün hansıdır?
Silva heç nə anlamayaraq dedi:
-Doğum günüm, bir də evlilik ildönümüm.
- Elə mənim də. Ancaq mənim üçün o günlərə daha 
biri də əlavə olundu. Mən hər il bu günü böyük təmtəraqla 
qeyd edəcəyəm.
-Yenidən doğula bilməyəcəyinə görə, yəqin ki, yenidən 
evlənirsən.
-Yox. Tapa bilmədin. Onda bunu tap görüm, iki saat 
bundan qabaq telefonda kiminlə danışmışam?
240
-Yeni sevgilinlə?
-Bəsdir Silva, mən ciddiyəm. İki saat əvvəl telefonda 
Samirlə danışmışam.
Silva stulda oturaraq dedi:
-Gah ciddiyəm deyirsən, gah da zarafat edirsən. Bunu 
necə başa düşək?
-Mən düzünü deyirəm Silva. Oturmuşdum kabine-
timdə, sənədləri gözdən keçirdirdim. Birdən telefon zəng 
çaldı. Türkiyədən Səlcuq idi. Samirin tapıldığını deyəndə 
ilk öncə inanmadım, sonra hər şeyi mənə başa saldı. Bu 
gün türk polisi onu Karabükün Nice meşəsində sənin qızı-
nın atasıyla bir yerdə tapıb.
-Burada nə isə bir anlaşılmamazlıq var.
-Nə anlaşılmamazlıq?
-Qızımın atası mən özüməm. Mən isə ömrümdə bir 
dəfə də olsun, Türkiyədə olmamışam.
Almeyda qəh-qəhə çəkib gülərək:
-Mən sənin neçə gündür axtardığın argentinalı qızı 
nəzərdə tuturam. Samirgil artıq təyyarəylə yola düşüblər, 
bir azdan Madriddə olacaqlar.
-Atası qızını soruşsa, nə deyəcəyik? Bir qızı da tapıb 
ortaya çıxarda bilmədik.
-Səbr elə əzizim, səbr elə. Dünən Samirlə Pedro da yox 
idi. Qızı da tapacağıq, hələ üstəlik Conu da.
-Gedim aeroportda təhlükəsizlik tədbirləri görüm.
-Get, amma ehtiyatlı ol. Samir Səlcuqa deyib ki, bu işdə 
başqalarının da əli var. Əgər mənim tapılmağımı eşitsələr 
aradan çıxacaqlar. Ona görə də çalış, hər şeyi sakitcə həll 
edəsən. Qoy hələlik Samirin tapılmağını heç kim bilməsin. 
Sən demə “Hoja de sauce” təşkilatının əsl başçısı Con yox, 
Samirin «Ümid» mərkəzindəki ən yaxın köməkçisi imiş.
241
-Ola bilməz! – Silva yumruğunu sıxdı. – Bu lap buğda 
anbarına girmiş toyuğun nağlına bənzədi ki.
-Bəli Silva, məhz belədir. Bu vaxt ərzində «Ümid» 
mərkəzinə üzv olan bütün əlillər onun nəzarətində olub.
-O da istədiyi kimi istifadə edib. Bəs onu həbs edə 
biliblər?
-Hələlik yox. Azərbaycan polisi onu axtarır, yəqin tez-
liklə tutacaqlar. Sən burada ləngimə. Get hava limanına, nə 
lazımdırsa elə.
Silva kabinetdən çıxanda Almeyda özünə pitza sifa-
riş edirdi. Bu onun adəti idi. Hər dəfə əməliyyatı uğurla 
yerinə yetirdikdən sonra oturub pitza yeyə-yeyə televizor-
da filmə baxırdı.
Türkiyədən gələn təyyarə Madrid hava limanında yerə 
enəndə Samirə yaxınlaşan Silva özünü təqdim etdi:
-Salam cənab Samir. Mənim adım Silvadır. “Hoja de 
sauce” cinayətkar təşkilatıyla bağlı işlərdə cənab Almey-
daya kömək edirəm.
-Bilirəm. Türkiyədə mənə hər şeyi danışıblar. “Hoja de 
sauce” təşkilatının etdiyi cinayətlər barədə və mənim itkin 
düşdüyüm gündən bu günə qədər İspaniya polisinin və 
Təhlükəsizlik Nazirliyinin gördüyü işlər barədə xəbərdar 
ediblər. Çəkdiyiniz bütün zəhmətə görə «Ümid» mərkəzi 
adından və şəxsən öz adımdan hər birinizə ayrı-ayrılıqda 
təşəkkürümü bildirirəm.
-Dəyməz cənab. Bu bizim vəzifə borcumuzdur.
-Mən İspaniyaya gəldiyim gündən bu günə qədər 
başıma gələn bütün hadisələri ən incə detallarına qədər 
Türkiyədəki həmkarlarınıza danışmışam. Orada mənə söz 
verdilər ki, dediklərimi bir neçə dəfə təkrar etməməyim 
üçün tərcümə edib İspaniyaya göndərəcəklər.
242
-Artıq göndəriblər cənab. Yarım saat bundan qabaq 
Almeyda zəng vurub xəbər verdi.
-Bəs mənim qızım? – Pedro söhbətə qarışdı. – Onu hələ 
tapmamısınız?
-Təəssüf ki, yox. Ancaq siz narahat olmayın, biz onu 
hər yerdə axtarırıq. Tezliklə, qızınızı tapıb sizi qovuşdura-
cağıq. Ancaq “Hoja de sauce” təşkilatının qurbanı olmuş 
bütün cəsədlər kimi sizin arvadınızın da meyidini Ar-
gen tinadan gətizdirib İspaniya hökümətinin ayırdığı xü-
susi qəbiristanlıqda dəfn etmişik. Bu “Hoja de sauce” 
təşkilatı tərəfindən öldürülən insanların xatirəsinin əbə-
diləşdirilməsi üçündür. Əgər istəsəniz gedib ziyarət edə 
bilərsiniz.
-Qızına görə mən də çox təəssüf edirəm Pedro. Ancaq 
unutma ki, oğlunun da sənə böyük ehtiyacı var. Qızın tapı-
lana qədər çalış oğlunun qeydinə qalasan.
-Oğlunuzun və sizin rahatlığınız üçün Madrid bələdiy-
yəsi nə lazımdırsa, edəcək. – Silva əlavə etdi. 
-Pedro qəbiristanlığa gedəndə mənə də xəbər et, bir-
likdə gedək.
-Oldu.
-Sizin həmyerliniz olan iş yoldaşlarınızın cənazələrini 
vətəninizə göndərmişik.
-Əziz Silva, həmin məzarlıqda dəfn olunan bütün əlil 
insanlar mənim dostum, yoldaşım idi. Orada dəfn olunan 
bütün əlillərə görə ağır təəssüf hissi keçirdirəm.
Silva polislərdən birinə Pedronu Xosenin müalicə 
olun duğu xəstəxanaya aparmağı tapşırıb özü Samirlə bir-
gə maşına əyləşərək altı polis maşınının müşayəti ilə qə-
rargaha tərəf istiqamət aldı. 10-15 dəqiqə yol gedəndən 
sonra Samir soruşdu:
243
-Abalos küçəsinə gedə bilərik? Oradan bir əmanəti 
götürmək lazımdır.
-Polislərə tapşıraram nə lazımdırsa, gedib gətirərlər.
-Yox, təkcə polislər olmaz. Gərək özümüz də gedək.
Silva gülümsünərək:
-Polislərə də etibar etmirsən? Nədir, yoxsa həmin 
küçədə xəzinə basdırmısan?
-Düz tapmısan. Həmin küçədəki 111–ci evdə mənim 
üçün milyon yarım pul, sənin üçün isə təqribən 60 kilo qı-
zıl var.
-Mənim üçün? Qızıl?
-Bəli. Üstü müxtəlif cür qiymətli daşlarla bəzədilmiş 
60 kiloluq qızıl külçə var. – Silvanın təəccüblə ona baxdığı-
nı görüb əlavə etdi: -Sən məni dediyim ünvana apar, özün 
hər şeyi görəcəksən.
-Yaxşı, səni ora apararam. Ancaq əvvəlcə bu haqda te-
lefonla qərargaha xəbər verməliyəm. Yoxsa qərargaha gec 
getdiyimiz üçün Almeyda məndən pitza bişirər.
-Hara istəyirsən xəbər verə bilərsən.
Silva maşın kiçik yük yerindən balaca, barabanlı ta-
pança çıxardaraq Samirə uzatdı:
-Bunu məndən kiçik bir hədiyyə kimi qəbul elə. Nə 
qədər ki, İspaniyadasan bundan belə bu ölkədə heç kim 
sənə zərər verə bilməz. Ancaq yenə də götür bunu, qoy hər 
ehtimala qarşı səndə qalsın. Birdən nə vaxtsa lazımın olar.
-Təşəkkür edirəm. Ancaq sənədsiz bu silahı üzərimdə 
gəzdirə bilmərəm.
Silva gözlərini qıyaraq ona baxıb: 
-Sən bunu bilirsən, mən yox? 
Cibindən iki vəsiqə çıxardıb Samirə uzatdı: 
-Al, götür. Bunlardan biri silahın sənədidir, digəri isə 
sənin silah gəzdirə bilməyin üçün icazədir. Hər ikisini iki 
244
saat bundan qabaq hazırlatmışam. Bu ölkədə başına çox 
əhvalatlar gəldi, qoy bu silah burada keçirdiyin günlərdən 
sənə xatirə qalsın.
-Mən sənə necə təşəkkür edəcəyəmi bilirəm.
-Necə?
-Getdiyimiz ünvana çatanda görərsən.
Bir xeyli yol getdikdən sonra Silva maşını həyətlərdən 
birinin qapısı ağzında saxlayaraq dedi:
-Çatdıq.
-Abalos küçəsi 111- ci ev buradır?
-Qəribədir. Səni bura gətirməyimi istədin, ancaq bura 
çatanda məlum olur ki, sən heç vaxt buralarda olmamısan.
-Darıxma. Gəl içəri keçək, özün hər şeyi başa düşə cək-
sən.
Silva polislərə həyətdə gözləməyi tapşırıb özü isə 
Samirlə birgə evə doğru getməyə başladı.
Bu zaman Con tapançanı əlində hazır saxlayıb öz-
özünə danışa-danışa evin içini gəzərək Lusiyanı axtarırdı. 
-Bilirəm ki, bu evdə gizlənmisən. Çıx ortaya qancıq, 
onsuz da səni tapacağam. Mən sənə göstərəcəyəm “Hoja 
de sauce” təşkilatını bu vəziyyətə qoymağın axırı necə 
qurtarır. Sənin dərini soyub yerinə duz basacağam, sonra 
isə ac siçovulların qabağına atacağam.
Hamamı, mətbəxi və qonaq otağını axtardıqdan sonra 
Con yataq otağına keçdi. Çarpayının altına və şkafın içinə 
baxıb Lusiyanı tapmadıqda otaqda gizlənmək üçün başqa 
yerin olmadığını görüb oradan çıxmaq istəyirdi ki, şka-
fın divardan bir addım öndə olduğunu gördü. Ehtiyatla 
əyilərək onun arxa tərəfinə baxdı və özündən razı halda 
gülümsündü. Lusiya şkafın arxasında büzüşərək oturmuş-
du və qorxudan titrəyirdi. Samirin çantasını isə bərk-bərk 
özünə sıxmışdı. Con zəhmli səslə qışqırdı:
245
-Çıx oradan. Gəl burada dayan. Əvvəlcə bir az sual-
cavab edək. Əgər imtahandan keçə bilsən səni ananla gö-
rüşdürəcəyəm.
Lusiya asta-asta gizləndiyi yerdən çıxıb Conun qarşı-
sında dayandı. Con silahla çarpayını göstərərək Lusiyadan 
əlindəki çantanı ora qoymasını istədi. Lusiya onun istəyini 
yerinə yetirəndən sonra Con qəzəblə soruşdu:
-Sonunun belə olacağını gözləmirdin? Elə bilirdin ki, 
sən bizdən polisə şikayət edəcəksən və buna görə sənə sağ 
ol deyəcəyik? Samirin yanına qaçanda elə bilirdin, sənə 
kömək edəcək? Hardadır sənin güvəndiyin Samir?
-Mən Samirin yanına özümə görə yox, Lobonun yanın-
da əziyyət çəkən uşaqlara görə getdim. (Lusia titrək səslə 
dedi) Bilirdim ki, əvvəl-axır orqanlarını satmaq üçün o 
uşaqları öldürəcəksiniz. Mən arzuma çatdım. İndi nə Lobo 
var, nə də ki, “Hoja de sauce”. Artıq rahatca anamın yanına 
gedə bilərəm. Onsuz da son vaxtlar ondan ötrü çox darıxır-
dım. Ancaq sən çalış ki, ora gəlməyəsən. Orada sənin üçün 
çox pis olacaq.
-Sənin səsini elə kəsəcəyəm ki, nə bu dünyada danışa 
biləcəksən, nə də o dünyada.
Con bunu deyərək, silahı qaldırıb Lusiyaya tuşladı. 
Lusiya gözlərini yumub xəyalında anasını canlandırmağa 
başlamışdı ki, eşitdiyi atəş səsindən sonra özünü bərk-bərk 
sıxaraq onu gözləyən ağrıya hazırladı. Lakin heç bir yeri-
nin ağrımadığını görüb yaxınlıqda eşitdiyi tappıltı səsinə 
gözlərini yavaş-yavaş açmağa başladı. Başını aşağı oldu-
ğundan gözlərini açarkən ilk gördüyü mənzərə yerə yıxı-
lan Conun qanlı bədəni idi. İlk andan heç nə başa düşməsə 
də, başını qaldırdıqda əlisilahlı qaradərili polisi və divara 
söykənərək xəfifcə gülümsəyən Samiri gördükdə hər şeyi 
anladı. Cəld qaçaraq Samirə sığınıb hönkür-hönkür ağla-
mağa başladı. 
246
Silva atəş səsindən sonra içəri doluşan polislərə hər 
şeyin qaydasında olduğunu bildirirdi. Samir isə Lusiyanı 
qucaqlayaraq təsəlli verməyə çalışırdı6
- Keçdi, narahat olma, hər şey arxada qaldı, qurtardı, 
hər şey yaxşı olacaq, ağlama.
-Hər şey qaydasındadır senyora? Sizə bir şey olmayıb 
ki? – Silva soruşdu.
- Xeyr, heç nə olmayıb. – Lusiya hıçqıraraq cavab verdi.
-Sən düz deyirmişsən Samir. Burada mənim üçün 
həqiqətən də xəzinə var imiş. Ancaq onun haqqında 
dediklərini Lusiyaya demək məcburiyyətindəyəm. Bunu 
ondan gizlədə bilmərəm.
-Mənim haqqımda nə danışmısan ki? – Lusiya gözlərini 
silərək soruşdu.
-Mən nə demişəm ki? – Samir təəccüblə Silvadan so-
ruşdu.
Silva üzünü Lusiyaya tutaraq Samiri göstərib dedi: 
-Yolda səni nəzərdə tutaraq mənə deyirdi ki, getdi-
yimiz yerdə səni 95 kiloluq xəzinə gözləyir. Ancaq səni 
görəndən sonra onun niyə səni belə kök təsvir etdiyini başa 
düşə bilmədim. Hətta indi başa düşmüşəm ki, üstündə də 
25 karatlıq briliyant var deyəndə, sənin piyli və gombul 
olmağına ehyam vururmuş. Heç səndən gözləməzdim Sa-
mir. Bu cür incə və zərif xanımı gör nəyə bənzətmisən.
Lusiya polis işçisinin onda olan qorxu və stresi üzə-
rindən atmaq üçün zarafat etdiyini başa düşərək söz altda 
qalmadı:
-Əslində Samir düz deyir. O məni görəndə kök idim. 
Bu vaxtlar ərzində arıqlayıb bu formaya düşmüşəm.
-Bir də heç kimə yaxşılıq etməyəcəm. – Silva yalandan 
üz-gözünü turşutdu. 
-Yaxşı, gəlin gedək. Daha burada qalmağın mənası 
yoxdur.
247
Silva hadisə yerinə ekspert qrupu çağıraraq polislər-
dən bir neçəsini keşik çəkmələri üçün orada qoydu. Hər 
üçü evdən çıxıb maşına tərəf getmək istəyəndə birdən Lu-
siya qapının yanında dayandı.
-Dayanın. Çanta yadımdan çıxdı. Siz gedin, mən bu 
dəqiqə çantanı götürüb qayıdıram.
Samir onu arxayın edərək dedi:
-Mən səni burada gözləyərəm. Dünəndən bəri bacım 
oğluna zəng vururam, heç kim cavab vermir. Yaman na-
rahatam. Sən gələnə qədər Silvanın telefonuyla yenə cəhd 
eləyəcəm.
Silva telefonunu Samirə verib – mən sizi bayırda göz-
ləyirəm – deyərək qapıdan çıxdı. Samir iki dəfə zəng vursa 
da, yenə heç kim telefona cavab vermədi. Lusiya çantanı gö-
türüb qayıdanda Samirin dilxor olduğunu görüb soruşdu:
-Yenə heç kim cavab vermir?
-Mobil telefon söndürülüb, ev telefonuna isə cavab 
verən yoxdur.
-Bəlkə evdə heç kim yoxdur? Yəqin harasa gediblər, 
gecəni də orada qalıblar.
-Onların getməyə yeri yoxdur.
-Ölkənə nə vaxt qayıdırsan?
-Sabah tezdən.
-Onda sabaha qədər səbr et. Evə gedən kimi məsələnin 
nə yerdə olduğunu öyrənərsən.
-Hə, deyəsən elə olacaq.
Samirlə Lusiya qapıdan çıxanda qəflətən döngədən bu-
rulan Mitsibuşi markalı maşın sürətlə onlara tərəf gəlməyə 
başladı. Maşının açıq yerində oturmuş Tahir əlindəki pu-
lemyotu atəş açmaq üçün hazır saxlamışdı. Maşının ya-
xınlaşdığını görən Silva – yerə uzanın! – deyə qışqıraraq 
özünü Samirlə Lusiyanın üstünə ataraq onları yerə yıxdı. 
248
Maşın onların dayandığı yerdən keçəndə Tahir pulemyot-
la atəş açmağa başladı. Hamı yerə uzandığından xəsarət 
alan olmasa da, Mitsibuşi sürətlə yolun digər tərəfindəki 
döngəyə yaxınlaşanda qəflətən qarşılarına çıxan maşın-
la toqquşaraq dayandı. Maşının dayandığını görən Silva 
polislərə onu mühasirəyə almağı və cinayətkarı tutmağı 
əmr etdi. Samir Lusiyayla birgə sürünərək yaxınlıqdakı zi-
bil qutularının arxasında gizləndilər. Polislərdən biri ma-
şındakı radioqəbuledici vasitəsiylə hadisə yerinə köməkçi 
qüvvə və təcili yardım çağırdı. Maşın toqquşarkən yük 
yerinə yıxılan Tahir qalxanda polislərin onu mühasirəyə 
aldığını gördü. Bu vəziyyətdə qaçmağın mümkün olmadı-
ğını görərək pulemyotdan yapışaraq atəş açmağa başladı.
Maşının sürücü isə qaça-qaça tapançadan bir neçə dəfə 
polislərə atəş açsa da, başından aldığı güllə yarasından 
yerdə hərəkətsiz qaldı. Tahir pulemyotu sağa-sola fırlaya-
raq polislərin ona yaxınlaşmasına mane olur və qaçmaq 
üçün fürsət axtarırdı. Lusiya qorxudan Samirə sığındı:
-Görəsən bütün bunlar nə zaman bitəcək?
-Heç vaxt bitməsə belə, mən bu əclaflarla mübarizə 
aparacağam. Neçə gündür hardaydın? Nə qardaşımdan 
bir xəbər var idi, nə də səndən bir səs-soraq. Gözləməkdən 
az qalırdım dəli olam.
-Bayaq səni öldürmək istəyən adam dostlarımı öldü-
rüb məni əsir götürmüşdü. Bir az İspaniyada saxla yandan 
sonra aparıb Türkiyədəki meşələrin birinə atmış dılar. İs-
paniyaya bir saat olar gəlmişəm.
-Demək səninlə danışarkən eşitdiyim atəş səslərinin 
səbəbi bu imiş?
-Hə. Qardaşın isə yaralı olduğu üçün xəstəxanada yatır.
-Görəsən vəziyyəti necədir? – Lusiya həyəcanla soruş-
du.
249
-Eşitdiyimə görə yaxşıdır. Atan da onun yanındadır. 
Ona qlluq edir.
-Atam İspaniyadadır?
-Mən Türkiyədə meşədə olarkən, atan mənim həyatı-
mı xilas edib. Sonra xilaskarımın sənin atan olduğunu 
öyrəndim və biz birlikdə bura gəldik. 
Cibindən silahı çıxardaraq:
-Sən məni burada gözlə.
-Dayan getmə. (Lusiya onun qolundan yapışdı) Ora 
təhlükəlidir. Polislər özləri hər şeyi həll edəcəklər. Bir az-
dan kömək də gələcək.
-Ora təhlükəlidir deyirsən? Oradakı polislər hazırda 
bizə görə həmin təhlükənin içindədirlər.
-Bu sahədə təlim görmüş peşəkar polislərin bacar-
madığı işi sən necə bacaracaqsan? Özünə əlavə prob lem 
yaratma. Bu dəqiqə kömək gələcək və hər şey bitəcək.
-Onlar mənim dalımca gəliblər. Bu işə görə onları peş-
man etmək mənim boynuma.
Samir bunu deyərək gizləndiyi yerdən çıxıb sürünə-
sürünə Silvanın yanına gəldi. Onu görən Silva qışqıraraq:
-Sənin burada nə işin var? Qayıt yerinə.
-Mən qaçırılan gün «Ümid» mərkəzinin İspaniyadakı 
filialında öldürülən dörd dostumun qisasını almaq üçün 
əlimə yaxşı fürsət düşüb. Mənə mane olmağa çalışma.
Onlar mübahisə edərkən birdən pulemyotun səsi 
kəsildi. Polislərdən birinin-onu vurdum – deməsindən 
sonra digərləri də gizləndikləri yerdən çıxıb yavaş -yavaş 
maşına tərəf getməyə başladılar. Get-gedə polis maşınlarını 
həyəcan siqnalları təcili yardımdan və köməkçi dəstələrdən 
xəbər verirdi. Silva tapançanı qabu raya qoyaraq maşına ya-
xınlaşanda Tahir ağır yaralı ol masına baxmayaraq, qəflətən 
əlindəki silahla ona atəş açdı. Lakin polislərin açdığı gül-
lələr onu əbədi olaraq susdurdu. 
250
Güllə Silvanın sinəsindən dəymişdi. O geriyə 4–5 ad-
dım ataraq düz Samirin qarşısında yerə yıxıldı. Samir cəld 
ona yaxınlıb başını dizi üstünə aldı. Güllə ağciyərini par-
çaladığından Silva çox çətinliklə nəfəs alırdı, yarasından 
isə dayanmadan qan fışqırırdı. Samir köynəyini çıxarda-
raq yaranın üstünə qoyub sıxsa da, qanı kəsmək mümkün 
olmurdu. Polis işçiləri Silvanın ətrafına yığışıb onu hər bir 
vəchlə ölümün pəncəsindən qurtarmağa çalışırdılar. Get-
gedə üzünün rəngi solan Silva son qüvvəsini toplayıb do-
daqlarını ağır-ağır tərpədərək dedi:
-Oğlumun ən böyük arzusu hər il Bunolda kəndində 
keçirilən pomidor döyüşü karnavalını görmək idi. Almey-
daya deyin onu ora aparsın.
Samir barmağını onun dodaqlarına toxundurdu:
- Şşşş. Sakit ol, özünü yorma. Siz ora birlikdə gedə-
cəksiniz. Gedəndə məni də çağırarsınız, yoxsa inci yərəm.
-Argentinalı qız sənə əmanətdir, Samir. Çalış onu sağ-
salamat atasına çatdırasan. Oğluma deyin ki, mən onu ço....
Tibbi yardım köməkçi dəstəylə birgə özünü hadisə 
yerinə çatdırsa da, artıq gec idi. Silva sözünü yarımçıq 
kəsib gözlərini əbədi yumdu. Samir onun başını dizinin 
üstündən götürərək ehmalca yerə qoydu və bir neçə adım 
iməkləyərək kiçik və alçaq daşın üstündə oturub kürəyini 
divara söykədi. Lusiya:
-Necəsən?
-Çox pisəm. Son yarım ayda başıma gələnlər məni 
əməlli başlı yorub. Özümü nə qədər soyuqqanlı və iradəli 
aparmağa çalışsam da, içimdəki həyat sevgisinin yavaş-ya-
vaş öldüyünü hiss edirəm. Artıq hər şeydən cana doymu-
şam. Sadəcə divanda uzanaraq çipsi yeyə-yeyə gözəl bir 
futbol matçına baxmaq istəyirəm.
-Kaş ki, bu vəziyyətində sənə kömək edə biləydim.
251
-Mənə dəstək ol Lusiya, sadəcə yanımda ol. İndi mə-
nim hər şeydən çox buna ehtiyacım var. Ailə üzvlərimi və 
yaxın qohumlarımın çoxunu avtobus qəzasında itirdim, 
dostlarımı Con əlimdən aldı, ən çox güvəndiyim adamım 
ən qatı düşmənim oldu, həyatda yeganə təsəllim olan qar-
daşım oğlundan heç bir səs-soraq yoxdur. Neçə illərdir 
arzusunda olduğum və min bir əzab-əziyyətlə yaradaraq 
yüksək səviyyəyə çatdırdığım «Ümid» mərkəzi indi kim 
bilir hansı vəziyyətdədir. (Dərindən köks ötürərək) Tək 
qalmışam Lusi, tək. İndi mənim hər şeydən çox mənəvi 
dəstəyə ehtiyacım var.
Lusiya onun böyrünə söykənərək başını Samirin çiy-
ninə qoydu:
-Nə hiss etdiyini çox gözəl başa düşürəm. Sən İspani-
yaya gələnə qədər mən də bu vəziyyətdə idim. Anamı gö-
zümün qabağında öldürdülər. Neçə ay idi ki, atamdan bir 
xəbər yox idi. Hər gün qardaşımı dilən dirirdilər və mən 
buna qarşı heç nə edə bilmirdim. Çarə siz vəziyyətdə nə 
edəcəyimi bilmədən 15 gün bu uçuq-sökük evdə yaşadım. 
Hər gün pəncərənin qarşısında oturub qardaşımdan və 
səndən bir xəbər gözləyirdim.
Samir qolunu onun boynuna saldı:
-Çox sağ ol ki, sözümə qulaq asdın. Əgər polisə və ya 
başqa bir yerə getmək üçün buradan çıxsaydın, quldurlar 
səni gördükləri yerdə öldürəcəkdilər.
-Amma əvəzində sənin pulunun böyük bir hissəsini 
xərcləmişəm.
- Canın sağ olsun.
Hadisə yerinə gələn Almeyda vəziyyətlə tanış ol-
duqdan sonra meyidləri və istifadə edilən bütün əşyaları 
hadisə yerindən götürməyi tapşırıb Samirgilə tərəf getdi. 
252
Bir nəfərin onlara doğru gəldiyini görən Lusiya aya-
ğa qalxdı. Almeyda yaxınlaşanda Samir onun üzrxahlıq 
edəcəyini bilib onu qabaqladı:
-Deyəsən ayaqlarım çox nəhsdir, ispanlara düşmür.
-Əksinə. Sənin bura gəldiyin ilk gündən bəri böyük 
bir beynəlxalq cinayətkar qrupu çökdürmüşük. Biz bunu 
birgə etmişik, göstərdiyin bütün köməkliklərə görə şəxsən 
öz adımdan sənə dərin təşəkkürümü bildirirəm.
-Çox sağ olun. (Lusiyanı göstərərək) Ancaq fikir-
ləşirəm ki, ən böyük təşəkkür bax bu qıza düşür. “Hoja de 
sauce” təşkilatını məhv etmək üçün ilk addımı Lusiya atıb.
-Bizim ona xüsusi təşəkkürümüz olacaq. İndi isə sen-
yora, buyurun gedək, sizi xəstəxanaya ailə üzvlərinizin 
yanına aparacaqlar. Siz isə cənab Samir, düşünürəm ki, ki-
fayət qədər yorğunsunuz. Sizin üçün beş ulduzlu otel lərin 
birində otaq ayırıblar. Gedin doyunca dincəlin, sabah dalı-
nızca maşın göndərəcəyəm ki, sizi qərərgaha gətirsin. Pro-
sedur qaydalarına görə bir neçə sənədə qol çəkməlisiniz. 
Sonra isə ölkənizə qayıda bilərsiniz.
-Təşəkkür edirəm. Ancaq mən də xəstəxanaya gedirəm. 
Bu vəziyyətdə Pedronun yanında olmaq istəyirəm. (Lusi-
yanın əlindəki çantanı göstərərək) Mümkündürsə, bu çan-
tanı özünüzlə birgə qərargaha aparın. Mən sabah oradan 
götürərəm.
-Necə istəyirsiniz. Tapşıraram hər ikinizi xəstəxanaya 
aparsınlar. Xose 156-cı palatada müalicə olunur, bu pala-
ta üçüncü mərtəbədədir. Dincəlməyiniz üçün orada sizə 
əlavə palata ayırarlar. Çantadan isə narahat olmayın, sa-
bah onu qərargahdan götürə bilərsiniz.
Lusiya içindən köynək və şalvar çıxartdıqan sonra çan-
tanı Almeydaya verib köynəyini geyinmək üçün Samirə 
kömək etdi. Sonra isə hərəsi bir kənara düşmüş qoltuq 
253
ağac larını gətirərək ona verdi. Maşında yanaşı otursalar da 
yolboyu heç biri danışmadı. Yalnız xəstəxananın həyətinə 
yaxınlaşanda Samir dedi:
-Bayaq sənə demək yadımdan çıxdı. Ananın meyidini 
də bu ölkəyə gətiriblər. “Hoja de sauce” təşkilatının qur-
banı olmuş insanların xatirəsini əbədiləşirməkdən ötrü 
Madriddə xüsusi qəbiristanlıq yaradılıb. Sənin ananı da 
orada dəfn ediblər.
-Artıq neçə gün idi ki, hər gecə yuxuma girirdi. Demək 
buna görə imiş, öldüyü üçün hər gün ağladığım anam sən 
demə lap yaxında imiş.
Liftlə xəstəxananın üçüncü mərtəbəsinə qalxanda 
Samir Lusiyanın həyəcandan titrədiyini görsə də heç nə 
demədi. O, 156-cı palatanın qapısını astadan döyərək 
açanda Pedro çarpayıda uzanmış Xose üçün kitab oxuyur-
du. Lusiya içəri girən kimi – ata – , Pedro isə - Lusi – deyə 
qışqıraraq bir-birilərinə tərəf qaçıb bərk-bərk qucaqladılar. 
Lusiya üzünü Pedronun sinəsinə sıxaraq ağlayır, Pedro isə 
- əziz qızım, Lusim – deyərək, onun saçlarını öpüb -sığalla-
yırdı. Bir dəqiqədən sonra Xose dözməyərək dedi:
-Bu nədir? Deyəsən yaddan çıxmışam axı, məni heç 
kim çox istəmir? Yaralı olan mənəm, atam deyil.
Lusiya – heç sənin kimi şirin qardaşı da unutmaq olar? 
– deyib onun yanına getdi. Pedro bayaqdan kənarda daya-
nıb tamaşa edən Samirin yanına gəlib əlini ona uzatdı:
-Çox sağ ol Samir, uşaqlarımı mənə qaytardın. Yaxşı 
yaşamaq üçün pul qazanmaq həvəsiylə ailəmi tərk edib 
qanunsuz işlərə baş qoşdum. Səninlə tanış olmasaydım, 
kim bilir bu uşaqların axırı necə olacaqdı.
-Mən sənə təşəkkür edirəm Pedro. Həyatımı xilas 
etmisən. Sənə həyat borcluyam. Nə zaman çətinliyin olsa, 
mənə müraciət edə bilərsən.
254
-Yox Samir, sən mənə heç nə borclu deyilsən. O vaxt 
yanımda olmasaydın məni ya şirkətin göndərdiyi adamlar 
öldürəcəkdi, ya da xilas etmək üçün gələn polisləri görüb 
elə biləcəkdim ki, məni tutmağa gəliblər.
-Çoxdandır görüşmürsünüz. Yəqin ki, bir-birinizə 
deyəcəyiniz sözünüz çoxdur. Mən sizi baş-başa qoyuram. 
Həm də ki, çox yorğunam. Əllərimdəki qanı yuyandan 
sonra bir az uzanıb istirahət edəcəyəm.
-O nə qandır elə? Şalvarın da bulaşıb.
-Bu aeroportda bizi qarşılayan Silva yadındadır?
-Əlbəttə.
-Bu gün onu öldürdülər. Nə qədər çalışsaq da, həyatını 
xilas edə bilmədik.
Samir Pedroyla qucaqlaşıb ayrıldıqdan sonra şalva-
rını Lusiyadan alaraq onlar üçün ayrılmış palataya getdi. 
Çarpayıda uzansa da yorğun olmasına baxmayaraq yata 
bilmədi. Silvanın telefonunu cibindən çıxardıb yenidən 
zəng etməyə cəhd etdi. Ancaq heç kim cavab vermirdi. Sa-
mir telefonu çənəsinə dirəyərək bir az fikirləşəndən sonra 
Rənaya zəng vurdu. Bir neçə dəfə çağırdıqdan sonra tele-
fonda Rənanın zərif səsi eşidildi:
-Buyurun. Eşidirəm.
-Salam Rəna, mənəm Samir.
-Samir necəsən? (Rəna həyacanla soruşdu) Şükür. Ha-
mımız səndən ötrü çox narahat idik. İndi haradasan? Sağ-
salamatsan?
-Mən yaxşıyam. Hazırda İspaniyadayam. Azərbaycana 
sabah gələcəyəm. Səndən bir xahişim var.
-Buyur.
-Dünəndən bəri nə qədər zəng vururamsa, Əligildən 
heç kim cavab vermir. Ələsgər əminin cib telefonu da sön-
dürülüb. Mümkündürsə, get onlara, gör orada vəziyyət 
255
necədir. Əlidən ötrü çox nigaranam. Bir saatdan sonra sənə 
yenidən zəng vuracağam.
-Yenidən zəng vurmağına ehtiyac yoxdur Samir. Əli 
mənim yanımdadır. İndi yatıb. Sabah yuxudan duran kimi 
zəng vuraram danışarsınız.
-Mən özüm zəng vuraram. Vəziyyəti necədir?
-Əlinin vəziyyəti çox yaxşıdır. Amma sənə bir şey 
deməliyəm.
-Buyur.
Rəna Ələsgərgilin başına gələnləri və Əlinin necə təsa-
düf nəticəsində sağ qalmağını Samirə danışdıqdan son-
ra sağollaşdılar. Samir Əlini qoruduğu üçün tanrıya min-
nətdarlıq edib şam etməyə xəstəxananın bufetinə getdi. 
Yeməyini bitirib yenidən palataya qayıtdı. Nə qədər çalışsa 
da yata bilmədi. Arxası üstə uzanaraq gözünü tavana dikib 
«Ümid» mərkəznin gələcək taleyi haqqında fikirləşməyə 
başladı. Bir az bu vəziyyətdə qaldıqdan sonra qapının səsinə 
fikirdən ayıldı. Lusiya Samirin yatdığını zənn edərək, onu 
oyatmamaq üçün qapını ehmalca örtdü. Geri çevriləndə 
onun oyaq olduğunu görüb təəccüblə soruşdu:
-Hələ yatmamısan?
Samir qalxıb oturdu:
-Yuxum gəlmir. Axır ki, qardaşım oğluynan danışa bil-
dim. Bəs Pedro hanı? Onun da yuxusu gəlmir?
-Atam bu gecə Xosenin yanında qalmaq istəyir. Qarda-
şın oğlu necədir?
-Yaxşıdır. Tanışlarımdan biri qonaq aparıbmış.
-Sənə deyirdim axı, hər şey üçün narahat olma. Hər 
şey qaydasındadır. 
Gəlib Samirin yanında oturaraq soruşdu: 
-Səndən bir söz soruşmaq olar?
-Əlbəttə olar. Soruş
256
-Sənin həyatında bir neçə şey mənə qəribə gəlir. Nə 
qədər fikirləşirəmsə, məntiqli cavab tapa bilmirəm. Sən 
dünyada onlarla filialı olan bir mərkəzin başçısısan, hər 
yerdə tanıyırlar, sözün qısası, məşhur və lazımlı ada msan. 
Ancaq bununla belə, sənin həyatında elə çatış mamazlıqlar 
var ki, bunu heç cür başa düşə bilmirəm.
-Məsələn?
-Məsələn sənin mobil telefonun yoxdur. Hansı ki, sən 
Azər baycan gsm nömrəsini rominqlə burada da istifadə 
edə bilərdin. İkincisi sənin plastik kartın yoxdur, pulu nağd 
şəkildə xərcləyirsən. Üçüncüsü sənin şəxsi mühafizəçilərin 
yoxdur. Mən səni zirehli maşında gəzən və ətrafında on 
can güdəni olan bir adam kimi təsəvvür edirdim. Nə bilim, 
fir ma paltarlar, son model maşın, bahalı saat, daha nələr, 
nələr.
-İndi isə icazə ver izah edim.
Lusiya əllərini çənəsinin altına qoyub gözlərini ona 
dikdi:
-Buyur. İlk əvvəl başlayım telefondan və plastik kart-
dan. Hər ikisi varımdır, sadəcə olaraq, İspaniyaya gələndə 
onları yaddan çıxardıb ofisdə qoymuşam. Nağd pulları isə 
mərkəzdəki iş yoldaşlarım mənə vermişdilər ki, buradan 
onlar üçün tapşırdıqları əşyaları alım. Keçək mühafizəçi 
və maşın məsələsinə. Mən bura üç nəfərin müşayəti ilə 
gəlmişdim ki, onlar mənim həm dostlarım, həm kö mək-
çilərim, həm də mühafizəçilərim idilər. Məni tədbirə dəvət 
edən təşkilat isə burada qalacağım müddət üçün həm xü-
susi maşın, həm də bələdçi vermişdi. İndi isə bahalı pal-
tarlardan, saatlardan, maşınlardan, res toranlardan, vil-
lalardan danışaq. Əgər mən özümə biznes şirkəti və ya-
xud istehsalat firması açsaydım, sən dediklərinin hamısı 
məndə olardı, özü də artıqlamasıyla. Ancaq mən elə bir 
təşkilata rəhbərlik edirəm ki, orada işləyən hər bir adam 
257
özündən çox oraya müraciət edən əlillər barədə düşünür. 
Bizim büdcəmiz çox böyükdür, ancaq o pullar şəxsi özü-
mün deyil. Bu pullar «Ümid» mərkəzinə üzv olan hər bir 
əlilindir və hər biri üçün bərabər miqdarda xərclənməlidir. 
Əgər mən həmin pulları şəxsi həyatım üçün xərcləsəm, 
buna görə tanrı məni bağışlamaz. Təssəvvür et ki, mən 
özüm həmin mərkəzdən aylıq məvacib alıram. Bir də mə-
nim üçün xidməti maşın ayırıblar.
-Ailə üzvlərinin yoxluğunu əlbəttə ki, hər zaman hiss 
edirsən. Bəs bundan başqa yoxluğuna görə ən çox sıxıntı 
çəkdiyin şey nədir?
-Sevgilimin olmaması. Əngəlli olduğuma görə həmişə 
bu barədə çətinliyim olub.
-Bəs indi necə? Sevgilin var?
-Yox, yoxdur. Sözün düzü hansısa qıza tanışlıq təklif 
etməyə çəkinirəm. Düşünürəm ki, onsuz da yox deyəcəklər.
-Nə bilirsən? Bəlkə hə deyəcəklər.
-İnanmıram. Götürək elə səni. Mənim kimi əngəlli bir 
adamın sevgilisi olarsan?
-Əlbəttə. Niyə olmuram ki?
-Bəsdir görək. Ya mənə təsəlli verirsən, ya da ki, öz 
gözəlliyindən xəbərin yoxdur.
-Heç də yox. Mən düz deyirəm. İstəyirsən sübut edim.
-Elə.
-Onda gözlərini yum və iyirmiyə qədər say.
Samir gözlərini yumub saymağa başladı. 1,2,3.....
Hadisədən 1 həftə sonra
Madrid. İspaniya
Yuxudan ayılanda günorta saat 12 idi. Bir az yerində 
gərnəşdikdən sonra əynini geyinərək Rənaya zəng vurdu:
258
-Eşidirəm.
-Salam Rəna. Mənəm Samir.
-Salam. Əli yanımdadır, gözlə telefonu ona verim.
Əli telefonu qulağına aparan kimi titrək səslə dedi:
-Əmi...-
Salam balaca. Necəsən? 
Samirin səsini eşidən kimi Əlini ağlamaq tutdu.
-Yaxşı bəsdir. Ağlama görüm. Axşam gəlib səni evimi-
zə aparacağam.
-Əmi sən haradasan? (Əli ağlaya-ağlaya soruşdu)
-Mən indi bazarda sənin üçün tutuquşu alıram. Axşam 
gəlib səni Arzu bibigildən götürəcəyəm. Evə gedib tutuqu-
şularla oynayarıq, onlara danışmaq öyrədərsən.
-Danışa bilirlər?-
-Sən öyrətsən danışacaqlar. Telefonu ver Rəna bibiyə.
-Yaxşı.
-Əli.
-Həə əmi.
 Bir neçə saniyə ara verərək:
-Əmi səni çox istəyir.
-Mən də səni çox istəyirəm.
İki saniyə sürən səssizlikdən sonra telefonda Rənanın 
səsi eşidildi:
-Hə Samir. Eşidirəm.
-Əlinin əşyalarını yığarsan. Axşam gəlib aparacağam.
-Niyə tələsirsən? İşlərini yoluna qoy, sonra gəlib apa-
rarsan.
-Əli mənim üçün bütün işlərdən vacibdir.
-Yaxşı. Onun əşyalarını yığaram.
-Oldu Rəna. Axşam görüşərik. Özündən və Əlidən 
muğayat ol.
-Oldu. Hələlik.
259
Samir telefonu cibinə qoyub Pedronun yanına getmək 
istəyirdi ki, qapı açıldı. Lusiya əlində buterbrod və kola 
içəri girdi.
-Oyanmısan?
-Artıq günorta olub, niyə məni oyatmırdın?
-Elə şirin yatmışdın ki
-On beş günün yorğunluğuydu.
Samirin yanında oturaraq əlindəkiləri ona uzatdı:
-Al, sənin üçün gətirmişəm.
Koladan bir qurtum içərək soruşdu:
-Almeyda maşın göndərməyib?
-Göndərib. Sürücü iki saatdan çoxdur xəstəxananın 
həyətində sənin yuxudan oyanmağını gözləyir.
-Onda tələsmək lazımdır. Bir saatdan sonra görüşərik.
Samir əlindəkiləri çarpayının üstünə qoyub Lusiyanın 
üzündən öpərək palatadan çıxdı.
* * *
Samiri qərargahın dəhlizində qarşılayan Almeyda dedi:
-Siz məni kabinetimdə gözləyin, mən Silvanın qərər-
gahda keçirilən vida mərasimində iştirak etməliyəm.
-Mən də o mərasimdə iştirak etmək istəyirəm.
Almeyda əliylə yolu göstərərək dedi:
-Buyurun gedək.
Samirlə Almeyda Silvanın tabutu qoyulmuş otağa gi-
rəndə artıq hamı öz yerini tutmuşdu. Almeyda boş yer-
lərdən birini göstərərək Samirə oturmaq təklif etdi:
-Siz burada əyləşin. Mən açılış nitqindən sonra sizin 
yanınıza gələcəyəm.
Samir başıyla təşəkkürünü bildirib əyləşdi. Ardıcıl və 
xoş sözlərlə zəngin olan çıxışlarla davam edən mərasim iki 
260
saata yaxın davam etdi. Mərasim zalından çıxarkən Samir 
ayaqqabısının ipinin açıldığını görüb dəhlizdə qoyulmuş 
oturacaqda oturdu. İpi bağlayıb başını qaldıranda Almey-
danın yanında 6–7 yaşlarında qaradərili oğlan uşağının da-
yanaraq ona baxdığını gördü. 
-Silvanın oğludur. – Almeyda izah elədi. Samir onu 
yanına çağırıb üzündən öpərək qıvrım saçlarını sığalladı. 
Sonra Silvanın telefonunu cibindən çıxardıb uşağa verdi:
-Atan mənə tapşırmışdı ki, bu telefonu sənə verim. Sən 
gərək bunu ömrünün sonunadək atandan xatirə saxlaya-
san. Həmişə onula fəxr edə bilərsən. Sənin atan əsl polis idi 
və səni çox sevirdi.
Silvanın arvadı yaxınlaşaraq oğlunu səslədi:
-David buradasan? Bayaqdan səni axtarıram.
Oğlan Samirdən aralanıb anasına tərəf getdi. Onun 
əlindən tutub dəhlizlə bir az getdikdən sonra əlindəki tele-
fonu anasına göstərib dedi:
-Ana bayaqkı əmi atamın telefonunu mənə verib dedi 
ki, mən hər zaman atamla fəxr edə bilərəm.
-Əmi düz deyib oğlum. (Qadın kövrək səslə dedi)
Lusiya Xosenin ayaqqabılarını geyindirə-geyindirə de-
yinirdi: 
-Onsuz da ərköyün idin, indi daha da dözülməz olmu-
san. Bir işi də özün gör!
-Yalnız sən ərə gedəndən sonra.
-Az danışın (Pedro dilləndi) onsuz da gecirik. Bir az 
cəld olun.
-Bizi ləngidən budur ata! Ərə də getmir ki, canımız 
qurtarsın.
-Az danış. 
Lusiya darağı əlinə götürüb Xoseni yaxına dartdı: 
-Başını bəri gətir.
261
Qəbiristanlığa çatanda Xoseylə Lusiyanın söz atışması 
hələ də davam edirdi:
-Niyə gec gəldiniz? – Qəbiristanlığın girişində onları 
gözləyən Samir Pedrodan soruşduş – Bayaqdan sizi göz-
ləyirəm.
-Bunlarla harasa vaxtında çatmaq mümkün deyil! – 
Pedro uşaqlarını göstərdi.
Xose ətrafda keşik çəkən çoxsaylı polisləri göstərərək, 
Samirdən soruşdu:
-Bu qədər polis səni qoruyur?
-Əslində, bu qədər polis tanrıya dua edirlər ki, mən 
tezliklə, bu ölkədən çıxım gedim.
-Nə vaxt yola düşürsən? – Lusiya soruşdu.
-Üç saatdan sonra. Pedro, istəyirəm siz də mənimlə 
gələsiniz. Əgər razı olsan orada sizin üçün iş və qalmağa 
yer təşkil edərəm. Nə deyirsən?
-Ata, razı ol (Lusiya diləndi). Argentinaya qayıtsaq, 
yenə də eyni problemlərlə qarşılaşacağıq.
-Sənin ölkən Çinə yaxındır? – Xose soruşdu.
-Baxır xəritənin ölçüsünə.
-Yaxşı, fikirləşərəm. 
Pedro qəbiristanlığa tərəf addımladı:
Dördlük sırayla düzülmüş məzar daşlarına baxa-ba-
xa qəbiristanlığın içi ilə ağır-ağır irəliləyirdi. Bələdçinin 
köməkliyi ilə Mariyanın qəbrinə yaxınlaşdılar. Qəbrin 
yanına çatanda Pedro bayaqdan əlində gəzdirdiyi gülləri 
məzarın üstünə qoydu. Xoseylə Lusiya qəbrin yanında diz 
üstə oturaraq ağlamağa başladılar.
-Başınız sağ olsun. – Samir astadan dilləndi.
Pedro başını aşağı-yuxarı yelləməklə təşəkkürünü bil-
dirdi.
262
-Siz burada qalın. Mən gedib digər məzarları da ziyarət 
edəcəyəm. Çıxışda görüşərik.
Samir onlardan ayrılıb məzarlığı gəzməyə başladı. 
Müx təlif ölkələrdən və müxtəlif yaşlarda olan minə ya-
xın insanın bir qəbiristanlıqda dəfn olunduğu bu əra-
zini gəzərkən o, öz-özünə düşünürdü: “Beynəlxalq qəbi-
ristanlıq”. Buranın adını məhz belə qoymaq lazımdır. 
Bir xeyli gəzdikdən sonra nəhayət, yorulub geri qayıt-
maq qərarına gəldi. Pedro uşaqlarla birgə onu maşının ya-
nında gözlyirdi. Samirin yaxınlaşdığını görüb dedi:
-Mən sənin təklifini qəbul edirəm.
-Bu ən doğru seçimdir.
-Ancaq həmişəlik yox. Bir az pul qazanıb yenidən və-
tənimə qayıdacağam.
-Sənin istənilən seçiminə hörmətlə yanaşıram.
Samirgili aeroportda Almeyda yola salırdı. Onlar bir – 
birinin əlini sıxdıqlarında Samir dedi:
-Bura gəldiyim gündən sizin işinizi artırmışam. Buna 
görə məni bağışlayın.
-İspaniyaya gəldiyin gündən çox əziyyət çəkdin. An-
caq Lusiyayla sən olmasaydınız, gələcəkdə “xatirə” qə-
biristanlığının ərazisi daha böyük olacaqdı.
-Bir daha hər şey üçün sizə və qərargahın bütün işçi-
lərinə dərin təşəkkürümü bildirirəm.
-Almeyda cibindən qatlanmış kiçik bir kağız parçası 
çıxardaraq Samirə verdi. İstəmirəm buradan yalnız mənfi 
xatirələrlə gedəsiniz. Bu kağızda yazılanları təyyarə hava-
ya qalxdıqdan sonra açıb oxuyarsan. Səni Bakı aeroportun-
da mənə verdiyin siyahıdakı insanlar qarşılayacaq:
-Belə yaxşıdır. Adam çox olanda bilmirsən, kiminlə 
görüşəsən.
263
Samir təyyarəyə yaxınlaşanda Almeyda arxadan qış-
qırdı:
-Samir, sənə başqa sürprizlərim də var.
-Nə sürprizi?
-Bakıya çatanda bilərsən.
Təyyarə havaya qalxdıqdan yarım saat sonra Samir ka-
ğızı cibindən çıxardaraq açdı: “Lusiyadan oğlun olsa, adını 
Almeyda qoyarsan” cümləni oxuyub qurtardıqdan sonra 
gülümsünərək Lusiyaya baxdı. Lusiya atasının yanında 
oturub başını onun çiyninə söykəyərək fikrə getmişdi.
Bakı. Azərbaycan
Təyyarə Bakıya çatanda hava artıq qaralmışdı. Samir 
təyyarədən enib aeroportun binasına girəndə onu ilk əvvəl 
Mahmudov qarşıladı. Samir onunla görüşdükdən sonra 
Əziz və Akiflə də salamlaşıb onları qonaqlarla tanış etdi:
-Bunlar Argentina vətəndaşlarıdırlar. Bir müddət bi-
zim qonağımız olacaqlar.
-Bizim qonaq qarşılamaqda heç vaxt problemimiz ol-
mayıb. – Mahmudov dedi: -Nə qədər istəsələr, qala bilərlər.
-Çox sağ olun ki, məni qarşılamaq üçün bura qədər 
əziyyət çəkmisiniz.
-Nə danışırsan Samir? (Əziz dilləndi) Bizə xoşdur. Şü-
kür ki, sağ-salamat geri döndün.
-Başıma sizə danışılası o qədər əhvalat gəlib ki. İmkan 
düşdükcə hamısını danışacağam. İndi isə getsək yaxşıdır. 
Əlidən ötrü elə darıxmışam ki.
-Getməyinə mütləq gedəcəyik. Ancaq sən əvvəlcə bu-
rada otur. – deyə, Akif Samirə yanındakı oturacağı göstərdi. 
264
Samir heç nə başa düşməsə də, Akifin dediyini etdi. O 
oturan kimi Akif başını arxaya çevirib qışqırdı:
-Asif. Burax gəlsin.
Bir neçə saniyə sonra yaxınlıqdakı divarın tinindən 
çıxan Əli -Əmi! – deyə qışqıraraq özünü Samirin qucağı-
na atdı. Samir onu bir xeyli öpüb-oxşadıqdan sonra başını 
qal dırıb soruşdu:
-Bu sürprizə görə kimə borcluyam?
-Almeydaya. Sən Əli ilə birlikdə evə get. Qonaqları 
hara lazımdırsa, mən apararam.
-Onlar bizdə qalacaqlar.
Samir Asiflə də görüşdükdən sonra hamı birlikdə ae-
roportdan çıxıb maşınlara oturdular. Samir, Əli, Lusiya və 
Mahmudov eyni maşında əyləşdilər. Bir qədər getdikdən 
sonra Samir əlini qabaqda oturmuş Mahmudovun çiyninə 
toxunduraraq soruşdu:
-Mərkəzdə vəziyyət necədir?
-Bərbad. Hər kəs çaşqınlıq içindədir. Sənin yoxa çıx-
mağın, Muradın cinayətkar qrupa başçılıq etməsi, “Söyüd 
yarpağı” təşkilatı ilə bağlı televizorda verilən xəbərlər 
adamları əməlli-başlı vahiməyə salıb. Gün ərzində mərkəzə 
yüzlərlə zəng olunur. Bütün əlillər çox narahatdırlar.
-Onları qınamaq olmaz. Bütün ümidləri bizim mərkəz 
idi. 
Səsinə ruh yüksəkliyi qataraq: -Eybi yox, 10–15 gün-
lə heç nə olmaz. İki gündən sonra biz yenə əvvəlki 
qüdrətimizi qaytaracağıq.
-Buna şübhəm yoxdur.
-Sən belə elə. Sabah Əzizlə Akifi də götür, işə başlayın. 
İlk öncə mərkəzin bütün işçilərinə xəbər et ki, birisigün 
işə çıxsınlar. Jurnalistlərə də məlumat verərsən. Birisigün 
265
mərkəzdə mətbuat konfransı keçirdəcəyəm və «Ümid» 
mərkəzi yenidən rəsmi olaraq fəaliyyətə başlayacaq.
-Bəs xaricdəki filiallar?
-Birisigün «Ümid» mərkəzinin bütün filiallarına mə-
nim imzamla rəsmi bildiriş göndəriləcək. Qoy onlar da bir 
gün sonra işə başlasınlar.
Maşınlar Samirin yaşadığı evə çatanda Əli Samirin qu-
cağında yuxuya getmişdi. Pedro uşağı ondan aldı. Onlar 
maşınlardan düşəndə Samir Mahmudova dedi:
-Müəllim buyurun evə, bir stəkan çay için sonra gedər-
siniz.
-Sağ ol. Qalsın gələn dəfəyə. Artıq gecdir, həm də yol 
sizi yorub. Yatıb dincəlin.
Samir üzünü sürücüyə tutaraq: 
-Sabah 11–də bizdə olarsan. Qonaqlara şəhəri göstərə-
cəyəm.
Mənzilin qapısına çatanda Samir dedi:
-Lusi çantada açarlar olmalıdır, üstündə də gümüşdən 
qılınc fiquru var.
-Boynundan asdığın qılınc kimi?
-Hə. Bunun kimi.
Qapını açıb içəri girəndən sonra Samir otaqlardan bi-
rini göstərib dedi:
-Pedro, uşağı o otaqdakı çarpayıya uzat, sonra gəl 
evdəki bəzi yerləri sizə göstərim.
Samir onları evlə tanış etdikdən sonra Lusiya soruşdu:
-Yer salmaq üçün içəridəki çarpayının üstünə yığılan 
yorğan-döşəklərdən istifadə edə bilərəm?
-Əlbəttə. Pedronun yerini divanda sal, Xoseylə sən yan 
otaqda yatacaqsınız, mən isə Əliylə birlikdə öz otağımda.
Lusiya yerləri açandan sonra yorğun olduqlarından 
hamısı uzanıb yatdılar.
266
Hadisədən 8 gün sonra 
Sumqayıt. Azərbaycan
Samir yuxudan duranda saat on idi. əynini dəyişib 
dəhlizə çıxanda mətbəxdə səs eşidib ora getdi. Lusiya sto-
lun üstündə kartof doğrayırdı. Samirin qapıya söykənərək 
ona tamaşa etdiyini görüb dedi:
-Buenos dias senyor.
-Sabahın xeyir. Nə hazırlayırsan?
-Əvvəlcə dadlı bir yemək hazırlamaq istədim, sonra 
fikirləşdim ki, birdən soyuducudakı ərzaqlar xarab olar. 
Yalnız kartofu bişirəcəyəm.
-Özünə əziyyət vermə. Bu gün bütün günü evdə olma-
yacağıq. Yarım saatdan sonra maşın gələcək və biz bütün 
günü şəhəri gəzib əylənəcəyik. Həm buranı, həm də pay-
taxtı. Sən ondansa get Pedroynan Xoseni oyat.
-Çay da içmək istəmirsən?
-Mən yalnız bir şey istəyirəm.
Samir bunu deyib Lusiyaya tərəf gedəndə arxadan 
Əlinin səsini eşitdi:
-Əmi tualetin işığını yandır, əlim çatmır.
Samir işığı yandırıb otağına getdi. Televizorun arxa-
sında gizlətdiyi qutunu açaraq içindən xeyli pul götürüb 
cibinə qoydu. Əlini geyindirib üstünə ətir vurandan sonra 
dəhlizə çıxanda Pedroyla Xose artıq hazır idilər. Birlikdə 
həyətə düşdülər. Maşın artıq binanın həyətində dayanıb 
onları gözləyirdi. Maşına oturanda Samir sürücüyə dedi:
-Sür Bakıya.
-Baş üstə. (Əlindəki kiçik bağlamanı Samirə uzadaraq) 
buyurun müəllim. Telefonunuzla kredit kartınızdır. Mah-
mudov verdi. İlk öncə hara getmək istəyirsiniz?
-Əvvəlcə bizi yaxşı bir kafeyə apar.
-Oldu.
267
Bakı
Kafelərin birində yaxşıca yedikdən sonra maşına qayı-
danda üzünü sürücüyə tutub dedi:
-Əvvəl Qız qalasına, oradan da İçərişəhərə gedirik. 
Qız qalasından Bakını seyr edərək şəhərin gözəlliyinə 
vurulan argentinalılar İçərişəhərin tarixi yerlərini gəzdikcə, 
daha da heyrət edirdilər. Muzey və şəhərin digər görməli 
yerlərinə baxıb yorulduqlarını hiss etdilər. Dənizkənarı 
parkda istirahət etmək qərarına gəldilər. Bir az sahilboyu 
gəzib oturacaqlardan birində əyləşərək dondurma yeməyə 
başladılar.
-Şəhərinizin təmizliyinə və gözəlliyinə heyran qaldım. 
– Pedro dedi.
Lusiya atasının sözünə əlavə olaraq:
-Mən isə bu qədər müasirləşmənin qabağında tarixi 
yerlərinizi qoruyub saxlaya bilmənizə vuruldum. 
Bir qədər dincəldikdən sonra Samir üzünü onlara tu-
tub: 
-İndi isə qayıdırıq Sumqayıta. Oranı da gəzmək pis ol-
maz.
Sumqayıt
Sumqayıta çatanda sürücü Samirin tapşırığyla onları 
iri geyim mağazalarından birinə apardı. Alış-veriş zamanı 
özlərinə çimərlik paltarları da alıb oradan dəniz kənarına 
getdilər. Bir xeyli çimib, günün altında uzandıqda sonra 
Əli dedi:
-Əmi mən acmışam.
-Elə mən də acmışam. Hazırlaşın gedək.
268
Dənizkənarı kafelərin birində doyunca yeyib içdikdən 
sonra havanın qaraldığını görüb yoldan ərzaq alaraq evə 
qayıtdılar. Masanın ətrafında Lusiyanın dəmlədiyi çaydan 
içə-içə bu günkü günün təəsuratlarını bölüşülürdü. Xose 
ətrafa boylanıb soruşdu: 
-Əli haradadır?
-Yatıb. – Samir dedi. – Əməlli-başlı yorulub.
Pedro çaydan bir qurtum alaraq:
-Yorulacaq da. Bütün günü o tərəf-bu tərəfə qaçıb.
-Deyirdi ki, tutuquşuları qəfəsdən çıxart mənimlə yat-
sınlar.
-Təşəkkür edirəm Samir. Bu günü bizim üçün unudul-
maz etdin.
-Elə mənim də belə istirahətə ehtiyacım vardı.
-Sizi bilmirəm, amma mənim yuxum gəlir. – Lusiya 
dil ləndi.
Pedro qızı ilə sözləşibmiş kimi: 
-Mən də yorulmuşam. Çayımızı içək qurtaraq, sən yer-
ləri sal.
Samir rayonlar barədə danışaraq vaxt olan kimi onları 
həmin səfalı yerlərə aparacağına söz verdi. Çaylarını içib 
qurtaran kimi Lusiya yerləri açmağa başladı.
Hadisədən 9 gün sonra
Bakı. Azərbaycan
Səhər işə gələndə Akif onu qapıda qarşılayıb görüşdü: 
-Buyurun iclas zalına. Mərkəzin bütün işçiləri sizi ora-
da gözləyir. 
Samir iclas zalına girən kimi mərkəzin bütün işçiləri 
onu ayaq üstə alqışlamağa başladılar. O, jurnalistlərin də 
269
artıq zalda olduqlarını görüb tribunaya çıxaraq danışmağa 
başladı:
-Salam dostlar. Burada olmadığım 20 gün müddətində 
hər birinizin qəlbində və fikrində olduğumu bilirəm. İtkin 
düşdüyüm vaxtlarda məndən ötrü necə həyəcan keçirtdi-
yinizi və mənim üçün nə qədər dua etdiyinizi də bilirəm. 
Əgər bunları haradan bildiyim sizlər üçün maraqlıdırsa, 
cavab çox sadədir. Çünki biz bir ailəyik, çünki mən bu 
sevgini və bu duaları hiss edirdim. Məni amansız qatildən 
xilas edən də bu dualar idi, vəhşi heyvanlarla dolu 
meşədən sağ -salamat çıxardan da sizin və minlərlə əlilin 
etdiyi dualar olduç Məni mənə tərəf atılan saysız-hesab-
sız güllələrdən qoruyan da dualarınız idi. Mən bu dualara 
görə sizə minnətdaram, mən dualarınızı qəbul etdiyinə 
görə tanrıya minnətdaram. Mən sizin mənə qoyduğunuz 
hörmətə və bəslədiyiniz sevgiyə görə minnətdaram. O 
hörmət ki, mənə hər zaman və hər yerdə özünə inam ya-
radırdı. O sevgi ki, istər əsirlikdə olum, istərsə də vəhşi 
təbiətdə mənə geri dönmək üçün stimul verirdi. Bütün 
bunlara görə mən sizin qarşınızda baş əyirəm. (İşçilərin 
qarşısında baş əydikdən sonra sözünə davam etdi) Bu iyir-
mi gündə mənimlə bərabər, sizlər də əziyyət çəkmisiniz. 
Dünyanın müxtəlif yerlərində bu mərkəzə üzv olan və say-
ları minləri keçən əlil insanlar da əziyyət çəkdilər. Bəlkə 
də gələcəyini «Ümid» mərkəzində görən yüzlərlə əlil bu 
mərkəzin bağlandığını eşidərək ümidsizliyə qapılıblar. 
Mən üzümü həmin insanlara tutub deyirəm: -Bundan 
belə başınızı dik tutun, bu gündən sonra üzünüzdə yalnız 
təbəssüm olsun. Mən üzümü bu mərkəzlə əlaqsəsi olan 
və olmayan hər bir kəsə tutub deyirəm: -Bugün gündən 
etibarən, «Ümid» mərkəzi öz fəaliyyətini davam etdirir. 
(Bir dəqiqədən çox sürən alqışdan sonra sözünə zarafatla 
270
davam etdi) Bu qədər məzuniyyət bəs edər, haydı hər kəs 
öz işinin başına. 
İclas zalından çıxdıqdan sonra birbaşa kabinetinə 
gəlib kresloda əyləşdi. Otağa fəxrlə göz gəzdirib düşündü: 
“Görəsən, bu mərkəzə görə başıma daha nə gələcək?” Te-
lefonu götürüb katibəsinə dedi:
-Anna, Teymuru yanıma çağır.
Bir neçə dəqiqədən sonra içəri uzunboylu və arıq 
bir oğlan girdi. Üzünün arıq olması qulaqlarını böyük 
göstərirdi. Samir oturmaq üçün ona yer göstərib dedi:
-Sən bir müddət Muradın köməkçisi olmusan, istəyi-
rəm bu gündən sonra Muradın yerində işləyəsən, yəni 
mənim sağ əlim olasan. Bacararsan?
-Bacarmasam belə sizin etimadınızı qazanmaq və Mu-
radı əvəz edə bilmək üçün var qüvvəmlə çalışacağıma söz 
verirəm.
-Muradın yerini başqa mənada tutma, bu mənə bəs edir. 
İlk işin şöbə rəhbərlərini bura toplamaqdır. Görəcəyəm də 
nə bacarırsan.
Şöbə rəhbərləri kabinetə yığışdıqdan sonra Samir on-
larla yarımçıq qalan işlər və gələcək layihələr haqqında 
müzakirə aparıb, hamının razılığı ilə Mahmudovu şöbə 
müdirlərinin rəhbəri vəzifəsinə seçdi. İclasın sonunda 
mətbuat şöbəsinin rəhbərinə dedi:
Sabahdan başlayaraq on gün ərzində bütün qəzet və 
televiziyalarda mərkəzin işini davam etdirməsiylə bağlı 
sujetlər və elanlar yerləşdirin. Qoy mərkəzə üzv olan və 
olmaq isytəyən bütün əngəlli insanların bundan xəbəri ol-
sun. (Üzünü xarici işlər departamentinin rəhbərinə çevi-
rib əlavə etdi) Sən isə rəsmi bildirişi hazırlayıb mənə gətir. 
Mən onu imzaladıqdan sonra tez bir zamanda «Ümid» 
mərkəzinin bütün filiallarına göndər. 
Üzünü kadrlar şöbəsinin müdirinə çevirdi:
271
-Bu gündən etibarən, Teymur mənim müavinim və 
köməkçim olacaq. Bunu rəsmi olaraq qeydə alarsan. Sabah 
buraya Pedro adlı bir nəfərlə gələcəyəm, onu sürücü kimi 
mərkəzdə qeydiyyata sal. Yolları tanıyana qədər mənim 
sürücümün yanında köməkçi işləyəcək, sonrasına baxarıq. 
Hələlik isə evə gedə bilərsiniz, işimiz 1–2 günə ancaq qay-
dasına düşəcək.
Şöbə müdirləri getdikdən yarım saat sonra Xarici İşlər 
Departamentinin rəhbərinin gətirdiyi bildirişləri imzala-
yıb Teymuru yanına çağırdı:
- Sürücüyə denən hazır olsun. On dəqiqəyə çıxıram.
Samir şəhərdəki qızıl mağazalarından birinə gedərək 
brilliant qaşlı gözəl bir qadın üzüyü alıb geri qayıtdı. Ka-
binetə girdikdən sonra aldığı üzüyü masanın üstünə qo-
yaraq, ona tamaşa edə-edə bir xeyli fikirləşdikdən sonra 
Lusiyaya zəng vurdu:
-Salam əzizim. Evdə vəziyyət necədir?
-Hər şey qaydasındadır. Atamla Xose şahmat oynayır-
lar, Əli isə cizgi filminə baxır.
-Pedroya denən onu işə düzəltdim. Sabahdan sürücü 
kimi işə çıxacaq. Özün isə hazırlaş, gedək dəniz kənarında 
təmiz hava qəbul edək.
-Bəs evdən necə çıxacağam?
-Deyərsən, Samirlə kitab almağa gedirəm. Azərbay-
canca-İspanca lüğət kitabı.
Samir Lusiyayla sağollaşıb üzüyü götürərək otaqdan 
çıxdı. 
Sumqayıt. Azərbaycan
Lusiyayla birgə dəniz kənarında maşından düşəndə 
sürücüyə dedi:
272
-Buralarda ol. Bir saatdan sonra lazım olacaqsan.
Sahilboyu, qumların üstü ilə bir az gəzdikdən sonra 
oturacaqların birində oturub söhbətə başladılar. Samir so-
ruşdu:
-Mənə özün haqqında danış. Keçmişin, Argentinadakı 
həyatın, gələcək haqqındakı arzuların, xoşladığın və xoşla-
madığın şeylər.
-Yaxşı danışaram. Ancaq sonra növbə sənindir.
-Oldu. Mən razı.
-Mən paytaxt Buones-Ayresdə doğulmuşam. Uşaqlı-
ğım da orada keçib. Atam həmişə.......
Lusiya özü haqqında məlumatları, keçmişdəki xatirə-
lərini, gələcək xəyallarını, mənfi və müsbət xasiy yətlərini 
danışdıqca, sakitcə ona qulaq asan Samir qarşısındakı bu 
mehriban, şirindil və gülərüz qızı sanki özü üçün yenidən 
kəşf edirdi. Lusiya danışdıqca Samir bütün varlığı ilə ona 
diqqət kəsilirdi. Ona elə gəlirdi ki, diqqətini bir anlıq da 
olsa dağıtsa, bu qızın həyatından hansısa parçanı birdəfəlik 
itirə bilər. O isə bunu istəmirdi. Lusiya ona bütöv lazım idi, 
keçmişiylə və gələcəyi ilə.
-Bax belə. İndi sən mənim haqqımda hər şeyi bilirsən. 
Növbə sənindir.
-Mən bu şəhərdə doğulmuşam. Uşaqlığımda çox şey 
deyə bilmərəm, fiziki vəziyyətimlə əlaqədar olaraq bü-
tün günüm evdə keçdiyindən uşaqlığımla bağlı elə də 
çox xatirəm yoxdur. Orta məktəbi evdə bitirmişəm, xüsu-
si məktəbin göndərdiyi müəllimlər mənə evimizdə dərs 
deyirdilər. Bir riyaziyyat müəllimim vardı. Həmişə məni...
Samir öz xatirələrindən, ailə üzvlərinin həlak olmasın-
dan, «Ümid» mərkəzini yaratmasından, qurmaq istədiyi 
və həmişə xəyalında yaşatdığı basketbol komandasından 
və gələcək ailəsinin necə olmasını istəməyindən danışıb 
sözünü bitirdi.
273
-Bu qədər. 
Bir az ara verərək üzüyü cibindən çıxardıb Lusiyaya 
dedi:
-Mənim həyatımda heç vaxt romantika olmayıb, mən 
qızlarla necə davranmağı bilmirəm, mən romantik evli-
lik təklifinin necə ediləcəyini də bilmirəm. Bu üzüyü sə-
nə qeyri-adi şəkildə vermək istərdim. Ancaq bunu necə 
edəcəyimi bilmədim. – Bir-iki saniyə dayandıqdan sonra: 
- Lusi, mənə ərə gələrsən?
Lusiya başını aşağı salıb astadan soruşdu:
- Axı sən məni hələ yaxşı tanımırsan, niyə tələsirsən?
-Bizim bir yerdə olduğumuz müddətdə heç vaxt fikir 
ayrılığımız olmayıb, həmişə sözlərimiz də, fikirlərimizdə, 
dünya görüşümüz də üst-üstə düşüb. Biz eyni dünyanın 
adamlarıyıq Lusi, biz mütləq bir yerdə olmalıyıq.
-Hə.
-Necə?
-Hə. Cavabım hədir.
-Hə?
-Hə!
-Hə?
-Hə, hə, bir daha hə.
Samir sevinc içində Lusiyanı qucaqlayıb dedi: 
-Mərkəzdəki işləri yoluna qoyum, Xosenin üzünü gül-
dürəcəyəm.
-Xosenin?
-Hə də, Xosenin. Həmişə demirdi ki, bu qız ərə də get-
mir canımız qurtara?
Hər ikisi bir xeyli güldükdən sonra Lusiya soruşdu:
-Bəs kitab məsələsini nə edək? 
-Almışam, maşındadır.
-Bəs üzük?
274
-Onu hələlik gizlət. İşləri yoluna qoyandan sonra ha-
mıya deyərik.
Dənizin təmiz havasını uda-uda bir xeyli söhbət 
etdikdən sonra evə qayıtdılar.
Hadisədən 10 gün sonra
Bakı. Azərbaycan
Samir işə gələndə Teymur onu mərkəzin həyətində 
qarşılayıb dedi:
-Sabahınız xeyir müəllim. Sosial müdafiə naziri gəlib, 
iclas zalında sizi gözləyir. 
-İclas zalında?
-Bəli. Hamını oraya yığıb. Deyir ki, vacib məsələ haq-
qında danışacaq.
Samir mərkəzə tərəf gedə-gedə soruşdu: 
-Teymur, sənin vəzifəni artırmaq istəyirəm. Mənim 
yerimə keçmək istəyirsən?
-Xeyr, müəllim.
-Ağıllı adamsan. Bu mərkəzin dərdi qurtarmır ki, 
əlillərin dərdləri ilə də məşğul olaq.
Samir iclas zalına girəndə hamı təəccüb içində nazirin 
nə deyəcəyini gözləyirdi. Samir yaxınlaşanda nazir ayağa 
qalxıb onunla görüşdü və hər ikisi oturduqdan sonra nazir 
sözə başladı:
Başına gələn bəlalara görə keçmiş olsun. İndi necəsən? 
Özünü necə hiss edirsən?
-Çox sağ olun. Get-gedə hər şey qaydasına düşür.
-Sənə görə hamımız çox narahat idik. İspaniyada həlak 
olan mərkəzin işçilərinə görə də başsağlığımı qəbul edin.
-«Ümid» mərkəzinə olan diqqətinizə və mənə olan 
hörmətinizə görə sizə dərin təşəkkürümü bildirirəm. İs-
275
paniyada həyatını itirən üç nəfərə gəlincə isə, onların bu 
mərkəz barədə çoxlu arzuları və planları var idi. Mən və 
mərkəzin digər işçiləri onların istəklərini həyata keçirmək 
üçün var qüvvəmizlə çalışacağıq. Ümid edirəm, bu sahədə 
siz də öz köməyinizi əsirgəməyəcəksiniz.
-Buna söz ola bilməz! Ancaq mən buraya başqa məsələ 
üçün gəlmişəm. Son günlər xeyli əzab-əziyyət çəkmisən. 
Bilirəm ki, yorulmusan. İstirahətə ehtiyacın var. Ona görə 
də nazirlikdə belə qərara aldıq ki, bu işləri buraxıb bir 
müddət dincələsən. Sənin rahatlanıb özünə gəlmən üçün 
nazirlik nə lazımdırsa edəcək. 
-İstirahət üçün hansı müddəti nəzərdə tutursunuz?
-Bu mərkəzin inkşafı üçün səkkiz ayda yorulmadan 
gecə-gündüz işləməyini və son günlər çəkdiyin bu qədər 
əzab-əziyyəti nəzərə alaraq düşünürəm ki, heç olmasa bir 
il rahatca dincəlməyə və özünə vaxt ayırmağa tam haqqın 
çatır.
-Məni bu qədər düşünməyiniz qəlbimi fərəhləndirdi. 
Ancaq nahaq əziyyət çəkmisiniz, mən hələlik işləri təhvil 
vermək fikrində deyiləm.
-Səbəbini izah edə bilərsən?
-Mən bu mərkəzi yaradanda qocalanadək burada otu-
rub, sonra da oğlumu bu vəzifəyə gətirmək fikrim yox idi. 
Heç indi də yoxdur. Ancaq mən işləri yarımçıq da atıb gedə 
bilmərəm. İndi elə mərhələdəyik ki, əgər mən buranı tərk 
etsəm, buradakı işlərin hamısı hədər gedəcək. Çünki mən 
planlarımı heç kimə demirəm və təbii olaraq, bu mərkəzdə 
heç kim bilmir ki, hazırda görülən işdən sonra növbəti ad-
dım hansı olacaq və ya hansı iş nə zaman görülsə daha ef-
fektli olar. Düşünün. Mənim yerimə bir başqası gəlsə, bura-
dakı işlərlə tanış olub vəziyyəti nəzarətə götürüncə, ona ən 
azı iki-üç ay vaxt lazım olacaq ki, bu «Ümid» mərkəzinin 
çökməsi deməkdir.
276
Bayaqdan əlində saxladığı kağızı Samirə uzatdı: 
-Bəlkə də sənin sözlərində həqiqət var. Ancaq nəzərə al 
ki, Sosial Müdafiə fondunun rəsmi qərarına etiraz edirsən. 
Hansı ki, bu qərarda sənin bu vəzifədən bir illik uzaqlaşdı-
rılmağın açıq-aşkar qeyd olunub.
-Bu günə qədər heç vaxt dövlətin qanunlarının və 
qərarlarının əleyhinə getməmişəm. Ancaq düşünürəm ki, 
mənə təqdim etdiyin qərar Sosial Müdafiə Nazirliyinin 
yox, sənin şəxsi qərarındır.
-Niyə belə düşünürsən?
-«Ümid» Mərkəzi Sosial Müdafiə Nazirliyinin nəzdin-
də yaradılsa da, birmənalı şəkildə həmin nazirliyə tabe de-
yil. «Ümid» mərkəzi özündə bir çox nazirlikləri və dövlət 
qurumlarını birləşdirir ki, bu mərkəzlə bağlı verilən bü-
tün qərarlarda onların da razılığı lazımdır. Ancaq mən 
düşünürəm ki, nə Səhiyyə Nazirliyinin bu qərardan xəbəri 
var, nə İdman və Turizm Nazirliyinin, nə icra başçısının, nə 
də ki, digər orqanların.
Samirin ayağa qalxdığını görən nazir də ayağa qalxdı 
və əsəbi-əsəbi dedi:
-Bu mərkəz birbaşa Sosial Müdafiə Nazirliyinə daxildir 
və mənim verdiyim qərara burada sözsüz əməl olunmalı-
dır. Mən bu qərarı verəndə sənin cəmi bir il müddətində 
və istirahət üçün uzaqlaşdırılmağını düşnmüşdüm. An-
caq indi fikrimi dəyişdim. Elə indi işdən çıxmaq haqqında 
ərizəni yazmasan, bu mərkəzdə yoxlama aparmaq adıyla 
düz iki ay qapını möhürlədəcəyəm.
-Cənab nazir, axı...
-Mən sözümü dedim. Sən artıq özünü buranın ağası 
saymağa başlamısan.
-Yaxşı. Mən gedirəm ərizəmi yazmağa. Bu mərkəzin 
uğurlarını kənardan izləmək belə mənə xoşdur.
277
-Cənab nazir, – Mahmudov söhbətə qoşuldu. – axı Sa-
mir buradan çıxmamağının səbəbini sizə açıqladı. O bura-
dan çıxsa, aləm bir-birinə qarışacaq.
-O elə düşünür. Nazirlikdə istedadlı və bacarıqlı 
adamlar çoxdur. Qısa zaman ərzində bu mərkəz daha çox 
inkşaf edəcək.
Mahmudov:
 -O zaman mənim də ərizəmi qəbul edin. Bu mərkəz Sa-
mirsiz heç nədir! - deyərək, keçib Samirin yanında dayan-
dı. Mahmudovun ardınca Akif, daha sonra isə Əziz onun 
tərəfinə keçdilər. Onların ardınca mərkəzin bütün işçiləri 
bir-bir – mən də işdən çıxıram, mən də, mən də, mənim 
də ərizəmi qəbul edin və s. deyərək, Samirin olduğu yerdə 
dayandılar. Vəziyyətin belə olacağını gözləməyən nazir 
özünü itirdi. Dünyanın müxtəlif yerlərində filialları olan 
və ölkəyə çox böyük nüfuz qazandıran bir mərkəzin onun 
ucbatından bağlanması özü üçün heç də yaxşı qurtarmaya-
caqdı. Buna görə də, geri çəkilmək məcburiyyətində qaldı.
-Yaxşı Samir. Mərkəzlə bağlı planlarını reallaşdırıb 
qurtarana qədər burada qalıb işləyə bilərsən. Ancaq unut-
ma, gözüm hər zaman üstünüzdə olacaq.
Nazir sözünü bitirib gedəndən sonra Samir dərindən 
köks ötürüb astadan dedi:
-Bu problem də belə yoluna düşdü. Mənə göstərdiyiniz 
dəstəyə görə hamınıza təşəkkür edirəm. İndi isə haydı hamı 
iş başına, insanlar mərkəzin həyətinə yığışıb gözləyirlər. 
Hadisədən sonra 11 gün – 1 ay müddətində
Günlər keçdikcə mərkəzdə işlər yoluna düşməyə 
başlamışdı. Əngəlli insanların buraya axını əvvəlki kimi 
278
davam edirdi. Hindistanda və Mərakeşdə yeni filial-
ların açılışı, əngəlli müğənnilərdən ibarət beynəlxalq 
mahnı müsabiqəsinin keçirilməsi, beynəlxalq paraolim-
pia komitəsinin «Ümid» mərkəzi ilə rəsmi tərəfdaşlıq 
müqaviləsinin imzalanması görülən işlər sırasında idi. 
Evdə də Samirin işləri yaxşı gedirdi. Pedro yavaş-yavaş 
yeni işinə öyrəşirdi, Xose otaqlardan birini zəbt edib bü-
tün günü şəkil çəkərək səylə mərkəzin təşkil edəcəyi ikinci 
rəsm müsabiqəsinə hazırlaşırdı. Dillərini bilməsə də, Əli 
Xoseylə Lusiyanın yanında özünü xoşbəxt hiss edirdi. Lu-
siya Əlinin qeydinə daha yaxşı qalmaq və tezliklə Samirlə 
evlənəcəyi üçün lüğət və qrammatika kitablarını ərafına 
yığaraq azərbaycan dilini öyrənirdi.
Rayondan valideynləri gəldiyindən Rənanın başı qarı-
şıq idi. Rayondakı qonşunun oğlu ilə evlənməsi üçün ana-
sının tez-tez söz salması onun xoşuna gəlməsə də, bütün 
gününü həyatından çox sevdiyi valideynləriylə birgə ke-
çirdirdi.
Polis işçiləri Muradın yerini müəyyən etsələr də, onu 
orada tapa bilmədilər. Bütünlüklə, boş butulkalardan, 
karton parçalarından və digər zir-zibillə dolu olan, uçuq-
sökük divarlarından kir tökülən əcaib dəhlizdən keçib 
Muradın otağına girəndə mayor Əhmədov divardakı əl 
ilə çəkilmiş əyri-üyrü cızmaqaraları, yazıları, çarpayı-
nın üstünə sərilmiş və üzərində skelet təsviri olan uzun 
paltarı, stolun üstündə qəddarlıqla öldürülmüş insan 
rəsmlərindən ibarət albomu, şkafda gizlədilmiş müxtəlif 
növ silahları, stulun üzərinə düzülmüş və çox güman ki, 
insanlara işgəncə vermək üçün hazırlanmış kəsici, sıxıcı 
və deşici alətləri və döşəməyə səpələnmiş boş vərəqləri 
görəndə öz-özünə düşünmüşdü: “Bu insanı tez tutmaq la-
zımdır. Özü də lap tez ”.
279
Almeyda uğurlu əməliyyatdan sonra kabinetində otu -
rub pitza yeyə-yeyə televizora baxırdı. Növbəti tikəni ye-
yib qurtardıqdan sonra telefonun dəstəyini əlinə alıb kati-
bəsinə dedi:
-Məni Samirin eviylə calaşdır.
-Baş üstə senyor. Bu dəqiqə tərcüməçini çağıraram, o 
sizi calaşdırar.
-Tərcüməçiyə ehtiyac yoxdur. Mən Lusiyayla danışa-
cağam. Hazırda evdə yalnız odur.
Yarım dəqiqədən sonra telefonda Lusiyanın zərif səsi 
eşidildi:
 -Alo.
* * *
Akif işdən bir həftəlik icazə alaraq, ailəsi ilə birgə Nab-
rana istirahətə getmişdi. Bütün gününü dəniz sahilində 
təmiz hava udmaqla və tanış olduğu insanlarla söhbət et-
məklə keçirdən Asif özünü xoşbəxt hiss edirdi. Hər axşam 
isə şam yeməyindən sonra klubda təşkil olunan incəsənət 
ustalarının çıxışlarına tamaşa etməyə gedirdi. 
Akif dənizdə çimir, özünü günə verir, voleybol oyna-
yır, tez-tez Asifə sataşaraq, onunla zarafat edir, ailəsi ilə 
birlikdə bu bir həftəni mənalı keçirtməyə çalışırdı.
Hadisədən 1 ay sonra 
Bakı. Azərbaycan
Samir kabinetindən çıxanda aşxam saat 10 idi. Mər-
kəzin filial rəhbərlərinin iştirakı ilə üç gündən sonra Ba-
kıda keçiriləcək genişmiqyaslı toplantıda səsləndirəcəyi 
280
fikirlər və təkliflərin üzərində işlədiyindən vaxtın necə keç-
diyini hiss etməmişdi. İş vaxtı qurtardığından həyətdəki 
gözətçilərdən və maşında onu gözləyən Pedrodan başqa 
bütün işçilər evlərinə getmişdilər. Kimsəsiz dəhlizlə ağır-
ağır çıxışa tərəf irəliləyərkən, tibb şöbəsinin qarşısından 
keçəndə səs eşidib içəri boylandı. Akif tibbi alətlərlə nə isə 
qurdalanırdı. Asif isə ona bu gün mərkəzdə qarşılaşdığı 
hansısa hadisəni danışırdı. Çıxışa tərəf getməkdən vaz ke-
çib içəri girdi. Asif Samiri görəndə heyrətlə soruşdu:
-Siz hələ buradasınız? Mən də fikirləşirdim ki, bizdən 
başqa heç kim qalmayıb.
-Yaxşı gəlmisən. – Akif söhbətə qoşuldu. – Bayaqdan 
məni bezdirir ki, niyə burada qalmışıq, gəl gedək. 
Üzünü Asifə çevirərək:
-Görürsən rəhbərlik də buradadır.
-Doğrudan, niyə bu vaxtadək ləngimisiniz? – Samir 
maraqla soruşdu.
-Burada elə tibbi alətlər var ki, gərək onları yerinə qoy-
mamışdan qabaq yaxşıca təmizləyəsən. Bu gün xəstə çox 
olduğundan bunları indi təmizləyirəm. Bəs sən nə əcəb 
buradasan?
-Üç gündən sonra keçiriləcək tədbirin təkliflər paketini 
hazırlayırdım. Hələ işin çoxdur?
-Yox, əlimdəki axırıncıdır. Nə olub ki?
-Dedim bir yerdə çıxaq.
-Dedim dedin, yadıma düşdü. Nə qədər ki, unutma-
mışam qoy deyim, birdən sabah imkan olmaz. Onsuz da 
o qədər iş olur ki, eyni binada işləməyimizə baxmayaraq 
bir-birimizin üzünü günlərlə görmürük. (Asifi göstərərək) 
Sabah başımın bəlasının ad günüdür, 20 yaşı tamam olur. 
Sabah axşam evdə yaxın insanlarla birgə kiçik bir məclis 
təşkil etmək istəyirəm. Sən də gəlsəydin, lap əla olardı.
281
-Əlbəttə gələcəyəm, niyə də olmasın. Hətta Əliylə Lu-
siyanı da gətirəcəyəm. – Üzünü Asifə çevirərək – Sabah 
sənə nə alım? Ürəyin nə istəyir?
-Heç nə almasan da olardı, ancaq mütləq nəsə almaq 
istəyirsənsə, yox deyib xətrinə dəyməyəcəyəm ki. Çox şeyə 
ehtiyac yoxdur, bir dənə qol saatı alarsan bəsdir.
-Baş üstə!
-Üz var dəə bunda. İşimi bitirdim, gedə bilərik.
Onlar tibb şöbəsindən çıxıb zarafatlaşa-zarafatlaşa çı-
xışa tərəf irəliləməyə başladılar. Qapılardan birinin qarşı-
sından keçəndə Samir dayanaraq Akifdən soruşdu:
-Bura kimin kabinetidir?
-Əvvəllər Muradın idi, indi Teymurun.
-Bu vaxt Teymurun burada nə işi var? – Samir təəccüblə 
soruşdu. – O ki, həmişə işdən bir saat tez çıxırdı ki, evdə 
xəstə anam var.
-Yazığa o qədər iş tapşırırsan ki. Yəqin bu gün hamısı-
nı çatdıra bilməyib.
Samir: -Bu gün mən ona heç bir iş tapşırmamışam. 
– deyib qapıya tərəf getdi. Qapını açıb içəri girəndə saçı 
və saqqalı ağarmış qoca bir kişinin otaqdakı iri şkafın 
çəkməcələrini qarışdırdığını gördü. Onun ardınca içəri 
girən Asiflə Akif təəccüblə gah qocaya, gah da Samirə 
baxırdılar. Bərk məşğul olduğundanmı, yoxsa bu vaxtlar 
mərkəzdə heç kimin olmayacağını yəqinləşdirdiyindənmi 
bütün diqqətini əlindəki işə yönəldən, əyninə köhnə 
ayaqqabı və nimdaş paltar geyinmiş qoca kişi Samirgi-
lin içəri girdiyini hiss etmədi. Bir müddət sıra ilə şkafın 
çəkməcələrini yoxlayan qocanı seyr edən Samir işarə ilə 
Akifə bildirdi ki, dəhlizə çıxıb mühafizəçilərə zəng vursun. 
Akif qapıya tərəf çevriləndə Asif gözlənilmədən asqırdı və 
qoca eşitdiyi səsdən diksinərək, əlindəki əşyanı yerə salıb 
282
geri çevrildi. Qocanın sifəti Samirə tanış gəlsə də, kim ol-
duğunu aydınlaşdıra bilmədi. O, bədəninin əsməsindən 
güclü həyəcan keçirtdiyi bəlli olan bu naməlum, qəribə 
adama yaxınlaşıb soruşdu:
-A kişi kimsən? Burada nə axtarırsan?
Cavab gəlmədiyini görüb yenidən soruşdu:
-Eşitmirsən a kişi, sənə nə lazımdır?
-Darıxma Samir. – Akif dilləndi. – Bu dəqiqə mühafi-
zəçilərə xəbər verərəm, onlar hər şeyi aydınlaşdırarlar.
Akif qapıya tərəf getmək istəyəndə qoca kişi qəflətən 
cibindən silahı çıxardaraq Akifə tuşlayıb qışqırdı:
-Dayan yerində. Əgər bir addım da atsan, səni qoyub 
oğlunu öldürəcəyəm.
Samir qoca kişi qiyafəsində olan adamın səsini eşi-
dəndə təəccüblə astadan qışqırdı:
 -Murad?!
Murad saqqalını, eynəyini və papağını çıxardaraq dedi:
-Bəli əzizim, Murad. Soruşursan ki, mənə nə lazımdır? 
Sənin canın lazımdır mənə Samir, sənin canın. Qurduğum 
təşkilat dünyanın az qala hər yerinə səpələnmişdi, mafiya 
aləmində böyük gücə və nüfuza malik olan bir çox insan 
mənə tabe idi. Günlər keçdikcə hər kəs mənə heyran olurdu 
və birdən-birə ortaya sən çıxdın. İllərlə qurduqlarımı, yığ-
dıqlarımı, ən sadiq adamlarımı əlimdən aldın. – Kinayə ilə 
gülümsünərək – Gör kimin əlində qalmışam?! Mən səndən 
iki dəfə sağlamam Samir. Həm sağlamam, həm də güclü. 
Sən heç ayaq üstə düz-əməlli dura da bilmirsən, amma 
mənə meydan oxuyursan. Hələ də dərk edə bilmirəm ki, 
sən bunu necə bacardın?!
-Eşitməmisən ki, “Biləyin gücü birini yıxar, biliyin gücü 
minini?” Sən mənə ağıl sarıdan uduzdun Murad. İkincisi 
isə sənin səltənətini mən yox polis yıxdı. Bəs bilmirdin ki, 
283
cinayət fəaliyyəti göstərdiyin dövlətlərin təhlükəsizlik or-
qanları var, polisi var, qanunu var?
-Sevinirsən hə? Fikirləşirsən ki, məni məğlub etmisən. 
Tələsmə Samir, mənim əlimdə elə bir qüdrət var ki, 
itirdiklərimi bir neçə aya özümə qaytaracaq. Necə deyərlər: 
“Cücəni payızda sayarlar!”
-İnqubator kəşf olunandan sonra sən dediyin atalar 
məsəli öz qüvvəsini itirib. Üstündə yaşıl rəngli su pərisi 
şəkli olan diskə güvənirsənsə, özünə əziyyət vermə. O disk 
artıq mənim əlimdəir. At silahı yerə, xoşluqla təslim ol. Öl-
dürtdüyün günahsız insanların analarına hesab verməyin 
vaxtı çatıb.
-Sənə heyranam daa. Silahlı düşmənlə üz-üzə dayan-
mısan, səni ölümdən kiçik bir güllə ayırır, yenə də qüru-
runu sındırmırsan. Heç olmasa şirin dilini işə sal da, niyə 
belə xod gedirsən?
-Bilirəm ki, atəş açmayacaqsan. Atəş səsini eşidən kimi 
mühafizəçilər bura doluşub dərinə saman təpəcəklər.
Murad cibindən səsboğucunu çıxardıb Samirə göstərdi:
-Səni məyus etmək istəməzdim, ancaq məndə belə bir 
şey də var. Bir də ki, mühafizəçilərə çox güvənmə. Onla-
ra yaxınlaşıb kövrək səslə mütləq Samirlə görüşməliyəm 
bala, ümidim bircə onadır, deyən kimi heç üstümü də yox-
lamadan məni içəri keçirtdilər. Bu qədər danışdıq bəs edər, 
indi isə işə keçmək vaxtıdır. 
Silahı Asifə tuşlayaraq:
-Sənin fikirləşmək üçün bir dəqiqən var. Ya diski mənə 
verirsən, ya da bu uşağı öldürürəm.
-İstəyirsən lap ikisini də öldür, diski sənə verən deyi-
ləm.
-Yox, ikisini də öldürməyəcəyəm. Birini öldürəcəyəm 
ki, ömrün boyu digərinin təqibi altda yaşayasan. Sağ qalan 
284
bütün həyatı boyu sənə nifrət edəcək və səndən intiqam 
almaq istəyəcək ki, bir diskə görə onun oğlunu qurban ver-
din.
-Sağ qalan ömrü boyu fikirləşəcək ki, diski sənə 
versəydim onun kimi yüzlərlə ata gözüyaşlı qalacaqdı.
Murad: – gəl yoxlayaq – deyib tapançanın üzünü 
 kənara çevirib səsboğucunu ona bağlayanda Samir kastellə 
onun əlinə güclü zərbə vurdu. Zərbənin təsirindən silahı 
əlindən yerə salan Murad onu götürmək istəyəndə Akif 
özünü çatdırıb təpiklə onun əlindən vurdular. Hər ikisi 
yerdə əlbəyaxa oldular. 
Samir telefonu Asifə tullayaraq: 
-Orada mühafizəçi Seymur yazılıb. Onu tap, zəng 
vur, deyə qışqırıb savaşanlara tərəf getdi. Murad Akifə 
üstün gələrək tapançanı götürdü. Akif silahı ondan almaq 
istəyəndə atəş açıldı. Samir özünü yetirib kastellə Muradın 
boynunun arxasından güclü zərbə vurdu. Murad zərbənin 
təsirindən huşunu itirərək yerdə hərəkətsiz qaldı. Akif 
ayağa qalxaraq bir neçə dəfə dərindən nəfəs alaraq gülüm-
sündu:
-Bu da belə!
-Asif mühafizəçiləri çağırıb, qoy aparıb polisə təhvil 
versinlər. Gərək Teymura deyim sabah buraları yaxşı-yaxşı 
axtarsın, görək disk hardadır.
-Disk səndə deyildi ki? (Akif gülümsündü) Bəs hara-
dan bildin ki, o nə axtarır?
-Bir dəfə əlində görmüşdüm.
Akif geri çevrilib nəsə demək istəyirdi ki, sözü ağzın-
da qaldı. Ucadan: -Asif! - qışqırıb oğluna tərəf qaçdı. Onun 
səsinə geri çevrilən Samir gördüyü mənzərədən dəhşətə 
gəldi. Asif arabanın içində başı yana əyilmiş vəziyyətdə 
hərəkətsiz dayanmışdı, sinəsindən isə qan axırdı. 
285
-Oğlum, nə oldu sənə? Cavab ver, bir şey danış. – deyə 
qışqıraraq qanı saxlamağa çalışırdı. Güllə səsini eşidən 
mühafizəçilər dəhlizdə o baş-bu başa qaçışaraq nə baş 
verdiyini anlamağa çalışırdılar. Samir dəhlizə çıxıb onla-
rı köməyə çağırdı. Mühafizəçilərdən biri yaxınlaşan kimi 
Samir dedi:
-Qulaq as Seymur. Murad Asifi güllə ilə yaralayıb. 
Akifə kömək edin onu tibb şöbəsinə gətirsin. Muradın isə 
huşu özünə gəlməmiş əl-qolunu bağlayın başımız ayılana 
qədər qalsın otaqda.
Samir tibb şöbəsinə daxil olduqda, Seymur qucağında 
Asiflə qaçaraq onun dalınca otağa girdi. Akif isə Seymu-
run yanınca gələrək qanı saxlamağa çalışırdı. Seymur Asifi 
stola uzadıb özü Muradın arxasında. Həyəcandan Akifin 
əlləri əsirdi, nə qədər edirdisə özünü ələ ala bilmirdi. Sa-
mir bunu görüb dedi:
-Bəsdir Akif, özünə gəl. Sən həkimsən, belə şeyləri çox 
görmüsən.
-Bacarmıram Samir. – Akif yanıqlı-yanıqlı qışqırdı. – 
Alınmır. Qanı saxlaya bilmirəm.
Samir Akifin titrəyən qanlı əlindən tutdu:
-Bacarmalısan Akif, sən buna məcbursan. Sən sadəcə 
qanaxmanı dayandır, əməliyyatı xəstəxanada edərlər. O 
yaşayacaq Akif, əgər sən özünü ələ alsan, o yaşayacaq. Sən 
sadəcə bütün bacarığını ortaya qoy.
Birneçə dəqiqə yaranın üstündə əlləşən Akif sevinclə 
qışqırdı:
-Qanaxma dayandı Samir.
Nəfəsini dərindən buraxaraq: 
-Afərin sənə Akif, afərin sənə!
-Qanaxma dayansa da, nəbzi get-gedə zəifləyir. Təcili 
xəstəxanaya aparmaq lazımdır.
286
-Sən Asifi hazırla, mən gedim maşın işini həll edim. 
Üzünü Seymura tutaraq:
-Həkimə kömək elə. Maşını da sən sürərsən, Pedro 
şəhəri yaxşı tanımır.
Maşının yanına çatanda Pedroya dedi:
-Əməkdaşlardan biri ağır yaralıdır, biz onu xəstəxanaya 
aparacağıq. Sən yolları yaxşı tanımırsan. Get evə, qoy ma-
şını başqası sürsün.
Samir maşına oturanda Seymurla Akif Asifi götürərək 
maşının yanına gəldilər. Hər ikisi arxa oturacaqda oturub 
Asifi də dizlərinin üstünə uzatdılar. Seymur maşını işə 
kimi Samir dedi:
-Qəza şəraiti yaratmamaq şərtilə bacardığın qədər 
sürətlə sür. Yolda maşın olmasa hətta qırmızı işıqda da keç.
Seymur ayağını qaza basaraq dedi6 
-Baş üstə!
Akif yolboyu yaraya nəzarət edərək, hər şeyin qayda-
sında olduğuna əmin olmaq istəyirdi. Oğlu aradabir özünə 
gəlsə də, tez-tez huşunu itirirdi. Samir onun başını sığalla-
yaraq dedi:
-Döz aslanım, az qaldı. Əgər bunun öhdəsindən gəlsən 
100 yaşına qədər hər ad günündə sənə bir saat bağışlayaca-
ğam. Yalvarıram bir az dişini sıx.
Samir getdikləri xəstəxananın nömrəsini öyrənib 
hadisə ilə bağlı həkimləri xəbərdarlıq edərək vəziyyətin 
ciddiliyini izah edib, hazır olmalarını xaiş etdi. Maşın 
xəstəxananın həyətinə girən kimi həkimlər Asifi maşından 
çıxardaraq xərəyə qoyub əməliyyat otağına apardılar. Akif 
oğlunu tək qoymaq istəməyib onlarla birgə getdi. Samir 
onun əməliyyat otağına buraxılmayacağını və buna görə 
də hay-küy salacağını bildiyi üçün Seymura dedi:
-Sən Akifin dalınca qaç. Çalış mən gəlib çatana qədər 
onu saxlayasan ki, həkimlərə mane olmasın.
287
Əməliyyat otağının qapısına çatanda Akif oturacaqda 
oturaraq başını əllərinin içinə alıb ağladığını gördü. Sey-
mur isə Akifin içəri keçməsinin qarşısını almaq üçün hər 
ehtimala qarşı əməliyyat otağının qapısının ağzında da-
yanmışdı. Seymura yaxınlaşıb soruşdu:
-Nə oldu?
-Əməliyyata götürdülər. Bunu güclə saxladım. – deyə-
rək, başı ilə Akifi göstərdi. 
 -Afərin, yaxşı etmisən. Səməd müəllimlə Əzizə zəng 
vur bura gəlsinlər. Teymura da xəbər et şöbə müdirlərinə 
xəbər versin. Sabah saat 10-da bu məsələylə bağlı iclas 
keçiriləcək. 
Samir Seymurla danışıb qurtardıqdan sonra gəlib Aki-
fin yanında oturdu. Ona təsəlli vermək istəsə də, bunu 
necə edəcəyini bilmirdi. Başını divara söykəyib fikrə getdi: 
“Bunu necə sakitləşdirim? Oğlu ölümün pəncəsində olan 
bir atanı hansı sözlər sakitləşdirə bilər axı? Kaş Səməd 
müəllimgil tez gələydilər”.
Bir xeyli bu vəziyyətdə qaldıqdan sonra əlini Akifin di-
zinin üstünə qoyaraq dedi:
-Sənin nələr keçirdiyini çox gözəl bilirəm. O dəhşətli 
qəzada bütün ailə üzvlərim həlak oldu, qardaşım oğlundan 
başqa bütün ailə üzvlərim. – dərindən köks ötürərək, - bü-
tün ailə üzvlərim və qohumlarım. Sən özünü ələ almalısan, 
çünki bir azdan həkim içəridən çıxıb deyəcək ki, gözünüz 
aydın. Əməliyyat uğurlu keçdi və təhlükə aradan qalxdı və 
Seymurla mən səni təbrik edəcəyik. Bir də ki, bur....
Samir sözlərinə davam etmək istəyirdi ki, əməliy-
yatxananın qapısı açıldı və həkim içəridən çıxaraq onlara 
tərəf gəldi. Onun yaxınlaşdığını görən Akif ayağa qalxa-
raq xoş söz eşitmək ümidiylə gözünü onun ağzına zillədi. 
Həkim özünü toparlayaraq sözə başladı:
288
-Güllə onun sinəsini deşərək ürəyinə dəymişdir. Əmə-
liyyat otağında olan tibbi heyət sizin oğlunuzun yaşama-
sı üçün əllərindən gələnin artığını etsələr də, təəssüf ki, 
xəstənin həyatını xilas etmək mümkün olmadı. Başınız sağ 
olsun.
Həkim sözünü bitirən kimi başını aşağı salıb iti addım-
larla oradan uzaqlaşdı. Akif isə yeniən oturacaqda otura-
raq əlləri ilə üzünü tutub hönkürməyə başladı. Samir əlini 
onun çiyninə qoyaraq astadan dedi:
-Başın sağ olsun.
-İndi mən Adiləyə nə deyəcəyəm? Mən bu xəbəri ona 
necə deyəcəyəm? Mən ona necə deyim ki, mərkəzin ən 
təcrübəli cərrahı mən ola-ola, hər kəsin dərdinə dərman 
edə-edə, öz uşağımın yarasını sağalda bilmədim?
-Sən ürək cərrahı deyilsən Akif, xirurqsan. Lap bu işi 
bacarsaydın belə o an keçirtdiyin həyəcanın altında sən 
heç nə edə bilməzdin.
-Qulaq as Samir. – Akif gözlərinin yaşını sildi. – Qoy 
Seymur məni evə aparsın. Bu xəbəri Adiləyə telefonda 
desəm ürəyi partlayar. İstəyirəm ona bunu deyəndə yanın-
da olum. Sən bütün lazımi məsələləri həll et, mən bir saata 
qədər Adiləni də götürüb gəlirəm. Seymur məni maşında 
gözlüyər, elə qayıdanda da onunla qayıdarıq.
-Yaxşı. Sən get, narahat olma.
Akif gedəndən yarım saat sonra Mahmudovla Əziz 
Samirin yanına gəldilər. Samir mərkəzdə və xəstəxanada 
baş verənləri onlara danışıb qurtardıqda Əziz dedi:
-Muradla nə etmək fikrindəsən?
-Bir az bundan qabaq mayor Əhmədovla danışıb hər 
şeyi ona izah etdim. Razılaşdıq ki, mən buradan çıxanda 
ona zəng vurum, birlikdə mərkəzə gedib məsələni həll 
edəcəyik.
289
-Bəlkə sabaha qalsın? – Mahmudov soruşdu.
-Yox, bu gün olsa yaxşıdır. Lap gecə saat 3-də olsa, Mu-
radı polislərə təhvil verib rahat nəfəs alacağam.
-Meyidi bu gün aparacağıq? – Əziz soruşdu.
-Yox. Xəstəxananın həkimi dedi ki, sənədlərlə bağlı 
olaraq meyidi ancaq sabah götürə bilərsiniz.
-Bu gün mümkün olsaydı, Akifgil birdə əziyyət çəkib 
bura gəlməzdilər. Uşağın meyidini evlərinə biz aparardıq.
-Onların vəziyyətini təsəvvür edirəm. – Mahmudov 
dərindən köks ötürdü.
Bir xeyli keçdikdən sonra Samir gözləməkdən bezib 
Seymura zəng vurdu:
-Niyə bu qədər gecikdiniz? Bir hadisə baş verməyib ki?
-Yox müəllim, heç bir hadisə verməyib.
-Bəs niyə bu qədər ləngimisiniz?
-Bir saatdır ki, onların içəridən çıxmağını gözləyirəm. 
Yəqin ki, bu xəbər Asifin anasına pis təsir eləyib, yoxsa ki, 
çoxdan yola düşmükdük.
-Deyirsən bir saatdır? Bəs sən onları harada gözlə-
yirsən?
-Yolda, maşının içində. Akif dedi ki, sən bizi bura-
da gözlə, bir azdan gəlirik. Sonra ağır-ağır addımlayaraq 
həyətlərinə girdi.
-Eybi yox. Sən 10 dəqiqə də gözlə, sonra get bax gör nə 
baş verib.
-Oldu müəllim.
Samir danışıb qurtardıqdan sonra əlini çənəsinə dirəyib 
düşünməyə başladı. Onu üzündəki narahatlığı görən Mah-
mudov vəziyyətin nə yerdə olduğunu öyrənmək üçün su-
allar versə də, Samir onu eşitmirdi. Bir dəqiqəyədək bu 
vəziyyətdə qalan Samir yenidən Seymura zəng vurdu:
-Buyurun müəllim.
290
-Bu gün mərkəzdə keşik çəkən uşaqlara zəng vur 
gör biz oradan çıxandan sonra oraya heç kim gəlmiyib. 
Mərkəzdən xəbər gəlməyənə qədər Akifgilin evinə getmə.
-Nə isə olub?
-Sən dediyimi elə.
-Oldu müəllim.
Seymurun mərkəzlə əlaqə saxlayaraq Samirə zəng 
vurması arasında keçən üç dəqiqə Samirə üç saat kimi 
göründü. Əlini düymənin üstündə hazır saxladığından 
zəngin səsini eşidən kimi təsdiq düyməsinə basıb telefonu 
qulağına apardı:
-Eşidirəm.
-Qəribə hadisə baş verib müəllim. Mərkəzdən dedilər 
ki, Akif yarım saat bundan qabaq mərkəzə gəlib və hazırda 
da oradadır. Amma onun həyətə girdiyini öz gözlərimlə 
gördüm.
-Lənət şeytana, mərkəzdəkilərə xəbər ver, Muradın 
təhlükəsizliyini təmin etsinlər. Özün də cəld ora get.
Samir ayağa qalxıb dedi:
-Tez olun mərkəzə gedirik. Kimin maşını sürətlidirsə 
onunla gedirik.
-Nə olub ki? – Əziz təlaşla soruşdu.
-Yolda izah edərəm.
Samirgil Əzizin maşını ilə yola düşdükdən bir az son-
ra Seymur ona zəng vurdu.
-Vəziyyət pisdir müəllim. Uşaqlar mərkəzdə nə Aki-
fi tapa bilirlər, nə də Muradı. Akifin mobil telefonuna da 
zəng çatmır.
-Denən yaxşı-yaxşı axtarsınlar. Mən 20 dəqiqəyə orada 
olacağam.
-Bizi başa sal görək nə olub. – Samir Seymurla danışıb 
qurtaran kimi Mahmudov dilləndi.
291
O, vəziyyəti izah edib mayor Əhmədova zəng vurdu. 
Mərkəzin həyətinə çatan kimi Samir mühafizəçilərdən so-
ruşdu:
-Akifgili tapa bildiniz?
-Xeyr müəllim. Hələlik tapa bilməmişik.
Samir yenidən nə isə soruşmaq istəyirdi ki, telefonu 
zəng çaldı. Telefonun ekranına baxıb zəng vuranın Akif ol-
duğunu görəndə gözlərinə inanmadı. Özünü soyuqqanlı 
aparmağa çalışaraq, telefonu qulağına aparıb danışmağa 
başladı:
-Buyur həkim, eşidirəm.
-Gəlib çıxdın?
Telefonda Akifin ona xas olmayan xırıltılı səsi eşidildi:
-Bayaqdan pəncərənin qabağında oturub səni gözləyi-
rəm.
-Akif sən indi hard....
-Mən ikinci mərtəbədəki əməliyyat otağındayam. Gəl 
bura, sənə deyiləcək sözüm var.
Akif sözünü bitirən kimi əlaqəni kəsdi. Samir telefonu 
cibinə qoyub Mahmudova dedi:
-Akif əməliyyat otağındadır. Mənə nə isə demək isti-
yir. Gedirəm ora.
-Biz də sənlə gəlirik. 
-Kaş ki, Akif sonradan peşman olacağı bir hərəkət et-
məzdi. Kaş ki. 
Samir binaya girəndə mayor Əhmədovun maşını 
mərkəzin həyətində göründü. Samir əməliyyat otağına ça-
tanda Seymur onu qarşılayıb dedi:
-Bir dəqiqə bundan qabaq tapmışıq. İçəridə oturub, 
əlin də də tapança. Deyir ki, kim içəri girmək istəsə vuraca-
ğam.
-Nə etmək fikrindəsən? – Əhmədov Samirdən soruşdu.
292
-Əgər Muradı öldürməyibsə, onu fikrindən daşındıra-
cağam.
-Bu vəziyyətdə nəyisə ona izah eləmək çox çətindir.
-Oğlu öldürülmüş bir ata, əlində silah düşməninin 
yanındadırsa, həqiqətən, çətin olacaq. – Mahmudov onun 
sözünə qüvvət verdi.
-Əgər gec deyilsə onu mütləq yola gətirəcəyəm.
 Samirf qapını ehmalca açıb içəri baxdı. Akif əməliyyat 
stolunun yanında qoyduğu stulda oturmuşdu və əlində 
Muradın tapançası var idi. Əlləri və üstü isə qan ləkələri 
ilə dolu idi. O, Samiri görən kimi ayağa qalxdı. Ağlamaq-
dan qızarmış gözləri lə bir neçə saniyə ona baxdıqdan son-
ra dedi:
-Bağışla Samir. Mən bunu etməliydim.
-Akif sən neylədin? Murad tək sənin qarşında deyil, 
minlərlə atanın qarşısında günahkar idi və hamının qar-
şısında cəzasını almalıydı. Sən onu öldürməklə, bu qədər 
valideynin arzusunu gözündə qoydun.
-Mən onu öldürməmişəm Samir, amma bütün əzab 
çəkən ataların və gözü yaşlı anaların qisasını artıqlaması 
ilə aldım. Onlar bu gündən sonra rahat yata bilərlər.
-Yaxşı gəl əl-üzünü yu, paltarını da dəyiş. Əhmədovla 
danışacağam 40 gün sənə toxunmasın. Sonrasına da baxa-
rıq. İndi isə silahı mənə ver.
-Yox Samir. – tətiyi baş barmağı ilə tutub silahı çənə-
sinin altına dirəyərək: Mən bu gündən sonra Adilənin üzü-
nə baxa bilmərəm. Səndən bir xahişim var. Onu edib, tətiyi 
çəkəcəyəm.
-Qulaq as mənə Akif. Sən özünü başqa vaxt da öldürə 
bilərsən, istədiyin vaxt. Ancaq inda silahı ver mənə, özünə 
də 2-3 gün sınaq müddəti qoy. Əgər bir neçə gündən sonra 
da yaşamaq istəməsən özünü öldürə bilərsən.
293
-Asif mənim hər şeyim idi. Alıb-verdiyim nəfəsim, 
görən gözlərimin işığı idi. Artıq iki saatdır ki, bu həyatda 
onsuz yaşayıram, bundan sonrasına tab gətirmərəm. 
-Bəs Adilə? Heç onu düşünmüsən? Həyatının 20 ildən 
çoxunu səninlə paylaşan o qadına heçmi yazığın gəlmir? 
Birdən-birə həyatının iki əziz insanını itirməyin onu nə 
hala salacağını heç düşünmüsən? Onun sənə ehtiyacı var 
Akif! Ver silahı mənə.
Akif gözlərindən yaş süzülə-süzülə silahı aşağı yendi-
rib Samirə tərəf iki addım atdıqdan sonra gözü Nabran-
da istirahətdə olarkən ailəvi çəkdirdikləri və bir neçə gün 
əvvəl şkafın şüşəsinə yapışdırdığı şəklə sataşdı. Bir gün 
həkim yoldaşlarınan biri ondan niyə əməliyyat otağına 
şəkil yapışdırdığını soruşanda demişdi:
-Bəzən çətin əməliyyatlarda çox yoruluram. Bu şəkil 
mənə əlavə güc verəcək. Bir neçə saniyə Asifin şəkildəki 
gülümsəyən üzünə baxdıqdan sonra:
-Samir, evdəki videonun içində xeyli pul gizlətmişəm. 
Səndən xahişim budur ki, həmin pullarla Asifin kiçik büs-
tünü düzəltdirib başdaşısının əvəzində onu qəbrinin ba-
şında qoydurasan.
Akif sözünü bitirən kimi silahı yenidən çənəsinə 
dirəyib atəş açaraq yerə yıxıldı. Əziz Muradın vəziyyətini 
öyrənmək üçün cərrahiyə masasına yaxınlaşıb Muradın 
üstündəki örtüyü qaldıran kimi, – aman Allah – deyə qış-
qıraraq kənara sıçradı. Akif Murada narkoz verərək onun 
hər iki qolunu çiyindən aşağı və ayaqlarını ombadan aşa-
ğıdan kəsmişdi. Muradın gözlərini çıxardan Akif həmçinin 
onun qulaqlarını da kəsərək dilini qopartmışdı. Muradın 
bu dəhşət saçan görüntüsünə baxan otaqdakı adamlardan 
kimi gözlərini yumur, kimi də özünü saxlaya bilməyib – ah 
– çəkirdi. Samir Murada baxa-baxa dedi:
294
-Seymur, təcili yardım briqadası çağır. Çalış Muradın 
vəziyyətini onlara izah edəsən. Səməd müəllim, səninlə 
Əziz Akiflə Asifin dəfn mərasimini təşkil edin. Çalışın 
meyidlərin evə gətirilməsindən və dəfn olunmasından 
tutmuş 40 mərasiminədək hər şey yüksək səviyyədə ol-
sun. Mayor Əhmədov bu gündən sonra Murad sənin 
nəzarətindədir. Akif ona layiq olduğu cəzanı verdi, bun-
dan belə onun hüquqi cəhətdən hansı cəzanı alacağı məni 
maraqlandırmır.
-İstəyirsənsə get evə dincəl, sabah yasda görüşərik.
-Yox Səməd müəllim, işin ən çətin hissəsini özümə 
götürmüşəm. Mən də gedirəm baş verənlər barədə Adilə 
xanımla danışmağa.
Samir bunu deyərək bir az əvvəl Akifin oturduğu stul-
da oturaraq əlləri ilə başını tutdu.
Hadisədən 45 gün sonra
Bakı. Azərbaycan
Telefon zəng çalanda Samir kabinetində oturarub 
dərin fikirə getmişdi. Düşüncəsindən tam ayrılmadığına 
görə özünə gəlmək üçün bir neçə saniyə telefona baxdıq-
dan sonra nəhayət ki, dəstəyi götürüb ağır-ağır dilləndi:
-Alo.
-Müəllim, Əziz dedi ki, məni axtarırmısınız. Buyurun.
-Telefonunu niyə söndürmüsən?
-Bayaq əlimdən düşdü qırıldı. Sabah mütləq yenisini 
alacağam.
-Qulaq as Teymur. Saat dörd üçün hazırlıq gör, Sosial 
Müdafiə Nazirliyi ilə görüşə gedəcəyəm.
-Baş üstə.
295
Dəstəyi yerə qoyan kimi qapı döyüldü. 
-Gəlin – deməsindən sonra Mahmudovla Əziz içəri gi-
rib divanda oturdular. Samir onların nə üçün gəldiklərini 
başa düşsə də, öz dillərindən eşitmək istədi:
-Buyurun. Eşidirəm.
-Sən belə edə bilməzsən Samir. Buna haqqın çatmır. – 
Mahmudov dedi.
-Təəssüf edirəm müəllim, ancaq artıq vaxt yetişib.
-Hansı vaxtdan danışırsan? Sənin ki, heç 30 yaşın da 
yoxdur. Bundan belə, iyirmi il də bu vəzifədə qalıb işləyə 
bilərsən.
-Məsələ yaşda deyil. Mənim yalnız bir istəyim var-
dı, əngəlli insanlar da bu həyatın hər bir anında özlərini 
tapsınlar. Mən istəyimə çatdım. Dünyanın demək olar 
ki, bütün ölkələrində həm sağlam insanların əlillərə qar-
şı yanaşma və baxış tərzi dəyişib, həm də əlil insanların 
dünyagörüşləri və həyata baxışları. Əngəlli insanların ar-
tıq heç kimə, hətta mənə də ehtiyacları yoxdur. Bax, buna 
görə deyirəm ki, artıq vaxt yetişib. Mənim yerimi tutacaq 
şəxs sadəcə olaraq işlərin yolunda getməsinə və nizamlı 
şəkildə olmasına nəzarət edəcək vəssalam.
-Necə bilirsən, belə bir beynəlxalq mərkəzi sənsiz idarə 
etmək mümkün olacaq? – Əziz soruşdu. – Axı sənin bu cür 
nəhəng təşkilatı hansı sistemlə idarə etdiyini heç kim bil-
mir. Yeni bir sistem mənfi nəticələrə gətirib çıxartmaz ki?
-«Ümid» mərkəzi sizlərin sayəsində bu mərtəbəyə 
yüksəlib, bu uğuru davam etdirə biləcəyinizə inandığım 
üçün bu mərkəzi sizlərin ixtiyarına verirəm. Mənim idarə 
sistemim sizlər idiniz, mərkəzin bütün içiləri. Bayaq da 
dediyim kimi, yeni rəhbər sadəcə olaraq, işlərin nizamlı 
və qaydasında getməsinə nəzarət edəcək. Bütün işləri isə 
sizlər görəcəksiniz. Çünki «Ümid» mərkəzinin işçiləri nə 
edəcəyini çox yaxşı bilir və ən əsası mən sizə güvənirəm.
296
-Buradan gedəndən sonra nə işlə məşğul olmaq fikrin-
dəsən?
-Ya İspaniyaya, ya da Argentinaya köçmək fikrim 
var. Həmin ölkələrin birində sırf Azərbaycan mətbəxinin 
təqdim olunacağı bir restoran açmaq istəyirəm.
-Niyə Azərbaycanda qalmaq istəmirsən ki? Bu ölkədə 
qalıb yaşamalı yerlər çoxdur.
-Məsələ ölkə ilə bağlı deyil, mən dünyanın heç bir öl-
kəsini vətənimdən üstün tutmuram. Sadəcə olaraq, əgər 
mən Azərbaycanda qalsam, istəməsəm də belə mərkəzlə 
əlaqəm olacaq. Ona görə də bir müddət uzaqlaşmaq 
fikrindəyəm. Vətənimdəki baş ofisin rəhbərliyindən çıxıb, 
hansısa bir ölkədəki filialda işləməyim ağlabatan deyil.
Samirin başı Mahmudovgillə söhbətə qarışdığından 
nazirlə görüş tamam yaddndan çıxmışdı. Teymur zəng 
vurub xəbər verməsəydi yəqin ki, gecikəcəkdi. Əzizgilə - 
hələlik – deyib tələsik otaqdan çıxdı.
Maşın nazirliyin həyətinə girəndə Samir nazirin bu 
xəbərə necə reaksiya verəcəyini düşünürdü. Kabinetə gi-
rəndə nazir oturmaq üçün ona yer təklif edib dedi:
-Dünən zəng vurub mənimlə görüşmək istədiyini 
bildirməsəydin, bu gün mən sənə zəng vuracaqdım. Bir 
neçə məsələylə bağlı səninlə görüşmək istəyirdim.
-Həmişə olduğu kimi bu dəfə də fikirlərimiz və istəklə-
rimiz üst-üstə düşmədi. – Samir kresloda yerini rahatladı.
-Deyəsən gəlişinin səbəbi çox ciddidir. Buyur eşidirəm.
Cibindən qatlanmış vərəq çıxardaraq nazirə uzatdı:
-İstəyirəm buna qol çəkəsiz. 
-Bu nədir? İstefa ərizəsi? – Nazir vərəqi aça-aça istehza 
ilə bir neçə cümlə oxuduqdan sonra təəccübdən böyümüş 
gözlərini Samirə dikib dedi:
-Bax bunu gözləmirdim.
297
-Təəccüblü bir şey yoxdur, mən lazım olan addımı atı-
ram.
-Mən sənin əngəlli insanlar üçün etdiklərini dəstəklə-
yirəm və alqışlayıram. Bu işdə də həmişə sənə dayaq ol-
mağa hazıram. Əgər bu qərarın mənimlə bağlıdırsa, elə bu 
dəqiqə bu vərəqi cırıb tullayaq. Çünki mən sənin həmişəlik 
işdən çıxmanı yox, sadəcə bir müddət istirahət etməni 
istəyirdim.
- Xeyr cənab nazir, bu qərarımın sizinlə heç bir əlaqəsi 
yoxdur. Sadəcə fikirləşirəm ki, bəsdir, dayanmaq vaxtıdır.
-Onda mənim sadə bir sualıma cavab ver.
-Buyurun.
-Mənə maraqlıdır, niyə mən keçən dəfə sənə bir müd-
dət bu işdən uzaqlaşmağı təklif edəndə o cür etiraz edir-
din? Bu bir ayda nə dəyişdi ki?
-Əgər qaradərili bir insanı dərisinin rənginə görə sıxış-
dırsaq, onu işə götürməsək, fiziki və mənəvi əzab versək 
və ya sadəcə bizimlə eyni avtobusda getməsinə mane olsaq 
bu olar irqçilik. Yox əgər biz həmin qaradərili insanı işə 
götürərkən dərisinin rənginə görə ona daha yüksək vəzifə 
versək, qaradərili insan görəndə yerli-yersiz ona həddən 
artıq diqqət və qayğı göstərsək, avtobusda gedərkən həmin 
avtobusa qaradərili bir insan mindikdə tez durub yerimizi 
ona versək, bax bu da olur irqi ayrı-seçkilik. Yəni dərisinin 
rəngi qara olduğuna görə hər hansı bir insana səbəbsiz 
yerə pislik etmək irqi ayrı-seçkilikdirsə, həmin insana 
dərisinin rənginə baxaraq, səbəbsiz yerə yaxşılıq etmək 
də irqi ayrı seçkilikdir. Əngəlli insanlarla bağlı məsələ də 
buna bənzəyir. Bu mərkəzi yaradarkən mənim tək arzum 
onların və özümün sağlam insanlarla eyni səviyyədə da-
yanması idi və mən arzuma çatdım. Artıq cəmiyyətdə hər 
hansısa bir insanın var olan qüsuruna demək olar ki, fikir 
298
vermirlər. Əgər biz bu sahədə gördüyümüz işləri daha da 
artırsaq, qüsurlu və sağlam insanların arasında olan balans 
yenidən pozulacaq. Əgər biz əngəlli insanları sağlam in-
sanlardan üstün tutmağa çalışsaq, bu sağlam insanlarda 
əlillərə qarşı ikrah hissi, əlillərin özlərində isə lovğalıq ya-
radacaq. Ona görə də düşünürəm ki, işləri bu səviyyədən 
yuxarı qaldırmaq əlillərin özləri üçün ziyandır. Mənim 
yerimə bu vəzifəyə gələcək adamın tək işi bu balansı qo-
rumaq olacaq.
-Nə üçün sən özün qalıb bu balansı qorumursan? 
Axı sən bu mərkəzin ən incə işlərinə belə bələdsən, bu işi 
səndən yaxşı heç kim görə biməz.
-Məsələ burasındadır ki, baş ofisdən tutmuş düyadakı 
filiallarına qədər «Ümid» mərkəzinin bütün işçiləri və bu 
mərkəzə üzv olan bütün insanlar hər gün məndən yeni bir 
şey gözləyir, bütün əlillərin canlı simvoluna çevrilmişəm, 
dünyada minlərlə insan məni özünə ideal seçib. Əgər bu 
vəziyyətdə balansı saxlamaq üçün heç nə etməsəm məni 
qəhraman sayan bu qədər adamı məyus etmiş olacağam, 
yox əgər irəli getsəm bayaq da dediyim kimi balans pozu-
lacaq.
-Bu hərəkətin bir az gözlənilməz oldu. Yeni rəhbər 
təyin edilənədək və həmin adam işlərə alışanadək hələ bir 
müddət də sənə ehtiyacımız olacaq.
-Nə qədər lazımdırsa gözləyərəm.
Samir nazirlə sağollaşıb mərkəzə qayıdan kimi işlərin 
təhvil verilməsi və yeni rəhbərin işlərə tez alışması üçün 
planlar paketi hazırlamağa başladı.
Beş gündən sonra nazir on iki nəfərin anketini Samirə 
göndərib seçim hüququnu ona verdi. Samir növbəti dörd 
gün ərzində anketləri və namizədləri diqqətlə incələyərək, 
on iki nəfərin içindən bu iş üçün ən layiqli olanını seçərək 
299
nazirə həmin adamın bu vəzifəyə təyin olunmasını istədi-
yini bildirdi. İki gün sonra nazir ona seçdiyi Süleyman adlı 
adamı mərkəzin müdiri vəzifəsinə təyin edildiyini bildir-
di. Samir isə öz növbəsində keçiriləcək möhtəşəm tədbirlə 
həmin adamın mərkəzin işçilərinə və ictimaiyyətə təqdim 
olunması üçün hazırlıqlara başladı. Bu tədbir həm də onun 
üçün vida mərasimi idi və o «Ümid» mərkəzində son çıxı-
şını etməliydi.
Dörd gün sonra mərkəzin tədbir zalı başdan-ayağadək 
insanlarla dolu idi. Mərkəzin şöbə rəisləri, filial rəhbərləri, 
müxbirlər, mərkəzlə əməkdaşlıq edən təşkilat və şirkətlərin 
rəhbərləri, dövlət nümayəndələri, xarici qonaqlar və 
əngəlli insanlardan ibarət böyük bir insan ordusu tədbir 
zalına toplaşaraq yığıncağın başlamasını gözləyirdilər. 
Tədbiri Əmək və Əhalinin Sosial Müdafiə naziri açdı:
-Salam mehriban dostlar, hörmətli qonaqlar. Bilirəm 
ki, hər biriniz səbirsizliklə Samirin son çıxışını necə 
edəcəyini gözləyirsiniz, ona görə də çalışacağam ki, nitqi-
mi qısa edim. Mənim bu gün tribunaya çıxıb danışdığım 
bu mərkəz yaranmasından heç bir il ötməsinə baxmaya-
raq, dünya miqyasında çox möhtəşəm, lazımlı və nüfuz-
lu bir təşkilat səviyyəsinə qalxdı. «Ümid» mərkəzinin bu 
mərtəbəyə qalxmasında əməyi keçən və zəhmət çəkən hər 
bir kəsə dərin təşəkkürümü bildirirəm. Ancaq mənimlə 
razılaşarsınız ki, «Ümid» mərkəzinin qısa zamanda bu 
səviyyəyə qalxmasında əsas pay sahibi olan Samirdir ki, o 
öz ağlı, biliyi, istedadı və yenilməz iradəsi sayəsində sağ-
lamlıqlarını itirmiş insanların gələcəyə daha inamla bax-
maları üçün belə bir ümid qapısı açdı. Könül istərdi ki, bu 
cür bacarıqlı və zəhmətkeş bir insan hər zaman bizimlə ol-
sun və bizlər də bir vətəndaş olaraq, onun cəmiyyət üçün 
gördüyü belə möhtəşəm işlərə baxıb qürur hissi keçirdək. 
300
Ancaq Samir görülən bu işlərin tək onun adı ilə yox, həm 
də sizlərin adı bağlı olmasını istədiyi üçün mərkəzi sizlərin 
ixtiyarına verməyi qərara aldı və bu mərkəzin rəhbərliyi 
vəzifəsindən istefa verdi. Öz yerinə isə Süleyman Baba-
yev adlı bir şəxsi təyin etməmi xahiş etdi ki, sizlər bir az-
dan onunla tanış olacaqsınız. Mən təklif edirəm ki, Samiri 
«Ümid» mərkəzinin fəxri prezidenti seçək və bu barədə 
mərkəzin nizamnaməsində də qeyd edək. 
Zaldan qopan güclü alqış sədalarından sonra sözünə 
davam etdi: 
-Təklifimə müsbət cavab vediyiniz üçün sağ olun. İndi 
isə daha güclü alqış istəyirəm. Çünki bu tribunaya «Ümid» 
mərkəzinin fəxri prezidenti, bütün əlillərin ürəyində taxt 
qurmuş bir insanı, bu zalda olan hər bir insanın sevimlisi 
Samir İmanovu dəvət edirəm.
Zaldakıların ayaq üstə çaldığı gur alqış səsləri altın-
da səhnəyə daxil olan Samir aram-aram tribunaya tərəf 
gedərkən, Teymur onun oturması üçün tribunaya stul qo-
yurdu. O, tribunaya çatıb oturduqdan sonra sağ əlini yu-
xarı qaldıraraq hamını sakitliyə dəvət etdi. Zaldakılar otur-
duqdan sonra isə sözə başladı:
-Salam əziz dostlar. İlk öncə mənə göstərdiyi diq qətə və 
verdiyi dəyərə görə hörmətli nazirimizə dərin təşəkkürümü 
bildirirəm. Təxminən, bir il bundan əvvəl mən bu kürsüyə 
çıxıb nitq söyləyəndə məni dinləyənlərin üzündə inamsızlıq, 
əlillərin qəlbində ümid işığı, mənim isə beynimdə planlar və 
layihələr var idi. «Ümid» mərkəzi yarananda çoxları onun 
uğur qazanacağına inanmırdı. Ancaq bu baş verdi. Çünki 
sizlər mənə dəstək verirdiniz, çünki sizlər mənə inanırdınız. 
Mən hər dəfə yeni bir layihəyə başlayanda bunu yalnız və 
yalnız sizlərə güvənərək edirdim. Bu müddət ərzində mənə 
inandığınıza görə, mənə dəstək verdiyinizə görə, öz işinizə 
sevgi və məsuliyyətlə yanaşdığınıza görə, ağır və çətin an-
301
larda hər zaman mənə kömək olduğunza görə, «Ümid» 
mərkəzinin inkşafı naminə çəkdiyiniz əziyyətlərə görə hər 
birinizə ayrı-ayrılıqda təşəkkür edirəm. Sizləri öpüb bağ-
rıma basıram və hər birinizin qarşısında baş əyirəm. Yaxşı 
deyiblər, yolu olan yerə hər kəs gedər. Əsl hünər yolu ol-
mayan yerə getməkdir. Biz yolu olmayan bir zirvəyə tərəf 
yol aldıq və ləyaqətli bir şəkildə zirvəyə çatdıq. Buna görə, 
mən sizin hər birinizlə fəxr edirəm. Geri dönüb gəldiyimiz 
yolun başlanğıcına baxanda çarəsiz və ruhdan düşmüş 
əlilləri, bir qolu olmadığına görə bütün günü öz otağında 
oturub “görəsən, sabahım necə olacaq?” deyə düşünən bir 
kişini, qucaqlarındakı körpələrini oynadan analara həsrətlə 
baxan ayaqdan əlil gənc qızı, əlillərə yazıq və hər şeyə möh-
tac gözüylə baxaraq özünü onlardan qat-qat üstün sayan və 
lovğalıq edən minlərlə sağlam insanı görürdümsə, çatdığı-
mız zirvəyə baxanda tamam başqa mənzərəni görürəm. 
Sağlam insanların əngəlli insanlara qarşı olan fikirləri 
və təsəvvürləri 360 dərəcə dəyişib. Artıq hansısa fiziki 
qüsuru olan bir insan sabahının dərdini çəkməkdənsə, 
bu gün hansı işi görüm deyə özü üçün püşk atır. Ukray-
nada bir ayaqdan əlil qadın siyasətçi Ali Radaya üzv seçi-
lib, Hollandiyada telekanalların birində aparıcılıq edən və 
möhtəşəm şoumenlik bacarığına görə gənclərin sevimlisinə 
çevrilən bir oğlanın hər iki qolu dirsəkdən yuxarı yox-
dur. Mərakeşdən olan gözdən əlil bir müğənni konsertlər 
vermək üçün dünya turuna çıxıb. Bütün bu saydığım 
dəlillər və saymadığım minlərlə faktlar «Ümid» mərkəzinin 
fəaliyyətinin nəticəsidir. Artıq hər bir əlil bunu bilməlidir 
ki, bədənin hansısa bir üzvündən məhrum olmaq dünya-
dan məhrum olmaq deyil. Sadəcə olaraq, fiziki vəziyyətə 
uyğun bir sahəni seçib o sahədə uğur qazanmağa çalışmaq 
lazımdır. Belə olan halda xoşbəxtlik özü gəlib sizi tapa-
caq. Əgər dağın zirvəsinə qalxmaq çətindirsə, təssəvvür 
302
edin ki, bunu 100 kiloluq yüklə etmək necə çətindir. Bizim 
işimiz də buna bənzəyirdi. İşimizin ən çətin və ən qızğın 
vaxtlarında ortaya Murad və onun yaratdığı “Söyüd yar-
pağı” təşkilatı çıxdı. Əlilləri oğurlayaraq onların daxili or-
qanlarını satanlar bizə nə qədər mane olmaq istəsələr də, 
bizim mərkəzdən istifadə edərək əlillərə ziyan vurmağı 
düşünsələr də, silah gücünə bizdən üstün olaraq bizi yo-
lumuzdan döndərməyə çalışsalar da bacarmadılar. Çünki 
bizim yolumuz haqq yoludur və Allah hər zaman nəzərini 
bizim üzərimizdə saxlayır. Çünki biz bir ailəyik və hər biri-
miz bu ailəyə görə canımızdan da keçməyə hazırıq. Necə ki, 
bunu bizim əməkdaşlarımız, can yoldaşlarımız etdi. Eldar, 
Zaur, Ayxan, Devid, Akif, Asif vəzifə borclarını layiqincə 
yerinə yetirərək, cinayətkarlarla mübarizədə həlak olan 
polis işçiləri və «Ümid» mərkəzinə üzv olduqları üçün 
cinayətkarlarn əlinə keçən bir çox əngəlli insanlar. Mən Al-
lahdan onların hər birinə rəhmət, ailə üzvlərinə isə səbr və 
dözüm diləyirəm. Ümid edirəm, bu mərkəzin yeni rəhbəri 
Süleyman müəllimin bütün tapşırıqlarına əməl edəcəksiniz 
və mən bundan sonra da «Ümid» mərkəzi haqqında yal-
nız və yalnız xoş xəbərlər eşidəcəyəm. Bu işdə hər birinizə 
uğurlar arzulayıram. Allah köməyiniz olsun. Sağ olun. 
Samir sözünü bitirən kimi zaldakı bütün insanlar ayaq 
üstə qalxaraq onu alqışlamağa başladılar. O, stuldan qal-
xıb kastellərini götürərək alqış sədaları altında yavaş-yavaş 
kənardakı qapıya doğru irəlilməyə başladı. Gedə-gedə bu 
tribunaya ilk gəlişini xatırladı. O günkü həyəcanı, əlil araba-
sında tribunaya yaxınlaşmağını, ürkək nəzərlərlə zaldakıla-
rı süzərək titrək səslə sözə başlamasını, zaldan gələn alqış-
ları başladığı işinin ilk uğuru kimi qəbul etməsini. O vaxt-
dan bəri bəlkə də çox şey dəyişmişdi, ancaq dəyişməyən tək 
bir şey var idi: Samirin özü. Qarşılaşdığı bu qədər əhvalat, 
çəkdiyi bu qədər əziyyət, əldə etdyi bu qədər şöhrət onu 
heç dəyişməmişdi.
303
Hadisədən 2 ay sonra
Bakı. Azərbaycan
Maşının arxa oturacağında oturaraq Bakının əsrarəngiz 
gözəlliklərinə tamaşa edən Samir zəng gəldiyini görüb, gö-
zünü mənzərədən çəkmədən telefonu qulağına apardı:
-Eşidirəm.
-Samir haradasan? -Telefonda Lusiyanın məlahətli səsi 
eşidildi.
-Xəstəxanaya gedirəm. Köhnə tanışlarımdan birini 
ziya rət edəcəyəm.
-Nə vaxt gələcəksən?
-Xəstəxanadan çıxandan sonra iş yoldaşlarımla görü-
şüb vidalaşlamaq üçün mərkəzə gedəcəyəm. Yəqin ki, ax-
şama ancaq evə gələrəm. Nədir ki?
-Heç. Sənə bir sürprizim vardı, ona görə deyirdim ki, 
evə gələsən.
-O nə sürprizdir elə?
-Evə gələndə bilərsən.
-Yaxşı. Çalışaram evə tez gəlim.
-Hələlik. Öpdüm.
-Mən də.
Samir telefonu cibinə qoyub üzünü Pedroya tutdu:
-Zəng vuran qızın idi. Deyir mənə nə isə sürprizi var.
-Onun işindən bir şey anlamaq olur ki? Allah bilir, 
görəsən yenə nə fikirləşib. – Bir neçə saniyə ara verdikdən 
sonra – mühərrik dünəndən bəri qəribə səslər çıxardır, bu 
gün maşını qaytaranda çilingərə denən baxsın. Yoxsa təzə 
sürücü dalımca deyinər.
-Deyərəm.
Samir xəstəxanada baş həkimlə görüşüb onun müşayəti 
ilə Muradın olduğu palataya getdi. Çarpayıda uzadılmış 
Murada bir neçə tibbi cihaz qoşulmuşdu, hər tərəfi sarıqlı 
304
idi. Otaqdan kəskin yod iyi gəlirdi. Samir Murada yaxınla-
şıb bir az onu süzdükdən sonra üzünü baş həkimə çevirib 
soruşdu:
-Vəziyyəti necədir?
-Hələlik günün 24 saatı yatızdırırıq. Ölüm təhlükəsi 
yoxdur, gənc olduğu üçün yaraları sürətlə sağalır, əgər 
buna yaşamaq demək mümkünsə, yaşayacaq. Tam sağal-
dıqdan sonra isə cəzaçəkmə müəssislərinin birinin tibb 
məntəqəsinə köçürdəcəklər.
-İtirdiyi bədən üzvlərindən hansılarısa geri qaytarmaq 
mümkün olub?
-Xeyr. Nə görməsi, nə eşitməsi, nə də danışması müm-
kün olmayacaq. Yalnız əlləri və ayaqları üçün protez düzəl-
dilə bilər ki, inanmıram onlardan da istifadə edə bilsin.
Samir üzünü Murada çevirib, - əminəm ki, artıq bütün 
əlilləri daha yaxşı başa düşürsən. – deyərək palatadan çıxdı.
Mərkəzə qayıtdıqdan sonra oradakı iş yoldaşlarıyla tək-
tək görüşüb vidalaşdıqdan sonra son dəfə olaraq ka binetinə 
girdi. Süleymanın artıq bir həftədən çox yeni işinə başla-
masına baxmayaraq, otaqda hər şey əvvəlki və ziyyətdə idi. 
Divardakı iri tablo həmişəki əzəməti il öz yerində idi, sto-
lun üstündəki əşyalara sanki heç əl də yilməmişdi, mebel də 
həminki mebel idi. Kresloya oturaraq otağa göz gəzdirməyə 
başladı. Burada hər şey ona doğma idi. Mərkəzlə bağlı ən 
vacib qərarlarını bu otaqda vermişdi, vacib görüşləri də bu 
otaqda təşkil eləmişdi. Tənhalıq istəyəndə də bu otağa sı-
ğınmışdı, bu otaqda sanki hər bir əşya onu eşidir, onu başa 
düşürdü. Kürəyini kresloya söykəyərək gözlərini yumdu. 
Bir-iki dəqiqə bu vəziyyətdə qaldıqdan sonra telefonuna 
zəng gəldiyini görüb gözlərini açdı. Zəng vuranın kim ol-
duğuna baxıb düyməni basaraq qulağına apardı:
-Buyur əzizim.
-Əzizim haradasan?
305
-Mərkəz və iş yoldaşlarımla vidalaşıram. Nədir ki?
-Çalış evə bir az tez gəl, çünki sənə daha bir sürprizim 
var.
-Yaxşı. Çalışaram.
-Hələlik.
Samir telefonu cibinə qoyub ayağa qalxdı. Qapıya tə-
rəf bir neçə addım atdıqdan sonra geri dönərək masanın 
üstündən Azərbaycan bayrağını götürüb otaqdan çıxdı. 
Onu yola salmaq üçün binaın həyətində gözləyən Mahmu-
dovla Əzizə yaxınlaşıb əlindəkini göstərərək dedi:
Bu stolüstü bayrağı sizdən və bu mərkəzdən yadi-
gar saxlayacağam. Çilingərə deyərsiniz ki, mənə ayrılan 
xidməti maşının mühərrikində kiçik nasazlıq var, qoy ara-
dan qaldırsın. Bir də ki, Süleymana çatdırın ki, Samir dedi 
kabinetin dizaynını istədiyi kimi dəyişə bilər.
Samir Əzizgillə sağollaşıb Pedroyla birgə taksiyə əy-
ləşdi. Yolboyu bir neçə dəfə tıxaca düşdüklərindən Lusiya 
zəng vuranda hava artıq qaralmışdı. Samir telefonu qulağı-
na aparan kimi üzrxahlıq etməyə başladı:
-Bağışla Lusi, bayaqdan tıxaclarda ilişib qalmışıq. Ya-
rım saata evdəyəm, sən sürprizlərini hazırla.
-Nə qədər tez gəlsən bir o qədər yaxşıdır, çünki artıq 
sənə üç sürprizim var.
-Üç?
-Əlbəttə. Elə şad xəbərlərim var ki, inanmayacaqsan.
-Məni marağa saldın. Evə çatana qədər səbirsizlənə-
cəyəm.
-Mənə nə. Tez gələrdin.
-Tez gəlsəydim, üçüncüsü olmayacaqdı.
-Yaxşı, mən getdim Əliyə yemək yedizdirməyə. Sən də 
çalış gecikmə.
-Oldu.
Telefonu cibinə qoyub Pedroya dedi:
306
-Lusia hər 3-4 saatdan bir mənə bir sürpriz hazırlayır. 
Sənin nədənsə xəbərin yoxdur? Bilmirsən o nə hazırlayıb?
-Sözün düzü xəbərim yoxdur. Mən özüm də maraqdan 
partlayıram. 
-Onda evə gedəndə öyrənərik. – Üzünü sürücüyə tuta-
raq: – Qardaş, çalış bir az sürətlə sür. Bu gün çox yorulmu-
şam, dörd sürprizi həzm etməyə halım yoxdur.
Samir evə girən kimi divanda oturub Lusiyaya dedi:
-Buyur Lusi. Bu gün bütün günü məni maraq içində 
saxlamısan.
 Yox, indi olmaz. – Lusiya gec gəldiyi üçün Samirdən 
əvəz çıxmaq məqsədiylə onu bir az daha intizarda saxla-
mağı qərara aldı. – Əvvəl şam edək, bir az dincini al sonra. 
Fikrin başqa yerdə qalsa, sürprizlərin heç bir marağı olma-
yacaq. Mən istəyirəm, ən az iki-üç saatını bu sürprizlərə 
həsr edəsən.
-Bax bu olmadı, məni elə həvəsləndirdin ki, həyacandan 
heç nə yeyə bilməyəcəyəm. – Üzünü Xoseyə çevirərək on-
dan kömək istədi. – Sən bir şey bilirsən? Əgər mənə desən 
açacağım restorana sənin adını verəcəyəm.
-Bilməyinə bilirəm. Ancaq incimə, mən desəm Lusi öm-
rünün sonuna qədər məndən küsəcək.
Üzünü Lusiyaya tutaraq:
-Yaxşı, qoy sən deyən olsun. Vaxt gələr sənin də mə nə 
işin düşər. – Ayağa qalxaraq, – Mən getdim əynimi dəyiş-
məyə, sən də tez süfrəni hazırla.
Samir üçün bir günə bərabər olan yarım saatlıq şam 
yeməyindən sonra Lusiya hamının divanda oturmasını 
istəyib, özü onların qarşısındakı stulda əyləşdi:
 Demək belə! Başlayaq birinci sürprizdən. Samir, sən 
həmişə qayğılanırdın ki, İpaniyaya köçsək kirayədə yaşa-
malı olacağıq və buna görə də ünvanımızı tez-tez dəyişmək 
307
məcburiyyətində qalacağıq. Artıq bu problem öz həllini 
tapdı, bizim İspaniyada evimiz var.
 Bu necə ola bilər? – Samir təəccüblə soruşdu.
-Yadındadırmı, biz İspaniyada olanda Almeyda mə nə 
dedi ki, “Hoja de sauce” təşkilatı barədə məlumat verdiyimə 
görə İspaniya höküməti mənə xüsusi təşəkkür edəcək?
-Hə yadımdadır. Həmin evi sənə mükafat kimi verib lər?
-Hə, təqribən, iyirmi gün bundan qabaq Almeyda mə-
nəm zəng vuraraq nə istədiymi, ən çox nəyə ehtiyacım ol-
duğunu soruşdu. Mən də ondan ev istədim və şəxsiyyət 
vəsiqəmin surətini ona göndərdim ki, evi rəsmiləşdirsinlər. 
Bu gün səhər isə Almeyda zəng vuraraq, ikimərtəbəli möh-
təşəm bir villanın bundan sonra bizim ixtiyarımızda oldu-
ğunu bildirdi.
-Bax, bu həqiqətən əla xəbər oldu. – Samir sevinclə dil-
ləndi. – Restoranı da evimizə yaxın bir yerdə açarıq. Yaşa-
maq demişkən, evi bizə hansı şəhərdən veriblər.
-Yəqin paytaxt Madriddən olarş – Pedro dilləndi
-Yox. Samirin getmək arzusunda olduğu şəhərdədir. 
Va lensiyada, Paz küçəsində. Əla yerdədir. Paz küçəsi ilə 
San Visente Martir küçələrinin kəsişməsində Şahzadə mey-
danı yerləşir, beynəlxalq keramika muzeyi də Paz küçəsinə 
yaxndır.
-Otaqlardan birini rəsm çəkmək üçün iş otağı edə cə-
yəm. – Xose dilləndi.
-Narahat olma Xose. – Pedro dedi. – Otaqlar o qədər 
çox olacaq ki, lap rəsm sərgisi də aça bilərsən.
-Onsuz da heç kim gəlib onun çəkdiyi şəkillərə baxma-
yacaq. – Lusiya zarafata keçdi. – Otaqları boş yerə məşğul 
etməyin.
-Sən ərə gedəndən sonra villa mənə qalacaq. İstəsəm 
sərgi açaram, istəsəm mayallaq aşaram.
308
Bəlkə də bu söz atışması uzanacaqdı, Samir araya gir-
di:.
-Dayanın görüm, sonra mübahisə edərsiniz. Lusi, keç 
ikinci sürprizə.
-Samir düz deyir, keç ikinci sürpizə. – Pedro səbir siz-
ləndi. 
-Yaxşı. Samir sən İspaniyaya gələndə çantanda lotore-
ya bileti vardı ha, bu gün həmin lotoreya bileti cek-potu 
uddu, düz bir miyon yarım.
Samir sevinclə əllərini göyə qaldırıb şükr etdi. Bütün 
ailə sevinc içində atılıb düşərək bir-birilərini təbrik edir, 
həmin pulla neyləmək istədiklərini deyirdilər. Gecə yarı-
ya qədər uzanan xoş arzularla dolu söhbətdən sonra belə 
qərara gəldilər ki, üç gündən sonra İspaniyaya köçsünlər. 
Samir bu vaxt ərzində restoranda işləyəcək aşpazların ax-
tarışı ilə məşğul olacaqdı.
Pedroyla Xose bir, Əliylə Lusiya bir, Samir isə digər 
otaqda yatırdı. Hamı yatmağa gedəndən sonra Samir ota-
ğına keçib bir neçə dəqiqə çarpayısında uzandıqdan son-
ra qalxıb Əlinin otağına getdi. Otağa yaxınlaşıb qapını üç 
dəfə astadan döydü. Lusiya qapını açıb maraqla soruşdu:
-Nə lazımdır?
-Bir neçə dəqiqəlik mənim otağıma gələ bilərsən? 
Səndən vacib bir söz soruşmaq istəyirəm.
Lusiya - əlbəttə - deyib, Samirlə bərabər onun otağına 
getdi. Samir çarpayıda əyləşərək dedi:
-Buyur otur.
Lusiya onun yanında oturaraq dedi:
-Buyur sualını ver. Səni eşidirəm.
-Əvvəla bağışla ki, son vaxtlar işdə üst-üstə baş verən 
hadisələrə və problemlərə görə sənə daha az vaxt ayırıram, 
daha az diqqət yetirirəm. Söz verirəm, sabahdan etibarən 
birgə daha çox vaxt keçirəcəyik. İkincisi isə mən yolda 
309
olarkən sən zəng vurub dedin ki, mənə üç sürprizin var, 
ancaq bayaq iki sürprizi açıqladın. Başımız lotoreyaya elə 
qarşıdı ki, nə mənim yadıma, nə də Xoseylə Pedronun ya-
dına üçüncü düşmədi. 
-Onların yadına düşsəydi də fərqi yox idi. Çünki bu 
sürpriz yalnız sənin üçündür.
-Maraqlıdır. Bu nə sürprizdir belə? – Samir Lusiaya 
daha yaxın oturdu.
-Neçə gündür ki, demək istəyirdim, ancaq imkan ol-
murdu. – Bir az ara verərək, – Samir, mən hamiləyəm.
Samir xəbərin sevincindən özünü itirdi və eşitdiyinin 
doğru olub-olmadığını yoxlamaq üçün yenidən soruşdu:
-Necə? Nəsən? Dedin hamiləsən?
-Hə Samir, hamiləyəm. İspaniyadakı xəstəxanada keir-
diyimiz gecənin nəticəsi.
Samir xoşbəxtlik duyğuları içində Lusiyanı qucaqlayıb 
öpdü. Sevindiyindən dəli kimi qışqırıb bu xəbəri hamıya 
eşitdirmək istəsə də, bunun ağılsızlıq olduğunu bilirdi və 
yalnız Lusiya ilə özünün eşidə biləcəyi səslə danışmağa 
başladı:
-Əla, əla, əla, bu həqiqətən əla xəbərdir. Mən ata ola-
cağam! Təşəkkür edirəm Lusi, belə bir xoşbəxtliyi mənə 
nəsib etdiyinə görə səni ömrün boyu xoşbəxtlik dənizində 
üzdürəcəyəm.
Hər ikisi səhər saat 4 – dək körpə ilə bağlı xəyallar qura-
raq, İspaniyada evlənməyi və uşaqla barəsində Pedrogilini 
yalnız bundan sonra xəbərdar etmələrini qərarlaşdırdılar. 
Lusiya Əlinin otağına getdi. Samir isə çarpayıda uzanıb 
gözlərini yumaraq körpəsinin simasını xəyalında can-
landırmağa çalışdı və nə vaxt yuxuya getdiyini özü də 
bilmədi.
310
Final
Valensiya. İspaniya
Aeroportdan çıxıb taksiyə mindikləri andan onla-
ra verilən villaya çatana qədər Valensiyanın əsrarəngiz 
gözəlliklərinə tamaşa edən Xose taksidən düşən kimi dedi:
-Samir mən indi bildim ki, sən niyə bu şəhərdə yaşa-
maq istəyirmişsən.
-Hələ bu harasıdır ki. Vaxt olan kimi şəhərin görməli 
və tarixi yerlərini gəzərik, axşamları isə çimərliyə gedib 
istirahət edərik. Sonra muzeylər, rəsm qalereyaları və daha 
nələr-nələr.
-Həqiqətən də gözəl şəhərdir.
-Sən hələ buranı “Las Fallas” festivalı zamanı gör.
-Sən görmüsən?
-İnternetdə.
Lusiya villanın heyranedici gözəlliyinə baxa-baxa dedi:
-İnana bilmirəm ki, bundan sonra belə möhtəşəm evdə 
yaşayacağıq.
Əşyalarını taksidən düşürtdükdən sonra birlikdə 
həyətə girib hər iki tərəfində bəzəkli güllər əkilmiş enli yol-
la villaya gedərək içini və həyətini gəzməyə başladılar. Ge-
niş otaqlar, ikinci mərtəbədəki pəncərəsi gözəl mənzərəyə 
açılan böyük eyvan, zirzəmidə quraşdırılmış qış hovuzu, 
zirzəmi ilə üçüncü mərtəbəni birləşdirən lift, həyətdəki ge-
niş hovuz, villanın arxasında əkilmiş çoxlu meyvə ağacları 
və ağaclığın ortasında düzəldilmiş stol və stullar hər kəsi 
valeh etmişdi. Samir ağacların altındakı stulların birində 
əyləşərək görüləcək işləri bölməyə başladı:
-Gəlin belə edək. Lusi, sən atanla birgə ev üçün lazım 
olan əşyaları alarsan. Çalış ki, mebellərdən tutmuş elekt-
rik avadanlıqlarına qədər yaşayış üçün zəruri olan hər bir 
311
şeyi alasınız. Otaqlardan üçünü boş saxlayın. Birini şəxsi 
idman zalı edəcəyəm, biri Xosenin rəsm çəkmək üçün 
iş yeri olsun, digəri isə ehtiyatda qalsın. Mən də dünən 
internetdə araşdırma apardım. Bu küçədə satışa qoyul-
muş obyektlərdən biri açacağımız restoran üçün müna-
sibdir. Sabah gedəcəyəm restoran məsələsini həll etməyə. 
İşlər başa çatana kimi oteldə qalacağıq. Xose, aramızda ən 
ağır iş sənin üzərinə düşür, gərək biz işləri yoluna qoyana 
qədər Əliyə sən baxasan.
-Əlbəttə baxaram. Ona rəsm çəkmək öyrədəcəyəm.
-Gedək oteldə dincələk. Sabah ağır gün olacaq.
Hər gün otelin kafesində birlikdə səhər yeməyi yedik-
dən sonra bir-birilərinə uğur arzulayaraq ayrılır və ax-
şam yenidən həmin kafedə görüşərək, şam edə-edə gün 
ərzində gördükləri işlərdən danışıb hərə öz otağına yat-
mağa gedirdi.
Samir satılan məkanı alıb Almeydanın köməkliyi ilə 
bütün sənədləşmə və lisenziya məsələlərini 2-3 günün 
içində həll etdikdən sonra təmir şirkəti ilə danışaraq res-
toranın iç dizaynının qurulması ilə məşğul oldu. İşlər 
başa çatan kimi restoran üçün bütün zəruri avadanlıqları 
aldıqdan sonra Azərbaycana zəng vuraraq restoranında 
işləyəcəyi aşpazları İspaniyaya dəvət etdi və işçi heyətinin 
axtarışına başladı. 
Bu vaxtlar ərzində isə Lusiya ilə Pedro bütün günü 
mağazaları gəzərək ev üçün lazım olan mebellərin, elekt-
rik mallarının, mətbəx avadanlıqlarının və digər zəruri 
əşyaların alınması ilə məşğul olurdular. İşlərin rahat 
şəkildə həll olunması üçün Pedro kirayəyə maşın götür-
müşdü. Xose isə Əlini otelin daxilindəki uşaq parkına, id-
man zalına, hovuza apararaq onu darıxmağa qoymurdu. 
Otaqda qaldıqları vaxtlarda isə ona həvəslə şəkil çəkmək 
öyrədirdi.
312
Azərbaycanda olarkən, bütün günü Xoseylə Lusiya-
nın yanında qalan Əli yavaş-yavaş ispan dilində danışma-
ğa başlamışdı. On gündən çox çəkən fasiləsiz çalışmalar-
dan sonra həm ev, həm də restoran istifadə üçün yararlı 
vəziyyətə gətirildi. Lusiya Samirin otağına gələndə o, tele-
vizorda futbola baxırdı.
-Burada niyə tək oturmusan? Bizimikilər hovuzun ya-
nında əylənirlər. Gəl gedək ora.
Samir ona tərəf çevrilərək:
-On iki günün yorğunluğunu canımdan çıxartmağa 
çalışıram. Bu gün heç nəyə həvəsim yoxdu, sakitcə oturub 
televizora baxmaq istəyirəm.
-Düzünə qalsa, mən də çox yorulmuşam. – Gəlib Sa-
mirin yanında oturdu. – Ancaq gördüyümüz iş yorulma-
ğa dəyərdi. Evin içini elə vəziyyətə gətirmişəm ki, görsən 
heyran qalacaqsan.
- Restoran da açılış üçün tam hazırdır. Sabah bir yerdə 
açılış edərik.
-Birinci hara gedək? Evə baxmağa, yoxsa restoranın 
açılışını etməyə?
-Birinci evə baxmağa gedək. Orada sizinkilərə evlən-
mək istədiyimizi deyib birisigün evlənərik. Restoranının 
açılışını da öz toyumuzla qeyd edərik. İlk gün yalnız özü-
müz olarıq.
-Samir, istəyirəm toyu bir neçə günlük təxirə salaq. 
Mən 2-3 günlük Argentinaya getmək istəyirəm. Yadında-
dır, Azərbaycanda olarkən sənə rəfiqəm Venera haqqında 
danışmışdım?
-Hə. Yadımdadır
-Onun məzarını ziyarət etmək istəyirəm. Məncə onu 
əmanətini qaytarmaq vaxtı çatıb.
-Əlbəttə səni başa düşürəm. Toyu 2 – 3 gün təxirə sal-
saq heç nə olmaz.
313
Lusia Samirin əlini tutdu:
-Təşəkkür edirəm əzizim.
Villanın içinə girəndə heyrətdən Samirin ağzı açıq 
qaldı. Hər bir otaq xüsusi incəlik və qayğıyla döşənmişdi. 
Otaqlardakı əşyalar insana rahatlıq və hüzur verirdi. Əli 
üçün yalnız uşaq mebellərindən və əşyalarından ibarət 
xüsusu otaq hazırladan Lusiya Xose üçün içində hər cür 
zəruri avadanlıq quraşdırılmış rəsm atelyesi də yaratmış-
dı. Bütün otaqları gəzdikdən sonra zala qayıdıb üzbəüz 
qoyulmuş divanlarda əyləşərək fikirlərini bölüşməyə baş-
ladılar. Samir sözə başladı:
-Afərin sizə. Sözün düzü, bu qədər mükəmməl olaca-
ğını gözləmirdim. Əla işləmisiniz.
-Bütün işləri Lusiya görürdü. – Pedro dedi. – Mən yal-
nız ona kömək edirdim.
-Rəsm atelyesinə görə xüsusilə çox sağ olun. – Xose 
söh bətə qoşuldu. – Bir gün şəxsi sərgimi açanda ikinizin 
də portretinizi birinci sıraya qoyacağam.
Lusiya Xosenin çiynindən tutub onu yüngülcə silkə-
lədi:
-Ayıl oğlum, sən yenə yuxuda sayıqlayırsan.
-Söz verirəm. Sən ərə gedib məni rahat buraxdığın gün 
yalnız sənin şəkillərindən ibarət olan internet sayt yarada-
cağam.
-Ərə getmək demişkən, – Pedro uzanacaq söz atışma-
sını yarımçıq kəsdi. – Lusi, bayaq mən sizinlə birgə otaq-
ları gəzəndə sənin yataq otağını görmədim. Tezliklə ərə 
getmək fikrin var? Yoxsa zirzəmidə yatmaq istəyirsən?
-Ata məsələ burasındadır ki, – Lusiya utana-utana sözə 
başladı. – bu Xose üçün nə qədər ağır olsa belə, mən ərə 
gedəndən sonra da burada, sizin yanınızda yaşayacağam.
-Belə də bilirdim. Bu qız irsi xəstəlik kimi ömrüm boyu 
məni təqib edəcək.
314
-Bacara bilirsənsə, müalicə olun, sağal! – Lusiya söz 
altda qalmadı.
-Dayanın görüm. – Pedro yenə onların mübahisəsini 
yarımçıq kəsdi. – Lusi, məni başa sal görün bu necə ola bi-
lər və niyə belə olmalıdır?
-Məsələ belədir, Pedro. – Samir Lusiyaya kömək etməyi 
qərara aldı. – Lusiya mənə ərə gələcək. Biz evlənməyə qə-
rar vermişik.
Pedroyla Xose xəbəri eşitdikdə heyrətdən bir müddət 
yerlərində donub qaldılar. Təəccüblü baxışlarla bir dəqi-
qəyə yaxın Samirlə Lusiyanı süzən Pedro nəhayət ki, vəziy-
yətin nə yerdə olduğunu dərk edib soruşdu:
-Bu qərara nə vaxt gəlmisiniz?
-Lusinin hamilə olduğu bilinməmişdən təqribən, ay 
yarım əvvəl.
İkinci xəbər Pedronu ümumiyyətlə, mat qoydu:
-Nə? Hamilə? Lusi hamilədir?
-Bəli Pedro. Artıq iki aya yaxındır. 3 – 4 gündən sonra 
evlənərək restoranın açılışını edib, şəxsi restoranımızda ki-
çik əyləncə təşkil etməyi planlaşdırırıq.
-Bəs bunu mənə indi niyə deyirsiniz?
-«Ümid» mərkəzində aləm bir-birinə qarışmışdı. Bu 
vəziyyədə evlilik barədə düşünmək ümumiyyətlə müm-
kün deyildi. Sən özün də oradakı vəziyyəti öz gözlərinlə 
görmüsən. Ona görə də Lusiylə belə qərara gəldik ki, bu 
xəbəri sizə İspaniyada -Yəni burada deyək.
-Demək, tezliklə dayı olacağam. – Xose sevinclə 
dilləndi. – Adını nə qoyacaqsınız?
-Hələ cinsiyyəti məlum deyil. Məlum olan kimi ad 
fikir lşərik.
-Dünən güzgüyə baxanda başımda bir neçə dənə ağ 
tük gördüm. – Pedro əlini başına çəkdi. – Baba da olandan 
315
sonra artıq rəsmən qocalmış sayılacağam. Dediniz toyu 3 – 
4 gündən sonra etmək istəyirsiniz?
-Mənim Azərbaycanda bir-iki günlük işim var, Lusi də 
Argentinaya gedib rəfiqəsinin qəbrini ziyarət etmək istəyir.
-Mən də bu günlərdə Türkiyəyə getməyi planlaşdırır-
dım. Toya qədər gedib – qayıdaram.
-Bəs mən? – Xose incik halda soruşdu. – Məni düşünən 
yoxdur?
-Sən hara getmək istəyirsən? – Lusiya soruşdu.
-Çinə. İmkan yaradın Çinə gedim. Beş ildən çoxdur ki, 
Çin səddini görməyi arzulayıram. Samir icazə versəydi, 
Əlini də aparardım. Bir-birimizə çox isnişmişik.
-Yaxşı. Gəlin belə edək. – Samir təklif verdi. – Sabah 
hava yolları şirkətinə gedib hər birimiz üçün elə bir reys 
seçək ki, hamımız bura eyni gündə qayıdaq.
-Hətta eyni saatda. Bu çox maraqlı olar. – Lusiya dedi. 
-Belə bir şey mümkün ola bilər? – Pedro soruşdu.
-Bunu yalnız sabah öyrənə bilərik ata.
Səhərisi gün hava limanına gedən Samirgil arzuladıq-
ları reysləri seçib biletləri aldılar və iki gündən sonra hər 
biri ayrı ölkəyə uçdu.
Azərbaycan
Samir Azərbaycanda hava limanından çıxıb Sumqayı-
ta gələrək evinin bütün əşyalarının üstünə örtük sərdirdi. 
Bundan sonra yekə bir qutu şokolad alıb Rənagilə gedərək 
göstərdiyi köməkliklərə görə ona təşəkkürünü bildirdi. 
Daha sonra çiçək alıb ailə üzvlərinin məzarlarını ziyarət 
etdi. Oradan birbaşa mərkəzə yollandı. 
Gəlişi ilə mərkəzdəki dostlarına hədiyyə edən Samir 
oradan çıxdıqdan sonra şəhərin müxtəlif yerlərinə baş 
316
çəkə rək, yarımçıq qalan işlərini həll edib yenidən hava li-
manına qayıtdı. 
Təyyarə havaya qalxanda əlini cibinə toxunduraraq 
selofana bükərək götürdüyü torpaq parçasının cibində ol-
duğuna əmin oldu.
Türkiyə
Pedro Türkiyəyə gələrək Qustavonun dustaq olduğu 
həpsxanaya getdi. Sonra vəkil tutaraq meşədə qırılan ağac-
lardan Qustavonun payına düşən cəriməni ödəyib onu 
azadlığa buraxdırdı. Hava limanında Qustavo üçün bilet 
alaraq, onu Argentinaya yola salan Pedro özü İspaniyaya 
gedən təyyarəyə əyləşdi.
Çin
Xose Çində olduğu iki günü bəlkə də həyatının ən gözəl 
günləri sayırdı. Burada olduğu müddətdə bütün gününü 
heyrətamiz Çin səddinə tamaşa etməklə keçirdən Xose Əli 
ilə birlikdə saysız-hesabsız şəkillər çəkdirərək xatirə olaraq, 
Çin səddindən kiçik bir daş parçası da qopardı. Təyyarə 
havaya qalxdıqdan sonra həmin daşı cibindən çıxardaraq 
məmnunluqla ona baxan Xose çoxdan ürəyində gəzdirdiyi 
arzusunun həyata keçdiyi üçün özünü xoşbəxt sayırdı. 
Argentina
Lusia Argentinaya çatanda neçə illər yaşadığı və son-
radan dağıdılan gecəqondu məhləsinə getdi. Bir vaxtlar 
317
uçuq-sökük evlərdən ibarət olan gecəqondu məhəlləsinin 
yerində indi möhtəşəm bir futbol stadionu inşa olunurdu. 
Vaxtilə burada yerləşən kasıb məhəllədə keçirdiyi acılı-
şirinli günlərini xatırlayıb kövrəlsə də, orada çox dayan-
mayıb buradan köçürülən insanların yerləşdirildiyi sığı-
nacağa getdi. Artıq orada heç kim yaşamırdı. Yəqin ki, 
dözülməz şəraitə görə hərə bir tərəfə dağılmışdı. Onsuz 
da bərbad vəziyyətdə olan sığınacaq baxımsız qaldıqdan 
sonra daha da pis vəziyyətə düşmüşdü və şərq tərəfdəki 
divarın bir hissəsi uçub tökülmüşdü. Buradakı insanlar-
dan geriyə qalan tək şey isə sığınacağın ortasına qoyul-
muş və adamların qızınmaq üçün istifadə etdikləri iri 
odun sobası idi. 
Lusiya oradan uzaqlaşıb Veneranın qəbrini ziyarət 
etmək üçün kimsəsizlər qəbiristanlığına getdi. Bir xey-
li axtardıqdan sonra rəfiqəsinin məzarını tapan Lusiya 
özü ilə gətirdiyi çiçəkləri onun üstünə qoyub, taxtadan 
düzəldilmiş kiçik göyərçin fiqurunu boynundan çıxararaq 
dedi:
-Mən qalib gəldim bacı. Mən bu həyata qalib gəldim. 
Artıq mənim hər şeyim var. Bir vaxtlar sənə söz verdiyim 
kimi göyərçinini sənə qaytarıram. O özü hər şeyi sənə da-
nışacaq Venera. Hər şeyi.
-Sonra özü ilə gətirdiyi taxta parçası ilə qəbrin böy-
ründə kiçik çala qazaraq göyərçin fiqurunu orada bass-
dırdı. Məzarın böyründə bir neçə dəqiqə için-için ağla-
dıqdan sonra ayağa qalxıb, – Mən yenə sənə baş çəkməyə 
gələcəyəm bacı. – deyə pıçıldayaraq qəbiristanlığı tərk etdi. 
Təyyarədə oturub illuminatordan çölə baxaraq 
təyyarənin uçmasını gözlədiyi an içində bir rahatlıq hiss 
edirdi. Sanki çiynindən ağır bir yük götürülmüşdü.
318
Valensiya. İspaniya
Samir Valensiyada təyyarədən düşüb taksiyə minmək 
istəyəndə Pedronun taksilərə tərəf gəldiyini görüb onu 
səslədi və birlikdə maşına əyləşərək, evə tərəf yol aldılar. 
Villanın binasına Xoseylə Əlinin gəzə-gəzə evə tərəf get-
diyni gördülər. Onlar taksidən düşüb Xosegilin yaxınlaş-
masını gözlədilər.
-Siz niyə taksiylə yox, piyada gəlirsiniz?
-Biz 2 – 3 saat bundan əvvəl Valensiyaya gəlmişik. 
Əlini zooparka aparmışdım. 
-Çində nə...
-Əmi ora bax. – Əli Samirin sözünü yarımçıq kəsdi. – 
Lusi bibi gəlir.
Lusiya çatan kimi soruşdu:
-Deyəsən, aranızda ən təmbəl mənəm axı?
-Bax bununla razıyam. – Xose dedi.
-Nə deyirsiniz, evə gedək? – Samir soruşdu.
-Gedək. – Lusiya dediş – Mən çox yorulmuşam.
-Bu günə qədər hər birimizin həyatında acılı-şirin-
li günlər olub. Bu gündən etibarən, həyatımızda yeni bir 
səhifə açılır. Arzu edirəm, bu səhifəyə yalnız sevincli və 
xoşbəxt günlərimizin xatirələri həkk olunsun. Getdik.
Samir, Pedro və Lusiya qabaqda, Xoseylə Əli isə arxa-
da iri darvazadan keçərək həyətə daxil olub villaya tərəf 
irəliləməyə başladılar.
18 dekabr, 2012 – ci il
319
ABOUT SAMİR IMANOV:
Samir Imanov was born on 27 August, 1981, in the city 
of Sumgayit. He studied at “Sumgayit City Home Indivi-
dual Education” school, which he graduated in 1999. He 
suffers from a congenial paralytic disease, paraplegia. He 
speaks Azerbaijani, Turkish and Spanish. Unemployed at 
the moment. Married. 
SYNOPSIS OF THE NOVEL
The work deals with the problems, suffering and chal-
lenges facing physically impaired people, their way of life, 
their worldview, their capabilities, dreams and desires, 
thoughts and reflections, with the attitude of healthy pe-
ople toward the disabled and the ways to approach them. 
The main character of the novel showing a vivid picture 
of social life of physically impaired people, Samir, conqu-
ers this life, finding strength in himself despite the loss of 
all the members of his family in an accident and being an 
invalid. He manages to create a large centre aimed at co-
ping with the lack of self-confidence inherent in disabled 
people, nurturing their love of life and eliminating their 
dependence on healthy people to improve their social in-
tegration. However, running the organization, Samir unk-
nowingly jeopardizes lives of all the disabled members of 
the center. The head of a criminal group involved in kid-
napping of disabled people and selling their internal or-
gans gains Samir’s trust and starts working at the center 
as his assistant, causing trouble for everyone. A young Ar-
320
gentinean woman named Lucia discovers all the plans of 
the criminal group. Lucia visits Samir to save her disabled 
brother, inadvertently putting him in serious jeopardy as 
well. Having found out about the group’s activity, Samir, 
despite being disabled and captured by the criminals, ma-
kes it his goal to destroy them and elevate disabled people, 
starting a ruthless war inside the criminal group seeking to 
purge the world of invalids. Eventually, Samir wins the war 
for his cause with the help of police, and the events then 
unfold in Azerbaijan, Turkey, Russia, Argentina and Spain. 
The main PURPOSE of this novel full of unexpected events 
and twists is to build self-confidence in physically impai-
red people, to show them that success is always possible to 
achieve regardless of one’s physical condition and to exp-
lain that it is important to go out and do something instead 
of sitting at home in despair, depending on other people.
