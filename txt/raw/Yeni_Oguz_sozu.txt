3 Safruh YENİ OĞUZ SÖZÜ Deyimlər BAKI – 1991 4 82,3 Az S 24 Rəyçi filosof-tənqidçi Asif Əfəndiyev.SAFRUH YENİ OĞUZ SÖZÜ.Deyimlər.B.,“İşıq”,1991,– 508 s.ISBN 5 – 89650 – 345 – 8 Müəllifin "Görümlər,duyumlar deyimlər" kitabçası (Azərnəşr,1989)oxucular tərəfindən böyük rəğbətlə qarşılandı.Onun bu yeni kitabına həmin kitabçası bütünlüklə daxildir.Müəllif əsər üzərində yenidən işləmiş,onun həcmini artırmış,yeni bölmələr əlavə etmişdir.Safruhun deyimləri həyat hadisələrinə münasibət yeniliyi ilə seçilir,həqiqət gözəlliyi,yığcam söz sərrastlığı ilə diqqəti cəlb edir.Bu kitabı XX yüzilin sonlarında Azərbaycan mənəviyyatına toplu halında yeni bir baxış adlandırmaq olar.Oxucuların nəzərinə çatdırırıq ki,nəşriyyat müəllifin bir sıra mülahizələri ilə şərik deyil.0302030800–11 S –––––––––––––-51–91 82,3 Az M–654–91 ISBN 5 – 89650 – 345 – 8 Safruh (Elman Ağaoğlu),1991 5 XALQ,MİLLƏT,VƏTƏN,VƏTƏNDAŞ Xalq elə bir isimdir ki,onun təyinedicisi rolunda keyfiyyət bildirən sifət ola bilməz.Yəni aciz xalq olmadığı kimi,qəhrəman xalq da yoxdur,oğru xalq olmadığı kimi,doğru xalq da yoxdur:mürtəce xalq olmadığı kimi,mütərəqqi xalq da yoxdur.Ümumiyyətlə desək,hər hansı iki xalqı götürüb müqayisə etmək,birini yaxşı,digərini pis adlandırmaq mənasızdır.*** Güc Vətənə və insanlara xidmət edirsə – Qüdrət,haqqı boğmağa yönəlirsə – Zor adlanır.*** Vətən o şeydir ki,uğuru da gözümüzü yaşardır,uğursuzluğu da.*** Vətənim Azərbaycan,həmvətənim həqiqətdir.*** Vətənin adlar siyahısında birinci olmaq bir yana,onun torpaqlarında atılıb-unudulmuş bir inci olmaq da xoşbəxtlikdir.*** Xalqa xidmət etməyən bir fəaliyyəti zorla da olsa,dayandırmaq ədalətli və humanist hərəkətdir.*** Həyatda davranışı,canlı münasibətləri,adi gündəlik məişətdə göstərdiyi nümunə və daxili "gizli" əqidəsi ilə 6 xalqazidd bir mövqedə duran,özünü xalqdan yüksək tutan hər hansı bir şəxsin fəaliyyətinin nəticəsi xalqa xidmət etsə də,bu fəaliyyətin nəticəsini saxlamaq,həmin şəxsin tərcümeyi-halını isə unutmaq lazımdır.*** Xalq əməyin və insanın birgə adıdır.*** Əhali kütləsi elə bir uşağa bənzəyir ki,alovun parlaqlığına aldanıb daim ona doğru can atır,əlinin yanacağına isə əli yanmamış heç vəchlə inanmaq istəmir.*** Vətənin gözəlliyi obyektiv gözəllik deyil,gözəllik meyarı deyil,ümumiyyətlə gözəllik deyildir.Vətənin gözəlliyi onun yalnız özünə,məhz özünə xas olan xüsusiyyətləridir.*** Kaş ki,Odlar Yurdunun məndən daha fərsiz və məndən başqa fərsiz oğlu olmayaydı! *** Qadın gözəlliyinə baş əymək istəyən kişi Bakının küçələrindən başıaşağı keçməlidir.***."Poçt qutusu"ndan çıxıb Bahadır bəyə və Edilya xanıma çevrildik.*** Azərbaycan yalnız yer adıdır.*** Vətəndaşlarının xırdalaşıb təbəələrə çevrilməsi dövlətin süquta uğrayacağını göstərən barometrdir.*** Vətəndaş özünü o dərəcədə böyük hiss etməlidir ki,dövləti təmsil etdiyinə onda şübhə yeri qalmasın.O özünü belə hiss etməyəndə vay qanunların halına! *** 7 "Əlahəzrət" sözünü yalnız Vətən və Xalq sözlərinə qoşmaq olar.Məsələn,belə:"Əlahəzrət Vətən! Yolunda ölməyə hazıram!" "Əlahəzrət Xalq! Hər buyruğuna hazıram!".*** Adam var ki,onu anası Vətən üçün sanki nemətlər xəzinəsi doğub.Arzusu,qəzəbi,səhvi,sevinci,kədəri,sevgisi,səsi,sözü,əməyi,hətta görkəmi də,görünüşcə eybəcər olsa belə,Vətənin sərvətdir.*** Yüksək vəzifədə olub yaxşı adam kimi tanınmaq vəzifəsiz olub yaxşı adam kimi tanınmağa nisbətən ona görə çətindir ki,vəzifəsizlərin çiynində bir cüt məleykə olduğu halda,vəzifəlilərin çiynində iki cüt məleykə olur.*** "Ya azadlıq,ya ölüm!" şüarını bayraq edən xalqa ölüm yoxdur.*** Öz milli mədəniyyətini böyük dünya mədəniyyəti ilə qarşılaşdıranda barı qüvvələrin nisbətini unutma! *** Qonaqsevərliyi yağısevərlik dərəcəsinə çatdıran xalq bədbəxtdir.*** Tarix yollarında heç bir xalq ölmür,yalnız kiminsə dili unudulur və adı dəyişir.*** Əhalinin "xalq" adlanan hissəsi dəryadır,qalan hissəsi isə bu dəryanın qırağında balıq tutur:kimisi tilovla,kimisi torla,kimisi də yekə-yekə gəmilərlə.*** Milli zəmindən,milli iftixar duyğusundan və yaxşı mənada,milli təəssübkeşlikdən məhrum adamın gələcəkdə nəyə bənzəyəcəyini,ümumiyyətlə gələcəkdə belə bir zəminin və bu 8 cür duyğuların olub-olmayacağını deyə bilmərəm.Bu gün isə belə adamın inkubator cücəsinə bənzədiyi şübhəsizdir.*** Səməd Vurğun,Süleyman Rüstəm,Rəsul Rza Xalq şairləridir.Bəs qalanları? *** Vətənini gözəl görmək istəyənin bir gözü doğma olmalıdır,bir gözü yad.*** Başqası dayanıb gözləmir ki,biz gerilikdən çıxıb ona çataq.Odur ki,kiməsə çatmaq istəyiriksə,sürətdə onu qat-qat ötməliyik.Daha yaxşı olmazmı ki,heç kəsin dalınca yortmayıb,öz yolumuzla gedək və bu məsələni gündəlikdən çıxaraq? *** Heyranlıqdan gözün yaşarmırsa,mədəniyyət abidələrimizin arasında dolaşma,iftixar hissi sinəni qabartmırsa,"Dədəm Qorqudun kitabı"nı vərəqləmə; sümüyün oynağa getmirsə,"Cəngi"yə qulaq asma; qaşlarının düyünü qoz qırmırsa,tariximizi oxuma.*** Atası olmayan xalq bədbəxtdir.*** Vətən elə Vətən olduğu üçün gözəldir.Dünyanın harasındasa bundan yaxşı,bundan pis və ya buna bənzər torpaq olub-olmamasının məsələyə heç bir dəxli yoxdur.*** Vətənin gözəlliyini müqayisədə görmək əslində Vətənə qarşı korluq və nankorluqdur.*** Azərbaycan mədəniyyəti olmasa,dünya mədəniyyətinin bütövlüyü mümkün deyildir.*** "Xalq" və "kütlə" anlayışları bir-birindən o qədər fərqlidir ki,müəyyən mənada əks anlayışlardır.Belə ki,xalq həmişə hər 9 yerdə müsbət olduğu halda,kütlə haqqında bunu demək olmaz.Buna görə də "xalq kütlələri" birləşməsindəki təəssübkeş "xalq" sözünü bitərəf "əhali" sözü ilə əvəz etmək məsləhətdir.*** Bu fikri necə ifadə etdiyimi bilmirəm,amma onu ən yaxşı saydığım sözlərimlə yanaşı qoyuram:Canım-ciyərim olan Azərbaycan qızları canlarına tütün-tənbəki qoxusu hopa-hopa,incəlik və gəncliklərini dağ yamaclarına səpə-səpə tütün becərirlər; yelbeyin cavanlar,nadürüst kişilər,fahişə qadınlarsa siqaret,papiros,qəlyan,demi,eşmə tüstülədərək evlərimizi,əsəblərimizi və ciyərlərimizi dumanlandırır,tütün becərənlərlə əcnəbi dilində,həm də çiyinləri üstdən danışır və çırt atırlar.Belə yerdə adamın əli yarağa uzanmasın neyləsin! *** Hansı xalqın ki,balaları öz başlarını özbaşına saxlaya biləcəklərinə əmindirlər,yəni ruhən bütöv və böyükdürlər,o xalqı təşkil edən adamlar kollektiv içərisində itib-batmaq istəmirlər.Buna görə də onlarda kollektivçilik hissi yaratmaq ya çox çətin olur,ya da heç mümkün olmur.Düzdür,onlar da kiminsə və ya kimlərinsə ardınca gedirlər,ancaq əl quzusu kimi yox,əl-qolu bağlanmış əsir kimi gedirlər.*** Milliyyət atadan gəlir,ana dili balası olduğumuz xalqdan.*** Abad ölkənin,yaxşı ölkənin balaları diyar-badiyar düşməz,qürbət ellərə səpələnməz – it unu kimi.*** Həyatda mənim yerimi balalarımın tutması məni ağrıtmadığı kimi,mənim sevdiyim nəğmənin yerinə onların sevdiyi nəğmənin gəlməsi də məni ağrıtmır.Burada məni yalnız bir cəhət ağrıda bilər:Biz ata-bala olduğumuz halda,nəğmələrimiz ata-bala olmazlar.10 *** Mən yazıçıyamsa,heç də Vətənimi sevdiyimə görə yazmıram; yazdıqlarımın Vətənə gərək olduğunu düşünüb yazmıram; Vətənin mənə gərək olduğu üçün yazmıram-mən onun boynuna minnət,çiyninə yük qoya bilmərəm axı! Vətənə məhəbbət mənim təbiətimdir."Təbiətimdən" yox,"təbiətim".Eləsə bəs nə üçün yazıram? Təbiət nəsə bitirməlidir.Görünür,elə buna görədir ki,mən də nəysə yazıram.*** Biz dünya xalqları mədəniyyətlərinin qovuşmasına həsr edilmiş bayram şənliklərinə gedəndə bizdən soruşacaqlar:"Nə gətiribsiniz?" Onda yamsılamamızın dahiyanəsi də ələ alınmayacaq.Bu,bizdən tələb edir ki,həmin məclisə orada olmayan bir gül,bir boya,bir səs,bir nəfəs aparmaq barədə düşünək.*** Baba və nənələrimiz ata-analarının qoyduğu adla böyüyüb ərsəyə çatmış,özlərinin həyatda qazandıqları adla dünyadan köçərək,bizə miras qalmışlar.*** Sənətkarlarımız cəmiyyətimizdən seçilib nə qədər yüksəyə qalxarlarsa,cəmiyyətimiz o qədər geridir.Yəni o yüksəkliklə bu gerilik düz mütənasibdir.*** Azərbaycan təbiətinin döşündən sağılan nemətlərin çeşidi nə qədər geniş olur-olsun,başımızın ucalığı deyildir.Baş ucalığı işdə,təpərdə,vüqardadlr! *** Təpələr üzərində ucaldıqca ucalan zirvə öz məqsədindən uzaqlaşır.*** Sənətkarlar şəhərin ümumi panoramı üzərində ucalan minarələrə,qüllələrə bənzəyirlər.*** 11 Oğlunu,qızını nəçi görmək istərdin? Xalqımızı dananların düşməni.*** Görkəmli sənətkarlarımız – xalqımızın kisəsinə daxil olub,iftixarımıza çevrilmiş adamlar dünyadan köçdükcə nekroloqda yazırlar ki,Azərbaycan ədəbiyyatına (musiqisinə,incəsənətinə)itki üz verib.Nahaq belə yazırlar,lap nahaq! Çünki bu söz əslində vaxtlı və ya vaxtsız ölənlər haqqında yox,dönük çıxanlar haqqında deyilməlidir.*** Dönük bizlərdə itə deyirlər.*** Azərbaycan mədəniyyəti laləzarına gələnlərdən eləsi var əyninə civədən paltar geyinir ki,bu ətirlər,bu rənglər canına hopmasın.Təəssüf ki,bu əcaib məxluqların bir qismini Azərbaycan özü əkib-doğur.*** Ey Azərbaycan xalqı,"Məni kəsən baltanın sapı məndən olmasaydı,kəsilməyim məni bunca ağrıtmazdı!" sözünü deyən ağacmı oldu,sənmi oldun?! *** “Atamın üz qoyduğu torpaq haqqı.” Bu bizim andımızdır.Bu bizim vətənsevərliyimizin ən kamil elmi ifadəsi,ən dərin yüksəkliyidir,atamın üz qoyduğu torpaq haqqı! *** Yalnız elə bir millətin keçmişi ilə öyünmək olar ki,o heç bir milləti əsarət altına almamış,heç bir millətin əsarəti altına düşməmişdir.*** Şah Abbas,Ağa Məhəmməd şah Qacar və s.Azərbaycan tarixinə daxil edilmədiyi kimi,mənşəcə azərbaycanlı olub,başqa dillərdə yazıb-yaradan sənətkarlar da Azərbaycan ədəbiyyatı tarixinə daxil edilməməlidir.Biz heç kəsə minnət 12 qoymadan və heç kəsdən minnət götürmədən qürurla yaşaya bilərik və belə də yaşamalıyıq.*** Başqa millətlərə ən az zülm etmiş millətlərdən birinin oğlu olsam da,yaxın-uzaq əcdadlarımın vəhşi,lakin qalibiyyətli qəsbkarlığı barədə oxuduqda bəzən qanım şüurumun nəzarəti altından yayınaraq bığaltı gülümsəyir.Bu gülümsəmələr nadir hallarda və ani olsa da,mən onlar üçün öz yanımda xəcalət çəkirəm *** Milli məsələdə küyə getmək (aşırı millətçilik)də təbliğata uymaq (kosmopolitlik)qədər zərərli,mənasız və əsassızdır.*** Xalq haqqındakı hər bir hökm keçmişə,indiyə və gələcəyə dair dərin biliyə,diqqətli müşahidəyə və möhkəm məntiqə əsaslanmalıdır.*** Dolanışığın ağırdırsa,balası olduğun Vətən və xalq haqqında söz deməkdən çəkin! *** Təbiət özünü dərk etmək istəyəndə insanı yaratdı.Xalq da özünü dərk etmək istəyəndə öz mütəfəkkirlərini yetişdirir.*** Vay o xalqın halına ki,onun taleyi ilə yalnız ədəbiyyat və incəsənət maraqlanır.*** Əhali kütləsi çayın suyudur,dövlət sahilidir,ziyalı isə suçu və ya irriqatordur.*** O nə ölkədir ki,onda səhvə yer yoxdur?! *** Hərbi diktaturadan başqa hər yerdə xalqın iradəsi bir-birilə mübahisəyə girən görüşlər şəklində meydana çıxır.*** 13 Əşi,belə də xalq olar! İkisinin sözü bir-birinə düz gəlmir:uşaq altlığını biri fars şahlarının,o biri rus çarlarının tacı adlandırır.*** Qıraq yerdə başım daşa dəysə də,ağzım bala batsa da,Azərbaycana tələsirəm:bir tez,bir tez gedək,qəlbimizin yarasını Vətən sağaltsın,qəlbimizin sevincinə Vətən ortaq olsun! *** Ana Vətən deyildirsə,Vətən anadan irəlidir:Vətənə qarşı çıxan anaya aman yoxdur.*** Bizə yalnız elə analar gərəkdir ki,Vətən olmağı bacarsınlar,onu təmsil edə bilsinlər! *** Analar Vətəni dərk edib tanıyarsa,Vətəni təmsil etdiyini anlayarsa,Vətənə ölüm yoxdur.Harada ki,analar bu səviyyəyə yüksəlməyiblər,ora Vətən yox,quruca ərazidir.*** Sənin yolunla getmək,ey ata,məni doğma yurda və doğma elə daha da yaxınlaşdırmasa,mən sənin yolunla getməyəcəyəm.*** Şovinistlərin verdiyi beynəlmiləlçilik dərsi.*** Xalq xalqa minnətdar ola bilməz.Ümumiyyətlə,xalq minnətdar ola bilməz.*** Bütün dünyanın taleyini düşünən öz balasının taleyini düşünməyə bilməz.Öz balasının taleyini düşünən isə dünyanın taleyini düşünməyə də bilər.*** Qarabağ haqqında nəğməm:Sinəsi – yaz,14 Ürəyi – yay,Süfrəsi – payız,Ağlı – qış.Belə torpaq,sənə alqış! *** Onun-bunun torpağına “mənimdir” deməklə torpaq bir müddət səndə ola bilər,ancaq sənin ola bilməz və kimin ki,doğma torpağı yoxdur,onun sabahı da yoxdur.*** Biz doğma torpağımızı yad torpağından seçib-fərqləndirə bildiyimiz kimi,torpağımız da bizi yadlardan fərqləndirə bilir.*** Fikir vermisinizmi,doğma torpaqda yıxılanda adamın canı az ağrıyır? Bunun səbəbi odur ki,torpaq yıxılanın öz balası olduğunu görüb yumşalır.*** Əslindən dönmək inkişafın başlıca göstəricisi yox,lap kiçicik bir göstəricisi olsaydı belə,mən indiyədək çalışıb atamın adını da unutmuşdum.*** Deyirsən insan doğulanda özü ilə milliyyət gətirmir.Mən razı.Ancaq gərək sən də razı olasan ki,bu hamıya aiddir və əgər xırda bir məsələdirsə,xahiş edirəm,bu xırdaca məsələdə mənə güzəştə gedəsən.*** “Vətən” etik anlayışdır.Bu baxımdan o,“dövlət” anlayışından əsaslı surətdə fərqlənir.Şəxsin müəyyən bir dövlətə sadiqliyi və ya xəyanəti onun şəxsiyyətcə yaxşı və ya pisliyinə hələ dəlalət eləmir.Vətənə xəyanət isə hər yerdə həmişə şəksiz biabırçılıqdır.*** Ta Adəm babanın,Həvva nənənin dövründən bəri Azərbaycanda ölən olmayıb.Ötən nəsillərimiz Lənkəranın dəmirağacında,Gəncənin çinarında,Göyçayın narında,15 Qubanın almasında,Bakının şanısında.bizi salama gəlirlər.Biz də gələcək nəsillərimizi beləcə salama gələcəyik.*** Hakim xalq olmur,hakim millət olur.“Xalq” məhz “Hakim olmayan” deməkdir.*** Xalq olub atdığımı,millət olub tutaram.Millət olub atdığımsa düşmənimdir – ölməlidir.*** Sevindik ki,millət olmağa ehtiyac yoxdur.Gördük ki,aldadılmış və tələsmişik:axı biz bütün dünyanı qabaqlaya bilmərik.*** Nə qədər ki,xırda işlərlə məşğul olmaq,məsələn,çəkmə qaytanı barədə danışmaq,bizim üçün xırdaçılıqdır,deyə bilmərik ki,azadıq.*** Azərbaycanlıların bütün indiyə qədərki yaradıcılığı xaraktercə xəlqi yaradıcılıqdır.Onların milli yaradıcılığı yoxdur,olsa bundan sonra olacaqdır.*** Etnik qruplar üç yerə bölünür:xalq,millət,inhisarçı – yəni supermillət.Bu ardıcıllıq sonuncunun keçdiyi yoldur.İnhisarçı artıq nə xalqdır,nə millət.Ancaq onun dövləti öz əsas kütləsini şovinistləşdirib işğalçılıq niyyətlərinin dayağına çevirmək üçün milli hisslərdən xalis siyasi pərdə şəklində istifadə edir.*** Doğma torpaqdan qıraqda nə xalq var,nə millət.Özgə torpaqlarında yaşayan əhali kütləsi ya kosmopolitdir,ya assimilyasiya olunandır,ya da inhisarçı.*** Dədə-baba yoluyla getmək köhnəlikdirmi? Dədə-baba yolundan sapmaq yenilikdirmi? Yox! Nə elədir,nə belə.Yol 16 həmin yoldur,qabaqca dədə-babalar gediblər,indi biz gedirik,bizdən sonra bala və nəvələr gedəcəklər.*** Budağın builki artımı bildirki artımının üstünə gəldiyi kimi,oğulların yolu da ataların yolunun davamıdır.*** Ey xalq! Sən təbiət qədər ulu bir varlıqsan.Səni sevmək azdır – səni öyrənmək gərək.Səni öyrənmək və sevmək də azdır – səni sevə-sevə öyrənmək gərək,öyrənə-öyrənə sevmək.*** Xalq – təbiət bəşəriyyətin xatirələrində hələ uzun zaman yaşayacaqdır.Biz daim ona qayıtmağa can atacaq,ancaq daim ondan uzaqlaşacağıq,çünki üzümüz ondan o yanadır; çünki biz yaranmış vəziyyətin pəncəsi altında çırpınıb-çırpınıb yorulur,sonra onunla barışır və nəhayət,onu mədh etməyə keçirik.*** Müasir Azərbaycan ədibini Azərbaycan dilinə tərcümə etmək Azərbaycan milli ruhuna sayğısızlıqdır.*** Hər torpaqda qoca olar,qarı olar,hər torpaqda ağsaqqal olmaz,ağbirçək olmaz.*** Məndən asılı olmayaraq,sözümdən və yaşamımdan doğma Elin və Yurdun ruhuna və iradəsinə azacıq belə xilaf nəticə çıxırsa,mən o sözdən və o yaşamdan imtina edirəm.*** Neoloqlar hər yüzildə yüzlərcə söz yaradırlar,ancaq elin dilinə onun beş-üçündən artığı keçmir və belə də olmalıdır.Musiqi və rəqs sahəsində isə hər hoqqabazın “yaratdıqlarını” xalqa bütünlüklə sırımağa çalışırlar.Başa düşmək istəmirlər ki,musiqi və rəqs el ruhuna dilə nisbətən daha yaxındır və deməli daha az dəyişkəndir.17 *** Həqiqi yurdsevər olan bütün yurddaşların maraq dairəsində iki başlıca yön aydın seçilir:öz ixtisası və doğma yurdun,doğma elin tarixi.Odur ki,dünyagörüşlərindən,yaradıcılıq – iş formalarından,hətta qarşılıqlı şəxsi münasibətlərdən asılı olmayaraq,onları ümumi bir cəhət birləşdirir.*** Ocağımda yanan Abşeron qazı məni torpağımın dərin qatlarının nəğmələri ilə isidir.Türk dilini bilməyənlər isə onu yalnız uçucu yanacaq bilib oduna qızınırlar.*** Vətən binadır,xalq bənnadır,həyat tikinti prosesidir,tatix şaquldur.*** Vətənin adının tez-tez,şən-şən çəkilməsi,eləcə də Vətəni təmsil edən müsbət obrazların,tarixi adların sıx-sıx təkrar edilməsi suverenlik əlaməti deyildir,“muxtariyyat” əlamətidir,nəticə etibarilə məğlubiyyət əlamətidir.*** İşğalçının nəzərində Vətən xainləri onun ən böyük övladlarıdır.İşğal edilmiş xalq məhz belə övladların ruhunda tərbiyə olunur.*** Bütün dayaqlar torpağa dayanır.*** Müxtəlif xalqları bir-biriylə müqayisə edən,birinin yaxşı,digərinin pis olduğunu sübut etməyə çalışan istədiyinə mütləq nail olur.Çünki bu cür müqayisələrdə adətən birinin yaxşısı götürülür,o birinin pisi.*** Yalnız xalqın bütün ömür yolunu keçməklə,yalnız bu yollarda onun yaşadığını yaşamaqla,onunla ağlayıb-gülməklə xalqın əsl övladı,yurdun əsl vətəndaşı olmaq üçün özünü 18 hazır hesab edə bilərsən.Bu isə yalnız xalqın tarixini öyrənməklə mümkündür.*** Xalqı millət eləyən düşmənin yumruğudur.*** Millətin yarası xalqınkına nisbətən daha gec sağalır.*** Xalqın hissələri bir-birinə qarşı vuruşar,millətinki yox.*** Xalq parçalandıqda da xalqlığında qalır,millət isə parçalandıqda onun ən azı bir parçası eyni adlı xalqa çevrilir.*** Yer üzündə düşmən millətlər varsa da,düşmən xalqlar yoxdur.*** Vətən haqqında elə bir yaxşı söz deyilə bilməz ki,ondan daha yaxşısını demək mümkün olmasın.*** Xalq millət üçün xammaldır; millət xalqın özünü dərk etmiş hissəsidir.*** Bənövşələr,qızılgüllər,iydə çiçəkləri öz ətrini sənin qəlbindən alır,ey xalq! *** Əyilib torpağı öpmək,bu torpağa heyranlıqdan və ya onun həsrətindən ağlamaq və bu kimi “ağız şirinliyi” Vətən duyğusunun sonudur.Vətən üçün məhrumiyyətlərə dözmək,həyat nemətlərindən imtina etməyi bacarmaq,onun azadlığı və çiçəklənməsi naminə tər tökmək,qan axıtmaq və ya qanı axıdılmaq isə bu duyğunun başlanğıcı və başlıca şərtidir.*** Ölüm doğma eldən uzaqlarda qorxuncdur,məhz ölümdür.Daha doğrusu ölüm doğma ellərdən uzaqlarda adi – sadə bir hal,arasıkəsilməz prosesin bir ucu olmaqdan çıxıb,qara bir 19 hadisəyə çevrilir.“Doğulan öləcəkdir” sözünə müdriklik və sanbal verən el içində yaranmasıdır.*** Kimi deyir:Bu ölkənin yiyəsi olaydım! Kimi də deyir:Bu ölkəni yeyəsi olaydım.*** Qızılgüldən ətrafa qızılgül ətri yayıldığı kimi,İçərişəhərdən də azərbaycançılıq ətri gəlməlidir.*** Başqalarını deyə bilmərəm,mən isə “El üçün ağlayıb kor olmaq”,“El yolunda ölmək” kimi sözləri belə başa düşürəm:Yaxşı işləyib pis yaşamaq.Başqa sözlə:El yolunda toxundan ölmək yoxdur.*** El hamının yolunda ölür.Elin sərvətindən yeyib buğa kimi fınxıranlar isə “el yolunda” öldüklərini iddia edirlər.*** Xalq şairi olmayan şairin xalqın təknəsinə əl uzatmağa haqqı yoxdur.*** Xalqın ən mağmun fərdlərinin də yeddi divar arxasında belə,qiyabi olsa belə,uğradıqları alçaldılmalar unudulmur,üst-üstə yığılıb ya onun özünü yaxır,ya da yağısını.*** Əgər dostu-yarı sıralamaq olarsa,birinci dost,birinci yar Vətəndir – eliylə,diliylə,diniylə.*** Şanlı məktub:“İstəkli dostum Filankəs! Eşitdim ki,çox ağır xəstəlik yatağından bu yaxınlarda qalxmısan.Həm bu münasibətlə,həm də çiçəklənən ömrünün 50-ci ildönümü münasibətilə sənə dünyanın ən dadlı neməti olan Vətən Azadlığı arzulayıram”.*** 20 Cana bax,arkadaş,cana! O,Vətən deyildir ki,itin-qurdun ayağına verəsən! *** Basılmış ölkənin vətəndaşları üçün bol nemətli süfrə başına və ad-sana gedən yol işğalçının paçasının arasından keçir.*** Verilmiş milli azadlıq millət üçün ölməz bir baş qaxıncıdır.*** Ey ana yurdum,hamı səndən üz döndərsə də,hamı məndən üz döndərsə də,nə sən tək qalacaqsan,nə mən tək qalacam:Dünya durduqca sən mənim qalam olacaqsan,mən sənin qalaçan.*** Çoxmillətli imperiya zooparkın yırtıcı heyvanlar saxlanan bölməsinə bənzəyir.*** Bakı haqqında üç nida:Gözəlim,göyçəyim,hamarım,ağım,Üz sürtüm qumuna,daşına sənin! Oğlumun,qızımın əlindən tutub,Dolanım,dolanım başına sənin! Bir nazın-nemətin yuxuma girməz,Ortağam hər ağrı-acına sənin! *** Pulun açmadığı qıfıl yoxdursa,pulun qapadığı gözü heç nə aça bilmirsə,xalqla fərdin,vətənlə vətəndaşın ilişkisi qırılıb.*** Milli dövlət millətə biçim verən qəlibdir.Qəlib getdi – biçim itdi.*** Hara qaçırsan qaç,hara sürülürsən sürül,istər qal,istər öl – Vətən yenə də Vətəndir.21 *** İnsan varsa,Vətən var,Vətən yoxdursa,insan yoxdur.*** Ən dəhşətli qarğış budur:“Vətəndən yetim qalasan!” *** Siz Vətəni söyün,Vətəni,qızlar,Sizi unutduran mənə – Vətəndir! Siz Vətəni sevin,Vətəni,qızlar,Sizlərdə sevdiyim – yenə Vətəndir! *** Xalq elə bir varlıqdır ki,bircə tikə də minnətli çörək yeməyib və yeməz; bircə qurtum da minnətli su içməyib və içməz; bircə udum da minnətli hava udmayıb və udmaz; bircə minnətli melodiya dinləməyib və dinləməz.Xalq elə bir varlıqdır ki,bircə gün də minnətli yaşamayıb və yaşamaz.*** Xalq həyatında mənim iştirakım belə oldu:adamların yaxşı yaşadığını görüb sevindim,pis yaşadığını görüb yasa batdım.*** Milli dərd,Vətən dərdi ortalığa deyilən söyüş kimidir – kim özünə götürsə,onunkudur.*** El üçün ağlamayan kordur.*** Millətin başında dayansın gərək Yanar zəka ilə vurğun bir ürək.*** Həyatdakı dostluq mütləq keyfiyyət deyil,suveren keyfiyyət deyil,heç avtonom keyfiyyət də deyil.Maddi mülahizələrdən asılı keyfiyyətdir.Deməli,dostluq deyildir.*** Biz azərbaycanlılar heç kəsi əsarətə salmamışıq,əksinə,özümüz əsirlikdəyik.Ancaq hansı kitabımızı açırsan – 22 arasında xalqlar dostluğu tarakanları qaynaşır,halbuki əsarətçi həmin cücələri öz kitabının arasında artıq çoxdan basıb əzmişdir.*** Əgər Vətən yoxdursa,əgər millət – milli dövlət yoxdursa,əgər ailə yoxdursa,əgər insan-fərd yoxdursa,əgər kişi-qadın,əgər ağsaqqal-ağbirçək yoxdursa namus,qeyrət,igidlik,– qəhrəmanlıq anlayışları öz ifadələrini nədə tapacaq?! *** Torpağını öpdüyüm Bakımın axşamlarına baxıb düşünürəm:Doğrudanmı,ibtidai icmanın qaranlığında bu qədər işıq imkanı varmış?! *** Həyat qəhrəmanı deyir:“Vətəni sevirəm,ancaq onun yolunda beş qəpiyimdən keçmirəm,qoy o mənim maaşımı beş manat artırsın!” Amalçının fikrincə,bu ondan irəli gəlir ki,həyat sevgini iştahdan,qəhrəmanı gödənçidən ayırd eləyə bilmir.*** Bildiriş:Azərbaycan sənətçilərinin epistolyar irsini (məktublaşmasını)ana dilinə çevirənlər gərəkdir.*** Ad – müəyyənlikdir.Millət – addır.Millətim – adım,müəyyənliyim.Qaplanların hamısı qaplandır,tülkülərin hamısı tülkü.Qoyunların hamısı qoyundur,donuzların hamısı donuz.Milçəklərin hamısı milçəkdir,fillərin hamısı fil.Yəni şəxs adı artıq insanlığa doğru addımdır.Növbəti addım evdir,sonra el,sonra yurd,sonra millət,milli dövlət.Adsızlıq şəraitində cəhənnəm “insan” adlanan canlı tipinin həyatına muştuluq olardı.*** Füzulinin dilini başadüşmə səviyyəmizin yüksəkliyi məndən,yəni türkdən,çox farsı sevindirməlidir.*** 23 Vətən balalarının azarı can dərmanıdır – onu ürəyinə çəkən üçün.*** Biz rusu lağa qoysaq,rusun bizi lağa qoymasına haqq qazandırmış olarıq.*** Bərk yağış yağır,bərk bürünmüsən.Yağışın musiqisini,havanı təmizləməsini,əsəbləri sakitləşdirməsini istəyirsən,ancaq onun bir damcısının başına düşməsini,ayağını islatmasını istəmirsən.Xalqa da münasibətin belədir.Onun da yalnız şəhdini,şirəsini istəyirsən.Mən yağış olsam,sənə bir zərrəmi göstərmərəm,xalq olsam,səni itbaxandan baxdıraram.Alov olub bürüncəyini yaxaram,ildırım olub başında çaxaram.*** Asılı ölkədə böyük adam yalnız onun böyüklüyü bilinənə qədər irəli gedə bilər.*** Doğma yurda,doğma elə tükənməz sevgilər mənim qohumluğum olsun,həqiqətə və İnsana vurğunluq mənim dostluğum olsun.*** El üçün yerimək istədiyimdən – elin yerişini yeriyə bilmədim.*** Öz xalqına inanmamaq qeyrətsizlik əlamətidir.*** Yurdsevər yoldaşlar! Ezop dilini ölü dillər sırasına yazmağın vaxtı çatıb.*** Görəsən,Anayurdun dili olsa,dil açıb deyərmi mənə ki,“haqqımda qayğı çəkmə,özgə başının milçəyini qoru?” *** 24 Bakı şəhərinə dedim:“Oğulluğa götür məni,oğlun olum”.Götürmədi.Dedim:“Onda qulluğa götür,qulun olum”.Götürməyə ləyaqəti çatmadı.Dedim:“Yaxşı,Bakı şəhəri! Səni oğulluğa götürüb ləyaqətə yetirmək mənə borc olsun!“ *** Şərqdə Qərb can üstədir.*** Ey həyalı keçmişim,ey ruhumun diriliyi! Hara gedirsən?! Mən burada qalmaq istəmirəm,apar məni özünlə! *** Atalıların işləriylə,duyğularıyla tanışlaşdıqca burnuma Vətən Azadlığının məstedici iyi dəyir.*** Öz evində oturub özgə dilində danışmaq kiçiklik və küçüklük,gerilik və gülünclükdür.Öz toyunda özgə havasına oynamaq yox olmaqdır.Bunlar həm də o deməkdir ki,öz evində kirəçisən.*** Ata qarşısında dikbaşlıq Atayurd qarşısında yekəbaşlıqdır.*** Kənd yetimdir,kəndə Ata gərək! *** Ana yalnız Vətən məzmunuyla qiymətli və müqəddəsdir.*** Müqəddəsim Ata! Kəs balamın başını,cala Vətənin bədəninə,axı o – başsızdır! *** Ata görüşünə gəldim – Vətən ayağına yüksəldim.*** Ayrıca Azərbaycan tarixi yalnız əsarətin tarixidir.*** Torpaq idik,qum olduq.Quma qanımız qarışmayınca yenidən torpaq olmayacağıq.*** 25 Vətən məni Məcnun elədi,özünü də Leyli kimi aparır.*** Safruh – daşdan çıxan bulaq – Əzəl Atam möcüzəsi kimi.*** Mənim atan-anam Vətəndir,mən onsuz yetim qalaram.Mənim sevgilim Vətəndir,mən onsuz şərəfsiz olaram.Mənim balam Vətəndir,mən onsuz sonsuz qalaram.*** Gözəl-göyçək artist oğlanlarımız,igid-hünərli traktorçu qızlarımız var! *** İçimdə türk ruhu var,mənim balacalığım onu sıxır.Duyuram və sevinirəm ki,bir gün o məni cırıb çıxacaq üzə.*** Milli azadlıq məqsəd deyil,məqsəd siqlətli vasitədir – milli dövlət yaratmaq üçün.Milli dövlət məqsəd deyil,vasitələr – kamil insanlardan ibarət ruhani cəmiyyət yaratmaq üçün.“Son məqsəd” varsa – o da budur.*** Mənim azadlığımı zəruri edən böyüklüyüm,aliliyim,əlahiddəliyim deyil,quruca varlığımdır,anadangəlmə bərabərliyimdir.*** Yurdsevərlik də bir inamdır.Ən çox təmizlik,sözübütövlük,işgüzarlıq sevən bir inam.*** Xəzərim,damarımda axan qanımı görüşünə gətirdim – sənə tanış gəlirmi? Sahilinə səni sevməyə gəldim,vurğunun olmağa gəldim.Aynana baxdım – özümü gördüm.Qarşında diz çökdüm,ayağını öpdüm.Sən məni qaldırdın,başımı sinənə aldın.Uyudum qoynunda,Xəzərim,uyudum! *** 26 Öz xalqımı,öz tariximi o qədər sevdim ki,bu sevgi bütün xalqlara və onların tarixlərinə sayğıyıa yanaşmağı mənə öyrətdi.*** Ailə xalqın fərdləşməsi,simalaşması,soyunub-geyinmə otağı,ağlamaq üçün təkliyə çəkildiyi guşədir.Xalq – bəşəriyyətin ailəsidir.*** “El ilə gələn dərd” fərd üçün “toy-bayramdırsa”,el üçün ən acı nəticələr verən hadisədir.*** Yığılın Ata başına – Ocaqlaşaq.Yığılın Ocaq başına – Yurdlaşaq.Yığılın yurd Ocağına – insanlaşaq,bəşərləşək,dünyalaşaq! *** Ən dönməz qurd – yurdsevərlikdir.Dəhşətli duyğudur bu – adamı kor eləyən! *** Zərdüştün,Babəkin,Nizaminin,Qara Qarayevin,İbraqimbeqovların və bu kimi başqalarının türk köklü olmadığını qəbul etsək belə,bir tük də itirmərik və Zərdüştsüz,Babəksiz,Nizamisiz,Qarayevsiz,İbrahimbəyovsuz və bu kimi başqalarsız da qalmarıq.*** Vətən gəmisi dünya okeanında batmaqdadır.*** Kollektiv təsərrüfatda hər kəs təsərrüfatın qədrini bilmədiyi kimi,kollektiv Vətəndə də hər kəs Vətənin qədrini bilmir.Təsərrüfat kolxozu özünü doğrultmadığı halda,Vətən kolxozumu doğruldacaq özünü?! *** Çaşmış xalq öz başçısını saqqız kimi çeynəyər,öz başçısını çeynəyən xalqı yağı asanlıqla çığnayar.*** 27 Cəmdək mənsubluğunun milliyyətə dəxli yoxdur.*** Bir Təbriz,1001 Təbriz.*** Bəşəriyyətin yaddaşı olmur,xalqın yaddaşı solmur.Bir şeyi bəşərin yaddaşına yazmaq – suda cızıq çəkməyə bənzəyir.*** İnsanlıq unudulanda milliyyət tapdanır,ona görə də millətçilik cikkə çəkir.*** Türk tarixçisi yalnız türk tarixçisidirsə,o heç tarixçi deyil.*** Azərbaycan gerçəkliyi tamam öldüyü və yalnız Azərbaycan imkanı hələ qaldığı üçün Azərbaycanı yenidən qurmaq olmaz.Onu yenidən yaratmaq,bəlkə də sadəcə olaraq yaratmaq gərəkdir.*** İnsanın köləlikdən qurtulması zərurət idi.Bu zərurəti insan yaratmışdı.Bu zərurət gerçəkləşdi.El də öz milli azadlığını zərurətə çevirməlidir.Bunu bacarmayan – azadlığa çıxmayacaq,azadlığa çıxmayan ölüb gedəcək.*** Xalq amalı,xəlqi amal uğrunda ölməyə hazır olan kişidən uca,gözəl,ölməz heç nə yoxdur dünyada.*** Ata – Vətəndir.Ona qarşı çıxan Vətənə qarşı çıxır,ona qəsd eləyən Vətənə qəsd eləyir.Ata – insanlıqdır.Ona qarşı çıxan insanlığa qarşı çıxır,ona qəsd eləyən insanlığa qəsd eləyir.*** Ölməyi tərgitmiş xalq ölümə məhkumdur.*** Elim,yetər dünya sənə,Dünya,yetər elim sənə! 28 *** Babək bizi bir millət kimi təmsil eləmir,asılılıqdan alçalan,alçaldılmaya dözməyib üsyana qalxan İnsani Qüvvəni təmsil eləyir.*** Düşünmək ki,“Babək bizi – Azərbaycan türklərini təmsil eləyir”,“o bizim igidliyimizə sübutdur” – yanılmaqdır.Belə düşünmək yanılmaqdan da aşağıdır – milləti başqalarıyla xoruz kimi dimdikləşməyə səsləməkdir.*** Sasunlu David erməni millətini təmsil eləmir.O da Ermənistanda baş qaldırmış Babəkdir.*** Babəklə David dimdikləşərlərsə – bazarda döyüşdürülən əl xoruzu səviyyəsinə düşərlər.*** Babəkin elinə basqın edən David el qəhrəmanı sayıla bilməz.Davidin elinə basqın edən Babək el qəhrəmanı sayıla bilməz.Başqa sözlə,üsyana qalxan İnsani Qüvvə-İnsani Qüvvəyə qarşı yönələ bilməz,çünki İnsani Qüvvə İnsani Qüvvənin üsyana qalxmasına səbəb ola bilməz.*** İsa ilə Məhəmməd bir məclisə düşsəydilər,bir-birinə insani ehtiram örnəyi göstərərdilər.Bunu anlamayan və qəbul etməyən kəs nə isaçıdır,nə məhəmmədçi.*** Öz dövləti olmayan xalq – bağbansız bağ.*** Ona görə el ədəbiyyatı yaratdım ki,sabah məni yox,eli ansınlar.*** Atamın üz qoyduğu torpaq haqqı mən xalqdan və onun Atasından,yəni öz Atamdan başqa heç kəsdən heç nə öyrənmədim.29 *** Yurdu hərraca qoyurlar,yurdsevərlik haqqında kitab yazıb qazanc götürürlər.*** Ey xalq! Alimi qaldırma başına,sənətkarı qaldırma,varlını qaldırma,zorlunu qaldırma,iştahlını qaldırma.Sevəni qaldır – səni yalnız o yaşada bilər ləyaqətlə.*** Antropologiyada heç bir türklük (millilik)yoxdur,fiziologiyada heç bir türklük yoxdur,anatomiyada heç bir türklük yoxdur.Türklük (millilik)– ruhdadır.*** Xalq millətdən üstündür.Həya həyasızlıqdan gücsüzdür.Mütləğə inam zərurətinin perspektivlərindən birini burada axtarmalı.*** Millət xalqa daxildir,xalq millətə daxil deyil.*** “Özümü tanıyıram” o demək olmamalıdır ki,“səni tanımıram!” *** Vətən dirçəlir,yenə vətənləşəcəklər vətənsizlik əkənlər,vətənsizlikdən sərvət biçənlər – dirçəlişi murdarlayacaqlar.*** Xalq göylərdəki bulud kimidir.Göylər kimi geniş,pilə kimi yumuşaq və ilıq,inək kimi südlü,küləklərin əlində uşaq kimi üzüyola.İnanmaq olmur ki,dünyaı titrədən,imperiyaların canına üşütmə salan bu göy gurultuları,bu ildırım şaqqıltıları ondan qopur.*** Həmişə madafiə mövqeyində qalmağa məcbur edilən xalq əslində ölümə məhkum edilmiş kimidir.O yaşamaq istəyirsə,daldalandığı yerdən açıq kəllələşmə mövqeyinə,ölüm-dirim meydanına çıxmalıdır.30 *** Vətənin azadlığa çıxması – kiminə şərəfdir,kiminə töhmətdir,kiminə sədəqədir.*** İslam birliyində Türk Birliyi məqsəd olmur,ünsürə çevrilir.*** Ey türk xalqı! Məni çölə atma,mən sənin yatırınam.*** Vətən azadlığı da,gərəkli,insani türkçülük də Ata Amalının,Ata Əməlinin ikinci,törəmə məhsulu kimi meydana çıxır.Çünki sırf Vətən azadlığı,sırf türkçülük məqsədi şərə bulaşa bilər.*** Ali həqiqət mənzilinə gedən yol Vətən Azadlığı,türklər üçün Türkçülük stansiyalarından keçməyə bilməz.*** Bakı,yanvar 1990-cı il hadisələri barədə.Qırılmağımız – uduzmağımız deyildi.“Şəhidlər bağı” salmağımız – uduzmağımızdır.Bu bağ bizi erməniləşdirdi – “genosid” heykəlimiz oldu – çığırqan,gərəksiz,aciz.*** Yağılıq gəldi-gedərdir.Yağılıqdan yapışmaq balacalıqdır.*** “Şəhidlər bağında” uyuyan oğullarım,qızlarım! Siz öldünüz ki,böyüsün Eliniz,Yurdunuz.Biz Sizi qisas duyğusuyla anmayacağıq.Axı Siz istəməzdiniz ki,Eliniz tay olsun qisasçılara.*** Xalq başçılığı vəzifə deyil,qeyri-adi əzablı,qeyri-adi sevincli yaradıcılıqdır – Atalıqdır.*** Başım aşağıdır yurdun yanında,Sevinə bilmərəm,gülə bilmərəm.Yağı evindəykən əli yaraqlı,31 Bir arvadın əri ola bilmərəm.Mən ona bir vüqar borcluyam hələ,Borcumu verməmiş ölə bilmərəm.*** Ey türklər! Zaman üzərində ucalmaq çağınız gəlib.Yağı gülləsindən qırıla-qırıla,bir-birinizə doğmalıq sevincindən ağlaya-ağlaya birləşin; qıra-qıra,ağlada-ağlada parçalamayın – sizin Birliyinizdən dünyaya işıq düşməlidir,çünki siz Atalısınız.*** Ey türklər! Geriyə yol yoxdur – geridə ayrılıq var.Yol yalnız irəliyədir – irəlidə Birlik var.*** Ey türklər! Birləşməyincə Bir olmayacaqsınız,Bir olmayınca Var olmayacaqsınız,Var olmayınca Pir olmayacaqsınız.*** Ey türklər! Keçin danmağa ayrılığı,keçin təsdiqə Birliyi – BMT-niz özünüzdən olsun! *** Bir Ata,Bir İnam,Pir Bakı (Müqəddəs şəhər,Ulu Qala),Bir Ad – Türk.*** Türk Birliyindən dünyaya doğmalıq işığı düşməli,bu işıqda yadlaşdırma şəri məhv olmalıdır.*** Yarım sözdən məni anladı qardaşım Sadiq – “Türkçülükdən qısa məlumat” yazıb göndərdi.Sevindirmək istədi qardaşım məni,özü də bilmədən kədərləndirdi.Onun “Məlumat”ı Türkün ən acı faciəsiydi:“SSRİ-də 100 000 türk var,300000 uyğur.Azərbaycan,Qazaxıstan,Türkmənistan,Truxmen,Qırğızıstan,Özbəkistan,Başqırdıstan,Qaraqalpaq,Qara-çay,Karaim,Karakas (Tofalar),Tuva,Tatarıstan,Krım-tatar,Çuvaş,Yakut,Altay,Xakas,Qumuq,Noqay,Naqay,Balkar,Qaqouz,Barabin,Şor,32 Çulım,Salar,Sarı Uyğur,Kamasin,Kuyerik.Türk dil qurumunun demək olar ki,hamısı bir-birlərini asanlıqla başa düşürlər”.(Burada qardaşım “hələ” sözünü – “hələ başa düşürlər” sözünü – ya unudub,ya da qəsdən yazmayıb – qorxub dərddən ölərəm).Atam,qardaşım! Bu adlar – ara divarlar boğur məni! *** Çoxadlıqdan keçmək! Çoxadlıq – çoxbaşlı əjdaha – qanımızı içən! *** Ərəb – ərəbləşdirə bilir,biz – ərəbləşdirə bilmişik.Fars – farslaşdıra bilir,biz – farslaşa bilmişik.Rus –ruslaşdıra bilir,biz – ruslaşa bilmişik.İndi dəyişməzliyi öyrənməliyik,bizləşib – bizləşməmək dünyanın öz işidir.*** Sənətlər də yəqin ki,12 iqlimə bölünür.Türklər Saz və Muğam iqlimlərində doğulub yaşayırlar.*** Türkçülük – yeni səviyyədə:Ətini yeyirik,sümüyünü çölə atmırıq.İtimizə atırıq,yada satmırıq.Sümüyümüzünsə də qalması naminə ətimizi yeyilməyə veririk,itimizə atılırıq,yada satılmırıq.*** El işində ağlaşmanı – ağını sevmirəm.Ağı – fərdlərin intim duyğusu,pünhan dərdidir,bir-birinə gileyidir,ərkidir.Ağıda elə böyük dağlardan danışılır ki,adam onları aşa bilər,ancaq ar eləyir,qıymır,özünə sığışdırmır və qırıla-qırıla qalan insan qəlbinin telləri ağı havası çalır.El işində çıxılmazlıq yarananda – ölüm-dirim cəngisi çalınmalıdır.33 *** Sən ölümə məhkumsan,Türküm! Bu ürəklə bu dünyada yaşamaq olmaz – it qursağı yağ götürmür.*** Ya sən də dünyalaşmalısan ki,ölüm də elə budur,ya bu dünya insanlaşmalıdır.*** Atsız,qılıncsız,sazsız türk – yoxdur.Atımızı,qılıncımızı,sazımızı,əlimizdən alıblar – özümüzə qaytarmalı,yəni türkləşməliyik.*** Xalqın gülməyə ehtiyacı var,güldürülməyə ehtiyacı yoxdur.*** Çoxlu türk ölkəsi,çoxlu türk prezidenti olması – çoxlu türk dərdidir.Bu dərd vahid Türk Atasını gərəksiz eləmir,onun gərəkliyini daha da artırır.*** Türk Eli özünü o vaxt tanıyacaq ki,özünə Atasının gözüylə baxacaq.*** Səni sənin öz canına and verirəm,yalvarıram sənə,ey Türk Eli! Məni düzgün başa düş:mən Atanı öymürəm,mən sənə inanc yaradıram.SONUXOŞ AĞI Parçalanmış,paralanmış.Ürəyindən yaralanmış,Baxt ulduzu qaralanmış Atayurdum,Anayurdum! Ar-namusu tapdalanmış,Var-sərvəti hey talanmış,Oğlu,qızı xırdalanmış Atayurdum,Anayurdum! 34 Canı,qanı zəhərlənmiş,Beş-üç oğlu qəhərlənmiş,Tək-bir oğlu təpərlənmiş Atayurdum,Anayurdum! Ölümünə ağlayardım,Ölümümə ağlayan tək.Varlığınla çağlayıram,Varlığımla çağlayan tək.Tək Bir Oğul qeyrətində Yaşa,ölmə! Ruhumuzu ölmüş bilmə,Azərbaycan – Atayurdum! 35 DİL,ANA DİLİ Ana dili – mənşəcə mənsub olduğun xalqın dili deməkdir.*** Hansı dildə oxumağımdan asılı olmayaraq,ana dilimdə başa düşürəm.Odur ki,mən oxuyanda heç bir dil duruş gətirməyib türkcələşir.*** Ey Azərbaycan dilini duyan,sevən,əziz tutan azərbaycanlılar,ana dilimizdə danışın,danışın! Danışın,dostlar,nə qədər ki,gec deyil,danışın! *** "Aşağı" təbəqə də dili zənginləşdirir,"yuxarı" təbəqə də.Birincisi elin sözüylə,ikincisi jarqonla,əcnəbi kəkələməsi ilə.*** Ədəbiyyatı,incəsənəti,mədəniyyəti – bir sözlə,bütün mənəvi-ideoloji həyatı insan orqanizminə bənzətsək,dil onun başıdır.Başsızın şəxsiyyətini müəyyən etməkdə isə doğma ana da çətinlik çəkər.*** Hətta ən "köklü" dil də xarici istilaçı gələn kimi onu ağ bayraqla qarşılayaraq,üstqurum olduğunu göstərir.*** Bütün başqa dillər ana dilimi daha dərindən öyrənməyim üçün köməkçi vasitədir,bütün elmlər ana dilimin qövsi-qüzehini nümayiş etdirən fiqurlardır.*** 36 Heç kəsin ikinci anası olmadığı kimi,heç kəsin ikinci ana dili də olmur.Başqa sözlə:Nə ana nömrə götürər,nə ana dili.*** Mən elə bir siməm ki,məni yalnız ana dilindən olan mizrab dilləndirə bilər.*** İkinci latın dilini yaratmağa xalqımızın gücü çatacaqmı? *** Ah,bircə bu camaat mədəniləşib qurtarsaydı,ana dilinə xor baxmağın mədəniyyətsizlik olduğunu başa düşərdi! *** Dil var tədqiq etmək üçün,dil var işlətmək üçün,dil var gözdən pərdə asmaq üçün.*** Başqa dildə yazılmış sözün başa düşülməsi üçün onun tərcüməsi yetərlidir.Başqa dildə yazılmış musiqini başa düşməkdə isə heç bir tərcümə kömək etməz.Burada sən bütün varlığınla həmin başqa "dilə" tərcümə olunmalısan.*** Xəzər – dənizlərin türkoloqu,Qara dəniz – dənizlərin poliqlotu.*** Min illər boyu,öz tarixi boyu bəsləyib işlətdiyi dili sıxışdırılan bir xalq xoşbəxt ola bilməz,belə bir xalq bədbəxt olmaya bilməz.*** Ümumbəşəri tragi-komediya:Polşa ermənilərinin poloves dili.*** Sənət olmaya da bilər,ana dili isə olmalıdır.*** Ana dilini sevmək nə deməkdir? Onu balalara yaxşıca öyrətmək,hər yerdə onun elçisi olmaq,o olürsə,onunla bir yerdə ölmək.Belə etmirsənsə,ya "ana dili" anlayışı barədə 37 düşünmürsən,zamanla ayaqlaşan adam deyilsən – gerisən; ya ümumiyyətlə dilə,o sıradan,ana dilinə biganəsən; ya da ana dilinə düşmənsən – onun ölməsini istəyirsən.*** Dilimiz o qədər inkişaf edib,xalqımıza o qədər yaxınlaşıb ki,biz hələ də – 199.ildə də doğulmuruq – təvəllüd tapırıq,ölmürük – vəfat edirik,köçmürük – mühacirət edirik,bilmirəm nələrdənsə sərfi-nəzər edirik.*** Gözəl dil yoxdur,ana dilindən başqa.*** Azərbaycan dili – böyük bir naxırın adıdır.Onda "Fonetika",Qrammatika","Dialektologiya","Nitq hissələri","Söz birləşmələri","Üslubiyyat","Semasiologiya","Orfoepiya","Durğu işarələri","Leksika" və s.bu kimi ləqəbli çoxlu sağmal inək var.Onlardan birini Ağamusa Axundov sağıb yeyir,birini rəhmətlik Əbdüləzəl Dəmirçizadə sağıb yeyirdi,birini Zərifə xanım Budaqova,birini Mirəli Seyidov,birini Məmmədağa Şirəliyev və s.və b.k.Sağıcı inəkdən çoxdur.Azərbaycanın kənd əhli isə bu naxırı müftə-müsəlləm otaran naxırçıdır.*** "Öz hisslərini idarə etməyə qabil olmaq" – Azərbaycan dilində deyil."Öz duyğularını buyurmağı bacarmaq" – Azərbaycan dilindədir.Özgəyə şirnikib öz kökündən ayrılma,ey El! Bundan başın çox ağrılar çəkir və çəkəcək! Özünə qayıtmanın başlanğıcındakı kələ-kötürlük qorxutmasın səni-Onu doğma ananın danlağı bil! *** Nə qədər ki,"Azərbaycan türkcəsinin çağdaş durumunun məni alçaltması" qondarma bir yenilik sayılır,"Azərbaycan dilinin müasir vəziyyəti məni təhqir edəcək".*** 38 Azərbaycan dili yabançı sözlərlə o qədər yüklənib ki,dilimiz özgə torpağında yaşayan etnik qrup günündədir.Nəyə əl atırsa – özgənindir.*** Yalnız türkcə olan azərbaycancadır.*** Dilimizin təmizliyi müstəqilliyimizin səviyyəsini göstərir,qəlizliyi – asılılığımızın səviyyəsini.*** Dilimizdəki hər yüz sözdə yad sözlərin payı qədər yadların tapdağındayıq.*** Ey rus dilini duyan,bilən,sevən azərbaycanlılar! Lenin dilində danışın,danışın,maymaqlar,nə qədər ki,gec deyil – danışın! *** 39 TARİX Milli tarix millətin bel sütunudur.*** Min illərcə bundan qabaq düşmənləri diz çökdürmüş babalar kaş biləydilər ki,onların nağıla dönmüş qəhrəmanlığı bu gün sevincdən gözümüzü yaşardır.*** "İt getdi,qurd gəldi" – Azərbaycan tarixi bundan ibarətdir.*** Gələcək əlifbadır,keçmiş indinin əlifba müəllimi.*** Bir çox hallarda keçmişimizdən zibil qutusu kimi istifadə edirik:hər nə zbilimiz olursa,"keçmişin qalığı" adlandırıb atırıq oraya.*** Mən istərdim ki,Azərbaycanın tarixinə dair ədəbiyyat ən yoxsul,ən miskin ədəbiyyat olsa da,həqiqət olsun,onun səhifələrini publisist bəlağəti dumanlandırmasın.*** Əbədi lənət yoxdur.Xatın,Liditse,Oradur faciələri də Beyləqan faciəsi təki unudulacaqdır.*** Tarix elə bir güzgüdür ki,müasirlərdən heç kəs üzünü ondan gizlədə bilməz.*** 40 Azərbaycan tarixinin kökləri yüzillərin dərinliklərinə işlədikcə mən gəncləşirəm.*** Keçmişini düzgün başa düşməyən adam onu başqalarına göstərməkdən utanır; onu öyrənmək və ondan öyrənmək əvəzinə onu ya bəzəyib-düzəyir,ya da danır.*** Gələcək nəsillərə belə bir sözüm var:Biz uzaq-uzaq keçmiş nəsillərimizi diqqətlə öyrənib gördük ki,onlar heç də çörəyi qulağa yeməyiblər.*** Keçmişi öyrənmədiyi halda,möhkəm elmləndiyini zənn edən adam başını kola soxmaqla ovçudan gizləndiyini zənn edən qırqovula və ya gözünü yummaqla hamıdan gizləndiyini güman edən uşağa bənzəyir.*** Əcdadımızı öyrənməkdə xeyrimiz o olur ki,özümüzü daha yaxşı tanıyırıq.*** Əcdadın öyrənilməsini işığın arxadan düşməsinə,müasir xalqların öyrənilməsini işığın öndən düşməsinə bənzətmək olar.Birinci halda işıq yolçunun yolunu işıqlandırır,ikincidə gözünü qamaşdırır.Ancaq işıq yalnız arxadan düşdükdə yolçunun kölgəsi qabağa düşür.Odur ki,qarşıdan salınan işıqla bu kölgəni yox etmək lazımdır və ondan yalnız bu qədər istifadə edilməlidir.*** Öz zəmanənə gələcəyin gözüylə baxmaq mənasında həmişə bir qədər keçmişdə yaşamalı.*** İnsan özünə gələcəkdən baxdıqda keçmiş,indi və gələcək birləşir.*** 41 Tarix küçələri dolanbac olan şəhər kimidir.Orada bir mənzilin yerini dürüst öyrənmək üçün eyni yolu dəfələrlə getmək lazım gəlir.*** Keçmişlə heç vaxt haqq-hesabı çürütmək olmaz.Heç olmasa ona görə ki,o artıq keçmişdir – faktdır.*** Tarix torpaqdır.Torpağı öyrənməmiş,seçməmiş,becərməmiş ona toxum səpmək əkinçilikdə naşılıqdır.*** Ata-anamız bizi tarixin ləklərinə kor-koruna əkdiyi üçün çoxumuz tezliklə yabanı bitkiyə – alağa çevrilirik.*** Tarix elmi elə bir fondur ki,bütün digər "partiyalı" elmlər yalnız bu fonda özgün bir görünüşə malik ola bilər.*** Keçmişi tənqid,keçmişi tənqid,keçmişi tənqid.Məgər tarix pisliklərdən qurulur?! *** Məni bu gün söyüb-döyən düşmən deyir ki,səni dünən söyüb-döyən o düşmən yaman qəddar idi,gəl ağız-ağıza verib ona lənət oxuyaq.*** Köküm kökündən dərin,zoğum zoğundan yaşıl – haran məndən yaxşıdır?! *** Dünən yediyim bu gün məni tox saxlamır.Bu gün nə qədər çox yesəm də,sabah yenə yeməyə ehtiyacım olacaq.*** Qəribədir ki,ibtidai insanlar öz "allahlarını" ovlayıb yeyirdilər,aliləşdikdən sonra isə onlar öz "allahlarının" ovuna çevrildilər.*** 42 Xristiançılığın İsaya dəxli yoxdur – İsa yüksəkdir,müsəlmançılığın Məhəmmədə dəxli var – Məhəmməd müsəlmançılığa təndir.*** Dinlərdən biri olmasa,o biri – insanı parçalamaqda bütün vəhşiləri geridə qoyar.*** Din yırtıcıya qarşı yaranmışdı,ancaq tezliklə yırtıcıya yaradı,onun əlində yarağa çevrildi – insana qarşı.*** İslam Azərbaycana yenidən yalnız zorakılıqla qayıdıb gələ bilər və gələrsə,zora adaş olar,deməli,təkzibə yarayar – zorun özü kimi.*** İslam Azərbaycana yalnız başqa bir zorun öz üzünə taxdığı maska kimi qayıdıb gələ bilər.*** Ayıq ol,Türküm! İşğalçının Allahına da,işğalçı Allaha da inanma! Yalnız həqiqətçi Allaha inan – özündəkinə – Mütləq olana.*** Ulu türk çığırqan deyildi və ocağının başından qıraqda arvadını öymürdü.43 İŞ,İŞGÜZARLIQ,MÜBARİZƏ,MÜBARİZLİK Həyat metronun yuxarı aparan pilləçarxını xatırladır.Hərəkət zamanı pillələri qalxmaq da olar,durduğun pillənin vestibülə çatmasını gözləmək də.*** Heç bir iş tutmayanın iddiası daha böyük olur,çünki onun işi iddia etməkdir.*** Qarşıma çıxan ilanı tapdalamıramsa,bu ona ehtiramımdan irəli gəlmir.*** Ən böyük dühaları,ən böyük inqilabları,ən fəndkir oğruları,ən böyük qəhrəmanları ən ağır şərait və ən pis zəmanə yetirir.Necə ki,tərəzinin gözləri arasında çəki fərqi artdıqca gözlərin yerdən hündürlüyü arasındakı fərq də artır; necə ki,top suya nə qədər dərin basılırsa,o qədər böyük qüvvə ilə suyun üzünə dartılır və s.*** Zəif iradəli adamların işi planda,möhkəm iradəli adamların planı işdə ifadə olunur.*** İşgüzarlığı az olan adamın başqa müsbət keyfiyyətlərinin çox olmasına mən inanmıram.*** 44 Təbiət elə bir anadır ki,dikbaş balasını üzüyola balasından artıq istəyir.*** Spartakların hünəri qarşısında bütün təriflər acizdir.*** Gec-tez hamı həyatın dibinə enir:kimi öyrənmək üçün,kimi yaşamaq üçün.*** Ölümdən qorxmamaq çarəsizlik ucundan qorxmazlıqdır,ölümdən qorxmaq isə ikiqat acizlikdir.*** Əlində qabar olmayanın qəlbində vüqar olmaz.*** Xəstələnmişdim,həkimə üz tutdum.O mənə dərmanlar yazdı.Nəticəsi:canımda ağrı,başımda ağıl,ürəyimdə təpər qalmadı.*** Geniş və möhkəm hafizə zəngin dövlətdir,ancaq yaddaşa vurulmamalı,axı yadda saxlamaq hələ yaratmaq deyildir.*** Fleqmatik Sanqvinikə dedi:"Çayın sürətlə axan yeri dayaz olur".Sanqvinik Fleqmatikə cavab verdi:"Çayın dərin yeri tısbağa yerişlidir".Hansına üstünlük verməli? Aydındır ki,bizə sürət də gərəkdir,dərinlik də! *** Əməkçi:"Yeməklə əmək həmqafiyədir".Müftəci:"Biz sərbəst vəzndə yazırıq".*** Çəkişmə elə yeganə mübarizə formasıdır ki,tərəflərin ikisi də haqsız olur.*** Qum dənələri bir-birini tutmadığı üçün külək qumu istədiyi səmtə asanlıqla səpələyir.*** 45 Ömründə bir dəfə də yıxılmamağın o demək deyil ki,səni yıxmaq olmaz.Yıxılmaq üçün güləşmək gərək.*** Bir işi bacarmadığına görə başqasına keçən adam ikinci işi təhqir edir,birinci işin istehzalı baxışı isə daim onun kürəyinə zillənir.*** Hava həmişə isti olsa,milçək ilboyu yaşar.*** Çox fəndgir və qüvvətli bir güləşçi həlledici görüşdə özü kimisinin birinə uduzdu.Ondan hər cəhətcə aşağı olan başqa güləşçilər başladılar ona dərs verməyə:Gərək elə yox,belə edəydin.Bu məsləhətlər güləşçini son görüşdə uduzmasından daha bərk ağrıdırdı.*** Vaxtınız azdırsa,bir iş tutun.*** Faydalı bir iş tutsan,ölmüş vaxtın da dirilər.*** Həyatın yükünü çiynində daşımaq çətindirsə,onu çiynindən atmaq daha çətindir.*** Bir vaxt meymuna desəydilər ki,gələcəkdə yerimək üçün ona ikicə ayaq bəs edəcəkdir,bu dəli xülyaya onun gülməyi tutardı.*** İşdən boş vaxtlarımda işləməyi çox sevirəm.*** Çoxlu qələm-karandaşı olan,onlardan yalnız imza atmaq üçün istifadə edən adam görəndə İ.A.Krılovun "Meymun və gözlüklər" təmsili yadıma düşür.*** Hamı xalqı oyanmağa çağırır,heç deyən yoxdur ki,bir özüm də oyanım.46 *** Tənbəl kimi işləyib həyatın nəşəsini zəhmətkeş kimi duymaq olar.*** Daim narahat ol,tapmasan da axtar."Bilmirəm,bilmirəm." deyib durma.Bir vaxt gözünü açıb görərsən ki,doğrudan da heç nə bilmirsən.*** Nə üçün yaşayırsan? "Ölməyi bacarmadığım üçün".*** Bacardığı və sevdiyi sahədə doyub-durunca,yorulub-üzülüncə sərbəst işləyən adam! Sənə qibtə edirəm,paxıllığım tutur sənə! Çünki sən ölümü aciz qoymaqda hamilə qadına tay ola bilən yeganə canlısan.*** Sosioloq məsləhəti:Sarı sarmaşığa qarşı amansız olun,onu məhv edin! *** Düşünmək "yaxşı" adlanan adamların həm gücüdür,həm gücsüzlüyü.Çünki yaxşılar bir-biri haqqında yalnız düşündüyü halda,pislər bir-biri haqqında tərpəşirlər.*** Elm və texnika,fəlsəfə və incəsənət tüğyan etdiyi bir gündə də sən ancaq cana qulluq edirsən,ay evi yıxılmış! *** Ən böyük dərdim:şərə heç bir təsir göstərə bilməməyimdir.Ən böyük diləyim:şərin əzilməsində iştirak etməkdir.*** Müasir ictimai sarı sarmaşığın torpağa da işləyən kökü var.*** Tərbiyəli eşşək şıllaq atmır,buna görə də tərbiyəsiz eşşəklərin şıllağından bol-bol yeyir.*** Vaxtım olmadığı üçün heç bir iş tuta bilmədim.47 *** Ya fəaliyyət göstərib yaşamalı,ya da sıradan çıxmalı! Başqa yol yoxdur.*** Odu pərdə altda gizlətmək olmaz.*** Səhv etməkdən qorxmaq özü səhvdir.*** Nə alçalmağın mübarizə ilə bir əlaqəsi var,nə alçaltmağın.Mübarizədə ölüb-öldürmək var,alçalıb-alçaltmaq yoxdur.*** Sevinclə yoldaş olan bir məşğuliyyətə zəhmət deməzlər.Biz zəhmətə qatlaşır,əməyi sevirik.*** Zəhmət də folklor kimidir:bəhrəsi – tükənməz xəzinə,müəllifi bilinməz.*** "Həyatdır da,yaşayırıq!" sözünü hərdən elə deyirik ki,guya həyat bizə borcluymuş.Bizə minnətdar olmalıymış ki,nə yaxşı Biz onda yaşayırıq! *** Səliqəsiz adama səliqəsiz ev səliqəsiz görünmür.*** Hətta azad dünyada da adama azadlıq lazımdır.*** Həyatın hərəkət barədə tələbi ehtiraslar şəklində,üsyanı affektlər şəklində üzə çıxır.*** Sağkən ölmək cismən ölümdən ona görə ağırdır ki,həm təbiətin qanunlarına ziddir,həm də yoluxucudur.*** Xəstəxana yolunda bitmiş xırdaca otlar təbabətin inkişafını göstərən ən böyük faktlar olardı.*** 48 Azad olmaq istəyirəm.Azad deyiləmsə,kimin əsirliyində olmağın mənim üçün heç bir fərqi yoxdur.Ata-babalarımız nahaq yerə deməyiblər ki,"İlanın ağına da lənət,qarasına da!" ***.Don-Kixotdan və Sanço-Pansadan başqa hamı razıdır.*** Maraqlıdır ki,şah əsir alınmayınca oyun bitmir.*** Ey qartalbaz cırtdanlar və ey cırtdanların tərifindən sərməst olan qartallar,zəhləm gedir,zəhləm gedir sizdən! *** Deyirlər ki,şeir,sənət yarımçıqlığı sevmir,insandan bütün gücünü,bütün ömrünü istəyir.Zənnimcə,bu söz insan fəaliyyətinin bütün sahələrinə aiddir.Belə ki,maya ilə qazancın mütənasibliyi heç yerdə,heç vaxt pozulmur.*** Biz əyriliyi ifşa edə-edə əyrini düzəltmək istədiyimiz halda,yeni-yeni nəsillər bizdən əyriliyin yollarını öyrənirlər.***-"Süleyman Rəhimov? Əşi,boş-bekar adamdır dəə,oturub cild-cild romanlar yazır!" Elə bilirsiniz ki,belə deyənin özü durub silsilə romanlar yazandır? Yox,əlini əlinin üstünə qoyub yatandır.*** Rəqibin mübarizə üsulunu qəbul etmək döyüşün tək yarısını uduzmağa təndir.*** Vay o günə ki Quzu Qurdla barışa,Təmsilçinin zəhməti əlində qala.*** İnsanın ömrü bizə ona görə qısa görünür ki,onun həyatdakı yolu hədsiz dərəcədə daş-kəsəklidir.Biz ömrümüzün onlarca ilini bu mənasız və süni surətdə yaradılmış sədlərin keçilməsinə sərf edirik.Daş-kəsəklə 49 əlləşdiyimiz illərdə elə əldən düşürük ki,əsl həyat yoluna çıxanda artıq köhlənimiz tövşüyür və çox keçmədən tamamilə yatır.*** Ey söz,sən nə vaxt iş olacaqsan?! *** Pələngin yarasına toxunmaqdan daha qorxan yoxdur,çünki onun başını möhkəmcə bağlayıblar.*** Adam var əli çıraqlı imkan axtarır,adam da var,əlinə düşmüş imkanı havaya sovurur.*** Əl də,baş da ürək kimi daim işləməyi bacarmalıdır.Baş isə hətta yiyəsi yatanda da işləməlidir.*** Gücsüz həqiqətpərəst bazara pulsuz gedən adam kimidir.*** Düşünülmədən atılmış addımın bəhrəsini,başqa sözlə,göydən düşmüş almanı mən istəmirəm.*** Bəzi adamların mağmunluğu,acizliyi o həddə çatır ki,deyirlər:Əşi,görəsən ömrümüzün axırınacan yaşaya biləcəyik? *** Saçının necə düzəldilməsinin fərqinə varmayan adamla qoyunun fərqi ondadır ki,qoyunu qırxmaq üçün tutub yıxmaq və əl-ayağını bağlamaq lazım gəlir,insan isə qırxın stolunda öz xoşu ilə əyləşir.*** Gürzədir,ancaq çalmır,çünki barmaqlıq arxasındadır və yalnız ona görə sağdır ki,çalmır.Bəlkə heç gürzəliyi qalmayıb? *** 50 Başqalarının açdığı yol ilə düz getmək adamı yeni yollara,yeni məqsədlərə doğru qanadlandırır.*** İşləməyi bacarmayan dincəlməyi də bacarmaz.*** Ən qabiliyyətli və yüksək kondisiyalı toxum qabiliyyətsiz torpağa düşdükdə öldüyü kimi,ən qabaqcıl və inqilabçı fikir də azara,vasvasılığa çevrildikdə bayağılaşır.*** İnsan az olan yerdə heyvan çox olur,yaraqlı adam az olan yerdə yırtıcı.*** Yeri düşəndə pələng olmağı bacaran quzulara hörmət və təzim! *** Bir manat olmağa can atırdım! Yüz qəpik oldum,yük qəpik! *** Axına qarşı üzməkdən məqsəd suları təmizləməkdir.*** Üzməyi qətiyyən bacarmayanlar arasında elələri var ki,hətta axına qarşı üzdüklərini güman edirlər.*** Nə qədər inqilab edirsən et,yenə də abad məhlələrdə varlılar yaşayacaqlar.*** Ev işlərinə kişinin köməyi yalnız qoçaq və ağıllı qadın üçün xeyirlidir.Səfeh və tənbəl qadın isə kişisindən belə bir kömək görəndə daha da səfehləşir və tənbəlləşir.*** Mən başqalarının işlərini tutmağa məcbur edilərkən mənim köçüm başqa köçlərə qoşulub irəliləmir,dayanıb məni gözləyir.Yalnız azad olandan sonra öz köçümü haylamağa tələsirəm.*** 51 Birisi küləkdən özünü qorumaq üçün əlindəki faner taxtasını küləyin qabağına tuturdu.Sadəlöhv doğrupərəstlər də özlərini böhtan və şərdən beləcə “qoruyurlar”.*** Qəzetlərə baxıb,onlarda bizim üçün maraqlı bir şeyin olmadığını öyrənməyin özü də maraqlıdır.*** Qalamızı almış düşmən bizi məcbur edir ki,bu günü bir yana qoyub dünən üçün işləyək,yəni onu torpağımızdan qovmaq üçün mübarizə aparaq.Odur ki,sabah indikindən ikiqat artıq işləməli olacağıq.*** Tüpürdüyümüzü yaladığımızın yarısınca ayağımızla silsəydik,mərifətimiz xeyli qaxanardı.*** Mindiyin at sözünə baxmayacaqsa,yaxşı olar ki,onunla yerinizi dəyişəsiniz.*** Biz bəşər dənizinin qətrələriyik.Dənizin qətrələri kimi təmiz olmaq istəyiriksə,daim hərəkətdə və çaxnaşmada olub,özümüzü öz evimizdəkindən də rahat hiss etməli,“topdağıtmaz ev” iştahasına düşməməliyik.*** Xeyirlə şərin mübarizəsində belə bir cəhətə fikir vermisinizmi:Xeyir deyir Şər olmasın,Şər isə demir Xeyir olmasın.Deməli,belə çıxır ki,Şər Xeyirdən daha xeyirxah və alicənabdır? Yox! Şər Xeyirin olmasına ona görə dözür ki,öz varlığı ondan asılıdır.İki Şər bir-birini inkar edir,iki Xeyirsə bir-birini tamamlayır.*** Söz zəngdir.Sən onu yazdıqca və ya fikrində dolandırdıqca o çalınır,yeni-yeni söz və fikirləri oyadır.Xalqımız əbəs yerə deməyib ki ”Söz sözü gətirər”.*** 52 Ey düşmən! Mən sənin çalacağın qələbəyə pərəstiş etmək istərdim.Əmin ol ki,elə buna görə də sənə asanlıqla təslim olmayacağam.Bəlkə də o qələbə sənə həyatın bahasına,o pərəstişsə mənə həyatım bahasına başa gələcəkdir.*** Özümü oda-közə vura-vura nə yaşamaq istəyirəm,nə ölmək.Mən öz həmfikirlərimdən ibarət olan bir ordunun sıra nəfəri kimi cəbhələrdə olmaq istəyirəm.*** Ölümün yerinə olsaydım,yaşamağa gücü olan,ləyaqəti isə olmayanları mən də qəbul etməzdim.Deyərdim:Qoy qabaqca yaşamağa layiq olub,sonra ölmək hüququ qazansınlar.*** İstəsən ki,dayınla aranız dəyməsin,istəsən ki,onun yanında başın aşağı,üzün kölgəli olmasın – özün özünə dayı ol.*** Zəmanə ilə cəngə çıxmış böyük şəxsiyyətlərin “yaltaqlığı” əhliləşdirmə zamanı əjdahanın ağzına atılan ət parçasıdır.Nizaminin şahları mədh etməsi təki.*** Sakitlik mənim iş otağımdır.*** Həqiqət eyni adlı axtarışdan ibarətdr.Və onu axtaran hər kəsin özündədir.Bunu dərk etməyən adam həqiqət sorağında əldən düşür,axırda bu qərara gəlir ki,o heç yerdə yoxdur.*** Yox! Zərurəti dərk etmək heç də azadlıq deyildir.Çünki bu tərkibdəki “zərurət” sözü artıq azadlığın əksi kimi götürülür və bu şəkildə “zərurəti dərk etmək” azadlıqdan əl üzməyə,məhkumluqla barışmağa bərabərdir.*** Azadlıq zərurəti dərk etməkdən ibarətdirsə,iradə nəyə gərəkdir.53 Kölgə yerlə sürünsə də,heç vaxt ayaq altda qalmır.Ey ayaq altına yıxılanlar,heç olmasa,öz kölgənizdən utanın! *** Türkiyə gəlişməsi (inkişafı),estrada – kino əsasında:Sən demə,türk xanımlarının da sinəsi,kürəyi varmış! *** İnsanaxas canlı həyat gərginlik qanunu üzərində dayanır.*** Sözlə iş arasında 1001 ağac yol var.Onu bircə addımla keçmək olar.Ancaq bu addımı min adamdan biri atır.*** Ağıl öz naqisliyini başa düşmək istəmədikdə və bu,ümumi işə əngəl olduqda ruhun başçılığı ilə zorun işə qarışmağa haqqı var.*** Tənbəllik qorxaqlıqdan qat-qat ağır dərd,qat-qat pis sifətdir.*** Deməyin ki,bizə fəaliyyət meydanı verilməyib – hər kəsin həyata münasibəti onun üçün fəaliyyət meydanı deyilmi? *** Cici-bacılar əlindən,xırda qayğılar əlindən özümə həsrətəm.*** Kürün suyu içməlidir,ancaq heç kəs onu içib qurtarmaq fikrinə düşmür və bu qeyri-mümkünlük heç kəsi ruhdan salmır.Kitab xəzinələrinə baş vuranlar da özlərini belə aparmalıdırlar.*** Tarix göstərir ki,hər şeyin qarşısını almaq mümkün olsa da,idrakın qarşısını almaq olmaz.Heç olmasa ona görə ki,idrakın qarşısını almaq üçün də idrak gərəkdir.*** Aşağılar yalnız o inqilablarda iştirak edirlər ki,onlarda aşağı problemlər qoyulur.54 *** Bizə düşmənçiliklə etmək istədiklərini,ancaq edə bilmədiklərini “dostluqla” çətinlik çəkmədən edirlər.*** Düşmən mənim varlığımın təsdiqi,“dost” isə danılmasıdır.*** Köklər zəiflədikdə budaqları kəsirlər.*** Gəlin fikirləşib görək,əsl mənada düşmən necə olur? Sonra fikirləşib müəyyənləşdirək:düşmənə necə üz göstərilməlidir? Daha sonra fikirləşib görək:biz azərbaycanlılar ona necə üz göstərməkdəyik? *** Xalq öz arzu və istəklərinin ifadəçisi,öz qisasalanı kimi ayrı-ayrı şəxsiyyətləri götürüb folklor şəklində qəhrəmanlaşdırmaqla özünün acizliyini göstərmiş olur.Təsadüfi deyil ki,Nəbi nə qədər qoçaq olsa da,yenə qaçaqdır.*** Cəmiyyətin varlılığı asudə vaxtın qədəri ilə ölçüldüyü kimi,şəxsiyyətin istiqaməti də onun asudə vaxta münasibəti ilə ölçülməlidir.Yəni mənə Orxanı tərifləməkdənsə,de görüm o boş vaxtını nəyə sərf edir? *** Məişət rahatlığı yalnız daha yaxşı işləmək,yəni dərindən-dərinə narahat olmaq üçün gərək olduğu kimi,sülh də yalnız daha dərin mübarizə mənasında məqbuldur.*** Kitablara yalnız ona görə baxmalıyıq ki,həyatın ictimai rənglərini keçmişin təcrübəsi əsasında düzgün seçə bilək.Həyatla isə daha çox,qat-qat artıq məşğul olmalıyıq.*** Qaşının düyünü qoz qırmırsa,nifrət etməyi bacarmırsan.*** 55 Xırda qayğının bugünkü kəskinliyi sabahkı gülünclüyünün dərəcəsini göstərir.*** “İnsan zülmə tabedir” deyirlər.Ancaq zülmə tabe olan heç insan deyil – ya öz günahından,ya da özgənin.*** Balıq başdan iylənirsə,müalicəyə də başdan başlamaq lazım deyilmi? *** Mübarizədən kənarda qalan yoxdur:kimisi mübarizə aparır,kimisini əldə etmək uğrunda mübarizə gedir.*** Söz xalqı bir yerə yalnız toplaya bilər,birləşdirə bilməz.Vahid məqsəd ətrafında birləşməyə möhtac olan xalq qurban verməlidir.Əsl sement rolunu yalnız o müqəddəs qan oynaya bilər.*** Fəlsəfə tətbiqi elmdir.Bunu dərk və qəbul etməyən filosofun real aləmlə və əsl elmlə heç bir əlaqəsi yoxdur.*** Narazı danışmaq,narazı düşünmək,narazı yaşamaq.kimisə,nəyisə,nədəsə qınamaq deməkdir.Siz bunu həmişə yadda saxlayırsınızmı? *** Pulsuzun öz boynunda,pullunun isə taleyinin boynunda ip olur.*** Bütün dövlətlərin silaha arxalanması göstərir ki,tarix hakim millətlərin yolu,məhkumların müəllimidir.*** “Torpaq” siyasi-etik anlayışdır.Nə qədər ki,Yer üzünə insan qanı düşməmişdi,torpaq da yox idi.*** 56 Vecsiz atıcı olduğumuzu görən düşmən,rəhmətlik Molla Nəsrəddinin məhşur lətifəsindən öyrənərək,gəlib durur nişan aldığımız yerdə.*** İçərişəhərimizin qala divarları,lap elə qala bürcləri də ələ öyrədilmiş pələngə və ya arxası yerə qoyulmuş Ərəbzəngiyə bənzəyir.*** Sözün məqsəd yox,hərəkət üçün işarə olduğunu ondan bilirəm ki,eyni bir obyekti en sayda bənzətmə ilə bəzəmək olar.*** Yerli yerə yiyəlik edə bilməyəndə gəlmə qəriblik hiss etmir.*** Nə qədər çətin olur-olsun,deməli,mümkündür.*** Elm daim yarımçıq qalası bir qaladır.Onu fəth etmək də,ucaltmaq da yalnız elmin müasir səviyyəsinə qalxmaqla mümkündür.*** Özümdən soruşuram:İş görməyə imkan yoxdur,söz də yazmayaq,bəs neyləyək? *** Tarix göstərir ki,adi nökərin başına bir daş düşürsə,iki ağadan birini seçmək üçün davaya gedənin başına iki daş düşür.*** Zora yox,həqiqətə arxalanmalı.Çünki zor bu gün səndədirsə,sabah məndə ola bilər.Həqiqət isə öz yiyəsini heç vaxt atıb getməz.*** Ölünün yeri qəbiristandır,dirinin yeri meydan,ya ondan ol,ya bundan.*** 57 Üstqurumun da bazis hissəsi olur:bu,azadlıqdır.Belə ki,qabaqca azadıq,sonra poeziya; qabaqca azadlıq,sonra fəlsəfə.*** “Bir atım barıtla”da döyüşə girmək olar – bu şərtlə ki,hamımız eyni hədəfi nişan almalıyıq.*** Yanmağa imkanı olmayan quru odun da yaş odun kimi tüstülənir.*** Qocasansa,bizi müdrikliyinlə sevindir; gəncsənsə,çevikliyinlə.*** İmzalanıb-imzalanmamasından asılı olmayaraq,hər bir ideya kollektiv şüurun məhsuludur.Onu saf-çürük etmədən qəbul etmək onun daha da cilalanmasında və ya kollektiv əməkdə iştirak etməkdən boyun qaçırmaq deməkdir.*** Dünyada nə qoyub getsək,dünyadan apardığımız da elə o olacaq.*** Axmaq sözün ən tutarlı cavabı qulaq ardındadır.*** Qarğı qələm cırıldayır,yazır dərdi dəftərə,O qələm o dərdləri yazmayıbmı min kərə? *** Əla məhsul istəyən əla məhsul verməlidir.*** Xəstə olmadığımız halda,əhval və emosiyalarımızın təsiri ilə bizdə istehlakçı istehsalçını üstələyirsə,azad olmağa layiq deyilik.*** Bədii ədəbiyyatda hərənin “öz sözünü” deməsi “çevir tatı,vur tatı”dan başqa bir şey deyildir.Axı həyat kütlənin görə 58 bilmədiyi şəkildə ortaya problemlər atır və onların həllini gözləyir,problem isə sonsuzluğa doğru uzanan sicilləmə deyildir ki,orada hər kəs öz işini görmək əvəzinə,“öz sözünü” desin.*** Ehkamçılıq və boğucu rəsmiyyətçilik hərc-mərcliyə qarşı müalicə vasitəsi ola bilməz.*** Dənizləri dolduran göylərin gurultusu yox,yığıntı zərrələridir.*** Ruhdan düşməyin,qardaşlar! Biz nə qədər dikbaş olsaq da,həyatın qanunlarına tabeyik.Elə bilməyin ki,sayımız artdığı halda,keyfiyyətimiz yerində sayır.*** Həkim məsləhəti.Yağlı xörəklər yemə,ağartı və göyərtiyə üstünlük ver,özünü soyuqdan qoru,təmiz havada gəz,səhərlər gimnastika məqsədilə bir-iki əl-qol hərəkəti elə,əsəbiləşmə,sol böyrün üstə yatma,gur işıqlı yerdə oturma.Dediklərimi eləsən,bu dünyada hələ çox sürünə bilərsən.*** Dünyada zorun hədsiz artdığını görüb qorxuya düşmə:axı onun hamısı sənə qarşı yönəlməyib! *** Ey həmvətənlərim! Düşmənlərinizdən fərqli olaraq,mən sizi qabaqca möhkəm birləşdirib sonra güllə qabağına göndərəcəm.Qoy ondan sonra güllə sizə batsın görüm necə batır! *** Qədim müdrik sözlərdən birində deyilir ki,birisı çayı keçmək üçün sahildə dayanıb suyun axıb qurtarmasını gözləyirmiş.Xalqı azadlıq uğrunda mübarizəyə qaldırmaq istəyən adamın da xalqın əksər oğul və qızlarının filosofa və qəhrəmana çevriləcəyi günü gözləməsi buna bənzəyir.59 *** Zaman elə dəyişib ki,Spartakı təbliğ etmək əyləncədir,Elmanı təbliğ etmək təhlükə.*** Həqiqətə münasibətə görə insanlar üç qrupa bölünür.Haqqın daşıyıcıları,haqqı qoruyanlar,haqqı boğanlar.Hansındansan? *** Qəsdən mənim dediyimin əksinə gedirsənsə,təsirim altına düşmədiyini iddia etmə.*** Dil təkcə danışmaq və ağızda qidanı tərpətmək üçün yox,həm də susmaq üçündür.*** İnam dövründən sonra mübarizə dövrü gəlir.*** Yuxuda gördüm ki,Allah mənim arzularımı həyata keçirmək istəyir.Nə demək istədiyimi eşitmək üçün əlini qulağının dalına verib möhkəmcə dinşəyir,ancaq ha çalışırsa da,milyonlarla səsin içindən mənim səsimi seçib ayırd edə bilmir.*** Gördün ki,gözlədiyin gəlmədi,özün ona doğru get.*** Mənim əməyim o vaxt ən məhsuldar olur ki,heç bir iş tutmalı olmuram.*** Ölümdən qorxma – yalnız ölüyə ölüm yoxdur.*** “Varım!”da ağrı yoxdur,sonunda başım daşa dəysə də,“Varım,varmayım?” bundadır ağrı,başıma daş dəysə də,dəyməsə də.*** 60 Nə qədər ki,stolüstü lampam yox idi,elə bilirdim yazıçı olmamağımın səbəbi budur.*** Özgələri geridə qalmışlıqda qınaya-qınaya onların səviyyəsinə gəlib çatmışam.*** Ya axına qarşı üz,ya axınla.*** Ah,yenə yay gəldi,bürküdən boğularıq! Ah,yenə qış gəldi,soyuqdan donarıq! *** İxtisaslaşma psixoloji prosesdir.Nə qədər ki,şəxs,məsələn,dəmirçi kimi daxilən köklənməyib,onu bu sahədə ixtisaslaşmış saymaq olmaz.*** İdeyanın toxumunu səpmək azdır.Onu becərmək,yetişdirmək,məhsulunu dərmək lazımdır.*** Uzun müddət külünü hara tökəcəyini kəsdirə bilməyən adam axırda onu öz başına tökməli olur.*** Kişinin baş qoşmadığı iş ola bilər,ancaq bacarmadığı iş gərək olmasın.*** Doğrudanmı mübarizə həmişə “qarın davası” ilə bağlı olacaqdır?! *** Adamların qəlbindəki xıltı üzlərinə çıxarırıq ki,silək – qəlblərinin işığı artsın.*** Hər dövrün öz qurtuluş yolu var – durğunluqdan,hər xalqın öz qurtuluş yolu var – yad millətin ağalığından,hər kəsin öz qurtuluş yolu var – kəsalətdən,hər günün öz qurtuluş saatı var – düşkünlükdən.61 *** Ey Qüdrətə çevrilmiş Güc və Pul,sizi məhd edirəm! *** Başını salamat,ömrünü çiçəkli istəsən,barsız ol! *** Fakt yumruq kimi bir şeydir,onu qulaqardına vurmaq xatasız deyildir.*** Öyrənmək o vaxtadək gərəkdir və o vaxtadək var ki,sən bir iş görəcəksən.*** Zəmanə qarovudur – həyatın gündəlik burulğanından başqa heç nəyi görmür.*** Buxov buxovdur,istər paslı dəmirdən olsun,istər qızıldan.*** Faktı fakt kimi qəbul etmək ona qarşı mübarizəni asanlaşdırır.*** Özümü öyə bilmədiyim keyfiyyətin əksi üstündə özgəni söyə bilmirəm.*** Əsirlikdə olan adam birinci növbədə və hər şeydən artıq azadlığa çıxmaq uğrunda çalışmalıdır.Onun bütün başqa işlərinin bəhrəsi özünün yox,düşməninkidir.*** Məcburi bekarçılıq məcburi daş daşımaqdan qat-qat ağırdır.*** Uzaq görmək azdır – o uzağa aparan yolun hər addımını görəsən gərək.*** Bədii sənətlər “Mustu.Mustu.” dediyi yerdə Amal sənəti “Mustafa!” deyir.62 *** Ciddi bir iş tutmayacaqsansa,ehtiyatlı olmaq nəyinə gərək? *** İş varsa – tənbəl bədbəxtdir,iş yoxsa – qoçaq.*** Dostluq birgə fəaliyyət formasıdır,fəaliyyət obyekti istəyir.Saysız-hesabsız fərdi dostluqlar ona görə pozulur ki,onların birgə fəaliyyət obyekti – birləşdirici məqsədi yoxdur.*** Dilim də,qulağım da,gözüm də sözdən doyub,əlim də,ayağım da,başım da iş üçün acıb.*** Bizə verilən azadlığın dərəcəsi üzərimizdə çalınan qələbənin və ya uğradığımız məğlubiyyətin dərəcəsini göstərir.*** Cansağlığım ona görə pozulur ki,sağlamlığımı qoymağa yer tapmıram.*** Tərəfdarsız fikir yoxdur – cəsarətli ol,fikrin varsa,at ortaya! *** Fikir dəyirmandır,dənsiz işlədikcə dığ-dığı adamı dəng eləyir.*** Siyasətçinin arxada ələ salıb güldüyü,üzdə medal verdiyi istedadlı,sadəlöhv şair olmaqdansa,bir sürü qoyun otarmağı üstün tuturam.*** Fəndgir qoşun başçısı düşməni parçalayıb bölük-bölük əzdiyi kimi,tükənməz məişət qayğıları da adamı eləcə parçalayıb məhv edir.*** Oxuduqca yazımız tökülüb qalır,yazdıqca işimiz.*** İradənin zəifləməsi özünün sarsılmaz məntiqi ilə gəlir.63 *** Elm qaranlıqda nəsə axtarmağa bənzəyir:bir nöqtəyə nə qədər çox və diqqətlə baxırsansa,axtardığın şeyin cizgiləri gözlərin önündə o qədər aydın canlanır.*** Daşıyıcısız və qoruyucusuz həqiqət nədir:çölə atılmış qızılmı? Kimsəsiz körpəmi? Qəlpliyimizə sübutmu? *** Balası olduğum xalq əsarət altındadırsa,ad-san və ailə səadəti arzulamaq mənim üçün alçaqlıqdır.*** Araz elə coşur,elə çağlayır,elə şahə qalxır,özünü yerə elə çırpır ki,bu torpaqdır ona dözür:istənilən başqa torpaq çoxdan parça-parça olub tökülmüşdü mavi dənizə.*** Bu gileylər sizi giley törədicisinə qarşı birləşdirmirsə,gileylərinizdəki tündlük yalandır.*** Böyük fikirlər məni tamam işdən qoyur:böyük işə gücüm çatmır,kiçik işə əlim yatmır.*** Yüyürəkliyi qamçının qorxusundan olan atın boyuna boz qatma tutum! *** “Yüyürək at özünə qamçı vurdurmaz” sözünü at yox,atlı düşünüb! *** Qəlbin odu “həyat təcrübəsi” adlanan həqiqi bilik əldə edilənə qədər çatırsa,biliklə bu od birləşir; istedad həmin birləşmədən yaranır.Qəlbin odu buna çatmadıqda insan ən yaxşı halda yarı şair olur,yarı praktik,yarı həqiqət olur,yarı yalan.*** 64 Düşünəndə ki,üzüyün qaşı heç vaxt mühasirədən çıxmayacaq,az qalır bağrım çatlasın.*** Dostluğun möhkəmliyi və böyüklüyü haqqında yalnız birgə məqsədin aydınlığı və böyüklüyü baxımından danışmaq olar.Bütün qalan dostluqlar əslində “dost-dost” oyunundan başqa bir şey deyildir.*** Yay,payız,qış,bahar bəhanəsi var.*** Bekarçılıq divara sızan su kimidir.O,cana da,ağıla da,dünyaya da eyni cür təsir edir.*** Həqiqət axtarırsansa,həqiqət axtarmayanlarda onu görmədikdə ruhdan düşmə.Axı hamı həqiqət axtarsaydı,həqiqəti axtarmağa heç bir ehtiyac olmazdı.*** Hamı “həqiqət” axtarır.Belə ki,hər kəsin Allahı kimi,həqiqəti də onun özünə xidmət edir.Həqiqətsizlik də elə budur.*** Əgər Fərhadın əldə külüng hücum etdiyi Bisütun dağından qəlpələr qopmasaydı,əgər o,bu qəlpələrin qopduğunu görməsəydi,dağı yarmaq xülyasından tezliklə vaz keçərdi.*** Yalnız idarə etməyi bacarmaq azdır,gərək idarə edilməyi də bacarasan.*** İş qoçağın buyruqçusudur,tənbəl – işin.Odur ki,tənbəlin işi heç vaxt qurtarmır.*** İşə zövqsüz-şövqsüz yanaşmaqla qoçaqlıq bir araya sığışmaz; bir saatda bir günün işini görsən də.*** 65 “Bütün işləri” birdən görüb qurtarmağa çalışmaq tənbəllik əlamətidir.Çanki tənbəl işin bu yaxınlarda olmasından qorxur.*** Qınaq hədəfin aydın deyildirsə,gileylərin əbəsdir.*** İşləyəndə,yazanda,camaat qarşısında danışanda ehtiyatlı ol:həqiqəti saxla ara söhbətlərinə.*** İşləyəndə,yazanda,camaat qarşısında danşanda ehtiyatlı ol:həqiqəti saxla ara söhbətlərinə.*** Tənbəllik iqtisadi anlayışdır.O yalnız az istehsal etmək yox,həm də çox israfçılıq deməkdir.*** Əmək üçün yetən güc,əmək üçün yarayan şərait ilham üçün azdır.*** Amal deyilən şey yalnız çatacağımız məqsəd yox,həm də tutduğumuz yoldur.*** Səbəbi görmədən,nəzərə almadan onun nəticəsini aradan qaldırmaq cəhdi.Ehkamçı ictimai-siyasi pedaqogika məhz belə bir ağılsız cəhd ilə özünü də yorur,bizi də.*** Axx! Niyə mən 20 il bundan qabaq o işi tutub ölmədim! O vaxtdan bəri qocalmaqdan və əzab çəkməkdən başqa nə etdim ki?! *** Yüz diri bir ölünü dirildə bilməz,bir ölü bir dirini öldürə bilər.Aman,aman bu ölülərin əlindən! *** Yaz günəşi məni liberallaşdırır,məndə siyasi süstlük əmələ gətirir.*** 66 Havayı halva qazanılmış quru loxmanın dadını verə bilmədiyi kimi,verilmiş azadlıq da əldə edilmiş azadlığın dadını verə bilməz.*** Qurd quzunun demokratiyasını genişləndirirsə,bunu alicənablaşdığı üçün yox,quzunun buynuzunun bərkidiyini hiss etdiyi üçün eləyir.*** Hər bir qalalı oğlan və qızın ürəyində bir Qız qalası olmayınca heç bir qala qız qalmayacaq – daşdan yox,qranitdən yox,ən yüksək əyarlı poladdan yapılsa da.*** Yolçusan – yola çıx Hər zaman yol açıq! Ağzını bağla – çıx! Sözünü saxla – çıx! *** Bir dağ ki,misqal-misqal azala – tükənəcəkdir.Buna görə də yarmağa başladığım dağın böyüklüyü məni qorxutmur.*** Hətta ən təmiz,ən dərin,ən sadə,ən məntiqli,ən güclü təlimə də tərəfdarlar gərəkdir.*** Heç bir çıxış yolu qalmadıqda belə,yenə də bir çıxış yolu olur:çıxış yolu axtarmamağı bacarmaq.*** Ən güclü təsir güzəştli-ardıcıl təsirdir.Ən güclü müqavimət güzəştli-ardıcıl müqavimətdir.*** Tənbəl ərli və ya tənbəl arvadlı ev bir tərəfini iflic vurmuş can kimidir.*** 67 Oxudum,oxudum,oxudum.Axırda bir qərara gəldim ki,gərək oxumayaydım.Ancaq bu qərara gəlmək üçün də oxumalıydım.*** Mütaliədən konkret məqsəd yoxdursa,sistem gözləmə,sistem yoxdursa,fayda.*** Ənənəvi təsəvvür belədir ki,maqnitə cəzbedicilik xas olan kimi,qadın əlinə səliqə və təmizlik,kişi əlinə bərəkət və qüvvət xasdır.*** Müasirlik radioaktiv maddə kimi şüalanır.Avamlıq kahasında gizlənənlərdən başqa hamını yoluxdurur.*** Sabah həyat nə sənin istədiyin kimi olacaq,nə istəmədiyin kimi.Sabah həyat bizim bacardığımız kimi olacaq.*** Göz yaşına çatır gücüm O da tükənməz deyil.Min hıçqırıq,minbir ah-uf Bir işə əvəz deyil.*** İşlər belə getsə,bir də baxıb görəcəyik ki,yaxşı olmayan oğlan yoxdur,yaxşı olmayan bir şey varsa,o da bizim işimizdir.*** Həyatda minbir yol var,onlardan yalnız biri doğrudur.Oğulsansa,bizə həmin yolu göstər! *** Hər adam heç olmasa bir yerdə tam suveren olmalıdır.Məsələn,evində,ailəsində.Bu da mümkün olmasa,öz aləmində,öz canında.Bunu dərk edən şəxsiyyətləri təkadamlıq kamerada belə suverenlikdən məhrum etmək mümkün deyildir.68 *** Qorxu – öz içimizdə düşmənimizin müttəfiqidir.*** Böyük bir mülkün tən yarısından keçməyə nə var.Oğulsan bir tikə çörəyindən keç! *** Satqınlığın da çörək naminə edilməkdənsə,əqidə naminə edilməsi yaxşıdır.*** Axına qarşı üzməyin nədir,axından gileyin nə?! ***-Ata,mənə nədən qaçmağı məsləhət görürsən?-Səni düşünmək və düşündüyünü demək imkanından məhrum edən şəraitdən qaç,bala! *** Bu cür yaşaya bilmədiyi halda,bu cür yaşamaq – acizlikdir! *** Özünü yaşada bilməyənə yetkin,bitkin deyilə bilməz.Məhz buna görə də biz filan tarixdə demişik ki,iki kişi yarımdünya,bir kişi ilə bir qadın bütöv dünyadır.*** Sən çağırdım – mən gəldim.Bəs niyə məni geri itələyirsən?! *** Bugün Atanı tanımaq istəmir,Ata bugünü.Atasız bugün – müflislər müflisi,bugünsüz Ata – zənginlər zəngini.*** Həyat – cır bitkidir,Ata – bağbandır,Müqəddəs Kitablar – calaq materialıdır,övladlar calaqüstüdür.*** Bağbanın inadı bağınkından az olarsa,bağ cırlaşar.*** 69 Həyat ailəsi – filosofun həyatında özünüallatma,peyğəmbərin həyatında özünəböhtan,amalçının həyatında özünəxəyanət məqamıdır.*** Ən güclü şimşək qəmdən qopur.*** Arximedin axtardığı dayaq nöqtəsi – müəllimlik sənətidir.*** Kitab yazmadım,musiqi bəstələmədim,qala qurmadım,məktəb yaratmadım.Barı özündənkeçmə mənim əsərim olsun.*** Sərdar İmrəliyev olmaq yaxşıdır,Ağa Nemətulla da eləcə.Kaşğarlı Mahmud olmaq yaxşıdır,Füzuli də eləcə.Memar Sinan olmaq yaxşıdır,Aşıq Ələsgər də eləcə.Xudu Məmmədov olmaq yaxşıdır,Xalçaçı Lətif də eləcə.Üzeyir bəy olmaq yaxşıdır,Qaryağdı oğlu Cabbar da eləcə.Ancaq bunların heç biri olmayan,bunların hamısından böyük olub hamısını özündə toplayan bir sima da gərəkdir – Atatürk kimi.*** Elə yerdən tutmamışıq ki,yıxa bilməyək.*** Məni boğan barmaqlar,qırılassınız! *** Dəli olmaq çıxış yolu deyil.Dəlinin üzərindən şərəfsizlik damğası götürülmür.*** Ey xədim xadimlər! *** Həyat sizin,həqiqət bizim – “Siz bir tərəf,biz bir tərəf”.*** Necə varamsa – azam.Onqat artmalı,yüzqat artmalı! *** 70 Suvorovun qalib gəlmək elminə qarşı mən özümün haqlı olmaq elmimi qoyuram və üzümü bəşəriyyətə tutub deyirəm:Qələbəni kimə vermək sənin ləyaqətindən asılıdır.*** Divardan tuta-tuta,yıxıla-dura yeriyən çağımızdır.*** İnsan itə hürməz,it insana hürər.*** İnsan iti hürdürər,it insanı qəzəbləndirər.*** Yazmaq olar,olmaq – olmaz!.*** Əl işləsə – başı saxlar,baş işləsə – əli saxlar,əl ilə baş işləsə – eli saxlar.*** Qardaşım Əsil! Yaşda sən mənim oğlum yerindəsən,işdə mən sənin oğlun yerindəyəm.*** Yazıqlıq həqiqətə xəyanətdir.*** “Heç bulaq gözünü kor istəməz”,ona görə də gözünü kor eləmək istəyənin atasını söyməyə onun haqqı var.*** Hər qadının həyasızlığı bir kişinin qeyrətsizliyindən xəbər verir.*** Qətiyyət qətiyyətdən həqiqətiylə üstündür.*** Hamı,qorxmazlığa çağırdığı halda mən qorxmağa çağırıram,çünki həyatınkı əslində qorxmazlığa yox,qanmazlığa çağırışdır.Qorxmaq isə qorxaqlıq deyildir.*** Dünyanın düzəlməyini istəyirsənsə,düzə bax – düzlən! *** 71 Ey uçub dağılmış həqiqət binasını bərpa etmək üçün səfərə çıxmış qardaş! Sən onu ara,tap,yenidən qur,ucalt,bəzə,süslə,möhkəmləndir! Ancaq “bu binaya daha zaval yoxdur!” – demə və “zaval var” fikri başına gəlsə,ruhdan düşmə.İnsanlar arasında həqiqəti müəyyən zaman üçün bərpa edə bilsən,bil ki,öz vəzifəni şərəflə yerinə yetirmişsən.O binanın yiyəsi dünən bir başqasıydı,bu gün sənsən,sabah üçüncüsü olacaq.Ümidini itirmə-heç vaxt yiyəsiz qalmayacaq! *** Biz onları ordu eybəcərliyinə sığınmağa məcbur etdik.*** Biz sizə demədik ki,şər zorsuzdur,biz sizə dedik ki,şər zordan salınmalıdır.*** Göylər,çəkilin başımın üstən,genişlik istəyirəm! *** Özgələşmişlərə qabaqca gülün,sonra acıyın.*** Əllər yalnız əl çalmaq üçün yox,həm də yumruq kimi düyünlənmək üçündür.*** Amalçıya həyat yoldaşı yox,Amal yoldaşı gərəkdir.*** Hərdən həyata da baxmağım – Amala xəyanətimdir.*** Tiranın qabağınca düşüb qaçarlar,insanın dalınca düşüb gedərlər.*** Qorxa-qorxa qudurtmuşuq itləri! *** Qəlbin təmizliyi – sevginin Mütləqliyindədir,əlin düzlüyü – qəlbin təmizliyindəndir,üzün ağlığı – əlin düzlüyündədir,başın ucalığı – üzün ağlığındandır.72 Bəs sevginin Mütləqliyi nədəndir? Mən bilmirəm.Onu Əzəl Atadan sopruşun.*** Gəl bir olaq,gəl bir ölək.Qanımızda igidlik,qəlbimizdə qorxmazlıq – birlikdə qorxaq qanmaz “igidlik” göstərməkdən! *** Nə qurd qəhrəmandır,nə quzu,nə aslan,nə tülkü.İki öküz qəhrəman ola bilərdi,buna da onların öküzlüyü mane oldu.*** Kişi olan yerdə zibil olmaz,yüngüllük olmaz,həyasızlıq olmaz.Harda ki,bunlar var,orda kişi yoxdur.*** Adam – məhluldur,ideya – biçim.Təzahür etmək üçün biçimə düşməlisən.*** Yapdığın qəlib qəliblərin ən gözəli və ən kamili olsa da,məhlul özü axıb onun içinə dolmayacaq.Qəlib qayırmaq – işin asan olan birinci yarısıdır.*** Məqsədli və sistemli mütaliə siyasətçi və mütəxəssis üçünmüş,əhvallı mütaliə – şair üçün.*** Mütaliə özünün ən böyük barını məqsədli – sistemli oxuyana verir,ən dadlı barını zövq üçün oxuyana.*** Özümə qalsa,heç vaxt özgə bayrağı altına keçməzdim.Məni buna həyat vadar etdi.Mən onunla təkbaşına bacarmadım.*** İnandırmağa çalışsan,inanmayacaqlar – sözünü de,keç! *** 73 Qisas almağa çağırmaq yox,yırtıcını yırtmağa çağırmaq düzgündür,çünki qisas almağa çağırmaq yeni yırtıcılığa çağırışdır.*** Amalçı bir quşdur ki,bir qanadı boş vaxt,o biri qanadı puldur.Vaxtsız və pulsuz Amalçı – qanadsız quşdur – uça bilməz,yəni əməl yarada bilməz.*** Davalar arasında yenə də bir az-maz qılınc davası,o da yalnız qəlbin ali həqiqəti naminə! *** “Utanım yerinə,insan! Deyirlər ki,zülmə tabesən? Elədirsə,məndən haran artıqdır?” – dedi Eşşək.*** Qarşısıalınmazlıq qarşılaşacağı qarşısıalınmazlığı qabaqcadan nəzərə almasa,özünün qarşısı alınacaqdır.*** Səpələnmə – itərsən! Səpil – bitərsən! *** Bu zorlunun yox,o zorlunun dalını öpməklə azadlığın ortaq cəhəti yoxdur.*** İndiki dünya – “gözəllik” cəhənnəmi.Ondan qurtuluş yolu – Ata bağçası.*** “Düzdə qalmaq” qorxusu düz deməmək üçün kafi əsas ola bilməz.*** Arasıkəsilməz mütaliə – adamın özüylə oynadığı qumardır.Uduzduğu ömür,göz işığı,uduşu – heç nə.*** Bugünün təkcə məişəti yox,sevgisi də Amal yolunda kötükdür.74 *** “Tamam yeni dünya gərək!” Atamın bu sözündədir nicat.Ancaq ona necə çatmalı,onu necə qurmalı,necə yaratmalı?! *** Üz-üzə kişi kimi qılınc davasından sonra kin və küsü yox,o saat açıq Göylər gəlməlidir.*** Üz-üzə,göz-gözə – kişi kimi qılınc davası – qəlblərin pasını əsaslı surətdə silməyə xidmət etməlidir – gürşad yağışı kimi,hönkürtüylə ağlamaq kimi.*** Uzun ömrüm başdan-başa yarımçıq oldu,barı ölümüm tam olaydı! *** Fikrin təkzibi fikirlə olmalı,çığırtınınkı çığırtıyla.*** Kim çox döyülüb,ancaq ölməyibsə,o çox qazanıb – döyəndən və az döyüləndən.*** Döyülmək qazancdır,döymək itki.*** Qazancsız da döyülmək var – ondan qaç! İtkisiz də döymək var – onun əziyyətinə qatlaş! *** Sabir itkisiz döyürdü,Möcüz daha itkisiz.*** Amal insan qəlbinə kənardan daxil edilə bilməz,o qəlbin öz içindən bitməlidir ağac kimi.*** Amallı qəlblər birləşməli,itkisiz döymək yoluyla eli Amalsız yaşamaq fəlakətindən qurtarmalıdır.*** 75 Doğru qardaş və bacılar! Dalda-bucaqdan çıxın,qulaqlarınızı açıb eşidin:Biz həyatı oğruların ixtiyarına vermişik! *** Ona görə də əyri yol həyata aparır,doğru yol həyatdan aparır.*** Tozlu yol həyata aparır,təmiz yol Amala; çünki bunlar başqa-başqa ünvanlardır:Amal və həyat.*** Çünki təmizlər dalda-bucaqda bərk gizlənib gileyə qurşanıblar.*** Nifrət eləmək – sərgi açmaqdır,sevmək – sərgi açmaqdır.Yığışdır sərgini! İşə başla! İşində bilinsin,nifrətin də,sevgin də.*** Nə istəyirsən,ey Yuxu,yatmağa vaxtımmı var?! *** Dahiyana ideyaya dahi icraçı gərəkdir.Çox vaxt bunlar bir simaya sığışmırlar.*** Günlü günlər sənin olsun,Tufan mənim havamdır.*** Məqsəd ali deyilsə,təhlükədən qorxmamaq – qorxmazlıq oyunudur.*** Yol qədrini Yolçu bilər.*** İcraçı yaşada bilər,yarada bilməz.İştirakçı yaradar.*** Mənim ölməyimlə balalarım yox,həyata keçirə bilmədiyim fikirlərim yetim qalacaq.Mən onları ağlayıram,onlar üçün qanlı yaş tökür gözlərim.76 *** Yanvar – 1990-cı il Bakı hadisələrinə “Azərbaycan Demokratik Ziyalılar İttifaqının” özünütənqid (yəni Azərbaycanı tənqid)ruhunda verdiyi qiymət:“O biri güləşçi Qolumdan tutub yerə yıxdı məni.Qolum olmasaydı,tuta bilməzdi və deməli,yıxa bilməzdi.Qıçımdan tutub yıxdı.Belimdən tutub yıxdı.Qolum,Qıçım,Belim olmasaydı,yıxa bilməzdi məni.Onun atdığı güllə mənim Başıma dəydi.Başım olmasaydı,güllə dəyməzdi mənə.Deməli,təqsir özümdədir”.Mən də deyirəm:Belə Ziyalarımız,ziyalılarımız olmasaydı,qaranlıqda qalmazdıq.*** Kağız üzərində gözəl təlim yaratmaq – gözəl partitura əmələ gətirməkdir.Onu səsləndirmək – ayrıca bir sənətdir və daha çətin işdir.*** Partituranı sevinc,sevinc və zəhmət yaradır,səsləndir-məni zəhmət,zəhmət və sevinc.*** Mənim mübarizə əməyim on yerə bölünsə,onun doqquzu partituraçılığın payına düşər,biri səsləndirmənin.*** Yal-quyruğumu ki qabardıb,qaşlarımı çatdım – heç bir qisasçı,heç bir yekəxana,heç bir özgələşdirən,heç bir yadlaşdıran şər görünmür gözümə.*** Matəm tariximizin Şəhidlər Günü yarandı.*** Zərdüştümüzün danılması,Odumuzun söndürülməsi,Babəkimizin edamı,Nəsimimizin soyulması.– davam etməkdədir.77 *** Ata yönü – Yasdan çıxmaq yolu.*** Ata Bayrağı altında səf-səf düzülək,səhv düzülməyək,düz düzülək! *** Qanımızdan İşıq yaranacaq,yasımızdan sevinc! *** İşıqla çıxaq yasdan! *** İşığımıza çağıraq,İşığımızla çağıraq! *** İnam Evimiz tikildikcə,Yas evimiz söküləcək,Memarımız – Atamız! *** O qədər döyüblər bizi yadlar ki,quyunun dibinə düşmüşük,o qədər də döyülməsək,quyunun dibindən çıxmayacağıq – bu dəfə bizi öz Atamız döyməlidir.*** Heç vaxt dünyanı zorlular yerindən oynada bilməyiblər,bunu həmişə zorsuzlar eləyiblər.Çünki zorakılıq artdıqca haqq zorsuzların tərəfinə keçir və günlərin bir günü dünyanı zorluların başına uçurdur və bunu zorsuzların əli ilə eləyir.*** Mələk Əzrayıldan güclü olmalıdır,yoxsa o,haqqı nahaqdan (quzunu qurddan)qoruya bilməz.*** “Dəm yeniş,dəm yoxuş” hesabına olan dirçəliş – dirçəliş deyil.*** Boş dağarın altından boğuqca bir səs gəlir:“Dağı daa ğüstə qoymaq gərək! ” *** İş qurmaq istəyiylə üzdə fırlanıram – çörək ucbatından.78 *** “Yas Günü” mərasimimiz üçün carlar:Bu yas Ruhani Qəzəb yasıdır! Var olsun Yasdan Çıxaran! Atamız – rəhbərimiz,çıxar yasdan ellərimiz! Şərə yas bəsləyirik! Xeyirə veririk qəlbimizin odunu bu yas günündə! Yasımız ölmüş içimizdə,yerində Ruhani Dirçəlişimiz bitmiş! Yasımız çağırır elləri yasdan çıxmağa! Göylər gömgöy olacaq,üfüqlər al-əlvan,çıxdıqca ellər yasdan! 79 İNSANA MÜNASİBƏT İnsana inanmaqla səhv etmək yaxşı bir insani keyfiyyətdir.*** Hərbi elmdən başqa,bütün elmlər humanitardır,texnika isə ən humanitar elmdir.*** Özü alçalmayanı heç kəs alçalda bilməz.Başqasını alçaldanın özü alçalmaya bilməz.Yalnız əyməyən əyilməyə bilər.*** Yüz faiz avtomatlaşdırma heç vaxt heç yerdə mümkün olmayıb,ola da bilməz.Yalnız insan yüz faiz “avtomatdır”.*** Avamlıq “-” və ya “+” işarəsi olmayan bir keyfiyyətdir.*** Tanıdığım-tanımadığım bütün dostlarımın bircə adı var:Adil.Çünki adil olmayan adam atam da olsa,xilaskarım da olsa,dostum deyil.*** Dünyanın yiyəsi mənəmsə,mənim çölə atılmalı adamım yoxdur.*** Kiçik ürəkdə böyük buz parçası yerləşir.*** Bir adamı Günəşə bənzətmək qalan adamı alçaltmaqdır.*** 80 Əsl insanlar üçün yolxucu olmayan xəstəlik yoxdur.*** Sayılan adam olur ki,biz onu sayırıq.Belələrinin çox olmasını istəyiriksə,insana sayğıyla yanaşmağa alışmalıyıq.*** Qızılgülün də ayaq altına atılmışı – zibildir.*** Məni özünə borclu edən yaxşılığı istəmirəm,məndən minnətdarlıq gözləyən yaxşılığa isə dözmək daha çətindir.*** Özünü məndən alçaq tutan adamın halına acıyıram,özünü məndən yüksək tutanın isə üzünə baxmaq belə istəməzdim.*** Öz həmcinsi olan insanı yazıq gününə qoyanın belində ağac zolları qoymaq həsrətindən dağlanıram.*** İnsanlardan on böyük xahişim:Səbriniz olsun,siz məni başa düçün və imkan verin ki,mən də sizi başa düşüm.*** Ağıllı sayılan adamlar doğrudan da ağıllı olsaydılar,dəlixanalar boş qalardı.*** Dünyanın bütün zorakı adamlarına dişim gicişir! *** Məni boğan barmaqların ətrini bir-birindən seçə bilirəm.Bunların içində burnuma doğma gələn ətirlər də var.Məni ən çox ağrıdan onlardır.*** İnsanlıqda fərsiz olan canavarlıqda və əqrəblikdə qoçaq olur.Odur ki,sayıq olun,yoldaş insanlar! Siz canavarlar və əqrəblər arasında yaşayırsınız.*** 81 Əziziniz,munisiniz öldükdə,ağlayın,fəryad qoparın.Ona olan bütün sevginizi göz yaşınıza qatın.Ancaq yalvarıram sizə,amandır,bundan artığına getməyin! *** Ərlə arvadın bir-birindən ən ciddi tələbi də ərk xarakteri daşımalıdır.*** Xeyirxah işləri üçün qıraqdan mükafat gözləyən,mükafatı öz içində tapmayan adam xeyirxah olmaqdan tezliklə yorulacaqdır.*** Qəribədir ki,insanlar çox vaxt heyvanların arxasınca getməli olurlar.Siz bir naxırçı,çoban,donuzotaran əməyini yada salın.Halbuki heyvanlar insanların ardınca getsə,"ho-ha,hey-ha" qışqırtıları ilə boğaz yırtmağa ehtiyac qalmaz.*** Doğrudan da minnətdar olduğumuz adamlara minnətdar olduğumuzu çətinliklə dilə gətiririk.***.Yol ayrıcında.nömrəli AU maşın vətəndaş N-i basmışdır.Təhqiqat göstərmişdir ki,"günah öləndədir".Buna görə də onu dirildib məsuliyyətə almışlar.*** Şikəst adam gördükdə hər əzamın yerli-yerində olmasından sıxıntı çəkirəm.*** İnam həm inananı,həm də inanılanı xoşbəxt etmək qüdrətinə malikdir.*** Nədənsə hər bir müəllifi,hətta yaxşı tanıyanlar da,müəyyən bir əsəri yazdığına görə yox,həmin əsərin çapdan çıxması münasibətilə təbrik edirlər.Halbuki bu adi texniki bir işdir və onun yerinə yetirilməsi zamanı müəllif,adətən,yaradıcılıq sevincini artıq çoxdan keçirmiş olur.82 *** Eşşək kimi işləməsən,adam kimi əməkhaqqı vermirlər.*** Qabaqcıl ideyalar ətrafında sözlər qırıldatmaq sütül qızlar ələ keçirmək üçün yaxşıca vasitədir.*** Kişiyə "arvad!" demək nə qədər ki,onun xətrinə dəyir,qadınla kişinin bərabər olduğunu,cəmiyyətdə qadına hörmət edildiyini demək olmaz.*** Adətən,unuduruq ki,"yoldan çəkil" sözü gözəl olmayan qıza daha nəzakətlə deyilməlidir.*** Bütün dünyanın bəyənmədiyi bir adamı mən bəyənə bilirəm.Ancaq özünə qiymət qoymayan mənim üçün də qiymətli ola bilməz,bütün dünya onu bəyənsə də.*** Hər cür qənaəti insana,insan əməyinə hörmət mənasında başa düşürəm.*** Məni insanlara qohumlaşdıran birinci növbədə onların qəmləri,sonra qanları,daha sonra sevincləridir.*** İrəlidə gedənin boynunun dalında da gözü olmalıdır ki,onu ötmək istəyənləri görüb yoldan çəkilsin.*** Qocaya doğrudan da hörmət etmək son dərəcə mürəkkəb,incə və yaradıcı bur işdir.Bu iş adamdan böyük istedad istəyir.*** Yer kürəsinin maqnit oxu olduğu kimi,əzab-iztirab oxu da var və bu ox mənim də ürəyimdən keçir.Nə qədər ki,Yer üzündə bircə nəfər əzabkeş var,ürək dolusu gülə bilmərəm.*** 83 Çiyninə yalnız o adamı qaldır ki,orada bənd olub sənə ağırlıq eləməsin; daha yüksəklərə qalxmağa qadir olsun.*** Mədəniyyət əlifbasının birinci hərfi insana hörmətdir.*** İnsanlarla münasibətimi soruşursunuz? Qəm qohumuyuq.*** İnsan eşşəyə münasibəti ilə özünü ifşa edir.*** Eşşəyin buynuzu yoxdur; o,it kimi qapmır,pişik kimi quyruq bulamır.Əksinə,o bizə çox insani münasibət bəsləyir,bizimlə mehribandır,ağır yükümüzü çiynimizdən alır.Odur ki,biz onun adından söyüş kimi istifadə etməklə özümüzü ifşa edirik.*** Biri deyirdi:Mən onun müaviniyəm! O biri deyirdi:O mənim müavinimdir! Birincisi köləcəsinə qazlanır,ikincisi gədacasına qarpızlanırdı.*** Nəzakətli olmağa görə mükafat,nəzakətsizliyə görə cəza verilmir.Odur ki,adamlar mükafatsız qalmaqdansa,cəzasız qalmağı üstün tuturlar.*** Uşaqlarınıza müqəddəs saydığınız adamların adını qoymayın.Birdən onlar böyüyəndə ləyaqətsiz olarlar.Və sizin qəlbinizdəki müqəddəs adla bağlı olan hiss inciyir.*** Rəhimdilliyim milli və sosial duyğularımı asanlıqla üstələyir.*** İnsan təbiətdən uzaqlaşdıqca aşağıdakı beyt həyat nəğməsinin nəqəratı olmağa daha çox yaraşır:Güllər,çiçəklər yetim.Duyan ürəklər yetim.84 *** Ağrı duymayan sağlam deyil.*** Balanı anaya qarşı çevirən şərait eybəcər şəraitdir,onu məhv etmək gərək.*** İdeyanın siniri və duyğusu yoxdur.İnsanın hərəkətlərini qiymətləndirmək məqsədilə etik kateqoriyalara uyğunlaşdıranda bunu unutmayın.*** Əbədi minnətdarlıq ola bilməz.*** Kiməsə ölüncə minnətdar olunca,ölmək yaxşıdır.*** Sevincini gözə soxma.Elə sevin ki,sevincinə şərik ola bilək.*** İki,üç,dörd və daha çox nəfər idarə işçisini bir otağa qatıb illər boyu işlətmək əmin-amanlıq dövrünün cinayətidir.Çünki insanların baxışları bir-birini dəyirman daşı kimi sürtüb yeyir.Bu cür şəraitdə insan özünə yadlaşır.*** Özü insan olmayan insani münasibəti də başa düşmür.Umub-küsməyə dəyməz.*** Qızınızı nəvaziş malına çevirməyin.Axı bu malın keyfiyyəti nə qədər yüksək olur-olsun,insanlıq səviyyəsini zərrəcə yüksəltmir.Qızınız isə həyatda məhz insan olmalıdır.*** Kosmonavtika ilə bağlı bir arzum var:Yer adamının kökü meymun oldu,barı göy adamının kökü insan olaydı.*** İnsanı tələsdirmək onu özündən ayırıb qovmaq deməkdir.Daim tələsən adam yalnız özündən qaçır.85 *** İnsan tələsdikcə fikir yavaşıyır.Fikrin sürəti və dolğunluğu diqqətin dərinliyi,sabitliyi,sakitliyi ilə təmin olunur.*** Robotlaşmış adamları nə qədər söysək də,qınasaq da,unutmamalıyıq ki,məqsəd heç də bu deyildir:məqsəd onları düşünən insanlara çevirmək,düşünən insanlar yetişdirməkdir.*** Özün əzab çəkəndə yerdə qalan həmcinslərinə qarşı qəzəb və kinlə dolma! Axı onların arasında sənin kimiləri az deyildir.Özünə bax – onları tanı.*** İnsanın ülviliyə xəyanət etməsini istəmirsinizsə,onu dara qısnayanda heç olmasa iynə ulduzu boyda çıxış yolu saxlayın.*** Yalnız qocaldığına görə ehtiram uman adam və ya yalnız anadangəlmə əlilliyə görə təqaüd alan adam – birdir.*** Birisi qocaldıqda acgözləşirsə,deməli,cavankən həyatda ona lazım olanları ondan əsirgəyiblər.*** Qınamaq nə qədər asandırsa,başa düşmək o qədər çətindir.Başa düşmək nə qədər çətin olsa da,təmin və islah əmək ondan qat-qat çətindir.*** "Minnət qoyma!" deyən qiymət qoymağı bacarmalıdır.*** Bütün sənət növləri çalışmalıdır ki,insan ömrünün şeiriyyəti tükənməsin.Çünki ondan sonra sənət insan qəlbində əks-səda tapmır.*** Söyməyə məcbur edilmək söyülməkdən ağırdır insan üçün.*** 86 Sözüm yaxşı adamlaradır:Qəlbi ələ salmaqdansa,qırmaq yaxşıdır.*** Əxlaqı var pozursa,varlıdan nə istəyirsiniz?! Əxlaqı varlı pozursa,vardan nə istəyirsiniz?! *** Norma xurafatı o qədər güclüdür ki,uzun ömür sürənə də,uzun müddət xəstələnməyənə də əyri-əyri baxıb "Ölməz-itməz!" deyə donquldanırıq.*** Ən ağır,ən dözülməz yadlıq doğmaların yadlığıdır.*** Təəccüblənirsənsə,səbəbini bilmirsən.*** Qəmlə dolu bir ürək səadət qaynağı ola bilər-özüylə həmahəng olan bir ürəyə tuş gələrsə.*** Təbiəti təriflərkən insanı söymək ona bənzər ki,deyəsən:"Özün yaxşı oğlansan,ancaq qardaşının atasına lənət!".*** Kargüzar zooparkdakı meymun kimi kənar adamların gözü qabağında "ilhama gəlməyə",kənar adamların gözü qarşısında kədərlənməyə məcburdur.*** Ata-ana bala münasibətinə layiqdir.*** Özüm etdiyim haqsızlığı özümə edilən haqsızlıqdan qat-qat ağır keçirirəm.*** Güllə açıldı,qarğa yerə düşdü.Qarğaya ürəyi yanan pulemyot ov tüfənginin başından elə vurdu ki,onun papağı xirtdəyinə keçdi.*** 87 Əvəzində yalnız əməkhaqqı və "həvəsləndirmə" gözlənilən əmək məni alçaldır.*** İnsan gözəldir,ya eybəcərdir? Gözəlliyinə göz yumduqda eybəcər,eybəcərliyinə göz yumduqda gözəl.*** Ömrüm asılandan keçirəm,məndən asılı ömürdən keçə bilmirəm *** Yaxşılıq yaxşılıq törədir,yaxşılığı yaxşılıq.*** İnsan olduğunu ondan bilirəm ki,əzab çəkmək üçün hər əzası var.*** Sirrini elə adama ver ki,sabah onunla qanlıbıçaq olsan da,sirrin üçün arxayın ola biləsən.*** Şiri eşşəkdən çox sevməsi insanın qədirbilməz,qorxaq və yaltaq olduğunu göstərir.*** Eşşək son dərəcə dözümlü bir əməkçi,pələng isə şıltaq və yırtıcı müftəxordur.Ey şair,sənin üçün hansı daha əzizdirsə,onu da tərənnüm et! *** Bir çələng nə qədər çox gözəldirsə,onu hörmək üçün o qədər çox çiçəyi qırıb atmış və ya onlardan yan ötmüşlər.*** Yaltaqdan,yaltaqlıqdan xoşun gəlmirsə,insanı sıxma.*** İnsanı zəruri edən,artıqlıq damğasını onun üzərindən götürən elə onun insan olmasıdır.*** 88 İnsan ölçüsüz bir dəyərdir.Bu dəyərə tərif vermək,bu məqsədlə onu başqa bir anlayışa yerləşdirmək cəhdi barmağın girmədiyi yerə baş soxmaq cəhdi kimi bir şeydir.*** Adamlardan yaxşı münasibət ummaq azdır,ona layiq olmaq da gərəkdir.*** Yaxşılıqda orta bir səviyyədə dayanan adam özündən qat-qat yaxşı olan adamdan qat-qat daha yaxşı ümumi qaydalar düşünüb yaza biıər.*** Böyük adamların,görkəmli adamların pozğunluğu pozucu təsirə malik olduğu halda,sadə adamların pozğunluğu da tərbiyəedici təsirə malikdir.Belə ki,biz birincilərdən nümunə götürürük,ikincilərdən ibrət alırıq.*** Acı göz yaşına göz yuma bilmədiyim üçün yanaqda çiçək açan sevinc yaşını qarov kimi görürəm.*** Aclıq illərində çömçətutanlara quyruq bulayanların sayı birəbeş artır.Odur ki,məni aclıq illərinin ölümlərindən çox,adamların çömçətutanlara quyruq bulaması ağrıdır.*** Aclıq əzabı ağırdır.İstər iti incitsin,istər gözəl bir xanımı.*** Ağrı canlıların hamısının yeganə ortaq emosiyası,onların danılmaz qohumluq telidir.*** Türk soylarının sayı qədər surəsi var mənim Kitabımın,insani gözəllik və dərdlərin sayı qədər ayəsi var.Mütləqə çatmaq qayəsi var mənim Kitabımın.*** 89 Hamı köləlik tərəfdarıdır.Bunu ondan bilmək olur ki,əlverişli şəraitə düşən kimi hər birimiz asanlıqla köləyə çevrilir və başqalarından kölə mütiliyi tələb edirik.*** İnsanın qoçaqlığı insana qarşı yönəlməməlidir.İnsana qarşı çevrilmiş "qoçaqlıq" əslində azğınlıqdır.Başqa sözlə:Qartalın caynağı və dimdiyi heç də qartallarla didişmədə əyilməmişdir.*** Özümüz ata olmayınca,özümüz bala saçı sığallamayınca "Atabala" adının necə gözəl,necə dərin məzmunlu,necə sönməz bir müasirliyə malik olduğunu başa düşmürük və bunu başa düşməyənlərimiz əməlli-başlı ata ola bilmirlər.*** Gecəqondu məhləsindən keçəndə anladım ki,minbir xəyal ilə aldığım lotereya udmayacaq.*** İstənilən adamı istənilən vəzifədə əvəz etmək olar,həyatda isə heç kəsi əvəz etmək mümkün deyildir,çünki əvəzedilən insan yoxdur.*** İnsan ucalığında Günəşə bənzərlik var:ucalıq artdıqca işıq daha geniş sahələrə düşür.*** Nadan əlində gözəllik – bədxərc əlində xəzinə kimidir.*** Dərd bir dildir,sənə tanış olmalıdır ki,başqalarını da başa düşəsən.Necə ki,məsələn,türk dilini bilməyən birisini türkcə dindirsən,o səni anlamayacaq.*** Dostluq küçəsində hərəkət birtərəflidirsə,onu ot basacaq.*** Ailədə razılıq şəraiti yalnız kişinin güzəştə getməsinə əsaslanırsa,ailə pozğundur.90 *** İnsan öldürməyə çağırış olan yerdə insan mübarizəsi yoxdur və olmayıb.Yaxud:Öldürülmüş insandan o yanda mənim heç bir məqsədim ola bilməz.*** Şəhərli şəhər bazarında yalnız piştaxta üstündəki məhsulları deyil,həm də piştaxta arxasındakı kəndlini,öz həmvətənini,insanı,onun əməyini görməlidir.*** Bazar kəndlə şəhərin,kəndli ilə şəhərlinin ən çox görüşdüyü yerdir,şəhərdə kənddir.*** Rəqabətə yer yoxdur:mən sənin şairliyini,onun müğənniliyini,onun filosofluğunu,onun bağbanlığını.qəbul edirəm.Sizin də hər biriniz o birinizi beləcə qeyd-şərtsiz qəbul etməli,bir-birinizə və hamınız birlikdə Xalqa baş əyməlisiniz.*** Sözünə,təliminə,həyat tərzinə baş əyib,diz çökdüyünüzün özü gəlsə necə – çərlətməzsiniz?! *** İnsan sıxıldıqca eybəcərləşər,sevildikcə gözəlləşir.Sev məni – gözəlləşim! *** Böyüklük yalnız insana gəlib.*** Gəzəlliyin ünvanı? Gözəl ürəklər! Gözəlliyin nişanı? Gözəl işdəklər! Gözəlliyi yaradan? Ata nəfəsi! Gözəlliyi yaşadan? Orxan nəvəsi! *** Heç kəsə demək olmur:Birlikdə gedək.Necə də yalqızıq,ah necə də tək! *** 91 Nə qədər ki,düşmənimi öldürməmişəm – o mənim üçün düşmən rəmzidir.Öldürdümmü – rəmzi sildim,cani oldum,özüm də öldüm.*** Mən qartalı,qaraquşu,berkutu,aslanı,qaplanı və bu qəbildən olan sair qəhrəmanları sevmirəm.Mən sərçəni,ağacdələni,qarğanı,eşşəyi,atı,dəvəni,fili,inəyi və qəbildən olan sair adsızları sevirəm.*** Eşşəyin "qanmazlığını" kəşf edənin özü qanmaz olub ki,bu heyvanın qanacağını görməyib.*** "Ata olmaq gözəldir!" deyirsən.Deyirsən "Ana olmaq gözəldir!" "Vətəndaş olmaq gözəldir!"-deyirsən.Bunların hamısı isə o deməkdir ki,insan olmaq gözəldir! *** "Dişimin dibindən çıxanı" dedim ona! O da "dişinin dibindən çıxanı" dedi mənə.Elə iyrənc idi eşitdiklərimiz! Bir-birimizə qəlbimizin dərinliklərində bəslədiyimizi desəydik,necə də gözəl olardı! *** Zor qanmazlıqdadır,"Başqa cür heç kəs heç kəsə üstünlük eləyə bilməz".***-İnsan olmaq mənə qalıb?!-deyirsən.-Bəs kimə qalıb?--Niyə ona?! *** İnsan ayaqyalın da gəzə bilər,adamınsa azı iki cüt ayaqqabısı olmalıdır.*** 92 Həyatda qohumluğun özü güclüdür,dostluğun sözü.Qohumluq tellərinin dostluq tellərindən möhkəm olması bəşərin acizliyini göstərir.*** Başım daşdan-daşa dəydikcə Atam gözümdə bircələşir və daha da böyüyür.Bu,məni həm sevindirir,həm də kədərləndirir.*** Həyatdakılar özlərini sevirlər,ancaq saymırlar,özgəni sevmirlər,ancaq sayırlar.Mən bunu miskinlik və yırtıcılıq xislətinin təzahürü hesab edirəm.İnsan həm özünü saymalıdır,həm özgəni,sevmək isə.sonranın işidir.*** İnsanı əməyə görə qiymətləndirmək səhvlərə aparıb çıxarır.Əmək bu məqsəd üçün müəyyənedici meyar ola bilmir.İnsan-münasibətlər,o cümlədən əməyə və əmək məhsullarına münasibətlər toplusudur.Onu bu münasibətlərin fokusunda (kəsişdiyi yerdə)tanımaq – qiymətləndirmək olar.Yəni insanın münasibətləri gözəl olmaqla onun böyüklüyündən xəbər verməlidir.Bunsuz gözəlliklər və böyüklüklər yaradan insan özü kiçik olaraq qalır.*** İnsanlıq yoxuşa doğru hərərəkətdir,yəni iradi hərəkətdir,çünki insanın içində onu daim enişə çəkən qüvvələr var.Onlara üstün gəlmək bizim insanlıq borcumuzdur.Bu borc bizim,yoxuşa doğru,töyşümədən,əksinə,oxuya-oxuya qalxmağımızı təmin edən qüvvədir.Deməli,içimizdə bizi yoxuşa da çəkən qüvvə var.*** Başqaları üzərində yüksəlmək haqqını verən qabiliyyət yox,ləyaqətdir.*** Dinim – insanilik,qibləm – Ata təfsirindəki insandır.Öləndə yönümü ona doğru basdırarsınız.93 *** İnsani deyildirsə – bacarığı,ruhani deyildirsə – istedadı tanımırıq.*** Adamlar bir-birinin bütün hərəkətlərində pis niyyət axtarır və yanılmırlar.Sən elə et ki,onlar yanılsınlar.*** Yaxşılığa əvəz yoxdur.*** Ksantippa – Sokratın fəlsəfi təcrübə heyvanı.*** Sənin məni sevməyin üçün mən gözəl olmağa,gənc olmağa,varlı olmağa,zorlu olmağa borclu deyiləm.*** İnsan insana çox yaxın gəlməməlidir.Məsələn,ağzınacan dolu avtobusla yol getmək insan həyatının ayda-ildə bir dəfə baş verən hadisəsi olmalıdır.Hər bir insanın ətrafında onun özünə aid olan suveren fəza hissəsi var – Maqnit sahəsi kimi,İnsan bu sahəni toxunulmaz saxlamalı,özgə cisimləri,eləcə də başqa kəsləri oraya buraxmamalıdır,onda yad cismi (özgəni)kənara itələmək xüsusiyyəti olmalıdır."İnsan qiymətlidir","insan təbiətin şah əsəridir","insan insan üçün əzizdir" ideyası bu sərhədin gözlənilməsindən asılıdır.Bu sərhədlər pozulanda bütün o dəyərlər itib gedir.*** Baş kəsməklə də,ev yıxmaqla da gözəllik yaratmaq olar,insanilik isə kəsdiyimiz başla kəsilir,yıxdığımız evlə yıxılır.*** Olmayan yerdə suç axtarmaq – suç yaratmaqdır.*** Qadın azadlığı dözümlü – əzablı kişi insanlığındadır.*** O qədər adam yerinə qoymadıq ki,adamlıqdan çıxdı.*** 94 Əzaba düşməyən əzabdan çıxarda bilməz.*** Atam 50 yaşında – cavanmış – bilməmişəm,eşqliymiş – bilməmişəm,qanmamışam.*** Savadsız insanlar! "Peyğəmbər,peyğəmbər!" deyib durursunuz,halbuki aranızda peyğəmbəri sevən yoxdur.*** Peyğəmbəri sevmək peyğəmbərlik əlamətidir.*** Ah,mən səni millət pərdəsi arxasından necə aydın görürəm,İnsan qardaşım,İnsan bacım! Əsir qardaşım,yesir bacım! *** Pullu başa,piyli başa söz qırması batmır,ona donuz qırması gərək.*** Uzaq-uzaq keçmişlərdəki kölə qardaş və bacılarımı ağlayıram – köləliyin nə vaxtsa öləcəyinə inanmadan ölənləri.*** Necə də qısadır,ey insan,ömrün! Təbiətin sənə ayırdığı ömürdən də qat-qat qısa! *** Qızlar! Yaxşı insanla ailə qurmağa susamayın – onlarla yaşamaq çətindir.*** Qəzetçi,jurnalçı – təsirli sözdən təsirlənməyən – üzübərk adam.*** Adamlar bir-birindən qorxurlar,ona görə də bir-birini qorxutmağa çalışırlar.Bu qorxu oyunu idrakın çatışmazlığındandır.*** 95 Qardaşım,bəyən məni! Düşmənim,bəyən məni! Mən sizə düşmən deyiləm,*** Ey özünü dərk etmiş yeganə canlı! İdrakının sevincini yaşasana! *** Yol – müəyyən,sonlu məqsəd üçündür.İnsan yola sığmır.*** Düşmənliyin müddəti var,dostluq müddətsizdir,tükənməzdir.*** Ev tikməyi bacarırıq,içində yaşamağı bacarmırıq – dava eləyirik.*** Davalaşmaq – yaşamaq deyil,yaşamağın tullantısıdır.O – tullantı miqdarını keçməməli və tullantı dəyərində olmalıdır.*** İlanın başını şövqlə sığallamaq istəyən könül! İlan bilmir və bilməyəcək ki,sən onu sevirsən.*** Qədirbilən qədirsizdir-adamlar arasında.*** Məni qaragünlü elədilər.Mən də günlər qaraltdım.*** İçimdə ağgünlü olmaq diləyi var – günümün qaralığı ondandır.*** Bir insan dərdi üzərində ağlamağı bir roman yazmaqdan üstün tuturam.*** Yox,ana! Mən ailə saxlaya bilmərəm.Dərd çəkməliyəm mən,göz yaşı tökməliyəm insan dərdi üzərində.*** Əsl insan üçün yoluxucu xəstəlik yoxdur.96 *** Səni deyib gəlmişəm,insan! Səndə nələr var! Sən Allahlardan artıqsan.Hələ indiyədək heç bir Allah heç bir insan yaratmadığı halda,sən gör neçə Allah yaratmısan! Bəs səndə bu özünübilməzlik nədir?! *** Həqiqət,ədalət,insansevərlik,təmənnasızlıq,sədaqət,halallıq.Ah,necə gözəl sifətlərdir! Ancaq bunun bəşərə nə dəxli?! Bəşərin dünyası vara baş əyir.Yumruğun daşı da vara baş əyir,Hegelin,Eynşteynin başı da.*** Anasının dalınca gedən qoduq onun insafsızcasına yükləndiyini görür və yekəlib eşşək olmaq istəmir,ancaq günlər ötür,qoduq yekəlir.Buna görə də bəzən onun anqırtısı ilham coşğunluğu yox,zəmanəyə etiraz əlaməti sayılmalıdır.*** Yaxşılıq etməyin düsturu:Yükü öz çiyninə götürməklə başqasının yükünü yüngülləşdirmək.*** Gərək ömrünü elə yaşayasan ki,qocalıqda ehtirama layiq olasan.*** İnsan uğrunda Dirçəliş çağı mütəfəkkirlərinin başladıqları işin yarıdan artdığı bizdən də irəlidədir.Bu yolda insanlar öz həyatlarını şikəst edən minbir büt və qəlibi qırıb dağıtmalı olacaqlar.*** Bir daha eşşək haqqında:Birsini söymək məqsədilə ona "eşşək!" deməyin mənası udur ki,o adam özünün,sözünün yerini bilmir.Beləsinin "ay heyvan!" deyə söyülməsi göstərir ki,söyüşdəki qanmazlıq məzmununun eşşəyə dəxli yoxdur.Eşşəklər dil açıb "ay adam!" deyə bilsəydilər,bu da onların arasında söyüş olardı.*** 97 İnsanlıqdan başqa hər şey yorucudur,hər şeyin sonu boşluq dəhşəti ilə doludur:elə bil heç yaçamamısan,ömürsə keçib gedib.*** Dünya insanın qurucu qüvvəsinə bəs etmir.Buna görə də o,dünyanı dönə-dönə dağıdıb yenidən qurur.*** İnsanın qurucu qüvvəsinə kainatın sonsuzluğu uyğundur.Buna əsaslanıb demək olar ki,insanın tələsməyə heç bir ehtiyacı yoxdur."Tələsmək ehtiyacı" – uydurmadır."Yeyinləşdirmə ehtiyacı" da bunun kimi.*** Mənim əzabımın əvəzi – sənin sevincin olsun.*** Göz yaşım – əlimdədir,əlim qəlbimdədir,qəlbim dərdlilərin dərdində,insanilərin sevincində.*** "Yeni insan,yeni insan" deyə-deyə yeni heyvan yaratdılar – özünün kompüteriylə,səsdən iti uçmağıyla,Aya qonmağıyla.*** Öz balamızı sevmək heyvanlığından bizi özgə balasını sevmək insanlığı xilas edə bilər.*** Hifrətin ən böyük riyazi qiyməti:Sevgi-1.(Sevgi çıxaq bir).Düsturun açması:Nifrətin alisi belə,sevgidən bir barmaq aşağıdır.*** Nifrətdə kiçiltmə effekti var – labüd.*** Nifrətçi rəqibsizliyə yüksələ bilməz.*** Pisliyi-şərliyi alqışlayan sevgi yoxdur.*** 98 İnsana qarşı nəyi qoysan,eybəcərləşəcək – Hətta ata-ana da,hətta bala da,hətta Yurd da,el də.*** İnsana uyğun gəlməyəni danıram.*** İnsanlıq bunlardır:Həya,sevgi,ədalət,dönməzlik,hünər,həqiqət,azadlıq,el ruhuna uyğunluq (xəlqilik),yaxşılığa əvəz ummamaq (təmənnasızlıq),şükranilik,sadəlik,halallıq,parıltısızlıq,dinclik,eşqlilik (ruhluluq),utana bilmək,gözütoxluq,mənəvi-cismani təmizlik,dözüm,səbirlilik,heç nəyi göz qamaşdırmaq üçün etməmək,dirildicilik,ucaldıcılıq,ər-arvad,ata-ana-bala-bacı-qardaş-Ailə müqəddəsliyi,Yurd-El müqəddəsliyi,inam,özündənkeçmə,dəyişə-dəyişə özü olaraq qalmaq,qananın qanmaza borcluluğu (güzəşt).İnsaniliyin hər bir təzahüründə bunların hamısı var.*** Türk Eli olan Azərbaycanda Rusiya evini,Farsistan evini yıxmaq olar və gərəkdir,ancaq Azərbaycandan rusu,farsı qovmaq,burada onları gözümçıxdıya salmaq olmaz.Bolqarıstanda Türkiyə evini yıxmaq olar və gərəkdir,ancaq Bolqarıstandan türkü qovmaq,orada türkü gözümçıxdıya salmaq olmaz,çünki bu,insanlığa ziddir.*** Sən kimsən,İnsan,qəlbimin içini oyan,yeyənmi?! Səni təsvir edə bilməkdən yüksək bacarıq,səni öyməkdən yüksək zövq-səfa,səni yaratmaqdan ağır,dözülməz,qorxunc.və fərəhli cəza yoxdur,İnsan! *** İnsan ola bilmədiyimiz üçün şöhrətə sığınırıq,sərvətə sığınırıq,gözəlliyə sığınırıq,gəncliyə sığınırıq,qüvvətə sığınırıq,sənətə sığınırıq.İnsan ola bilmədiyimiz üçün şəhvətə sıvaşırıq,şəraba bulaşırıq,"Yurd üçün,El üçün" özümüz kimiləriylə boğuşuruq – İnsan ola bilmədiyimiz üçün.*** 99 "Kommunizm qalib gələcək!" şüarı qalalar üzərindən götürüldü.Onun yerinə "İnsanlıq qalib gələcək!" şüarını asmalı və heç vaxt götürməməli.*** Peyğəmbərin balası – peyğəmbərin ikinci dəfə öldürülməsi üçündür.*** Taktika – bu gündə necə yaşamalı.Strategiya – hansı sabahı yaratmalı.Hər ikisi ruhani olmalı və ruhanilik işığı get-gedə artmalıdır.*** Taktikadan tamam əl çəkməli – o elə strategiyanın özü olmasa.*** Həqiqət,ədalət,mərifət zərurəti – çap olunmaq istəyimi öldürdü.*** Ürəkdə iki işarənin:+,-(üstəgəl və çıxmanın)ikisi də var; könül yalnız mənimçündür; qəlbdə yalnız + işarəsi olur.Qəlb-ünsiyyət üçündür.100 TƏRBİYƏ:ÖZÜNÜTƏRBİYƏ,TƏRBİYƏÇİ,TƏRBİYƏEDİLƏN Fikirləşməyən dərinləşməz.*** Məktəb bəşəriyyətin balası,təbiətin nəvəsidir.*** İşğalşı ordunun gücü əsgərlərin nadanlığı ilə düz mütənasibdir.*** İnsan təbiətin özünü dərketməsidir.*** "Südünə görə mələ!" sözləri mənəviyyat aləmi üçün həmişə qüvvədə olmuş və olacaqdır.*** Özünü aldatma,olduğundan artıq görünməyə çalışma! Bunun sonu xəcalət və peşmançılıqdır.*** Bəzən dərin yaddaş dayaz adamların dayağı olur.*** İmkansızlıq ucundan gerçəkliyə çevrilməyən imkan özünün əksinə çevrilir.*** Öz səhvini özgənin timsalında görmək olduqca etibarlı özünütərbiyə vasitəsidir.*** Gözəllik zəhmətin,yaltaqlıq zorakılığın məhsuludur.101 *** Ədəbsizi yalnız ədəbsizliyə görə yox,həm də ailəsinin sirrini açdığına görə qınayın.*** Nadanların savadsızlarını oxutmaqla,oxumuşlarını dəyənəklə islah etmək olar.*** Düzgün tərbiyə insanın duyğu və düşüncələr aləmini alağı vurulmuş pambıq tarlasına bənzədir.*** Gələcək nəsli yalnız təbiilik və həqiqətlə aldatmaq olar.*** Məhz söz mütəxəssisləri,yəni o kəslər ki,çörəkləri sözdən çıxır,məhz onlar danışıqda az söz işlədirlər.Bu da aydındır:sərrast ovçu bir ova iki güllə atmaz.*** Qəribədir ki,məhz arxada danışan,qeybətcil və boz adam daha tez-tez deyir:"Mən qırmızı adamam,sözü üzə deyənəm".Məhz qorxaq "heç kəsdən qorxmuram" deyir,anda inanmayan tez-tez and içir.*** Özgənin qabiliyyətini,özünün naşılığını etiraf etmək,birinciyə sevinmək,ikincidən narahat olmaq.Bunları insanlıq ölçüləri sırasına daxil edənlər necə də haqlıdır! *** Özünə tənqidi yanaşmaq gözəl sifətdir,həsəd hissindən doğmursa,görkəzmə üçün deyildirsə.*** Ey böyük iddiaçı və tələbkar! Sən özün bir işə yarayırsanmı? *** Danışıqda kulinariya mövzusuna tez-tez əl atması insanın əqli inkişafının dayanmış olduğunu göstərir.*** 102 Böyüklüyü o adam qazanır ki,xarici təsirlər onun üçün diktator yox,müəllim olur.*** Oxuyuram ki,tərbiyələnim,yadda saxlayıram ki,tərbiyələndirim.*** Tərbiyənin gözəlliyini nümayiş etdirmək istiyirsinizsə,onu gözəl olmayana aşılayın.Gözəlliyi gözdən salmaq istəmirsinizsə,gözəli tərbiyələndirin.*** Öyrənib tərbiyələnən,ancaq öyrədib tərbiyələndirmək üçün yadda saxlamayan adam sukeçirməyən torpağa bənzər.*** İnsan bugünkü hərəkətinə sabahın gözü ilə baxa bilmədiyi üçün keçmiş hərəkətlərinin bəzilərini yalnış hesab edərək əzab çəkir və özünə söz verir ki,bu səhv sonuncudur.*** Biliksizlik dərdi nidanın belini əyib suala döndərir,bilik sevinci sualın qəddini düzəldib nidaya döndərir.*** "Ə,bu hansı eşşəkdən dərs alıb,ə?!" sözünü eşitdikdə bu zəhmətkeş heyvana rəhmim gəlir.Deyirəm,yazıq eşşək! Öz mərifətini sənin adına yazmayan heyvan qaldımı?! *** Bilik və təəssürat tikinti materialıdır,düşüncə memardır,yazı prosesi tikinti fəhləliyidir.*** Heç kəsi öyrətmirlər ki,öyrənsin,hamını öyrədirlər ki,bacarsın.*** Ah,bircə təhsilimi başa vursaydım,əməlli-başlı oxumağa başlardım! *** 103 Hər hansı bir sahədə dərin bilik ona görə lazımdır ki,görünüşlə mahiyyəti bir-birindən seçə biləsən.*** Düşünməyə,özünü dərk və ifadə etməyə imkanım yoxdursa,bir insan kimi yaşamırsan.*** Sistem təşkil edən hər bir təlimdə öyrənməli,faydalı cəhət tapılar.*** Kitabı əldə qələm,yaza-yaza,poza-poza oxumamaq xoruzsuz yumurtadan cücə gözləmək kimi bir şeydir.*** "Axx,indiki uşaqlar!." nidası kimi,"Ah igid babalar." təəssüfü də bəşəriyyətin özündən yəqin ki,bircə nəsil kiçikdir.*** Şüurum oyanandan bəri iki sual məni tərk etmir:Maraqlanmadığım şey varmı? Bildiyim şey varmı? *** Ədəbiyyat və incəsənətin,öyüd və tərbiyənin bizə ən dərin təsiri odur ki,onun nədən ibarət olduğunu özümüz bilmirik.***.Yox! Uşaqdansa,yaşlı adam gözəldir və nə qədər yaşlıdırsa,bir o qədər yaxşıdır,əgər yolundan sapmayıbsa.*** Vecsiz oxucuya kitab ver,"oxuya-oxuya" başqa şeylər haqqında əməlli-başlı düşünsün.*** Möhkəm hafizə insanlara,şeylərə,hadisələrə hörmət əlamətidir.*** Vəhşilər arasında yaşayan,öz balasını isə insan kimi böyütmək istəyən,yəni iki od arasında qalan ata-ananın halına yanıram.*** 104 Heç nə bilməməyim hər şeyi bilmək istəyimdəndir.*** İnsan ömrü boyu sanki xərçəng kimi geriyə addımlayır.Ona görə də yolun yalnız keçilmiş hissəsini görür.*** Müdriklik insanın qanadı,evi,səadətidir,ömürlük gəncliyi,dünyalarca dövlətidir.*** Müəllimliyin çətinliyini onda görürəm ki,hər adam hrç olmasa bircə nəfəri də əməlli-başlı tərbiyələndirə bilmir.Əgər bilsəydi,bütün insanları tərbiyələndirmək bir içim su qədər asan olardı,belə ki,hərəyə özünüzcə tapşırardıq,qurtarıb gedərdi *** Darıxıramsa – fikirlərim perikib.*** İmtahan götürməkdən qayıdan bir müəllim dedi:beş "əla" aldım,on beş "yaxşı",on "kafi",beş "qeyri-kafi".Onun sinifində 35 şagird vardı.*** Canınızı iynələyin:ağrısanız,sevinin.Axı bu o deməkdir ki,hələ ölməyibsiniz.*** Ağıllı məsləhəti alırıq,ancaq qoymağa yer tapmırıq.*** İnək də daim otlamır,gah otlayır,gah gövşəyir.*** Qarşımdan bir dəstə bağça uşağı keçdi:gədələrin əlində tapança,qızcığazların əlində pul qabı oyuncağı.*** "Ə,işini gör,ə! Dünyanı səninlə mən ha düzəltməyəcəyik!." deyib getdilər tərəzinin tarazlığını öz ağırlıqlarında pozmağa.*** 105 İdeal – mayakdır,mayak – üfüqdür.*** Yer üzündə Sisif əməyi deyilən bir iş olmuşsa,varsa və olacaqsa,o da yalnız insan tərbiyəsi işidir.Çünki bu işi istisnasız olaraq,bütün nəsillər üçün əlifbadan başlamaq lazım gəlmiş,gəlir və gələcəkdir.*** Bacarıqla müşayiət olunmayan dərin bilik dərin iztirab qaynağıdır.*** Başdaşıma:– "Bilmək istəyirəm!" sözü yazılsın! *** Təəssüf ki,özümdə atamı maarifləndirməkdən irəli gedə bilmədim.*** Canında pedaqoqluq olmayanın müəllimlik azarından Allah saxlasın! *** İlkin anlayışlar barədə düşünməyən adam alim ola bilməz.Çünki "nədən başlamalı?" sualı təfəkkürün hər bir sahəsində Arximedin axtardığı dayaq nöqtəsidir.*** Mətndə bir sözün altını cızmışamsa,deməli,ürəyimə o sözün toxumu düşüb.*** Asudə olmadan fikirləşmək,fikirləşmədən dərinləşmək olmur.*** Öz günahımızın üstündə uşaqları danlamayaq.*** Gələcəyini atanda gör,keçmişini balanda,Gələcəyinə fikrən tənqidi yanaşmaqla onu yaxşı-yaxşı öyrən və öz haqqındakı biliyini cilala; keçmişinə münasibətlə məhəbbətini rövnəqləndir və incələş.106 *** Dünənki almanı sabah və sabahkı almanı bu gün yeməyi yalnız iki-üç yaşlı uşaqlar bacarar.*** Napaleon hamilə qadına,onun bətnindəki özündən üstün general gümanına görə,baş əyərmiş,çünki o işğalçı qoşun başçısı idi,ona əsgərlər,generallar lazım idi.Mən isə yalnız müəllimə,yalnız İnsan tərbiyəçisinə baş əymək istərdim.*** Öz səhvimizi ona görə çətinliklə görürük ki,özümüz özümüzçün ən münasib həyat şəraitiyik.*** Müəllim şagirdə verdiyi sualın cavabını ürəyində ağır bir yük kimi saxlamalıdır ki,şagird cavabı tapdıqda çiynindən yük götürülmüş adam kimi nəfəsini dərib sevinə bilsin.*** Kimin elmi varsa,elmlənməyə ehtiyacı da var.*** Bədbəxtlik elə bir məktəbdir ki,onu hamı özü keçməyə can atır,gözü çıxan qardaşından ibrətlənmək istəmir.*** İnsan gəncliyində dünyanı gəzməyə çıxır.Əgər o,həyat yolları ilə düz gedirsə,Yer kürəsi yumru olduğu üçün müəyyən vaxt keçdikdən sonra gəlib öz ata Yurduna çıxır.Doğrudan da o,Ata Yurduna gəlib çıxırsa,yollarda gördüklərinin hamısına sahib olur,yox əgər qayıda bilmirsə,yollarda özünü də itirir.*** İnsanların böyük əksəriyyəti öz həyatını biliyi üzərində qura bilmir.Bu,sözlə işin birləşmədiyini göstərir.*** İşərisində bişib fövqünə yüksəlmədən heç bir münasibəti əməlli-başlı başa düşmək olmur.*** 107 Özünü ifşa etməyə tələs – yara nə qədər tez sağalsa,o qədər yaxşıdır.*** İnsan haqqında ultraqısa himn:İnsan doğmağa gücü çatmasa da,heyvan doğduğunu insan kimi yetişdirməyə gücü çatır ki,bu da hazırca insan doğmaqdan daha çətindir.*** Gedin,gedin! Qayıdanda halınızı soruşaram! *** Yoxsul gəlmələrin,varlı yerlilərin milliyyəti olmur.*** Bir müəllim deyirdi:Arvad-uşağımın yanına gələn kimi unuduram ki,bayaq auditoriyada çox şeyi "unutmuşdum".*** Düzgün,dinamik təlim-tərbiyənin gözəl nəticəsini gördükdə ürəyimizdən pedaqoqluq keçir.Ancaq unuduruq ki,tərkib hissələrinə parçalanmış təlim-tərbiyə işi əsla əyləncəli və cazibəli deyildir.Əksinə,üzücü və yorucudur.Çox vaxt onun sonu da əvvəldən görünmür.*** Atanı yaşatmaq odur ki,onun bütün yaxşı sifətləri səndə olsun,bir az da artıq,*** Sizdə özünüzə qarşı xoş bir heyrət oyadan adamdan qaçın-o sizi yuxuya verib həyatdan geri qoyar.*** İxtisaslaşmanın yüksəklik dərəcəsi maraq dairəsinin daralmasını yox,idrak üslubunun müəyyənlik səviyyəsini göstərir.*** Kənar qıcıqlardan özünü tamam qorumadan və diqqəti tam toplamadan oxumaqla da yazılanı başa düşmək olar.Ancaq yazılmayanları,yəni yazılanların nə məqsədlə yazıldığını qətiyyən başa düşmək olmaz.108 *** Tərbiyəçilikdə əsəbilik yalnız itirilmiş və ya heç qazanılmamış ustalığın yerini tutur.*** Kitab maraqsız olsa da,diqqətlə oxu,xeyir görərsən – maraqsız kitab səndə maraqlı fikirlərin oyanmasına səbəb olar.*** Müdriklik ən abad,ən rahat evdir.Ancaq uzun müddət evdə oturmaq olmur,hərdən durub həyata çıxmaq da lazım gəlir.*** Uşağın beyni daşdır,ya mum? Daşdırsa,niyə asanlıqla naxışlanır? Mumdursa,niyə ona yazılan ömür boyu silinmir Görünür,uşağın beynini belə xarakterizə etməliyik:Mum kimi asanlıqla götürüldüyünü daş kimi çətinliklə itirir.*** Sülh,antifaşizm,insansevərlik və bu kimi barəsində danışan adamların uşaqları tüfəng-tapança oyuncaqları oynadırsa,bu,həmin adamların ikiüzlü olduqlarını göstərir.*** İdeoloji yaşantının,işin ən ali forması nəticə etibarilə özünütərbiyədir,çünki ikiləşməni,yalanı yalnız o mümkünsüz edir.*** Uşaqlar lap kiçik yaşlarından səbəb-nəticə əlaqəsini gözəl başa düşürlər.Məsələn,onları yalnız qadağanla "tərbiyə etdikdə" uşaqlar elə bilirlər ki,qadağan aradan qalxan kimi hər cür hərəkət etmək olar.*** İxtiyar məndə olsaydı,sözün həqiqi mənasında ən böyük alimləri uşaq müəssisələrinə və ümumtəhsil məktəblərinə işə göndərərdim və ən məhkəm maddi-texniki bazanı onlar üçün yaradardım.Çünki məncə,"dünyanı düzəltməyin" ən etibarlı,yeganə real yolu budur.109 *** "Hər şeyi bilmək istəyirəm" nə deməkdir? "Heç nəyi əməlli-başlı bilmək istəmirəm və ya bilməyə qabil deyiləm" deməkdir.Başqa sözlə,tələsmək deməkdir.*** V.Suxomlinskinin balaca qəhrəmanı deyirdi:"Dünyada hər şeyin mənə dəxli var".Bu dahiyanə tezislə "hər şeyi bilmək" istəyənlərin sərsəmliyini qarışdırmaq olmaz.*** Tərbiyə yaşından çıxmış adamı tərbiyələndirmək məqsədilə tənbeh etmək,danlamaq,qınamaq – boş əziyyətdir.Mənə desəydilər ki,elmləri əhəmiyyətinə görə sıraya düz,lap başda pedaqogikanı yazardım və bütün qalan elmləri onun xidmətinə göndərərdim.*** Uşaqların tərbiyəsinə gələcək ata-ananın qarşılıqlı sevgi duyğuları oyanandan başlamaq lazımdır.*** Başqasının arxasınca deyiləni öz üzünə deyilən söz kimi qəbul et.*** Uşağa,onun qorxu içində gözlədiyi cəzanı vermək pedaqoji savadsızlıqdır.Çünki uşaq qorxmaqla artıq öz cəzasını çəkmişdir.*** Uşaqlarımı ona görə başqa ruhda tərbiyələndirmirəm ki,öz ideallarımın böyüklüyünə inanıram.*** İxtisasından asılı olmayaraq,hər bir ana,həm də müllimdir.Odur ki,müəllim olmağı bacarmayan qadın yaxşı ana da ola bilməz.*** 110 Ömrün mənası haqda dərin-dərin düşünülməyən yerdə insan yoxdur.*** Uşağı danlamaq məqsədilə "Olmaz!." dedikdə,özlüyümüzdə "olar." deyə düşünməyimiz pedaqoji ustalığımızı göstərərdi.*** Tərbiyə edilənin tərbiyəçiyə münasibəti tərbiyəçinin tərbiyə edilənə münasibətinin güzgüsüdür.*** Uşaq axşamlar yatdıqda və səhərlər oyandıqda ata-anasını oyaq görməsə,o uşaq üçün o ata-ana nüfuz sahibi ola bilməz.*** Tərbiyəçi! Ağır söz təsir etməklə qalmır,həm də bu sözün təsirinə qarşı immunitet yaradır.*** Arxamızca deyilən söz senzurasız ədəbiyyat kimi böyük həqiqətə malikdir.Onun heç olmasa az bir qismi qulağımıza çatsaydı,ondan öyrənməklə nə qədər qazanardıq! *** Miyanə oxucu oxuduğunun faktını yox,yazanın mövqeyini götürməyə tələsir.*** Günlər insanın "ömür sarayından" yalnız "gündə bir kərpic" kimi düşmür,həm də onun gözündən pərdə kimi götürülür.*** Özünüdərketmənin dərinliyi özünə kənardan baxmanın səviyyəsi ilə ölçülür.*** Kitabı yalnız oxumaq xatirinə oxumaq həm meşşanlıq əlamətidir,həm də onu yazanın əməyinə hörmətsizlikdir.*** 111 Əgər sən yaşlı olub da uşaq kimi inanırsansa,müasir adam deyilsən.Müasirlik dövrün rəsmən təbliğ olunan yox,əslində fəaliyyət göstərən qabaqcıl ideyaları ilə tanışlıqdan başlanır.*** Müalicədə olduğu kimi,tərbiyədə də işin 90 faizi diaqnozdan ibarətdir.Diaqnoz nə qədər dəqiq olarsa,başqa sözlə,müayinə məqsədilə nə qədər çox və ciddi iş aparılarsa,müalicə o qədər tez və asan başa gələr və yaxşı da nəticə verər.Təsadüfi deyildir ki,diaqnozu yüksək ixtisas hazırlığı olan həkimlər verir,müalicəni isə aşağı tibb işçiləri aparırlar.*** Nə qədər ki,sübutun bütün komponentlərini yalnız özündə axtarırsan – həqiqəti dərk edə bilməyəcəksən.*** Bizi ən çox aldadan,ayılmaz bir yuxuya daldıran özümüz barədəki xoş əfsanələrdir.*** Hər bir şəxs cəmiyyəti bilmək üçün əsasən özünü öyrənir.Başqa tədqiqat obyektləri bu işdə ona yalnız müəyyən düzəlişlər verir.*** Ananın ustalığı bələkdən gələn siqnalların şifrəsini nə qədər düzgün açması ilə də ölçülür.*** Qəbahəti törədə bilən şəraitdən özünü qoru,şəraitin parametrləri ilə güləşmə."Məni od yandırmaz!" deyib oda atılmaqdansa,yanmamaq üçün özünü oddan qorusan yaxşıdır.*** Hər bir elmin bir "perpetuum mobiləsi" var.Pedaqogikada bu,iradə tərbiyəsidir.*** 112 Müdrikliyimizin zirvəsinə çatdıqdan sonra dönüb keçdiyimiz yola baxdıqda görürük ki,nadanlığın bütün mərhələlərini yaşamışıq.*** Demək olmaz ki,yel qayadan heç nə aparmır,demək olmaz ki,yaşlı adama mədəniyyət və tərbiyə heç bir təsir etmir.*** Adətən,arasıkəsilməz zarafat ümumi savadsızlığı ört-basdır etmək deməkdir və ciddi danışmaq üçün mövzu olmadığını göstərir.*** Hər bir adamın ədası ölkədə xalq təsərrüfatının,yurdda elin,eldə evin ümumi vəziyyətinə uyğun deyildirsə,yalan,əsassız və gülüncdür.*** Öz barəmdə nə qədər aşağı fikirdə oluramsa,hərəkətlərim o qədər düzgün alınır və mən onlara görə az əzab çəkirəm.*** Embrionda yetkin fərdin imkanlarının hamısı olduğu kimi,hələ dil açmamış uşağın qığıltısında da nitqin bütün başlıca komponentləri vardır.*** Tərbiyə qarşılıqlı prosesdir.Bu mənada ki,nə xalis tərbiyəçi var,nə xalis tərbiyə olunan.Fərq yalnız ondadır ki,birində tərbiyəçilik müəyyənedicidir,o birində tərbiyə edilənlik.*** Axın nə qədər yeyindirsə,üzərimizdə hökmü də o qədər güclüdür.Nə qədər yavaş yeriyiriksə,addımımızı o qədər sərrast atırıq.*** Şəxsiyyətin keyfiyyətinə milliyyətin heç bir təsiri yoxdur.*** Üz gözəlliyinin şəxsiyyətə dəxli yoxdur.113 *** Çalışın ki,xəlvətdəki qanacağınızla üzdəki qanacağınız bir-birinə yaxın olsun.Özünüzü gücə salmamaq üçün üzdə həddindən artıq qanacaqlı olmağa çalışmayın.*** Qorxu – qorxulanın nüfuzunun tərkib hissəsi deyil.*** Elə bir peşə,elə bir ixtisas,elə bir vəzifə tanımıram ki,axmaq adamı dəyişdirib ağıllı eləsin.*** Heç vaxt həyatda yalnız bir dünya baxışı olmayacaq.Heç də ən çox tərəfdarı olan baxış ən yaxşı baxış deyildir.Özünü itirmə! *** Qalib olmaqmı istəyirsən,haqqı bulmaqmı? Unutma ki,bunlar eyni şey deyildir.*** Təknəyə nisbətən tarlanın üstünə daha qətiyyətlə daha şəstlə yeriməli.*** Bazarda meyvə-tərəvəz bitmir,bazarda camış-inək sağılmır.Əlizəmbilli bazara gedəndə çöllərdə tər tökənləri göz önünə gətirin və əda-iddialarınızı nizama salın,ayıbdır! *** Tərbiyədən geniş təmərküzləşmə sahəsi yoxdur.O,atmosfer havası təki heç bir dövlətə tabe olmayan yeganə qlobal sistemdir.Başqa sözdə:Tərbiyə bir zəncirdir ki,Odlu Torpaqda bircə halqası tərpəndikdə dalğası Dejnyov burnunda hiss olunur.Gəl gör qonşuluqda ola! *** Xarakter insan şəxsiyyəti axarının yatağı,məcrasıdır.İbtidadan başlanan,məqsədli tərbiyə bu yatağı tamamilə müəyyən istiqamət boyunca çəkir.Gecikmiş tərbiyə – 114 "sonradan tərbiyə" isə çayın o tayından bu tayına,bu tayından o tayına əsən küləyə bənzəyir.*** Evlənməyə hazırlaşan oğlan ən əvvəl düşünməlidir ki,gələcək oğul-qızına necə ana seçir.*** Pis o deyildir ki,uşaq uşaqlıq edir,pis odur ki,böyük huşsuz olur.*** Dərdim müəllimimdir.*** Ağıl çaya bənzəyir:yatağı genişləndikcə çay dayazlaşır.*** Tərbiyənin realizmi özünü onda göstərir ki,tərbiyəçi "general olmaq istəməyən əsgər." "kəlamını" qatlayıb qoyur palazın altına.Başqa sözlə:Bağbanlıqdan fərqli olaraq,tərbiyəçilikdə calaq tutmur.*** Tərbiyə artıq IV kurs tələbələri qarşısında Don Kixot rolunda çıxış edir,çünki 20 yaşı keçmiş adamı tərbiyə yox,idarə etmək lazımdır.*** Realist tərbiyədə (tərbiyə elə realist olmalıdır)dərziliyə bənzərlik var:o,hər kəsin təbii imkanlarını onun öz boy və eninə uyğun biçməyə çalışır.*** Dəqiq yaddasaxlama hər cür biliyin canıdır.*** Möhkəm yaddaşsız bilik pəltək natiqə bənzəyir.*** Yarımçıq tərbiyə gödək yorğan kimidir:başına çəkirsən – ayağın aşıq qalır,ayağına çəkirsən – başın.*** 115 Bacarmadığım işə girişməkdən özümü saxlamağı da kaş bacaraydım! *** Tərbiyə şahmat piyadasına geriyə və yana hərəkət etməyi öyrətmək iddiasına düşməməlidir.*** Bilik cinə bənzəyir:səs-küy olan yerə yaxın düşmür.*** Tərbiyə işindən başı çıxmayan,qanında müəllimlik olmayan adamların ata-ana olması bəşəriyyətin zərərinədir.*** Kütlə içinə çıxmayan,kütləyə rəng verməyən,kütlədən rəng almayan müxalifət ifrata varsa da,təqib olunmur.Əksinə,o,hakimin geyimini daha göyçək göstərən bir rəng,ekzotika rolunu oynayır.*** Uşağın tərbiyəsini böyüyün ədalətsizliyi qədər heç nə poza bilməz.*** Minnətdarlıq duyğusu çox pis tərbiyəçidir,o qədər pisdir ki,demək olar tərbiyəni pozur.*** Deyirlər,dənizdə özünütəmizləmə xisləti vardır.Bu,dənizin böyüklüyündədir.Dənizə bənzəməli! *** Nə qədər ki,insan özünü təhlil ilə məşğuldur – axar çaya bənzəyir.Elə ki,özünütəhlil dayandı – insan durğun suya dönür və mütləq ağırlaşır,iylənir.*** Canlıların ən qorxuncu özünütəhlil ilə məşğul olmayan adamdır.*** Sürü içində yaşayıb öz fərdiyyətini saxlamaq – igidlikdir.*** 116 Tanrı baba insanı bütövlükdə yaxşı yaradıb,ancaq onda çox ciddi bir çatışmazlıq qoyub:insanın içəridən özünə baxmaq üçün heç olmasa bircə gözü olmalıydı.*** Bütün kitablar mənə yalnız düşünməyi öyrətsələr,bəsimdir:düşünməklə bütün zəruri bilikləri əldə edərəm.*** Heyvana qarşı heyvan tədbiri,məxluqa qarşı məxluq tədbiri,adama qarşı adam tədbiri.Tədbir görən insandır.*** Ona görə “Yaxşı igidin adını eşit,üzünü görmə” ki,ad çıxartmaq asandır,adı yaşatmaq çətin.*** Cana bir təmrin yetərsə,ruha yüzü azdır.*** Deyirsən “kişi olsaydım! ” Ancaq bil ki,qadınlığı bacardığın qədər kişiliyi bacarardın.*** Kişi olmaq üçün erkək olmağa ehtiyac yoxdur – sənin “kişiliyin” elə qadınlığındır.*** Deyirsən “kişi olsaydım”! Qadın oldun yarıdıq,qaldı kişi olmağın.*** Ağa maarifləndi – Elman oldu.Elman maarifləndi – Safruh oldu.Safruh maariflənsəydi – Ata olardı.*** İnsanı bacarıqsızlığından atrıq,bacarıqları,sel kimi aşıb-daşan qüvvələri məhv edir.*** Zor da müəllimdir – İnsan əlində! *** Övladlıqdan Ailəyə doğru.Ata Amalına gedən yol belədir.*** 117 Bircə yol var Ata mənzilinə aparan – Övladlıq yolu! *** Qanmaq mənzili Qanmazlıq yolunun qutaracağındadır.*** Özünüdanlaq – özünütanımaq,özünəçatmaq,özünüucaltmaq yoludur.*** Yazmamaq! – yormamaq üçün.Öyrənmək! – yaşatmaq üçün,sevgilər üçün! Sinə dolusu gülə-gülə yaşamaq üçün – öyrənmək,öyrənmək,öyrənmək!.*** Əmək tərbiyəsi – yalnız əməyə öyrətmək deyildir,bəlkə də ən az dərəcəli əməyə öyrətməkdir.Əmək tərbiyəsi ən qədim,ən geniş,ən gələcəkli tərbiyə sistemidir.Bulvar gəzintisinə də onun dəxli var,dəb evinə də,mehmanxana nömrəsinə də,siyasətə də.Ona dəxli olmayan insan tərpənişi yoxdur.*** Nə deyir,nə istəyir əmək tərbiyəsi sistemi? Bu sistemin müəllifi,bu məktəbin yiyəsi kimdir? *** Ad-san çıxartmaq – “mənim ardımca gəl” deməkdir.Ona görə də ad-san çıxartmağın məsuliyyəti çətinliyindən çoxdur.*** İnamlara atılan bomba sığınacaq səddi tanımır – can ağrısı kimi.*** İnamlara atılan bombanı o qədər bəzəyib-düzəyir,o qədər yağlayıb-şirniləyirlər ki,hər kəs onu özü alıb gətirir öz evinə.*** Cəmiyyət “qadın azadlığı” adlandırdığı uydurma problemdənsə,qadın maarifi problemini irəli sürməlidir – ümumi insan maarifi probleminin bir hissəsi kimi.*** 118 Maraq və duyğularını buyurub-çağırmağı bacarmayanın tutarlı biliyi olmayacaq.*** Hər şeydən yorulub bezmək olar,insanlıqdan və həqiqətdən başqa,çünki hər şey zamana tabedir,insanlıqdan və həqiqətdən başqa.*** Qanmazın ağıla ehtiyacı olmur.*** İdrakımızın gücü ona çatdı ki,məməlilər dəstəsindən olmağımızı anladıq.*** Uşaq öyüdü götürür,öyüdləri götürmür.*** İnsan olmaq üçün namaza bel bağlamaq olmaz.Beş rükət namaz bircə saata yerləşir,günümüz isə 24 saatdır.*** İçimizdəki yağının yaxşısı pisdir,pisi yaxşı.Çünki pisi söyüb-döyüb oyadır bizi,yaxşısı xoş üz göstərib yuxuya verir.*** Atanın özündən – burdan üfüqəcən uzağam,sözündən – Yerdən Göyəcən uzağam.*** Qocalıqdan ona görə qaçırıq ki,qocalığa məzmunumuz çatışmır.*** Ata ömrünü balaya qurban verməli,“qurban” sözünü heç vaxt dilinə gətirməməlidir; gətirsə – qüsurdur.Ana bala yolunda qurban getsə də,getməsə də,“qurban” sözünü hər gün dönə-dönə dilinə gətirməlidir; gətirməsə-qüsurdur.*** Bala ilə söz-sözə gələndə ata-ananın haqsız,balanın haqlı olması ata-ana üçün üzüqaralıqdır,bala üçün günüqaralıq.*** 119 Özgədən yaxşılıq görmək – yalnız bəhrələnmək üçün deyil,həm də bənzəmək üçündür.*** Xeyir və Şər dastanı:Nə qədər çoxmuşsan içimdə,pislik! Mən səni boğmaqdan cana doymuşam! *** Mənim yaxşılığım ilan ağusunun xeyirxah məqsədlərə yönəldilməsinə bənzəyir:pisliyimi boğa-boğa oluram yaxşı.*** İt insana hürür.Bundan nə itin itliyi azalır,nə də insanın insanlığı.İnsan itin hürməsinə dözür.Bundan itin itliyi azalır,insanın insanlığı artır.*** Heç bir vəzifə insana xəlqi – milli vəzifədən yaxın və əziz ola bilməz.*** Ya bil,ya da bil ki,bilmirsən – onda Sokrata çatarsan.*** “Mən balacayam” sözünün isbatı üçün 50-60 cild gündəlik yazdım.Ehtiyac yoxmuş! 120 GÖZƏLLİK,YAŞAMAQ EŞQİ Vaxtında qocalmaq və vaxtında ölmək təbii inkişafın pillələri olduğu üçün gözəldir.*** Öləndə yalnız gözəlliklərdən ayrılmağıma təəssüflənəcəm.*** Həyat mənə bəzən elə gözəl görünür ki,belə günəş,belə göylər altında,belə torpaq üstündə,belə nəğmələr qoynunda,belə rənglər arasında yaşamaqla yanaşı,ürəklərimizdə darlıq,acgözlük,şöhrətpərəstlik,rəsmiyyət köləliyi kimi sifətləri yaşada bilməyimizə mat qalıram.*** Təbiətin ölməzliyini bilirəm.Bilirəm ki,təbiətin özüm boyda bir hissəsiyəm.Buna görə də əminəm ki,məni yox etmək olmaz.*** Torpağın nələr yaratdığını düşündükcə o mənim gözümdə elə müqəddəsləşir ki,onu ayaqlamağı günah sayıram.*** Ən bacarıqlı sehrçi,ən böyük möcüzə torpaqdır.*** Dahilər də uşaqlar qədər orijinal ola bilməzlər.*** Dəftərçədən bir vərəq cırırdım,çəp cırıldı.”Ah,yaramaz,dünya!” deyə bağırdım.*** 121 Körpələrin özləri,sözləri,oyunları.nəciblik və zəriflik məktəbidir.Bu pulsuz,təmənnasız,hamının üzünə açıq olan məktəbin xidmətlərindən bəhrələnin! *** Cavanlığınla öyünmə,ümidsiz qalarsan – o keçəridir; gözəlliyinlə öyünmə,ruhdan düşərsən – o köçərdir,var-dövlətinlə öyünmə,onun bir adı “var”sa,o biri adı “yox”dur.Müdrikliyinlə öyün.O həmişə səninlə qalar,artar,gəncləşər,səni qocalıqdan,eybəcərlikdən və yoxsulluqdan qoruyar.*** Bir tərəfdə ata,bir tərəfdə ana,ortada cürbəcür biçimli uşaqlar – həyatın ən dəqiq,ən kamil və ən gözəl simmetriyası budur.*** Həyat eşqi,yaşamaq şövqü yalnız cəsurları ucaldır,qorxaqları isə əksinə daha da alçaldır.*** Poeziya insan ömrünün gənclik adlı kiçik bir dövrü üçün “nəzərdə tutulmur”,o,insanın ömür yoldaşı olmalıdır.*** Şeiriyyətini itirmiş insan,qanadı qırılmış quş – birdir.*** Oxucum,yadındamı,bir zaman sən nə qədər təmiz və canlı idin,necə də deyib-gülərdin?! *** Gözəllik gözəlliyə çağırışdır.*** Bir çıraq işıq bir dünya qaranlıqdan daha tez diqqəti çəkir.*** Bəzən dünyanın genişliyi bir damcı göz yaşından asılı olur.*** Hamilə qadın ölümə meydan oxuyur.Hamiləlik onun simasında insanın ölüm üzərində qələbəsidir.*** 122 Sağlamlığın bir bədbəxtliyi var:nə qədər ki,sağlamıq onun xoşbəxtlik olduğunu başa düşmək istəmirik.*** İncəsənətin,xüsusilə musiqinin sehrinə inanmayan kafirdir.*** İnsandan heyvanı tamamilə qovub çıxarsalar,insan boş qalar.*** Ağıllı olmaq yaxşıdır,ancaq qəlbi doydurmaq üçün bu kifayət deyildir.Çünki bəzən qəlbimiz bir dəliliyə dəlicəsinə susayır.*** Qarğanı qəfəsə salmazlar.*** Ürəkdən gülürsünüzsə,dişlərinizin görünməyindən utanmayın.*** Göz yaşları olmasaydı,ürəyimiz çoxdan yanıb külə dönmüşdü:bircə misra şeirdən,bircə zərif təranədən,bircə dəli zəngulədən.*** Yoluxucu sağlamlıq.*** Arabir xəstələnib sağalmaq istəyirəm.Çünki naxoşluğum çıxan kimi insanlarda,bitkilərdə,heyvanlarda olan bütün eybəcərlikləri baxışlarımın iti bıçağı ilə kəsib atır və dünyanı gözəl görürəm,göm-gözəl! *** Yalnız həqiqət gözəldir,başqa adda gözəl tanımıram! *** Maddi gözəllik təkmilləşdikcə onun daşıyıcısı insandan uzaqlaşır.*** Gözəlliyə xor baxan məni təhqir edir.123 *** Həyat zarafat üçün işıq ucu qoymayanda həyatın özü də adamın gözündən düşür.*** Bir dəfə də başını qaldırıb göylərə baxmayan nədən bilsin ki,dünya genişdir?! *** Ədəbiyyatımız Pərvanəni yüz illər boyunca kişi cinsində,Şəmi isə qadın cinsində göstərmiş və bəlkə də haqlı olmuşdur.İndi isə Pərvanə bizim qızlarımızdır.Odur ki,ey “çıraqlar”,aldadıcı işığınızı azaldın! *** Güllər və çiçəklər bitki aləminin ədəbiyyat və incəsənəti,qızılgül isə musiqi çələngidir.*** Qəm-qüssə üzüyola uşaq kimidir:qolundan tutdunmu,səndən əl çəkməyəcək.*** Yaşamağı:işimizdən zövq almağı,düşünməyi,gözəllik və işığın bəxş etdiyi sevinci duymağı yadırğayanda.pulumuz azlıq edir,hər məbləğdə olur-olsun,azlıq edir.*** Nə qədər eybəcərləşsəm də,özümə bir gözəllik yeri saxlayacağam:istər gizli,istər aşkar olan bütün nöqsanlarımı boynuma alacam.*** Şərqin lirik poeziyasını yaradanlara:Gözəllərə söz qoşa-qoşa özünüzü mədh edibsiniz.Axı gözəlliyi duymaq gözəl olmağa nisbətən daha gözəldir.*** Gözəllik çoxaldıqca normaya dönüb,tənqid hədəfinə çevrilir.*** Əgər gözəllikdən gəlməsən vəcdə,124 Gözəllik önündə etməsən səcdə,Bil,gücün,qüvvətin bir çetə dəyməz.*** Cəmiyyətin,xüsusən qadın və qızların “xarabı çıxdığı” barədə söhbətlərlə qulağım dolanda nəinki böyük adam olmağa,hətta saçımı daramağa,şalvarımı ütüləməyə,hamamda çimməyə də həvəsim qalmır.*** Adamlar özlərində İnsanı öldürməsələr,Poeziya onları heç vaxt atıb getməz.*** Vaxtı “tələsdirmək” də “dayandırmaq” qədər (bu mümkün olsaydı belə)mənasız olardı.*** Vaxtı “tələsdirmək” və ya ya “dayandırmaq” cəhdi qoçaqlıqdandır,ya acizlikdən? Məncə,acizlikdən.*** Niyə gənclərin çoxu gözəlliyini tezliklə itirib gözəllərin sırasından çıxır? Çünki onlar öz gözəllikləri ilə kifayətlənir,özlərində qapanıb qalır,gözəllik aşiqi olmurlar.*** Gözəlliyə şəxsi maraq şəxsin həyat normasına çevrilmədikdə tezliklə ölür və ardınca eybəcərliyi çəkib gətirir.*** Gözəl olmaq bir məqamdırsa,gözəlliyi duymaq bir ömürdür.*** Təbiət-sənətkar özünə qarşı o qədər tələbkardır ki,çəkdiyi lövhələri hər il,hər fəsil təzələyir.*** Canımıza dolan həyat qüvvəsi quyuya düşən daş kimi batıb qalmasın,gülüş olub dodaqlarımızdan süzülsün,həyatın ümumi sevincinə qoşulsun! *** 125 Heyranlıqdan ölmək heyvanlıqdan ölməyə qarşı peyvənddir.*** “Bir yaylığım vardı gülü özündən”.*** Böyük adam üzünü göylərə tutub dedi:Uca göylər,mənə verdiklərinizi alın,görün məndə nə qalır?! *** Mənəvi tellər qırılanda yaşamaq duzunu itirir.Duzsuz xörək kimi həyat ağızdan tökülür,söz ağızdan tökülür.*** Günbəzdə qoz necə dayanarsa,şeriyyətini itirmiş ürəyə də tərbiyə eləcə dolar.*** Yaxşı da,gözəl də kəmiyyət bildirən sözlərdir.“Yaxşı” – az deməkdir,“gözəl” – lap az.*** Bir tələsmək beş tələsməmək üçündür.Tələsmək məqamdırsa,tələsməmək həyatdır.*** Ey bitməmiş,bitməyəcək,bitkin dünya! *** Tələsgənliyə qarşı müharibə elan edilməlidir,çünki o,insan səadətinin,təfəkkür işığının qənimidir.*** Bilsəm ki,ölürəm,son saatımdır,yenə də imkanım olsa,oturduğum yeri səliqəyə salaram.Bilsəm ki,mən sonuncuyam,məndən sonra bu Yer üzündə daha bir insan qalmır,yenə də imkanım olsa,oturduğum yeri səliqə-sahmana salaram.*** İnkişafın sürətli yox,intensiv,dolğun olması uğrunda çalışmaq lazımdır.Həyata sürət yox,intensivlik,dolğunluq,ləngər xasdır.*** 126 Həyatın sürəti onun nisbi “sükunət” halıdır.*** Genişlik nə deməkdir? Məsələn,Yer planeti boyda olduqda,Günəşin heç vaxt batmaması! *** Rədd olsun tənbəl gözəllik,rədd olsun vara yıxılan gözəllik! *** Məzmunsuz gözəl,qənirsiz də olsa,sürtük pul kimi bir şeydir.*** Sahildə təmiz havanı sədəqə kimi almaq dənizi də,havanı da,sahili də murdarlayır.*** Tovuz quşunun bircə lələyi də bizi tovuz kimi bəzəməyə yetər.*** Boşlar deyirlər ki,dünya boşdur.*** Böyük şəhərlərin bir cəhəti çox pisdir ki,onlarda təkliyə çəkilib ağlamağa yer olmur.*** Sabunu təmiz saxlayın.*** Gözəllik hissinin əsasında biliksizlikdən və ya yoxsulluqdan doğan heyrət durursa,o ötəridir.*** Dünya bir gözəllik sərgisidir ki,onda hərə öz varını göstərir:qozbel – öz gözəl ürəyini,ürəksiz – öz gözəl üzünü,bülbül – səsini,tovuz – lələyini.*** “Ustalıq”,“sənətkarlıq”,”zövq” deyilən şeylər əslində müdrikləşmiş həyat eşqidir.*** 127 Nə qədər ağ dəftərim qalacaq,nə qədər deyilməmiş sözüm!.Bu mənasız təəssüfdən insan öz canını qurtarmalıdır.*** Qadının gözəlliyini onun şəxsiyyətindən ayırıb sevmək eybəcərliyə doğru aparır.*** Gözəllik də,eybəcərlik də məzmundadır,yalnız məzmunda! *** İfşa olunmaq dərin yaranın deşilib çirkdən təmizlənməsinə bənzəyir.*** İfşa olunmaq gözəlliyi.*** Məchulluqda gözəllik yoxdur.*** Məchulluqdakı gözəllik gümanı da,“əzəmət” və “ülvilik” axtarışı da öz kökü etibarı ilə xurafatdır.*** Hər cür ədabazlığın,meşşanlığın,görünüşə vurğunluğun kökü məchulluqda gözəllik axtarmaq xurafatıdır.Belə yanaşdıqda görmək çətin deyildir ki,üzdə gözəllik olmur.*** Məchulluqda gözəllik aramaq müftə çörək axtarmağa bənzər.*** Gözəllikdə obyektivlik yalnız onun prinsipindədir.Bu prinsip ondan ibarətdir ki,ən gözəl quş gətirməyə göndəriləndə gedib özünün yumurtadan yenicə çıxmış,zılğa balasını gətirən ala qarğa eyni məqsədlə gedib öz balasını gətirən tovuzquşunu başa düşməlidir.*** 128 Əgər sən tovuzquşunun ala qarğadan gözəl olduğunu iddia edirsənsə,gözəlliyin obyektiv deyil,subyektiv anlayış olduğunu təsdiq etmiş olursan.*** Asudə vaxtım nə elə az olmadı ki,heyvanlıqda qalam,nə elə çox olmadı ki,insanlığa ucalam.*** Mənə daim:“Tez ol!” deyincə,“Tez öl!” desəniz,daha yaxşı olar,çünki daim tez olmaq tez ölməyə can atmaqdır.*** İnsanı heyran qoyan bir gözəllik yaratmaq üçün təbiətə bircə tovuz lələyi də bəsdir.*** Gənclik gözəlliyin yalnız ötəri bir ünsürüdür.*** Həyatın o başındakı eybəcərlik həyatın bu başındakı gözəlliyə hərisliyin törətməsidir.*** Arif “Şur” oxuyurdu.Yığnaqdaydım.Ağlaya bilmədim.Göz yaşım içimdə boğuldu.*** Tarın əla köklənməsi simlərin qulağının burulmasından çox,çanağın sinəyə sıxılmasından asılıdır.*** Yaz,sənə bənzəyən nəğməm olaydı! *** Bugünkü çoxlu tapıntı sabahkı çoxlu itki deməkdir.Bunu qabaqcadan nəzərə almayan adam tapdıqca sevinib dünyanı toyxana sanır,itirdikcə dərdə qərq olub dünyanı yasxana qanır.*** Qızıl qiymətdən düşər ki,heyranlığın gözlərdən axıtdığı göz yaşları qiymətdən düşməz.*** 129 Heyranlıq duyğusunda özünüdanma məqamı olmalıdır,yoxsa o,naşı heyrətindən seçilməz.*** İnsanın ölümsüzlüyü – əbədiyyəti də,sonsuzluğu – tükənməzliyi də bu dünyadakı 60-70 illik ömürdədir.Bu ömürdə həmin sifətlərin hamısı var.*** Hər bir orqanizmin uzunömürlüyü onun yekəliyindən və hətta gücündən deyil,sağlamlığından,deməli təmizliyindən asılıdır.*** Yaşayış ağırlaşan kimi eybəcərlər dalda-bucaqdan çıxıb dəbə düşürlər.*** İyrənc söz – onu deyənin ağzına öz yeri kimi yaraşır,eşidənin qulağına yaraşıb-yaraşmaması onun özündən asılıdır.*** Gülməyə qalsa,hər şeyə gülmək olar.Lağa qoyub ələ salmağa dayansaq,hər şeyi lağa qoyub ələ sala bilərik.Yaxşını seçib yığan maqnit olmaq gərək! *** Gözəl sənət əsəri ilə yaxınlıqdan sonra adamın ürəyi sanki nümunəvi türk hamamında yuyunub çıxır.*** Duyduqlarımızın hamısını sözlə verə bilsəydik,musiqi nəyə gərəkdi?! *** Ah,ey gözəl! Sən kimin əsərisən?! Get,ona de ki,zəhmət çəkib sənə ölməzlik də versin.*** Gözəllik özündə yoxdursa,başqa yerdə axtarma – tapmayacaqsan,dad ağzında yoxdursa,başqa yerdə axtarma – tapmayacaqsan.130 *** Şərəfi pozulmuş ailədə udulan hava palçığa bulaşmış tikənin ağıza qoyulması kimidir.*** Telefon zəngi:Əzizim,abışqanı aç,bayıra bax,gör bir necə işıqlı gündür! İlin bu son günündə Günəş xanım necə də səxavətlidir! Sevincini bölüşməyə bir kəs tapmasan,mən yaxındayam.*** Əlin aşağı olduğu halda,kefinin yuxarı olması sənin mənəviyyatca təmiz adam olduğunu göstərir.*** Təbiətdə hər şey bircədir.Variantsızlıq ən çoxu vaxta aiddir.Tükənməz vaxt axınında bircə anın belə,variantı yoxdur.*** Əsillik uğrunda ölmək üçün ürəyim gedir.Bu dünyada yaşamaqla bu dünyadan köçmək vəhdət təşkil etməlidir.Bax bu vəhdət anlamında əsillik uğrunda ölmək üçün ürəyim gedir.***-Ata,ağacların ürəyi var?-Var,bala! Hər ağacın çiçəyi onun ürəyidir.*** Düşmən üstümə Muğamatla gələrsə,məni məğlub edər – mənim Muğamata qarşı qüvvəm yoxdur.*** Düşmən üstümə Muğamatla gələrsə,dostum olar.*** Niyə mənə gözəl gəlirsən,gözəl olmayan dünya?! *** Salam,günüm-günəşim! Salam olsun hüsnünə,Hansı savab işimçün nur səpirsən üstümə?! *** Yatmır ürəyimə bu dünya,yatmır! 131 *** Ürəyimdə elə tufanlar qaynayır,bilmirəm adamlardan onu necə gizlədirəm,bilmirəm necə olur ki,onlar məni tutub öldürmürlər.*** Adama insanlıqdan danışmaq xonça şaxını bəzəmək kimi bir şeydir.*** Gözünü qamaşdırram cırıqca şalvarımla,Bağrını çatladaram bu azacıq varımla! *** Daim işləyə-işləyə ağ günü yaratmaq olar,yaşamaq yox.Ağ günü yaşamağın özü – işdir.Ağgün olmaq üçün mənə asudə vaxt,başqa işlərdən azad vaxt gərəkdir.*** Çılğın çılğınlıqdan ayıl ha ayılda xeyirin üstünə cumuxursa,cazdan çıldırıbmış,şərə cumursa-Muğamatdan bayılıbmış.*** Ağlamaq – böyük sənətdir! Sənətlər içində ondan böyük olanı yoxdur.*** İnsan müdrikləşdikcə həyat gözəlləşir,həyat gözəlləşdikcə ölüm adiləşir.*** "Göylər! Üzünüzə şax baxmaq haqqı istəyirəm"."Onda kirini boynuna al və qoy qalsın dünənində".*** İnsanın heyranlıq duyğusu nə qədər fantastik olur-olsun,təbiətin gözəllik yaratmaq bacarığından aşağıdır.*** Günəş obyektin yarısını işıqlandırır,bu zaman obyektin yarısı kölgəli qalır.Ancaq Yer günəşin başına daim fırlanır və işıqla kölgə arası kəsilmədən bir-birini əvəz edir.Sevinclə qəm 132 də belədir.Deməli,gedişdən işıqlı və ya kölgəli nəticə çıxarmaq öz ixtiyarımızda qalır.*** Həyat tərzi – sağlamlığı insanlaşdırır,idman məşqləri – sağlamlığı meşşanlaşdırır.*** Bütün duyğularımı həm də biliyə çevirə biləydim! Bütün biliklərimi həm də duyğuya çevirə biləydim! *** Təmizlikdən can necə sevinirsə,ruh da eləcə sevinir,ancaq birəbeş artıq qüvvəylə.*** Görünüş aldadıcıymış – adamların anladığı anlamda insan qocalmırmış.Adamların qorxduqları qocalıq insana aid deyilmiş.Adamların qorxduqları qocalıq insanın sevinciymiş.*** Sonevə (qəbirə)adam dəhşət içində gedir,insan sevinc içində.*** Son evə adam itki dəhşəti aparır,insan idrak sevinci.*** Adam – insanın uzaq keçmişi.İnsan – adamın uzaq gələcəyi.*** Çiçəyin dilçəyi – ürək,ləçəyi dil-dodaq,ətri – söz,rəngi – sözün ahəngi.*** Mənim payızım yaza doğrudur,yazım – payıza doğru.Hər ikisində payıza şadam – o mənim üçün dirilmə rəmzidir.*** Mənim ilimdə üç fəsil var:qış,yazyay və payız.Qış mənim məişətimdir,qışıma ev-eşik qayğıları ortaqdır.Yazla yay – mərəkədir,karvansaradır,ağız deyəni qulaq eşitmir,it yiyəsini 133 tanımır,o ki qaldı özünü tanımaq ola! Payız – şeir yazdığım otaqdır,qulağıma sevgilimin pıçıltılarıdır.Ölməzliyimdir payız! *** Çiçək növbəsi uzun gərək,çörək növbəsi gödək.*** Ağlamıram ki ürəyim boşalar.*** Ağlamaq və sevmək ustasıyam.Başqa işlər öyrənməyə ömrüm çatmadı.*** Əlim bağlandı ki,dilim açılsın – dilim açılmadı.Dilim bağlandı ki,qəlbim açılsın – qəlbim açıldı – deyimlər ondan saçıldı.*** Gözəl mahnını dinləyib ağlayıram,dərdli sözü oxuyub ağlayıram.Məgər mən dinləyənə,mən oxuyana qədər həmin həzinlik,həmin dərd yox idimi? *** Saza ağlamağımdan bilirəm ki,türkəm.*** Yetmiş yaşlılar yanında iyirmi yaşım təsəlli deyil mənə,şeirsizlər yanında minbir şeirim təsəlli deyil mənə,oğulsuzlar yanında yeddi oğlum təsəlli deyil mənə.Təsəlli isə istəyirəm.Nədəsə var təsəlli! *** Göydə uçan quşlar kimi insana da genişlik gərək! *** Gəlin dünyanın genişliyini dünyanı dar eləyənlərin əlindən alaq! *** Ata evinə "Dünya dardır" qaranlığıyla gedən oradan "dünya genişdir!" işığıyla qayıdır.*** 134 Maddiyyat artdıqca dəyərdən düşür,ruhaniyyat artdıqca dəyəri yüksəlir.*** Əhliləşmə,ürəyim,vəhşi qal! Qorunu bu əhlilərin qaranlığından qoru! *** Kişinin bir əzələsi də qadınlaşmamalı,qadının bir əzələsi də kişiləşməməlidir.İdeal uyumun tələbi belədir.*** Bənövşə ətri,qızılgül tamaşası,göy genişliyi,Ata nizamı,Ana-bala sevişməsi,Vətəndə yaşayıb ölmək,saza coşmaq,muğama dalmaq."Cənnət" deyilən şey bu deyilsə,quruca səsdir.*** Oğlum,tələsmə! Tələsməsən,min il yaşarsan! Həmin o min ildə də tələsməsən – ölməzsən! *** Realizm:"Olan budur",idealizm:"Bu mənə azdır,mən Onu istəyirəm!".*** Nə qədər müasirləşsəm də,"Tərəkəmə" çalınan kimi görürəm ki,tərəkəməyəm və tərəkəməlik həmişə yenidir və ölməzdir.*** Ürəyimdə:Dünya boyda dostluq var-yağılığa inanmaram! Dünya boyda sevgi var-sevgisizliyə inanmaram! Dünya boyda işıq var-qaranlığa inanmaram! *** Yeni ev tikmək – yeni doğuluş sevinci.Atılmış evi düzəldib orada yenidən çıraq yandırmaq – ondan da üstün – dirilmə sevinci! *** Ağ çiçəklik diktatorluq diktə etdi mənə.135 Al çiçəklik diktatorluq diktə etdi mənə.Ağsaqqallıq diktatorluq diktə etdi mənə.Ağbirçəklik diktatorluq diktə etdi mənə.Ağ çiçəkliyi,al çiçəkliyi tapdamayın! Ağsaqqallığı,ağbirçəkliyi lağa qoymayın! *** Çörək qazanmaq məqsədi aradan qalxanda başlanacaq bəşərin insanlıq çağı.*** Çörək qazanmaq çıxılmazlığı – bütün ömrüm – təhqirim.Çörək – sevgili,nəğməli,eşqli,ehtizazlı insan əməyinin əlavə,ikinci,törəmə məhsulu kimi qazanılmayınca – Yer üzündə insan həyatı olmayacaq.*** İnsan – hələ gümandır,xülyadır,ilğımdır.– nağıllarımızın uçan xalçası kimi.*** Küçədə türkü oxuya-oxuya gəzən dəlidən fərqim ondadır ki,mən türkümü içərimdə oxuyuram.*** İnsan yolu:Mehribanlıqdan – mehrə.Adam yolu:Mehrdən – mehribanlığa.Məxluq yolu:Mehrdən – yağılığa.*** Xalq musiqisi deyir – içəridə həqiqət belədir,içəridə beləsən,zövqlü-şövqlü,sadə,gözəl,təmiz,igid,duyğun və duyğulu.İçəridə özünsən.Bayırda çaşma və çaşdırma.*** "Çobanbayatı" – çobanın alimliyi,bəstəçi dahiliyidir,bununla o,qoyunun qəlbindəki musiqini üzə çıxarıb,insanla qoyunun doğmalığını kəşf eləyib.*** "Çobanbayatı" müqəddəs bir haraydır:"A qoyun,vallah sən heyvan deyilsən – ruhsan,rəmzsən!".136 *** "Növlərin mənşəyi" (təkamül nəzəriyyəsi)"Çobanbayatı" ilə yanaşı qoyula bilməz.*** İnsan – imkandır:Yerdən – göyəcən,Təpədən – dırnağacan,Heyvandan – Allahacan.Nə əlini üz,nə arxayınlaş.*** Çirklilik – çirkli eləmək,təmizlik – təmiz eləmək olduğu kimi,ağgünlü olmaq da ağgünlü eləməkdir.*** Başdan-ayağa sevincəm:xəstələnəndə ölməməyimə sevinirəm,sağlam olanda sağlamlığıma sevinirəm,öləndə əzablardan qurtulmağıma sevinəcəyəm.*** Həyat biliyə sığmır,eşqə sığır.*** Gözəl nə yazıramsa,gözəl yaşamaq – olmaq diləyimdir.*** Nə yazmışamsa insana,insaniliyə dair,hamısı atam Ağanın yanğılarıdır.Mən onun ürəyində zamanın,mühitin,adamların,cəmiyyətin,ata-anasının,arvad-uşağının boğub öldürmək istədikləri gözəllikləri üzə çıxarmaq və yaşatmaq istəmişəm; savadsızlığı ucbatından özünün ad verə bilmədiyi ülviliklərinə ad vermişəm.*** Uğurlu maddiyyatçı – ağgünü (xoşbəxtliyi)özü üçün uydurur,uğursuz maddiyyatçı – qaragünlü (bədbəxt)olur,ruhaniyyatçı – ağgünlü (xoşbəxt)olur.*** "Gəlinatlanması" oyun havasını oyun havası deyil,belə adlandırmalı:"Qız ürəyinin özəyi".Ya da:"Müqəddəs qız 137 ürəyinin özəyi".Ya da:"Qız ürəyinin müqəddəs duası".Ya da:"Cismaninin Ruhanidə itməsi".*** Xalq musiqisi – dinimdir,inamımdır,imanımdır,duamdır,virdimdir,ricamdır,namazım,orucum,pəhrizimdir; məktəbim,öyüdüm,nəsihətimdir; müalicəmdir.*** Atamın üz qoyduğu torpaq haqqı – mənim xalq musiqisindən başqa heç bir dinə,heç bir təlimə ehtiyacım yoxdur.*** Atamın üz qoyduğu torpağa and olsun ki,xalq musiqisinə qəsd edildiyi üçün dünyanı Çingizxan,Teymur zəlzələsi gözləyir.*** Moruq da dadlıdır,çiyələk də,tut da dadlıdır,üzüm də.Başına dolanım bu əlvanlığın! *** Atalıların anlamında bunun kimi:gecə də gözəldir,gündüz də,qaranlıq da gözəldir,işıq da,səssizlik də gözəldir,şenlik də,qocalıq da gözəldir,gənclik də.Gözəl-gözələ bərabərdir,ancaq gözəl gözəlin eyni deyil.Necə ki,dad-dada bərabərdir,ancaq dad dadın eyni deyil:moruğun moruq dadı var,çiyələyin çiyələk dadı.Başına dolanım bu bənzərsizliyin! *** Yer üzündə bircə də adi xalq,bircə də adi insan yoxdur.Hamı – Göydən düşüb,ancaq öz evinə,öz elinə,öz torpağına və öz torpağında.*** Özünün Göydən düşməsi fikrini özüylə başqa evə,elə,torpağa aparmaq istəyən – Göydən düşür – adiləşir və şərləşir.*** 138 Göydəndüşən olmaq – müqayisə üçün deyildir,üstünlük bildirmir,vəcd üçündür.Ali dərəcədə bərabərlik və doğmalıq üçündür.*** Ata Peyğəmbər özünü heç kəsdən üstün tutmur,baxmayaraq ki,Göydən düşüb,Yerdə Göyü yaşadır,Yeri Göyləşdirir.*** Özünü başqalarından üstün və ya alçaq tutmaq – adilərin işidir.Göydən düşmək isə – adiliyin adilərin işidir.Göydən düşmək isə – adiliyin ölümüdür.*** Atam da doğmadır,anam da,qardaşım da doğmadır,bacım da,Yurdum da doğmadır,elim də.Ancaq yenə də doğmalıqdan doymamışam,doğmalıq acıyam.*** Eşşək istəmir ki,qurd onu yesin.Ancaq "dayısını" görən kimi onun dalınca gedir – yeyilənəcən.Gözəllik,səliqə-sahman da mənim "qurd dayımdır".*** Üzümün gözəlliyi azaldıqca qəlbimin gözəlliyi artır.*** Adi sözün deyə bilmədiyini şeir deyir,şeirin deyə bilmədiyini musiqi deyir,musiqinin deyə bilmədiyini göz yaşı deyir,göz yaşının deyə bilmədiyini ölüm deyir.*** Heç görmədim ki,ağrımdan işıq doğulmasın.*** Bu istəklər ki,Təbiət anamız bu qədər və bu gücdə bizə verib – özü də bilmədən ağgünlük (xoşbəxtlik)imkanını əlimizdən alıb.*** Kaş yaşa dolmayaydım,cavan da qalmayaydım:yaşa doldum,gəncliyimin ölümünün şahidi oldum.139 *** Özduyğum o qədər yüksəkdir ki,belə duyğularla müqəddəslik yaratmamaq – ən böyük israfçılıqdır.*** "Ovçuluğa meyl salıb,neçə ceyran nişan almaq"-ruhani yoxsulluq əlamətidir.*** Bircə danılmaz istedadım varsa – ağlamağımdır,bircə qiymətli gövhərim varsa – göz yaşımdır.*** Zalım balasının 365 yeri var – gündə biri ağrıyır.Dörd ildə bircə gün ağrımır andır,ona da peşmandır.*** Ən tünd içkini Qara Zurnanın müqəddəs boğazından başıma şəkib içdim.*** İmkanım olsa,ömrüm boyu Qara Zurnaya qulaq assam – ikiyə bölünərəm:göz yaşına və deyimlərə.*** Mən əməyimə vurğunam.Əməkhaqqıma münasibətimin ən yüksək qiyməti bərabərdir:əməyimə vurğunluğum çıxaq bir.*** Əməyimlə öyünürəm,əməkhaqqıma sevinirəm.*** Eşşəyin ağgünlüyü az yüklənməyində,çox yemək-içməyində ola bilər.*** Yağışlı havadır,başıaçıq gəzirəm Bakımın küçələriynən.İçərimdə Füzuli Məcnunun boyunu səvir,cavan Cabbar göyə çıxır,Koroğlunun Qıratı kişnəyir,Ədalət sazının simini qırır.Mən yaşa dolduqca onlar yetkinləşirlər.*** Gecəni də sevirəm,gündüzü də,ancaq gecə-gündüz qəlibinə sığışmaq istımirəm.140 *** Mənim gördüyüm dünya başdan-başa möcüzədir,sehrdir,mənə göstərilən dünya başdan-ayağa darıxdırıcı antidünyadır.*** Mənə göstərilən dünya mənasızlıq – dünyasızlıq variantlarıdır.*** Hər şeydə yaxşılıq ara – tapsan da,tapmasan da – dünyanın işığını yalnız bu yol ilə artırmaq olar.*** Səni sevməkdən başım açılmadı ki,bir iş tutum.*** Yola çıxan kimi qəlbimdə muğam zillənir,evə gələn kimi qəlbimdə saz dillənir.Muğam evə səsləyir məni,saz – yola.*** Sevgilərim! Əsirliyinizdən çıxa bilmədim.Yaşa dolduqca gördüm ki,dünya yuxuymuş,səadət yoxuymuş sizdən başqa,sevgilərim! *** Maddi və ruh.Maddi – qabdır,ruh – qabdakı su,şərbət,mey; maddi çiçəkdir,ruh – çiçəyin ətri,rıəngi; maddi – erkəkdir,dişidir,döldür,ruh – ata,ana,övlad.Maddi – biçimini dəyişəndir,köhnələndir,öləndir,ruh – dəyişməz,köhnəlməz,ölməz.Maddi dünyadır,ruh – sevgilərim! *** Səhər xanımım! Sənin ilk gəlişinə bir türkü qoşacağam,ikinci gəlişinə – ondan ötəsini,üçüncüsünə – daha yaxşısını,dördüncüsünə – Göylərə yararını,beşincisinə – durmuşca qalarını.*** Eşqim bir əlimə on qarpız verdi:sevmək,öyrənmək,qurmaq,ucalmaq,ucaltmaq.Tale o biri əlimə bir qarpız verdi:çörək dərdi.Dərdim eşqimin verdiklərini vurub əlimdən saldı.141 *** Heç vaxt çörəyi "içindəki qida maddələrinə görə" yeməmişəm,heç vaxt heç bir almanı "içindəki vitaminə görə" yeməmişəm.*** Mən ölməzəm,sən ölməzsən,Bəs bu ölüm kim üçündür? Ölülər üçün! *** Notlar yazdım bir-birindən gözəl.Gözəl notlarım,sizi kim çalacaq?! 142 ƏDƏBİYYAT,İNCƏSƏNƏT Sevən gənclərin əksərriyyətində poeziya sənət kimi yox,xammal kimi mövcuddur.Onların sevgi nəğmələrinin oxşarlığı bundandır.*** Haray çəkirik ki,bir iz qoymamış dünyadan köçməyək.Çox vaxt unuduruq ki,bu izin gələcək nəslə faydası olcaqmı və deməli,onun bizdən sonra yaşamağa haqqı varmı.*** Tarix baxımından yeni olan müəlliflərin əskilərə nisbətən bir üstünlüyü var:birincilər ikinciləri istədikləri kimi yoza bilərlər,ikincilərin isə nə eyni cür hərəkət etməyə,nə də öz sevinclərini və ya etirazlarını bildirməyə imkanı olur.*** Özün bir ömür yaşamalısan ki,bir ömrün tarixini həqiqətə uyğun yaza biləsən.Yazıçı olmaq istəyi məcbur edir ki,özündən ömürlər və həqiqətlər uydurasan.*** Mən bir adamı bütün baxışları ilə birlikdə sərbəstcə qucaqlaya bilirəmsə,ondan elmliyəm.*** Oxuduğum kamil sənət əsərləri,daha doğrusu,yüksək bədiiliklə qələmə alınmış yüksək ideyalar məni quyunun dibindən quyunun ağzınacan qaldırır.İrəli bircə addım atmağa özümdə bacarıq olmadığı üçün kitabı qatlayan kimi yenə də 143 quyunun dibinə düşürəm.Görəsən,Yer üzündə alnıaçıq addımlayanları bu ideyalar haraya qaldırır?! *** Çox vaxt xəyalda yaratdığımız surətlər bizə yalnız ona görə gözəl görünür ki,biz onları orada real bir gözəlliklə yanaşı qoymuruq.Odur ki,onlar mövcud gözəlliklər arasında çıxanda gülünc və sönük görünürlər.*** Sənət həyatla,mövcud ictimai quruluşla polemika aparmasa,yerində sayar.*** Başlıq – yazının ən yığcam konspektidir.*** Məişət çox istedadların (xüsusən qadınlar arasında)sönməsinə və ya heç parlamamasına səbəb olur.Görəsən,hansı daha zəruridir:məişət,yoxsa istedad? *** Kulinariya sənətə çevriləndən bəri ədəbiyyat və incəsənətin güclü bir rəqibi kimi çıxış edir.*** Bədii ədəbiyyat mexaniki təsir göstərə bilsəydi,“dünyanı düzəltmək” üçün beş-on kitab yetərdi.*** Bədiilik bəzən Əlinin papağını Vəlinin başına qoymaqla “yaradılır”.Məsələn,belə:gözün qulağı,qulağın gözü və b.k.*** İncəsənət mənim başa düşmədiyim bir dildə həyat boyu səpələnib,kitablar onu mənim başa düşdüyüm bir dilə çevirir.*** Mövzu və forma tarixi ola bilər,köhnələ bilər,məzmun isə həmişə müasir və yeni olmalıdır.*** Hər insan bir tipdir.Tip yaratmaq üçün “ümumiləşdirmə” aparmaq tipik xüsusiyyətləri qüvvətə yüksəltmək kimi bir 144 şeydir.Bu isə bədii ədəbiyyat üçün artıq və yersiz bəzəkdir.Tip yaratmaq üçün “ümumiləşdirmə” əvəzinə sadəcə olaraq,əhəmiyyətsiz,səciyyəvi olmayan detalları atmaq yetər.*** “Pişik balasını istədiyindən yeyər” (Atalar sözü).Milli ədəbiyyatı və mədəniyyəti gərək bu prinsiplə öyrənəsən.Doğma ədəbiyyat və incəsənətdə,doğma mədəniyyətdə ehkama,toxunulmaz simaya dözmək olmaz.*** Bayağı mətn üzərində qurulmuş mahnıların mənim anlamadığım bir dildə oxunmasını istərdim.*** Azərbaycan ədəbiyyatı yalnız Azərbaycan dilində yarana bilər.*** Yazıçı olmadım,beləliklə də mənsub olduğum xalqa bir yazıçı kimi vura biləcəyim ziyan qədər xeyir verdim.*** Böyük-böyük meşələrin külli miqdarda dadlı neməti hər il tələf olur,halbuki insanların ona böyük ehtiyacı var.Bədii və elmi təfəkkür meşəsi də belədir,insanlar onun heç də bütün meyvələrindən bəhrələnə bilmirlər.*** Qrammatik qaydalara həddindən artıq uymaq savadsızlıq əlamətidir.Çünki bu,dilin sadəliyini pozur və anlaşılmasını çətinləşdirir.*** Son zamanlar “riyaziyyatçılar” şairlərə tez-tez sataşırlar.Bu,ola bilsin ki,paxıllıqdandır.*** Axı riyaziyyatçı zəncirin bir halqası olduğu halda,şair nütöv bir zəncirdir.*** 145 Görəsən,sənət həyatla dinc yanaşı yaşamaq prinsipinə necə baxır? *** Həqiqi bədii musiqi həmişə və hər yerdə vəhşiliyə,zalımlığa,şəhvaniliyə,hər cür alçaldıcı ehtiraslara və eləcə də ölgünlüyə düşməndir.*** Bir səs ki,insanın dostu olmuya o,musiqi deyildir.*** Formanın kamillik dərəcəsi artdıqca məzmunun diqqət payı azalır.*** Bədii ədəbiyyat,satirik damarı tutduqca,insanla eşşəyi o qədər qarşılaşdırıb ki,axırda onların arasında bərabərlik yaranıb.*** Ədəbiyyat və incəsənət nümayəndələrinin “xalq qarşısında yaradıcılıq hesabatı” adlandırılan tədbirlər əslində “seçmə” adamların camaat qabağında lovğalanmağından başqa bir şey deyildir.*** “Bala,diqqətlə oxu! Bala,diqqətlə oxu! Bala.”.Xalqın oxucudan tələbi belədir.Ona görə də yazıçılıq məsuliyyəti hamını qorxutmalıdır:Birdən ən diqqətli oxucunun da əli boşda qalar.*** Teatr,kino,estrada,ədəbiyyat.insana təsir etmək yolları axtarışında dəridən-qabıqdan çıxır,son həddə əl atırlar.Doğrudanmı insanın hissiyyatı bu qədər küt,gönü bu qədər qalındır?! *** Bədii olan artıq təbii deyildir.Ancaq biz bədiidən də təbiilik istəyirik.Bu isə o deməkdir ki,bədiiliyə nisbətən təbiiliyə ehtiyacımız qat-qat artıqdır.146 *** Üzeyir bəy,simfonizmi bizə ruhumuzdakı,qanımızdakı musiqinin qucağında gətirirdi.Bu,həmin sahədə yeganə düzgün yoldur.*** Ədəbi tənqid əsərində “yaxşı”,“gözəl”,“məzmunlu” kimi sözlərdən məzmunsuz söz yoxdur.*** Nəylə və necə oynamağı bilməyən uşaq böyüklərin əlində bir şey gördükdə onu almaq istəyir.Başqalarının tapdığı sözü,ifadəni,obrazı,bənzətməni,mövzunu və s.təkrarlayan yazıçı da belə bir uşağa bənzəyir.*** Üzeyir bəyin,Üzeyir bəy sənətinin ömrü nə qədərdir? Azərbaycan xalqının ömrü qədər.Artığını deyə bilmərəm,nə qədər ki,dünyada bircə nəfər azərbaycanlı var,Üzeyir sənəti də var olacaqdır.*** Keçmiş nəsillərdən bizə yadigar qalmış aşıq şeiri böyük bir sənətin yalnız skeletidir,opera librettosu kimi.*** Dram əsəri yazmaq – özgələri oynatmaqla düşünməkdir.*** İncəsənət aləmində yalnız sevməyi bacaran adama yazığım gəlir,çünki onun öz sevgisi özünə qənimdir.Əgər o heç olmasa,əməlli-başlı çırtıq vura bilsəydi,ürəyinin artıq odunu barmaqları arasında söndürə bilərdi.*** Sinonim – redaktor üçündür.*** “Yeni söz” demək xatirinə yazılan şeir bircə dəfə oxunan kimi yeniliyini itirir.“Yeni söz” tələbi yalnız üçüncü dərəcəli tələbdir.Poeziyada ondan qabaq ali məqsəd və yeni ruh olmalıdır.147 *** Poeziyaya nihilist münasibəti bəsləyən adam elə bilir ki,onun nihilizmi şairlərə qarşı yönəlib.Görünür ki,o,poeziyanı duymadığı kimi,özünü də başa düşmür.*** Yazıçı olsaydım,oxucuma elə söz deyərdim,sözü elə deyərdim ki,o məni ora-bura yoza bilməzdi,məhz mən dediyim kimi,mən istədiyim kimi başa düşərdi.*** Bir yoxsul adamla bir varlı adam qonşu idi.Yoxsulun bir toxmağı vardı,varlının hər şeyi vardı.Bir gün onlar söz-sözə gəldilər.Varlı dedi:Mənim malım-atım var! Yoxsul dedi:Mənim toxmağım var! Varlı dedi:Mənim xalım-xalçam var! Yoxsul dedi:Mənim toxmağım var! Varlı dedi:Mənim qızıl-gümüşüm var! Yoxsul dedi:Mənim toxmağım var! Ədəbiyyat və incəsənəti yalnız öz “xoşu” ilə çeşidləyən adam həmin yoxsulun günündədir.*** Oxucu inanmaq bacarığını itirdikcə,yazıçı uydurmaq ustalığını artırır.*** ”Qarğa ,məndə qoz var” deyən incəsənət məni yalnız əsəbiləşdirir.*** Heç kəs yeni söz,xüsusən müdrik söz icad etmir.Sadəcə olaraq,kimsə mövcud vəziyyətə işıq salır.Məsələn,meyvələr artıb-irildikcə budaqların əyildiyini kim görməmişdi? Ancaq birisi çıxdı və dedi:"Ağac bar gətirdikcə başını aşağı salar".Bu da oldu ən müdrik sözlərimizdən biri.*** 148 Ey şair! Meşşanlar səni ələ salıb güldülərsə,bil ki,qələbə sənindir.*** Bədii ədəbiyyat dəyərdən düşdükdə özünü bataqlığa düşmüş naşı adam kimi aparır:pərəstişkarlarını toxluqdan boğmaq üçün hər şeyə əl atır.*** Öz əsərini dükan və ya kitabxana taxçasında görüb fərəhlənən və bundan o yana keçməyən yazıçı,quyruğu ilə şən-şən oynayan pişiyə oxşayır.*** İncəsənəti mədh edən şah əsərim:Nə qədər ki,insan təsvir mənasıyla ilk xətti çəkməmişdi,oxumaq mənasıyla ilk dəfə səslənməmişdi – dünya kar,kor və lal idi.Həmin xəttin pozulması,həmin səsin kəsilməsi bəşəriyyəti eyni bəla ilə hədələyir.*** Çaldılar,çaldılar,çaldılar.ta o vaxta qədər ki,tamaşaçılar əl çaldılar.*** Mən o adamların cərgəsindəyəm ki,onlar ustalığın zirvəsinə doğru yüksəldikcə ifa olunanın,ifaçının və tamaşaçının vahid bir tamda birləşməsini ideal hesab edirlər."Qarğa məndə qoz var" deyənlər isə,ən azı üç məqamın:mənin,qozun və qarğaların ayrı-ayrılıqda varlığını bir an da unutmurlar.*** Ədəbiyyat və incəsənət bütün insanlara arzuladığı ailə səadətini,dincliyi,təminolunmuşluğu özü üçün ölüm hesab edir.*** Acgöz bir sərmayəçi sərvət dalınca qaçıb yığır,yığır,yığır.Heç bilmir də filan milyonu hardadır,ona gərəkdirmi,nəyinə 149 gərəkdir.Bəşəriyyət də dünyəvi kitab yaratmaqla özünü belə aparır.*** Bir halda ki,Hacı,Habil,Ədalət kimi tək çalğıçılar da böyük-böyük auditoriyaları təlatümə gətirə bilirlər,böyük-böyük orkestr və ansambllar yaratmağın israfçılıqdan başqa da mənası varmı? *** Bir ansamblda beş zərb aləti.Bunlardan biri dinləyicilərin duyğuları üçündür,bəs qalanı? *** Canın kimə məxsusdursa,özün ona məxsus olmaya bilərsən.Ancaq sənətin kimə məxsusdursa,mütləq özün də onunkusan.*** Bəşəriyyətin fəhminə inanıram,inanıram ki,o,bir muğam yaratmağın qitələrarası raketlər sistemi yaratmaqdan daha çətin,daha gərəkli olduğunu dərk edəcəkdir.*** Məzmun – məqsəd kasadlığı ilə uğur hərisliyi birləşdikdə forma meşşanlığa,bər-bəzəyə aludəçilik göstərir.*** Cümlə üzvlərinin cümlədəki yeri onların ata yurdudur – onları didərgin salmayın.*** İçəridən qapını örtmək üçün çöl tərəfdəki dəstəyə əl atmaq kimi "yeniliyin" mənası nədir? *** Muğamat bizim ən kamil tariximizdir.*** Realist romantiki yüngüllükdə qınayır,romantik realisti qanadsızlıqda.Ancaq bizə sanbal da lazımdır,uçuş da.*** Bədii dildə 1001-dən böyük ədəd yoxdur.150 *** Şair olmaq istəyən dost! Sən elə bir ruha malik olmalısan ki,biz sənin ruhunda tərbiyələnməklə yüksələk.Bunu bilirsənmi? *** Poetik duyğuların konkret obyekti olmadıqda onlardan bəhs edən şeirlər nisyə söhbət kimi adamı yorur.*** Musiqi var – məclislərin toybəyi,Musiqi var – məclislərin təlxəyi.*** Müğənni nəfəsi müqəddəsdir,çünki onun zəngulələrində yaxın-uzaq keçmişimiz bizimlə danışır.*** Sənət elmin dalınca getdikdə duzsuzlaşır,önündə getdikdə isə həm özü duzlu olur,həm də onun yalnız üzdən gördüklərini görünməmiş dəqiqlik və dərinliklə öyrənən elmə kömək etmiş olur.*** Elmin əlində sənət,Eynşteynin əlində uşaqlıqda ona bağışlanmış kompas.*** Sənət elmin qaranquşudur.Sənət elmin şüuraltı fəaliyyətidir.Sənət yeraltı sərvətin yerüstü nişanəsidir.*** Ədəbiyyat və incəsənət "belə yaşamalı" deyəndə faktı həyatdan götürmədiyi üçün onun resepti üzrə yaşamaq olmur.*** Avtobioqrafiklik ciddi ədəbiyyatda nə qədərdirsə,ədəbsiz ədəbiyyatda da o qədərdir.*** Aşıq sənəti bizim xalqın canıdır,ruhudur ki,aşığın dilində titrəyir,sazın telində.*** 151 Söz yarandığı günün yetişmiş məhsuludur,o həmin gün obyektinə çatmadıqda təzəliyini itirir.*** Söz ağızdan çıxınca yetişir.Əgər o qaldıqca kiflənib çürüyürsə,kal və ya sava dərilib.*** Ədəbiyyatçıya ustalıq öyrətmək o demək deyilmi ki,ədəbiyyatın həyatla ilişkisi yoxdur? Məsələn,M.Qorki adına Ədəbiyyat İnstitutu nə üçündür? *** Fizika institutu,baytarlıq institutu,ədəbiyyat institutu,mamalıq institutu,kimya institutu.*** M.Qorki adına Ədəbiyyat İnstitutundan indiyədək nəinki M.Qorki,heç A.Peşkov da şıxmayıb,çünki ədəbiyyatçıya M.Qorki adına İnstitut yox,A.Peşkov məktəbi gərəkdir.*** Lirik şeir oxumağa onda əl atıram ki,adi vaxtlarımda olduğumdan onqat artıq lirik oluram.Deməli,lirik şeiri məndən yüzqat artıq lirik təbiətli adam yazmalıdır.*** Camaat musiqi yazısını və rəsm əsərlərini də şeir kimi oxuya bilsəydi,bəstəkarlıq və rəssamlıq məktəbləri şairlik məktəblərindən çox olmazdı.Bu,şairliyin onlara nisbətən necə də xəlqi bir sənət olduğunu göstərir.*** Bəstəkarlıq və rəssamlıq məktəblərinin olması göstərir ki,bunlarda şairliyə nisbətən peşə ünsürü qat-qat güclüdür.*** Muğam ifaçılığı nərmənazik bəylər,incə-incə xanımlar məclisi deyil,igid bahadırlar,ər xatınlar meydanıdır.*** Muğamatı da,qara zurnanı da yalnız göylərə ucalan bir ruh yarada bilərdi.152 *** Əgər biz simfonizmi başa düşür və seviriksə,avropalı isə muğamatı başa düşmür və sevmirsə,bu heç də simfonizmin muğamatdan üstün olduğunu göstərmir; bu onu göstərir ki,bizim musiqi duyumumuz daha geniş,daha çevik və daha ümumbəşəridir.*** Deyişmə:Yuxa dedi:"Mənim yeddiqatımdan diş keçməz".Bozbaşı od götürdü:"Necə-necə!" Yuxa yumşaldı:"Bağışla,Bozbaş bəy,səninlə deyiləm".Yuxu dedi:"Gecə də ərşə çəkilləm,gündüz də".Kitabın bığı qaçdı:Necə,necə?!" Yuxu əsnədi:"Baağışla,Kiitab aağa,səəninlə deeyiləm".*** Şeiri kəsirsən – içindən çörək çıxır,çörəyi kəsirsən içindən kəndir çıxır.Nə qədər olar axı – vallah adam özünü asmaq istəyir! *** İstəyimiz şöhrətdir,məzmun olmur – olmasın! *** Bədii sənətlər insanın tənqidinə yox,tədqiqinə üstünlük verməlidir,çünki tənqidin iki gözündən biri kor olduğu halda,tədqiqin dörd gözü olur,dördü də sağlam.*** Aforistik yaradıcılıq çox dəyərli toxumu becərilməmiş torpağa səpmək kimidir.Bu baxımdan,iri əsər daha yaxşıdır:o,oxucu beynini şumlayıb,gübrələyib.malaladıqdan sonra ora toxum salır.*** Aforistik əsər uzun müddət təsir edən gübrəyə bənzəyir.*** "Uşaq ədəbiyyatına böyük tələbat var.Yazın yazaq,uşaqlar!" Yazıq uşaqlar! *** 153 Mən bütün dövrlərin və bütün ölkələrin süd göllərini diqqətlə gözdən keçirmişəm,onların heç birində bircə nəfər də olsun əsl şairə təsadüf etməmişəm,əksinə,bu qənaətə gəlmişəm ki,şair öz elinin,öz yurdunun qulu,nökəri,qarabaşıdır.Bu adları özünüzə yaraşdırmırsınızsa,şairliyə qurşanmayın.*** Hər bir müdrik söz həyat hadisələrinin bu və ya başqa düzümünü,bu və ya başqa çalarını başa düşmək üçün açardır.Yalnız naşılar üçün deyil,elə ariflər üçün də.*** Elə bil ki,süjet qurmaqdan başqa məqsəd yoxmuş.*** Poeziya o vaxt poeziya idi ki,çörəklə bağlı deyildi,o vaxt poeziya olacaq ki,çörəklə bağlanmayacaq.*** Azərbaycan ədəbiyyatında böyük bir boşluq görünür.Bu,"İçərişəhər" tarixi-fəlsəfi dastanının yeridir.Mənim təsəvvürümcə,yüzillərlə yaşamağa layiq olan bir istedad ömrünün azı on ilini buna sərf etməlidir.*** Sənət ona görə yarandı ki,həyat insana azlıq edirdi.Sənəti ruhun həyatdan üstünlüyü yaratdı.*** Emosiyadan doğub emosiya yaratmağa qulluq eləyən elmsiz sənət.*** Kitab yalnız qabiliyyətin deyil,həm də zəruriyyətin balası olmalıdır.Yalnız qabiliyyətin törətdiyi kitab – atası bilinməyən uşaq kimidir,bicdir – şərdir.*** Az-çox istedad və qabiliyyətimizi kitab yazmaq əvəzinə,bir insan kimi kamilləşməyə sərf etsək,xeyirə xidmət etmiş olarıq,oxucuya,xalqımıza,bəşəriyyətə xidmət etmiş olarıq.*** 154 Zəruriyyət kitabın atası,qabiliyyət anasıdır.*** Kitab şöhrət mənbəyi deyil,kiminsə başqaları üzərində "yüksəlməsi" deyil.O,xalq həyatının üzvi və ülvi təzahürü kimi meydana çıxmalıdır.*** Şəxs başqaları üzərində özünün kitabıyla yox,mənliyi və ləyaqətliyə ucala bilər.*** Vicdansız adam olan bir bağbanın əkdiyi bağda dadlı meyvələr yetişə bilər,vicdansız yazıçının sözü isə tez-gec ağu dadı verəcəkdir.*** Ədəbiyyatda indiki tənqid – gülüş üçün,indiki "ifşa" – cəlb etmək üçündür.*** Söz bir olanda tanrı olur,iki olanda tanrının elçisi olur,üç olanda imam olur,dörd olanda şəhid olur,beşdən keçdimi – şər olur.*** Sənət – yarandığı günü və yeri yaşadır.Ona görə də keçmişi yamsılamaq,gələcəyin qabağında meymunluq eləmək gülüncdür.*** Yaxşı söz demək yaxşı şitil basdırmaqdır.Yaxşı söz üstündən yaxşı söz demək əvvəlki şitili çıxardıb ayrısını basdırmaqdır.Yaxşı söz üstündən yenə yaxşı söz demək-yenə şitili dəyişdirmək və yuvada onun yerini soyutmaqdır.Bu isə əkinçilik deyil,oyundur.*** Çoxlu kitab yazmaq – pazı pazla çıxartmaq.*** Nə Koroğlu yabançı işğalşıya qarşı vuruşub,nə də "Koroğlu"."Koroğlu" – mənəviyyat dastanıdır.155 *** "Nuh" elə "hun"dur – hərflərin yeri dəyişib,"hündür" elə "hun"dur – qalın sait incələşib; "hünər" elə "hun ər"dir – demək olar heç nə dəyişilməyib,unudulub bir az.*** Yalnız xəlqi olanın xalqa dəxli var.*** Xalqa "yüksək keyfiyyətli" sənət yox,xəlqi sənət gərəkdir.*** Moskvada,Londonda,İstanbulda,Parisdə,Bostonda.ifa olunmaq musiqinin yüksək keyfiyyətini göstərmir.*** Min ildir ki,biz aşıq musiqisinin dəlisiyik,indiki nəzəriyyəçilərimizsə "melodiya qanunları","harmoniya qanunları" sözünü ujulayırlar.*** Füzulinin Avropaya ehtiyacı yoxdur,Avropanın Füzuliyə ehtiyacı var.*** Türk xalqı – istisnasız olaraq – bütün zamanların ən böyük türk şairidir.*** Biçim məzmunun boyuna biçilməli,boynuna sarılmalı,ayağına sərilməli,Məcnunu olmalıdır.*** Paltara görə beli boğmurlar,belə görə paltarı boğurlar.*** Sənət vasitəsiylə quduzlaşdırmaq,sənət vasitəsiylə quzulaşdırmaq,sənət vasitəsiylə əxlaqsızlaşdırmaq,sənət vasitəsiylə əqidəsizləşdirmək,sənət vasitəsiylə yadlaşdırmaq.– quduzlaşdırmaqla,quzulaşdırmaqla,əxlaqsızlaşdırmaqla,əqidəsizləşdirməklə,yadlaşdırmaqla qazanmaq – adı,sanı,malı,pulu,dövranı.157 ƏXLAQ,ETİKA,LƏYAQƏT Aldanış uçurumunun dərinliyi aldananın məsumluğu ilə düz mütənasibdir.*** Yaltaqlıq azsavadlılar və savadsızlar arasında çox iyrənc və açıq,oxumuşlar arasında çox geniş və örtülü olur.*** *** Adamların,özlərinə yaltaqlanmasından xoşhal olmayanlar yəqin ki,dünya miqyasında da çox deyil.Çünki yaltaqlığın laylaları ən sayıq başları da yuxuya verir.*** Əxlaq müddəaları insanın təbiətində yoxdur,yəni əxlaq insana anadangəlmə xas deyil.İnsan olmaq məhz ona görə bunca şərəflidir.*** Sonralar pozulan adam şüurlu ömrünün lap başlanğıcından pozulmuş adamdan pisdir.Çünki beləsi başqalarında insanlığa inamı,məhəbbəti sarsıdır.Kiminsə:"Ah,ilahi,bu Yer üzündə daha kimə inanasan?!" deməsinə səbəb olmaq çox ağır cinayətdir.*** Başı dik tutmaqla baş ucalmaz.*** "Doğru söz doğrulara acı deyil" (Nəsimi).Doğruluğu sevməyən onun dadını bilməz.*** 158 İnsan ya sadə olur,ya da alçaq.Orta vəziyyət yoxdur.Təvazökarlıq da yol verməz ki,kimsə yüksək olsun.*** Dostluqda xəyanət olur,düşmənlikdə yox.Deməli,düşmənlik dostluğa nisbətən daha saf münasibətdir – adamlar arasında.*** Əxlaqi qüsurun səbəbini irsiyyətdə axtarmaq insanı əxlaqi məsuliyyətdən azad etməyə və deməli,əxlaqsızlığın tərəfini saxlamağa bərabərdir.*** Çörək ağacı rolunu baş iki cür oynayır:işləməklə,əyilməklə.*** Batsın o torpaq ki,sayılanı oğrulardır! *** Ey oğrular! Doğruları qınamayın,sizdən fərqli olaraq,onların başqa yolları yoxdur.*** Burnunu hər yerə soxanın burnu yox,qulağı uzun olur.*** Vicdanın qəribə bir xüsusiyyəti var:sən onu nə qədər ucuz satırsansa,o qədər çox qazanırsan.*** Çox vaxt qürurumuzu çörəyimizə yavanlıq edirik.*** Qulağın ağır eşitmirsə,niyə tez-tez "hay?" deyirsən? *** Bəzi adamlar ona görə ədəbsiz danışırlar ki,ədəbli söz bilmirlər.*** "Bataqlıq iyrəncdir,üfunətlidir " deyə-deyə birisi ora baş vurursa,bataqlıq heç də təmizlənmir,əksinə o özü də iyrənc 159 və üfunətli olur.Ancaq bir cəhətdən qazanır ki,bayaqdan tüpürdüyü iyə,qoxuya alışır.*** Dilini uzun istəsən,əlini gödək elə.*** Dənizə töküləndən sonra heç bir çay öz adını saxlamır,bu isə onların şöhrətini azaltmır.*** Mübahisəli məsələ:Zibilli yerə zibil atmaq qəbahət deyil.*** "Tanrı,sən mənə eli soymaq bacarığı vermə!" deyən bir dəli gördüm.*** Adam var bolluq zamanı varlanır,adam var qıtlıq zamanı.Heyif ki,bunları bir-birindən fərqləndirmək üçün sözümüz yoxdur.*** Polad bir yalan! Dəhşətdir! *** Ac olduq,qurd olmadıq.Buna çox şadam.*** Az-çox sağlam olan bütün adamlarda ehtiras var və o,heyvani xarakterdədir,bizim əxlaq anlayışımızla bir araya sığmır.Hər kəs bu heyvani başlanğıcı idarə edə bildiyi qədər,yəni onu cilovlayıb başqalarının iztirabına səbəb olmayacaq şəklə saldığı qədər insandır.*** Yalan sözün ürəyimə batırdığı tikanı doğru söz ürəyimdən çıxarır.Doğru söz şirin olar.*** Başalçaldan iş üstündə yaxalanmamağın ən etibarlı yolu – belə iş tutmamaqdır.*** 160 Təvazökarlıq həmişə qiymətdə olmuş və olacaqdır,təvazökarlıq oyunu isə heç vaxt belə olmamış və olmayacaqdır.*** Qanacaq yalnız ictimai yerlər üçün düşünülməyib.*** İnsan özünə haqq qazandıra-qazandıra özünü çirkləndirir.*** "Düzgünlük yaxşı şeydir" fikrini çox adam,yanılaraq,belə ifadə edir:"Mən düzgün adamam!" *** Arxalı köpək qurd bassa da,qurdun adı qurddur,köpəyin adı köpək.*** Yerəbaxan adam olmaq sizə asan gəlməsin,bunun üçün yerdə nəysə görməyi bacarmaq lazımdır.*** Özgənin bədii və ya elmi yazısını oğurlayıb mənimsəmək varis arzulayan xədim kişinin qonşuluqda yaşayan həmcinsinə minnətçi gözüylə baxması təki bir şeydir.*** Sarsıntının gücü pozulmuş inamın dərinliyini göstərir.*** Mənim ad günümdür,nə vaxt çalarsa,Vicdan orkestri Qələbə marşı.*** Bir çox ziyalının ağzının üstündə "M" və ya "J" hərflərinin yeri göynəyir.*** Adam var ki,balasının gələcəyi barədə qayğını "böyüklərə" yaltaqlanmaq mənasında başa düşür.Beləsi unudur ki,yaltaqlıqdan bünövrə olmaz.*** Pullu-pullu danışma,bala! 161 *** Deyirlər insanın şəxsiyyəti yox,sənəti qalır.Odur ki,yaxşı yazıb-pozmağa çalışır,pis adam olurlar.Burada bir neçə sualın yeri göynəyir:Əgər sənətkarlar özləri də şəxsiyyətcə eybəcər olacaqsa,sənət bizim nəyimizə gərəkdir? Biz onu harada,kim üçün,nə məqsədlə tətbiq edəcəyik? Axı tətbiq obyektlərini heç sənətkar səviyyəsinə də yüksəldə bilməyəcəyik ki,o da təkrarən.eybəcər olsun.*** Xırdaçılığa fikir vermədiyimiz üçün mədəniyyətimizi külək küçələrdə belədən-belə qovur,elədən-elə.*** Mənəviyyat kredosu:Bir dəfə,yalnız bircə dəfə güzəştə getdin-daha qız deyilsən.*** Gəzəri manekenlər hesablayıblar ki:n pərdəli teatr tamaşası n-1 pərdəli tamaşadan,n-1 pərdəli tamaşa n-2 pərdəli tamaşadan və i.a.yaxşıdır.*** Ey qəlb mühəndisləri! Təbiblər xərçəng və taun kimi ölətlərə də dərman tapdılar.Bəs siz nə fikirdəsiniz,axı meşşanlıq yedi bizi! *** Elə yatmağa çalışırıq ki,altımıza su çıxmasın.Ancaq ağımız həmişə yaşdır ki,yaşdır.Çünki su elə özcə altımızdan çıxır.*** Mədəniyyət və nəzakətimiz o qədər artıb ki,yarım dəfə "sağ ol" deyilməli yerdə on dəfə deməsələr,razı qalmırıq.*** Eyni müstəvidəki iki nöqtəni birləşdirən düz xətt yalnız bir,əyri xətlər isə sonsuzdur.Bəlkə həyatda əyriliyin düzlüyə nisbətən daha cəzbedici görünməsini belə bir bənzərliklə izah etmək olar? 162 *** İçki də içir,anaşa da çəkir,məstedici iynələr də vurdurur.Ah,ilahi,gör necə bir oğlan məhv olur,axı onun atası professordur.*** Təəssüf ki,dost da şirəyə qonur adamlar arasında.*** Yaxşı tanımadığın adama söymə,bala,bəlkə o da sənin tayındır.*** Güldün – ətim töküldü,Bu necə gülüş idi? *** Sirlər bizim xəzinəmizdir.Heyf ki,oraya ikicə-üçcə ləl-cəvahir yığılan kimi ağzımızın yırtığı açılır,nəyimiz vardısa,tökülüb itir.*** Mənim mədəniyyətsizliyim haqq vermir ki,sən də mədəniyyətsiz olasan.*** Yalanın qəribə yaşarlıq bacarığı var:sən onu nə qədər dərinə basdırırsan-basdır,o ölmür,məqam gələn kimi,baş qaldırıb üzünə durur.*** "İki eşşəyin arpasını bölmək" yüzillər boyu ən asan məsələ sayılıb.Son zamanlar isə eşşəklik kateqoriyası elə mürəkkəbləşib ki,bu bölgü ən çətin məsələlərdən birinə çevrilib.*** Gözütoxluq və acgözlük,təvazökarlıq və lovğalıq.o deməkdir ki,varımız az olanda çox sanırıq,çox olanda az.*** Tonlarla lovğalığı şəxsin üstündən soğan qabığı kimi soyursan,soyursan.axırda əlin boş qalır.163 *** Ər də,arvad da babat geyinirsə,ailə zəhmətkeş və namusludur; ərin geyimi zəngin,arvadınkı nimdaşdırsa,ailədə feodal əxlaqı hakimdir; ər nimdaş geyimli,arvad zəngin geyimlidirsə,ailənin əxlaqı şübhəlidir; ərin də,arvadın da,üstəlik uşaqların da geyimi zəngindirsə,ailə oğrudur.*** Təmizlikdən zövq almayacaqsansa,təmiz olmağın və mənası? Bu ki başdan-ayağa əzabdır.*** Müqəddəslik odur ki,səni itələyib palçığa yıxsalar da,təmizliyində qalırsan.Onda sənin qəbrini ziyarətə gəlməmək günahdır.*** Əsl qəhrəmanlığı müqəddəslikdə axtarmaq lazımdır.Çünki ənənəvi "qəhrəman" sözünün daşıyıcısı müəyyən rəngli bir siyasətin şahmat taxtasında piyadadan başqa bir şey olmaya bilir.*** Pozaçılığa,ədabazlığa yalnız içiboşların ehtiyacı olur.*** Vicdanla vasvasılığı qarışdırmayın.Çox vaxt vicdanın olmaması vasvasılıq vasitəsilə ört-basdır edilir.*** Vicdan olmadıqda sinədə yumruq boyda boşluq qaralır.Vasvasılıq olmadıqda isə vicdan daha aydın,daha parlaq görünür.*** Vasvasılığa "xəstə vicdan" (xırdaçı vicdan)da deyirlər.Bu,vicdanlılıqla vicdansızlıq arasında orta bir mövqedir ki,ikinciyə meyillidir.*** Atın imkanı olsaydı,əsnəyəndə əlini ağzına tutardı.*** 164 Maskanın yaraşığı ilə öyünmə:axı o öz cizgilərini sənə vermir,üstəlik,sən onu taxdıqca o səni danır.*** Nə satan utanır,nə alan.Halbuki nə satan satıcıdır,nə alan alıcı.*** Yalnız həzm edə biləcəyimiz qədər qida qəbul etməliyik-istər qarnımıza,istər başımıza,istər qəlbimizə.*** Saqqalım ağdır – sözüm ötmür.*** Tapmacalığınla öyünmə.Tapmaca yalnız tapılana qədər maraqlıdır.Mütləq tapmaca,mütləq müəmma ola bilməz.*** Mədəniyyətin hər bir hərfi çox çətinliklə,nəsilbənəsil tökülən alın təri hesabına qazanılır.Onu görkəzməyə çevirib yerə vurmayın.*** Tənqid olunmamaq üçün böyük adam olmağa ehtiyac yoxdur,tənqidə mədəni münasibət bəsləməyi bacarmaq isə mütləq böyüklük istəyir.*** Bütün dövrlərin nadürüstləri iddia ediblər ki,dürüstlük – nadürüstlük söhbətləri köhnəlib.*** Kütləviləşən hər cür əməl üzərindən qəbahət damğası öz-özünə götürülür.*** Başqa xalqın sənətini öz arşınınla ölçmə,həmin xalqın bu sənətə göstərdiyi reaksiya ilə ölç.*** İkilik,anlaşılmazlıq ondan doğur ki,şərait insana deyir müti ol,rəsmi əxlaqsa deyir dotələb ol.*** 165 Savaşanda da ağlınızı itirməyin.Yoxsa,bu nədir,söz-sözə gələndə görkəmli alimə də "qandığın qrafa yoxdur!" deyirsiniz,öz tayınıza da.*** Dodağım,yersiz gülsən,itlərə yem olasan! Açıq ürəklə gülsən,bütlərə yem olasan! *** Çalış ilan olma,oldunsa,quyruğun basdanmamış çal.*** "Bir atım barıt" ən çox nəzakət aləmində azlıq edir.*** Xırdalıq yalnız xaraktercə xırdadır.Əslində isə o,üstümüzə yekə-yekə dalğalarla gəlir.Yalnız bu nəhəng ağırlığa sinə gərə bilənlərimiz sadəcə bir böyüklüyə çatırlar.*** Böyüklüyə doğru aparan yolun lap sonunda sizi özünüzün xırdaca,sadəcə varlığınız gözləyir.*** İdeal müqəddəs bir dəryadır ki,biz hamımız onun sahilinə ziyarətə gəlirik; təmizlənməyə,yoldan çoxmu,azmı sapdığımızı görməyə,günahlarımızın az bir qismini də olsa,xəcalət tərimizlə yumağa gəlirik.*** İnsan idealı və ya ideal insan bəşəriyyətin fövqündə duran meyardır.Qədim insanlar Günəşə baxıb vaxtı müəyyən etdikləri kimi,biz də ideala baxıb özümüzüm insanlıq dərəcəmizi müəyyən edirik.*** İdealı da Allahı yaradan səbəb və qüvvə yaradıb.Allah da insanların insan idealıdır.*** Arxalı zibili o yana üfürürsən,bəri gəlir.*** 166 Qadın zinətə çevriləcəksə,onun hansı yaxadan asılmasının fərqi olmayacaq.*** Qarşılıqlı ər-arvad xəyanəti qadının zinətə,kişinin erkəyə çevrilməyindən başlanır.*** Sirr elə olmalıdır ki,istər-istəməz açıldıqda başımızı alçaltmayıb,daha da ucaltsın.*** İt itliyində yaxşıdır,eşşək eşşəkliyində,adam adamlığında.*** Zirvəbazlıq xalqdan və həyatdan uzaqlıqdır.Axı hər dağın bircə zirvəsi olur.*** Məni aldatmış adamı mən söymürəm,ancaq o mənim dalımca "avam köpəyoğlu"-deyə donquldanır.*** Böyüklərin yanında ikiqat – üzü irəli,kiçiklərin yanında ikiqat – üzü geri.*** Hər cür cibgir ələ keçməmək üçün "hökümət adamı" cildinə girir.*** İnsanın itirməyə həmişə bir şeyi olmalıdır.*** Gözəl görmədim ki,daha da gözəlləşmək istəməsin; düşkün görmədim ki,daha da düşkünləşməkdən çəkinsin.*** Şəxsiyyətin iç üzü onun yaradıcılığının bünövrəsidir.*** Qəbahətin böyüklüyü onu təmizə çıxartmır.*** 167 Bizim məhləni deyirsənsə,bizdə ən yaxşı kişi Sadiqdir,ən yaxşı qadın Sədaqət.*** Toz bir yana qonanda "olar-olmaz soruşmur".*** Tozun nə vecinə ki,sən ayaqqabını indicə silmisən?! *** Açıq-saçıq lətifələr və ədəbsiz hərəkətlər haqqındakı məzəli əhvalatların çoxu onu yayanların şəxsi nümunəsi əsasında yaranır və yaşayır.*** Canımıza o qədər baxırıq ki,bir də baxıb görürük uzun,lap uzun bir ömür yaşamışıq.*** El səni necə qəbul edibsə,sən özünü elə o cür təqdim etmisən.*** Kökümeyvəlilər bitki aləminin vicdanıdır.*** Bəzək reklamdır.Reklam malı işə keçirmək üçündür.Bəzənirsənsə,satlıq malsın.*** Etiraf közərmiş ağlın çaxdığı şimşək və ya vicdanın özünü toplayıb çiynindən atdığı ağır bir yükdür.*** Etiraf bir daha belə bir qəbahət etməmək haqqında ən etibarlı anddır.*** İnsanın etiraf etməyə gücü çatırsa,ona hələ ümid var.*** İnsan hamıdan gizlədə bildiyi bir qəbahəti özündən gizlədə bilmirsə,onun vicdanı hələ sağdır.*** 168 Etiraf səhv atılmış addımın bağışlanması haqqında yalvarış biçimli cikkədir.*** İnsan orqanizmi özünü mənəviyyat baxımından da tənzimləyir.Kəskin mənəvi iztirablarla yüksək xoş əhvalların növbələşməsi bununla izah olunur.*** İnsan müəyyən bir qəbahət etdikdə ondakı ictimai varlıq bioloji varlığı öldürməklə hədələyib elə qorxudur ki,bioloji varlıq təmizlənmə mərhələsindən keçməyə məcbur olur.Mənəvi-ruhani iztirablar şəklində özünü göstərən və vicdan adlanan bu qorxu onun hələ də yaşamağa layiq olduğu barədə vəsiqə rolunu oynayır.*** "Xoşbəxtlik" adı verdiyimiz hal şəxsin yaşadığı dövrün və cəmiyyətin ümumi məntiqindən doğmursa,haramdır.*** Təmiz fonda ləkə daha tez görünər.*** Adam var ki,qəhrəmanlıq göstərməkdən başqa əlindən bir iş gəlmir.*** Təmiz yerdə zibil özünü qərib hiss edər.*** Səadəti nümayiş etdirməyə ehtiyac yoxdur.Xüsusən vaxtında gəlibsə.*** Adam gözəllik qanunu əsasında yaradıb,eybəcərlik qanunu əsasında mənimsəyir.*** Qəbahətlər siyahısının uzunluğu insanın hərəkət azadlığını məhdudlaşdırır,"qəbahətli" adamların sayını artırır,təmizlərin sayını azaldır,nəticə etibarı ilə eybəcərlərin dəyirmanına su tökür.169 *** Mənəvi saflığımın ölümünə ağladığım qədər doğma balamın ölümünə də ağlamazdım.*** Cavanlığında nadan,cələkəsən,dələduz – qocalığında ağsaqqal?! Cavanlığında pozğun,pinti,fahişə – qocalığında ağbirçək?! Yox,bəylər! Yox,xanımlar,ola bilməz! *** Bəzəyimiz – yalanımız:Mən beləyəm,beləyəm! Bəzəyimiz – minnətimiz:gör məni,gör məni! *** Biz insanlar hələ heç vaxt heç bir eybəcərliyə ürəkdən əhsən deməmişik.Ancaq bütün eybəcərlikləri törədən də özümüzük.*** Özüm öz gözümdən düşəndən bəri kiminsə xoşuna gəldiyimi eşidəndə xəcalət çəkirəm.*** Üzdə mədəniyyətli olmağa səni məcbur edərik.Öz mədəniyyətini astarına görə ölç.Biz də belə edirik.Bu məsələdə özünü aldatma.Bizi aldada bilməyəcəksən! *** Yaxşı adam olmasan da,sənə ağırlığı olmayan yaxşı işi tutmaq fürsətini əldən vermə.*** Xəlvətdəki mədəniyyətdən başqa hamısında yalan var.*** Adam var yanlış addımı zövq almaq,barınmaq üçün yox,sanki vicdan əzabı çəkmək üçün atır.*** Ayə,lap olsun yaxşı! Bir yaxşı az olsa,dünya dağılmaz – vur onu,vur! *** 170 Əxlaq kodeksimiz o qədər geniş,əxlaqımız o qədər sərtdir ki,həqiqətdən it kimi qorxub,onu yeddi qıfıl arxasında gizlədirik.*** Əxlaq nə qədər sərtdirsə,onun daldasındakı yalan o qədər böyük,"əxlaqsız" damğalı adamların sayı o qədər çoxdur.*** Əxlaqın ikicə komponenti var:ictimai və bioloji.Bunların arasında optimal nisbət gözlənilmədikdə əxlaq ya həddindən artıq quru olur,ya da ondan quruca ad qalır.*** Əxlaqın ictimai komponenti qılınc oynadanda bioloji komponenti maskadan qalxan tutur,daldalanmağa yer axtarır və tapır.*** Sizin gülüşünüz haqlı adamın,deməli,ləyaqətli adamın gülüşü deyil,nəyin bahasına olur-olsun üstün gəlmək istəyən adamın gülüşüdür.Bilsəniz,bu gülüş öz yalançı "böyüklüyü" arxasında nə qədər alçaqlığı gizlədir! *** Mədəniyyətsiz olmaqları adamlara ağır gəlmir,ancaq vay o günə ki,buna işarə vurasan! *** Daim özünü göz önündə hiss et.Demə ki,məni görən kimdir,məni tanıyan kimdir! Hər yerdə səni görür və tanıyırlar.*** Eybəcərlik etmək hüququ verən arayışın standart forması:"İndi hamı belə edir".Yaxud:"Hamı"-eybəcərlik etalonudur.*** İnsana ağ yaxmaq qara yaxmaqdan heç də az zərərli deyil və bəlkə daha pisdir.*** 171 İnsan gərək insanlığın təəssübünü saxlasın.Özünün,evinin,elinin,yurdunun təəssübünü saxladığı kimi.Başqa sözlə:Qonşusu eybəcərlik etmiş adamın özü də gərək utansın.*** Bir düşünün,ağlınız olsun! İnsan dünyaya bir dəfə gəlir.Elə bu bircə dəfədən də insan olmaq lazımdır.*** Üzüm giləsinin üzü son dərəcə zərif bir mum qatı ilə örtülü olur.Bu zərifcə təbəqə onu xarab olmaqdan,ətrini itirməkdən uğurla qoruyan alınmaz bir qaladır.İnsan üzünün həya təbəqəsi də belə bir ali vəzifə daşıyır.Onu qaşımayın! *** Gözəl olmaq istəyənlərin hamısı gözəldir – Təbiətin və cəmiyyətin onlara nə verib-verməməsindən asılı olmayaraq.*** Gözlə görünən gözəllikdə gözbağlayıcılıq cizgiləri var:insanın diqqətini səbəbini üzərindən yayındırır.*** Böyük adam heç vaxt şikayət eləmir,xəbər aparıb gətirmir:nə heç kəsə,nə heç kəsdən,nə Tanrıdan,nə Tanrıya.*** Ey insan! Sən harada olsan,ora dünyanın ortasıdır,özünü ucqarda sanıb eybəcərlik etmə! *** Lətifə danışmaq haqqında:kimləri isə güldürmək azarı doldurdu dünyanı iyrənc sözlərlə.*** Daim tələsən adam çiy söz də danışacaq,çiy ət də yeyəcək,çiy iş də tutacaq.Ondan nə desən gözləmək olar.*** Vicdan təmizliyi başıaşağı işləmək,başıuca yaşamaq hüququdur.*** 172 Əməkhaqqı əməyə görə olduğu kimi,alqı-satqı da əməkhaqqına görə olmalıdır.*** Yaltaqlığın çiçəklənməyə haqqı olsa da,tribunaya,səhnəyə çıxmağa haqqı yoxdur.*** Nədənsə insana əməkhaqqı ilə alınan paltar daha çox yaraşır.Görünür,bu ona görədir ki,yalnız belə paltar gözəl olur.*** Ütüsüz də şıq dayanan parçadan paltar geydiyi üçün o qədər öyünür ki,deyirsən bəs həmin parça bunun resepti əsasında toxunurmuş! *** Özü üçün doğulmamış adam.*** Əxlaqsızlıq qonaq getməyi sevmir:bir ürəyə girdimi,çıxası deyil! *** Əxlaqsızlıq – həya bəndələrinin dağılmasıdır.*** Əxlaqsızlıq əqli bekarçılıq manatınn o biri üzüdür,yaxud:Avaraçılıq ikicanlı doğulur,özü də mütləq əxlaqsızlığı dünyaya gətirir.*** Eşitdi ki,beşcə dəqiqə gülmək bədəndə "S" vitaminini artırır,o da ömrü filan qədər uzadır,öz ömrünü gündə beş-üç gün uzatmaq qərarına gəldi.*** Öz simasız hərəkətini duruya çıxartmaq üçün deyirsən:"Əşi,bu camaat səndən az bilir? Camaat necə,mən də elə!" Eşit gör mən nə deyirəm:"Əzizim,çox da ki,dənizin suyu tükənməzdir,axı onun həm bir damlası,həm də bütövlükdə hamısı şordur! Mənə isə bir içim içməli su gərəkdir".173 *** Yalnız əməyin müqəddəsliyi çörəyin müqəddəsliyi ilə yanaşı qoyula bilər.Bu müqəddəs neməti satqınlıqla qazanmaqdan çəkinin! *** Kimi pis olmağa dözmür,kimi pis adlandırılmağa.*** Saçım qıvrımdır,qaşım qələmdir,gözlərim badamı,kirpiyim oxdur – gözələm deyirsən.Dodağım qırmızıdır – odluyam,yanağım aldır – həyalıyam,üzüm ağdır – nurluyam deyirsən.Dilinə doğru söz gələcəkmi,zalımın qızı,axı bunların hamısı qondarmadır! *** "Ailə möhkəm olmalıdır" – o deməkdir ki,"ailə təmiz olmalıdır".Yəni:Başqasına vurulan ər arvadını boşamalıdır,başqasına vurulan arvad ərindən boşanmalıdır; əri pis yola gedən arvad ərindən boşanmalıdır,arvadı pis yola gedən ər arvadını öldürməli,yaxud boşamalıdır.Yalnız bu kimi şərtlərə əməl edilərsə,ailə möhkəm ola bilər.*** Gənclik məstliyi müqəddəs məstlikdir.Belə məstlik nə qədər dərin olursa,onun oyanışı da o qədər fərəhli və müdrik olur.*** Ərlə arvadın camaat arasındakı mehribanlığı evdəki mehribanlığın davamı,evdəki mehribanlığı ürəkdəki mehribanlığın əlaməti olmalıdır.*** Cinsi istəklər üzərində dayanan ailə pozğunluq yuvasıdır.*** Həyat bir coşğun dağ çayıdır ki,Namus körpüsü onun ən qorxunc yerində salınmışdır.Özü də "qılıncdan iti,qıldan nazik" olan o dünyanın Qıl körpüsü deyil,bu dünyanın Namus körpüsüdür.Elə buna görə də ondan hər adam keçə bilmir.174 *** Yalnız Sadıq xanla Sədaqət xanımın ailəsi dağılmamağa layiqdir.*** Ürəyini buz kimi saxla,qardaşoğlu! Nə desən,inanasıyam.Sən aldatmağında ol,mən aldanasıyam.*** Amandır,Sabun lələ,adın amanatı! *** Heç görmədim ki,üzünü göyə tutub deyən olsun "Ulu Tanrı,keçmə suçumdan".*** İri-xırdalığından asılı olmayaraq,hər bir insan toplusu fırıldaq yuvası deyil,insan adını ucaldan Ocaq olmalıdır *** İnsanlıqda müəyyən qoruq-qaytaq olduğunu görən çox adamı heyvana köks ötürən gördüm.*** İş çörəkdən çıxmır,çörək işdən çıxır,iş çörək üçün deyil,çörək iş üçündür.Deməli,əsas olan çörək yox,işdir.Deməli,qabaqca iş barədə düşünməli,sonra çörək barədə.*** Evdə ərini (arvadını)it yerinə qoyur,daldada ona xəyanət edir,küçədə – mənim qarşımda isə ona sarmaşır.Guya bunların bir-birinə "mehribanlığı" mənə çox gərəkmiş! *** Qara saçlar – sevilməyə,ağ saçlar – hörmətə və ehtirama layiqdir.*** Yalnız baxanlar üçün var olmaq,yalnız həsəd oyatmaq üçün yaşamaq dilənçiliyi.*** Naşükürlük – bədbəxtliyə təndir.*** 175 "İnsan" titul bildirən sözdür,özü də bütün titullardan ölçüyəgəlməz dərəcədə ucadır.*** İşləyəndə özündən irəliyə bax,yeyəndə özündən geriyə.*** Şeylərdə özünü göstərən gözəlliyin əsiri olmaq eybəcərlikdir.Yalnız əməldə,hərəkətdə,təpərdə özünü göstərən gözəlliyə vurulmaq ləyaqətdəndir,çünki şeylərin də gözəlliyi yalnız onları əmələ gətirən əməldə,hərəkətdə,təpərdədir.*** İnsan – eybəcərliyi də "gözəllik qanunu" əsasında eləyir.Deməli,o,insan olmaq üçün,insanilik qanunu əsasında yaratmağa üstünlük verməlidir.*** İnsani olan gözəl olmaya bilməz,gözəl olan insani olmaya da bilər.Buna görə də insanı gözəllik qanunundan çox,insanilik qanunu əsasında yaratmaq ucalda bilər.*** Gəda ola-ola xan-bəy ədasıyla oturub-durmaq gülünc bir gerilik əlamətidir.*** Bacardığın qədər qazanmalı,qazandığınla yaşamağı bacarmalı.*** Bağışla,unutdum! Necə ola bilər ki,həm bu qədər qanmaz olasan,həm də düz deməyəsən?! *** Həqiqət,təmənnasızlıq,ədalət,sədaqət,halallıq,insansevərlik.Ah,necə gözəl sifətlərdir! Ancaq bunun bəşərə nə dəxli?! Bəşər Ata nəfəsindən mayalanıb yenidən doğulmayınca bu sifətlərə baş əyməyəcək.*** 176 Müstəqil düşünməyən kimsə – tarixin,dünyanın və təfəkkürün yiyəsi ola bilməz,yiyələndiyi ola bilər.*** Bəşərə elə bir söyüş qoyub getmək istəyirəm ki,o bunun ağrısını heç vaxt unuda bilməsin.Həmin söyüş budur:Adam olmaq söyüşdür! *** Qəhrəmanlıq üçün şəraiti yetirmək qəhrəmanlıqdan yüzqat ağır işdir,minqat ağır işdir.*** Həyatda gözəllik var – həyatdakı qədər,bəlkə bir az da artıq.Ancaq – xalq ilə,xalqlar ilə,həqiqət ilə – ancaq! *** Məndə belə bir duyğu var:sanki həyat yalnız mənimdir və mən onu insanlara icarəyə vermişəm.Onun pis yaşanıldığını gördükdə qəzəblənirəm,ondakı insanilik təzahüründən sevinirəm.İcarədarlığım qəzəbimdən bilinir,icarə haqqımsa,sevinməyimdir.*** Həyatda qohumluq – leş sökmək əlbirliyidir.Bu baxımdan,cəmiyyətdəki dostluq – elə qohumluqdur.*** İnana bilmirəm ki,işləri korlayan savadsızlar,qabiliyyətsizlər,istedadsızlardır.*** İnsan – yoxuşa hərəkətdir,adam – düzünə hərəkət,məxluq – enişə hərəkət.*** Təmizliyin özü – məzmundur.*** İnsan "qaranı gendən gözləyir",adama isə elə gəlir ki,.əldən getdikdə də "baş salamat qalır".*** Eşşəkbaş cinbaşın yanında – toya getməlidir.177 *** "Ya həzrəti-Əli,ya həzrəti-Abbas"! Sizin adınızdan alçaqlıq və acizlik üçün istifadə edirlər.Uzaq yüzillərin dərinliyindən o uzun və haqq qılıncınızı uzadın bura! *** Gülünc adam gülməyə meyilli olur.*** Həya bizim ümumi sərvətimizdir.Həyasızlıq edən mənim də sərvətimi səpələyir – dünyanın o başında olsa da.*** Kişi olan yerdə zibil olmaz,yüngüllük olmaz,həyasızlıq olmaz.Harda bunlar varsa,orda kişi yoxdur.*** Bənzərsizlik – var olmaq səlahiyyətidir.*** Filan qadının gözəlliyi onun xidməti və deməli,ləyaqəti deyildir.*** Gözəl olduğuna görə filan qadının şəklini çəkmək (rəsmini yaratmaq)onu alçaltmaq və sənəti ucuz tutmaqdır.*** Çılpaq insan yoxdur.*** "Qadın azadlığı" ideyası bugün kişi tərifindən qadına hörmətsizlik əlamətidir.O bunun vasitəsiylə özünə və qadına əxlaqsızlıq sərbəstliyi verir.*** "Qadın azadlığı" söz birləşməsi "qadını insan saymamaq" deməkdir.*** Bu gün "qadın azadlığı" əxlaqdan azadlıq kimi başa düşülür.Halbuki əxlaqsız azadlıq ola bilməz.*** Gözəl sözlər deməməkçün lal olaydın,ey dilim! 178 *** Sənə xəyanət edə bilməməkçün yarımcan olaydım,gözəllik! *** Sənə nifrət edirəm,gözəllik! Səni yaradan Tanrıya qarşı üsyan edirəm! Pambıqla baş kəsənmiş o Tanrı! *** İmtina yalnız ləyaqət ölçüsü yox,həm də sağlamlıq iksiri,can dərmanıdır.*** Quldarlıq özümləşib,yəni:Spartak yanıldığını başa düşüb,anlayıb ki,üsyana qalxmaq onun səhvi imiş.*** Adamların dünyasında qulluq da ölməzdir,quldarlıq da.*** Ləyaqəti at – işlərin yağ kimi getsin! – həyatın şərti belədir.*** Təmizlər murdarlığa dözmür,murdarlar təmizliyə.*** Qız qınağı:Mən səni kişi sandım,sənə inandım.Sən niyə məni aldatdın,özünü niyə alçaltdın,niyə kişiliyini ayaqlar altına atdın?! *** Çox da ki,həyasız,lotu,qarnı ki toxdur! *** "Mədəni inqilab"ın nəticəsi olaraq,yeni mədəniyyət yaranıb:Təmiz öz təmizliyindən utanır,çirkli öz çirkiylə öyünür.*** Əxlaq:Heyvan olmaq qadağandır! *** Dəniz çalxanar,dağ boyda dalğa törədər,ancaq bulanmaz.*** 179 "Həyat" sözü "həya" sözündən törəyib,"həyasızlıq" sözünün isə "həya" sözü ilə qohumluğu yoxdur.*** Ucalıq artdıqca alçaq işlər daha da aydın görünür,daha uzaqlardan görünür və daha çətin bağışlanır.*** Əxlaqlı diş ağrısından,diş ağrısız əxlaqsızlıqdan bircə çıxış yolu var – bab yar.*** Əlin əyriliyi qəlbin əyriliyindəndir.*** İnsanlıq imkanı daimidir,insanlıq gerçəkliyi gəldi-gedərdir.Bizim günlərdə gedib.Gələcək.*** Arxaikləşmə yalnız əşyalara,adətlərə,sözlərə yox,duyğulara da aiddir.Məsələn,mən tam inamla və dərin təəssüflə deyirəm ki,utanmaq və şəxsi ləyaqət duyğuları tamamilə sıradan çıxıb,arxaikləşiblər.*** İnsanlıq – ən çox və ən asanlıqla xəyanət etdiyimiz sifət.*** Əyrinin də qalib gələ biləcəyi yol ilə doğrunun qələbəsi ola bilməz.*** İnsanın içində it ola bilməz (xasiyyət məsələsi),itin içində insan ola bilər (görkəm məsələsi).*** Pərt olmaq – adam arasında – uduzmaq sayılır,insan arasında – məziyyət.*** Pərt eləmək – adam üçün qələbədir,insan üçün məğlubiyyət.*** 180 Bugünün estradası – düşmənçiliyə çağırış və şəhvət reklamı.*** Erkəklik öldürdü kişiliyi.Cəmiyyət kişisizdir.*** "Atam gəlir!" qanacağı – üz qanacağıdır,yarımqanacaqdır.Yarımqanacaq – qanacaqsızlıqdır.*** İnsansızlıq kəsirini yurdçuluqla doldurmaq olmaz.Yurdsevərlik insaniliyin yalnız bir hissəsidir.*** Adamlıq ədalət deyildirsə,onun atlıqdan,itlikdən,sərçəlikdən və b.k.fərqi yoxdur.*** Mən yazım – sən oxu,sən yaz – mən oxuyum.Yazıb-oxumayan yemləsin bizi.*** İndiki qadın ərinə arvadlıq eləyə bilmir,ağalıq eləmək istəyir.*** Ey hər şeyi getmiş,mahiyyəti qalmış! Sən heç nə itirməmisən,yalnız gərəksiz yüklərdən azad olmusan.*** Zəmanə Donkixotluğun saysız çeşidini irəli sürür:Evə – ailəyə bağlılıq Donkixotluğu,Ərə,arvada sədaqət Donkixotluğu,Yurdsevərlik,elsevərlik Donkixotluğu,Yoldan dönməzlik Donkixotluğu,Əməyə sevgi Donkixotluğu,Əzilənə qayğı Donkixotluğu.*** Niyə ev-ailə,Yurd-el,Yol,əmək və əzilən.birləşib əzmirlər bu zəmanənin başını?! *** 181 Həya xəzinəsini talayanlar,bilin ki,tələ yiyəsi gələcək! *** Həyanın həyatsız elədiyi – elə qarışır,həyatın həyasız elədiyi – elə qarşıdır.*** Sürəyya gözəllik haqqında ən kamil kitabəydi – qədimdəngəlmə.Elliləri,günlüləri onu adi qaya parçası sayıb atdılar bir tərəfə.*** İlanoynadan olmaqdansa,ilan olmaq yaxşıdır.*** Özünü dərk etmiş heyvana insan deyilmir,adam deyə bilərik.*** Can təbiidir,geyim insani,Ona görə də can təbii olmalıdır,geyim insani.*** Hamı bəzənməyə tələsir,yuyunmaq istəyən yoxdur.*** Köpəyin də dönməzi dönüyündən yaxşıdır.*** İyrənməmək – utanmazlığa aparır,utanmazlıq – həyasızlığa.*** Bu xasiyyət ki Allah sənə verib,"Allah sənə lənət eləsin!" qarğışına ehtiyac yoxdur.Bu xasiyyət ki,Allah sənə verib,"Allah səni xoşbəxt eləsin!" alqışına ehtiyac yoxdur.*** "Qanuni arvad (ər)" olmur."Qanuni arvadla (ərlə)" yaxınlıq eləmək – zinanı lap açıqda yox,bir az gizlində eləmək qədər "üzürlüdür".Arvad (ər)"qanuni"dən çox,sevilən olmalıdır.*** Üzdə deyə bilməyəcəyin sözü dalda demə.Zorluya deyə bilməyəcəyin sözü zorsuza demə.182 *** Lüt qadın şəkli çəkən rəssam öz əsərinə ad qoymaq üçün özünü zəhmətə salmaya bilər:"Anamın portreti" yazsa – bəsdir.Belə şəkil zəlilləri də onun kimi.*** Lüt qadın şəkli çəkməkdən məqsəd "sənət əsəri" yaratmaq deyil,insanlığa (həyaya)qarşı çıxmaqdır.Çünki sənət özü insansızlığa (həyasızlığa)qarşı üsyandır.*** Yeni dövrün Avropa-Qərb cəmiyyətləri – sivilizasiyalanmış naxırlar,sürülər.*** Yeni dövrün Avropa-Qərb mədəniyyətləri – keçinin həya haqqındakı sözüylə ifadə olunur.*** Nə qədər bürünürsən bürün – bürüncək sən deyilsən.Nə qədər görünürsən görün – görüncək sən deyilsən.*** Gözəl camal da gözəl ad kimidir; – yerinə düşəni də olur.*** İştaha rəğbət deyil:səndən ağzım sulanırsa,başqa gümana düşmə.*** Bacarıq o qədər artıb ki,insan özü üçün süni təbiilik yaradır – təbii təbiilikdən "üstün".Bunun vasitəsilə özünə böyük ad qazanır və başlayır bu adın daldasında ana təbiətin anasını ağlatmağa.(Söhbət ekologiyadan getmir).*** Ayağı sürüşür – ölüb yerə girmir,"sürüşkənsən" deyəndə şivən qopardır.Baş kəsir – narazı qalmır,"başkəsən" adlanmaqdan inciyir.Ev yıxır – pəhsinmir,"evyıxan" deyirsən – diksinir.Çirklənir – iyrənmir,"çirklisən" deyəndə çəmkirir.*** 183 Qorxur,arlanmır,"qorxaqsan" deyəndə – inciyir.Rüşvət alır – utanmır,"rüşvətxorsan" deyəndə – qeyzlənir.Bir əldə iki qarpız tutmaq istəyir.*** Çirki gizlətməklə yox,üzə çıxarıb təmizləməklə təmiz olmaq olar.*** Pencəyimin cırıqlığı başımın aşağılığı deyilsə,üzümün ağlığıdır.*** Hər dəfə özümüzü duruya çıxardırıq:"Əşi,biz hələ yaxşıyıq,qonşular daha çox batıblar palçığa! " Palçıqda da kiminsə dalınca yorturuq.*** Sürünün qara nəfəsi fərdin boyun-boğazını ütür.Əxlaqsızlar "fərdin özbaşınalığına" qarşı (məsələn,arvad ərin həya tələbinə qarşı)sürünün təzyiqindən istifadə edirlər.*** Üstümdən oxumuşluq,şairlik,öyrədənlik,filosofluq.örtükləri qaldırılsa,görəsən nə qədər çirkim,çirkabım çıxar üzə?! *** İçim şirinliklə doludur,– azmaya bilmərəm.*** O qədər balacadırlar ki,özlərini gözə soxmasalar,görünmürlər.Özünü gözə soxmanın hər biçimi balacalıq əlamətidir.*** Gözəllik yalnız insanilik əlifbasının bir hərfi kimi dəyərlidir.*** Ləyaqət – Gözəllik xörəyinin duzu,Qüvvət xörəyinin duzu,Bilik xörəyinin duzu,İstedad xörəyinin duzu.184 *** "Müasir ailə","Sovet ailəsi":Bir dam altda iki gədə – biri kişi cinsində,biri dişi cinsində.*** Qadınlar kimi,kişilər də azadlığa çıxırlar,yəni parnoqraflaşır,çərəltmələşirlər – nizamçı olmalıykən.*** Arvadlar keçini keçmək istəyirlər,kişilər kəli.*** Guya nəcib heyvanlıq.*** Müqəddəs fədailər gözlərinin çıxarılması,başlarının kəsilməsi bahasına heyvan sürüsündən insan düzəltməyə çalışdılar.İndi bu həyasız əclaflar onu geriyə – sürülüyə sürükləyir,bunun necə fəlakətlər törədəcəyini qanmaq istəmirlər.185 SEVGİ Yaxşı ki,cəmiyyət kitablarda sevgi haqqında deyilənləri qulaqardına vurur,yoxsa diləyi bu və ya başqa gözəllik olan və "həqiqi" adlanan həmin sevgi on adamdan doqquzunu qaragünlü edərdi.Buna görə də mən qohumluq,pul və cürbəcür mülahizələr gücünə evlənmənin humanizminə heyranam.*** Böyük olan ilk sevginin oxu daşa dəydikdə o,çoxlu xırda "sevgilərə" parçalanır.*** Hansı gəncə ki,zəng vurub sevgi görüşü təyin etməyiblər,o,telefon kimi böyük bir ixtiranın gözəlliyini gərəyincə başa düşməz.*** Sevgi qapımı o vaxt döydü ki,mən onun üzünə qapımı açmağa daha qadir deyildim.O isə buna baxmayıb içəri girdi.Və gördü ki,yanılıb.Ancaq geri dönmək artıq gec idi.*** Qısqanclığın sevgi ilə heç bir ilişkisi yoxdur.Sevgiyə inam duyğusu doğmadır.*** İnsan hansı yaşdan sevilərək sevirsə,onun gəncliyi o vaxtdan başlanır.*** 186 Ulu Yurdum,qarşında bir də ona görə baş əyib,diz çöküb ayağını öpürəm ki,sənin qızların məni bu qədər seviblər.*** Sevginin doğrudan da qarşılıqlı olması meteorit düşməsi təki nadir hadisədir.*** İztirab sevginin ilk qaranquşudur.*** Sevmədiyimiz adam bizi iztiraba sala bilməz.*** Sevginin ömrü sədaqətinki qədərdir,bəlkə ondan da gödəkdir.*** Qarşılıqlı sevgidə özü ağgünlü olmayan qarşı tərəfin də gününü ağarda bilməz.*** Sevib-seçib – ərə vermək.İlahi,bu nə ağır dərdmiş! *** İnsanı heyvandan fərqləndirən başlıca əlamət şüur yox,sevgidir.*** Sevgili qarşısında qul olmağı bacarmaq adamdan Məcnun dahiliyi istəyir.*** Yüksək sevginin işığı işıqsızların qaranlığı önündə daha parlaq olur.*** İstedadımızın arvadımız tərəfindən tanınması bir yanadır,bütün dünya tərəfindən tanınması bir yana – çətinlik baxımından.*** Bəzi adamların dostluğu və yarlığı elektromaqnitə bənzəyir:cərəyan kəsiləndə maqnitlik itən kimi,burda da məsafə 187 yaxınlığı,birbaşa ünsiyyət kəsiləndə dostluq və yarlıq yoxa çıxır.*** Hər səhər işə getməklə – mələklərimin qəlbinə dəyirəm,hər axşam evə gəlməklə – mələklərimin qəlbinə dəyirəm.İşdə,evdə qəlbimə vurulmuş yaraları sarıya – sarıya onlar məni özlərinə dönüklükdə qınayırlar.*** Hər insan bir dəfə doğulduğu kimi,bircə dəfə də sevir.*** Adam var ki,cinsi istəyə qarşı gücsüzlüyünü sevgisinin gücü sanır.*** Sevdiyimiz adamın cəlladına çevrilirik,o bizi sevməyəndə – öz iztirabımızla onun boğazına qurğuşun tökürük və o hər hansı bir cəhətdən ölməyincə ondan əl çəkmirik.*** Nə sevdiyimi qısqanıram,nə də sevmədiyimi.Birincisini sevdiyimə görə,ikincisini sevmədiyimə görə.*** Sevgisiz ər-arvadlıq istehsalat sahələrindəki podratçı – sifarişçi münasibətlərinə bənzəyir.*** Sevgi aləmində günahı özgədə,xüsusən sevgilidə görmək ənənəsi yoxdur."Sevgimiz ölübsə,günah məndədir" – sevənlərin ikisi də belə deyir,belə də deməlidir.*** Sevginin ölməsi barədəki sözlər uydurmaya bənzəyir.Məncə,sevgi ya olmur,ya ölmür.*** Duman çəkildikcə inam və güman da çəkilir,ümid və heyrət də.*** 188 Yalnız vaxtında gəlmiş qarşılıqlı sevgi insan üçün qanaddır.Tezikmiş və geçikmiş sevgilər isə qanadlar altında çatılmış ocaqdır.*** Can gözəlliyi Sevgi adlanan ulu bir evin qapısıdır.Bu evin özülü,divarları,otaqları və tağları isə yalnız şəxsiyyətlə,mənəvi keyfiyyətlərlə bağlıdır.*** Sevgi ilə acizlik bir araya sığmır.Sevən adam aciz ola bilməz,aciz adam sevilə bilməz,sevə bilməz.*** Sevgidə iki təmiz ürək kor-koruna bir-birini axtarır,bir-birinə doğru gedir.Bu yolda onlar bəzən çirkab içindən keçməli olurlar.Axı sevənlər tez inanıb,tez də aldanırlar.*** Yüz gözəlin ağuşu təmiz sevginin bir anına tay ola bilməz.*** Sevib-sevilmək nə deməkdir? Sevən qadındırsa,o bununla sevdiyinə deyir:"Səndə sənin nəslini mən bütün nəsillərdən uca tuturam.Nəslini mənə tapşır,mən onu yaşatmaq istəyirəm".*** Sevən kişidirsə o,bununla sevdiyinə deyir:"Mən öz nəslimi sənə tapşırıram,sənə etibar edirəm.Səni bu yüksək və məsul iş üçün ən layiqli şəxs sayıram".*** Buradan aydındır ki,kişi və qadın üçün sevib-sevilmək nəsil qarşısında,deməli,həyat qarşısında ən şərəfli və ən məsul işdir.(Onların özlərinə isə elə gəlir ki,tikənin yağlısını,nemətin yaxşısını əldə etməyə çalışırlar).*** Buradan bir də o aydın olur ki,qadın-kişi münasibətlərində sevgiyə əsaslanmamaq necə böyük eybəcərlik,necə böyük cinayətdir.189 *** Odlu dialoq və peşimançılıq:-Gəncliyinə görə sevirəm səni,gözəlliyinə görə sevirəm! Qolunun bükülməzliyinə görə sevirəm səni,qırğı baxışına görə sevirəm!.-Aman,sən ki,məni sevmirmişsən! Axı bunlar mən deyiləm,məndədir,Axı mən bunları itirə bilərəm! Axı başqalarında da bunlar var! *** Sevgi yoxluğunun qaragünlü elədiyi birisinə tuş gəlsəydim,sevərdim onu – günümüz ağarardı ikimizin də.*** Kimiysə sevməyin "səbəbi" (sevgi duyğusunun obyekti)yalnız ləyaqət ola bilər.*** Yalnız sevgi gücünə Qeys Məcnun ola bilməzdi,bunun üçün Məcnunanə zəka da gərəkdi.*** Qeysi Məcnun eləmək ilkinliyi,ilahiliyi gərəkdir qızlarda.*** Səni sevdim,Sənə qovuşdum – özgə ölməzliyi neylərəm! 190 MADDİ NEMƏTLƏRƏ MÜNASİBƏT Ağac da bar gətirir,insan da.Bu barı ağacın haradan aldığı məlumdur.İnsana gəldikdə isə araşdırmaq lazımdır,çünki onun kökləri görünməz istiqamətlərdə səpələnir.Ən barlı görünən ağac doğrudan da ən barlı ağaclar,ən barlı görünən insan isə əslində tamamilə barsız da ola bilər.Köklərə baxın,köklərə ki,hər şey sizə aydın olsun! *** Qanunsuz və qeyri-insani yollarla toplanmış sərvət,tikilmiş imarət,alınmış avadanlıq.gördükdə qəzəblənirəm və ürəyimdə onların sahiblərini cinayətkar adlandırıram.Ancaq elə ki,bu mülklərdən birinə yolum düşür və mülk sahibinin gözəl arvadı və ya yağ içində böyrək kimi bəslənmiş qızı mənə nazla mürəbbəli çay təklif edir – sanki hər şey dəyişir:az qalıram onları (və bir-iki saatlığa da olsa,məni)bu mərtəbəyə "qaldıran" pillələri alqışlayam.*** Əşya çox səbirlidir,lap yavaş-yavaş da olsa,bizi əsir alır.*** Varlıların bir-birilə dostluğu da xalqa xəyanət üzərində qurulur.*** Yazıq insan! Pulu olmayanda kino-teatr tamaşalarına qaçır,pullananda kino-teatr tamaşalarından qaçır.*** 191 Tarix belə bir hökmü təsdiq etməyə əsas verir:Barbarlıq əsrlərində doğma ana dilindən daha qüdrətli bir ünsiyyət vasitəsi olur ki,o da puldur.*** Yoxsul yaşayışla bilərəkdən kifayətlənmək yoxsulluğa çağırış deyil,bəlkə yoxsulluğa qarşı üsyandır.*** Evlərimizə gətirməklə qəfəsə saldığımız hər bir şey evimizdə bizi öz həcmi qədər genişlikdən məhrum etməklə bizdən intiqam alır.*** Pul sürtkü yağıdır.Onsuz bircə günün içində bir-birimizə sürtüşüb alışarıq.*** Qadına təbiətin ən ağır zülmü doğum ağrılarıdır,cəmiyyətin ən ağır zülmü bəzəyə hərislikdir.Bunlardan birincisi ona böyüklük və ölümsüzlük gətirir,ikincisi onu kiçildir və öldürür.*** Murdarlıq götürməyən çayın suyu bol olmaz.*** İş-gücümüzü buraxıb həyat nemətlərinə tamaşaya dursaq,ağzımızın suyunu saxlaya bilmərik.*** Pul əgər dünyanın sarbanıdırsa,qırılıb qalıram mən bu karvandan.*** Şanlı məktub:"Hörmətli ata! Mən dövlətimizin başçısı olanda da evimizə indikindən artıq xeyir verməyəcəyəm.Ancaq o vaxt əyin-başımızın çılpaqlığı bizə yalavaclıq kimi görünməyəcək".*** Ata nəsihəti:"Oğlum,qızım! Ya yaxşı olmayın,ya da payınızı az görsəniz,həyatdan küsməyin".*** 192 Gönümüz qalınımayınca əlimiz qalınımır.*** "Minbir gecə"dən ilham alaraq,bu sözləri yazdım:Nə yaxşı dünyada poeziya varmış! *** O qədər gözütox adamdır ki,aylarla maaşını almağa da gəlmir.*** Uçun quşlar,azad quşlar,Cibləriniz yoxdur sizin.İnsan kimi pul ardınca Sürünməzsiz dizin-dizin.*** Bir adam on adamı dolanışıq baxımından ağgünlü eləmək fikrinə düşübsə,bilin ki,yüzünü qaragünlü etməyə hazırlaşır.*** Çoxlu bülluru olan adam yenə büllur alır.Qoy alsın,məgər büllur pis şeydir? Yox,əlbəttə,yaxşı şeydir.Ancaq kimin ki,bülluru çoxdur,yenə də büllur almaq ona gərək deyil.Çünki arada büllur büllurluğunu itirir,qalır kor bir oyun:almaq,əldə etmək oyunu.Bu isə büllur saflığını,büllur qab naxışçılarını və büllur istehsalçılarını alçaltmaqdır.*** Qadın gəzdirdiyi zər-zinət,vurduğu bər-bəzək qədər öz qiymətini itirir.*** Vəzifə yuxuda tapılan qoz kimi bir şeydir.Ayılanda görəcəksən ki,əlin boşdur.*** Dedim:"Ey pul,soyadın nədir?" Dedi:"Əməkzadə".Dedim:"Ay evi yıxılmış,bəs niyə hamı səni "Haramzadə" adlandırır?" Dedi:"Neyləyim! Adamlar öz adlarını özgəyə qoymaqda ustadırlar.Bir də ki,sən onların nəzərdə tutduqları ilə məni qarışdırma:Haramzadə mənim böyük qardaşımdır".193 *** Yaxamızdan əl çəkməyən fikir axırda öz istəyinə çatır:biz onu məntiqi düşüncənin tərkib hissəsi saymağa başlayırıq.*** Pişik pişikliyində qalır:yəni əli ətə çatanda deyir ət təmizdir.*** Balıqdan ötrü ölürəm.Sular bulanıqdır.Bulanıq suda balıq tutmaq istəmirəm.Odur ki,suların durulmasını istəyirəm.*** Şairlər dilənçi vəziyyətində olanda heç bir şair arvadı öz əri ilə öyünmürdü.*** Pul mənə vasitə kimi gərəkdir.O isə məni vasitəyə çevirmək istəyir.Odur ki,sevdamız baş tutmur.*** Başqa xalqların torpaqlarına daraşanların təcrübəsi göstərir ki,süngü daldasında yeyilən çörək qarın doydursa da,göz doydurmaz.*** Çörək heyvan üçün qanad,insan üçün qandaldır.Odur ki,çörək dalınca qaçan heyvan qazanır,çörək dalınca qaçan insan itirir.*** Gədə,qırışmal! Daha kitab almağa gəlmirsən,olmuya pullanmısan?! *** Zənginlik özgələrdən mümkün qədər çox almaqla bağlıdır.İstər var-dövlətdə,istər elm və mərifətdə,istər dillə.*** Zəhmi sizi basan paltarı geyməyin.*** Yoxsul olmağı hər adam bacarmaz,çünki bu,çox böyük səyləri tələb edir.*** 194 Elmləndikcə elminin azlığından gileylənən adam kimi,pullu da pullandıqca pulunun azlığından gileylənir.*** Əşşi,yaylaq nə yaylaq! Su içən kimi acırsan,yeyən kimi susayırsan,yeməklə doymursan!.*** Vaxtım yoxdur – varım çoxdur.*** Əməkçi xalqa xəyanət süfrəsi çox cəzbedicidir.O nə qədər ki,qarşında açılmayıb “xalqımız,xalqımız” deyə bilərsən,açıldıqdan sonra isə gərək belə deyəsən:“Allah camaata versin,camaat da bizə!” *** Yoxsulluğumla barışsaydım,dünyanın ən varlı adamlarından olardım.*** Hamı həmişə varlıdır,hamı həmişə yoxsul.Kimin nəyi varsa,onun varlısıdır,kimin nəyi yoxdursa,onun yoxsuludur.*** Kitab – daş-qaş,qızıldan qiymətli.Biri alıb o birinə satır,ikincisi – üçüncüsünə.İçinə ha girməyəcəyik! *** Yer üzündə maddi ehtiyatların tükənərliyi haqqındakı sözlər inanılası şəkil alıb.Bu bizi aza qane olmağa öyrətməliykən,var dalınca qaçan ayaqlarımızı daha da yeyinləşdirir.*** İsrafçılığın əksi olan qənaət.İqtisadiyyatın əbədi dəyişməz bir qanunu varsa,o da yəqin ki,budur.*** Bəzi qızlar paltarlarının və bər-bəzəklərinin çoxluğu ilə bizi heyrətə salmaq istəyirlər.Halbuki onlara bunları biz alırıq.*** Əcaib işdir:insan pul oğurlamaqdan utanmır,“pulum yoxdur” deməkdən utanır.195 *** “Pulum yoxdur” deməkdən utanma – yoxsa biz səni pul oğurluğuna rəğbət bəsləməkdə qınarıq.*** Biz insanların heç nəyi atmağa haqqımız yoxdur:bir içim suyu da,bir tikə çörəyi də,bir diş sarımsağı da,bir vərəq kağızı da.Heç nəyi,heç nəyi atmağa haqqımız yoxdur.Çünki onların içində müqəddəs bir nemət – İnsan əməyi vardır.*** Ey çörək! Mən səni çox sevirəm,öpüb qoyuram gözümün üstünə; yolunda tər tökməyə,qabıq qoymağa hazıram.Ancaq məni bağışla,mən sənin yolunda heç kəsə baş əyməyəcəyəm.*** Yaponski maqnitofonla mənim ağzımı sulandıra bilməyəcəksən.Mən özümün yaponski maqnitofonumla öyünmək fikrində deyiləm.Yaponun ağzını sulandıran və sənə sənin qanmazlığını qandıran bir şey icad etsəm.,onda baxarıq.*** “Olmaz! Olmaz!" – İmtinaçının havası budur.*** Dünyaçıların süfrəsi – naxırın axuru.*** Ayağım,həqiqətləş,Əlim,həqiqətləş! Bədənim,həqiqətləş! – dilim kimi.*** Biz Sumqayıtı sevirik,erməni Quqarkı,Erməni Sumqayıtı dağıtmaq istərdi,biz Quqarkı.Sumqayıtın bu qisməti yuxumu qaçırdır,erməni necə baxır Quqarkın sabahına – deyə bilmərəm.Oğuzun fikrincə,öz əliylə Sumqayıtın Quqarklığı öldürülməlidir,Quqarkın Sumqayıtlığı,hər ikisinin üzağlığı qalmalı və sevilməlidir.*** 196 Acından ağlayan uşağı V.İ.Lenin elə bu saat kiritmək istəyirdi,İ.A.Berdyayevlər – yonca bitəndə.*** Dərindən baxılarsa,görmək olar ki,Berdyayevçilik yalnız Leninçiliyin kölgəsi kimi meydana çıxa,var ola bilərdi,çünki Leninçilikdə şəxsiyyətçilik vardı,Berdyayevçilikdə şəxsiyyətsizlik var.*** Atatürkə kəm baxan məscid (və heç nə!)Türkə gərək deyil.11 Odayı 35 il.197 SİYASƏT Hər bir qələmçi mənsub olduğu dövlətin süngügəzdirənidir.*** Dövlət elə bir çaydır ki,təbəələrinin sayı qədər müxtəlif istiqamətli axını özündə birləşdirir.*** İtinin oğruya satılmasını istəmirsənsə,onu tox saxla.*** Məlum həqiqətdir ki,forma verən palçıq və ya məhlul yox,kütlə yox – qəlibdir.*** Danabaşda oturub Bakıdakı ağıllar üzərində ağalıq etmək olmaz.*** Aydın dərk edilən,konkret ümumi məqsəd və ümumi zərurət olmasa,insanları birləşdirmək,bunlar olduqda isə onları bir-birindən ayırmaq çətindir.Bu mülahizədən yanaşılmayıb yaradılan birliklər yalnız formal topluluqdur,yaxud hamının başa düşdüyü,ancaq açıq deyə bilmədiyi yalandır.*** Məktəbdə hərbi təlimin bərpa edilməsi bəşəriyyətin tənəzzülə uğradığını göstərir.*** Fikri,əqidəni,məqsədi dəqiq və aydın ifadə edə bilmək böyük ustalıqdır:bəzən bu,iki həmfikri qanlıbıçaq olmaqdan saxlayır.198 *** Hörümçək heç də gözəllik aşiqi deyildir.O öz torunu heç də yaraşıq üçün qurmur.*** Təbliğat elə köpəyoğlu şeydir ki,adama aclığını da unutdurmaq istəyir.*** Hər hansı bir şeyi qadağan etmək onu müdafiə edən bir cəbhə yaratmaq deməkdir.*** At arabanı istənilən tərəfə çəkib aparır,basıb aparmır və deməli,qabaqca özü onun yönünü qəbul edir.*** Zəmanəmiz öyünə bilər:onun xidməti sayəsində maqnit başını elə itirib ki,qütblərini çaş-baş salır.*** Siyasət – diplomatiya meydanı elə bir səhnədir ki,orada deyilməmiş söz deyilmişdən daha aydın eşidilir.*** El içində “Azad olmaq istəyirsənmi?” mövzusunda sorğu (referendum)keçirmək – eli başsız qoymaq cəhdidir.Dustaqdan “İşıqlığa çıxmaq istəyirsənmi?” deyə soruşmaq gülünc deyilmi?! *** Qarşımıza turşu qoyurlar,ağzımızın sulandığına görə bizi qınayırlar.*** İctimai quruluşları müxtəlif olan dövlətlərin “dinc yanaşı” yaşaması,müxtəlif dünyabaxışlı,müxtəlif temperamentli ər-arvadın həyatını xatırladır.*** Uzun müddət söyülən ad,söyülməyə layiq olsa da,bundan heç də zərər çəkmir,əksinə,zaman keçdikcə onun söyülməli 199 cəhətləri unudulur,haradansa,sevilməli sifətləri peyda olur və o,sonda ad-san qazanır.*** Makedoniyalı İsgəndər istila etdiyi ölkələrdə xalqların başını heç də sığallamayıb.İndi isə onun adını hamı pərəstişlə çəkir.Çingiz xan da,Topal Teymur da,hətta milyonçu Zeynalabdin Tağıyev də camaatın sevimlisinə çevriliblər; “tatar-monqol ordaları” sözü də Vladimir Solovyov adlı bir rus şairinin (öz etirafına görə),qulağına xoş gəlib.Bütün bunlara görə deyə bilərik ki,tarixi şəxsiyyəti söyməklə onu öymüş oluruq.Bu baxımdan,indi biz Adolf Hitlerdən çox,İosif Stalinə düşmənlik edirik.*** Hər rəngdə olan paltar geyilib köhnəldikcə bozarıb ağardığı kimi,hər cür partiya da getdikcə sağlaşır.*** Savaş qorxusu olmasa,barış bağlaşması heç kəsin ağlına gəlməz.*** Müddəalarına əməl olunmayan “qanuni-əsasi”yə Sabir gülüşü halaldır.Həmin “qanuni-əsasi” milyon nüsxələrlə çap olunsa belə,bir qəpiyə dəyməz.Onu qiymətə mindirmək üçün bütün nüsxələrini “simişqa” satanlara paylamaq lazımdır.*** Faşizm odur ki,hər bir saya paqonlu polis nəfəri hər bir professoru barmağı ilə yanına çağırır.*** Faktı malalamaq onu aradan qaldırmır.*** Əhalisi çox olan millətlərin mesmerizmindən olmaz! Bilmirsən onların qarnına nə azar dolub ki,başlayıblar “xırda” xalqları öz “qanadları” altında azadlığa çıxartmağa.*** 200 Əcnəbi təəccübləndi:“Xalq məclisinin səlahiyyətli nümayəndəsi məclisdə yaltaqlanır?!” Biz də təəccübləndik:“Bəs necə olmalıdır?”.*** Nədənsə bəzi adamlar dövlət başçısı olmayınca “əsər” yaza bilmirlər.*** Gözə soxulan,cikkə çəkən demokratiya – dəhşətdir!.Bu,başlar üzərində Demoklisin qılıncıdır.*** Ax,bu atasından xəbərsiz Demoklis!.Qılıncını nə saldı,nə aldı başlar üstdən.*** Zorakı cəmiyyətin “liberal” cəmiyyətdən bir üstünlüyü var:birinci adamı nə üstdə öldürdüyünü açıqca bildirir,ikinci isə adamın üzünə qondarma ittiham oxumaqla onu ikiqat öldürür.*** Nə müddətdir ki,dünyanın siyasi xəritəsi əl kitabım olub.*** Siyasətçilərin dilində “sülh” və “xalqlar dostluğu” sözləri hər mənanı verər,bu sözlərin öz mənasından başqa.*** Min paz yerimiz var,minbir naz çalınıb bizə – çatlamaya bilmərik.*** Biz qoyunu qurddan nə məqsədlə qoruyuruqsa,hakim millət də bizi o məqsədlə qoruyur.*** Zəruri minimum qazanc yox,mayadır,alanın yox,verənindir.*** “Dəyirman bildiyini eləyir,çaxçax yalnız öz başını ağrıdır”.Çaxçax,yəni BMT.*** 201 Bir torpaqda qızılgözlü buğda bitir,bir torpaqdan ölümsaçan uran filizi çıxır.Sivilizasiya başlanandan bəri birinci torpağa ikinci torpaq yuxarıdan baxır.Bu o demək deyilmi ki,ənənəvi sivilizasiya öz qəniminin başını sığallayır? ***.Təklif var ki,alqışlar dayandırılsın.tapşırılmışdır ki,müzakirə edib bəyənsinlər.*** Belə bir əfsanə var:İki tısbağa bir dovşanı əldən salmaq üçün sözləşir.Bir-birindən xeyli aralıda hərəsi bir kolun dibində durur.Onlardan biri dovşana deyir:Gəl ötüşək,görək bu kolnan o kolun arasını kim tez qaçar.Dovşan qaçır,tısbağa qalır yerində.Dovşan o biri kola çatanda o biri tısbağa oradan çıxır ki,mən çoxdan çatmışam,indi gəl geriyə qaçaq.Dovşan nə qədər cəhd eləyirsə,gəlib görür ki,tısbağa artıq burdadır.Bu əfsanə mənə dövləti (tısbağalardan biri),fəhlə-kəndli aristokratiyasını (o biri tısbağa)və əməkçi xalqı xatırladır.*** Qanuna əməl olunmayacaqsa,qanun insanın ehtiyaclarına biganə olacaqsa,rüşvətə min şükür! *** Suveren öz işini görür,“muxtar” öz bayatısını çağırdığına özünü inandırmağa çalışır.*** Superdövlətin sülh siyasəti onun işğal qoşunlarının qabaq dəstəsidir.*** Həqiqət birdir,variasiyaları minbir.*** Demokratiya ideyaları hakimiyyət balığını tutmaq üçün tilova keçirilən yemdir.*** Demokratiya azadlığın karikaturası və ya “verilən” hissəsidir.202 *** Siyasət sürüdə təkənin,ilxıda ayğırın,naxırda buğanın.elmidir.*** Hər bir dövlətin iki xəzinəsi olur:altun xəzinəsi və informasiya xəzinəsi.*** Dövlətlə bacarmaqçün dövlət olmaq gərək.*** Siyasi qımıltılarımıza hökumətin dözməsi onun bizə gülməyidir.*** Mübahisə üçün:hökuməti özündən olmayan xalqın oğrusu doğrusundan yaxşıdır.*** İmperiya və həqiqət.İmperiya doğru danışa bilməz.İmperiyanın dili doğru sözə yatmaz.İmperiya özünün ən demokratik dövründə belə,doğru söz pəltəkliyindən irəli gedə bilməz.İmperiya imperiyadır,istər keçmişdə olsun,istər indi,istərsə də gələcəkdə.İmperiya öz yalanının böyüklüyünə arxalanır; yalan selində xalqları çaşdırır ki,onlar həqiqəti görməsinlər.*** Siyasət nə qədər demokratikləşir-demokratikləşsin,yenə də zorun dili olaraq qalacaqdır.*** Siyasətdə obyektivlik uşaq oyunu kimi bir şeydir.Başqa sözlə,siyasət zorun inikasıdır.*** Beynəlxalq hüquq yalnız millətlərə aid olan bir təsisatdır.Odur ki,həmin anlayış “millətlərarası hüquq” sözü ilə əvəz edilməlidir.*** 203 “Dünyaya tanıtmaq”,“Avropaya sübut etmək” kimi sözlər cılız sözlərdir.*** “Yaşa! Var ol!” – deyə-deyə adamı vurub öldürmək olmazmı? *** Yad təsirinə düşünülməmiş qarşıdurma yolçunun ayağına kötük ilişməsinə bənzəyir.Bu zaman yolçu ya kötüyü çıxarıb atır,bu mümkün olmadıqda yolunu bir az kənardan salır (təbliğat bu deməkdir),ya da bir az ədalətsizlik eləyir.(“yad ünsürlərə” – guya ümumi doktrinaya zidd çıxanlara qarşı mübarizə adı altında kötükdə şüur əlamətlərinə qarşı mübarizə aparır).Müqavimət düşünülmüş olduqda tərəflər kötük və yolçudan yox,iki yolçudan ibarət olur.*** Məhkum xalqı sevənin pulu olmaz.Belə xalqı sevdiyini iddia edən pulluya inanmayın.*** Məhkum xalqı sevmək mədəniyyətdir,hakim milləti sevmək yırtıcılıq.*** Bir ölkədə bir əxlaq ağa olmalı,bir-birinə ağ olan əxlaqlar ağalıq etməməlidir.*** Əslində “hər kəsə qabiliyyətinə görə.” ilə “sinfilik” – “kommunaçı partiyalılığı” bir araya sığmır.*** Hər addımın məsuliyyətini daha kəskin duymalı.Hər sözü ölçüb-biçməli,hər qəpiyin qədrini bilməli.*** Zor üzərində ictimai sülh – başlı başını saxlasın – insan ayağı dəyməmiş adanın canlılar aləmi.*** Ölkə təkpartiyalı olanda adamlar çoxpartiyalı olur.204 *** Çoxlu kitab o deməkdir ki,kitab – xalqa çatmasın,xalq – kitaba çatmasın.*** Kitab çoxluğu – kitab yoxluğu yaradır.*** Doğu – Batı (Şərq-Qərb)adlı dağlar beli dünya siyasətinin suayrıcıdır.*** İslam Türküstanı olsaq,“islamı xilas eləmək” adıyla üstümüzə gələcəklər və içimizdə özlərinə tərəfdarlar tapacaqlar Mütləqə inamçı Türküstan olsaq,üstümüzə yalnız basqınçı kimi gələ bilərlər,onda içimizdə tərəfdar yox,satqın tapa bilərlər.“Xilaskarla” tərəfdara nisbətən basqınçı ilə satqın isə çox gücsüzdür.*** BMT-nin dəyirmi stolu – qurdların üz-üzə yatması.205 BÖLƏ BİLMƏDİYİM.“Praktika” adlı canlının gözü nəzəriyyədir.*** Hər bir konkret hadisənin özündən sonrakı hadisələrin inkişafı üçün yararlı olan cəhətinə onun mənası deyilir.*** Bir şeyi gizlətmək istəyəndə gərək onu gizlətdiyini də gizlədəsən.*** Qabaqcılların ardınca getməkdənsə,geridə qalanların qabağınca get.*** Mənim fikrim oxuduğum cümlədəki fikirdən dərin olmasa,mən o fikri anlaya bilmərəm.*** Dahilik nadir hadisə olsa da,hər cür fizionomiya və geyimə daxil olmaqdan utanmır,adilik isə.Dad onun “olar-olmaz”ı əlindən! *** Siyasi toplanışlarda uzun-uzadı əl çalınanda mənə elə gəlir ki,salona bir yığın uşaq-muşaq toplaşıb və onlara təlxək oyunu göstərirlər.*** Öz balasını həddindən artıq istəmək insanı kiçikdir.*** İt var ki,adamı özgənin dişi ilə tutur.206 *** Qanun təkəbbürlü keşikçidir:onunla hesablaşmayan oğrunu cəzasız buraxmır.*** Sərxoşun sözünün yox,özünün başına ip salmalı.*** Əhalinin hər min nəfərinə hansı ölkədə daha az xəstə düşürsə,onun mədəniyyəti daha yüksəkdir.*** Aydınlıq və sadəlik göyşəklikdən daha dəyərlidir.*** Bir dəfə uçduğumuz budağa bir daha qonmuruq.*** Ağıl ölüm ayağında yiyəsinin qulağına pıçıldadı:“Mənim yerimə Zoru qoyarsan”.*** Zor adlı ata-ananın balası yalnız bu adlardan birini daşıya bilər:Qorxaq,Aciz,Zalım,Bic,Yaltaq.*** Adamlıq ölçüsü:“Müdiriniz necə adamdır?” “Canlara dəyən oğlandır,dünyanı dağıtsaq da,bizə bir söz demir”.*** Müdiriniz arvad olsa da,ona “kişi” deyin.*** Ahıllıq hesabına cahıl qalmaq istəyənin qocalığı daha tez gözə çarpır və ona yazıq görkəmi verir.*** Arzuları aşıb-daşan adam bədbəxtdir,axı arzu həyata keçməmiş istəkdir! *** Adam var ki,özünün qabiliyyətsiz olduğunu hiss etdikdə onda insanlara qarşı kor bir qəzəb və nifrət oyanır və o,başqalarının da qabiliyyətini danır.Adam da var ki,özünün qabiliyyətsiz olduğunu hiss etdikdə məzlumlaşır və 207 başqalarının qabiliyyətini birəbeş qiymətləndirir.Bunlar insan psixikasının iki çolaq balasıdır.*** Yaşını gizlədən adam ömrünü təhqir edir.*** Asudə vaxt ən böyük mülk deyilsə,ən ağır yükdür.*** Torpağımın böyüklüyü də,gücsüzlüyü də bundadır ki,o,yalan dəryasında həqiqət arxipelaqıdır.*** Biz torpağa naşı adamın ərəb yazısına baxdığı kimi baxırıq,geoloq isə təhsil görmüş molla kimi baxır.*** Havayı baha oturan yerdə baha havayıdır.*** Vitrin-qadın bəşəriyyətin ən ağır bəlalarından biri və çoxlu böyük bəlaların gözəgörünməz köküdür.*** Təranələrinə,zəngulələrinə qurban olum,ey sakitlik! *** Ziyalılarımızın başı daim fırlanır maaş günü ətrafında – qabaqca acından,sonra toxumdam,sonra yenə acından.*** Fizionomik əlamətlər,xarakterik xüsusiyyətlər kimi,ehtiyac və təminolunmuşluq da irsidir.*** Bir sərxoşun dilindən:Elə bil kəndirbazam,dörd ayaqla da düz yerdə dura bilmirəm.*** Nəsli kəsilmiş və ya kəsilməkdə olan heyvan və quşlar haqqında təəssüflə danışırlar.Nəsli kəsilmiş və ya kəsilmək üzrə olan millət və xalqlar haqqında təəssüfə isə heç yerdə rast gəlmədim.*** 208 Sağlamlığın bir adı var,xəstəliyin 1001.*** Konkretliyi olmayan,detallarda əks oluna bilməyən elm elm deyil,məlumat yığınıdır.*** Məni yoğunlaşmağa qoymayan xəstəliksə də,sağlamlıqsa da,ona minnətdaram.*** Özünü öldürmək əzabsız başa gəlsəydi,dünyada bir düşünən baş,bir duyan ürək qalmazdı.*** Faciə və dram yazanlar məzhəkə yazanlara qibtə edirlər,çünki həyat üçüncülərə mövzu verməkdə Hatəmdir.*** Qorxaqlıq və çılğınlıq ruhun kallıq əlamətidir.*** Nə qədər ki,duru suda balıq tutmağa buraxılmırıq – suyu bulandırmağa haqqımız var.*** Özgənin dilini öyrənməyə nə var! Oğulsan özgəyə öz dilini öyrət! *** Meşşanlığın ən açıq təzahürlərindən biri hər gün pal-paltar haqqında dastan açmaqdır.*** Biz qəbahətimizə görə cəza əvəzinə,nəyə görəysə ilişirik.*** Böyük fikirlər xırda başlarda yazıq günə qalır.*** Maraq həyata münasibətin təzahürü,insanın özünüifadə tərzidir.*** Ad yalnız başa aiddir.*** 209 Təəssübkeş ruhumla “bitərəf” bədənim arasında gedən müharibə şüurumla yaşıddır.Bu onu göstərir ki,bədənim heç də bitərəf deyildir,əksinə ruhumun kor bir düşmənidir.*** Qaynayıb-qarışmaq qaynayıb-qarışanlardan birinin və ya bir qisminin ölüb sıradan çıxması deyildir,ya birgə həyatdır,ya birgə ölüm.*** Təzə təyin olunmuş bir rəis tabeliyindəki qulluqçulardan birini çağırıb cüzi bir yaxşı işinə görə bərk təriflədi.Bu zaman qulluqçu düşünür və onun dizləri əsirdi:“Bəs,mən bir səhv eləyəndə halım necə olacaq?!”.*** İlk baxışda sənə gözəl görünənə diqqətlə bax,ilk baxışda sənə kifir görünənə daha diqqətlə bax – birdən fikrini dəyişəsi olarsan.Axı ilk baxış müəyyən bir obyekti göstərib deyir:“Buyur,tanış ol”.*** Özümüz kimi,adımız da bizdən asılı olmayaraq doğulur.*** Qəbul etmirsən,etmə,başa düşməyə sözün nədir?! *** Çox çeynəyirsənsə,uda bilmirsən.*** Dirçəliş gəldi keçdi,təbiətşünaslıq inqilab elədi,maarifçilik haray saldı,dəqiq elmlər fontan vurub insanı Aya tulladı.Afinalılar Sokratı başa düşmədilər ki düşmədilər! *** “Papağın keçi dərisindən,xəbərin yoxdur gerisindən” məsələni ən çox hansı məqamlarda unuduruq? Məsləhət verəndə,yol göstərəndə,qiymət qoyanda.*** 210 Rəhbər vəzifədə sadə məntiqi düşüncə bir çox bilik sahələrini yaxşıca əvəz edir və ya biliyin olmadığını bilinməz edir.*** Ən kamil elmi fikirlər ən sadə kəşflər şəklində özünü göstərir.Mürəkkəb kəşflərin elmiliyini görmək nə qədər asandırsa,sadə kəşflərin elmiliyini görmək o qədər çətindir.*** Təmiz bulaqlar həyat çayının 99 faizini təşkil etsə də,ona axın deməzlər.“Axın” məhz ona deyilir ki,hansı cəhətdənsə çirklidir.*** Maşına hər şeyi öyrətmək olsa da,səhv etməyi öyrətmək olmaz.*** Dövlətlərarası müharibə insanı cismən məhv etməklə qalmır,həm də onu simasızlaşdırıb,“qəhrəmana” çevirir.*** Oturub ümidlə,həyəcanla gözləyirik ki,görəsən elm və texnika adam icad edəcəkmi? Başa düşmürəm ki,nə üçün biz özümüzün ən cazibədar funksiyamızdan əl çəkməliyik?! *** Bu boyda insan orqanizmində xırdaca bir çiban üçün uyar yer yoxdur.*** Fikir dəryasının suyu o qədər sıxdır ki,sanbalsız başlar onun dərinliklərinə dala bilməyib,çör-çöp kimi suyun üzündə üzüşürlər.*** Əmin-amanlıq və bolluq günlərində də müdriklər narahatdırlar.Axı onlar bilirlər ki,bu nemətlər əbədi və mütləq deyildir,bunların əbədi və mütləq olması isə pozğunluq törədər.Bu hələ bəlanın yarısıdır – pozğunluğu qəbul etmək,əxlaqı ona uyğunlaşdırmaq olar.Ancaq pozğunluq özü də 211 həyatı ölümə sürükləyir.Odur ki,müdriklik həmişə narahatlığın sinonimi olmuş və olacaqdır.*** Müdrik o adamdır ki,insanın xoşbəxt və xoşbəxtliyin daimi olması təki bir ikibaşlı sual üzərində daim baş sındırır.*** Böyük sənətkarlardan hansının kitabına əl atdımsa,əlinin işarəsilə “Dayan! – dedi.– Oxumağa hazırsanmı? Yəni ötəri qayğılardan azadsanmı? Yeni fikirlər üçün başında,təzə qanlar üçün ürəyində yer varmı?”.*** Yol gedəndə bir də görürəm ki,başım yuxarı qalxıb.Bu məni məyus edir:deyirəm,yəqin başım barsızlaşıb.*** Bizə öyüd-nəsihət verələrin çoxu azad peşə adamlarıdır.Onlar,adətən,bizi öz arşınları ilə ölçürlər.Buna görə də biz çox vaxt onların məsləhət gördüyü kimi yaşaya bilməyib,günahlar – qəbahətlər içində batıb qalırıq.*** Fikir də gözdür.Göz yalnız analitikdirsə,fikir həm də sintetikdir.Göz metafizikdirsə,fikir dialektikdir.*** Elmi ilə siyasi uzun müddət yol-yoldaşı ola bilməzlər.Onların yalnız ayrı-ayrı kəsişmə nöqtələri ola bilər.Çünki elmi daim düz gedir,siyasi isə onu belədən-belə kəsib keçir,elədən-elə.*** İstedad südlə dolu bir yelindirsə,şöhrət və ya kütləvilik bu yelindən yapışmış minbir əldir.Yelninizin tezliklə boşalıb sələ kimi sallanmasına yol verməyin.*** Xasiyyət yoldur.İki yolun istiqaməti eyni deyildirsə,şübhəsiz ki,yolçuları eyni yerə aparıb çıxarmayacaqlar.*** 212 Şablonun əlamətlərindən biri də budur ki,o yalnız əks mənalı anlayışlarla “təkzib edir”.*** Yeməyə yerin yoxdursa,xörəyin dadlı olmasının nə mənası? *** Sokrat qədər müdrik olmaq üçün y.e.ə.filan yüzildə və buradan min ağac uzaqda doğulmaq vacib deyildir.*** Böyük qanunlar yazılmadan da fəaliyyət göstərir.*** İdeala çatmağın,ideal səviyyəsinə yaxınlaşmağın çətinliyi həyatın eybəcərlik dərəcəsini göstərir.*** Uğur nə qədər ki,həyasızlıqla bağlıdır,aydındır ki,həyalının qapısını tapmayacaq.*** Xalqazidd dövlətdə hər cür dəyər obyektini qiymətləndirməkdə xalqın öz meyarı var,dövlətin öz meyarı.Xalqın meyarı zaman və şəraitlə bağlı olaraq dəyişməyib yalnız inkişaf etdiyi halda,dövlətin meyarı yalnız şəraitdən asılıdır.*** Yaradıcılıq,hər şeydən qabaq,özünütəsəllidir.*** Zorakılıqla sərvət əkizdir.*** Biliksiz istedad qanadsız quşa,adda-budda məlumatlı adam qanadının hər tükü bir yana baxan quşa bənzəyir.*** Hər bir insanın dünyaya açdığı pəncərə onun biliyi boydadır.*** 213 Elm elə bir adaxlıdır ki,öz istəklisi ilə xəlvətə çəkiləndə kiçicik bir kənar hənirtiyə də dözmür.*** Əsrimizin mütəfəkkirini mən bu cür heykəlləşdirərdim:Ən dərin bir xəcalət içində üzünü əlləri ilə örtmüş halda.Axı onun həməsri kütləvi qırğın silahı yaratmağı ilə öyünür.*** İndiki Loğmanın gülərüzlüyü ya sadəlöhvlükdən,ya da qarnıtoxluqdan irəli gələ bilər.Axı getdikcə daha çox şəhərin yol-hərəkət nizamlayıcısı iş zamanı əleyhqaz geyməli olur:axı “atom-nüvə dövlətiyəm!” deyib bığaltı gülümsəyən dövlət başçılarının sayı getdikcə artır.*** Mənə elə gəlir ki,dünyanın ən korazehin adamlarını toplayıb bir cəmiyyət qursalar,bu cəmiyyətdə hər cür istedad yetişər.Yenə də mənə elə gəlir ki,dünyanın ən istedadlı adamlarını toplayıb onlardan bir cəmiyyət qursalar,bu cəmiyyətdə hər cür korazehin yetişər.Həm də mən hər iki “yeni cəmiyyətin” elə birinci nəslini – qruplaşdırılan şəxslərin özlərini nəzərdə tuturam.Bunu necə izah etməli? Zənnimcə belə:cəmiyyət daxilində korazehini də,istedadlını da yetirən zərurətdir; onlar bir-birini şərtləndirir və tarazlayır.Mənim "yaratdığım","yeni cəmiyyətlərdə" isə bu tarazlıq pozulur.Odur ki,korazehinlər və istedadlılar cəmiyyətləri dağılır,cəmiyyət özünün əvvəlki şəklini alır.Belə yanaşıldıqda aydın olur ki,hər bir xalq yerdə qalan bütün xalqların qabil olduğu bütün işlərə qabildir.*** Gələcək nəslin bizi hansı cəhətdən öyrənəcəyini bilə bilmərik.Odur ki,gələcəyin önündə əzilib-büzülməkdənsə,bugünkü işimizi tutarkən qəlbimizin səsinə qulaq assaq,gələcək nəsil üçün də daha yaxşı olar.*** 214 "Ən çoxla" "ən xarakterik" eyni şey deyildir.Müəyyən bir fikrin sübutu üçün misal gətirəndə ehtiyatlı olun:dünya geniş,hər cür misal bol.*** Xarakterik odur ki,həyatın inkişafı,nəslin yüksəlişi,ideyanın saflaşması baxımından qiymətlidir.*** Hər rəngdə yazı özü rəngdə yazan qələmlə daha asan qaralanır və ya ən uğurlu danma özününkünü danmaqdır.*** Təbii dünyagörüşü əslində dünyagörüşü deyil,əsl dünyagörüşü üçün xammaldır,obyektdir,faktdır.Əsl dünyagörüşü isə şüurlu surətdə işlənmiş ardıcıl məntiqi baxışlar,münasibətlər sistemidir.*** Məhkəmələrlə ədalət o vaxt aparıcı qüvvə olacaq ki,biz onun cəngindən öz əzizlərimizi qurtarmağa çalışmayacağıq.O zaman ədliyyə işçiləri arasında ədalət uğrunda əsl yarış gedəcəkdir.*** Kitab bilik mənbəyi deyildir; bilik mənbəyi həyatdır,kitab isə artıq əldə edilmiş biliklərin anbarıdır.*** Zübeydə güzgü qabağında göz-qaşı üzərində bərk işləyən Zəhradan soruşdu:"Ağəz,o günü götürdüyün necə şeydir,oxumağa dəgər?" Zəhra cavab verdi:"Bir şey döör,ancaq ki,vaxt öldürmək üçün oxumaq olar".Onlar İsa Hüseynovun "Yanar ürəy"indən danışırdılar.*** Söhbət ümumbəşəri ideyalardan gedirsə,hər birimiz xalqın zərrələriyik; söhbət həmin ideyalar baxımından bizim ləyaqət və mənafeyimizdən gedirsə,hər birimiz eqoist fərdlərik.*** 215 Adamların ciblərində həqiqətən nə qədər pul olduğunu onların dilindən yalnız pul qabları itdikdə eşitmək olar.*** Şəxsi dostluq da ictimai hadisədir.Onun səviyyəsi də ictimai həyatın simasını əks etdirir.*** Küsüşməyimizi istəmirsənsə,ya mənə bağından-bostanından bar ver,ya da "bağ belə,bostan belə" demə.*** Elmin ayağı da həyatda olmalıdır,başı da.*** Elmli adamların sayı artdıqca müdriklərin sayı azalır.*** Biliklər qürrələnmək üçün yox,hətta yekəlmək üçün yox,ölüncə sadələşmək,müdrikləşmək üçündür.*** Başını qaşımağa macal tapmayan fikir tapdaq olmuş torpaq kimidir.*** Fikir də maya kimidir,açıqlıqda tutmur.*** Fikrin uzun müddət qüvvədə olması təkcə onun uzaqgörənliklə deyilməsilə yox,həyatın yerində sayması ilə də şərtlənə bilər.*** Atama oxşamağım ikimizi də sevindirir.Sanki onun ömrü mənim ömrümün üstünə gəlir,mənim ömrüm onun ömrünün.Biz bu oxşarlıqda ölməzlik nişansi görürük.*** Bir manat pul tapan adam bir manatlıq şey tapandan daha çox sevinir.Bu,azadlıqla bağlı məsələdir.*** 216 Ölünün barəsində bircə haqsızlıq dirinin haqqında yüz ədalətsizlikdən yüzqat artıq pozuculuq və həyata inamsızlıq yaratmaq gücünə mülikdir.Ölüyə edilmiş hörmət isə,əksinə.*** İnsan daxilən aləmsizləşir,çünki daxili aləm quruculuğu üçün onun vaxtı qalmır.*** Fikrin vegetasiya müddəti.*** Cəmiyyət həqiqətdən – özünün əsl simasından qorxur.Ona görə də bəzək-düzəklə məşğuldur.*** Evlənmək məsələsində Sokratın məsləhətinə qulaq asdımsa da,nə xoçbəxt oldum,nə filosof.*** Hər bir iş yalnız o vaxtadək yüksəlişdə olur ki,onun yüksəlişi ictimai-tarixi baxımdan zəruri olur.*** Allah da bilsəydi ki,əməyinə layiqincə qiymət qoyulmayacaq,özünün Allah əzəmətinə baxmayaraq,zəhmət çəkib bu dünyanı yaratmazdı.*** Baş necə buyurursa,ürək necə yemləyirsə,ayaq da o cür yeriyir.*** Uzaq keçmişdə qüvvədə olmuş bir təlimə bugünün gözüylə baxmaq və əksinə,bu gün qüvvədə olan təlimə uzaq gələcəyin gözüylə baxmaq yumurtanın kələ-kötürlüyünü göstərmək üçün onu Yer kürəsi boyda böyütməyə və ya Yer kürəsini yumurta boyda kiçiltməyə bənzərdi.*** "Qadın azadlığı"nı problemə çevirmək sağ əl ilə sol əli vuruşdurmağa bənzəyir.Bu doğrudan da problem olsaydı,tarixdə heç olmasa,bircə dəfə qadın-kişi müharibəsi baş 217 verərdi."Yer ağır olanda öküz öküzdən görər" məsələ də bu məsələnin problem olmadığını göstərir.*** Axın gücləndikcə filosof ağlayır,siyasətçi gülür.*** Aşpazlıq əlimdən gəlməsə də,ağzımın dadını yaxşı bilirəm.*** Məlum həqiqəti bir daha,öz adından öz kəşfin kimi demək hörgüdə bir daş yerinə iki daş qoymaq cəhdi kimi bir şeydir.*** Hər bir adamın psixologiyası dövrün ictimai şüurunun aynasıdır.Siz özünüzü dərk etməklə dövrünüzü də dərk etmiş olursunuz.Odur ki,öz haqqınızda başqalarına nisbətən nə çox yüksək fikirdə olun,nə çox alçaq.*** Həqiqətin əksi yalan yox,zorakılıqdır.*** Yaxşı olmağına yaxşıdır,ancaq sənə gərəkdirmi? *** Verdiyimiz məsləhətin sonu ağzımızdan üzülməmiş özümüzü məsləhətə möhtac adamlar kimi aparırıq.*** Dolu qaba su tökmək olmaz.Yəni özünü dərk etmişi əslindən döndərmək çətin məsələdir.*** Asudə vaxtımda ən böyük nailiyyətim ağlamağımdır.Çünki belə anlarda öz mahiyyətimlə həsrətlilər kimi qovuşuram.*** Sübut mübahisəni kəssəydi,nə vardı!.Nə söz güləşdirməyə məcbur olardıq,nə zorakılığa uğrardıq.*** Elm çoxlu sözlə axtarılır,azca sözlə ifadə olunur.*** Axtarışla nəticənin nisbəti ağacla tumun nisbəti kimidir.218 *** Atadan ayrı olsaq da,babadan birik.*** Müdriklik fikrin keyfiyyət sıçrayışıdır.*** Müdriklik müşahidə olunan hadisələrin daxili məntiqini tutmaq və onun nəticəsində yaranası keyfiyyəti qabaqcadan görmək bacarığıdır.*** Mənim saatlarım bir-birinin davamı deyil,bir-birindən xəbərsiz dəqiqələr yığınıdır.*** Ən axırda gücümüz göz yaşına çatır.*** O mətləblər ki,indi siz yazılarınızda toxunursunuz,onları cəmiyyət çoxdan bilir,ancaq bilmir ki,bunları bilir.Deməli,siz onun biliyini ona xatırlatmaqdan başqa bir iş görmürsünüz.*** Zəmanəmizdə kim öz balasını tələsmək azarından qurtara bilsə,onun xoşbəxtliyini ən azı yarıya qədər təmin etmiş olar.*** Davamçı bilməyə də bilər,başlayan isə mütləq bilməli,həm də geniş və dərin bilməlidir.*** Başlayanla davamçı arasındakı nisbət,məsələn,avtomobilin ixtiraçısı ilə avtomobil mexaniki arasındakı nisbət kimidir.*** Həqiqət nədir? Bizsiz həqiqət varmı? *** Yaxşı olsaydı,bu qədər arta bilməzdi.*** 219 Uzaq gələcək haqda peyğəmbərlik etməkdən asan iş yoxdur:axı o vaxt ələ keçməyəcəksən ki,yalanını üzünə vuralar.*** "Dini" ilə "dünyəvi" bir-birinin əksi deyildir.Çünki dünyəvi olmayan təlim – ideologiya yoxdur.*** Din yalnız hər hansı başqa bir ideoloji sistem qədər "xalqın tiryəkidir".*** Həqiqət xalqın,əməkçinin,lap düzünü bilmək istəsəniz,fağırın mənafeyinə uyğunluq deməkdir.Çünki həyatın özünün də taleyi bunların mənafeyinə uyğunluğundan asılıdır.*** Cavanlıq təkcə həyat qüvvələrinin aşıb-daşması deyil,həm də bəsirət gözündə pərdədir.*** Şeir – təbliğat,elm – təbliğat,musiqi – təbliğat,mühazirə təbliğatı,kino təbliğatı.Təbliğat,təbliğat.*** Hər bir soy bir-birinin oduna alışdırılan kibrit çöpləri düzümünə bənzəyir.*** Taxıl anbarı çörək mənbəyidirsə,kitab da bilik mənbəyidir.*** Yaradıcılığa tez başlamaq yox,gec başlamaq normal haldır.Çünki tez başlamaq təsadüfdən,gec başlamaq zərurətdəndir.Yaradıcılıq isə zərurətin məhsulu olmalıdır.*** Cansız şüur olmadığı kimi,şüursuz da can yoxdur.*** Hər bir elmin sadədən başlayıb mürəkkəbə doğru getməsi göstərir ki,bir-birinə nisbətən nə sadə elm var,nə mürəkkəb elm.220 *** Ölümün ağırlığını yüz şöhrət,yüz ad bircə övlad qədər azalda bilməz.*** Tərəzi yalnız iki çiyindən və sağ-sol gözlərdən ibarət deyildir.Onun bir orta nöqtəsi də var ki,bunsuz o,tərəziliyini itirərdi.Bu,mütləq obyektivliyin varlığını göstərir.*** Bəzi şeylər ona görə mənalı görünür ki,yerdə qalan şeylər daha mənasızdır.Bir çox işləri tutmaq ona görə gərəkli görünür ki,onları tutmamaq daha böyük mənasızlıqdır.*** Necə ki,tərkib hissələrinə ayrılmış heç bir çiçək ətir verməz,eləcə də həyatdakı heç bir şeyin ayrılıqda mənası yoxdur.Məna hər bir həyatın bütövlüyünə xasdır.*** Adamları yalın və yalağın böyür-başında şəstlə dolanıb quyruq bulayan gördükdə adam olduğuma görə xəcalət çəkirəm.*** Bəşəriyyətin qarşısında ya heç bir problem yoxdur,ya da bu problemlər istisnasız olaraq hamımızın qarşımızda durur.*** Əhalisinin lap 90 faizi dilənçi kökündə yaşayan bir ölkədən də xaricdə təbliğ etmək üçün dəbdəbə,atəşfəşanlıq tapmaq olar.Əslində faşist rejimi hökm sürən bir ölkədə də "azadlığın çiçək açıb bar verdiyi" haqqında danışmaq üçün faktlar toplamaq və bunları yaymaq üçün adamlar tapmaq olar.*** Ey miskinlərin həşəməti! Sən güllədəlməz bir zireh kimi nə qədər zirzibili bizim qəzəbimizdən qoruyursan!.*** Qarışqa əməyinin,qarışqa intizamının yüksək qiymətə layiq olması fikrinə şərikəm,ancaq qarışqa psixologiyasını 221 sevmirəm:yem uğrunda çalışmaqdan başqa heç nə bilməmək ən azı acizlikdir.*** Atmaca:Bu,hələlik ən qədim kitabdır,gələcəkdə bundan da qədimi yaradılacaqdır.*** Əlyazmanın keyfiyyəti yüksəldikcə redaktə çətinləşir.*** “Bəduğur” adamlara pis münasibətimiz nadanlığımızı göstərir.Axı “bəduğur” adam qarşımıza çıxmaqda bizə xəbərdarlıq edir,“tədbir gör” deyir.Biz isə onu üğürsuzluğumuzun səbəbi bilib donquldanırıq:“Bu köpəyoğlu və ya bu imansız qarı! ” *** Dövlətlərarası savaş qonşu davasından özünün ölçüləri ilə seçilir.*** Yurdumla elimin qarşısında daim əlim ürəyimin başında,başım sinəmdədir.*** İnsan dodaqaltı oxuya-oxuya,vamda işləməlidir.Tələsmək tənbəllik əlamətidir.*** Özün haqqında haqlı pisi özün de.Özgələr desə,həm inciyərsən,həm də gec olar.*** İstəsən ki,elin yaşasın,onun öynəlik yeməyinə tarix qarışdır.*** Millət ayrılığı düşmənçilik üçün əsas vermir.*** Şəhərimiz qədirbilən şəhərdir,burada qeyrətli kişilər,ismətli qadınlar barmaqla göstərilir.*** 222 Bunu bilməyən yoxdur,buna uyan yoxdur.Bunun özü və bunu bilmək nəyə gərək? *** Bordaqda bəslənmiş kişi və qadın.*** Guruldayan küçədən qaçıb sakit otağa girən kimi,perikmiş mələklərim başıma yığışır.*** Müasir adam heç də mütləq müsbət hadisə deyildir.Hər mənada o,yaxşı da ola bilər,pis də.Axı müasirlik yaxşının da,pisin də bugünkü səviyyəsi deməkdir.Müasirlik mənasında yaxşı adam pis adama nisbətən geridəqalmış da ola bilər.*** Əşya heç vaxt insana üstün gələ bilməz.Birisi gözəl bir əşya gördükdə əldən gedirsə,bu,əslində,onun həmin gözəlliyi yaradan ustanın qarşısında məğlub olduğunu göstərir.Sübut:insan əməyinin bəhrəsi olmayan gözəllik qarşısında beləsi heç vaxt əldən getməz.*** Məlumdur ki,əvəzolunmaz həyat nemətləri əlimizdən çıxmayınca biz onların qiymətini bilmirik.Yoxsulluq,yəni haram qatılmamış əmək haqqı hesabına yaşamaq da belədir.*** Nüvə yarağını kəşf edənlər “Qocalar evi”ni də kəşf etdilər.Bunlar bir-birindən qalmaz kəşflərdir.Bunlar “Yer üzünün əşrəfi” haqqındakı əfsanəni alt-üst edən kəşflərdir.*** Bəzi oxumuşların oxumuşlardan zəhləsi gedir,avamlardan isə xoşu gəlir.Bu,instinktiv duyğudur:avamı basıb yemək asandır axı! *** Dekorativ ağaclar,dekorativ heyvanlar,dekorativ balıqlar,dekorativ adamlar,kağız güllər.Hə kölgəsi var,nə meyvəsi,nə ətri.223 *** Qızılgülün ləçəkləri dibinə tökülür,sanki öz əməyinə görə torpağın başına qızılgül səpilir.*** Mənim heç kəsdən pis işləməyə haqqım yoxdur,heç kəsdən yaxşı yaşamağa haqqım yoxdur.Bu iki hüquqsuzluğun qarşısında bir hüququm var.Mənim heç kəsdən pis yaşamamağa haqqım var.*** Can və üz gözəlliyinin 90 faizi varlı yaşayışın nəticəsidir,varlı yaşayışın 90 faizi isə oğurluğun.Deməli,gözələ doğru uzanan əl əslində oğurluq mala doğru uzanır.*** Çox rənglər obyektin özündə deyil,ona bəslənilən münasibətdədir.*** Ata-ana öz uşaqları üçün sosial kondisioner vəzifəsini yerinə yetirir.Sərin otaq nə bilsin ki,yayın tülyanı havanın başına nə oyun açır?! *** Adi adamın iki məntiqi olur:istəyin yerinə yetməsinə qədərki məntiq və ondan sonrakı məntiq.*** İyrənc danışmaq üçün nəinki alim,ziyalı,şair,yazıçı olmağa,hətta ali təhsil almağa da ehtiyac yoxdur.*** Doğulanda 99 faiz heyvan oluruq,1 faiz insan.Getdikcə vəziyyət dəyişilir,Sonda 1 faiz heyvan oluruq,99 faiz insan.Deməli,yaşa dolduqca hər birimiz daha çox insani oluruq.Vəziyyət belə deyildirsə,özümüzlə döyüşümüz pis qurulub.*** İki insan bir səkidə qarşı-qarşıya hərəkət edir.Onlardan birisi nədənsə yana baxdığı üçün qarşıdan gələni görmür,o 224 biri isə onu görüb,yol özünün olsa da,yoldan çəkilir.Qalibliyin – məğlubluğun anatomiyası burdan başlanır.*** İki infarktımızdan biri ona görə baş verir ki,biz irəliyə yox,irəlidəkinə baxırıq.*** Hamı qalib gəlməyə çalışır,bəs həqiqətə yiyə duran olmayacaqmı? *** Ərlə arvad arasındakı hər bir narazı danışıq evin bünövrəsinə sızan su kimidir.*** Qanunu pozmaqla yaxşı iş görmək mümkündürsə,qanun yararsızdır.*** Güzəşt birtərəflidirsə,tərəflər bərabər deyildir.*** Dünyanı dərindən öyrənənlərin hamısı nədənsə onu dəyişdirib yenidən qurmaq istəyir.*** Dükan-bazardan şey-şey almaq istedadı.*** Yaltaqlıq nə vaxt dövlət və var-dövlət doktrinası olmayıb ki?! Bu baxımdan,qızıl dövr ola bilərsə,olacaqsa,bizdən uzaq gələcəkdir.*** Mən sizə sizin ən az xoşladığınız,ən çox iyrəndiyiniz bir ideyanı bütünlüklə qəbul etdirə və sonra da sevdirə bilərəm – yavaş-yavaş.Özünüzü yavaş-yavaşdan qoruyun! *** Hamını mənəviyyat və görünüşcə gözəl etmək istəyinə gözəllik verən bu istəyin baştutmaz olmasıdır.Axı “gözəl” sözü insanlar arasında müqayisə bildirən sözdür.“Hamı”nı sən nə ilə müqayisə edəcəksən! 225 *** Hər adamın ürəyində bir mələk var,bir iblis.Mühit hansını dindirirsə,o da dinir.*** Bilik,təcrübə və istedadca özümüzdən aşağılar haqda dediklərimiz bilikdir,yuxarılar haqqında dediklərimiz rəy.*** Şəxsin fərdi istəkləri – yaşayışdan umacaqları insan adlı ağacın torpaqda köküdür.*** Qabığı özündən dadlı fındıq,kağızı özündən baha konfet.*** Qalib gəlmək elmi! Səndə nələr yoxdur.Yalan,fırıldaq,kələk,kəmfürsətlik,qarayaxalıq,başkəsənlik,gicbəsərlik,əzəmət donunda miskinlik.Nələr,nələr! *** Yoxsul ölkədə varlı yaşamaq əclaflıqdır,varlı ölkədə yoxsul yaşamaq maymaqlıq.Varam yoxsulluğa! Onun adını heç yerdə pis görmədim.*** Düşməninizə gədəxislət arvad arzulayın,çünki ər üçün arvadının gədəliyi kimi bir cəza heç ələ düşməz.*** Vicdan duyğusunun əsasında bəşəriyyətin birliyi haqqındakı fikir durur.Başqa sözlə; Vicdan bəşəriyyətin birliyi barədə duyğudur.Haqqında danışdığınız duyğuda bu məzmun yoxdursa,özünüzü aldadırsınız,yəni əslində vicdan haqqında deyil,nə isə başqa bir şey haqqında danışırsınız.*** Yoxsulluq kiminin yaxşılığını gizlədən pərdə,kiminin işgüzarlığı barədə arayışdır.*** 226 Şəxsin düzgünlüyü yalnız ayrı-ayrı hərəkətlərdən,hətta hərəkətlərin toplusundan da ibarət deyil,ən azı sistemdir.Bu sistem həyatda onun yaşamaq tərzidir.*** Üç min il dövran sürüb üç min il bundan qabaq ölüb getmiş bir dövlətin yaranmasının birinci ilində elə təbəələri olmuşdur ki,bir gün onlara tükənməz görünmüşdür.*** Düşmənçiliyin ən pis forması dostluq oyunudur.*** Heç bir problemin biryolluq həlli yoxdur.*** İnsanların dərdinə biganələşməmək üçün bu dərdlərlə çox əlləşib özünü yorma.Vaxtı ilə kəpənəyin ölümünə ağlayan bir oğlan yekəldi,qəssab oldu.*** Düşmənçilik iki ucu da iti olan tikan kimi bir şeydir ki,hər ucu düşmən tərəflərdən birinin canında olur.Zaman-zaman hansı tərəf daha çox güc toplayırsa,tikanı öz canından daha çox çıxarıb rəqibin canına yeridir.Odur ki,düşmənlərdən birinin ağrısı azaldıqca o birisinin ağrısı şiddətlənir.Yəni düşmənçilik qaldıqca yer üzündə ağrılar da qalır.*** Arsızlıq etməklə saqqal qaralmaz – həna yaxmaq gərək.*** Qız qalası gözəldir,ancaq onun tikildiyi materialların qalağına kim gözəl deyərdi? *** Heyvana yuxarıdan baxmaq hüququnu qazanmaq gərək.Unutma ki,insan ata-anadan törəmək hələ buna haqq vermir.*** Sübut mübahisəni kəsmirsə,tərəflər həqiqət axtarmır,bir-birinə qalib gəlmək istəyirlər.*** 227 Doğruçu muxtariyyət (özadlıq)suverenliyə doğru inkişaf edir,doğruçu demokratiya azadlığa doğru.Qondarma muxtariyyət və qondarma demokratiya isə,gözlər qalınca gözdən asılan pərdə rolunu oynayır.*** Güzəran üçün fərdə nə qədər çox şey bilmək tələb olunursa,cəmiyyət o qədər korlanıb.*** Yenidənqurma Azərbaycana ikicə azadlıq verdi:mənəviyyatsızlaşma və iqtidarsızlaşma azadlığı.*** Tapmaca var:“İki ləyən xapaxap,birin itir,birin tap”.Deyirlər bunun açması Ayla Günəşdir.Düz demirlər! Bunun açması təmizliklə varlılıqdır.*** Utanın,yerə girin! Bu qədər də var-dövlət olarmı?! *** Naz-nemət ədəbiyyat və incəsənət kimidir:adı yaradanın,özü oxucunun,tamaşaçının,seyrçinin.*** İçimdə bir aslan nərəsi,bir timsah cikkəsi boğulmaqdadır.*** Hər şeyi bilməkdən darıxdırıcı şey yoxdur.İnsanı bildiklərindən çox bilmədikləri – onları öyrənmək şövqü yaşadır.*** Hər adamın nadanlığı xırdaca bir irmaqdır.Bu irmaqlar axıb-axıb müharibə adlı çayda birləşir.*** Ağappaq üzlü,hamar və zərif dərili,qıvrım saçlı,xumar gözlü,yumşaq bədənli,incə belli.kişinin bircə çatışmazlığı olur.*** Bir gözəl qız gördüm – coşdu sinəmdə həvəs.228 Bir çirkin qız gördüm – mən pəs.,mən pəs.*** Zarafat:Kiminin “QAZ-24”ü var – xüsusiyyətçi sayılmır,kiminin 24 qazı var – xüsusiyyətçi sayılır.*** Çürük cəmiyyətdə pillə yuxarı qalxdıqca insan özündən daha çox uzaqlaşır və bu baxımdan ölkənin padşahı özündən başqa nəyə desən oxşayır.*** Aldadılmağıma görə heç vaxt utanmamışam,bundan sonra da utanmayacağam.*** Birinin eybəcərliyi o birisi üçün “bəraət” olur,onunku üçüncüsününkü üçün.Beləliklə,kütlə yaranır.*** Mənim fəlsəfəm:Zəka birincidir,ürək ikincidir,qarın üçüncü.Anamız təbiət də belə yaradıb:ən aşağıda qarın,ortada ürək,ən yüksəkdə – baş.*** “Axx,indiki balalar!.” nidası kimi “Ah,igid babalar!.” təəssüfü də bəşəriyyətin özündən yəqin ki,bircə nəsil kiçikdir.Deməli,ağlın inkişafı baxımından,bəşəriyyətin yaşı min illərlə deyil,bircə nəslin,daha doğrusu,bircə adamın ömrü qədərdir.*** Bir dananı qaytarmaq bir naxır dananı qaytarmaqdan qat-qat çətin,bir naxır dananı qaytarmaq bir dananı qaytarmaqdan qat-qat asandır.Buna görə də monarxlar öz təbəələrinin fərdiyyət kimi ucalmasına daim mane olur,onları naxırlaşdırır,sürüləşdirirlər.Bu hal həm də:“Sən ki,öz evini idarə edə bilmirsən,eli heç idarə edə bilməzsən” kimi sözlərin doğru olmadığını göstərir.*** Şəxsin yaşadığı dövlətin qanunları ilə vicdan arasında bərabərlik işarəsi qoymaq düzgün olsaydı,onda gərək biz 229 “Sovet vicdanı”,“İran vicdanı”,“Türkiyə vicdanı”,“AFR vicdanı”,“ADR vicdanı” və s.bu kimi vicdanlar olduğunu qəbul edəydik.*** Mənə elə gəlir ki,şüur inkişaf etmir,çünki o,materiyanın artıq inkişaf etmiş,inkişafını başa çatdırmış formasıdır.Çox uzaq keçmişlərdə də yüksək şüur sahiblərinin yaşayıb yaratdıqları haqqında zəngin tarixi məlumatların və maddi mədəniyyət qalıqlarının varlığı,indinin özündə isə ən ibtidai şüurlu insanların olması,özü də çox olması məni belə düşünməyə sövq edir:Şüur inkişaf etmir.*** Maarifçilər deyirdilər ki,şərin daşıyıcılarına onların şərə xidmət etdiklərini başa salsanız,iş düzələr – şər ölüb gedər.Sonralar ictimai elmlər bu qərara gəldilər ki,həmin fikirlər yanlışdır,“kiş-kişlə donuz drıdan çıxmaz”.Mən bu fikirdəyəm ki,maarifçilər tamamilə haqlıydılar.Burada “yanlışlıq” məhz başa salmağın çətinliyindədir.*** Bəzən indiki nəslin alqışı gələcək nəslin qarğışına tuş olur və əksinə.Məni indiki nəslin qarğışından çox,gələcək nəslin qarğışı qorxudur.*** Batin üçün doğulan zahir üçün yaramır,zahir üçün doğulan batin üçün yaramır.*** Bir işıq olan yerdə ikinci işıq artıqdır.Yəqin ona görədir ki,işıq işığı sevmir.*** Şəhərli olub avam olmağın məni təəccübləndirmir,səni də təəccübləndirməsin,çünki avamlıq şəhərə-kəndə görə deyil.*** Fil çibinə neyləsin,çibin filə neyləsin?! *** 230 Görk olmayacaqsa,nə intiqamın mənası var,nə cəzanın.*** Ondan ara-sıra görünən yaxşı hərəkətlər robotanə əhliləşmiş nadan adam hərəkətinə bənzəyirdi.*** Ara sözü var deyirlər:“Çox oxuyanın başı xarab olur”.Bilmirəm,bu söz doğrudur,ya yox,ancaq mən acından ölməkdənsə,toxundan ölməyi üstün tuturam.*** Populyarlıq şöhrət deyildir,populyarlıqda əsas yeri zor,yaxud ötəri dəblər tutur,şöhrətdə sevgi və pərəstiş.*** Böyüklük sevgidədir.Böyük olmayan güclü sevə bilməz.*** Güclü nifrət güclü sevgidəndir.Yəni pisə (şərə)nifrətimin gücü yaxşıya (xeyirə)sevgimin gücündəndir.*** Birisinin mənə pislik etməsi onun pis adam olduğunu göstərmir.*** Tədbir ehtiyacı aradan qaldırmalıdır.Ehtiyac var,tədbir gör! *** Daim cavanlığı xoşlamaq,cavan tələbatı ilə yaşamaq,cavan görünməyə çalışmaq,cavansayağı büzülüb-əzilmək.mənəvi korazehinlikdir.*** Dediyini eləyə bilmirsənsə,elədiyini de.Nə dediyini eləyə,nə elədiyini deyə bilmirsənsə,daha mən sənə nə deyim?! *** Tükənməz həyat eşqinin tükənməsi üçün ona bircə çimdik kir qatılması bəsdir.*** Heç kəs heç kəsi aldatmır,aldadan özünü aldadır.*** 231 Qarayaxa bazarı gurdur:insanın yaxşılığından danışılan söz doğru olsa da,inanan yoxdur; pisliyindən danışılan söz yalan olsa da,hamı inanır.*** Arvadla arvadın,gədəylə gədənin ər-arvadlığı iyrəncdir.Gədəylə kişinin ər-arvadlığı kişi üçün işkəncədir; arvadla gədənin ər-arvadlığı arvad üçün işgəncədir.Yalnız Kişiylə Qadının ər-arvadlığı gözəldir – yəni “ailə” adlanmağa layiqdir.*** Səndə pislik görüb təəssüflənmirəmsə,sənin üçün pisdir.*** Oğruda öz oğruluğumu görürəm,doğruda doğruluğumu; ucada öz ucalığımı görürəm; alçaqda alçaqlığımı; dərdlidə öz dərdimi görürəm; ağgünlüdə ağ günümü; iblisdə öz iblisliyimi görürəm,mələkdə mələkliyimi.Çünki mən “bəşəriyyət” adlı sözü,“dörd-beş milyard” adlı sayı tanımıram.Tanrı birdir,onun yaratdığı insan da birdir.*** Dolunun özündəki,boşa – nə töksən.*** Mən də yaxşıyam,sən də yaxşısan,o da yaxşıdır.Bəs bu eybəcərliklər haradan?! *** Deyirsən “sözü üzə de”,üzünə deyənə qənim kəsilirsən.*** İstəklərimi pula çevirsəm,mənə dünyanın pulu yetməz – özümə bir qəpik yetməsə də.*** Oğlum,mənim yolumla getməyəcəksənsə,öl,əl-ayağıma dolaşma! *** Zora tapınan dünya,qadam sənə! Dünya malına yıxılan dünya gözəli,qadam sənə! *** 232 İnsan doğulduğu gündən öldüyü günə qədər insandır – bunu nə biz unutmalıyıq,nə də onun özü.*** Birisinin pul ilə ələ gətirmək istədiyini sən pulsuz ələ gətirmək istəyirsənsə,pulpərəst olmadığını iddia etmə! Axı,“pərəstlik” vasitəyə görə yox,istəyə görədir.*** Baxırsan,o qədər oxşayır,deyirsən bəs insandır! *** Bəyənən bəyəniləndən üstündür.*** Dilim dəycək tükənən,payladıqca tükənməz varım olaydı! *** Həyatla hesablaşmayan – fanatik təlim yalnız təriqət yarada bilər.*** Yeri gələndə əlin dalını yerə qoymaq igidlikdəndir.*** İdeya – düz və uca,həyat – geniş və alçaqdır.*** Gözəllik etmək imkanı tükənməz olduğu halda,insanın eybəcərlik etməsi anlaşılmaz,anlaşılmaz,anlaşılmazdır! *** Yurdsevərlik də bir inamdır.Ən çox təmizlik,sözübütövlük və işgüzarlıq sevən bir inam.*** Zarafat:Uzun ömür həyat üçün təhlükədir! *** Siyasətlə maraqlanmırsansa,səni necə istəsəm,eləcə də buyuracağam – gərək inciməyəsən.*** Deyilən söz yadigardır,tutulan iş abidə.*** 233 İnsan anlayışı özünün bütün genişliyi və sığmazlığı ilə hədlər sistemidir.O hədlər pozulduqda anlayış itirir.*** İnsan anlayışının müqəddəsliklər adlı sərhədləri var.Bunlardan qıraqda insan yox olur.*** İdeya obyektə məsafədən xasdır.*** Mənim üçün insanın özündən çox insan ideyası əzizdir.Çünki mən bu müqəddəs ideya ilə nə vaxt kimə yaxınlaşdımsa,ağzım yandı.*** Deyilənə görə,eşşək dünyanı ikicə rəngdə görür:ağ və qara.Məncə,bu o deməkdir ki,bu heyvan ağı qaradan seçməyi bacarır.*** Yalnız baş bədənə yox,bədən də başa ağırlıq eləyir.Tükənməz gücə malik olan yüz tonluq dinozavrları həyatdan silən məhz bu mərəz oldu.*** O qədər qanacaqsız adamsan ki,mən sənə “eşşək!” də deyə bilmirəm.*** “Heyvan!” deyə hansı adamı söyürlər? Eləsini ki,onda özünüqınama duyğusu olmur.*** İki qab su var:biri murdar,biri təmiz.Təmiz suyun lap hamısı murdarın üstünə tökülsə,murdar təmizlənməz.Murdar sudan isə təmizin üstünə bircə damcı düşməsi yetər ki,o da murdarlansın.Təmizliyiniz sizin üçün əzizdirsə,bu məqamı unutmayın.*** Uşağa,qadına,“sivilizasiyaya” güzəştlər edə-edə insanlığı,qadınlığı,sivilizasiyanı uçuruma salmışıq.234 *** Utancaq qızın qorxubilməz qardaşı olmalıdır (təkcəlik anlayışı); utancaq qızın həyaya tapınan qardaşı olmalıdır (hamılıq anlayışı.Burada “qardaş” sözü yurdun bütün kişilərinə aiddir).*** Qanmazın qanması çətindirsə,qananın qanmaması ondan da çətindir.*** Heç bir əda,heç bir əba acgözlüyü və kiçikliyi nə gizlədə bilər,nə də yaraşığa mindirə bilər.*** Qanan daim özünü qınayır.Ona görə də daim özgəni qınayanı qanmaz saysaq – yanılmarıq.*** Şairlə şeytan birləşəndə çox çəkmir ki,şair çıxıb gedir,şeytan qalır.*** Həqiqət mənzilinə gedən yolun üstündə Başkəsən dayanacağı yoxdur.*** Ölüb gedən varsa – öldürən var.*** Öymə,öyünmə mənə – “bağ belə,bostan belə!” Dilənçidən,yolçudan yalnız varın artıqdır.*** Zora güvənmə,bala! Heyvan adamdan zorluydu,adam onu ram etdi.Adam insandan zorludur,insan onu ram edəcək.*** Maddiyyat ardınca yortanlar kütləsinin biri o birinə yalnız bu yortmanın üsullarına dair məsləhət verə bilər.*** “El ilə gələn dərd” fərd üçün “toy-bayramdırsa”,el üçün ən acı nəticələr verən hadisədir.235 *** Atamın üz qoyduğu torpağa and içirəm,heç vaxt həqiqiyə və gözələ əl qaldırmayacağam.Atamı söysə də,evimi başıma uçurtsa da.Həqiqi,yəni gözəl,gözəl,yəni həqiqi.*** Başqaları üzərində yüksəlmək haqqını verən qabiliyyət və istedad yox,ləyaqətdir.*** Vətən balalarının azarı can dərmanıdır – onu ürəyinə çəkənlər üçün.*** Nə dedin? Savad?! Savad – savadsızlar üçündür.*** *** Şəxsi uğursuzluqlardan sarsılıb iztiraba düşmək – ruhun kiçikliyindənmiş.*** Təsəllini onda tapdım ki,dünyada kirsiz adam olmadığını yəqin etdim.Təsəllini onda itirdim ki,kirsiz adam olmadığını yəqin etdim.Bəs təsəlli nədədir? Təmizlikdə!.Təsəlli təmizlikdə ikən həyat arasıkəsilmədən bizə özünün şipşirin kirini içməyi təklif edir.Biz onu içirik.Sonradan təmizlik təsəvvürü gəlir.Odur ki,kirsiz adam olmur.Bəs həyatı necə qurmaq olar ki,onun bizə içirtdiyi lap elə başdan təmiz olsun? Mən bilmirəm! Belə sorğularla Əzəlin yanına gedin.*** Ailə tarixdə qadınlığın qələbəsidir,ailənin yoxa çıxması qadınlığın məğlubiyyəti olardı.*** Din tiryəkdirsə – partiya ağudur.*** Azərbaycan yazıçılarının timsalında belə bir hal müşahidə eləmişəm:qələm əhli,yaşından asılı olmayaraq,korşaldıqca sinonimçiliyə meylli artır.236 *** Bir də oxuyum Sözünü Sənin! Bir də ağlayım Sözün üstündə! Külünü qoyum gözüm üstünə! Əlimi qoyum Külün üstünə! Düşüm qabağında dizim üstünə! Közüm içərimdə-Külün altında! Ölüm Ayağının ölüm altında! Ölməzliyim,tükənməzliyim,sonsuz ənginliyim,dibsiz dərinliyim,Ata! *** Qibtə eləyirəm mən sənə,Allah! Necə olur ki,sən hər nəfəs,hər an həm bütün bəşərləsən,həm də tək-tənha,həm lümlütsən,həm bütün varlığın yiyəsi,həm quruca adsan,həm ürəklər ürəyi,həm gözlər önündəsən,həm də əlçatmaz?! Bu ağgünlük yolunu aç mənə bir az! *** Tam olmağa gücüm çatmadı,hissə olmaq istəmədim,odur ki,heçnə oldum.*** "Göydə – Allah,yerdə – padşah" sözü dinin ən böyük küfrüdür."Göydə – Allah,yerdə peyğəmbər" olmalıydı.*** Cəmiyyət o qədər pozulub-parçalanıb ki,nəfəs çəkmək istəyən işdə işçilərdən özünü gözləməlidir,çöldə çölçülərdən,evdə evçilərdən.*** Təmiz xaç təmiz ay-ulduzdan seçilmir.*** Ay-ulduz xaça qarşı deyil.*** Bir dinin rəmzlərini başqa dinin rəmzlərinə qarşı qoymaq hər iki dini təhrif etməkdir.Din də nəyəsə qarşıdır.Bu "nəsə" ruhsuzluq,yırtıcılıq və qanmazlıqdır.*** Müxtəlif dinlər müxtəlif insanlıq üslublarıdır.Mən xaçpərəst sayılanların heç də hamısını xaç yiyəsi,"müsəlman" sayılanların heç də hamısını ay-ulduz yiyəsi saymıram.237 *** Dünyada dinlərin varlığı haqqında heç nə bilmədən də insan olmaq mümkündür – dinin kökü elə budur! *** Aman,çörək,boğma məni! Yazığın gəlsin mənə – barı şənbə-bazarımı yemə,məzuniyyətimi yemə barı!.*** Hər bədənə bir baş gəlib,hər başa bir bədən.*** Ehtiyac:Səninlə doğulmadım ki ,sənsiz öləm! Mən ölsəm,sən – sən olmazsan axı! *** Ürəyimin fiziki gücü mənəvi-ruhani yükünü çəkə bilmir.*** Sırf həqiqətsizlik də özündə həqiqət axtarır.Burasını başa düşmək olar.Orası acınacaqlıdır ki,tapır da.*** Kilsə ilə məscid bir meydanda canbir qəlbdə yaşaya bilər,ancaq İnsanlıq meydanında! *** Köhnə forma ona görə dağıldı ki,köhnə məzmun tükənmişdi.Yeni məzmun olmayınca yeni forma yaranmayacaq.*** Amalda Mütləqə İnamdan,həyatda imtinadan böyük ləyaqət yoxdur.*** Könüllü olaraq şairliyi atıb şahlığa gedən çox olub.Könüllü olaraq şahlığı atıb şairliyə gedən necə? Olubsa da,biz onu necə qiymətləndirmişik – istər cəmiyyət tarixində,istərsə də sənət tarixində? *** Ürəyim gürzə kimi məni hərləyir,mən ürəyimi,görək kim kimi qabaqca çalacaq? 238 *** Ayaq təbiidir,əl insani.*** Oddan kül törəməsi hələ uzun çəkəcək Türkdə.*** Dünyada kitabın həddindən çox olması o deməkdir ki,dünya vəhdətsizdir:– bir adam başqasının kitabını öz kitabı saya bilmir.*** Sevməməkdən yoruldum həyat nemətlərini,sevə də bilmirəm.*** Daim öyülənlə daim söyülən nə öyülür,nə də söyülür.*** Qurandan qabaq gəlmiş çörək! Sənin qədər heç nə buxovlamadı məni! *** Rüşvət – nəzir; din,partiya,o gün – bu gün.*** Baş kəsən qılınc da,top-tüfəng də "gözəllik qanunu" əsasında yaradılır.*** Həqiqətdən başqa hər şeyə inanırlar.*** İnsan – heyvan,iş – fetiş,qarın – Allah?! *** Baxdılar ki,kitab satılmır – onun gözünə bir az "söz azadlığı" qatdılar.Baxdılar ki,indi kitab satılır – onun qiymətini ikiqat artırdılar xalqçılar! *** Tikanın inadı irini artıra bilər,onu orqanizmlə üzvi surətdə birləşdirə bilməz.*** Dünyanı "gözəllik qanunu" qədər heç nə korlamadı.239 *** Ər dediyin nədir,eşitməydiyin nə?! *** Bala üçün:Ana – örnəkdir,ata – ideal,ana – həyatdır,ata – nağıl,ana – üstündə gəzdiyi torpaqdır,ata – can atdığı üfüq.*** Zəmanəmiz:"Lağa qoyulmayan şey ola bilməz!" *** Zənamə adamlarının parolu:"Biz də kirliyik".*** Göylər bizdən uzaq deyil.Biz elə Göylərdə yaşayırıq.*** "Ruhani" saz havası bizə yalvarışdır ki,insan olduğumuzu unutmayaq.*** Məni mükafatlandırmaq,təltif eləmək – mənimlə Amal arasına paz çalmaq demək olardı.*** Adamlıq buzunu insanlıq nəfəsilə isidək,sındıraq,əridək.*** Həqiqəti məndən qorumayın – onun yiyəsi mənəm.*** Ey özünün kölgəsinə,özgənin işığına qarov qardaşım,nədən belə zəlil oldun?! *** Özümüzün kölgəmiz,özgənin işığı ucalıqdan görünür.*** Hamıya dəxli olan – haqq olmaya bilməz.*** Mənim xalqıma və mənim tariximə hörmət eləməyən öz xalqını və öz tarixini sevdiyini iddia edirsə – ən əvvəl özünü aldadır.*** 240 Xoşa gəlməyə ehtiyacım yoxdur,bəyənməyim də asanlıqla başa gəlmir.*** Mənim üçün düşmən yoxdur,şər var,çünki mən elə bir mövqe seçmişəm ki,özünü ona qarşı qoyanın bəraət imkanı olmur.*** Zaman qurdu hər bir bitkinliyi yeyib onda yarımçılıq yaradır.*** "Gözəllik qanunu"nu azı iki cür yozmaq olar.İnsanilik qanununun yozumu birdir.*** Keçmişin yalnız heyvanlıq dövrüylə "haqq-hesabı çürütmək" olar və gərəkdir.*** Mənim öldürdüyüm təmizliklər,məndə öldürülmüş təmizliklər – ağ günün qapısında göz dustağı elədi məni.*** Təbiətdəki gözəllik adamı insanlığa çağırır,cəmiyyətdəki gözəllik insanı adamlığa çağırır,çünki təbiət "gözəllik yaratdım" demir,cəmiyyətsə bu barədə car çəkir.*** Peyğəmbərin peyğəmbərliyini öz elindən çox,öz günü danır.*** Yanana yanarlar,qardaşım! Yan ki,yanaq sənə.*** Sənin paltarını dünyanın ən ələdüşməz parçasından dünyanın birinci ustası tikibsə,bunda mənim nə təqsirim ola bilər – niyə mənə bunca ikrahla baxırsan,ey ikraha yarar yaraşıqlı oğlan?! *** Dairə içinə çəkilmiş çoxbucaqlının tərfləri sayını nə qədər artırırsan artır – o,çevrə ilə tam üst-üstə düşməyəcək.İnsan 241 qəlbinin vəziyyətləri də belədir – onu nə qədər təsvir eləyirsən-elə – tükənən deyil.*** Həyata qarşı durmaq olmaz,bunun anlamı da yoxdur.Adamlar Allahı ona görə "sevirlər" ki,Allah onlardan uzaqdır və onların işlərinə qarışmır.*** Adamlar arasında olan və onların işinə azacıq da olsa,qarışan – Allahlığını saxlaya bilməz.*** Göz yaşı da gərəkdir gözlər qədər.*** Zamanı qabaqladım,zor qaldı – ona zorum çatmadı.*** Adamların marağı – zorun ünvanı.İnsanların marağı – haqqın ünvanı.*** Azadlıq qaldı köçərilikdə.*** Meşşan – təhsilli yaratık.*** Faciə – bir fərddə peyda olmasına adamların dözə bilmədikləri,bunu anlaya və bağışlaya bilmədikləri böyüklük.*** Yalnız çinarlardan ibarət olan dünyada heç bir xan çinar,heç bir ucalıq vüqarı yoxdur; yalnız bənövşələrdən ibarət olan dünyada heç bir çiçək zərifliyi,heç bir çiçək ətri yoxdur.*** Yağılıq – varlığın mahiyyətinə qıraqdan yaxılan qaradır.*** Tərif keyfiyyəti pərdələmək üçündür.*** Ədaləti məhz azadlıq pozdu.Ona görə də insan çılpaq azadlıq yox,ədalətli azadlıq axtarmalıdır.242 *** Qulağıma atam Ağanın,anam Minabəyimin səsi gəlir:"Hara gedirsən,Elman – Leyli şəklində,Zülfiyə şəklində,Orxan şəklində?! Sən ki,bir idin,oğul,niyə parçalanıb üç oldun?! Başın nələr çəkəcək,bala,Leyli şəxsində,Zülfiyə şəxsində,Orxan şəxsində?!" *** Zərdüştün Ardvisura Anahitası özüm – özgə tanıyır,yaxşı-pis tanımır,ədalətli – ədalətsiz tanımır.O,talançıya da uğur diləyir – təki özününkü olsun! *** Zərdüştün Ardvisura Anahitası kor bir millətçi başçıdan çox da irəli getmir.O,güc verir – yalnız özününkülərə! Sevir – yalnız özününküləri! Özgələri isə o yalnız yamanlayır.*** Ardvisura Anahita – yağı yamağıdır Zərdüştümüzə! *** Həqiqət üzərində "gözəlliyin" daş qalağı – parıltı piramidası.*** "Sərhədə qədər həqiqət" – olmur.*** Həyat müqəddəsatı:Əclaf adına ibadətxana,Başkəsən adına müalicəxana.*** Ağıldan da axsadım,ağılsızlıqdan da.*** Şah evində ağgünlü olan peyğəmbər evində qaragünlü olar.Peyğəmbər evində ağgünlü olan şah evində qaragünlü olar.*** Əxlaqı qanunla əvəz edirlər.Bu yükə qanunun çiyni dözməz.*** Sanki xalqı güldürmək gərəkmiş.243 *** Ata Günəşi – gecə-gündüz işıq,yayda sərinlik,qışda həlimlik.*** Sabah azadlıq gəlir.Özünüzə bir az da yaxşı-yaxşı baxın! Görün,azadlıqda darıxmayacaqsınız? *** Atadan balaya ruh keçmir,ruh doğub törəmir.Ona görə də ruhun nə atası olur,nə balası.Ruh Yerdən çıxır,Göydən düşür ruh! *** "Niyə Allah şeytanı yox eləyə bilmir?" Bidətçilikdə belə sual varsa və o,bundan Allahın yoxluğunu və ya zəifliyini sübut üçün istifadəyə çalışırsa,bidətçilik – elmi deyil.*** Dinin böyüklüyüdür ki,insanın yaxşı sifətlərini Allah səviyyəsinə qaldırır,pis sifətlərini şeytan səviyyəsinə endirir.*** Allah dinin diləyidir – həyata keçənli-keçməyənli.*** Şeytan – dinin həyata açıq gözlə baxmasıdır.*** Böyük İnsandan xalqın tələbi:Axta ol! İştahsız ol! Cansız,duyğusuz ol! Zövqlü-şövqlü ol! Hamıdan təmiz ol! Hamıdan güclü ol!.Və bu,haqlı tələbdir.*** Adam insandan fəaldır.Odur ki,həqiqət adama azlıq edir,insana tamamilə bəs eləyir.*** 244 Həyatın bütün müqaviməti insana qarşıdır.*** Elmlər içində bir elm var ki,onun qanunları hələ elmi surətdə işlənməmiş olsa da,böyük uğurlar qazanır.Bu – bağırçatlatmaq elmidir.*** Gözəllik,bər-bəzək,varidat nümayişi vasitəsiylə atışmaq – bağır çatlatmaq.*** Prinsipi yiyəsizlik olan bir cəmiyyət.*** Cəmiyyətə yiyə gərəkdirmi? Cəmiyyətin fikrincə:"Yox!" *** Cəmiyyətin ədaləti – olanın saxlanılmasıdır.*** Cəmiyyət ədalətin yiyəsi olmur.Ədalətin yiyəsi fərddir,fərdlərdir.Odur ki,ədalətə – diktat yad deyil.*** Bəzən diktatın ləğvini tələb etmək – ədaləti yox etməyi tələb etməyə bərabər olur.*** Sabah-bugünün bilmədiyi,inana bilmədiyi həyat.Biz də bugün kimi beləyik,sabah kimi belə olacağıq.*** İdeyaların döyüşü,yoxsa ideyalar vasitəsilə döyüş? İdeyalar yalnız yaraqdırmı? *** Qərbdə Şərq qərbliləri əsəbiləşdirir,Şərqdə Qərb şərqliləri əsəbiləşdirir.Bu onu göstərir ki,Qərblə Şərq arasında ciddi fərqlər,"prinsipial" adlana biləcək fərqlər var.Ancaq bu fərqli cəmiyyətlərin ikisini də qəbul etmək və sevmək,heç olmasa anlamaq olar.Bir şərtlə:Qərbi Qərb kimi Şərqi Şərq kimi.Maqnitin iki qütbü birləşəndə bu fərqlər və onları nəzərə almaq zərurəti də silinəcək.245 *** Sən mənə bayırdan baxırsan,mən mənə içəridən baxıram.Gördüklərimizin bir-birinə düz gəlməməsi bundandır.*** Çox vaxt zorlu canda qanmaz olur ruh.*** Cəmiyyət bir tərəfdən deyir ki,zor dövrü ötüb,o biri tərəfdən övladları üçün güləş dərnəyi açır.*** Avama inansaq,ən yaxşı padşah indikidir.Bütün zamanlarda.*** Düşmən "sivilizasiyalar" – sivilizasiya düşmənləridir.*** "Azərbaycanımı gürcünün acığına çiçəkləndirirəm"."Ermənistanımı türkün acığına çiçəkləndirirəm"."Rusiyamı ingilisin acığına çiçəkləndirirəm"."Özbəkistanı tacikin acığına çiçəkləndirirəm.baxıb kor olsunlar!" Acıq mədəniyyəti yaratdılar kor olmuşlar! *** İlahi,dissertasiya yazmaq azarından qoru məni! *** Davalaşmaq – Batı dünyagörüşündə peşədir,Doğu dünyagörüşündə – ilham gəlişi.*** Anlamsız biliklər,soyuq biliklər! Sizi həzm etdikcə donur iliklər! *** Proletara qarşı proletar diktaturası yaratdılar.*** Yaşayışımı fırıldaq-kələk üzərində qurmağa məcburamsa,dövlət hakimiyyəti nəyimə gərəkdir? *** Dinin milliyyətə dəxli yoxdur.246 *** Din milliliyin ünsürünə çevrildikdə dinsizlik yaranır və yeni dinə ehtiyac yaranır.*** İnsanilikdə birləşməyən din olmayıb,yoxdur və ola da bilməz.Bütün keçmiş və gələcək dinlər birlikdə insaniliyə bərabərdir.Deməli,ayrı-ayrılıqda hər bir istənilən din insanilikdən aşağıdır.*** Mən "dünya"ya "mız" qoşmazdım,çünki "dünyamız" yoxdur,olsaydı da,onun "mız"a ehtiyacı olmazdı.Dünya var və ondakı hər "mız"ın özü bir dünyadır.*** Babam Zərdüşt,anladım və sevdim səni! Babam Budda! anladım və sevdim səni! Dostum İsa,anladım və sevdim səni! Dostum Musa,anladım və sevdim səni! İgidim Məhəmməd,anladım və sevdim səni! – Atamda! Atamda!! Atamda!!! *** Amandır,qardaşlar! Amala həyat gətirməyin,həyata amal aparın! *** Adam var ki,başqalarıyla yaşamağa qabil deyil-tək qalmalıdır.Adam var ki,başqaları onunla yaşamağa qabil deyillər – tək qalmalıdır.*** Qaynama,qanım,qaynama! Topal Teymura baxıb utan! *** Gənclik odunu gənclikdə qoyub gəlməli – o oda qoca qanadı dözmür.O,qocanı çox uzaqlara uçurur,bu uçuş isə həm onun özü üçün yaxıcıdır,həm də ətrafı üçün.*** Atam,sən daşa basılmaq ləyaqətinə yüksəlmisən! Mən də sənin Oğlun olmaq ləyaqətinə yüksəlmək istərdim.*** 247 Atanın ifşası yoxdur,Atanı "ifşa edən" özü ifşa olunur.*** Sosializmdə nakişilik yoxsula yaraşmır,varlının boyuna biçilir.*** Doğru söz aramızı vurursa,dostluğumuz çürükmüş.*** "Ata ilə yol gedə bilmirəm" o deməkdir ki,"insan ola bilmirəm".*** Sənin fikrincə,Atamız yaxşıdırsa və sən də yaxşısansa,mən isə pisəmsə,Ondan rica elə ki,məni yanından uzaqlaşdırsın,özün qal onun yanında.*** Atanı Ata eləyən onun Ocağı və Övladlarıdır.Deməli,Atanı bunlardan ayrı sevmək əslində sevməməkdir.*** Bioloji baxımdan iki cür insan olmur,hamı bir cürdür.Odur ki,mənim mənəviyyatımı ürəyimdən keçənə görə yox,nəfsimi nə dərəcədə nəcibləşdirdiyimə görə qiymətləndirin.*** Qiymət qoymaq haqqı Göydən düşmür,Yerdən çıxmır,anadangəlmə verilmir – qazanılır! *** Xalqa doğru,haqqa doğru,insana doğru.Budur mütləq tələb! *** Yalnız gücün çoxalması və düşmənin zəifləməsi hesabına qalib gəlmək – kədərli hadisədir,insana təsəlli verməyən hadisədir.*** Ruh dünyası – sənayenin korlaya bilmədiyi və korlaya bilməyəcəyi dünya.*** 248 Müqəddəs təlim olan İnsanlıq təlimiylə tanış oldu,oldu,oldu – axırda dedi ki,bu təlim onun üçün deyil.İnsanlıq zəruridirsə,bu hal zorakılıq tələb eləyir.*** Yalnız sənin duruluğun nəslini duruya çıxarda bilər.*** Saysız elmlər əvəzinə kamil bir insanlıq elmi olsaydı,bəşəriyyət bu Yer üzündə gözəl yaşardı.*** İnsanlıq elmi yetər insana.*** Nəşənin alçaltdıqlarının sayını fələk itirib,əzab isə hələ heç kəsi alçaltmayıb.*** İşləyəni döyürlər,işləməyənlə işləri yoxdur.*** İrqindən,dinindən,dilindən,milliyyətindən,sənətindən,vəzifəsindən,istedadından,biliyindən,yaşından,yaraşığından,cinsindən asılı olmayaraq:İnsan olmayan diqqətə layiq deyil.*** Qohumluq təbiidir,dostluq insani.*** Təbiilik insaniliyin aşağı pilləsidir,insanilik imkanıdır.*** Amal anlayışları sənə oyun,uşaqlıq,qondarma kimi gəlirsə,sənin üçün Amaldan kənarda daha sanballı meyarlar var,yəni əslində sənin üçün Amal yoxdur.*** Kiminsə salıb itirdiyi pul kisəsinin yanından gözüyumulu keçdim ki,onu korun biri götürsün *** 249 Hər kəs canını qorumaqda haqlıdır.Buna görə də "düşmən" dediyini öldürmək istəyirsənsə,onu haqqa çıxarıb,özün nahaqqa düşürsən.*** Düşməni öldürmək – şəri yaşatmaqdır – özümüzdə.Ona görə də düşməni yox,düşmənçiliyi öldürməli.*** İctimai şüuru yalnız ictimai bölgünün ədaləti və humanizmi yüksəldə bilər.Yaxud:Yalnız səbəb dəyişərsə,nəticə də dəyişər.*** İnsanların yaradıcılıq – istehsalat işi təkcə quruculuq amili deyil,həm də gur bir sel kimi dağıdıcı qüvvədir.O da sel kimi və bəlkə ondan da artıq yığıntı gətirir.*** Birisini itələyib palçığa yıxıblar,üst-başı palçıq içindədir,ürək yaxır.O birisi itələyib palçığa yaxıb,özünün üst-başı tər-təmizdir,göz oxşayır.Hansı yaxşıdır,hansı pisdir:palçığa yıxılanmı,palçığa yıxanmı? *** Dini dinə qarşı qoymaq – dinsizlikdir,yəni qanmazlıqdır.*** Gülmək – bəzənməkdir,ağlamaq – yuyunmaqdıq ürək üçün.*** Utananın oğlu olar,pulu olmaz.*** Din dinsizlikdən üstündür,təriqət dindən üstündür,fərd təriqətdən üstündür.Mütləq – hamısından üstündür – yəni təmizlikdə güzəştidir.*** İnsan tarix yaratdı,tarix insan yaratmadı – tarix insana borcludur.*** 250 "Boş vaxt"-yəni hamı çıxıb getmiş,özüm qalmışam."Dolu vaxt" – yəni hamı burdadır,özüm yoxam.*** Ey hər bir insan! Sən də beləsən.Naxıra qaçma,axura qaçma,kimsəni özündən qovmağa qaçma.Təklikdən qaçma – özündən qaçma! *** Səcdəgah olmaq – daim,gecə-gündüz göz qabağında olmaqdır,hətta yataqda da.Səcdəgah olmaq – azadlığı tamamilə itirməkdir,başlı-bədənli,ürəkli-beyinli xidmətçilikdir.Həyatdan çıxmaqdır.*** O şey ki,elm təkzib edir – onun dinə dəxli yoxdur.*** Ata həmişə bir cür yazır – bütün hərfləri,hər yerdə,həmişə bir cür və gözəl.Çünki o,heç vaxt heç yerdə məzmunu biçimə qurban vermir.Hətta biçimin özünü də məzmuna çevirir – hər vaxt hər yerdə bir cür və gözəl yazmaqla.*** Onun bütün fikri – hər an,arası kəsilmədən bütün iradəsi məzmuna yönəlmiş olur.Yazının gözəlliyi fikrin gözəlliyinin ifadəsi,əlamətidir.Çünki o,Mütləqçidir.Onun Mütləqçiliyi Mütləq səviyyəsindədir.Çünki Onun Özü – Mütləqdir.*** İnsanlıq perspektivi tükənəndə köhnələcək Atamız.*** Baş daşıma iki söz yazılacaqsa,biri bu olsun:"Sadiqə inanıram".*** Bezdim qanmaqdan,Atam,qanmazlar arasında! *** Ata birliyi (Vəhdəti).Ata özü saf ruhdur + sadiqdir + əsildir + halaldır + özümlüdür + bütövdür + yetkindir + üstündür + güntaydır + ömürtaydır + eltaydır + nurdur + nuraydır + 251 göylüdür + uluyoldur + bağbandır + qədimdir + düzgündür.Ata özü inamın dayağıdır + özlüdür + bulağıdır + mətinidir + ulusludur; + Ata özü dağ təkindir + od təkindir + yurd təkindir + göy təkindir.Biz atanın adlarını daşıyırıq.Adam öldükdə də ad qalır.Ata bizim Birliyimizdir.(Vəhdətimizdir).*** İnsanı Allahlaşdırmayan Allah nəyə gərəkdir? *** İnsanı Allahlaşdırmayan Allahın şagirdə bilik verməyən ustadan nəyi artıqdır? *** Ey Atalılar! Zamanın "Biz – düz,qeyri – əyri" düsturuna qarşı "Düzsə – biz,əyriysə – qeyri" düsturunu qoyun.*** Gedənlər,qayıdacaqsınız başı aşağı,üzü kölgəli.Ancaq o qayıtma başınızın ucalığı olacaq,üzünüzün ağlığı.*** Təmizlik,düzlük,xeyirxahlıq,ruhanilik.– müqəddəslikdir.Müqəddəslik – peşədir,ixtisasdır,arasıkəsilməz işdir.Paltarın təmizliyi üçün onu vaxtlı – vaxtında yumalısan,əkini alaq basmaması üçün vaxtlı-vaxtında onun alağını vurmalısan.*** Amandır,məni müqəddəsləşdirməyin,mən hələ yaşamaq istəyirəm! *** Sadiq ata ilə Üstün ananın oğlu haqqında:Sərt ayının 6-nı isidəcək Qəlbimiz! *** Məhəmməd insanı öz Allahına qurban elədi.*** Məhəmməd insanların Allahlarını əllərindən aldı,yoğurdu – yapdı,özü üçün bir Allah yaratdı.*** 252 Allahı əlindən alınmışlar əlçalmaya bilməzlər.*** Əldə yaraq – ovladı alçaltdı,dildə cənnət yalanı-tovladı alçaltdı Məhəmməd insanları.*** Məhəmmədin ömür Kitabında insana sevginin izi də yoxdur.Sevilən alçaldılmaz.*** Məhəmməd öz Allahını ucaltdı,çünki Onu sevirdi.*** "Quran" Məhəmmədin həm də şəxsi faciəsidir – burada o öz Allahının ölümünü də təsvir etmişdir.*** "Quran" həm də onun özünü ifşasıdır.*** Allah adamların işinə qarışsaydı,belə bəndələri olduğu üçün utanardı heç olmasa! *** 33-cü surənin açması:Mənim Allahım baş tutmadı,başınıza çarə qılın! *** Məhəmməddə dünyəvilik – yəni maddiyyatçılıq,dinilikdən – yəni ruhaniyyatçılıqdan qat-qat üstündür.*** Məhəmməddə dinilik – yəni ruhaniyyatçılıq o qədər nazik pərdədir ki,bunun o tərəfindəki dünyəviliyi – yəni maddiyyatşılığı görməmək korluqdur.Korluğa çağırdı və öyrətdi Məhəmməd insanları.*** İnsan – sevdiyindən qorxmaz.İnsan – qorxduğunu sevməz.Məhəmmədin Allahı "Quran" boyu açıqca deyir ki,məndən qorxun,mən qorxuncam,dəhşət saçanam.*** 253 İsanın məğlubiyyət dərsi olmasaydı,Məhəmmədin qələbəsi baş tutmazdı.*** Məhəmməd təliminin amansız sərtliyi İsa təliminin faciəvi yumşaqlığındandır.*** Bircə yol var – Ata mənzilinə aparan – Övladlıq yolu! *** Atalıq – Yoldur,qalanları qoldur.Bütün qollar Yolda birləşməlidir.*** İndiki dünya – "gözəllik" cəhənnəmi,ondan qurtuluş yolu – Ata bağçası.*** A köpəyoğlu! Mən səni insan deyib,insan bilib sevdim.Əgər mən yanılıramsa,vay sənin halına! *** Ata – Vətəndir.Ona qarşı çıxan Vətənə qarşı çıxır,ona qəsd eləyən Vətənə qəsd eləyir.Ata – insanlıqdır,ona qarşı çıxan insanlığa qarşı çıxır,ona qəsd eləyən insanlığa qəsd eləyir.*** Sadiq Bakı şəhərinin uzağlığıdır.O olmasaydı,deyərdim:"Ap olsun sənə,Bakı şəhəri,Ocağa layiq bir oğul yetirmədin!".*** Ata qızıldır,Safruh – qızıl suyuna çəkilmiş mis – suyu getsə,paxırı çıxar.*** Ata Evinə "dünya dardır" qaranlığıyla gedən oradan həmişə "dünya genişdir!" işığıyla qayıdır.*** İnsan öz qüvvələrinin əlində acizdir – qocalıb əldən düşmüş ata-ananın nadan cavan oğul-qız qarşısında aciz olduğu kimi.Bunu duyan Atamız buyurmuşdur:"Minimal əmək".254 *** O adam ki,onun ağlına,dilinə "belə Ocaq" anlayışı gəlir – o,Ocağı anlamır,Atanı tanımır,Amalı bilmir.Yaxud daha pis:Ocaqçı (Amalçı)olmağı bacarmır.Bundan da pisi:Ocaqçı (Amalçı)olmaq istəmir.Pisliyin bu üç qatına – "anlamır","bacarmır","istəmir" qatlarına dözmək olar.Dördüncü qat – Ocağa (Ataya,Amala)qarşı durmaqdır ki,bu artıq açıqca şərdir.Şər isə dözülməzdir və döyülməlidir – hər yerdə – fərddən tutmuş dövlətə qədər.*** Məhəmməd cehizə sığındı.Ata cehizi saymadı.*** Məhəmməd cismaniyə sığındı,yığın-yığın arvad aldı.Ata cismanidən keçdi,ruhu seçdi – ruhaniləşdi.*** Məhəmməd Əbubəkrə – mülkədara arxalandı.Ata – Saf Ruha – kəndçiyə,rəiyyətə.*** Ata – Fikrin və Əməlin Çingizxanı,Ruhun Bircəsi (Yeganəsi).*** Orta Asiya – Türküstan acı təcrübəsi göstərdi ki:Parçalarsan – parçalanar,birləşdirərsən – birləşər,doğmalaşdırarsan – doğmalaşar,yadlaşdırarsan – şərləşər.*** İnsana inanmadan,İnsanı sevmədən də Allaha inanmaq olar,istehsalata,cəmiyyətə inanmaq olar.Vətənə inanmaq olar.Ancaq insana inanmadan,İnsanı sevmədən Mütləqə inanmaq olmaz.Çünki Allah da,cəmiyyət də,istehsalat da,Vətən də İnsandan kənardadır.Mütləq isə İnsanın ruhunda,canında,özündədir.*** Kəmiyyətə,effektə susamaqla Mütləqçilik bir araya sığmaz.255 *** Mütləqçilik – dərinə genişlənmədir,ucalığa irəliləmədir.*** Mütləqçilik bir otaqla bütün dünyanı,bir insanda bəşəriyyəti görmək təlimidir.*** Ata bəşəriyyətə özünübilik sevinci bəxş eləyəcək – mahiyyət haqqında bilik.*** Adam adama çox yaxın gəlməməlidir:– Turşunu ağızda quru saxlamaq olmaz.*** Bizi:özümüzü sevmək heyvanlığından balamızı sevmək insanlığı qurtara bilər; balamızı sevmək heyvanlığından qohumlarımızı sevmək insanlığı qurtara bilər; qohumlarımızı sevmək heyvanlığından elimizi sevmək insanlığı qurtara bilər; elimizi sevmək heyvanlığından bəşəriyyəti sevmək insanlığı qurtara bilər; Bizi:ayaq heyvanlığından əl insanlığı qurtara bilər; bədən heyvanlığından geyim insanlığı qurtara bilər; öz balamızı sevmək heyvanlığından özgə balasını sevmək insanlığı qurtara bilər; qohumluq heyvanlığından dostluq insanlığı qurtara bilər; millilik heyvanlığından bəşərilik insanlığı qurtara bilər.*** Böyük – böyüdür,kiçik – kiçildir.*** Tanrının,təbiətin gözəlliklərinə qarşı gözləri kor olanda insanlar quduzlaşıb daraşırlar bir-birinin canına.*** 256 Hara çevrilirsən – görürsən ki,sevməkdən,yəni insanlaşmaqdan başqa qurtuluş yoxdur.*** İnsan təbiətən yırtıcıdır.Onu yırtıcılıq bədnamlığından qurtaran doğmalıqdır.Çolaq doğulan balanı da,çirkin atanı da sevdirən bu ilahi duyğudur.*** Atadan o qədər balacayam ki,Ona heyranlığım bitib-tükənmir.*** Ata o qədər daxilidir ki,Onun təzahür etməsi mənə möcüzə kimi görünür.Axı təzahür – zahir sözüylə bağlıdır.Onda isə sanki zahir heç yoxdur.Bəs O necə "təzahür edir?!".*** Qurd adamı parçalayanda onun türk,german,slavyan.olduğunu nəzərə almır.Ayı da bunun kimi,şir də bunun kimi.*** Ata – hikmət zəmisinin biçinçisi,Safruh – həmin zəmidən qalan kövşənin başaqçısı.*** Bir qətl hadisəsini min cür təsvir edib intiqam duyğularını alovlandırmaq olar; min qətl hadisəsini bir cür təsvir edib intiqam duyğularını söndürmək olar.*** Daşıyıcı – daşdır,qurucu – baş,həm Qız qalası üçün,həm Amal qalası üçün.*** Allah Bəhramı ömürlük yatağa gömmüşdü,daxilindəki Mütləq onu Qeyrətə çevirib Amala qanadlandırdı.Allah Arifdən heç nə əsirgəməmişdi,ancaq o,qanadsız quş kimi restoran küncünə düşdü,çünki daxilindəki Mütləqi görmək Qeyrətinə yüksələ bilmədi.*** Ata – Allahın gerçəkliyi.257 *** Allaha görə Ataya qarşı çıxmaq – zülmət yaymaqdır.Ataya görə Allaha qarşı çıxmaq – insanlığa xeyir verməkdir.*** Allaha görə Ataya qarşı coşmaq – Allah idealını anlamamaqdır.*** Bəşərə işıq vermək istəyirsənsə,onu Allahlaşdır,yəni Atalaşdır.*** Ata:"Mən Allaham!" deyəndə,Onu daşa basma,əksinə,sevin – axı o da İnsandır – sənin kimi.*** Ata:"Mən Allaham!" deyəndə,özünü əzaba salmaqla səni sevindirmək istəyir,çünki bununla O səni sənin üçün kəşf eləyir.*** Ata:"Mən Allaham!" deyirsə,sənin oğru olmağına inanmır,dələduz olmağına inanmır,şöhrət,şəhvət,varidat ayağına yıxılmağına inanmır:səni qırdı-qaçdı saymır,ah-ufçu saymır,yırtıcı saymır,yırtılan saymır.*** O:"Mən Allaham!" deyir,yəni sənin:doğruluğuna inanır,ucalığına inanır,əyilməzliyinə və əyməzliyinə inanır,dönməzliyinə inanır,təmizliyinə inanır,mərhəmliyinə inanır,möhtəşəmliyinə inanır.*** Keçmişdə düz deyirdilər:"Allaha inanan özünə inanmaz".İndi biz də düz deyirik:Ataya inanan özünə inanar.*** Allaha şübhə eləyən – özünə qayıdar,özünü tapar.Ataya şübhə eləyən – özünü itirər.*** 258 Atanın insanlığa balaca xidmətlərindən biri şöhrətin yoxluğunu – puçluğunu kəşf etməsidir.*** Anam hələ diriykən ağlayıram anamı – birdən özüm ondan qabaq ölləm,ağlaya bilmirəm:"Ayağın qoyulan torpağa üzümü qoyuram,ana!".*** Başa düşülməyənmi (Ata kimi)– bədbəxtdir,başa düşməyənmi (Safruh kimi)? *** Ata balanı sıxarsa,balanın üzü ikiləşər.*** Peyğəmbərlə üz-üzə oturmaq ağır işdir:nə qədər çalışırsan qüsursuz olasan,ola bilmirsən,sacda qovrulan – oynadılan kirpiyə dönürsən.*** Yenidənqurmanın dərindəki mənalarından biri də "Ey Xalq!" çağırışının tərksilah edilməsidir:indi sən "Ey Xalq!" deyəndə havaya güllə atan ovçuya bənzəyirsən,çünki yenidənqurmanın fikrincə,bu sözü heç kəs özünə götürməyəcək.*** Yenidənqurma – Xalqı əhaliləşdirməyə qulluq eləyir.*** Dövlətin diqqətsizliyi,qadağaları Novruzu yaşadırdı.Dövlətin diqqəti,icazəsi,himayəsi öldürəcək Novruzu,çünki dövlət Novruz dövləti deyil – ona yaddır,yağıdır.*** Yaxın gələcək (50 il,100 il?)tumançaqlığın,yırtıcılığın və islamındır.Sonra bunların hər üzünü qadağan eləyən diktatura gələcək.Yalnız onun içində yetişəcək və yalnız ondan sonra gələcək Ata səltənəti.*** Kim nəyə layiqmişsə,onu da yaradıb:Don Kixot – Dulsineyaya layiq idi,Servantes – Don Kixotla Dulsineyaya 259 layiq idi,Məcnun – Leyliyə layiq idi,Füzuli – Leyli və Məcnuna layiqmiş.*** Kim nəyə layiqmişsə,onu da yaradıb:Zərdüşt – İşığa layiq idi.Budda – İmtinaya layiq idi,İsa – Allah oğulluğuna layiq idi,Məhəmməd – Allaha layiq idi,Marks – proletar inqilabına layiq idi,Freyd – şəhvətə layiqmiş.*** Ata – Mütləqə layiqdir.*** İnsanın belinin sosializmdən qalan ilişkisini də bazar əxlaqı qıracaq.*** Ata çoxlu iş görmür,Bir Böyük İş görür.*** Ata bir İşdən başqasına dəyişilmir – Ata dəyişməzlik,bütövlük rəmzidir.*** Safruh çoxlu işlər görür,bunlar bir-birinin davamı olmur.Ona görə də Safruh gündə dəfələrlə bir işdən başqasına keçəndə əvvəlki işdən soyumalı,yeni iş üçün yenidən isinməli olur.*** Yoxsulu yoxsulluğa görə qınamaq – nəticəni döyməkdir,varlını varına görə alqışlamaq – nəticəni öyməkdir.Səbəblə işləri yoxdur döyənlərin,öyənlərin.*** Məhəmmədin dinində Azərbaycan yarana bilməz,Azərbaycanda Məhəmmədin dini yarana bilməz.*** Azərbaycan dini Azərbaycanda yarana bilər.Azərbaycan yalnız Azərbaycan dinində yarana bilər.*** Azərbaycan – yəni Türk Yurdu,yəni Ata Türkiyə.260 *** Başqa peyğəmbərlərin kəlamında Müqəddəs söz var,Sənin kəlamında isə,ey Ata,Müqəddəs olmayan Söz yoxdur.*** Şəhərləşmə – şərləşmədir.*** Şəhər sahilsiz dənizə bənzəyir.Onun vahiməsi basır adamları.Odur ki,pul üzgəc kimi,xilasedici qayıq kimi görünür alacalaşmış şəhərli gözünə.*** Daxildəki ev şəriksiz olur.*** Hər birimizin işərisindəki ortaqsız otaq – daxilimizdəki Mütləqin Evidir.*** Sözünüzü yerə vurmaq istəmirəm,sizi bəlkə doğrudan da Allah yaradıb – ancaq orası da doörudur ki,Safruhu Ata yaradıb.*** Ataya ağız büzməyin – sabaha ağzınızın əyri şəkli qalar,sizə görə gələcək nəslinizin gözü kölgəli olar.*** Ey xalq! Yenidən qurulma nəticəsində xəlqiliyini də götürüb düşəcəksən quyunun dibinə.*** Yol – Zor – Fərd – Cəm (İssəs)İnam birliyi şəxlərin birliyi olmaya bilir.Bu o vaxt baş verir ki,inamla şəxsiyyət birikməmiş olurlar.*** "Pişiyim,pişiyim!." oyununun sonu cırmaqlaşmadır.*** 261 Ev tikənə kərpic,daş gərək,ağac gərək.*** Biçimsiz təzahür olmur.Ev tikmək istəyən kərpic,daş,ağac əldə etməlidir.*** Sudan,şərbətdən biçim olmaz,məhlul qəlibdə kərpiclənər,biçimlənər.*** Yol – zor istəyir.Zorsuz – Yol rəmzə çevrilib yolsuzun yaxasını bəzəyəcəkdir.*** Zor – Yolu korlayır,ancaq zorsuz da Yol olmur.*** Mütləq saf yol – fərdə aiddir.*** Cəmiyyət – əslində yolsuzluq deməkdir.Buna görə də cəmiyyəti yola gətirmək – zor istəyir.*** Doğrudur,cəmiyyətin də özünə görə yolu olur,ancaq bu yol fərdiyyətin Yol İdealı deyil,ona uyğun gəlmir və gələ də bilməz.*** Cəmin yolu mənəviyyat tanımır,daha doğrusu,mənəviyyatı cəmiyyətin çoxlu üzlərindən biri sayır.*** Yol isə mənəviyyatdır.Deməli,Cəmi Yola gətirmək üçün onun çoxlu üzlərindən birini saxlamalı,qalanlarını kəsib atmalısan.*** Cəm nə fərdin qədrini bilir,nə özünün,çünki qədirbilənlik – cəmə aid sifət deyil.*** Cəmin də qədrini fərd bilər.Buna görə də hamılaşmağa layiq olan,hamılaşmağı bacaran fərd-cəmi Yola dəvət eləyə 262 bilər.Cəm bundan əziyyət çəkər,ancaq zərər çəkməz,əksinə,xeyir görər.*** Məni muncuğun dənələrindən çox,sapı maraqlandırır:bilmək istəyirəm ki,onları birləşdirən nədir? Atamız var olsun! *** Qananlar,halınıza yanıram və sizə qibtə eləmirəm – bir ağrınızı min eləmisiniz,ay yazıqlar! *** Mənalıydın – evə,ailəyə sığışırdın,mənalaşdın – gərək evdən,ailədən çıxasan.Məna sığışmaz indiki evə,ailəyə.*** "Hürmüzd qalib gələcək" sözünü mən anlamıram,çünki Hürmüzdlükdən başqa qələbə tanımıram.*** Tamamilə insanlaşma mümkün olmadı,tamamilə heyvanlaşma mümkün deyil.Bu mətələr arasında qalmışıq vurnuxa-vurnuxa – kentavrlarıq.*** Ataya gündə üç dəfə üz tutmaq – mənimçün küfrdür – mənim Atasız anımmı var?! *** Mənsura çatmaq gərək,ötmək gərək Mənsuru! *** Ötməsək Rəhmanın Mənsurunu,Çalacaq İsrafil öz surunu.*** Atamız,Mütləqimiz hamıya bir hüquq verib:İnsan olmaq hüququ.Bütün qalan hüquqları hamının əlindən alıb.*** 263 Mafiya eybəcər olmaqla qalmır,o həm də acizdir – aciz olmasa,izlənməz.*** Ruhdan cisim,cisimdən ruh doğula bilməz.Ruhdan ruh doğular,cisimdən cisim törəyər.*** Atamız – Zərdüştilikdən,Qorqudluqdan,Babəkilikdən,sufilikdən,hürufilikdən,Nəsimilik və Füzulilikdən doğuldu.*** Atanın övladları – Ata səyyarələr sisteminin ulduzları-yananı da olur,sönəni də.*** –Atanı neçə dəfə oxumalısan ki,biləsən,neçə dəfə oxumalısan ki,ondan doyasan? –Muğamatı neçə dəfə dinləmək gərəkdirsə,o qədər.*** İlk müsəlmanların hamısı ölüb,islam isə yaşayır.Atalıq da beləcə,yaşayacaq,minillərdə – nə dönüklər qorxsun,nə dönməzlər.*** Muğamata qovuşmaq – muğamı dinləmək və ya ruhla muğam çalıb-oxumaqdır.Ata Ruhaniyyatı da belədir:ona qovuşmaq üçün onu ruhla çalıb-oxumaq,ya da onun bu cür çalınıb-oxunmasını dinləmək lazımdır.*** Övlad yolu – inam və şübhə dolu – Ataya qədər.Ataya qovuşduqdan sonra isə tam İnam! *** Niyə:"İslam belimizi əydi,Avropalaşma belimizi qırdı".Niyə? Çünki:264 çirkli dünyaya gəlib gözümüzü açandan sonra Olanın,yəni Mütləqin yanına yox,olmayanın yanına,yəni Allahın yanına çağırdılar bizi.Böyüyün,yəni Sevgili Ruhaniyyatın yanına yox,balacanın,yəni bilikli maddiyyatın yanına çağırdılar.Onların hər ikisi bizi bizə yadlaşdırdı – həm insan kimi,həm türk kimi,çünki hər ikisi insanlığa yad idi,türklüyə yad idi.*** Atalıq fəlsəfə deyil,fəlsəfədən artıqdır,böyükdür,yüksəkdir.Çoxlu filosof ola bilər,çoxlu Ata ola bilməz.Ata – Pirdir,Birdir,Bənzərsizdir – həqiqətin özü kimi,Mütləq kimi.*** Atadan düşür övladlara ilahilik işığı.Odur ki,Allaha çatsan da,bunu Atadan bil.*** Sənin adını boğur bu Yer kürəsi – vulkan yaradır – püskürəsi! *** Ataya Üztutmalar – ibadətləşmək,həyat burulğanından ayrılmaq,zaman diktatından çıxmaq,öz bulağımızı yaratmaqdır.*** Yaponiya,Güney Koreya,Sinqapur və b.k.– Qərb inkişafına yıxılanlar,süquta yaxınlaşanlar; Türkiyə – buna can atan; Hindistan – özünü itirmiş,çaşqın,Mahatma Qandiyə dönük çıxmış ölkə,Rusiya – bu inkişafdan ağzı bərk sulanan,Lev Tolstoya dönük çıxmış ölkə; Azərbaycan SSR – hamının dalınca yortan,o qədər kor ki,evinin içində Atasını görməyən; İran – çirkli axın qarşısında tək qalmış,mərd,ona medan oxuyan.*** Ağac bitir,gövdələnir,budaqlanır,yarpaqlanır.– hərə özünə görə biçimlənir.Safruh də eləcə – nəysə yazır,nəyiysə,kimiysə öyür.Ağac sənətkardırsa,Safruh da sənətkardır.*** 265 Evdə canan qovur,Canda heyvan qovur,Bayırda dövran qovur,İçəridə vicdan qovur-Yazıq kişini.*** Atanı öyrənmək Ata üçün təsəlli deyil.Ata ruhuna doğru bircə addım atmaq isə təsəllidir.*** Məhəmmədin Allahı ("Bu dünya bir xətlə yazılıb" kəlamı üzrə).Mütləq Doğmalıq işığı,Mütləq Doğmalığın Yerə-Göyə sığmayan sevinci! *** Balanın başına dönməyən ananın başına daş düşür; qardaşın başına dönməyən bacı – bacı deyil; anaya baş ucalığı gətirməyən bala,bacını qorumayan qardaş ölsə yaxşıdır.Ailəni bu nizamla saxlamayan kişi ata deyil.*** Təmsilçi – Ailənin böyük övladı.Ayrı heç nə.*** Düşüncə – ən münbit torpaq – Günəşli,sulu.Torpaq – ən gözəl düşüncəli beyin.*** İnsanlar insancasına düşünsələr,insanlığa gərək olan hər şeyi tapa,hər şeyi yarada bilərlər.*** Allahın bölgüsündə bərabərsizlik ola bilər,insanınkında – olmamalıdır! Çünki Allah hamını bir gözdə görür,hamı bir gözə yarar deyil axı.*** Hər bir ata – nizamçı olmalıdır,Hər bir ana – tərbiyəçi olmalıdır.Hər bir övlad – səcdəçi olmalıdır,Hər bir ailə – Ocaq olmalıdır! 266 – Yoxsa dünya məhv olar.*** Şirin cavanı da heyvandır,qocası da.*** Kütləvi əyləncə yerləri – kütləvi tərbiyəsizlik tərbiyəsi.*** Bu dünya mənim kimi dəlisi olmağa layiq deyil,yoxsa mən dəli olardım.Ata isə buna layiqdir,odur ki,mən Onun dəlisiyəm.*** Safruh – Ata ilə heç görüşməyib,çünki Ata – Ata mənzilindədir,Safruh – Ata Yolunda.*** Qəlbindən axan qanın qarası üzünə vurur:"Ay Allah,niyə bunlar mənə hürmək səbəbi vermirlər?!" *** Övlad günün aydın,Ata Yurdum! *** Ey Ulu Səpinçi! Biz Sənin Zəminin cücərtiləriyik.*** Ata Mənzilinə Gedən Yolda Övlad Yoxuşunu qalxmağa hazır olaq! *** Müqəddəs toxumları dırnağımızla becərək,alın tərimizlə suvaraq! *** Zərdüşt ləyaqətinə layiq olmadı Zərdüşt aqibəti.Ləyaqətimizə layiq aqibət yaradaq özümüzə – Yurdumuza,Elimizə! *** Bir düzgün işi var ki,külə heyfi gəlir – tökmür başına.*** 267 İnsana qarşı vuruşdular teistlər – ateistlər.Onu tamamilə qüdrətsiz,çirkli və puç saydılar,Allahlarının ayağı altına atdılar – şəlpə kimi – teistlər.Ateistlər onu "ifşa" etdilər – bir əldə Darvin bayrağı,bir əldə Freyd olmaqla."Sübut elədilər" ki,geyim altında onun filan-filan şeyləri var – heyvanlarda olduğu kimi; onun içində filan-filan istəkləri var-heyvanlarda olduğu kimi.Və bu nəticəyə gəldilər ki,insan – yalandır,heyvan – doğru."Yalanı" atıb,"doğrunu" tutdular.İndi boğulurlar öz doğrularının üfunətindən.*** Darvin təliminin,Freyd hədyanının insana dəxli yoxdur onların ikisi də zooloqdur.*** İnsana dəxli yoxdur teizmin,ateizmin.*** Bəli,bu məna belədir – ucadır,gözəldir,həqiqətdir,ancaq mənə de görüm bu məna bu cismi hərəkətə gətirə biləcəkmi? *** Doğrudanmı,bir-birimizdən qorunmasaq,öldürərik bir-birimizi?! *** Bəlkə ayrı yaşasınlar sözlə iş,mənayla həyat? Hər ikisi – ayrılıqda! – gözəl olmağa çalışsın,ortaq cəhətləri olsa,bununla barışsın,ancaq birləşməsinlər bəlkə – çünki yola getmirlər? *** İşin işinə qarışma,Söz! Özünü urvatsız eləmə! *** Allahın yaratdığı insanlar bunlardırsa,mən ona qibtə eləmirəm.*** Kütlə ilə ölçmək ya kütlükdür,ya da kütləyə xəyanət.*** 268 İşlər belə getsə,əkib-biçməsək,bütün yumurtaları yeyib qurtaracağıq,toyuğun nəsli kəsiləcək və nəticədə nəinki toyuğun yanında,lap tülkünün,çaqqalın da yanında üzüqara olacağıq.*** Asif Atanın yüzlər harayı (İçsəs)Atamız Azərbaycan xalqından yüz övlad istəyir və inanır ki,xalq Ona bu Yüzü verəcək.*** Bütün dünyanı işıqlandırmaq üçün Atayurda Yüzbirin vəhdəti,daha doğrusu,Yüzün Birlə vəhdəti yetərdi.Ata belə taleyə səsləyir övladlarını.*** Yüzün biri olmağa gücünüz çatarmı? Tək-tək düşünün,təklikdə düşünün – oğlanlı-qızlı; subaylı-evlili; cavanlı-qocalı; oxumuşlu-oxumuşsuz.*** "Hamıdan yüksəyəm!" – deyən,hamıdan yüksək olmağa ölüncə can atan və ona layiq olan dönməzlər gərəkdir Ataya,belələrindən düzəltmək istəyir Ata öz Yüzünü.*** Çünki Ata Gözü Mütəqdir,o görür ki,Azərbaycan günahını yalnız belə Yüzlük yuya bilər,onların fəda olmuş ömrü yuya bilər.*** Yüzlüyün qalandığı Ocaq İşığı yara bilər Azərbaycanı bürümüş yoxluq qaranlığını! *** Dünyaya yalnız Bir Ocaqdan alışmış Yüz məşəlin işığında görünə bilər Azərbaycan – Atayurdlaşar! 269 *** Özünüzə "qənimət" gözüylə baxmayın – "Qənimət"lə qaranlıqlar yarılmaz! *** Təvazökarlıqdan qaçın.Təvazökarlıq – lovğalıqdır.Müqayisəyə gəlməyən olun! Bənzəməyin! *** Bənzərsizliyinizi qoruyun,artırın,becərin,sevin,ona inanın! *** Bunun üçün gecə-gündüz düşünün.Həyat sizin bu zirvəyə qalxmağınıza mane olmağa çalışacaq – həyatdan ayrılın! Ər,arvad,oxumaq,dolanışıq,vəzifə,sənət,elmi ad.həyatlığından görün necə qopa bilərsiniz.Qopmasanız,Atamızı geri çəkəcəksiniz.Yurdumuzun qaranlıqda qalmağına gərək olacaqsınız,işığa çıxmasına yaramayacaqsınız! *** Yalnız Yurdun,Elin yoxluğuna nəhənglərin qəzəbiylə haykıran zəriflər,kamillər,yetkinlər,bütövlər gərəkdir Ataya.*** İnsan qəlbində müqəddəslik odunun,ruhanilik işığının öləziməsinə dözməyən Zərdüştilər,Babəkilər gərəkdir Ataya.Onların müqəddəs hökmü,hikkəsi,axtarışı,tapıntısı,qələbəsi gərəkdir.*** Yeni gələnlər! Safruhu,Sadiqi,Əsili ötün! Onlar – azdırlar,yəni Ata istəyindən aşağıdırlar.Onların xidməti bu oldu ki,sizi çağırdılar,ancaq onlar sizi ona görə çağırmadılar ki,onların dalınca gedəsiniz,onlar sizi çağırdılar ki,Atanın dalınca gedəsiniz.Atanın dalınca getmək üçün siz onları ötüb keçməlisiniz – Ocağı daha da gurlaşdırmaqda,Ata ideyalarını mənimsəməkdə,Amalı yaymaqda,əməl yaratmaqda.*** Belə etməsək,Ata aqibəti Ata ləyaqətinə layiq olmayacaq.*** 270 Ata ləyaqəti yurdun ləyaqətidir! Ata aqibəti Yurdun aqibətidir! *** Aqibətsizlik fəlakətimiz yox olmalıdır! Atamız var olsun! *** Gözəllikdə satqınlıq olur – ən ucasında belə! İnsanlıq satılmazdır – ən adisi belə! *** Qabağa getmiş dünyayla qabağa getmək məni vahimələndirir və kədərləndirir.Qabağa getmiş dünyadan qopub özündə qalmaq isə məni vahimələndirmir,əksinə sevindirir.*** El və Sən (İçsəs)Elini tək-tək aldatsan da,ellikcə aldatma.Görsən ki,Elini aldatmaya bilmirsən,heç olmasa utana bil.*** Görsən ki,oğurluqdan,oğraşlıqdan,sürçəklikdən özünü saxlaya bilmirsən,heç olmasa Elini düşünə-düşünə oğurla,göz yum,sürüş:El nəfəsi loğmandır,sağaldar hər yaranı! *** Utanmasan,Eli düşünməsən – Elə səni boğmaq haqqı verirsən.*** El ruhu – Mütləqdir! *** Utanmayan,düşünməyən – yolunu azır.Yolundan azmışı yoluna qaytarmayan El – Elliyini itirir,yığnağa çevrilir.271 *** Bu halda,yığnağı yoluna qaytarmaq yükü fərdin çiyninə düşür.Buna görədir ki,Atamız buyurmuşdur:"Yükümüzdən böyük fərəhimiz yoxdur".Atamız var olsun! *** Ey xalq,ey Türk Eli! Sənə olan sevgilərim Kəlbəcərin isti suyu kimi başlı-başına axıb gedir,tükənmir.Bu kitab ondan sənin üçün xilas eləyib gətirdiyimdir.*** Sənə ölüm yoxdur,Türküm,çünki sənin qəlbin insana,dünyaya,sevgilərə açıqdır.*** Bazar qıtlığı bazar bolluğuna çevriləcək – bazar bolluğu ləyaqət deyil ki,tapılmasın.*** Hər il qurota getmək duzsuzluğu və xalqsızlığı! *** Əzəlim! Ölümə gözüm yumulana qədər sevirəm Səni! Ölümdən gözüm açılan kimi Səni sevməyə başlayıram! *** Mənim tirəm yoxdur.Mənim tirəm varsa da,onun ən balacası Azərbaycandır.Türk bütövlüyünə tirə demək olarsa,mən Türk tirəsindənəm.Mütləq ədalətə tirə demək olarsa,mənim tirəm Odur.Uzunçuluq eləmə,Safruh,bir sözlə de ki,mən Atalıyam.*** Uşaqlar! Siz bizə borclusunuz ki,biz sizin çirkinizi yuyuruq,əl-ayağınızı yeyirik,yedizdiririk sizi,geyindiririk,qoruyuruq,böyüdürük.Biz sizə qurbanıq ki,həyatın necə gözəl,əl-ayağı yeməli,necə ölməz olduğunu biz sizin üzünüzdə görürük,uşaqlar! *** 272 Dahiyanə qanmaz obrazını dahiyanə qanan yarada bilər.(Xalq artisti Nəsibə xanım Zeynalovanın "Hicran" tamaşasında yaratdığı Hicran obrazı haqqında).*** Namus keşikçisi qohum-qardaş,oğul-uşaq vasitəsiylə həyata bulaşmamalıdır.*** Sən özünü kişi yerinə qoymayanda qadınmı səni kişi yerinə qoyacaqdı?! *** Kişilər! Mənliyiniz olsun – arvadlarınızı,qızlarınızı çılpaq buraxmayın küçələrə! Siz özünüzü korluğa qoyursunuz,onların lütlüyünə göz yumursunuz,yoldan ötənlərsə yummur! *** Kişilər! Sizin kişiliyinizi danan tərəqqiyə inanmayın,bilin ki,"qadınların,qızların çılpaqlığı" adlı tərəqqi yoxdur,tənəzzül var.*** Türklər! Düşdüyünüz bu burulğanın yiyəsi var,ondan çıxmayınca heç nəyiniz olmayacaq.*** Türklər! Özgə burulğanından çıxın,öz burulğanınızı yaradın-saf,doğma,ləyaqətli.*** Türküm! Elə bir Qala qur ki,onu düzgün dağıtmasın.*** Yalnız türkün sevimlisi olmaq – mənim üçün azdır.*** Ürəyimdə səni tutdum,Sinəm üstü yaza döndü.Tel-tel olmuş sevən könlüm Pir elində saza döndü.*** 273 Qızışma,insan,cızığından çıxma! Həyanı qorumaq sənin xeyrinədir.*** İnsanlar! Heyvanlığa susamayın,sizin ona gücünüz çatmaz.Heyvanlıqda qalıb yaşamağa gücünüz çatsaydı,niyə dönüb insan olurdunuz ki?! *** Erkək qancıqlar öz alçaq nəfsləri ucbatından buraxdılar dişiləri başlı-başına,indi yığa bilmirlər başlarını.Yığmaqsa – lazım gələcək! Qala bilməz dünya köpəklərin,qancıqların umuduna.*** Ulu Tanrı! Düş taxtından – sənin yaratdığın insan yaramır,tamam yeni insan gərəkdir! *** İçimdən sevinc qaynayıb gəlir,bayırımdan qəzəb oyarlanıb,vuruşurlar – korlanırlar ikisi də.*** İnsanın qanmamaq haqqı da var – əgər qanmazlığı səmimidirsə.*** Ədalət tam olmaq üçün – heyvanların da mənafeyini nəzərə almalıdır.*** Yurdu dünyalarca sevməlisən ki,onu bircə dəfə söyməyə haqqın olsun.*** Bütün həyatı hikmətli sözlər biçimində ifadə eləmək olar – hikmətin imkanları tükənməzdir.*** Mənanı obyektin özündə görən – gözlüdür.*** Müqəddəslik üçün yalnız imtinaçılıq – azdır.*** 274 Bu gün körpə – sabah qəhbə?! Bu gün oğlan – sabah oğraş?! Tüpürüm belə gələcəyə,belə tərəqqiyə tüpürüm! *** Qadın yükünü çəkə bilmir,keçir kişi yükünün altına.Görür ki,bu ondan da ağırdır,istəyir qayıtsın qadınlığa – qayıda bilmir,əli ondan da çıxır,bundan da.*** Baba olmağımın ilk günündə deyəcəyəm:"Dünya mənsiz gözəl deyil,dünya mənsiz də gözəldir!".*** Səmimiliyi itəndən sonra hər bir əməl ehkama çevrilir və deməli,səmimiliyi yaşayan heç bir əməl ehkamlaşmaz.*** "Müasir kişi" – küçənin evə açılan qapısı,"müasir arvad"-evin küçəyə açılan qapısı.Hər ikisi – evi küçələşdirən.*** Azadlığından keçməyən fərdlərdən xalq yaranmır,çünki onlar fərdiyyət yox,yalquzaq olurlar.*** Əyləndirilməyə ehtiyacı olan kəslər kütlərdir – onlardan kütlə yaranar,xalq yaranmaz.Xalq müstəqil fərdlərdən yaranar – bu məqsəd üçün azadlığından keçən fərdlərdən.*** İnsanlaşma inamı olan Atalıq bütün türklərə yiyələnməlidir,yoxsa o,türkün daha da parçalanmasına səbəb olar.*** Xam xəyal üstündə dava.*** Məhəmmədin Allahı,ən yaxşı halda – İnsanın kölgəsidir,ondan ayrılmaz.*** Məhəmməd – İnsanın özünü görməyən,kölgəsini görən.*** 275 Həyasını gözləyənin sən də gözlə həyasını.*** Qanmaq da bitkidir,qanmazlıq da.Doğrudanmı bunların ikisi də yaşamalıdır? *** Mütləqin sözü dönməzdir.Qanmazlıq yox edilməlidir! *** Heyvan saraldığı yerdə insan qızarar.*** Saralmaq heyvana gəlib,qızarmaq insana.*** Zori Balayanlar – Nitsşenin dalını yalayırlar,Nitsşe də vaxtilə bizim Zərdüştün dalını yalamışdı – onu da yanlış yalamışdı.*** Haram bara əl uzatmamağa gücüm çatmır,onu üzməməyə gücüm çatır.*** Mən o ağgünlü ağıryüklülərdənəm ki,dəftərini Atanın Özü oxumuşdur! *** Məndən aşağı Türk Dünyası! Başını qaldırıb Göylərə baxsana! *** Türklər,qadanız alım,idraki qeyrət çağınız gəlmədimi – niyə tərpənmirsiniz?! *** Bir-birini qırmaq kimi əski əskiklik sizəmi qalıb,türklər,qadanız alım?! *** Həyat adamlarından qaçdıqca Sənə yaxınlaşıram,ey məni Tənhalıqdan qurtaran! Sənsə məni geri qaytarıb deyirsən:"Get onları mənim yanıma gətir!".*** 276 "Yaxşıların" ifşasıyam.*** Yaxşı adlıların ifşasıyam.*** "Yaxşıların" ifşasıyam,Böhtanam yaxşılara.Hər havam bir yandan əsir,Mən hara,yaxşı hara?! *** Bir çimdik kirli təmizəm.Bir çimdiyin öhdəsindən gələ bilməməyim göstərir ki,özümə bir xalvar kir yaxmağı bacarmıram.*** Bütöv yetkinlik alınmırsa,nə yolla olur-olsun qalib gəlmək təsəllisi qalır.*** Qalib gəlmək elmi – təsəllisizlik təsəllisi.*** Bütün bilikləri keçmişlər də biliblər:qarasaçlı keçmiş də,lap Nuhun keçmişi də.Yalnız olmaq perspektivi qalıb – şərsiz olmaq,kamil olmaq gələcəyi var yalnız – tükənməz! *** Dünyaya yiyələnmək istəyi özünə yiyəlik eləyə bilməməkdən törəyir.*** Dünyaya qalib gəlmək istəyi özünə qalib gələ bilməməkdən törəyir.*** "Namussuzluq üstündə arvadımı öldürrəm!" deyirsən.Ancaq bu,elə də çətin bir iş deyil.Bəs özünü necə:Namussuzluq üstündə özünü də öldürərsənmi? *** Namussuzluq üstündə başqasını öldürməyin namusa o qədər də xeyri yoxdur,özünü öldürməyin isə böyük xeyri var.277 *** Ən elmi,hərtərəfli,etibarlı tərbiyə üsulu,bu üsulun sistem ardıcıllığı:özünəşübhə – özünüöyrənmə – özünüdöymə – özünüdoğma.*** Qərb – bədənin (cismaniliyin)əsarətində.Azadlığa çıxacaqmı? *** Şərq – bədənlə (cismaniliklə)ölüm-dirim savaşında.Qələbə çalacaqmı? *** Dünyanın,Sabahın ümid dolu gözü Şərqdədir.*** Məxluqların,adamların dünyası:İstedad və gözəllik,sağlamlıq və cavanlıq – ürəksizliyin və yırtıcılığın xidmətində.*** "Atadan başqa Mütləqçi yoxdur" fikri kökündən yanlış,Amala zidd fikirdir.Atadan başqa Mütləqçi yoxdursa,Ata da yoxdur."Allahdan başqa yaradıcı,ilahi yoxdur" dedilər müsəlmanlar,sonradan bəlli oldu ki,heç Allah da yoxmuş.*** Təmsilçiylə söz güləşdirmək-Atayla söz güləşdirməkdir.*** Xəyal gözəldir,ancaq real deyil.*** Mənim sağlamlığımı xəstəliklər pozmadı,isti-soyuq pozmadı,gərgin iş,məcburi işsizlik pozmadı,yeməyimdə hansı vitamininsə çatışmaması pozmadı.Mənim sağlamlığımı cismimlə ruhumun arasıkəsilməz,amansız daxili çarpışmaları pozdu.*** Heç nədən asılı olmayan mənəviyyatsızlıqdan asılı olur.*** Özünə müəllim olana həyat məktəb olur.278 *** İstəyirsən yaxşı işinə görə baş əyib "sağ ol" deyəsən,görürsən "sağola" yaraşmır – yaxşılığın mahiyyətini bilmədən,sevmədən eləyirmiş yaxşılığı.*** Həyat yaxşı məktəbdir,ancaq pis müəllimdir.*** Qanmaz adamların amansız Allahı olur.*** Müqəddəs əmələ görə Övlada deyilməli ən uca söz:"Ata yanında üzün ağ olsun!".*** Gözəl bilinmək xatirinə yalançı olmaq-duyğu və düşüncələrimi bəzəmək və ya gizləmək istəmədim.*** Varı sevmirəm,zoru sevmirəm! Var adamı gülünc eyləyir,zor adamı iyrənc eləyir.*** Var – məzmunsuzluq,zor – qondarma məzmun.*** Kişi namus daşıyıcısı (timsalı)olmasa,namus keşikçisi yükünü çəkə bilməz.*** Qadına yalnız namus daşıyıcısı (timsalı)kimi baxılanda o,namus keşikçisi yükünü çiyninə götürmür.*** Namusun kişi və qadın şəxsində iki daşıyıcısı və iki keşikçisi olmasa,namus yaşaya bilməz.*** Qadınların ellikcə kökəlməsi asanlaşması və çılğınlaşması-hər bir cəmiyyətin ölümqabağı halıdır.*** Qadının "başa çıxması" yalnız onun kökəlməsi və çılpaqlanması,asanlaşması və çılğınlaşması demək ola bilər.279 *** Qadın "başa çıxanda" ev yıxılır,cəmiyyət ölür.Çünki qadını kökəltmək və çılpaqlaşdırmaq,asanlaşdırmaq və çılğınlaşdırmaq onu insanlıqdan çıxartmaqdır – açıq-aydın! *** Mütləq kişi (şəraitdən asılı olmayan,zaman və məkan fövqündə yaşayan kişi)– küçənin evə yollarını tamam kəsən,küçəni evləşdirən kişidir.*** Qəmli musiqini dinləyib ağlayıram,qəmli hekayəti oxuyub ağlayıram.Mən dinləyənə,mən oxuyana qədər də vardı o musiqi,o hekayət.Dinləmirdim,oxumurdum – ağlamırdım.*** Qarşımda lüt gəzirsən – ağzım sulanır.Lütlüyünü gizlətsən,görmərəm,ağzım sulanmaz – heyvanlaşmaram.Təqsir səndədir,cəza da sənə düşür! *** Həyanı üzdən qovuruq,sonra başlayırıq həya axtarmağa-tapmayıb haray qopardırıq.*** Erkəklik odur ki,kişi onu özündə gizlədir və gizlətməlidir.*** Kişi – qardaşdır,ərdir,atadır.*** Özündəki erkəyi qardaşa,ərə,ataya çevirə bilməyən – kişi deyil.*** Dişilik odur ki,qadın onu özündə gizlədir və gizlətməlidir.*** Qadın – bacıdır,arvaddır,anadır.*** Özündəki dişini bacıya,arvada,anaya çevirə bilməyən – qadın deyil.*** 280 İnana bilmirəm ki,qardaş,ər,ata olan evdən çılpaq,yarıçılpaq qadın-qız çıxa bilir küçəyə.*** Gözəllik var ki,insaniliyə təndir – kişi qeyrəti kimi,qadın isməti kimi.*** Saçının işığına yeridim – gözüm sənə borcludur.*** Tarix – özü dərinlikdə xəcalət quyusudur,mat qalmışam ki,niyə ora düşüb ölmür?! *** Sanki sən zamanda yaşamırsan,zaman səndə yaşayır.*** Xalqlar,sivilizasiyalar – tarixin əli,ayağı.*** A.S.Puşkin ərəb şairidirsə,Xaqanilər,Nizamilər də türk şairləridir.*** Cəfər Cabbarlı dağlı-tat şairidirsə,Nizami də türk-Azərbaycan şairidir.*** Yolçu Yolçuyla boğuşarsa,itin işi irəli düşər.*** Söz "tələsindən" qaçan cəmiyyət qılınc tələsinə düşür.*** "Atanın filan sözü doğrudur" deyimi doğru deyil – Atanın doğru olmayan sözü olmadığı üçün.*** "Minimal əmək","minimal iqtisadiyyat" – minimal (ən az,zəruri)yemək deməkdir.*** "Minimal əmək" həm də duyğu və istəklərin mötədilliyinə nail olmaq,özünü ali dərəcədə idarə eləmək deməkdir.*** 281 Vaxt var idi "Türk!" sözündən tük salırdın.İndi yenə tüklənmisən.O vaxt haqlıydın,indi haqsızsan.Haqsızlığı yıxa bildin,haqsız olmaya bilmədin.*** Ata məni qüsurlardan ibarət bilsəydi,qovardı Ocağından.Ata mənim ürəyimdə qırx qaralıq görübsə,ən azı qırx bir ağlıq görüb və qaranlıqların Ocaq işığında yarılacağına inanıb.*** "Qara torpaq,sarı torpaq,boz torpaq" deyirlər və unudurlar ki,torpaq rəngə sığmaz! "Qumsal torpaq,gilli torpaq,daşlı torpaq" deyirlər və unudurlar ki,torpaq təyinə sığmaz.*** Övladda müqəddəslik var,çünki o,Atanın qəlpəsidir.*** Duyğu var – dünyəvi,maddi.Həya duyğular duyğusudur,ruhani duyğudur həya.Bu baxımdan o,sevgidən də ucadır.*** "Kimi ağlayar,kimi gülər" sözü yazıçı üçün köhnəlib,həyat üçün həmişə təzədir – bütün həqiqətlər kimi.*** Elektrik kəşf ediləndə gərək biləydik ki,çərəltmə (striptiz)də kəşf ediləcək.*** Həya birdir,onun təzahür biçimi iki və daha çox ola bilər.*** Türk dilinin yüzdən doxsan sözü türk sözü olmalıdır,dünya dillərinin yüzdən on sözü türk sözü olmalıdır.*** Türklər,Ata Gözü Aydın Olsun – inanana qədər ölmədim,yaşadım ki,mən sizi yaşadacağam,siz məni yaşadacaqsınız.*** "Ata Gözü üstünüzdə olsun!" Türklər,sizin üçün bundan yaxşı alxış ola bilməz.*** 282 Türklər,siz ana uşağı deyilsiniz,Ata uşağısınız – ananız gözünüzün üstündə.*** Öz xalqı olmayan bir nəfər də yoxdur axı dünyada – bəs niyə fərdlər arasında yoxsullar da olur.(Yəni yoxsulluq – el duyğusundan məhrumluqdur).*** Ruhum,saflaşmaq istəyirsənsə,qoy səni Ata danlasın.*** İnsan o qədər zəifləyir,ağrı o qədər güclənir ki,deyirsən bəs ağrı insansız da yaşayacaq.*** Teatrda həlledici söz tamaşaçının olacaqsa,teatr ölüb.*** Şair olub insanı sevməyə nə var! Oğulsan,həkim ol – sev insanı! *** Ata övladının iki təyini:1.Eldən seçilən:Dövlətlənməyə can atmamaqda,imtiyaz ummamaqda,sağa-sola baxmamaqda,təmizlikdə,düzlükdə,dözümdə,gələcəyə inanmaqda,özündən keçməkdə.2.Eldən seçilməyən:Xəlqilikdə,sadəlikdə,əsillikdə – türkülükdə,ölməzlikdə.*** Əlçatmaz ucalıqda sözlər yaradıb el.Onlardan biri də budur:“El içində – öl içində”.*** Adamlar ləzzət çəkə-çəkə xorla qaqqıldaşanda düşünürəm ki,yəqin ədəbsiz bir söz eşidiblər – çox vaxt düşünməmdə yanılmıram.Gülüşü gözdən saldı adamlar.*** Ataya ağ oldum – ağzım əyildi.*** 283 Elə bilir ki,biz “böyük adamlarıq”,biləndən sonra ki,biz böyük adamlarıq,elə biləcək ki,böyük adamlar deyilik.*** Mənim Türkümün totemi qurd yox,adamdır.*** Mütləq həqiqət – olmuşlardan çox,olmalılarla bağlıdır.*** İnsanın heyvandan qorunmaq haqqı var – bütün yaraqların yaranmasının ilkin əsası bu haqdır.*** Bu yırtıcı bəşər içində çoxlu tərəfdarı olması Məhəmmədin ifşasıdır.*** Məhəmməd – qalib gəldi.İnsanlıq necə,qalib gəldimi? *** Bütün zaman və məkanların loğmanlarının məclisi qurulsa,Atamız orada Baş olar.*** İnsanlığın indiki səviyyəsində Atamızın əslində məğlubiyyəti real və uca olardı.*** Yaraşıqlı yırtıcılara (oğlanlar),bər-bəzəkli iyrənclərə (gözəl qız-gəlin)ayrıca nifrətim var! *** Amaldaşlarım! Üzünüzü Gözəl Sözün – Uca Sözün səmtinə yönəldin,mənbəyinə yox – istər təkzib üçün,istər alqış üçün.*** Sözçülük – söz çürük.*** Dinin “Adam və Həvva” əfsanəsindən belə çıxır ki,insan həyatının əsasında acıq dayanır:Allahın acığı tutdu Adəmlə Həvvaya.Bu,kökündən yanlış bir əfsanədir.İnsan həyatı 284 “ayağından sular axan behişt bağçalarındakı” avaraçılıqdan qat-qat maraqlı,gözəl və şirindir – acı deyil! *** “İnsanı Allah yaradıb” – demək insanın üzəridən məsuliyyət yükünü götürməkdir.*** Qabillər öz suçlarını Allahın üzərinə atmaqla yaxalarını İnsanın əlindən qurtara bilməzlər.*** Ata bir qəbir qazıb ki,teizmlə ateizm orada yanaşı yatacaqlar.*** İndiki dövrün yekə-yekə zavod və fabrikləri – gələcəyin gözüylə bugünün dinozavrları.*** Ey Elman Ağaoğlunun oğlu,qızı,qohumu,dostu,tanışı! Heç olmasa özcə gücünüz qədər şəri gücdən salmırsınızsa – şərsiniz! Mən sizə oğlum,qızım,qohumum,dostum,tanışım deyə bilmərəm.*** Şəri gücdən salmaq həm də xeyir ətrafında birləşməkdir.*** Ey insanilikdə axsayan alim,sənin elminə qadam! Ey insanilikdə axsayan sənətkar,sənin sənətinə qadam! Ey insanilikdə axsayan igid,sənin igidliyinə qadam! Ey insanilikdə axsayan gözəl,sənin gözəlliyinə qadam! *** Şərin bütün daşıyıcılarını fakt qarşısında qoymalı – ifşa etməli,başı aşağı,üzüqara etməli – ellərarası görüşlərin məqsədi,məzmunu belə olmalıdır.*** Pirin üç əlaməti:Doğru yolu bilmək,Doğru yolu getmək,285 Doğru yola çağırmaq.Beləsini “Pir” – deyib tutsanız,yanılmazsınız.*** Atasını tanımamaq haramdır – Haramlığı götürmədim üstümə.Keçmişindən uzaq düşən avamdır – Avamlığı götürmədim üstümə.*** İstəyim elə bir dayaq yaratmaqdır ki,Türküm ona dayanmaqla istənilən şər dağını aşıra bilsin.*** İndi bütün ideyalar yetimdir,ona görə də dələduzlar əlində,dələduz istəklərə yönəldilən vasitədir.Təkcə Sənin Müqəddəs Təlimin övladlıdır,Atam – Mütləqim! *** Ləyaqətlər bərpa olunmayacaqsa,insanların həyatı mümkün olmayacaq.*** İndiyə qədərki və indiki dünya siyasəti kələk və zor üstündə dayanmışdır.Türküm,həqiqət və ədalət üzərində dayanan dünya siyasəti yarat,yəni siyasəti ləyaqətsizlik alçaqlığından ləyaqət ucalığına qaldır.*** Türküm,buna yalnız sənin gücün çatar,çünki bu yetimlər dünyasında yalnız sən Atalısan.*** Türküm,“türk milləti”,“türk millətləri” məzmunu sənin üçün o qədər azdır ki,“Türküm!” deyəndə mən hətta onu tutmuram nəzərdə.*** Türküm,sənin Atan yeni Nuhdur,sən yeni Nuh nəslisən – əski dünyada təmizlənmiş,tamam yenidən doğulmuş bəşərsən.Sən bəşərin xilasısan,Türküm! *** 286 Türküm,nəinki özünün tərtəmiz Türk əlifban,həm də öz rəqəmlərin,öz not yazın olmalıdır,çünki indiyə qədərki abelər də,rəqəmlər də,notlar da kələyə və zora bulaşıblar.*** Sadiqin Amalçılığıyla müqayisədə Safruhunku ortabab həyatçılıqdır.*** Deyirdim ki,söz adamı olmayım,iş adamı olum.Ancaq günlər ötür,sözlərin sayı artır – yan isə yerdədir.*** Safruh,sözdən gileylənmə.Sənin görəcəyin işi başqaları da görə bilər,deyəcəyin sözü isə yalnız sən deməlisən.*** Ata Sözü – göstərilən,görülən və gedilməli Yoldur,övlad sözü ayrı-ayrı addımlara salınan işıqdır.*** Muğamata daldım – çiyliklərim,tikanların canımdan elə çıxdı ki,mənim erməni adında,rus adında,fars adında.düşmənim olmadığını anladım və gördüm.*** Allah kişini qadından güclü yaradıb ki,nizam yaratmağa kişinin gücü çatsın.*** Ağlamağımda heç vaxt acizlik məzmunu olmayıb; heyranlıq,hiddət,çılğınlıq məzmunu olub həmişə.*** İnsanın əzabına,alçaldılmasına dözə bilmirəm.Ağrıdan,taqətsizlikdən yıxılanla yıxılıram,alçaldılanla alçalıram – ağlayıram.*** İnana bilmirəm,inanmaq istəmirəm ki,insan ölür – əzab qalır,insan ölür – alçaldan qalır.*** 287 Deyirlər insan ölənə yaxın ağlı işıqlanır,canı dirçəlir,ona elə gəlir ki,indicə durub yeriyəcək,hələ yaşayacaq.Bu,bəlkə də Allahın humanizmindəndir:son anda ağrını öldürür ki,insan sevinsin?! *** Mən heyvandarlıq təsərrüfatını sevirəm,ancaq qəlbimin dərinliklərində heyvanların kəsilməsinə qarşı fəryad,üsyan yaşayır.İnsan – ət yeməməlidir.*** Nə qədər ki,insan – ətyeyən heyvandır,onda insansevərlik əsas sifət olmayacaq,onda yırtıcılıq olacaq.*** Türküm,övladlarının sənə Günbatandan işıq gətirməsinə inanma və aldanma.O işıqda sən görünmürsən,Günbatan görünür.*** Daldada (xəlvətdə)yeyilən – itin apardığı çarıqdır – nə qədər yağlı olur-olsun.*** Türkün tuğu əslində çoban çomağını əks etdirməliydi.Çünki şərəfli tariximiz boyu çomaq bizim həm sevimli əmək alətimiz olub,həm də sınanmış yarağımız.*** Rəmzimiz:“Günlərin ən mübarəki” – Ata Günü! Ata Günü-dünyanın üzündə İnsan İşığı.*** Amal,Əməl,Kamal üçlüyündən doğulacaq yeni İnsan,yeni Dünya.*** Peyğəmbər məclisi qursaydı tarix,Orada Atamız Başda olardı.*** Müqəddəs Ata Təlimi – ölümün ölümü.*** 288 Fərəhli möcüzəmiz,möcüzəli fərəhimiz – Atamız – Mütləqimiz! *** Allah yaşasa,bizdə yaşayacaq – Mütləq adıyla,bizdə yaşamasa – öləcək! *** İçimdə bir Ocaq çağlar,Bulağı sevinclər ağlar.Yükü böyük,fərəhi çox,Dörd yanında üzüağlar.*** Ata Günü – Mütləqçilər doğmalığı.*** İnsanlığı bayraq edən həyatına Ata dedik! *** Türklər,mən sizinlə üz-üzə danışsam,məni özünüzə yağı bilərsiniz.Yaxşısı budur,kağız vasitəsiylə deyim sözümü sizə,yəni mahiyyətinizlə danışım.*** Sol gözüm dünyalaşdı:sağım ağlayır dərdə,solum heç nə olmamış kimi dayanıb baxır.*** Hər ilin Ata Günü – Yurdun yetimlikdən bir addım aralanıb Atalığa bir addım yaxınlaşması.*** Ata Günü – Ata Səltənətinin üfüqü.*** Yada bel bağlayanın aqibəti Mirzə Şəfininkindən yaxşı olmaz – Bodenştetdə heç bir təqsir olmayıb.*** Mirzə Şəfi ona görə varından yox oldu ki,öz Yurdunda ola-ola,yada bel bağladı.*** 289 Bodenştetd – Mirzə Şəfidən üstün idi ki,Yurdundan min ağac uzaqlarda belə,Yurduna bağlıydı.*** İnsana öz ayıbını örtmək – heyvanlığını gizlətmək – imkanı verilməlidir – ölüm ayağında belə.*** Yaşamaqçün doğulan ölmür – İnsan kimi! *** İnsanın sayı olmur,yaşı olmur.*** Körpəlik,uşaqlıq,gənclik,yetkinlik,qocalıq – günertə (səhər)insanın təzahür biçimləridir – qızaran dan yeri kimi,günorta Günəşi kimi,günorta kimi,qürub kimi,sabah yenidən doğacaq Günəş kimi.*** Ölümdən qorxunuz varsa,Atanın yanına gəlin,yaşamağa sevginiz varsa,yenə Atanın yanına gəlin.*** Sən İnsanın böyüklüyünə sübutsan,Atam – Mütləqim! *** Deyirdilər ki,“Allahdan başqa yaradan yoxdur”,gördük ki,Allahdan başqa yaratmayan yoxdur.*** Deyirik ki İnsandan başqa Allah yoxdur,görəcəklər ki,doğru deyirik.*** Başkəsənlər Allahı yaşada bilməzlər – buna sübut nə gərək?! *** Mən o qədər aydın görürəm ki,sizin də görəcəyinizə inanıram.*** Əzrayılın qılıncı:məxluq üçün ikiağızlı ülgüc kimidir,adam üçün birağızlıdır,insan üçün boş bir sözdür.290 *** Bir fərddə məxluqu,adamı,insanı fərqləndirməli.Məxluq – onun qüsurlarıdır,adam – büdrəmələridir,insan – ruhudur,mahiyyətidir.*** Mən həyatımın sonunu gözləmirəm,kamalımın zirvəsini gözləyirəm.*** İslamda cəzanın çoxluğu və amansızlığı dinin məntiqsizliyindən irəli gəlir.İnsan soruşmaq istəyir:“Hər bir əməl Allahdandırsa.” Təkcə bu istəyə görə ona cəza düşür islamda.*** Allahın ətəyindən tutmaq istəyirdim,əlimi təzəcə uzatmışdım ki,qolum quruyub yanıma düşdü.Düşündüm ki,yəqin əlim təmiz deyilmiş və mən öz natəmiz əlimi Onun Təmiz Ətəyinə toxundurmaq istədiyimə görə,Başına Döndüyüm belə cəza verdi mənə.Halbuki əlimin natəmizliyi də,ürəyimdən keçən istək də Onun Mübarək Əmriylə olmuşdu.*** Məntiq elminin yaranmasında qanmazların da xidməti var:onlarsız bu elmə ehtiyac olmazdı.*** İfliclilər! Azarınızı sevin,yoxsa sizi arsızlıq müalicəsi gözləyir.*** İnsan tək-tək anlaşılmazdır – bütövlükdə bilmək olar bəşəri.*** Zarafat:Ağzım,gözüm düz olanda heç bu qədər fason vermirdim.*** Adamlar elədirlər ki,xəstəxanaya da gərək Əziz Nesin qələmiylə gələsən.*** 291 Çürüyən kötükdən yaşıl zoğ qalxır – həyat davam eləyir.*** Az istəyirəm,bez istəyirəm – minnətsiz istəyirəm.Minnətsizlik içində ölüm də poeziyadır – poeziya istəyirəm! *** Türklər! Çöldə tumançaq gəzənə biz:“ana” deyə bilmərik,“bacı” deyə bilmərik,“arvadımız” deyə bilmərik,“qızımız” deyə bilmərik.*** Türklər! Bizim:anamızın ana siması olmalıdır,bacımızın bacı siması olmalıdır,arvadımızın qadın siması olmalıdır,qızımızın qız siması olmalıdır.Həyat buna mane olursa,həyat dəyişilməlidir! Anamız yox,bacımız yox,arvadımız yox,qızımız yox,həyat dəyişilməlidir! *** Xalqın əlində daim iki kitab olmalıdır:Birincisi:-Atanın Kitabı.İkincisi:-Başqa kitablar.Düzünə qalsa,Atanın Kitabıyla (başqa kitablarsız)keçinmək olar.*** İstedadların yarışı – insansızlıqdır.*** İstedadların yarışında insansızlıqdan xüsusi zövq alan – qalib gəlir.*** Müqəddəsliyin bu dünyaya dəxli yoxdur.Müqəddəsin bir dünya dərdi olur.*** 292 Mən dərd içində olanlardan çox,dərd içində ölənlərçün ağlayıram:olanların dərddən çıxmaq imkanıysa da hələ var.*** Mənə təskinlik verib dərdimi gözümdən salmayın.Dərddən uzaqlıq natəmizlik əlamətidir.*** Daim insanın iki dərsindən biri dərd olmalıdır.Dərdi bütün bəşəriyyət öyrənməli,bilməlidir – istisnasız! *** İnsanı sevmək – onun dərdlərinə və qüsurlarına qarşı vuruşmaqdır.Elə xalqı da sevmək bu cür olur.*** Yalnız İnsanlıq milliyyətdən üstündür.*** Millət təəssübü çəkmək – insaniliyin təzahür biçimlərindən biridir.*** Qaçaq Kərəm – Qaçaq İsrafil qarşılıqlı güzəştləri o deməkdir ki,mərd mərdə yağı ola bilməz.*** “Haqq!!! Haqq!! Haqq! ” – deyə hıqqıldayan qardaş,haqq-ədalət ona görə uduzur ki,haqqı sən yalnız umursan,qorumursan və öz haqqına çatan kimi bütövlükdə haqqı unudursan.*** Ümumbəşəri baxımdan doğru – mütləq həqiqət – olmayan sözləri özümünkü saymıram.*** Mənim böyük Ailəm də,balaca ailəm də “Oğuz sözü”mdür.Mənim ayrı ailəm,heyif ki,olmadı! *** Qəribədir ki,eşşək başına cin başı yerləşmir,cin başına eşşək başı yerləşir.*** 293 Aşkarlıq,demokratiya:Heç kəs öz eybəcərliyindən utanmır,heç kəs öz həyasızlığından qorxmur.*** Hüquqi dövlət:hər şey qanuna tapşırılır,İnsana heç nə tapşırılmır – yadlıq dünyanı bürüyür.Bunun qarşısında dayana bilərmi qanun?! *** “Türk dərdi” adıyla insan dərdinə o qədər ağladım ki,kor gözümə işıq gəldi.*** Qohumlar arasında da adamın dostu olur – burada heç bir qəribəlik yoxdur.*** Bicin biri adam olsaydı,ona “adam” deyərdilər,“bicin biri” deməzdilər.*** Türklər! Türkcə bilməyən,öz Kitabını türk vasitəsiylə və türkcə göndərməyən Allah bizə gərək deyil – o bizi ucaltmaz.*** Alçaldan – alçaldılandan alçaqdır.*** Alçaldan alçaqdır – alçaldılana bunun dəxli yoxdur.*** Qarşısına “hələ” qoşulan keyfiyyət mənə təsəlli gətirməz:hələ cavandır,hələ göyçəkdir,hələ qıvraqdır.“Hələsizləri” istəyirəm! *** “Həyatımız – günahımız” həddinə çatmışıq.*** Əzaba salmaq günahdır.Pişik üç bala doğur.Onların yemlənməsi,yaşaması üçün heç bir şərait,imkan yoxdur.Pişik üç balanı dözülməz əzaba salıb.Pişik günahkardırmı? Ömrümüz – günahımızdırmı? *** 294 Amandır! Əməksiz,əzablarsız gözəlləri məndən uzaq eyləyin – mən o ləyaqətsiz varlıqlardan iyrənirəm! *** Kişi arvadla söz-sözə gələndə həmişə haqlı olmalıdır,haqlı olmasa,söz-sözə gəlməməlidir kişi arvadla! *** Yaşca da,başca da,qəlbcə də Böyük Olmaq yalnız haqlı olmaqla bağlıdır.*** Bir yerdə iki dağ olmur.Dağ olmaq istəyirsinizsə,təkliyi sevin.*** İnsanilik olan yerdə nökərçilik olmur – insana xidmət olur.*** Uşaqların hərəkətləri böyüklərin hərəkətlərinin ən dəqiq izahı – tərkib hissələrinə ayrılmasıdır.*** Uşaqlar – bizi gələcəyə bağlamaqdan çox,keçmişdən qopmağa qoymayan,azmaqdan saxlayan mələklərdir.*** Uşaqlar xəbərdarlıqdır:Heç nə dəyişilməyib haa,çaşmayın! *** Sənəti – sənətkarı insana qarşı qoymaq olmaz:insana qarşı duran sənət – sənətkar heçnədir – hansı səviyyədə olur-olsun.*** Hər bir sənətkar qabaqca insandır və yalnız bundan sonra sənətkardır.*** Ortabab – “normal” insanlıq üçün gərək olan istedad,ustalıq hər hansı sənətin ən yüksək səviyyəsi üçün gərək olandan qat-qat artıq və müqəddəsdir.*** 295 Zaman gəlir ki,havasından belə qan daman – “quş gəlsə qanad salan,qatır gəlsə dırnaq salan” – zəhmli,qorxunc saraylar,qalalar – müzeyə çevrilir,yeni zəhimlilər sadə xalqı ona baxmağa çağırmaq üçün minbir oyundan çıxırlar.“Milyon manata satılan”,“milyon manat gətirən” sənət əsərlərinin “xəlqiliyi” də buna bənzəyir.*** Gələcək üçün niyə tələsirsiniz? Gələcək onsuz da gələcək! Mümkün qədər qədimliyi yaşatmağa çalışın.Gələcək də ona görə gəlir ki,yaşasın.*** Xalqın başı piyin içində görünməz olub,bədəni skeletə dönüb.*** Özü ölüb,adı qalıb xalqın,adları ölüb,özləri qalıb xalq başçılarının – piyli canlarıyla.*** Xalqın başını piylədikcə xalq başçıları,öz canları piylənir.*** O boyda sosializmi yıxdılar,“uf!” deyən olmadı – hamı canının hayındaydı.*** “İnsanın eybəcərliyini üzə çıxartmaq” adında qoçaqlıq yoxdur – istər mənəvi eybəcərlik olsun,istərsə də cismani.İnsanı sevmək,insan sevgisinə yarar olmaq – byndadır qoçaqlıq! *** “Çində,Hindistanda İngiltərənin ağalığı” sözünü eşidəndə xalqa – el gücünə inamım sarsıntı keçirir.*** Mənim Kəbəm – insanların qəlbidir.*** Aciz arvada kişi yox,arvad gərəkdir,aciz kişiyə arvad yox,kişi gərəkdir.296 *** Əgər arvada,yaxud ərə inanmaq olmayacaqsa və ya bu inam aldanış olacaqsa – ailə yaşamayacaq,yaşaya bilməyəcək.*** Ailə – insan (fərd)varlığının,ağgünlüyünün,sevincinin keyfiyyətcə yeni,yüksək mərhələsi olmaq üçün yaradılır.*** Fərd ailə qurur ki,insanlığını daha yüksək səviyyədə təsdiqləsin.*** Ailə – yükdür,fərəhli bir yük! Ailə həm də fərdin cəm qarşısında mükəlləfiyyəti,insanın bəşəriyyət qarşısında borcudur – qaçılmaz! *** İnsanlığım dinimdən yüksəkdir – əlçatmaz dərəcədə.Ona görə də insanlığım dinimə mane olmur.Dinim də insanlığıma əngəl törətməməlidir.*** Bir millətdə iki din – insanlığın bir addım geri çəkilməsidir.*** Bir millətdə iki din – yüzfaizli şərdir.*** Azadlığın “verilməsi” – bir kişinin arvadını qaçırıb sonra qaytarmaq özünə.*** Hökmsüz haqq – ancaq zarıncı ola bilər.*** Hamı uşaq əkib-doğur.Bəs uşaq tərbiyəsi bilən hanı? Axı bu ondan az mühüm iş deyil.*** Həm Türkümsən,həm türküm,a doğma ellər! *** 297 Yalnız Mütləqə İnam qaldıra bilər aradan dini yağılığı,milli yağılığı.*** Yalançı xalqçıların “Hər şey xalq üçün!” carı nə deməkdir:“Bütün sahələrdə xalqın yaratdığı dəyərlərin yaxşıları xalq başçıları üçün,yerdə qalan hər şey-xalq üçün! Əşi,vallah qırıldıq bu xalqın yolunda! ” Yaradan da xalq,hər nə versən yeyən də xalq,qırılan da xalq,susan da xalq.*** Təkcə cins üzvüylə və “hüquq” tələbiylə adam qadın olmur.*** Kişi sambalıyla qadın sambalını tərəziyə qoydular – bir-birinə tən gəldi.*** Kişi sambalıyla qadın sambalının fərqi yalnız onların təzahür biçimindədir.*** Milli “üstünlük-altınlıq” haqqında:Orxan küçəsiylə Oqtay küçəsi bir-birini kəsib keçir.Orxançılar acıqlı sevinclərindən öz məhlələrində Yerə-Göyə sığmırlar:“Bizim küçə onların küçəsini şaqqalayıb keçir!” Oqtayçılar da beləcə,ancaq öz məhlələrində.*** Xalqlıq-xəlqilik hələ də cəmiyyətdən çox,təbiətlə bağlıdır – cəmiyyətin mərkəzi olan paytaxtlardan uzaqlaşdıqca xalqlıq – xəlqilik artır,mərkəzlərə yaxın gəldikcə azalır.*** Mənim səsim yetən bütün gələcək nəsillər bilsinlər ki,mən yalnız həyalını sevdim.Balamı sevmədim,qoçağı sevmədim,gözəli sevmədim,cavanı sevmədim,qocanı sevmədim,biliklini sevmədim həyasız.*** “Ümumiyyətlə yazı”yla doldur dünya – rəflər çatlayır.Bu baxımdan,insaf elə – yazma,yazma! Ancaq “Atayurd üçün 298 yazı”ya hələ çox böyük ehtiyac var.Bu baxımdan,Yurda gərəkli sözlər zəncirini tamamla və bu zaman ənlik yaxma Yurdun üzünə,çəpik çalıb oynatma Yurdu,inək kimi sağma Yurdu – Yurdun Vicdanı Olan Sözlər yaz ki,heç bir künc-bucaqda qaranlıq qalmasın,xalq azadlığa doğru hər bir növbəti addımını düzgün ata bilsin.*** Dünya okeanında Atayurdun Siyasət Gəmisi dönmədən bir yöndə – “öz əlim – öz başım” yönündə getməlidir.Onun sükanı yalnız əngəllərdən yan keçmək lazım gələndə burulmalıdır sağa-sola.Nə cür tufan qopur-qopsun.Sükançının gözü Azadlıq mayakından bir an da yayınmamalıdır.Bu yolda Yurdun Siyasət gəmisi Yurdun Atasına tapşırılmalı,Sükançı O olmalıdır! *** Sözü “bədiiləşdirmək”,“fəlsəfiləşdirmək” çox vaxt ondan irəli gəlir ki,söz yazan sözün əsl boyunu düzgün görmür.Bu zaman “çoxişlənən mallar” yaranır,kütlə zövqsüzlüyündən,zövqsüzlük əfəlliyindən istifadə vicdansızlığı yaranır.– Yurda,Elə zərərli.*** İnsanların və xalqların bir-birinə yaxınlıq zənciri:Doğmalıq-doğma olmayan – yad – yağı.Yad yağıya yaxındır,ancaq hələ yağı deyil *** Doğmalarımın arasında mənə yad olanlar var.*** Doğmalıq – sevgi,sevinc,Amal,qayğı ortaqlığıdır.*** Qaçın yaxşı adamlardan – onlar sizin paxırınızı açıb axırınıza çıxacaqlar.*** Yalnız sevgi qapımdan keçib gələnlər mənimkidir,yalnız sevdiklərimin yiyəsiyəm.299 *** Evimi sevirəmsə – evliyəm,balamı sevirəmsə – balalıyam,atamı sevirəmsə – atalıyam,elimi sevirəmsə – elliyəm,Yurdumu sevirəmsə – yurdluyam.*** “İnsan insanın dostudur” deyimi insaniliyin dan yeri kimi yaranıb,eləcə də yaşayır və həmişə yaşayacaqdır.Bu söz ölməzdir! *** “İnsan insana yağıdır” deyimi ölü doğulmuş uşaq kimidir,çünki insan insana deyil,darısqallığa yağıdır ki,bu da onun tanrılığından irəli gəlir.*** Döyüşün üzünü yalnız yeni doğmalıq ağarda bilər.*** Nə qədər ki,"Dünya – mən özüməm!" demirsən,"geri qalmaq" qorxusu kimi kiçiklik daim səninlə olacaq.*** Korlar üçün abe (əlifba)düzəldəndə (ixtira edəndə)İsalıq olub,gözü zəifləmişlər üçün gözlük düzəldəndə-İsalıq olub,ağır eşidənlər üçün eşitmə aparatı düzəldəndə-İsalıq olub.*** "Atadan sonra kim olacaq?" – Ata Sözü.*** Atanın Özüylə Sözü arasında fərq olmadığı üşün daim Atanın Özü olacaq Müqəddəs Təlimin başı üstündə.*** Daim işlə baş qatmaq,iş olmayanda yatmaq – düşüncə yoxsulluğundan,ruhani ölgünlükdən irəli gəlir.*** Təbiəti də,mənəviyyatı da həmin bu ölət öldürür – düşüncə yoxsulluğu,ruhani ölgünlük.*** Türkiyə – türkcə Avropa.300 Rusiya – rusca Avropa.Hindistan –.Avropa – mütləq arsızlıq.*** İnsanlığım mənimlə qaranlığa da gedir,orman dərinliyinə də,şah taxtına da.*** Cavanlıqda sevgi şeirləri qoşdu ki,yaşa dolduqca bunun üçün xəcalət çəksin.*** İnsan İsaya inamı itirir,insana inamı itirmir.*** İnsan "Allah oğluna" inamı itirir,"insan oğluna" inamı itirmir – saxlayır,yaşadır.*** İnsan Allaha inamı itirir,insana inamı itirmir-saxlayır,yaşadır.*** Çünki Allah – yalandır,deməli," Allah oğlu" da yalandır.*** İnsan oğlu – doğrudur,çünki insan – doğrudur.*** Böyük sevinc kimi açılır səhər,Ömrümə yazılır Atalı günlər! *** Din vasitəsiylə avamlaşdırmayıb işıqlandırsanız,dininizin izi-tozu qalmaz və bununla da insanlığa böyük xidmət etmiş olarsınız.*** Yer üzündə bütün uşaqlar bir-biriylə tanışdır.*** Türk – dil qaraçısıdır; şəkilçisini (olanını)götürüb düşüb dünya dillərinin canına:elə bir yad sözü yoxdur ki,türkün şəkilçisi ona yapışa,sıvaşa bilməsin.301 *** İnanmaq – vergidir,istedaddır – şeiriyyətli,musiqili – Göylərə yarar.*** Məni sonevə (qəbrə)dəbdəbəsiz aparın,ağlaşmasız aparın,ancaq səliqəsiz aparmayın,könülsüz aparmayın.*** Sonev mənim üçün ölümlə yox,Yurdumun ölümsüz mahiyyətiylə bağlıdır.*** Günah varsa,günahkar var.Günahkar günahdan qabaqdır.*** Utanmaqla utanmazı utandıra bilməzsən.*** İnsaniliyin qələbəsindən qabaq peyğəmbər qələbəsi olmur.Ona görə də tarixdə peyğəmbərlik faciəviliyə tən olub.*** İnsanilik – olduqca az sayda fədailərin çiynində dayanır,müasir "sivilizasiya" onların da çiyinlərini qırıb yanlarına salmaq istəyir.*** Umacaqsızlıq ad-san üçün olduqda insanlığa xeyiri dəymir.*** Türk elində bircə kişi belə "ağam ya Həzrəti-Abbas!" deyə zarıyırsa,türkün müstəqilliyi tam deyil.*** Türkü Şərq xalqı saymamaq şərqli olub özünü qorumağın mümkünsüzlüyünü düşünmək yanlışlığındandır.*** Türk yalnız şərqli olduqda türkdür – Atlantikin və ya Sakitin istər bəri tərəfində olsun,istər o tərəfində.*** Qərbli türk – yoxdur.*** 302 Tox çağında and içib ac çağında pozur,ac çağında and içib tox çağında pozur.*** Əzəl Ata buyurmuşdur:"Xalqa arxalanan xalqı arxasız qoyur.Elə etməlisən ki,xalq sənə arxalansın".Onun Sözünün qüvvəti:"Qara camaat" ziyalıdan nümunə götürə bilmir,əksinə,"ziyalı" qara camaatdan "öyrənir" – "xalqdan öyrənmək" adıyla.*** Sadiqin,Əsilin həyatı:həyat – Müqəddəs Əsər,həyat – Ali Kitab.*** Sadiqi sevmək."Sadiqi sevirəm" demək mənim üçün heç nə deməkdir.*** Sadiqi sevməyimdə Ata (Allah)eşqi var.*** Sadiqə sevgim sözə sığmaz,çünki Sadiqi Amalın özü qədər sevirəm.*** Sadiq – Əzəl Ata Ocağının vicdanıdır.*** Böyüyə baş əyməyin özü türklükdür.Deməli,türklük – insanlıqdır və bundan kənarda türklük yoxdur.*** Bu həyat,nəticə etibarilə,türkə zərər verən zəlzələ yarada bilməz.*** Ulu keçmiş,səndən uzaqlaşdıqca,Duzsuzlaşır,qaçır ağzın dadları! *** Qeyrətimiz – heyrətimiz! *** O qədər çoxüzlü doğulursunuz,Ata da yanılır sizdə,adamlar! 303 *** Körpədir,deməli,gözəldir! *** Oğlum,qızım! Öz sənətinizdə müğənni Şövkət xanım kimi səmimi olun.*** Balaca alman filosofu F.Nitsşe demişdir:"Hər bir xalq o vaxta qədər xalq olaraq qalır ki,öz Allahına malik olur və bu Allah Yer üzündə mövcud olan bütün başqa Allahları tam barışmazlıqla rədd edir".Nitsşe köpəyoğlu bu sözü yəqin ki,Ocaq dönüklərini utandırıb qandırmaq qəsdiylə deyibmiş".*** Gözəllik ləyaqət deyil,ləyaqət gözəllikdir.*** Özünün əzələ gücünü reklam eləyən kişi ilə döşünü-başını nümayiş etdirən qadın arasında fərq yoxdur.*** Tarixin ilk çağında gözümü açıb gördüm ki,türk türklə döyüşür – utanıb gözümü yumdum.Min il sonra gözümü açıb gördüm ki,yenə türk türklə döyüşür – yenə utanıb gözümü yumdum.Min ildən sonra yenə gözümü açdım:yenə həmin mənzərə.Bu dəfə dedim ki,"yox!" daha yummayacağam gözümü; istəyimə çatana qədər türkü türklə barışığa çağıracağam və özüm qabağa düşəcəyəm:qoy bütün türklər döysünlər məni – mən döyməyəcəyəm! Qoy heç olmasa,məni döyməkdə birləşsinlər – bütün türklər! *** Türkün dünəni nə qədər ulu olur-olsun,sabahı ondan da ulu olacaqdır – həmişə! *** Bəşəriyyət yazdığı ləyaqət sözünə yarar həyat yaratmayıb hələ.*** 304 Yalnız Atada böyüklük görən,özündə böyüklük görməyən – Ocağa gələcək,ancaq Ocaqda qalmayacaq,gedəcək.*** Bu sözü Ata deyib – yanlışdırmı,doğrudurmu – mən bilmirəm.Mənim bildiyim budur ki,bu söz yerinə yetirilməlidir.*** Bu sözü Ata deyib – yanlışdırmı,doğrudurmu – mən bilmirəm.Mənim bildiyim budur:Ata Sözündən söhbət gedəndə nəzərdə tutulur ki,bu söz yanlış olsaydı,Ata onu deməzdi,bu söz doğru olmasaydı,Ata onu deməzdi,bu söz doğruymuş ki,Ata onu deyib.*** Azərbaycanda türklüyü dana-dana dana olmaq olar,daana yox.*** Avropa mədəniliyi – Asiya uydurmasıdır.*** Ey Türk Dünyası! Sənin Allahın – İnsan Müqəddəsliyidir,sənin inancın – Mütləqə İnamdır,sənin peyğəmbərin – Əzəl Atadır,sənin Müqəddəs Kitabın – Atanın Yazdıqlarıdır,sənin Müqəddəs Şəhərin – Bakı şəhəridir.*** Azadlığa çıxmaq zərurəti qarşısında dayanan ölkədə balanın başı kəsilməyəndə Yurdun başı kəsilir.*** Başsız Yurdda bala başlı ola bilməz.*** Dərd içindən süzüb keçən dərdsiz köpək! *** Dərd taclı sultanım,tacından bir an belə ayrı düşmə! *** Həm dərdlisən,həm qanmaz – neylim,qanmazlığın qoymur ki,dərdinə yanaşım,dərdini bölüşüm.*** 305 Həm qoçaqsan,həm qanmaz – neylim,qanmazlığın qoymur ki,qoçaqlığına güvənim.*** Həm gözəlsən,həm qanmaz – neylim,qanmazlığın qoymur ki,gözəlliyinə sevinim.*** Həm istedadlısan,həm qanmaz – neylim,qanmazlığın qoymur ki,istedadınla öyünüm.*** İnsan olmaq istəsən:həm dərdli ol,həm qanan; həm qoçaq ol,həm qanan; həm gözəl ol,həm qanan; həm istedadlı ol,həm qanan.*** Qanmaqla müqayisədə bütün başqa keyfiyyətlər tərəzidə yüngül gözə pərsəng kimi bir şeydir.*** Yəni əslində insan olmaq üçün qanan olmaq bəsdir.*** Xöşbəxtlik – yalandır – dərdsiz.*** İnsanın xoşbəxtliyi – qırqovulun quyruğu – onu ovçu Dərddən "gizləyən".*** Muğamat-yalandır,dərdləndirsə də-xoşbəxt elədiyi üçün.*** Amal – məqsəd deyil,Yoldur.Yolda çoxlu ayrıclar,döngələr,dönümlər olduğu kimi,Amalda da çoxlu məqsədlər ola bilər.*** Əzəl Ata səni çağırır,niyə dinmirsən,ey xalq,daşsanmı?! *** Safruh – saflıq sözüdür,Sadiq – saflıq işidir və bu baxımdan Safruhun ifşasıdır.*** 306 Safruh – iş sözüdür,Əsil – işin özüdür və bu baxımdan Safruhun ifşasıdır.*** Ocaq işi tutan hər bir övladın mənə minnət qoymağa haqqı var.*** Türkümün ən pisinə üzümü tuturam:Qara yaxmaqda yuban,ağ yaxmaqda utan – heç olmasa! *** Səni rədd eləyəndə – murdarlığı rədd eləyirəm,səni qəbul eləyəndə murdarlanıram.*** Mütləqə İnamdan kənardakı özüylədöyüşün ruhaniyyata və insanlığa xeyri toxdur.*** Türk üçün:Ata Yolundan qıraqdakı yaxşıların hər biri,ən yaxşı halda,Ata Evinin ayrı-ayrı daşları kimi yararlı ola bilər.*** Əzəl Ata ilə dalda,yaxud üzdə söz güləşdirmək – sıfırdan Birə doğru danışmaqdır:0-1.*** Türk elində heç bir yaxşı – bizə qarşı ola bilməz; bilərsə qüsurumuz var nədəsə,çünki bütün yaxşılar bizim içimizdə olmalıdır.*** Bütün yaxşıları özündə birləşdirməyən – Yurdu,Eli təmsil eləyə bilməz.*** Bizə qarşı olan – Türkə qarşıdır,İnsana qarşıdır,Yurda,Elə qarşıdır; ən azı – bunlardan birinə qarşıdır.*** Sevildikcə gözəlləşməyən – sevilməyə yarar deyil.*** 307 Hər şey özünün əksinə çevrilib:canımız evdədir,huşumuz bayırda.*** Səmimiyyətsizliyi "görmürsən" – ailədə razılıq yaranır,ikiüzlülüyə göz yumursan – ailədə razılıq yaranır,soyuqluğa dözürsən – ailədə razılıq yaranır,ahəngsizliyi ahəng sayırsan – ailədə razılıq yaranır,Amaldan keçirsən – ailədə razılıq yaranır.Ailə insana,insanlığa qarşı çevrilib – insanlıq beşiyi olmalıykən.*** Yeni səviyyələrdə ailə gərək bəşəriyyətə.*** Həqiqət mütləq olmayanda verilmiş azadlıq siyasətə bulaşır.*** Sevənləri çox vaxt sevdikləri öldürür.Allahı sevənləri Allah öldürür.İnsanı sevənləri İnsan öldürür.*** Adam – özünə tən saydıqlarına hürür,özündən aşağı saydıqlarına acıyır,özündən yüksək saydıqlarına yalmanır.Dəhşətdir bu adam döngəliyi – dönümlüyü! *** İndi biz təzahürcə fındıq boydayıq,mahiyyətcə dünya boyda,teizmlə ateizm təzahürcə dünya boydadır,mahiyyətcə fındıq boyda.*** Faciə qəhrəmanlığında bir kiçiklik var – guya "camaatın onu başa düşməsi" biçimində – mən onu qəbul eləmirəm.*** Babəki (Oqtayı,Hamleti)faciələşdirməkdə onu alqışlayan tamaşaçı kütləsini böyütmək cəhdi var gizli – halbuki kütləyə böyüklük gəlməyib.*** 308 Xalqın yalnız mahiyyəti mütləq və müqəddəsdir,təzahürü isə adi və bulanıqdır.*** Xalq öz böyüklüyünü dərk edə bilməz,bunu fərd eləyə bilər xalqın əvəzinə və xalqın xeyrinə.*** Həqiqət fərdə gəlib,kütlə onu anlamaz,tanımaz,sevməz və qorumaz.*** Fərd təzahürcə də,mahiyyətcə də xalqdan artıq,böyük,yüksək ola bilər – Mütləq ola bilər fərd.*** Ərə ütüsü isti köynək geyindirmək arvadlığı bacarmamaq,əri alçaltmaqdır.*** Qadınların,qızların (ana və bacıların)hər gün avtobuslarda sallaşa-sallaşa işə gedib-gəlmələri hər bir oğlanın,hər bir kişinin başını aşağı eləyir.*** Qadınların,qızların çörək qazanmaq çıxılmazlığında briqadalara,sexlərə doldurulması hər bir kişinin,hər bir oğlanın başını aşağı eləyir.*** Qadınların,qızların çörək qazanmaq çıxılmazlığı hər bir cəmiyyətin və bütövlükdə sivilizasiyanın üzünü qara eləyir.*** Füzulinin dilini başadüşmə səviyyəmizin yüksəkliyi məndən,yəni türkdən,çox farsı sevindirməlidir.*** Türklüyün gələcəyi göylərin ənginliyi qədərdir?! *** Allah uymadır,uydurmadır,İnsan – Tanrı,möcüzə! *** 309 Antidinçilik həm də və ilk növbədə antiinsanilik deyildirsə,din qüsurludur.*** Dini qəbul etməyənə diş qıcartması – dinin dişini,dırnağını göstərir.*** “İnsanlaşın,insanlaşdırın!” inamıyla söz güləşdirməyə girişən istənilən dinin ilk vəziyyəti – diz üstə olar və çox çəkməz ki,kürəyi yerə gələr.*** Allah belə böyük olsaydı,özünə qarşı çıxanları bağışlar,müqəddəs insanlara qarşı çıxanları cəzalandırardı.*** Allaha qarşı çıxmaq elə insana qarşı çıxmaqdırsa,bu – insanlararası işdir və burada Allaha ehtiyac yoxdur.*** Adamlar içində İnsanın böyüklük adında suçu var – həmişə! *** Oğuzun bütün gələcək nəsilləri bilsinlər ki,mən Ata övladı,Ocaq oğlu Əsil ilə çağdaş olmağımla öyünmüşəm.*** Minbir əziyyət çəkməklə başa düşdüyün bir mətləbə bir qədər sonra baxıb düşünürsən ki,bu qədər asan bir şeyi mən niyə vaxtında və asanlıqla başa düşməmişəm?! *** Qələbə qazanmağa can atmamalı! İşləməli,işləməli ki,qələbə özü gəlsin.Onda onun sənə çəmxəmi,qayıdıb öz atası evinə getmək haytası da olmaz.*** Qulağıma taqqıltılar gəlir:əlibaltalı rus,çin,fars,ərəb,erməni,gürcü,hətta türkdəndönmə bolqar böyük bir qayanı alıblar araya,hərə ondan bir qəlpə qoparıb özünə kümə yapmaq istəyir,araya aldıqları da Türk Qayasıdır.310 *** Sadiqi insanlaşdırma – özü olacaq.*** Atalıq uğrunda ölümə gedərkən Əsili çağırma – özü gələcək.*** Safruh – düz deyən.Sadiq – düz olan.Əsil – düz eləyən.*** Sevdiyimi elə sevirəm,tükənməsinə dözə bilmirəm.Mənə qalsa,nə qış tükənər,nə yaz,nə yay tükənər,nə payız.Mənim “əskiçiliyim”,mənim “dalaşqanlığım” bundandır.*** Hər qürub çağıyla ölüb,hər səhər çağıyla dirilirəm.Nə qürubun tükənməsini istəyirəm,nə səhərin.*** Qürub da başa çatır,səhər də.Qürub gecəyə qovuşur,səhər gündüzə.Gecəni də tutub saxlamaq istəyirəm,gündüzü də.Gündüz qüruba qovuşur,gecə səhərə.Mən qalıram yana-yana.*** Tükənənlər arasında tükənməzlik acıyam.*** Həmişə belə olub – mən sevdiklərimdən ayrıla bilməmişəm,sevdiklərim məndən ayrıla biliblər.*** Uca boy,alçaq boy gedəcək – uca iş,alçaq iş qalacaq,insanlığa xeyir,ya zərər verəcək – yiyəsini tanıdacaq.Göyçək üz,çirkin üz gedəcək – gözəl iş,çirkin iş qalacaq,insanlığa xeyir,ya zərər verəcək – yiyəsini tanıdacaq.*** Bütün başqa şəhərlərdə olduğu kimi,Bakı şəhərində də uşaqlar küçələrdə divarlara çoxlu sözlər yazırlar.Bunların 311 içərisində tək-tük azərbaycanca da sözlər olur.Məsələn belə:“Volodya – qöt!” Mən bu sözü Azərbaycan SSR Konstitusiyasının 73-cü maddəsindən üstün tuturam.*** Bəyənib əl çalanlar üzük olacaqlar,dönməz övladlar üzük qaşı.*** Hərcayi düşünməyi tərgitdim,hərcayi yuxulardan qurtulmamışam hələ.*** Bizə qoşulanlar – qalacaq,bizə qoşulmayanlar öləcəklər – gərəksizlikdən.*** Ata Ocağına hər tərəfdən ölüm nəfəsi əsir.Ata Ocağından hər tərəfə dirilik havası yayılır.Dirilik üstələyəcək ölümü! *** Ata – Sadiq – Əsil – ilahi anlaşma! *** Balaya “Sevinc” adı vermək onu adsız qoymaqdır məncə.Bütün balaların birinci adı sevinc deyilmi?! *** Ocaqda haqsızlıq görmək – haqqı tanımamaq,bilməməkdir.*** Ailəm üçün atdığım hər bir addım Amalım üçün atmalı olduğum addımın atılmamasıdır.*** Ata ünvanı göyərsin Elin qəlbində! *** Ailələrimizdə qayada bitən çiçək igidliyi qüvvətlənsin! *** Mütləqçilik işığıyla yarılsın teizm-ateizm qaranlıqları! *** 312 Dirijor Niyazi artist deyildi,onda aktyorluq yox idi.Ondakı eşq idi,şövq idi sahilsiz,hüdudsuz,ölməz! *** Elmin Yurd – El sevgisi Yurd,El barədə yalnız həqiqətin yaşamasına xidmət etməlidir.*** Həqiqət Yurddan da,Eldən də yüksəkdir.Yurd,El yaşamaq istəyirlərsə,həqiqət olmalıdırlar.*** Əsil bir qanadıdır əməlin,Zülfüqar-Soylu o biri qanadı.*** Milli türk anlayışında bu Yer üzündə bircə qarış belə xalis erməni torpağı yoxdur,milli erməni anlayışında bu Yer üzündə bircə qarş belə xalis türk torpağı yoxdur.Nə istəyirsiniz insandan,millətlər?! *** Sən doğrudanmı şər idin,tamammı şər idin,Lenin? *** Oktyabrın yiyələri,Oktyabrı sağıb yeyənlər onu atıb qaçdılar.Oktyabr keçdi mənim öhdəmə.Onda mütləq yaxşı nə vardısa,mən onu deyəcək və öyəcəyəm.*** Mən dönüklər tərəfindən atılmışların yiyəsiyəm.*** Yalnız sevgilərimi və sevdiklərimi istəyirəm,onlarla yaşayıram,çünki yalnız onlar yaşadırlar məni.*** Ölmək – həm də heyranlıq abesinin hərflərindən biri və ən böyüyüdür.*** İbadət zərurətdən doğur,məndə bu zərurət aradan qalxıb.*** Allahın özü ibadət eləmir.Onun buna ehtiyacı yoxdur,olmayıb.313 *** Mənim buna ehtiyacım olub – aradan qalxıb.*** İçərimdəki bir dünya şeiri özümlə o dünyaya aparmaq istəmirəm,heyfim gəlir! Yollar arayıram:necə eləyim ki,xəzinəm bu dünyada qalsın və dünyadakılara gərək olsun? *** Amerikanizmə qarşı – cəbhə boyu! *** ABŞ – Həpəndistan,Yeni Həpəndlər ölkəsi.ABŞ – Makiavellistan,başdan-ayağa! ABŞ – Zatıqırıqlar ölkəsi.*** ABŞ dəyərlərinə qarşı! Qabaqca Ocaqda,sonra Atayurdda,sonra Türk Ellərində,sonra bütün dünyada – bu,İnsanlığın tələbidir.*** Briqadirlərin söyüb təhqir elədiyi Məryəmlər,müdirlərin qorxusundan dili topuq vuran Məryəmlər,sexlərdə gədələrin çimdikləmələrinə dözməyə alışmış Məryəmlər,gözəlliyi içində boğulub öldürülmüş Məryəmlər – peyğəmbər anaları.*** Dəli – çayın bu tayında da dəlidir,o tayında da.*** Tarixdə “Böyük Ermənistan”ın adı olub,Böyük Türküstanın özü,“Böyük Ermənistan”ın adı olub.Böyük Ərəbistanın özü,“Böyük Ermənistan”ın adı olub,Böyük Romanın özü,“Böyük Ermənistan”ın adı olub,Böyük Rusiyanın özü,”Böyük Ermənistan”ın adı olub,Böyük Britaniyanın özü.Olmuşlar haqq imişsə,olası dilənilən də haqq olacaqmış,olmuşlar nəyimişlərsə,olası da o olacaqmış.Bunun fərqi yoxdur haqqın yanında.*** 314 “Qızım,işə gecikirsən,qalx” – deyə hər səhər qızını yuxudan oyadan atanın atalıq taxtı o qədər də uca ola bilməz.Hər gün sübhün gözü açılmamış həmin məqsədlə arvadını yuxudan oyadan kişinin ərlik taxtı o qədər də uca ola bilməz.*** Müasir istehsalat – insanlığa qarşıdır.Müasir istehsalat insanlıqla bir araya sığışmaz.*** İstehsalatı qədimləşdirib insanlaşdırmağın yollarından biri:Az ye,az gey,az yığ.*** Çox yemək,çox geymək,çox yığmaq insanlıqla bir araya sığışmaz.*** İnsanlığın qurtuluş yollarından biri:Az art.*** “Mənim xalqım əlli milyondur”,“Mənim xalqım yüz milyondur”,“Mənim xalqım yarım milyarddır.” fərəhində xalqın faciəsi gizlənib.*** Mənim xalqımın yarım milyard yox,yüz milyon olmasında,yüz milyon yox,əlli milyon olmasında,əlli milyon yox,beş milyon.olmasında mənim xalqım üçün təhlükə gizlənməsi insanlığın faciəsidir.*** Peyğəmbərdən “möcücə göstərməsini” tələb etmək – möcüzəni anlamamaqdır – axı möcüzə gözlə görülməz! *** Suyu çaxıra “çevirən” İsa adi adamların tələbinə boyun əyərək,möcüzəni öldürmüşdür.*** Çaxıra çevrilən su möcüzələnmir,əksinə,möcüzəliyini itirir.*** 315 Suyun özü – möcüzədir! Göz isə onun yalnız suluğunu görür,möcüzəliyini görmür.*** Bülbülün oğlu Polad kak solovey poyot!.Ax,ikiüzlü Bülbüllər! Ar olsun sizə! *** Təhsil həyat deyil,istehsalat həyat deyil,yarış həyat deyil.Bunlar həyatın qul-qarabaşı olmalıykən,siz həyatı bunların quluna,qarabaşına çəkirmisiniz – alçaltmısınız həyatı,almısınız onu insanın əlindən.Sizin qurduğunuz həyata qarşı Ocağın davası bunun üstündədir.*** Evlərimizin,ailələrimizin səhər süfrəsini almısınız əlimizdən,günorta süfrəsini almısınız.Balamızın səhər sevincini almısınız əlimizdən,ata-ana sevgisini almısınız balamızın əlindən.Ərimizi almısınız əlimizdən,arvadımızı almısınız.Ər-arvadı iki cinsdən olan təhsilçiyə,istehsalçıya,yarışçıya çevirmisiniz.Yad əlləriniz uzanıb evlərimizə,ailələrimizə,sevgilərimizə.Alçaltmısınız bizi,özümüzə qarşı çevirmisiniz.Müqəddəsliyimizi almısınız əlimizdən,ruhaniliyimizi almısınız.Heyvanın qonşuluğuna endirmisiniz bizi.Sizin qurğunuza,qurduğunuza qarşı Ocağın davası bunun üstündədir.*** Düzdür,bu gün istehsalat həddindən artıq intensivdir,gərgindir,antiinsanidir.Düzdür,bu bu gün həyanı yoxolma hədələyir.Düzdür,bu gün Yer üzünü iqlim fəlakətləri sarsıdır.Düzdür,bu gün Yer üzündə əhalinin sayı fəlakətli dərəcədə çoxdur.Ancaq istehsalatı,əxlaqı,iqlimi,əhali sıxlığını qınamaq asandır.“Bəs çıxış yolu varmı,hardadır?” – deyə soruşsanız,Ata Yolunu göstərərəm sizə.Bilirəm ki,o Yola gələcəksiniz tez-gec.Çünki ayrı çıxış yolu yoxdur.*** 316 Mənim qanımla suvarılmış torpaqdan mütləq Ataçılıq göyərəcək,türkçülük göyərəcək,“İnsanlaşın!” inamı göyərəcək.*** Xalq yaratmaq və Dəllallıq (İşsəs)Rokfellerlər,Fordlar xalq yarada bilməzlər.Dəllaldan xalq yaranmaz axı,ay camaat! Çünki bunlar mahiyyətcə bir-birinə daban-dabana zidd anlayışlardır.*** Qoy dəllallıqla xalq yaratmaq üçün boş yerə qarnını yerə sürtənlər əsl anlamda xalq yaratmış olan böyük tarixi şəxsiyyətlərin döyüş yollarını bir daha yaxşı-yaxşı öyrənsinlər – orada nə qədər qüsur,ölüm,qan tapsalar da,mütləq həm də çoxlu xəlqi keyfiyyət,təbii keyfiyyət tapacaqlar ki,xalq da həmin bu iki keyfiyyətdən əmələ gəlir.Ancaq heç vəchlə dəllallıqdan əmələ gəlmir! *** Dəllallıq – xalq yaranması prosesinin xılt ayrıntısıdır.*** Döyüş meydanında baş kəsilir ki,həyat meydanında kəsilməsin.Dəllallıqda isə tərsinədir:həyat özü döyüş meydanıdır və orada hər gün baş kəsilir.Yaxud başlar o qədər balacalaşır ki,onları kəsməyə ehtiyac qalmır.*** Musadan,İsadan başlayan xalq Rokfellerə,Forda gəlib dirənibsə,ata-baba yolundan sapıb.*** Oğuzdan başlamışdıq,Oğuz yoluyla Oğuz üfüqünə doğru gedirik – Günəş nəsliyik! *** 317 “Yeni Oğuz Sözü” kimi kitab yazıb yayaraq,Bakı şəhərində papağı əyri qoyub gəzmək olmaz.Deməli,Şah Xətainin Bakı səfəri başa çatmayıb hələ.*** “Yeni Oğuz Sözü”nə görə həyatdan,məkandan və zamandan gözlədiyim ən böyük mükafat:özümün öldürülməyim,evimin dağıdılması.Oğuzun yolunda bir ömrün,bir evin qurban verilməsi nədir ki?! *** Safruh – daşdan çıxan bulaq – Atanın möcüzəsi kimi.Atamız var olsun! *** Rusiya – ölkədir.Bəs SSRİ,RSFSR,ABŞ nədir? Bilmirəm.Bəlkə qədim Romadır? *** ABŞ-dan “öyrənən” (əslində ABŞ-a yıxılan)ruslar Rusiyanı murdarlayırlar.*** Əski qədim Roma yox oldu,yeni qədim Romalar da yox olacaqlar,çünki qədim Romalığın kökündə xalqsızlıq mənəviyyatsızlığı dururdu.*** Çastuşka Çaykovskidən güclüdür:çastuşka yaşadır rus xalqını,Çaykovski “təmsil eləyir”.*** Türklər özlərini imperiya murdarlığından təmizlədilər,çünki Atatürkləri vardı.Ruslar da atalılaşacaq və özlərini təmizləyəcəklər imperiya murdarlığından,çünki onların çastuşkaları,Radişşevləri,Lev Tolstoyları var.*** 318 ABŞ – kökünə varmamalı,yoxsa vəhşicəsinə axıdılmış müqəddəs qan dənizində boğularsan! *** Heç bir “demokratikləşmə”,Aylaşma,ulduzlaşma reklamı bu müqəddəs qanın harayından gizləyə və qoruya bilməyəcək ABŞ-ı.*** “Əski palan içində” adətən ölməz həqiqətlər,işıqlı yeni məzmunlar yaşayır.*** Küveyt hadisəsinə qədər Səddam Hüseynin hər iki üzü qaraydı,bu hadisə onun bir üzünü ağartdı.*** Məhəmmədin itləri indi onun özünü də qapmağa hazırdırlar.*** Bəşərə 25 kitabla yetərlənməyi təklif etmək üçün 25 il arasıkəsilmədən kitab oxumalısan.*** İsaya dedilər:“Möcüzə göstər!” Suyu çaxıra çevirdi.Ataya dedilər:“Möcüzə göstər!” Suyun özünü göstərdi.Birinci halda gözbağlıcaya bənzər bir şey alındı,ikincidə insanın gözü açıldı,möcüzənin əsl ünvanı göründü.*** Şəhidlər bağında şəhidlərin idealına qarşı moizə “dirçəlişi” yaratdılar.*** Azərbaycanda türklərə və atalılara qarşı çıxanlar döşək üstə yox,tikan üstə otura bilərlər.*** Zarafatlar:1)Yurd uğrunda doyunca televizora baxmışam,ən kəskin sağlıqlar deyib,ən tünd araqlar içmişəm! 2)İnanırsınızmı,elələri var ki,heç bunu da eləməyiblər?! 319 3)Elələri də var ki,bunu eləyənlərin başını kəsir əlinə girəvə düşdükcə! *** İnsanlıq göstərib heyvanlıq görürəm,insanlıq göstərib heyvanlıq görürəm.Bir gün,beş gün,on gün.On birincidə deyirəm:“Yox ey! İnsanlıq görməsəm,insanlıq göstərməyəcəyəm!” Ancaq tezliklə anlayıram ki,hər kəs öz varını göstərməlidir və rəqibin üsulunu qəbul eləmək ideala dönüklükdür.*** “İranda ərəblər,farslar,türklər,tatlar,bəluclar.və başqa xalqların nümayəndələri yaşayırlar” demək ona bənzər ki,deyəsən:“Bu evdə siçanlar,pişiklər,birələr,ev yiyələri,biyələr,hörümçəklər və.yaşayır”.Çünki fars İranda yaşamır,fars elə İrandır.İranda farsın nümayəndə (!)olduğunu demək isə lap gülünc bir fırıldaqçılıqdır.*** Sənə səndən qıraqda kimsə axtaran zarıncıya bel bağlama,inanma,ey El,kor say sən onu! *** İflic üzümün maddi hissəsini vurdu,ürəyimi də vurarsa iflic,bu onu göstərir ki,ruhani deyilmiş ürəyim,o da maddiymiş.*** Yenidənqurma halı:heç bir ləyaqətsizliyə qadağan yoxdur,deməli,ləyaqət qadağandır! *** “Küveyt üstündə” İraqla müharibə – ABŞ süqutunun başlanğıcı oldu.*** Ey məni Sevənlər! Sevginiz xatirinə,məni hücumlardan qoruyun! Bilin ki,mən Sizi sevdiyimçün hücumlara tuş oldum.*** Ey məni Sevənlər! Bilin ki,mənə cumanların mənimlə işləri yoxdur,onlar Sizin Sevgilərinizin qəsdinə durublar.320 *** Sevgilisini qorumayanın sevgisinə inanmayın – bu,Nofəlin qoşununa daş atan Məcnun babanızın vəsiyyətidir sizə.*** Türküm,başqa xalqlara xəyanət hesabına sənə xeyir vermək istəyən övladını özündən sayma,qəbul eləmə onun xidmətini! *** Türküm,sən də xalqsan,başqaları da.Başqalarını sevməyən türkə bel bağlama,inanma,türküm,kor say sən onu! O sənə düşmən artırar.*** Tarixin düzgün çağında bütün xalqların etnik inkişafı məqsədsiz,təbii qaydada getmişdir.Tarixin “yeni” adlanan biclik dövründə isə xalqın yaranması,özünü qoruyub saxlaması daha şüurla,məqsədlə,Yolla bağlıdır və faiz hesabı ilə hansı xalqın daha çox oğul-qızı bu yola şüurlu surətdə xidmət edirsə,o xalq daha çox yaşayacaq,özünə bənzəyəcək və inkişaf edəcək.“Əşşi! ” deyənlərin faizi artdıqca xalq öz ölümünə yaxınlaşacaq.*** Yuyulmamış qaşıq kimi ortadan çıxmayan “Bəli-Xeyr” bizim atalarımızın ikinci arvadıdır.“Da-Net” üçüncü arvadıdır.Birinci arvadı və doğma anamız olan “Hə-Yox” xanım da düşür hərdən yada.Türklər,vallah bunu düşünmədiyiniz üçün dilinizin yoxluğuna görə utanmırsınız.*** Ruslaşan türk rusla doğmalaşarsa və türklə yağılaşmazsa,“atdan qəlbi” olar.Rusun əlindəki çörəyə görə ruslaşan türk-itə tən olar.Rusa döndüyü halda rusla doğmalaşmayan,türkə yağılaşan türk isə “itdən alçaq” olar.*** Doğmalıq millilikdən üstündür,çünki o,millilikdən çox,insanlığa yaxındır.321 *** Doğmalıqda milliliyin üzü və günü ağarır.*** İnsanlıq nə çətinə düşür,nə asana çıxır – bunların ikisi də ona kiçiklik gətirər.*** Əsil ilə Yetkinin Aytəkini – Tanrı nuru! Tanrı nuru zühur eləyib bu balada! *** Mənə desəydilər:“Möcüzə göstər!” Əsil ilə Yetkinin Aytəkin balasını göstərərdim.*** Bizi satanın,görünür,alverdən başı çıxmır – bizdə pula gedən heç nə yoxdir axı! *** Bugünün Azərbaycan alimi Əzəl Atanı bircə dəfə dinləmiş Ocaq övladı yanında başıboş bir adamdır ki,onun başını ölçüyəgəlməz boşluğu hər cür zir-zibillə doludur.*** İnsan cənnətə gedən yolda da yorulub əldən düşə bilir,Onda cənnət yolu da cəhənnəmə çevrilir.*** Sirlər,“göstərilmiş” möcüzələr daldasında yalançı peyğəmbərlik yaşaya bilər.*** Əzəl Ata – gözlər önündə,Gün kimi aydın ilk peyğəmbər örnəyi.*** Hərdən mənə elə gəlir ki,bərk çağırsam,tarixin o başında eşidərlər məni.*** Tutduğum işin sevinciylə Əzəl Atamı bircə an kövrəldə bilsəm,bu kövrəkliyi bütün ömür fərəhlərimin nəqəratı sayaram.322 *** Ərinin,ailəsinin rahatlığı üçün öz sevimli işini,ixtisasını,səhnəsini.ata bilməyən arvad ərə,ailəyə də,sevgiyə,işə,ixtisasa,səhnəyə.də gərək deyil.*** “İslam” qəzetinin son,səhifəsində belə bir söz var:“Qəzetimizdə Qurani-Şərifin ayələri,Peyğəmbər əleyhissəlamın mübarək hədisləri verildiyi üçün xahiş edirik:“İslam” qəzetini pak yerdə saxlayın!” Bu – “dəlinin yadına daş salmaqdır”.*** Mən islamçı olmasam da,“İslam” qəzetini pak yerdə saxlamaq xahişinə əməl eləyirəm,antiislamçılığıma görə məni öldürməyə hazır olanlar isə əməl eləmirlər.Deməli,paklıq sevgisi dində yox,insandadır.Odur ki,paklığa sevginiz varsa,dinləşməyin,İnsanlaşın! *** "Dərələr" mahnısını oxumaqda Şövkət xanıma meydan oxuyan gözəl,sən nə Şövkətli bir hünər göstərirsən! Şövkət kimi öz sənətində son nəfəsinə qədər səmimi qala bilsən,deyərəm:"Sənə əhsən!" *** Məni köksüz eləmək istəyirdilər köksüzlər! Mənsə onları kökləndirəcəyəm,çünki mən köksüzlüyə yağıyam.*** Oktyabrı yerə vurmaq eynilə islamı yerə vurmaq kimidir:islam da quruluşu dəyişdi,insanı dəyişmədi,Oktyabr da.Hakimiyyəti ələ keçirdikdən az sonra islam da çapğınçılıqla çıxdı,Oktyabr da.*** Əgər "seks"i "cinsi istəklər" anlamında alsaq,deməliyik ki,o,heç bir dövrdə indiki qədər gücsüz olmayıb.Onun bu gün qaraqışqırıq salması da,tumanını başına keçirtməsi də bundan irəli gəlir.323 *** Ocaq baxmadı əzabıma – yolumu dümdüz cızdı.*** Mənim türkümün (Atalı türkün)ikinci adı ədalətdir.*** Ədalətsizlik uğrunda ölmüş türkə yas saxlamıram.*** Sonuncunu çıxmaqla,türkümün bütün övladlarını ədalət uğrunda ölümə verərdim,sonuncudan qabaq özüm gedərdim ölümə,sonuncunuysa saxlardım – bu inam və ümidlə ki,ondan yeni türk və ədalət doğulacaq.*** Bir biçimdə,bir licimdə,bir boyada,bir riyada olanlardan birinin "türk",birinin "amerikan",birinin "rus",birinin "fars" "olması" – yalnız yağılıq yarada bilər.*** "Xədicəyə sədaqət" – olmayıb,varı itirmək qorxusu olub-sonrakı arvadlara münasibət buna sübut.*** Şallaqlanmalı olan şallaqlandırdı.Məhəmməd öz dövrünün dos-doğma oğluydu – ondan nə çox,nə az.*** Məhəmmədin nüfuzdan düşməsi "müsəlman xalqlarının" xeyrinədir.Bu hadisə baş verməyincə bu xalqlar bəşərin üzünə alnıaçıq baxa bilməzlər,çünki onların dində yaşatdıqları ideal və onun baş daşıyıcısı bəşərin əzəli-əbədi idealına – Mütləqliyə əskiklik gətirir.*** Üzümü o kəslərə tuturam ki,həyanın qorunmasını heç kəsdən ummayıb özləri qoruyurlar və qorunmasını tələb edirlər – öz mənafeləri,ailə namusları kimi:*** Məhəmmədin şəxsi nümunəsi əxlaqı pozmurmu?! *** 324 Yazıqlıqdan ağlayanda belə,yenə yazıqlıqdan ağlamıram,ona ağlayıram ki,niyə yazıqlıqdan ağlamalı oldum?! *** Məhəmmədsiz də Ərəbistan vardı və olacaqdı.Leninsiz də Rusiya vardı və olacaqdı; Atatürksüz – Türkiyə olmayacaqdı.Atatürk Məhəmməddən də,Lenindən də ucadır.*** Məhəmməd də çapqınçıydı,Lenin də; Atatürk yalnız Yurdçuydu,Atatürk Məhəmməddən də,Lenindən də üzüağdır.*** Doğma yurdum – Atayurd – Türkel."Azərbaycan" deyərmişlər keçmişdə.*** "Sovet cəmiyyəti" deyilən nəhəng antiinsanilik öz cinayətlərini V.İ.Leninin,İ.B.Stalinin və K üstünə yıxmaqla onları basıb əzmək,özü sağ qalmaq iştahındadır,halbuki bu cəmiyyətin özü canidir,özü basılıb əzilməlidir və basılıb əziləcək.*** Ata danışığını dinlədikcə ara-sıra gülmək – mənim dərketmə sevincimin dilidir.*** Qəribədir ki,Məhəmmədin inqilabıyla Leninin inqilabı təzahürcə də,mahiyyətcə də bir-birinə çox oxşayır.*** Əzabdan,imtinadan qaçmaqla peyğəmbərlikdən qaçdı Məhəmməd.*** İ.B.Stalin şəxsiyyətcə Məhəmməddən üstün adam idi.*** Düha böyüdükcə az yemək səlahiyyəti,düha kiçildikcə çox yemək səlahiyyəti böyüyür.325 *** Dinçinin fikrincə,"Allahdan başqa heç kəs sevgiyə yarar deyil".Allahın mövcud olmadığını nəzərə alaraq,bu cümlənin ilk iki sözünü atsaq,alınar ki,"Heç kəs sevgiyə yarar deyil".Bu isə insana qara yaxmaqdır.*** Avropa ayağı açır,islam üzü gizlədir.İkisi də birdir:insana inamsızlıq və hörmətsizlik.*** Heç bir kişinin eyni zamanda iki və daha çox arvadı olmur.Birincidən sonrakılar kişinin alçaqlığı,qadının alçalmasıdır.*** Məhəmmədin qılıncı olmasaydı,Quranı qalmazdı.*** Stalin də ona qarşı çıxanları öldürürdü,Dinçi də.Stalinin üstünlüyü ondaydı ki,özünü peyğəmbər adlandırmırdı.*** İtə ya çörək atmalısan ki,tanıyıb "sevsin" səni – quyruq bulasın qabağında,ya da qorumalısan özünü itdən – sənin başqa yolun yoxdur,insan! *** Söz yazan adam ağac bitirən torpağa bənzəyir.Ağacı kəsənin onu harada,nəyə işlədəcəyinə torpaq neyləsin?! *** Hərdən ağlamağım olmasa,içimdəki Göz Yaşı Dənizində boğulub ölərəm.*** "O olmasın bu olsun" sevgisinə baş əyən istedadların bütöv bir sürüsü Yaqutdan Üstün yaradan Sadiqin çölə atılan dırnağına dəyməz.*** Yaqutdan Üstün Yaradan inad istəyirəm Sadiqdən həyat uğrunda Amal savaşında.*** 326 Sadiqlə öyünməkdən başqa Üstünlük yoxdur Ocaqda.*** Meyxana üçün ilk beytlər:Türkiyə ölüb – yasıdır,Əmrikə – mollasıdır! Rusya ölüb – yasıdır,Ərməni – mollasıdır! *** "Yapon dühası" – yoxdur.Uymadır,uydurmadır,kələkdir,küləkdir "yapon dühası".Yapon dühası qaraqalpaq dühasından nə azdır,nə çox.Türk dühası da eləcə.*** "Alman dühası" – yoxdur.Uymadır,uydurmadır,kələkdir,küləkdir "alman dühası".Alman dühası ləzgi dühasından nə azdır,nə çox.Türk dühası da eləcə.*** Mən bir az-maz çin dühasına inanıram,bir az-maz hind dühasına – onların da "alman dühasına","yapon dühasına" bulaşmayanına.Bəlkə bu da – mənim xurafatımdır? Bir az-maz da türk dühasına inanıram.Bəlkə bu da – mənim türk olmağımdandır? *** Ümumiyyətlə,hər hansı "milli dühaya" inanmaq – istər özününkü olsun,istər özgəninki – son ucda şərin dəyirmanına su tökməkdir.*** Safruhun kitabı – Ata xəzinəsinə tuşlanan barmaqdır yalnız.*** "Yeniləşmiş İttifaq" barədə Mirzə Ələkbər Sabir demişdir:"Sən demədinmi Dumada rəf olur ehtiyacımız? 327 Mən demədimmi çox yemə,tez pozular məzacımız?!" *** Alçaldıb idarə edənlər alçaldılıb idarə edilməyə öyrəncəlilərdir.*** Filan yerə gedib-qayıtmaqla buynuz çıxardıqlarını zənn edərək,adlarına buynuz qoşanlar fürsətdən bəhrələnib həm də özlərinə ağıl duası yazdırsalar,pis olmaz.Bu,necə deyərlər,"həm ziyarət olardı,həm ticarət" ki,filan yerə gedib,gəlməkdən məqsəd də elə budur.*** Bizi qovanda sevinənlər! Lənətə gələsiniz – bizi də qovan eləyəcəksiniz,biz qovanda mələyəcəksiniz! Bizsə qovan olmaq istəməzdik.*** Oğuzun fikrincə,əllər türk qanına batsa da,türk əli qana bulaşmamalıdır.*** İnsan qanına batmış əl kəsilməlidir:təmiz qana batmış əli ədalət kəsməli,murdar qana bulaşanı əl yiyəsinin özü kəsməlidir.(Onda gərək ədalət də öz əlini kəssin.)Yoxdur,qan tökməyin bəraəti,yoxdur! *** Qadına münasibət ruhani olmalıdır – cismanilikdən uzaq.Cismani münasibətə qadın tablaşmaz.*** Qadın ruhani münasibətin qaynağı,carcısı,fədaisi olmalıdır.Yoxsa günü ah-vayla bitər.*** Ocaqdan dönəcəksinizsə,Ocağa gəlməyin! Bilin ki,heç bir istedad,heç bir bəraət,heç bir bəhanə dönük damğasını alnınızdan silməyəcək.*** Dönük damğası müddətsiz damğadır.328 *** Əzəl Atanın dörd əsas təyini:düzgün olan,düzgün görən,düzgün deyən,düzgün eləyən.*** Mənə yaltaqlanan görəndə özümü yaltaq sanıram,yaltaqdan alçaq sanıram.*** Ucalığını qoru! Bil ki,alçaq olmayana yaltaqlanmırlar,alçaq olmayan yaltaqlandırmır.*** Ucalarla işlə,ucalar işlətsin səni,ucaları işlət,ucalıq yarat! *** Böyü! Elə "Mənimdir!" deyə bil,kiçikliyi at! Dünyaya "Mənimdir!" deyə bil,kiçikliyi at! Böyüklük yarat! *** Ey Əsilin qapısına öz ləyaqətini yaxanlar! Ləyaqətiniz bilinəcək,həmin ləyaqətlə tanınacaqsınız,onunla anılacıqsınız tariximizdə.*** Şair kabab iyinə gedir,eşşək dağlandığını görür,ancaq yenə elə bilir ki,burnuna dəyən kabab iyidir.Filosof (alim)kabab iyinə gedir,eşşək dağlandığını görür və məsələni anlayır.Peyğəmbər iyə getmir.*** Sizə nə qədər tünd söysəm də,söygümü yumşaltmaram,sizi nə qədər bərk sevsəm də,yenə doymaram,dostum,düşmənim insanlar,siz bunların ikisinə də yararsınız! *** Qaranı tündləşdirə-tündləşdirə qaraçını ağartmayın.329 *** İnsan yoxuşun başlanğıcında başlanır,enişin başlanğıcında qurtarır.*** Vəzifənin böyük-kiçikliyi sözün ölçü-çəkisinə təsir eləmir.*** Körpə naşılığı ilahiliyin ünvanıdır,yetkin yaşın qanmazlığı ilahiliyin ölümüdür.*** Mənim bir ata-anam var – "Yeni Oğuz Sözü" adında.bir ailəm var – "Yeni Oğuz Sözü" adında,bir balam var – "Yeni Oğuz Sözü" adında,bir evim var – "Yeni Oğuz Sözü" adında,bir ömrüm var "Yeni Oğuz Sözü" adında.O öləndə öləcəyəm mən də.Oğuz Elinə də məndən bu gərəkdir.*** Özünü çölə qoyan elini çölə qoyana qahmar çıxır.*** 10-15 arvad saxlayan kişi "sadə həyat" sürə bilməz.*** Kişinin 10-15 inəyi,qoyunu,keçisi ola bilər,arvadı bir olmalıdır.*** Eyni zamanda "iki və daha çox" arvadı olan kişinin qadını adam saydığına və o qadınların adamlığına inanmayın.*** Bəşər tarixinin Ata çağında toyda oynayanlara çiçəklər şabaş veriləcək.Vallah Sizi xoşbəxt gələcək gözləyir,İnsanlar! *** Mənim insana inamım da,inamsızlığım da insanın xeyrinədir:insanın xeyrinə olmasa,insana inamsızlıq göstərməzdim; insanın xeyrinə olmasa,insana inanmazdım.*** 330 Başı Göyə dəyən Mətbuat evini bir çuval kimi təpəsi aşağı tutub silkələsən,künc-bucağından yığın-yığın sənətkarlar tökülər yerə,ürəyini sıxma,ey xalq! *** Barışıq üçün qabaqca Allah əlini uzadarsa,mən də uzadaram,çünki Mütləqçi o deyil,mənəm.*** Oktyabr rus tarixinin iftixarı,bəşər tarixinə ən böyük töhfəsidir.*** Bu gözəl oğlanlar,kişilər ki var,Görəsən nə əcəb yumurtlamırlar?! *** Yaman ad çıxarmaqdan qorxmadım,yaxşı ad çıxarmağı sevdim-sevgimə çatdım.*** Köçərilər dustaqları görəsən harada saxlayırmışlar? *** Gedənlər,bilin ki,haqq sizinlə getmədi,sizdən ayrılıb Ocaqda qaldı.*** Xəlvətdə bir gözəl iş tut – onda özünü tanıyarsan.*** Sənətkar həmişə öz xalqından azı bir barmaq aşağı təminatla yaşamalıdır.*** Bilirik ki,heyvan da canlıdır,onun da ürəyi var,balası var,ağrısı var,can qorxusu var.Ancaq onu da kəsib yeyirik,balasını da.Bircə gün ət yeməyəndə ürəyimiz üzülür – öyrəncəliyik ət yeməyə.Sənətkar zümrəsi qələm əhli də beləcə,qonorara öyrəşib.O qədər iliyinə işləyib ki,bu virus onun,bilmir kimin eşqindən ilhama gəlir – xalqın,ya qonorarın? Əslində o,qonorarı xalq 331 cildində görür.Vurğundur xalqına və səmimidir bu vurğunluğunda.Bu sevgini onun əlindən alsan,ürəyi üzülər.*** Onlar rüşvətxorlarla yarışırlar həyat nemətləşməkdə,onların atalarını yandırırlar qanunlaşmaqda; son ucda barışır,qohumlaşırlar onlarla.*** Rüşvətçilər sənətçilərin qanunlarına köks ötürürlər,sənətçilər rüşvətçilərin texnikasına,əlbirliyinə.*** Telefonu,yaxşı evi,qəstiyomu,maşını,sanatoriya – qurotlara,sərfəli xarici ölkələrə putyobkaları və b.k.olmayanda onların təbəə üzüntüsünə bir də sənətçi üzüntüsü qoşulur,özü də elə qoşulur ki,qanunun ürəyi qana dönür,dərhal qanun qəlibində girinti-çıxıntılar yaranır,yırtıq-deşiklər açılır və bunlara "gənc mütəxəssislər",".ittifaqı üzvlərinin əlavə otaqları" və i.a.doluşur.*** Qanun deyir ki,gördüyünü görmürsən:filan pullar vedumusta qol çəkilib alınmışdır.Vedumusta isə istənilən ədədi yazmaq olaq – təki qanuni olsun! *** Qanun – cəmiyyətin gəldiyi qərar; zorakılığın təzyiqiylə cəmiyyətin imzaladığı təslim akti – kimini donatan,kiminin qəlbini qanadan.*** Qanun – fərdi ədalətlərimizin ortaq məxrəci.*** Qanun xurafatına uymayan varmı? Bunun üçün Qandi olmalısan,Əzəl Ata olmalısan.İyirminci yüzildə isə bircə Qandi vardı,Əzəl Ata da bircədir.*** Arvad (yaxud ər)qanuni olanda,bala da qanuni olur.*** 332 Sevmədiyin arvaddan (yaxud ərdən)sevilən bala doğularmı? Bu sevgi bütöv olarmı? *** Hardan gəlib düşdük bu qanun qəlibinə?! Sevgilərimiz normalaşdı – sısqalaşdı,səxavətimiz normalaşdı – sısqalaşdı; tamahlarımızın azğınlığı qanunlaşdı,bəraətləşdi.*** Qanunlar çıxartdı bizi öz nəzarətimizdən.Tapşırdıq özümüzü özgəyə – qanuna.*** Qanunlarımızı da barı özümüz yazmadıq.*** Ruhani olmayan hər şey primitivdir və söz yox ki,darıxdırıcıdır – ən bitkini,ən mürəkkəbi belə.*** Ayıq ol,Türküm! İşğalçı Allaha da,işğalçının Allahına da inanma! Yalnız həqiqətçi Allaha inan – özündəkinə,Mütləq olana.*** “Ya Yaqut,ya tabut!” – dedi.Sadiq – nağıllaşdı,qədimləşdi,Qəlbiləşdi.Sübut elədi ki,Füzulilərin – Məcnunların Yurdu boş qalmayıb.*** “Ya Yaqut,ya tabut!” – deyəndə Sadiq,sonevdə (məzarda)Füzulinin – Məcnunun üzü güldü.*** Bizim “Məhəmməd Füzuli adında şairimiz yoxdur,“Məcnun Füzuli” adında şairimiz var bizim.*** Ata – Sadiqin yaradıcısı,Sadiq – Üstünün yaradıcısı; Ata – Əsilin yaradıcısı,Əsil – Yetkinin yaradıcısı; Ata – Özümlünün yaradıcısı,Özümlü – böyük və müqəddəs bir Ailənin yaradıcısı; 333 Ata – Safruhun yaradıcısı,Safruh – ? Yaradıcılıqsız – “Söz”ün dalında gizlənən.*** “Hamı” anlayışının iki mərhələsi (metamorfozası),kino-kadrlar silsiləsi biçimində:Qabaqca – bütün bəşəriyyət bir tərəfdə,təkcə Ata o biri tərəfdə – hamıya qarşı; sonra – bütün bəşəriyyət bir tərəfdə,Ata ilə Sadiq o biri tərəfdə; sonra – bütün bəşəriyyət bir tərəfdə,Ata ilə Sadiq,Əsil,Safruh o biri tərəfdə; Sonra – bəşəriyyət bir tərəfdə – Ata ilə Sadiq,Əsil,Safruh,Özümlü Ailəsi o biri tərəfdə.Sonda – əksəriyyət Ata tərəfdə – Ata Ocağı hamının təmsilçisi – hamılaşmış.*** Nə qədər ki,ayrıydınız məndən – yadımdaydınız,Yurdum,Elim,atam,anam,yarım,yoldaşım! Elə ki,birləşdiniz mənimlə,elə ki,bir olduq – unutdum sizi.*** Ən dərin qatlardan gələn türküm,səsim,ünüm – Ocağım,başına dönüm,varlıq sorağım! *** Ocaq – Qıraq.Türküm və insan tarixinin dağlar beli,suayrıcı,əski – yeni.*** Yaxşılıq da,pislik də deyəsən damardır,əzələdir ayrı-ayrı – hansı çox işlədilirsə,yorulub,yerini o birinə verir.*** Can deyəni üz demir,Can da çox vaxt düz demir; Üz deyəni qəlb demir,Üz də çox vaxt qəlp deyir.*** 334 İnsanı Yurdla yox,Yurdu insanla öyrənməli və dəyərləndirməli.*** Qocalırsan,əldən-əməldən düşürsən – sağlam canda çibana dönürsən,tezcə deşilməyini gözləyirlər gözünün işığını uçirtdiklərin.Sonra da səni gözləyənləri beləcə gözləyirlər.Çiban kimi deşilməyin kədərli deyil,bu olacağı gözləyənlərin aldanışı kədərlidir.*** “Kitabımı çap eləmək” – mənəmi gərəkdir yalnız?! Yalnız mənə gərəkdirsə,məndən qat-qat artıq dərəcədə xalqa gərək deyildirsə,çap eləməyin! *** Mən sənə inək satıramsa,inək sənə gərəkdir – mənə minnət qoyma! Kitab inək qədər olmadımı?! *** Xalqa gərək olmayan kitabı çap eləmək-elətdirmək – alıcıya inəyi burada satıb,orada oğurlamaq kimi bir şeydir.Naşirin ən mühüm vəzifəsi – kitabın xalqa gərəkliyini müəyən etməkdir.*** Yurdlarımız – adlarımız:“Beyləqan” da elə “Jdanov”dur.Bəlkə “Jdanov” elə “Beyləqan”ın familiyasıdır? “Jdanov”un “Beyləqan”a “çevrilməsi” türk yaşayış yeri adının bir yadlıqdan başqa yadlığa keçirilməsidir,ehkamın yerinə islamın gəlməsidir.Ehkam – islam isə mahiyyətcə bir şeydir.Bu Yurd ehkamdan da,islamdan da qədimdir.Adının özümləşməsi üçün onu elə “Qədimyurd” kimi də tanımalıyıq.*** “Biləsuvar”ın da familiyası deyəsən “Puşkin”miş.Heç nə dəyişilməyib.Axtarılan bu deyil.335 ”Azerb.SSR”in də familiyası “S.M.Kirov” idi.İndi daha familiyasız qollayır yazılarını.*** Həm “Atropaten”,həm “Azərbeyqan”,həm də “S.M.Kirov adına Azerb.SSR” adları üstümüzdəki zorun ifadəsiydi.Duzsuz xörək kimi,yumurtlamayan toyuq kimi gəlir bu adlar mənə.Bura bizim Ata Yurdumuzdur,adına “Atayurd-Türkel" də deməliyik.*** İmkan verin insan düşünsün.Bir-birinizə düşünmək imkanı yaradın.Onda özünüzü də tanıyıb sevəcəksiniz,özgəni də,yar-yoldaşınızı da tanıyıb sevəcəksiniz,Tanrınızı da,dünyanı da tanıyıb sevəcəksiniz,həyatın şeiriyyətini də.Çünki düşünmək sizi bunların fövqünə qaldıracaq.*** Qızlar,yetər eşşək dağladığınız – kamalınız olsun kabab bişirməyə! *** Gülləni ideyaya atırsan,gedib adama dəyir – mən buna görə yaraqlanmaq istəmirəm.*** İdeyanın dəyən gülləsi – onun içindəki həqiqət,ədalət və mərifətdir.Meyarımız – Mütləqdir.*** İdeyanın dəyən gülləsindən ölmək – ölümün ağzından çıxmaqdır.*** İdeyaların atışmasında Naşılığın balaları qırılmalıdır,yəni Ədalətsizlik,Həqiqətsizlik,Mərifətsizlik ölməlidir.*** Nə qədər ki,savaşın bu mövqeyinə çıxmamışıq,insanlıq adından çıxış etmirik.*** 336 Quşu qəfəsə salmaq adında quş sevgisi yoxdur,çiçəyi qırmaq adında çiçək sevgisi.*** Gözəl yazan qələm adamın ürəyindən xəbər verən,ömrünü uzadan ömür yoldaşı kimidir.*** Minik maşını minilməkdən çox,minir.*** Erməni qovğasından ağlaya türkü mən anlamıram.*** Ağgünlüyüm sellənib axır telli sazın tellərindən,qara zurnanın zillərindən – doğmalığım kimi,bənzərsizliyim kimi ölməzliyim kimi – ruhum kimi.*** “Yoxdur millətimin imzası miləl içində” deyənin sazdan,qara zurnadan xəbəri yoxmuş deyəsən.*** Xalq rəqsləri (kənd toylarındakı)– görünən musiqi.*** Kənd toylarındakı xalq rəqslərində ayaqlar,əllər,bədənlər itirdi,yerində yalnız musiqi qalırdı – gözlə dinlənilən,gözə təpilən,ölməzlik gətirən musiqi! *** Yastı balabanı pəsləri incəlir,incəlir,süzülür,süzülür,tamam üzülür,musiqinin sənəti yoxa çıxır.Balaban burada dinləyicini musiqinin özünə – naturasına qovuşdurub,özü aradan çıxır.*** Kənd toylarının rəqsçiləri rəqsi haradan öyrənirlər? Allah allahlığı haradan öyrənirsə – oradan! *** Bir də deyirəm:Ey Türk Dünyası! Sənin Allahın – İnsan Müqəddəsliyidir,sənin inancın – Mütləqə İnamdır,sənin peyğəmbərin – Əzəl 337 Atadır,sənin Müqəddəs Kitabın – Atanın Yazdıqlarıdır,sənin Müqəddəs Şəhərin – Bakı şəhəridir! *** Safruhun kitabı – Ata Xəzinəsinə tuşlanan barmaqdır yalnız! 338 QARANLIQDAN İŞIĞA Bu kitab mənim son (əslində yeganə)kitabım olduğu üçün özüm barədə və həyatın çox tərəflərinə toxunduğu üçün sözüm barədə,onların necə yaranması,ümumi (orta)istiqaməti barədə oxucu ilə üz-üzə bir neçə kəlmə danışmaq istəyirəm.Onsuz da ədəbiyyatımız,keçmişimiz tapmacalarla doludur.İllər,yüzillər ötər və bu kitab əlinə keçən birisi yazar ki,“filankəsin ədəbi irsi böyükmüş,ondan zəmanəmizə bircə bu kitab gəlib çatıb.Axtarışlar davam edir.(!.)”.Belə olmasını istəmədim,odur ki,sonsözümdə bir qədər “arxiv təfərrüatına” yol verdim.Habelə sonsözümdə insanın – özünü,Atasını,Mütləqi (inamı),yurdu,eli.dərk etməməkdən etməyə doğru yolunu “qaranlıqdan – işığa” adlandırdım.Beləliklə:ÖZÜM Anamın dediyinə görə,“payızın s2on ayından bir gün keçəndə” doğulmuşam və “müharibə başlananda yaş yarımında” olmuşam.Buda 1939-cu ilin noyabr ayının 23-ü deməkdir.Doğulduğum yer:Arazdan quzeydəki Azərbaycanın Ağdam rayonunun İsmayılbəyli kəndi,bu kəndin nədənsə “Otaykılar” adlanan məhləsi.Atam – Ağa Bahadur oğlu həmin məhlədə doğulmuşdur.Doğulduğu il bəlli deyil.Pasportunda,“1915-ci il" yazılıb.Ancaq deyəsən 5-6 il bəri çəkilib.Atamın heç bir təhsili yoxdur 339 və heç bir peşəyə yiyələnməyib.Çörəyini ən çox arabaçılıqla və tarla gözətçiliyiylə qazanıb.Demək olar ki,heç vaxt kiminsə “başçılığı altında” – briqadada və b.k.işləməyib.İndi pensiyadadır.Ancaq evdə,çöldə çalışmaqdan əlləri o günə düşüb ki,buna insan əli demək çətindir.On minlərcə başqa kəndçi tay-tuşları kimi.Anam – Minabəyim Həsən qızı – həmin kəndin Şirinlər məhləsində doğulub.Doğulduğu il bəlli deyil.Pasportunda “1915-ci il” yazılıb.Ancaq deyəsən bu düzgün deyil,çünki 1937-ci ildə ona kəbin kəsməyiblər ki,hələ “yaşı düşmür”,bir il sonraya saxlayıblar.Həsən babamgillər oraya Ağdamın Şelli Qurdlar kəndindən gəlmədirlər.Anam ibtidai məktəbin iki sinfi qədərində oxumuşdur.On illər boyunca pambıqçı-fəhləlik eləyib,suvarma arxları qazıb.Mİnlərlə başqa kəndçi qadın tay-tuşu kimi.Ona görə də əllərində və ayaqlarında fındıq boyda şişlər əmələ gəlib,bərkiyib daşlaşmışdır.Bununla belə,onların ailəsi həmişə yalavaclıq içində yaşamış,ancaq heç vaxt yavıncı,gileyçi olmamışdır.Məktəbə İsmaylbəyli kəndində,7 və ya 8 yaşında getmişəm.İki il oxuduqdan sonra ailəmiz Jdanov – indiki Beyləqan rayonuna,onun indiki Bolsulu kəndinə köçmək məcburiyyətində qalmışdır.41-45-in aclıq öləti adamları,ailələri diyarbədiyar qovduğu çağlar idi.O vaxt bu balaca kəndin adı “Altıncı sovxoz” və ya “Altıncı şöbə”,daha doğrusunu desəm,“Şestoy” idi və həmin bu “Şestoyda” türkün ana dilində məktəb yox idi,rusca vardı və orada ən çox azərbaycanlı türk balaları rusca “təhsil” alırdılar.Qonşuluqdakı Təzəkənd kəndində isə türkcə dörd sinifli ibtidai məktəb vardı.Mən orada təhsilimi “davam” etdirdim.– yenidən birinci sinfə getməklə – özü də yeni yaşayış yerinə köçdükdən bir il sonra.Beləliklə,1949-cu ildə 10 yaşında yenidən 1-ci sinifdən oxumağa başladım.1960-da Jdanov rayon mərkəzində orta məktəbi qurtardım.Həmin il ali məktəbə girmək istədim.Girə bilmədim.Bakı şəhərində qalıb fəhləlik elədim.Bir il sonra 340 V.İ.Lenin adına Pedaqoji İnstitutun “Pedaqogika və İbtidai Məktəb Metodikası” fakültəsinə girdim.İkinci kursdan orduya çağırıldım.Üç il iki ay qulluq elədim.Orduda ikən düşündüm və “ibtidai məktəb müəllimliyi” peşəsini özümə yaraşdırmadım.İnstituta məktub yazıb,sənədlərimi geri istədim.Yubanmayıb məktubla göndərdilər.Əsgərliyə Bakı fəhləliyindən getmişdim,oraya da qayıtdım – 1965-ci ildə.Həmin il Universitetə girmək istədim.Girə bilmədim.26 Bakı Komissarı adına rayon neft-qaz çıxarma idarəsində quyuların yeraltı təmiri sexində qazmaçı köməkçisi (6 ay)və P.Montin adına maşınqayırma zavodunda yükçü-fəhlə (4 ay)işlədim.1966-da ADU-ya (filologiya fakültəsinə,qiyabi)girdim.1972-ci ildə universiteti bitirdim – 32 yaşımda! Normal təhsil yaşı baxımından düz 10 il gec! 1966-nın payızında Beyləqana qayıtdım.Bir neçə ay işsizlikdən sonra 1967-ci ilin mart ayında böyük iltifat göstərib məni rayonda çıxan “Yüksəliş” qəzetində korrektor işinə götürdülər – məndən qabaq orada işləyən dostum Yaqubun köməyi ilə.Burada qısa müddətdə dörd-beş dəfə rəsmi qaydada əmrlə işdən çıxarılıb,yenidən işə qaytarıldım.“Yüksəliş" pillələrini bir-bir qalxaraq,məsul katib vəzifəsinə qədər yüksəldim.Qiyabiçi tələbə ikən və 80-90 manat aylıq maaşa işlədiyim,tez-tez iş0dən çıxarılıb işə qaytarıldığım həmin illərdə şeytan məni yoldan çıxartdı – evləndim! 1970-ci il idi.İki qız,bir oğul atasıyam.Bütün nəslimizdə türkdən başqa heç bir etnik qan qarışığı olmayıb.Bunu 90-100 il yaşamış Qumru və Sayad nənələrimdən soruşub öyrənmişəm.SÖZÜM İnsan doğulur,deyirlər “işıqlı dünyaya gəldi”.Ancaq çox keçmədən görürsən ki,gəldiyin dünya o qədər də işıqlı 341 deyilmiş.Görürsən ki,bu dünyada insan özünü görüb tanıya bilmir,insan insanı duyub sevə bilmir.İnsan özünə çatmır,başqa insana çatmır.İnsan ürəyi minbir boyasını heç kəsə göstərmədən,göstərə bilmədən özüylə torpağın altına aparır.Görürsən ki,bu həyatda Ata-Ana mahiyyəti bilinmir,insanla təbiət doğmalaşmır – yadlaşır.Xeyirxahlıqla uzanan əl tutulmur – havada qalır.Görürsən ki,yurd,el müqəddəsliyi məcnunlaşdırmır ürəkləri.Bu yadlıqdan vahimələnib haray salanı dəli sayırlar ürəyiölülər,çünki bu işığıaz dünyada qiymətverən onlardır.Qəlbindən gələn səs isə daim qulağına pıçıldayır:həyatın mənası işıqdır,işıqdadır.Qəlb başqa tərifləri,səsləri eşitmək istəmir.Dünyaya ana döşünü əmmək fəhmiylə gəlirik.Bu – cismani doğuluşdur.Dünyaya bir də işığa ehtiyac fəhmiylə gəlirik.Dünyanın işıqlı olub-olmadığını bu fəhm oyananda bilirik.Bu – ruhüni-insani doğuluşdur,öz doğuluşumuzdur.Birinci fəhmi itirəndə cismən ölürük və əl-ayağa dolaşmırıq.İkincini heç vaxt tamam itirmirik.Ya öz içərimizdə qaranlığa bürüyürük – bu vaxt başqalarına mane oluruq,əl-ayağa dolaşırıq,iztirab,sıxıntı yaradırıq.Ya da daim onun işartısına doğru gedirik,özümüzdəki qaranlığı aydınlatmağa can atırıq.Bəs işıq nədir? Dünyanın,həyatın,insanın mənəvi-ruhani nizamı var.İşıq bax olur! Bu işıqda doğmalıq görünür:ana-bala doğmalığı,yurd-yurddaş doğmalığı,təbiət – insan doğmalığı.Və nəhayət,doğmalıqların ən böyüyü,ən ucası olan İnsan – İnsan doğmalığı görünür bu işıqda! Başqalaşma,hamılaşma işığıdır bu! Başqalarında,hamıda özünü görmək,özünü başqalarında,hamıda görmək! Bu nizam təkcədir,bölünməzdir,ölməzdir,yəni Mütləqdir.Doğulanda ona çatmaq ehtiyacıyla doğuluruq.342 Bu ehtiyac nə vaxt oyanır? İşığı öz içində itirənlərlə qarşılaşanda.Bu vaxt o,baş qaldırır,həyatın nizamından adamların sapma dərəcəsini bizə göstərir.İşıq ehtiyacında bütün həqiqətlər görünür.Bununla da ağırlıq dolur qəlbimizə.“Nə etməli?” sızıntısına düşürük və ondan çıxış yolu axtarırıq.Mən də ömrün 25-30 yaşlarında belə bir axtarışa çıxdım.Adamlar arasında münasibətlərin işıq – kölgəsini bacardığım qədər yığcam sözlərlə,dürüst ifadə etmək istəyinə düşdüm.Özümün özümə,içində olduğum həyatın mənə və mənim ona münasibətlərimi özüm üçün aydınlaşdırmaq istəyi baş qaldırdı qəlbimdə.Bir dəftər götürdüm,ona bir neçə söz yazdım.Aradan həftələr,aylar keçdikdən sonra yazdıqlarıma yenidən baxıb,onların demək olar hamısını pozdum.Anladım ki,həqiqəti (işığı)görmək üçün çox görüb-götürmək,çox düşünüb-daşınmaq gərəkmiş,çünki həqiqət dərinliklərdədir,fikirləşməyən isə dərinləşməz.Bu sonuncu söz – deyimlərin başlanğıcı oldu:Fikirləşməyən dərinləşməz.Deməli,özümü öyrənməkdən başladım.Onda 1967-ci ilin mart ayı idi.İndi 1990-cı ilin yanvar ayıdır.Deyimlərin sayı 4000-dən bir qədər artıqdır.1974-cü ilin aprelindən Bakıda yaşayıram.Sözarası deyim ki,elə ilk gəlişimdən – 1960-cı ildən – sevmişdim Bakını.Vurulmuşdum ona! O məni doğma gözündə görməsə də,mən onda doğmalıq görürdüm.Mənə elə gəlirdi ki,mənim Qarabağım,Ağdamım,İsmayılbəylim,Bolsulum bu şəhərdədir.Möcüzəm oldu Bakı! Həm kəndimdi,həm qəsəbəm,həm dağımdı,həm aranım.Sonralar həm dərdim oldu Bakı,həm dərmanım,həm döyənim oldu Bakı,həm döydüyüm.Son ucada – sevdiyim,dərdindən öldüyüm – Sevgilim,Pirim,Məkkəm! Məkkələşdi gözümdə Bakı! Bütün Ata Yurdum,bütün Azərbaycan Bakılaşdı gözümdə,Bakı Azərbaycan boyda oldu,Atayurdlaşdı gözümdə,qəlbimdə,ruhumda.Bakı gözümdə 343 bütün türk ellərinin birlik rəmzinə çevrildi.İnam Ocağına döndü.“Bakı – məkkələrin ən ulusu,ən ucası olmalıdır.Onun buna haqqı,qüdrəti,müqəddəsliyi,ruhaniyyatı çatar!” Bu pıçıltı qəlbimin gecə-gündüz kəsilməyən,ölməz nəğməsi,türküsü oldu.Bakı möcüzəm davam edir,edəcək! Mənim nəinki döyünən ürəyimdə,lap susan,torpağa qarışan ürəyimdə də bu möcüzəli pıçıltı kəsilməyəcək.Bakıya neçə ay idi ki,köçmüşdüm.Dağınıq halda olan sözlərimi bir daha saf-çürük edə-edə 12 vərəqlik dəftərlərə köçürtdüm ki,onları bir kimsəyə göstərəm,fikrini öyrənəm,fikrimə söykək eləyəm – yoxsa mən bunların dəyəri barədə hələ də şübhəliydim.İlk dəftərlərimi o vaxt çox sevilən,fəlsəfi meyilli bir ədəbiyyat tənqidçisinə göstərdim.O məni yaxşı qarşıladı.Vədlər vermədi,sözlərimin vəd verdiyinə məni inandırdı – son dərəcə xəsis işarələrlə.Mənə ulu məsləhətləti verdi.İlk sözü bu oldu ki,fikirlərimi qısmayım,tam cəsarətlə,açıq-aydın söyləyim; indiyə qədərki ən qorxmaz sözümü qorxaq sayım; ən əvvəl öz nöqsanlarıma qarşı barışmaz olum,onları yox edim – özümlə daha amansız döyüşüm – bəlkə də bu tələbin kökü ulu Zərdüştümüzə gedib çıxır.Ən ciddi ədəbiyyat oxuyum,fəlsəfəni – onun ən görkəmli simalarından öyrənim – onların şərhçilərindən yox,özlərindən.(Bəri başdan deyim ki,oxuyub-öyrənmək barədəki tövsiyələri yerinə yetirə bilmədim – gec idi və bütün vaxtımı çörək yeyirdi,yenə də doymurdu).Deyimləri qabaqca “Özüm üçün kəşflər" adlandırdım.İşlədiyim “Yüksəliş” qəzetində az-az dərc olunurdu.Müsbət oxucu rəyləri gəliridi.Odur ki,cəsarətlənib “Müşahidələr.Fikirlər” adına keçdim.Daha sonra “Müşahidədən – Fikrədək”.70-ci illərin sonlarında “Görümlər,duyumlar,deyimlər” adı üzərində dayandım.Deyimləri Azərbaycan türklərinin 20-ci yüzilin son dörddəbirindəki dünya baxışının icmalı,yəni orta səviyyədə el düşüncəsi sayıram.344 Qabaqlar sözün yazılışında qafiyədən,ölçüdən qaçırdım,bunları uşaq oyunu,yersiz bəzək sayırdım,fikir üzərindən diqqəti yayındıran səbəb sayırdım.Fikrimi dəyişməmişəm – indi də düşünürəm ki,hikmətin zahiri bəzəyə ehtiyacı yoxdur.Ancaq özü gələn qafiyədən,özü gələn ölçüdən qaçmağı da yersiz sayıram,çünki özü gələn qafiyədən,özü gələn ölçüdən qaçmağın özü – zahiri bəzəkdir,oyundur.Kitabda ən çox İnsan,El,Yurd,Ata,Tərbiyə,Gözəllik,İnam,İşgüzarlıq,Ədalət.barədə danışılır.Özümü dərk eləyəndən görmüşəm ki,qəlbimdə insana sevgi alovu var.İnsana sevgim – insan sevincim biçimində olub.Mənim üçün sevinclə sevgi bir kökdən idi.Səhərlər günəşin doğmasından duyduğum sevinci sevdiyimə çatdırmaq istəyirdim.Qürub çağının nisgil sevincini,göylərin ürəyigenişliyindən duyduğum sevinci,düzlərin səssiz çağırış sevincini,körpə bala hərəkətlərinin mahiyyətə doğmalıq sevincini.Bu sevgi-sevinclər bitib-tükənmək bilmirdi.Sonralar ədəbiyyatda bunun Nəimi – Nəsimi dilini gördüm,hürufilik zirvəsində.Qabaqlar Eli həmin bu sevgim-sevincim olan insanların birliyi biçimində görə bilmirdim.Bu vəhdəti məndə bədii ədəbiyyat oyatdı.Həm də qabaqlar,20-25 yaşa qədər etnik anlamda el tanımırdım – onu mənə heç kəs deməmişdi.Ata-anam bilmirdi ki,“millət” sözü nə deməkdir.“Millət” deyəndə “camaat”,“bir xeyli adam” başa düşürdülər və təbii ki,hansı milliyyətə mənsub olmağımızı bilmirdilər.Yurd (Vətən)sevgi-sevincimin yaşı daha azdır.Ətrafımdakı adamlardan,lap “oxumuşlardan” da eşitdiyim “Vətən” sözünün məna tutumu heç vaxt,məsələn,bütövlükdə “Ağdam rayonu” miqyasına çatmır,yalnız İsmayılbəyli kəndi ilə məhdudlaşırdı.“Yurd” isə “məhlə” idi,bəzən bir həyət idi.Yurd sevgi-sevincimi sonralar özüm əldə etdim.Yurdum,Ata Yurdumuz,Türk soyumuz və yurdumuz,İran,Türkiyə,Rusiya,Avropa və b.k.haqqındakı az-çox düzgün təsəvvürləri 345 otuz yaşlarımda qazanmağa başladım.Otuzumda! Dəhşətli gecikməydi! Gecikmiş olsa da,Yurd Sevgi-Sevinci bütünlüklə sardı məni,ağlımı başımdan aldı.Onun qanadlarında geri qayıtdım – uşaqlığıma.Uşaq kimi sevdim-sevindim Yurdumu,yeniyetmə kimi sevdim-sevindim,gənc kimi sevdim-sevindim.İndi 50 yaşım var – yetkin yaşlı duyğularla sevib-sevinirəm Yurdumu.Ata sevgi-sevinclərim bundan da gəncdir! “Böyüyün yolunu saxlallar!”,“ana əzizdir” məzmunlu sözlərlə qulağım doluydu.Ancaq ataya sevgi məzmununda heç vaxt heç bir söz eşitməmişdim; hər halda yaddaşımda belə bir sözün izi qalmayıb.Əksinə,uzun müddət atamın adını bir kəsə deməkdən utanmışam! Nə qədər acınacaqlı olsa da,həqiqət belədir.Kiminləsə təzə tanış olanda ürəyimdə Allaha yalvarmışam ki,“kimin oğlusan,atanın adı.” soruşmaq yada düşməsin.Evdə,kənddə hökm sürən əhvallar qulağımı doldurmuşdu ki,“Ağa tənbəldir,dikbaşdır,dalaşqandır,yovuşmazdır”.Özüm ata olandan sonra (özüm isə 32 yaşımda ata olmuşam)gördüm ki,bu sifətlərin hamısı mənim atama qıraqdan yaxılan qaralardır:atamda adamlara tənbəllik kimi görünən – gözütoxluqdur,dikbaşlıq kimi görünən – vüqardır,dalaşqanlıq kimi görünən – mübarizlikdir,yovuşmazlıq kimi görünən – tənhalıqdır.Atam tənha idi,çünki zamanın,mühitin bulaşıq boyalarını götürmür,öz mövqeyini də ətrafdakılara qandıra bilmirdi.Atam hətta özünün gözəlliklərini bilmir,dərk etmirdi.Ona elə gəlirdi ki,belə də olmalıdır,normaldır.Ətraf isə onu yalnız çaşdırırdı.Atam tamamilə savadsız idi.Özüm ata olandan sonra birdən anladım ki,“qüvvələrin hədsiz dərəcədə qeyri-bərabər olduğu”,“əks cəbhənin” hətta onun öz evinə gəlib dolduğu bu amansız savaşda atam nələr çəkib! Atam içki içməz,tütün-tənbəki tüstülətməz,lətail danışmazdı,heç vaxt heç bir küyə getməz,hay-həşirə 346 uymazdı.Qorxu bilməzdi.Əhval və hadisələrin mahiyyətini görər,bilərdi.Dolaşıq işlər,əvvəlcə yüz cür yozulan işlər axırda onun dediyi kimi çıxardı.Atamda bir maksimalizm vardı:yumşağa həddindən artıq yumşaq,sərtə hədsiz sərt idi.Sərtlikdə heç vaxt uduzmazdı,ölərdi,ancaq uduzmazdı.Yumşaqlıqda isə uduzardı.Bijdikcən ona yumşaqlıq göstərərdilər,atam yumşalardı,bundan istifadə edərdilər – məsələn,qoruduğu tarlanı talardılar,bağı yolardılar.Atam böyüyə hörmət dahisiydi.Buna görə də böyüyə hörmətsizlik edən onun gözünə görünməməliydi.Belə məqamlarda atam sərt,zəhmli və barşmaz idi.Atam – həya vurğunuydu.Bir də – atamın ələdüşməz bir sənəti vardı:rəhimdillikdən və heyranlıqdan ağlamaq sənəti! Daim qəlbi zərif,ürəyi təmiz,göyləri geniş,düzləri sehrli,ormanları nağıllı,insanları vəcdə layiq saxlayan ağlamaq sənəti – təkliyə çəkilib ağlamaq.Çətinlikdən heç vaxt ağlamamaq sənəti.Ata olub atamı anladıqdan sonra o vaxt yaşadığım rayon mərkəzindən kəndə,atama bir məktub yazdım – işıq dolu,sevinc dolu,vüqar dolu,minnətdarlıq dolu bir məktub.Orada (və burada,indi)mən atamı öymədim,tərifləmədim – özüm üçün yalnız kəşf etdiyimi və bunun sevincini bildirdim.Öz atamı dərk eləməklə ümumiyyətlə Ata Müqəddəsliyini dərk elədim və daha dərindən sevdim – sevindim.Bu kitabdakı Ataya pərəstiş duyğusu qismən bundandır.Qismən də Oğuz atalarımızdan.Ataya hörmət,Ata yolunun müqəddəs tutulması – hər bir türkün müəyyənedici sifətidir – dünyanın harasında olur-olsun.Bu bəlkə də ona görə belədir ki,tariximizdə adıyla öyünməli (qalib gələn yox,məhz adıyla öyünməli)atalarımız az olmayıb.Tariximizin son qərinələrində şər qüvvələr bu müqəddəs duyğumuzu söndürmək üçün dəridən-qabıqdan çıxmış,kişi ləyaqətini xırdalamağa,ailədə Atanı Ocaq Başçılığı taxtından salmağa çalışmış,ancaq xöşbəxtliyimizdən buna tam nail 347 olmamışdır.Ürəklərimizdə Ataya sevgi sevinci yenidən alovlanmaqdadır.Bu duyğu məni sonralar da tərk etmədi və yəqin ki,ölüncə tərk etməyəcək.Onu sözlə-deyimlə bildirməkdən əlavə,şeirlə də bildirmişəm.(Bu şeirlərdə mən atamı,anamı,qardaşımı,bacımı,evimi və elimi muştuluqlayıram ki,Yurdumuza qədim Oğuz ənənəsi olan Ataya pərəstiş qayıdıb).ATALI OLMUŞAM Xumar-xumar dan sökülür,Üstümə nürlar tökülür,Günəş doğur,üzüm gülür – Ata,atalı olmuşam! Olanı solduran mənəm,Olmazı olduran mənəm,Mənayla dolduran mənəm – Ana,atalı olmuşam! Başımda el qoşun-qoşun,Qanı axmaz bu vuruşun,Sən də tələs,mənə qoşul – Qardaş,atalı olmuşam! Bir qalalı oğlan ollam,Qız qalasın geri allam,Alammasam,haman ölləm – Bacı,atalı olmuşam! Bu dağların süsü – türkü,Bu göylərin sisi – türkü,Tarixlərin səsi – türkü,Evim,atalı olmuşam! 348 Saf ruhun Mütləqi – Ata! Sabahın şəfəqi – Ata! Gündoğan üfüqü – Ata! Elim,atalı olmuşuq! ATALILAR TÜRKÜSÜ Dan açılsın,Gen açılsın,Şən açılsın Şad xəbərli səhərim:Mütləqçilik – dinimdir,Əzəl Ata – peyğəmbərim! Fərd – Atalı,Mərd – Atalı,Yurd – Atalı,Bakı – Məkkə şəhərim! Mütləqçilik dinimdir,Əzəl Ata – peyğəmbərim! “Rəngim – İşıq Rəmzim-Ocaq”,Baxtım – oyaq,Qoşa qanad – kəhərim! Mütləqçilik – dinimdir,Əzəl Ata – peyğəmbərim! Qalx ayaqdan,Çıx tapdaqdan,Dar otaqdan – Gözlər dibsiz göylərim! 349 Mütləqçilik – dinimdir,Əzəl Ata – peyğəmbərim! Tam ədalət,Tam həqiqət,Tam mərifət – Gecə-gündüz əzbərim! Mütləqçilik – dinimdir,Əzəl Ata – peyğəmbərim! Söz ruhani,Üz – nurani,Gəz cahanı,Car eylə bu xəbəri:Mütləqçilik – dinimdir,Əzəl Ata – peyğəmbərim! Qəza-qədər,Ehkamla şər Bugünləşər,Gülər ona sabahım! Mütləqçilik – dinimdir,Əzəl Ata – Allahım! Gəlsin cahan,Bilsin cahan,Görsün cahan Türk zəkası hünərin! Mütləqçilik – dinimdir,Əzəl Ata – Allahım! İmanlaşaq,İnamlaşaq,İnsanlaşaq – 350 Göyləşdirək Yerləri! Mütləqçilik – dimindir,Əzəl Ata – peyğəmbərim! Bu xəbərlə,Bu hünərlə,Sevgilərlə Sevindirin bəşəri! Mütləqçilik – dinimdir.Əzəl Ata – peyğəmbərim! ATA EŞQİNƏ Səhər-səhər salam verək Günəşin nur selinə,Pöhrə-pöhrə balaların sığal çəkək telinə,Ata Sözü,Ocaq Sözü yaraşdıraq dilinə,Yağılığı,yadlığı istəməyək heç kimə,Ata Əzəl eşqinə,Əzəl Ata eşqinə! Sabahın üfüqündən yox eyləyək şahları,Sözü ötkün eləyək öz evində xalqları,İnsanın hüzuruna gətirək Allahları,Mütləq nuru çiləyək kutsallıqlar köşkünə,Ata Əzəl eşqinə,Əzəl Ata eşqinə! Yetirək ürəklərdə bir ölməzlik nəşəsi,İlhama qanad versin hiyləsizlik nəşəsi,Təmiz olsun insanın ilk şövqü,ilk nəşəsi,İnam nuru çiləyək könüllərin mülkünə,Ata Əzəl eşqinə,Əzəl Ata eşqinə! Yaraqlanaq İnamla,addımlayaq nizamla,Sarsılmaz qətiyyətlə,dəmir bir intizamla,351 Görülək zərrə-zərrə,içilək damla-damla,Əlbir olaq,başlayaq biz insanlıq məşqinə,Ata Əzəl eşqinə,Əzəl Ata eşqinə! ATA DEDİK Mən – tək Sənin şairinəm,öz Adına Ata dedim,Hünərinə,təpərinə,muradına Ata dedim.Mütləqinə can atıram dəli-dolu köhlənimlə,Ulu Yolda övladına imdadına Ata dedim.Yaxın-uzaq türk elləri “Pirim!” deyib tutar Səni,İnam,idrak savaşında “Şirim!” deyib tutar səni,İçərisi Mütləqlilər “Şirvin!” deyib tutar Səni,Gündoğanı yerdən alan qanadına Ata dedim Yadlıqlardan təmizləyib məni mənə bənzədən – Sən,Öz əslimə,öz nəslimə,öz rəngimə bəzədən – Sən,Türkü Şumər ərliyinə qaytarırsan təzədən Sən,Zamanlara üstün gələn inadına Ata dedim.Sən əsillik keşikçisi,Sən ləyaqət bağbanısan,Min yerindən yararlanmış vicdanların loğmanısan,Aldadılmış,alçadılmış bəşərin pak vicdanısan,Şər selinə sinə görən səbatına Ata dedim.Gələcəyə səsləyirsən,Gələcək – öz içimizdə! Güləcəyə səsləyirsən,Güləcək – öz içimizdə! İnsanımız yüksələcək,yüksələcək içimizdə! İnsanlığı bayraq edən həyatına Ata dedim,Ata dedik! 352 İnsan,El,Yurd,Ata kimi başqa mövzulara da son dərəcə ciddi yanaşdım.Onları sevdim,sevindim,ağrılarını duydum – yaşadım.Bir yazıçı kimi yox,dəftərxanaçı,araşdırıcı kimi – “qələm əhli” kimi yox,sıravi el adamı kimi,ən çox kədçi kimi.Deyimlərdə düşünülmüş sistem yoxdur.Ola bilsin ki,müəyyən ardıcıllıq var,ancaq bu ardıcıllıq və inkişaf təbii hadisənin ardıcıllığı və inkişafıdır.Bunlarda bilik anlamında elm yoxdur.Duyğu var,qəzəb var,çılğın diləklər var,ən çox da sevgi sevinci var.El ədəbiyyatında olduğu kimi.Deyimlər əslində elə el ədəbiyyatıdır.Bilirəm və sevinirəm ki,bunların müəllifi gec-tez unudulacaq.El buradakı fikirləri bildiyi şəklə salıb mənimsəyəcək,onları cilalayacaq,bəzilərindən yalnız bir-iki sözü,eyhamı saxlayacaq və b.k.El ədəbiyyatı yaratdım ki,sonralar məni yox,eli ansınlar.Burada kitab,ümumiyyətlə,yazıçılıq barədə bir-iki söz demək istəyirəm.Bir qədər uzaqdan başlayım.Peyğəmbərin başqa insanlardan böyüklüyü görünmür,daha doğrusu,belə bir müqayisə aparılmır və peyğəmbərlə yanaşı dayandıqda heç bir sadə qəlbli,təmiz ürəkli adam balaca,cılız görünmür.Yazıçı zəhmi isə çox vaxt sadə qəlbli,təmiz ürəkli adamı basır.Peyğəmbər yanında özünü bərabər,böyük hiss eləyən belə adam yazıçı yanında özünü “balaca”,“cılız” hiss eləyir.Bu – əslində yazıçının balacalığından,cılızlığından irəli gəlir.Çünki böyüklük – böyüdür,kiçiklik – kiçildir.Mən İnsanı,Elimi,Yurdumu,Atamı və s.sevmək,özümün onlara məxsusluğumu və onların mənə məxsusluğunu – vəhdətimizi duyub sevinmək istəyirəm.Kitab isə bu sevincimə mane olur:sevgi sevincinin obyekti (insan,el,Yurd,Ata və s.)ilə subyekti (mən)arasına girir,sanki o da məqsədə çevrilir.Əgər kitab mənim sevincimə səbəb olursa,kitabı olmayanın belə sevinci (insanı,eli,Yurdu,Atanı və s.sevmək sevinci)şübhə altına alınmış olur və yaxud onun sevgisi-sevinci “aşağı keyfiyyətli”,“az dəyərli” sayılır,Yazıçılıqdan məqsəd isə 353 insanların bərabərliyini təsdiq etməkdir.Kitabda bu – təsdiq olunur,kitabın özü isə.fərq əmələ gətirir.Ümumiyyətlə,“ölümsüzlük”,“ölümdən sonrakı həyat“ – kitablıya,ixtiralıya,ən hündürə və ya ən uzağa hoppanana yox,İnsana aiddir.Kitablının,ixtiralının,hoppananın şərəfə mindirilməsi ədalətsizlikdir,onların özlərinə əlavə diqqət istəmələri balacalıq və cılızlıqdır.Ona görə də peyğəmbərlə yanaşı dayanan pak qəlbli sadə insan özünü böyük və ölümsüz hiss eləyir,pəsməndə bir yazıçının “zəhmi” isə onu basıb əzir.Beləliklə,kitab sevgilərimlə sevincimi bölüşməyimə mane olur.Tam iddiasız,tam kitabsız,tam minnətdar,başdan ayağa sevgi və sevinc! İnsana,İnama,Yurda,Elə,Ataya və s.qovuşmağın yolu yalnız budur.Oğuz babamız kimi.O,böyüdən olmasaydı,el özünü onun adıyla adlandırmazdı.Nə boydaymış bu Oğuz:bədəncə böyük,balaca? Zarafatcılmış,ya ciddi? Varlıymış,ya yoxsul? Savadlıymış ya savadsız? Bəlkə görünüşcə mənə bənzəyirmiş,ya mən ona bənzəyirəm? Ola bilməzmi? Mənim enim-boyum barədəki bilgilər sabah kimə bəlli,kimə gərək olacaq? Bu Oğuznamələrin yazanı kimdir? Məsələn 1987-ci ildə “Yazıçı” nəşriyyatında çıxmış “Oğuznamə”nin.Axı bu hikmətlər göydən düşməyib.El onu meydanda xorla da deməyib – yaratmayıb.Söz yox ki,yazanı olub,ancaq o,yazıçı balacalığına sığmayıb.Deməli,bu Oğuznaməni səbəbsiz,umacaqsız,kitabsız – birbaşa sevən yazıb.O ənənəyə öz xırdaca payımı vermək istədim.“Oğuz sözü”nü “oğuznamə” anlamında işlətdim.“Deyim” sözünü janr kimi,məsələn,“Aforizm” anlamında.Əziz oxucular! Mən sizin hamınızla dost kimi,qardaş kimi danışmaq istədim.Çöldə çobanla da,mərhum Xudu 354 Məmmədovla da,Şoferlə də,Mirəli Seyidovla da,Pambıqçıyla da.Lal-karla da,Bülbüllə də.Məni simasızlıqda qınamayın – mən Mütləqçiyəm,mənim bir simam var – mən İnsanı sevirəm,İnsana pərəstiş edirəm.Kimində İnsanın özünə,kimində İnsanlıq imkanına.Axtarsanız,bu kitaba toplanmış oğuz sözlərinin hamısında həmin sevgini,həmin pərəstişi taparsınız.Atamız var olsun! 1990-cı il,13-14 yanvar,Bakı.355 Sonsöz əvəzi:ATA SÖZÜ – VİRDİMDİR Göylər mənim göz oylağım,Yerlər Ana Yurdumdur.Azərbaycan od-ocağım,Bir ömürlük dərdimdir.Dərdə qarşı dərmanım – Ata sözü – virdimdir! Köküm Yerin bu üzündən O üzünə işləyir.Ayağımı Elburusla Himalaylar dişləyir.Maqnit kimi sarır məni,Ata Sözü gəl deyir! SƏHƏRLƏR “Atam – Mütləqim! Ağlıma işıq ver! Ürəyimə qüvvət ver! İradəmə qətiyyət ver! Yalana uymayım,Çirkaba bulaşmayım,Günaha batmayım – özümə yad olmayım!”.GÜNORTALAR “Atam – Mütləqim! Yalanla görüşdüm – yalançı olmadım,356 Çirkabla görüşdüm – çirklənmədim,Günahla görüşdüm – günahkar olmadım,Qəbahətlə görüşdüm – əyilmədim.Rəzalətlə görüşdüm – barışmadım,özümə yad olmadım! Ağlım işıqlıydı,Ürəyim qüvvətliydi,İradəm qətiyyətliydi! Atalıydım – Mütləqliydim!”.AXŞAMLAR “Atam – Mütləqim! Günüm keçdi.Sənə bir addım da yaxınlaşdım! Məni Özünə qovuşdur! Ağlımı – ağlınla,Qəlbimi – qəlbinlə,İradəmi – iradənlə İşıqlandır! Sənə layiq olum!” Ağlım işıqlansın ki,tez nəticələr çıxarmayım,isti-soyuq küləklərə tez uymayın.Yersiz zarafatlar eləyim – ciddiliyim artsın! Daha səbrli olum.Şərə-şərlə,zora-zorla cavab vermək istəklərim sönsün.Amalıma sevgim mütləq olsun:– gələnin qabağınca oynamaq,gedənin dalınca ağlamaq naşılığından qurtarım.Əhvallarımı daha yaxşı idarə eləyə bilim,işgüzarlığımın əhvallarımdan asılılığı azalsın.Mənə kömək ol,qolumdan tut,Atam – Mütləqim! Ulum – Yolum! Mənə kömək et – Sənə layiq olum! 357.Ürəyim qüvvətlənsin ki,hədələrə,təhqirlərə,söyüşlərə,döyüşlərə,həbslərə hazır olum.İstiyə,soyuğa,aclığa,susuzluğa,yuxusuzluğa dözümüm artsın.Evimdən,balalarımdan,arvadımdan ayrılığa dözümüm artsın.Belə çağlarda özümü bədbəxt saymayım.Amalımda,Atamla,Ocağımla bir olmaq duyğumu heç vaxt heç yerdə itirməyim.Mənə kömək ol,qolumdan tut,Atam – Mütləqim! Ulum – Yolum! Mənə kömək et – Sənə layiq olum!.İradəm qətiyyətlənsin ki,duyduqlarımı,düşündüklərimi,bildiklərimi,dediklərimi eləyim.Amal yükündən çiynimi düşəni fərəhlə çəkim."Elə Amallaşım ki,Amaldan başqa həyatım olmasın! Elə əməlləşim ki,Amalım həyatlaşsın! Elə kamilləşim ki,daxilimdə şərdən əsər-əlamət qalmasın!".Mənə kömək ol,qolumdan tut,Atam – Mütləqim! Ulum – Yolum! Mənə kömək et – Sənə layiq olum! 358 KİTABI QATLARKƏN.(Nəşriyyatdan)Bu kitabın əlyazması filosof-tənqidçi Asif Ataya (A.Əfəndiyevə)rəyə göndərilmişdi.Hörmətli filosofumuzun yazdığı rəyin oxucular üçün də maraqlı olacağını nəzərə alaraq,burada onu verməyi məsləhət bildik.ASİF ATA (Filosof-tədqidçi A.Əfəndiyev)ÖZÜMLƏŞİN–ÖZÜMLƏŞDİRİN Kitab ÖZÜMLÜYƏ çağıran hikmətli,cəzbli fikirlər silsiləsidir – Yurd Sözüdür.Yurddaş izharıdır,deyimdir – təravətli,bötüv.İdraklandıran,İnamlandıran kitabdır."Yeni Oğuz Sözü" – onun çapını zəruri hesab edirəm.Mübahisə doğuracaq deyimlər əsasən iki məsələylə bağlıdır:Din və Atalıq.Hər ikisi haqqında öz mülahizələrimi bildirirəm.Müəllif yazır:"Dini ilə dünyəvi bir-birinin əksi deyildir,çünki dünyəvi olmayan təlim,ideologiya yoxdur.Din yalnız hər hansı başqa bir ideoloji sistem qədər "xalqın tiryəkidir"".Burada dinin ideoloji məqsədlər vasitəçisi olması həqiqəti söylənilir.Sırf ruhani din tarixdə olmayıb,siyasət dinə,demək olar ki,həmişə yiyələnib,din bayrağı altında imperiyalar yaranıb,göy amalı əksər hallarda yer əməlinə tabe olub – hökmdarlara qalıb dünya.Müəllifin yazdığında dinçilərin izzətinə toxunacaq bir şey görmürəm.359 Aşağıdakı sözlər də dinçilərin ləyaqətinə heç cür toxunmur:"Məhəmməd İnsanı öz Allahına qurban elədi"."Məhəmməd insanların Allahlarını əllərindən aldı,yoğurdu,yapdı,özü üçün bir Allah yaratdı".Yeri-göyü yaradan Allaha,qəzavü qədər,qismət Allahına,o dünya,cənnət-cəhənnəm Allahına inanmağa,Dinçinin haqqı var; onlara inanmamağa,İnsanın daxilindəki mənaya,mahiyyətə inanmağa Mütləqçinin (Dinçi olmayanın,ancaq Mütləqə inananın)haqqı var; yoxsa hansı plyuralizmdən danışmaq olar?! "Mübahisəsiz kitablar" çox yazılıb və onların çoxu zibil yeşiyinə qismət olub.Ateizm kultunu din kultuyla əvəz eləmək olmaz,bu çox fəlakətli siyasi oyundur."Məhəmməddə dünyəvilik – yəni maddiyyatçılıq,dinilikdən – yəni ruhaniyyatçılıqdan qat-qat üstündür" – fikrində də təhqiramiz bir şey görmürəm.Məhəmmədçilik – xilafat yaratdı – zalım,müstəbid imperiya – Babək qatili.Peyğəmbərlik – hökmdarlığa yaradı,müqəddəslik qəsbkarlaşdı.Dinçilər azad fikirliləri dabanından soyurdular bir vaxt,indi ateistlər dinçilərə qılıqlanmaq üçün qeyri-dinçilərə divan tutacaqlar deyəsən! Müəllifin Məhəmmədlə,islamla bağlı fikirlərini olduğu kimi çap etmək lazımdır:demokratiyanın həşəmətli elanı dövründə dinçilərdən gizlənmək – çox bayağı siyasətbazlıqdır.Kitabda müəllifin Atalıqla bağlı bir silsilə riqqətli izharları var."Atamın üz qoyduğu torpaq haqqı,mən xalqdan və onun Atasından,yəni öz Atamdan başqa heç kəsdən heç nə öyrənmədim"."Bir Ata,Bir İnam,Pir Bakı (Müqəddəs şəhər,Ulu qala),Bir ad-Türk!" "Birliyinizdən dünyaya işıq düşməlidir,çünki siz Atalısınız".360 "Türk Eli özünü o vaxt tanıyacaq ki,özünə Atasının gözüylə baxacaq".Bu sözlərdə əzəli,əbədi Türk ənənəsi yaşayır.Türkdə Atalıq,Ata – ta qədimdən müqəddəs sayılmış,səcdəyə layiq bilinmişdir:– müəllif həmin müqəddəs hala çağırır ki,bu da kitabın əsas məziyyətlərindən biridir.İnamımız özümləşməlidir.Mütləqləşməlidir,qəzavü qədər mütiliyindən,cənnət-cəhənnəm cəhalətindən,huri-pəri işrətindən azad olmalıdır.İdrakımız özümləşməlidir – ehkam zəncirini qırmalıdır.Mənəviyyatımız özümləşməlidir – Göysüzlük həqarətindən xilas olmalıdır.Mart,1991-ci il.Bakı.362 SAFRUH YENİ OĞUZ SÖZÜ (Deyimlər)САfРУХ НОВОЕ ОQУЗСКОЕ СЛОВО (Раzmışlеniə)(На аzеrbаyDcаnскоm əzıке)Бакu – 1991 Redaktoru İ.Sevda Rəssamı A.Jabin Bədii redaktoru Mir-ağa Texniki redaktoru M.Məmmədov Korrektoru X.Şahbazova Nəşriyyatın direktoru Q.İSMAYILOV Mətbəənin direktoru A.QULİYEV Yığılmağa verilmiş 02.10.1990.Çapa imzalanmış 03.06.91.Kağız formatı 70x100 1/32.Mətbəə kağ.N-1.Yüksək çap üsulu.Fiziki çap vərəqi 15.75.Şərti ç.v.22,05.Uçot nəşr.Vərəqi 12,08.Tirajı:30 000.Sifariş 328 Qiyməti 3 manat Azərbaycan Respublikası Mətbuat Komitəsi “İşıq” nəşriyyatı Qoqol küç.6.