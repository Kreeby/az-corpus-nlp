1 2 3 Müşfiq XAN MİLANAYA MƏKTUB detektiv roman 4 5 İnsan məntiqinin gücündən qaynaqlanan xəfiyyə ədəbiyyatının oxucularına “Milanaya məktub” adlı növbəti romanımı təqdim edirəm.“Sonuncu hədiyyə” və “Yataqdakı qa-til” əsərlərindən oxucuların tanıdığı açılmayan qətllər üzrə baş müstəntiq – Sato ləqəbli Saday Oğuz yenə də iş başındadır.Roman Azərbaycanın şimal rayonlarından birində dəniz sahilində yerləşən istirahət mərkəzində bədbəxt hadisə görüntüsü verilən,əslində isə planlaşdırılmış qətlin ifşa olunması üzərində qurulmuşdur.Hadisələr iki gün ərzində – avqust ayında cərəyan edir.Hər şey boks üzrə dünya çempionunun dənizdə boğulması ilə başlayır.Xəfiyyə ilə qatil arasındakı gərgin mübarizə və müəmmalı cina-yət sirrinin açılmasına şahidlik etmək istəyirsinizsə,bu,sizin axtardığınız romandır.Ən xoş arzularımla,Müşfiq XAN Redaktor:Elxan Elatlı Korrektor:Rövşən Yerfi Dizayn və qrafika:Teymur Fərzi Qapaq fotosunda:Nora Allahverdi Müəllif fotosu:Muradxan Hüseyn Texniki redaktor:Bəxtiyar Ələkbərov ISBN:9 7 8-9 9 5 2-4 0 5-2 2-4 Müəllif hüquqları qorunur.Müəllifin razılığı olmadan kitabın təkrar nəşri və əsər əsasında film çəkilişi qəti qadağandır.Haqqında ətraflı:Wikipedia Açıq Ensiklopediyada (az.wikipedia.org)Elektron poçt:bioloq@list.ru Müəlliflə əlaqə:(+99412)511 65 84 Facebook / Twitter:Müşfiq XAN (rəsmi səhifə)/ Müşfiq Xan Bloq:mushfiqxan.wordpress.com www.hedefnesrleri.az “XAN” nəşriyyatı / 2014 Müşfiq XAN / 2014 6 1 Cinayət saatı:07:38 Yer:X* rayonu,dəniz sahilindəki istirahət mərkəzlərin-dən biri Avqust ayının mənasız və darıxdırcı günlərindən biri bu dəfə sahildəki istirahət mərkəzində dincələn insanlar üçün ölüm xəbəri ilə açıldı.Səhər saatlarında dənizdə bo-ğulan şəxsin ölkə idmanında tanınmış simalardan biri ol-duğu deyilirdi.Getdikcə daha çox azğınlaşan dalğalar sahildə nəm qumun üstündə dünən günortadan cızılan hərfləri,bura gələn sevgililərin ara-sıra çəkdikləri ürək rəsmlərini,uşaqla-rın özünəməxsus formada hazırladıqları qum evcikləri və qalacıqları yuyub aparırdı.Adətən günorta saatlarında – dəniz suyunun çimmək üçün ən ideal vaxtında burada adam əlindən tərpənmək olmurdu.İndi isə hava küləkli olduğu üçün çimərlik geyimində yaxınlıqdakı köşklərdə məyus halda oturub çay içən,yüngül qəhvəaltı edən adamlar daha çox gözə dəyirdi.Çoxları isə hələ də səhər dənizdə boğulmuş Roma adlı idmançı haqqında danışır,hadisənin təfərrüatlarından məlumatı olmayanlar isə şa-hidlərdən nəsə öyrənməyə çalışırdılar.Hadisə bu sabah erkən saatlarda baş verdiyi üçün hələ ki,nə şahid tapıl-7 mışdı,nə də mərhumun suda boğulmasını “gördüm” de-yən olmuşdu.Baş vermiş hadisə zamanı dünyasını dəyişən şəxs ta-nınmış adam olduğu üçün diqqət çəkməyən şübhəli fak-tın olub-olmamasının araşdırılması tapşırılmışdı.Bu gün İdman və Turizm Nazirliyindən Baş Prokurorluğa hadisə ilə bağlı xüsusi məktub daxil olmuşdu.Buna görə də pro-kurorluğun açılmayan qətllər üzrə baş müstəntiqi Saday Oğuz hadisə yerinə gəlmişdi.Prokurorluq Sato ləqəbi ilə tanınan bu əməkdaşın bütün dəlisovluqlarına rəğmən ha-disədə şübhəli məqam varsa,vaxt itirmədən aşkara çıxa-racağına əmin idi.**** Cinayətdən 4 saat sonra Sato hadisə yerinə çatanda meyit artıq rayon mərkə-zinə yaxın olan təcili tibbi yardım məntəqəsinə aparılmış-dı.Dənizdəki xilasetmə dəstəsindən verilən məlumatda hadisənin bir neçə saat əvvəl baş vermiş boğulma olduğu təsdiqlənmişdi.Məlumatda dənizdə boğulan şəxsin 29 yaşlı Roma adlı Bakı sakini olduğu bildirilirdi.Sato hadi-sə yerində təhqiqat aparan əməkdaşların və tibbi eksperti-zanın rəyi ilə tanış olub yanında dayanan rayon sakininə xilasetmə dəstəsinin işçilərini çağırmasını xahiş etdi.– Dima,səni istəyirlər.Bir az cəld ol,– Kərim dənizin ləpədöyən yerindəki köşkdə oturan qırx yaşlarındakı ada-ma səsləndi.Dima növbəni təhvil versə də,bir saat olardı 8 ki,davam edən istintaq prosesinə görə getməsinə icazə verilməmişdi.Dənizin səngimək bilməyən dalğalarına ba-xıb sakitcə siqaretini sümürürdü.Restoran sahibinin çağı-rışından sonra narazı halda Sato ilə Kərimin dayandığı yerə doğru gəldi.– Bəs Fariz hardadı? – üst-başına dəniz yosunlarının qoxusu hopmuş adam onlara yaxınlaşanda Kərim təkrar sual verdi.– Ordadı,– gələn adam onlardan əlli-əlli beş metr aralıda növbəni təhvil vermək üzrə olan baş növbətçini göstərdi.Deyəsən xilasetmə qayığının motorunun və his-sələrinin sazlığını yoxlayırdılar.– Əvvəlcə hadisə haqqında sizin ifadənizi almalıyam,– Satonun təklifi Kərim üçün gözlənilməz oldu.Əs-lində Bakıdan gələn adamın sorğu-sual üçün Dimadan başlayacağını düşünmüşdü.Təəccübləndiyini hiss etdir-mək istəmədi:– Olar.Necə istəyirsiniz,elə olsun.Yol gəlmisiniz.Uşaqlara deyim,yeməyə bir şey hazırlasınlar.– Ehtiyac yoxdur.Ancaq soyuq çaxır olsa pis olmaz.– Baş üstə.Niyə olmur.İndiyə qədər elə bilirdim si-zin kimi əməkdaşlar iş başında içmirlər.Bunu sözarası zarafata salıb vəziyyəti düzəltmək üçün tələsik əlavə elədi:– Yerinə düşdü.Hava axmaqcasına istidi.Mən də çaxırı sevirəm.Soyuq olanda ləzzət edir.Deyərəm bu saat buz da gətirərlər.– Siz içməsəz yaxşıdı,hələ ifadənizi almamışam.Həm də iş başındasız,– Sato sınayıcı nəzərlə restoran sahibinə baxıb onun yersiz zarafatına ironiya ilə qarşılıq 9 verdi.Nəzakətsizlik etdiyinin fərqinə varması çox çəkmə-di.Amma üstünü vurmadı:– Xahişi edirəm,Romanın dənizdə boğulması haqqın-da bildiyiniz bütün təfərrüatları danışın.Və bir də onunla X* rayonuna gələn ukraynalı qız.,– nə idi adı? – Milana,– Kərim bir neçə saatda dəfələrlə eşitdiyi adı düşünmədən xatırladı.– Bəli,işçilərinizə tapşırın ki,onu da çağırsınlar.Gö-rüşməliyəm.**** – Hadisədən nə vaxt xəbər tutdunuz? – Səhər saat 9:30 olardı.Dünən müştərilər gecə saat-larına qədər yeyib-içdiklərinə görə yuxusuz olmuşam.Onsuz da günortaya qədər adam az olur.Buna görə də işləri uşaqlara tapşırıb bu gün bir az yatmağı planlaşdır-mışdım.– Restoran saat neçədə açılır? – Səhər 8-də artıq iş başlayır.Amma bu gün bir saat gecikiblər.– Səbəbini deyə bilərsiz? – Dediyim kimi,gecə hamı yorğun idi.İcazə verdim ki,doqquza qədər dincəlsinlər.– Səhər restorana hamıdan əvvəl kim gəlib? – Ofisiantlarımızdan biri açır həmişə.– Şübhəli nəsə görməyib? – O gələndə hadisə artıq baş veribmiş.– Nə vaxt gəldiyini bilirsiniz? – Dəqiq xatırlamır.Amma saat 9-dan tez olub.10 – Hadisədən xəbər tutanda nə etdiniz? – Mənə aşpazımız xəbər verdi.Romanın dənizdə bo-ğulduğunu eşidəndə tələsik geyinib sahilə gəldim.Rəh-mətlik boksçu idi.Yəqin ki,bilirsiniz,iki dəfə dünya çem-pionu olub.Müştərilərimizdən çoxu onu tanıyır.Mən ha-disə yerinə çatanda təcili yardım maşını artıq getmişdi.– Dima,– Sato bir az aralıda ifadə vermək üçün növ-bəsini gözləyən adamı səslədi.– Kərim,siz gedə bilərsi-niz.11 2 Prokurorluğun baş müstəntiqi səhər saatlarında suda boğulan adamın boks üzrə bir neçə dəfə dünya çempionu olduğunu X* rayonuna gələndə artıq bilirdi.Hadisənin maraqlı tərəflərindən biri də məhz dünya çempionunun ölümündə hansısa şübhəli məqamın olub-olmadığını araşdırmaq idi.Hələlik Sato üçün müəmmalı görünən yeganə məqam Romanın boksdan əvvəl uzun müddət üz-güçülüklə məşğul olmasına baxmayaraq,sakit havada də-nizdə boğulmasıydı.Bu,ağlabatan deyildi.Çempionun əvvəllər professional üzgüçülüklə məşğul olduğunu rayo-na gələrkən saytlarda Roma haqqındakı köhnə idman xə-bərlərində rastlamışdı.Şöbədəki dostu Gündüzdən Ro-manın sağlıq durumunu araşdırmasını,mərhum da son vaxtlar ürək-damarla bağlı problemin olub-olmamasını öyrənməyi xahiş etmişdi.**** – Romanı Farizlə birlikdə xilas etmisiniz? – Sato xila-setmə qrupunun işçisinə ona maraqlı olan ilk sualı verdi.– Mən orda idim,– Dima bayaq oturduğu köşkü gös-tərdi.Çox yorğun idim.Siqaret çəkirdim.Nə vaxt yuxuya getdiyimi indi də dəqiq xatırlamıram.– Səhər də hava belə küləkli olub? – Xeyr.Hava çox sakit idi.Dənizin yaxınlığında səhər tezdən demək olar ki,adam olmur.Burada camaat gecə 12 əyləncəsinin yorğunluğunu günorta saatlarına qədər yat-maqla çıxarır.– Fariz baş növbətçidir axı.Nə əcəb özü iş başında ola-ola növbə müddətində sənin yatıb dincəlməyinə icazə verir? – Biz dostuq.Dediyim kimi,mən yorğun idim.Hava da sakit olduğu üçün elə bir işimiz yox idi.Necə olsa,bir neçə saatdan sonra növbəni təhvil verəcəkdik.Sakitlik idi.Nə yalan deyim,o,“Bir az mürgülə,bəlkə özünə gəldin.Mən yorğun deyiləm”,–deyəndə lap ürəyimdən oldu.– Yuxuya getməmişdən əvvəl axırıncı dəfə Farizi görəndə o harda idi? – Sahilin 10-15 metrliyində qayıqda idi.Səhərin me-hindən üşümüşdüm.Termosdan özümə çay süzdüm.Onu da səslədim.“Sən iç,mən də gəlirəm”,– dedi.Bun-dan sonrasını xatırlamıram.– Saat neçə olardı? – Yeddi olardı.– Dəqiq xatırlaya bilərsiniz? – Oturmağa gələndə saata baxmışdım.Növbəni təh-vil verməyimizə düz beş saat qalırdı.Fikirləşdim ki,vax-tımın bir saatını burada öldürə bilsəm yaxşı olar.– Növbəni 12:30-da təhvil verirsiniz? – Bəli.Oturandan sonra təxminən 15-20 dəqiqəyə iki-üç siqaret çəkib,çay içdim.Sonra da dediyim kimi,yuxu-ya getmişəm.– Nə vaxt ayıldınız? – Fariz qışqırıb məni köməyə çağıranda yerimdən dik atıldım.Qayıq sahilə yaxın dayanmışdı.Fariz boğulan adamı qayığa çıxarmağa çalışırdı.Tələsik qaçıb kömək et-13 dim.Amma biz onu sahilə çatdıranda artıq nəbzi dayan-mışdı.– Kim yoxladı? – Mən.Fariz özünü çox itirmişdi.Rəngi ağappaq idi.Dayanmadan Romaya kömək etməyə,süni tənəffüs ver-məyə çalışırdı.Mən “Fariz,o ölüb”,deyəndə dəli kimi qışqırdı.Sonrasını da yəqin ki,özünüz bilirsiniz.– Aha,– Sato başının işarəsi ilə onunla razılaşdığını bildirdi.– Gedə bilərsiniz.Farizə deyin onunla söhbət etmək istəyirəm.– Dima,– Sato uzaqlaşmaq üzrə olan növbətçini yeni-dən çağırdı.Beş-altı metr aralıda ayaq saxlayıb geriyə qayıdan adama əlinin işarəsi ilə narahat olmamasını bil-dirdi.Hər iki əlini ağzının kənarlarında boru kimi cütlə-yib unudubmuş kimi bayaqdan bəri beynində cavab tap-maq istədiyi sualı indi verdi:– Çayını içmişdi? Dima yenicə tamamladıqları söhbəti xatırlayıb tələsik dilləndi:– Bəli.– Əminsiz? – Sato bunu pıçıltı ilə soruşdu.Çünki ar-tıq bu vaxt Dima onun bir addımlığına qədər gəlib çıx-mışdı.– Məncə içmişdi.Oyananda Farizin soyuq havalar üçün qayıqda gəzdirdiyi gödəkcəsi çiynimdə idi.Üstəlik ona süzdüyüm stəkan da boş idi.Sahilə – mənim oturdu-ğum köşkə gəldiyinə əminəm.– Sağ olun,– Sato dostcasına əlini onun çiyninə qoyub əlavə etdi:14 – Xahiş edirəm,hələlik söhbətimizin məzmunu ilə bağlı Farizə heç nə deməyin.3 Satoya artıq məlum idi ki,hadisə səhər 7-9 radələri arasında baş verib.İki saat müddət isə hansısa cinayəti tö-rətmək və izi itirmək üçün kifayət qədər inandırıcı görü-nürdü.Amma hələlik ortada ölümün bədbəxt hadisə,ya-xud cinayət səbəbi ilə baş verməsinə dair yetərli fakt yox idi.Restoran sahibi Kərimin və xilasetmə dəstəsinin kö-məkçi növbətçisi Dimanın ifadələri tibbi ekspertizanın ilkin rəyinə uyğun gəlirdi.Hər şey patoloji anatomiya birliyinin qərarından asılı idi.Sato isə üzməyi əla bacaran,fiziki hazırlıqlı bir adamın sakit havada dənizdə boğul-masına inanmırdı.Üstəlik bir az əvvəl dostu Gündüz şöbədən zəng edib Romanın hər hansı bir ürək-damar xəstəliyinin olmadığını,tamamilə sağlam olduğunu mə-lumat vermişdi.Açılmayan qətllər üzrə baş müstəntiqə bəlli olan bu səbəblər hadisənin cinayət olduğuna dair şübhələrini daha da artırırdı.Sato,Fariz növbəni təhvil verənə qədər Dimanın oturduğu köşkün ətrafına nəzər salmağa macal tapdı.Termos,stəkan əvəzi istifadə edilən termos qapaqları və gödəkcə olduğu kimi dururdu.Taxta masanın yaxınlığın-dakı siqaret kötükləri isə hansısa yeni versiya yürütməyə imkan vermirdi.Gecədən müştərilərin atdığı siqaret kö-tükləri Dimanın çəkdikləri ilə qarışmışdı.Bundan başqa dostunun dediyinə görə Fariz də hərdən çəkirdi.Köşkün 15 yanında qumun üstündəki çay qalığı və təxminən siqaret uzunluğundakı küldən başqa şübhəli heç nə görməyən Sato fikirli halda çömbəldiyi yerdən dikəldi.İctimai yer-lərdə baş verən cinayət hadisələrini araşdırmağa buna görə nifrət edirdi.Belə olanda bütün cinayət detalları qarışır,izlər əl-ayaq altında qalır.Təkcə bu kiçik ərazidə – bir köşkün ətrafında dörd müxtəlif markalı siqaret kötüyü saymışdı.“İki saat”,– astaca öz-özünə pıçıldayıb beynində ixti-sar etməyə çalışdı.Bu qədər zaman aralığını təhlil etmək boğulma faktı üçün əlçatmaz görünürdü.Kərimin sözləri-nə görə restoran saat 9-da işə başlayıb.Deməli buna qədər köşkləri,masaları səliqəyə salmağa,çay dəmləməyə və digər hazırlıq işlərinə 15-20 dəqiqə və bəlkə də daha artıq vaxt lazım olub.Yəni təxminən 9-un yarısından bir az keçmiş hadisə baş vermiş ərazidə Dima,Fariz və təbii ki,Romadan başqa daha bir adam da olub.Əgər Dima saat 7-yə qədər oyaq olduğunu və bu vaxt sahildə kənar heç kimin olmadığını söyləyirsə,zaman daha da qısalır.“De-məli,təxminən saat yarım”,– Sato hesablamağa başladı.Farizin saat 7-dən sonra sahilə gəlməsini,gödəkcəsini Di-manın çiyninə salmasını nəzərə alsa,bu da təxminən 10-15 dəqiqə vaxt itkisi deməkdir.Əlbəttə ki,adam köşkə ayağını basan kimi Roma gəlib özünü dənizə atmayıb.“Bu heç inandırıcı deyil”,– Sato versiyalardan birini çıx-daş etdi.Üstəlik Farizin Roma boğulandan sonra,yaxud əvvəl köşkə gəlməsi özündən başqa heç kimə bəlli deyil-di.Sümürülmədən öz-özünə yanıb külə dönmüş siqaret kötüyü barəsində düşünürdü ki,Farizin ona yaxınlaşdı-ğını gördü:16 – Məni görmək istəmisiniz? – baş növbətçi çatar-çat-maz dilləndi.– Bəli.Zəhmət olmasa keçin oturun.– Bilirəm,növbədən çıxmısız,yorğunsunuz.Amma hadisə haqqında bir də mənə danışmağınızı istəyirəm,– Sato qayğılı halda sözə başladı.– Başa düşürəm.Əlbəttə.Baş növbətçi bunu deyib yuxusunu qovmağa çalışırmış kimi gözlərini ovub sözə başladı:– Romanı əvvəllər tanımasam da,burada görəndən sonra Bakıdan dincəlməyə gələn adamlardan eşitmişdim ki,dünya çempionudur.Turnirlərdən birində erməni id-mançısına qalib gəlib Avropa çempionu olduğunu da de-yirdilər.Yazıq,cəngavər kimi oğlan idi.Məncə əsl idman-çı elə olmalıdır.Gecə əyləncələrinə çox qalmazdı.Çünki iki gündən bir səhər tezdən onu sahildə idman edən gö-rürdüm.Bu,sağlam və gümrah olmağın birinci qaydasıdı – qrafiklə yatıb-durmaq və yeyib-içdiyinə fikir ver-mək.– Siz özünüz belə edirsiniz? – Sato xilasetmə dəstəsi-nin əməkdaşını fikirlərindən ayırdı.– Çalışıram.Amma mənim işim elə idmandı da! Baş müstəntiq əsas mətləbə keçməsini,bayaqdan bəri da-nışdıqlarının onun üçün gərəksiz olduğunu hiss etdirdi:– Siqaretinizdən birini ala bilərəm? – Hə.Əlbəttə.Fariz uniformasının ciblərini eşələyib hansı cibinə qoydu-ğunu unudubmuş kimi nəhayət ki,siqareti alışqanla bir-likdə həmsöhbətinə uzatdı.Satonun siqareti yandırıb da-mağına qoymağı ilə öskürməsi bir oldu.17 – Deyəsən çəkən deyilsiniz,– Fariz azacıq sezilən təbəssümlə işarə etdi.– Zəhrimar kimidir.Həmişə belə tündündən çəkir-siniz? – Sato bu sualı verəndə ürəyində əvvəlcə Farizin,sonra da siqareti icad edənlərin yeddi arxa dönənlərini atəşin söyüşlərlə yad etdi.Bir də ki,Farizin nə günahı var idi axı?! Məgər o,öz sağlamlığını riskə atmaq istəyərdi?! Deyəsən,onu söydüyünə görə peşmanladı da.Amma ye-nə ürəyində.Nə etmək olardı?! Artıq olan olmuşdu.Fari-zin bütün nəsil-nəcabətinin qulaqları cingildəmişdi.– Əslində çox çəkən deyiləm.Belə də,gündə beş ya altı dənə.O da növbədə olanda.Burada vaxt gec keçir.– Sayırsınız? – Nəyi? Gündəlik çəkdiyim siqaretləri? – Aha.– Bekarçılıq əlamətidir,– Fariz bu dəfə dişlərini ağar-daraq başını buladı.– Mənə görə siqaret çəkmək dünyanın ən axmaq məşğuliyyətidi.Sato bunu deyib siqareti söndürmədən masanın taxtaları arasında bir yerə sancdı.– Məncə də.– Hə,zəhmət olmasa hadisə haqqında danışın.Vax-tım çox azdı.– Dediyim kimi,– Fariz qaldığı yerdən başlayıb yenə də uzun-uzadı çərənləməyə başladı.Amma bu dəfə Sato onun sözünü kəsmədi.Görünür adam çoxdanışan idi və irad tutmağın,əsəbiləşməyin də faydası olmayacaqdı.Həm də soyuq çaxırdan sonra baş müstəntiqin də kefi bir az düzəlmiş,həmsöhbətinin isə suyuşirin adam çıxması ürəyincə olmuşdu.18 4 Xilasetmə dəstəsinin baş növbətçisi Farizin danış-dıqlarından sonra Sato demək olar ki,yeni heç nə öyrənə bilməmişdi.Hadisənin yeganə şahidinin ifadəsinə görə Romanın adətkar olduğu kimi bu səhər də dəniz sahilin-də əvvəlcə qaçıb gimnastika etməsi,sonra da üzmək üçün suya girməsi məlum olurdu.Bu isə yeni xəbər deyildi.“Deməli,Roma dənizdə boğulanda Fariz sahildəki köşk-də yuxuya dalan köməkçisi Dimaya səslənib”,– beynində bunu götür-qoy edirdi.Amma Dima ifadəsində Farizin yalnız Romanı qayığa qoyduğu vaxt qışqırıb onu çağırdı-ğını bildirmişdi.“Küçük kimi yatıbmış it oğlu”,– əsəbilə-şib yüksək səslə Dimanın qarasına söydü.Roma boğulan-da Farizin onu çağırtısını eşitməməsinin səbəbi də bu ol-malıydı.**** İstirahət mərkəzi şimal rayonun meşəlik hissəsinə ya-xın ərazidə yerləşirdi.Sato torpaq yol boyu uzanan ağac-lara baxdıqca aylardır davam edən yorğunluq və stresin beynində iz saldığı gərginliyi daha çox hiss edirdi.Bələdçi 6B nömrəli kottecin yanına çatanda dayandı:– Buradır.Milana içəridə təkdir.– Sağ olun.Siz gedə bilərsiz.İçəridəki kreslolardan birinin üstündə sapsarı saçları üzü-nü görünməz edən gənc qadının zəif hiss olunan hıçqırtısı onun hələ də sevgilisinin ölüm xəbərinin təsirindən çıxa 19 bilmədiyini göstərirdi.Dirsəklərini dizlərinin üstündə qo-şalayıb başını aşağı salmışdı.Qapının örtülməsinə etina-sız reaksiya verdi.Gələn adama gözucu baxıb bir az əv-vəlki halına qayıtdı.Sato 23-25 yaşlarındakı bu qadının Ukrayna vətən-daşı olduğunu və ailəsinin 4-5 ay əvvəl Krımda ruslar tə-rəfindən öldürüldüyünü bilirdi.Dünən X* rayonuna gəl-məzdən əvvəl şöbədən ona verilən məlumatda bildiril-mişdi ki,Milana özü də idmançıdır.Azərbaycana da məhz Bakıda keçirilən tennis turnirinə qatılmaq üçün gə-libmiş.Baş verən ailə faciəsindən sonra isə onun həyatı gözlənilmədən alt-üst olmuşdu.Roma ilə tanışlığından sonra o,öz ölkəsinə geri dönmək istəməmişdi.Həyatı bir neçə ayın içində inanılmaz formada üç dəfə dəyişibmiş.Ən yaxın adamlarını itirən gənc qadın qərib ölkədə və ümimiyyətlə bu həyatda yeganə təsəllisini Roma ilə tapır-mış.Bu gün səhər baş vermiş hadisədən sonra isə o,yəqin ki,hələ uzun müddət özünə gələ bilməyəcəkdi.Sato bu barədə düşünüb boş kresloda oturmaq üçün icazə istədi:– Əyləşə bilərəm? Qadın yalnız başının işarəsi ilə etiraz etmədiyini bildirdi.Baş müstəntiq bir neçə ayda həyatında iki dəfə böyük faciə yaşamış bu qadının halına daxilində acıdı.İndi onun sol tərəfində oturan adam qərib və kimsəsiz idi.Hardan başlayacağını,nə sual verəcəyini beynində çək-çevir etdi.Bir istədi ki,əlini onun çiyninə qoyub təskinlik versin.Amma sonra bunun mənasız fikir olduğunu düşünüb vaz keçdi.Qadınsa hələ də əlləriylə üzünü qapayıb astaca ağla-yırdı.Titrəyən çiyinlərindən,hıçqırıb ağlamasından,əllə-20 rinin əsməsindən onun necə əzab çəkdiyini hiss etmək çə-tin deyildi.Sanki bütün miskin və bədbəxt insanların acısı bircə gündə onun içinə çökmüşdü.Milana gözəl qadın idi.Bəlkə də,“gözəldir” ifadəsi bir qadını təsvir etmək üçün ən yaxşısı,təbiətin ona bəxş etdiyi bu sərvəti ifadə etmək üçün ən uğurlusudu.Nə bilmək olar,bəlkə də,Milana kimi qüsursuz qadınlar Al-lahın kişilər üçün lütfüdür.Bəlkə də,əksinə – onları sına-ğa çəkmək üçün yer üzünə göndərilən insan cildinə gir-miş şeytanlardı.“Bəlkələr” Satonu fikirlərindən alıb ta-mam başqa bir aləmə aparırdı.Gözucu qadına baxdı.O,hələ də sakitləşmək bilmirdi.Bu halda ən yaxşısı susmaq idi.Qeyri-ixtiyari ona bir daha nəzər saldı.Baş müstəntiq həyatında baş verən hadisədən sonra qadınlara qarşı izaholunmaz antipatiyasını illərdir özü də dərk edə bil-mirdi.Amma indi ömründə ilk dəfə gördüyü Milanaya qarşı daxilində yaranan rəğbət hissini də başa düşə bilmə-di.Nə idi bu ukraynalı qadında Satonu özünə çəkən cazi-bə?! Cazibə də demək olmazdı.Hansısa məchul səbəbə daha çox bənzəyirdi.Onu əvvəllər görmüşdümü? Axı bu gözlər,saçlar,əllər baş müstəntiqə kimisə xatırladırdı.Bu barədə düşünmək istəməsə də,beynində özündən biixti-yar cərəyan edən fikirlərin təsirindən çıxa bilmirdi.Mila-na nəhayət ki,bir az sakitləşib üzünü ona sarı döndərən-də baş müstəntiq bir anlıq tutuldu.“Selina”,– deyə bey-nindən keçirdi.Deyəsən,yanılmamışdı.Bu qadın ona həddindən artıq çox bənzəyirdi.Lap nağıllarda deyildiyi kimi – elə bil bir alma idilər,iki yerə bölmüşdülər.21 İndilərdə qadın qayğılı halda üz-gözünə dağılmış nəm saçları səliqəyə salmağa çalışırdı.İnanılmaz pərişan görünürdü.Sato isə qeyri-ixtiyari bir neçə dəqiqəlik Seli-nanı,onunla ilk tanışlığını,ayrılmasını,sonuncu dəfə Ba-kıdakı görüşlərini xatırladı.“Uğursuz münasibət idi”,– ürəyində öz-özünə bunu pıçıldayıb tez də düzəliş etdi:– Daha doğrusu,gərəksiz münasibət idi.22 5 Cinayətdən 5 saat 35 dəqiqə sonra – Xahiş edirəm hadisə haqqında şübhələriniz varsa,gizlətməyin.Mən Romanın boğulma faktını araşdırmaq üçün Bakıdan gəlmişəm.O idmançı idi.Uzun müddət üzgüçülüklə də məşğul olub.Sizcə bu qabiliyyətləri olan adamın sakit havada dənizdə boğulması mümkün idi? Baş müstəntiqin giriş nitqindən sonra qadın yenə də özünü saxlaya bilməyib hönkürtü ilə ağlamağa başladı.– Bağışlayın.Hələ də inana bilmirəm.,– cavab ver-mək,şəhərdən gələn əməkdaşa hadisəyə aydınlıq gətir-mək üçün kömək etmək əvəzinə söhbəti uzatdığına görə üzürxahlıq etdi.– Sizi başa düşürəm.Ailənizdən sonra onu da itir-məyiniz çox ağırdır.Hər qadın bu yükü qaldıra bilməz,– Sato təskinlik verib bu dəfə nəhayət ki,sol əlini Milananın çılpaq çiyninə qoydu.Qadın ürəklənib daha da yüksək səslə ağlamağa başladı.Getdikcə daha dərindən və tez-tez nəfəs alır,arabir titrəyirdi.İri və bədəninə biçilmiş mütə-nasib döşləri sanki sinəsi ilə birlikdə hansısa ritmik melo-diyayla sinxron rəqs etməyə çalışırdı.– Qorxuram.Üşüyürəm.Mənə kömək edin ,– qa-dın bunu deyib əllərini ayaqlarının dizdən yuxarı çılpaq hissələrində gəzişdirdi.Əynindəki qısa ağ şort eyni rəngli qolsuz maykaya uyğun xüsusi zövqlə seçilmişdi.Başqa vaxt olsaydı Sato bunun ona çox yaraşdığını da deyə bi-lərdi.23 – Qorxmayın,– baş müstəntiq fikrini tamamlaya bil-mədi.Milananın ona sarılması ilə beynində sıraladığı su-allar bir anlıq pərən-pərən oldu.Bu qucaqlamada bütün arzuları darmadağın olmuş məsum bir qızcığazın mə-sumluğu vardı.Onu sakitləşdirməyə çalışdı.Ayağa qalxıb yatağın üstündəki nazik örtüyü qadının çiyinlərini örtmək üçün gətirdi.**** – İndi necəsiniz? Danışa bilərik? – Aha,– Milana başı ilə razılığını bildirdi.– Şübhələndiyiniz kimsə var?,– baş müstəntiq ən va-cib sualından başladı.Bilmək olmazdı,sonra qadının halı yenə pisləşərsə,nəsə öyrənmək müşkülə dönəcəkdi.– Xeyr.Kimdən şübhələnə bilərəm ki?! Burada heç kimi tanımırdıq – Milana nəhayət ki,tamamilə sakitləşdi.– Bəlkə burada sevgilinizin ədavəti olduğu kimsə var imiş? Sizin xəbəriniz olmayıb.– Roma sakit adam deyildi.Biz ilk tanış olduğumuz günlərdə onun ən çox belə dəlisovluqlarını sevmişdim.Demək istəyirəm ki,yaraşıqlı olması ilə bərabər,bir az da belə,necə deyim davakar xüsusiyyətindən xoşum gəlirdi.Amma bu çox çəkmədi.Yəni onun bu xüsusiyyətlərini sevməyim.Bir-iki aydan sonra başa düşdüm ki,Roma ət-rafdakılarla münasibətlərində də problem yaşayır.– Yəni demək istəyirsiniz ki,son vaxtlar yola get-mirdiz? 24 – Xeyr,belə demək istəmirdim,– qadın bir anlıq pərt oldu.– Biz bir-birimizi sevirdik.O məni dəlicəsinə sevir-di.Əksəriyyət azərbaycanlı kişilər kimi Roma da çox qıs-qanc idi.Amma yaşadığımız həyat təkcə ikimizdən ibarət də deyil ki.– Neçə aydır birlikdəsiz? – Sato dəqiqləşdirmək üçün soruşdu.– Yeddinci aya keçib.Keçmişdik daha doğrusu.,– qadının səsinə qatı kədər çökdü.Dodaqları səyrisə də,ağlamadı.İndi günlərdir ac-susuz qalmış adamlar kimi zəif səslə danışırdı.– Neçə gündür gəlmisiniz buraya? – İyirmi gündən çox olar,– bunu deyib xatırlamağa çalışdı.– Sabah 25 gün olur.– Dünənki gecə haqqında danışa bilərsiniz? Aranızda mübahisə-filan olmamışdı? Ümumiyyətlə dünənki gün nə iləsə fərqlənməmişdi? – O,tez yatırdı,– qadın çiynindəki örtüyə bir az da möhkəm bürünüb fikrinə davam elədi.Axşam sahildəki restoranda birlikdə yemək yedik.Bir az ordan-burdan söhbət etdik.Daha doğrusu mən danışır-dım.O da həmişəki kimi daha çox qulaq asırdı.Sonra bu-ra qayıtdıq.Saat 11 olardı.Televizoru açıb idman proq-ramlarından birinə baxmağa başlayanda mən hamama girdim.Yorğun idim.Düşünmüşdüm ki,bu dəfə Roma kimi tez yatım.Yaxud da onunla birlikdə.Amma qurula-nıb çıxanda o televizoru söndürüb yatmışdı.Orqanizmini çox yaxşı tərbiyə etmişdi.Bilirsiniz,mən də idmançıyam,ən azından rejimi mənə tanış idi.Roma isə fərqli idi.Heç vaxt yuxulu,yorğun,qayğılı görünməzdi.İndiyə qədər 25 hansısa proqrama baxa-baxa,yaxud əlində kitab yatıb qaldığını görməmişdim.Yorulduğunu hiss edəndə istira-hətini gecikdirmirdi.Mənsə həmişə bax belə,– Milana bu-nu deyib əyilib televizorun pultunu götürərək tanış bir poza aldı.Bu vəziyyətdə o bütün gözəlliyinə rəğmən “mətbəx xalaları”na daha çox bənzəyirdi.Sato onun bu hərəkətindən sonra qadının eyninin bir az açıldığını hiss edib indi beynini məşğul edən suallara daha rahat cavab tapa biləcəyinə xeyli sevindi.– Həmin gün də eyni şey təkrarlandı.Qucağımda pult yatıb qalmışdım.Romanın televizoru söndürdüyünü və örtüyü üstümə çəkdiyini hiss etdim.Məncə çox gec idi.– Sonuncu dəfə həmin vaxt gördünüz onu? – Aha.– Yəni sonra yuxuya getdiniz.Doğrumu anlayıram? – Üstümü örtəndə bir anlıq ayıldım.Nəsə narahat yatmışdım.Saatı soruşdum.“Gecdir,yat” – dedi.– Sonra yerinə qayıtdı? – Xeyr.Həyətə çıxdığını gördüm.– Əminsiz? Baxın,bu çox vacib faktdır.Bəlkə yuxulu olmusuz,dəqiq xatırlamırsız? – Mümkün deyil.Dedim axı sizə,dünən bir az nara-hat yatmışdım.Roma qayıdana qədər oyaq idim.On də-qiqə keçməmiş qapının örtülməsini eşitdim.Qayıtmışdı.“Niyə yatmırsan?” – deyə soruşdum.“Yatıram”,– deyib yaxınlaşıb məni öpdü.Sonra yerinə girdi.– Milana,xahiş edirəm bir daha dəqiq xatırlayasız.– Nəyi? – Roma dünən gecə oyananda və ikinci dəfə yatmağa qayıdanda saat neçə olardı? 26 – Saatdan xəbərim olmayıb.Yəni nə qədər istəsəm də xatırlaya bilmərəm.Amma hava çox sərin idi.Yəni avqust ayı üçün soyuq saymaq olardı.Pəncərədən gördüm ki,hava qaranlıqdır.Bəlkə də gecə saat 3-4 imiş.– Sizcə Roma oyaq olduğunuzu bildiyi üçün tez qa-yıtmış ola bilərdi? – Nə demək istədiyinizi tam anlamadım.– Sizinlə açıq danışacam.Ola bilərdimi ki,oyaq oldu-ğunuzu hiss etdiyinə görə on dəqiqədən sonra qayıdıb.Siz təkrar yuxuya gedəndən sonra yenidən çıxıb.– Nə üçün axı? Gecələr bir dəfə ayılıb təmiz hava al-ması hərdən olurdu.Amma sizin dediyiniz kimi ikinci dəfə oyanmasını və həm də bunu planlaşdıraraq etməsini ağlım almadı.– Bəlkə kiminləsə görüşü var idi? – Gecənin o saatında? – Axı dediniz saatdan xəbəriniz olmayıb,– Sato dəqiqləşdirməyə çalışdı.– Yəni çox gec idi.– Ola bilməzdi ki,sizin xəbər tutmağınızı istəməsin? Yəni gizli görüş olub.Sato bunu deyib nəzərlərini qadının üzündə cəmlədi.Milanın baxışları indi daha nüfuzedici idi.– Anlayıram,siz Romanın hansısa qadınla görüşdü-yünü düşünürsüz.– Mümkün deyil? – Bu ola bilməz.Mən çox həssasam.Belə bir münasi-bət olsaydı çoxdan bilərdim.Baş müstəntiq dostu Gündüz vasitəsilə öyrənə bil-mişdi ki,dünya çempionunun bir neçə məşuqə saxlaması 27 ilə bağlı söhbətlərdə həqiqət var.Amma bu barədə xəbər-lər mətbuat və ictimaiyyət arasına çıxmamışdı.Romanın sağlamlığında hər hansı problemin olmadığını öyrənən-dən sonra Sato hadisənin qısqanclıq zəminində törədil-məsi versiyasının üzərində dayanmışdı.Odur ki,şöbə-dəki dostundan Romanın yaxın çevrəsindəki adamlardan qadınlarla münasibətlərini araşdırmağını istəmişdi.İndi Milana ilə söhbətində baş müstəntiqin sonuncu sualları məhz bu şübhəyə yönəlmişdi.– Hadisəni sizə kim xəbər verdi? – Bir polis işçisi mobil telefonla zəng edib dedi.Ro-manın telefonu ilə.Mənə bir az gec xəbər vermişdilər.– Hər gün o vaxt oyanırdı? – Aha.Saat 7-də oyanıb məşq etmək üçün saat yarı-ma yaxın sahildə olurdu.– Evdə də soyuq su ilə yuyunurdu? – Bu prosedura illərdir özünü alışdırmışdı.Tənbəl deyildi.Soyuq su vannalarına öyrənmək üçün gündə heç olmasa iki dəfə belə duş almalısan.Bunu mənə də öyrə-dirdi.Amma sonra mən vaz keçdim.– Deyirsiniz saat yarıma qədər sahildə olurdu.Ləngi-diyi vaxtlar olurdu? – Demək olar ki,xeyr.Təxminən 9-un yarısı kottecə qayıdıb məni oyadırdı.– Siz o vaxta qədər yatırsınız? – Deyəsən sizin də yatmaqla aranız yoxdu? Anidən hər ikisi verdikləri sualların yersiz olduğunu hiss edib susdular.28 6 Milananın hadisə haqqında danışdıqlarında az-çox şübhəli məqamlar olsa da,baş müstəntiq istədiyi nəticəni ala bilməmişdi.Sato isə qadının sevgilisi haqqında daha çox bilgi verəcəyini,boğulma faktı olaraq təsdiqlənən ölü-mün şübhəli məqamlarına işıq salacağını düşünmüşdü.Görünür iş gözlədiyindən daha çox uzanacaqdı.Bir az əv-vəl Bakıdan rəisinin zəng etməsi isə qanını lap qaralat-mışdı.Rəhbərlik hadisənin sabaha qədər tamamilə aydın-laşdırılmasını tələb edirdi.Belə bir durumda gənc xəfiy-yənin dünya çempionunun bədbəxt hadisə səbəbi ilə dün-yasını dəyişməsi faktını təsdiqləməkdən başqa çarəsi qal-mırdı.Bu isə yolverilməz idi.Ukraynalı tennisçinin nəyə görə öz ölkəsinə geri dön-məməsi versiyası üzərində baş sındırmağa çalışdı.İndiki zamanda belə hadisələrə nadir hallarda rastlanılır.Real həyatda bu kimi münasibətlər bütün çərçivələrlə və ya-şam simmetriyaları ilə paradoks halındadır.Gənc bir qız böyük bir heyətlə xaricə gedir.Sonra gözlənilmədən bu ölkədə kiməsə aşiq olur və yaxınlarının yanına qayıtmır.Sato hadisələrin başvermə ardıcıllığını bir neçə dəfə ardı-cıl sıra ilə nəzərdən keçirdi.Qadının ailə faciəsindən son-ra hadisələrin gedişatı daha inandırıcı görünürdü.Amma məhz bu detalı – Milananın anasının və qardaşının bir ne-çə ay əvvəl Krımda baş verən hadisə zamanı həlak olması faktını etibarlı mənbələr yoxlayıb təsdiq etmişdilər.Hətta Milananın ailəsi ilə münasibətlərinin yaxşı olmadığı da dəqiqləşdirilmişdi.Hərçənd ki,qadın Sato ilə söhbətində ailəsi barəsində ötəri danışmışdı.29 Ölümlə bağlı yeni versiyalar peyda olduqca mülahi-zələrində hədəf nöqtəsindən uzaqlaşdığını hiss edirdi.Əgər Romanın ölümü cinayət hadisəsi idisə,qatil olduqca tədbirli davranmış,qurduğu plana uyğun hərəkət etmiş olmalıydı.Günlərdir onu izləmiş,yaxud nəzarət altında saxlamış ola bilərdi.Hər gün səhər 7-də qalxıb sahilə get-məsini,9-un yarısı qayıtmasını da əzbər bilirmiş.Amma mərhumun fiziki hazırlıqlı olduğundan ehtiyatlanıb özü ilə sonradan cinayət aləti hesab olunacaq nəsə götürməli idi.Hadisə yerindəsə belə bir maddi dəlil tapılmamışdı.Tibbi ekspertizanın rəyində də meyitin üzərində hər han-sı zorakırılıq,yaxud boğuşma izləri olmadığı qeyd olun-muşdu.Yanıla bilərlərmi?! Telefonun yaddaş kitabçasın-dan rayon prokurorunun nömrəsini tapıb zəng vurdu.Özünü təqdim edib yubanmadan mətləbə keçdi:– Baxın,hadisəni tam aydınlaşdırmaq üçün sabaha qədər vaxtımız var.Rəhbərlikdən bu işlə bağlı məni tələs-dirirlər.Təzyiq göstərirlər də deyə bilərəm.– Sizi anlayıram cənab baş müstəntiq.– Tibbi ekspertizanın həkimi təcrübəli adamdır? – Bəli,əlbəttə.Siz nədənsə şübhələnirsiniz? – Hələlik bu barədə heç nə demək istəmirəm.Amma məncə tibbi ekspertiza çox kiçik bir detalı nəzərdən qaçı-rır.– Nəyi?! – rayon prokurorunun heyrətli səsi telefonda açıq-aşkar sezildi.– Doğrusu mən də bilmirəm.Amma ipucunun olma-ması mənə mümkünsüz görünür.Hər şey bu qədər pro-fessionallıqla baş verə bilməz.– Siz Romanın öldürüldüyünü düşünürsüz? 30 – Mən iki saatdan sonra patoloji anatomiya birliyinə gələcəm.Fürsətiniz olarsa,görüşərik.Şübhələrimi bir da-ha dəqiqləşdirməmiş qəti heç nə deyə bilmərəm,– Sato saatına baxdı.İki saatdan sonra iş saatını keçmiş olacaq-dılar.Əgər prokurorluq işi tez-tələsik bağlamaq istəmirsə,işdən sonra onun gəlməsini gözləyəcəkdilər.Telefon danışığından sonra yaxınlıqda şam ağacları-nın kölgəsində qoyulmuş kiçik masaların birində özünə yer seçdi.Çay sifariş verib X* rayonuna gələndən sonra hadisə ilə bağlı görüşdüyü adamları və onların ifadələrini müqayisə etmək istəyirdi.Romanı öldürmüşdülər.Bu,hər hansı bir intuisiya səbəbi ilə gəldiyi qənaət deyildi.Baş müstəntiq təcrübə-sinə və hadisə baş verən ərazi yaxınlığında apardığı qısa-müddətli təhqiqatına əsasən versiyasının doğruluğuna əmin idi.Qatil qüvvətli,yaxud hansısa cinayət alətindən istifadə edən biri olmalı idi.Qısqanclıq zəminində törədil-məsi ehtimalı üzərində daha çox dayanmışdı.Çünki isti-rahət üçün bura gələn adamların əksəriyyəti bir-birini ta-nımır.Tanış olmayan insanların konflikti isə ya pul,ya qadın üstündə ola bilərdi.Nəzərə alanda ki,normal in-sanların istirahətə gedərkən bütün var-dövlətlərini yığıb özü ilə aparması mümkünsüzdü.Bu halda Sato ehtimalla-rını daha çox ikinci versiya üzərində qurarsa,qatilin ifşa olunmasının sürətlənlənəcəyini düşündü.**** İstirahət mərkəzi rəhbərliyindən istədiyi sənədi bir-iki dəqiqə əvvəl gətirmişdilər.Kağızda Satonun soruşdu-31 ğu adamların,həmçinin Roma ilə Milananın qaldığı kotte-cin qonşuluqlarındakı adamların adları,təvəllüdləri,gəl-dikləri və gedəcəkləri tarixlər xahiş etdiyi kimi yerli-ye-rində qeyd olunmuşdu.Baş müstəntiq sənədə nəzər salıb gərəkli məlumatları bloknotunda qeyd etdi:1.Roma,29 yaş,kottec № 6B 2.Milana,24 yaş,kottec № 6B 3.Fariz,31 yaş,xilasetmə dəstəsi,baş növbətçi 4.Dima,38 yaş,xilasetmə dəstəsi,kiçik növbətçi 5.Aydın,29 yaş,kottec № 6A 6.Nəzrin,22 yaş,kottec № 6A 7.Kərim,41 yaş,restoranın sahibi 8.Pərviz,33 yaş,kottec № 6C,şair-jurnalist Qeydlərini tamamlayıb siyahıdakı ilk adamı işarələ-di.Sonrakı üç adın qarşısından isə kiçik “+” işarəsi yazdı.Qonşuların hamısını danışdırmaq lazım idi.Dünən gecə hadisə ilə bağlı qeyri-adi nəsə baş vermişdisə,kimsə gör-müş olmalıydı.Sato az əvvəl yaranan bu ehtimala getdik-cə daha çox inanmağa başlayırdı.Tələsik çayını içib ayağa qalxdı.“Ən yaxşısısı çay imiş”,– beynində xəfif rahatla-ma hiss edib dodaqaltı pıçıldadı.“Şairdən bir şey çıxmaz,yaxşısı budur əvvəlcə Aydını danışdırım”,– deyə düşü-nüb 6A kotteci istiqamətinə yönəldi.32 7 Cinayətdən 6 saat sonra – Ötən gecə saat neçədə yatmısız? Baş müstəntiqin sualı bu dəfə planlaşdırılaraq öldü-rüldüyü ehtimal edilən dünya çempionunun kottec qon-şusuna ünvanlanmışdı.Bu,Aydın idi.– Dəqiq yadımda deyil.Amma həmişəki kimi çox gec idi,– qıvrım saçlarının ucları günəşin yandırıcı şüalarının təsirindən kürən rəng almış gənc düşünmədən cavab ver-di.– Saatı xatırlamağınızı xahiş edirəm.– Uzanıb kinoya baxırdım.Aydın bir qədər fikrə gedib davam etdi:– Saat 3-ü təzə keçirdi ki,bitdi.Siqaret yandırıb həyə-tə çıxdım.Əynim nazik idi.Qalın paltar da götürməmişik.Otaqda çəkmək istədim.Amma Nəzrin tüstünün iysinə dözə bilmir,öskürək tutur.– Çox sağ olun.Bütün detalları izah edirsiniz.Təəssüf ki,yatdığınız saatı hələ də deməyibsiz.– Dediyim kimi,10-15 dəqiqə dayanıb qayıtdım.– Dayandınız,yoxsa siqaret çəkdiniz? – Əlbəttə ki,siqaret çəkməyə çıxmışdım.Siz nəyə görə belə qəribə suallar verirsiniz? Yoxsa məndən nədəsə şübhələnirsiniz? 33 – Qətiyyən! On,yaxud on beş dəqiqə bir siqaret üçün uzun müddət deyil? – Mən ikisini çəkdim.– Yenə olmadı.Baş müstəntiq Aydıngilə gələrkən 6A kottecindən xeyli aralıda rast gəldiyi siqaret qutusunu xatırladı.– Yox,lənət şeytana! Daha doğrusu üç.Bəli,üçünü çəkmişdim.– Baxın,indi ümumiyyətlə olmadı,– gənc xəfiyyə və-ziyyəti tam aydınlaşdırmaq üçün bu dəfə təcrübə apar-malı oldu.– Əmimin qəbri haqqı,cəmi üç siqaret çəkmişdim.Sato onun bu barədə yalan danışmadığını anlayıb davam etdi:– Soyuq hava idi və siz üşüməyinizə baxmayaraq iki,yox,lənət şeytana,üç siqaret çəkmisiz dalbadal.Yəni bu qədər çox çəkirsiniz? – həmsöhbətinin yalan danışmasın-dan sonra əsəbiləşən baş müstəntiq söz atdı.– Bəli.– Amma bayaqdan bəri bir dənəsini də olsun çəkmə-misiz.Hesabla siz oyaq olanda hər 5,yaxud 10 dəqiqədən bir siqaret yandırırsız,– bunu deyib masanın üstündəki qara “Mond” markalı siqaretə işarə etdi.Belə nadir mar-kaların adətən ölkə gömrüyündən qeyri-leqal yollarla gə-tirildiyini bilirdi.Digər tərəfdən qutunun üzərində aksiz markasının olmaması da işi asanlaşdırırdı.Eyni marka-dan olan boş siqaret qutusu 6A kottecinin ətrafında da Satonun diqqətini çəkmişdi.– Bilmirəm necə izah edim.İndi bir az həyəcanlı-yam.34 – Məncə əksinə olmalıydı.Nə isə,bunu adlayaq.Dü-şünək ki,dediyiniz kimidir.Gecə siqaret çəkməyə düşən-də şübhəli,maraqlı,yaxud sizin üçün qeyri-adi nəsə gör-dünüz? – Xeyr,– Aydın xatırlamaqda özünü əziyyətə salma-yıb azacıq pauzadan sonra qətiyyətlə dilləndi.– Xahiş edirəm,bir az da düşünün.Bəlkə Romanı,ya-xud Milananı görmüş olarsınız.– Onlar bizim qonşuluğumuzda qalırlar.Onları görə bilməyim bu qədər anormaldır ki? – Aydın ironiya ilə gü-lümsədi.– Qəribə suallar verirsiniz,onları görmüş olsam belə burada dediyiniz kimi şübhəli ya da ki,qeyri-adi heç nə yoxdur.– Görmüsüz ya yox? – Dedim ki,görməmişəm! Baş müstəntiq onu əzişdirməmək üçün əsəblərini zorla cilovladı.Adam həm yalan danışır,həm də onun verdiyi sualları lağa qoymağa başlamışdı.Bir az əvvəl bu-ra gələndə qonşunun ötən gecə cinayətlə əlaqəsi olan han-sısa şübhəli məqamı gördüyünü düşünmüşdü.İndi isə – Aydının şübhəli davranışlarından sonra bu mülahizəsin-də yanılmadığına başa düşürdü.Sürətlə beynində analiz etməyə çalışdı:Soyuq olduğunu,üşüdüyünü deyən adam 15 dəqiqə-dən çox açıq havada qalır.Qutudakı siqaretlərin hamısı bitənə qədər çəkir.Siqareti bitsə də,evə qayıtmır.Üstəlik bu müddətdə üç siqareti qorxan,yaxud gördüklərindən həyəcanlanan adam çəkə bilər.Çünki Aydının çox çəkən olduğu qətiyyən hiss olunmur.“İndi bir az həyəcanlı-yam”,– deməsi də yalandır.Çünki Sato hələ ki,onun 35 üzündə heç bir həyəcan əlaməti görmürdü.Kifayət qədər soyuqqanlı davranır və sərbəst danışırdı.Hətta onu əsəbi-ləşdirməyə də fürsət tapa bilmişdi.Gecə isə Aydın əməlli-başlı həyəcanlanıbmış.Baş müstəntiq buna əmin idi.Belə olmasaydı dalbadal üç siqaret çəkməz və ən əsası da,qara “Mond”un qutusunu 6A kottecinin qarşısındakı zibil qu-tusuna deyil,özünü şair-jurnalist kimi tanıdan 6C-də qon-şu Pərvizin evinin yaxınlığında yerə atmazdı.Dimanın sözlərinə görə səhər tezdən hava sakit olub.Milana isə ge-cə sərin olduğunu deyirdi.Günortaya yaxın isə külək güclənməyə başlayıb.Aydın gecə 4-də işləmiş həyətə si-qaret çəkməyə düşüb.Həmin vaxt hava artıq soyuyub-muş.Külək var imişsə,siqaret qutusunu sovurub 6A-nın qarşısına ata bilərdi.Bəs nəyə görə siqaret qutusu Aydın-gilin öz kottecinin qarşısındakı zibil qutusunda olmayıb.Əyin-başından təmizkar və mədəni adama oxşayır.Yəni zibili qonşunun qapısına vızıldatmaq əvəzinə yanındakı qutuya atmasını düşünə bilməyəcək qədər qanmaz ola bilərdi?! Sato bunları bir neçə saniyənin içində tələsik beynin-də götür-qoy etdi.Yaxşı başa düşürdü ki,izi itirilən cina-yətlərdə mənasız və xırda detallar çox da işə yaramır.Amma başqa çarəsi də yox idi.Qatilin hansı planla hərə-kət etdiyini aşkara çıxarmaq üçün Aydının dediyi kimi ən “qəribə”,hətta gərəksiz hesab olunacaq detalları uc-uca calamalıydı.Məşhur fikri ürəyində pıçıldadı:“Heç bir şey göründüyü qədər üzdə deyil”.– Siz siqaret çəkməyə çıxanda hava küləkli idi? – Məni ələ salırsınız? Bu nə axmaq suallardı verirsi-niz? Nəzərinizə çatdırım ki,mən Hidrometeoroloji Proq-36 nozlar Bürosunda deyil,orta məktəbdə fizika müəllimi iş-ləyirəm.– Ya sizi istintaqa yalan ifadə verib cinayət izini itir-mə səbəbi ilə nəzarət altına alacam,ya da həmin gecə Ro-manı,yaxud Milananı gördüyünüzü etiraf edəcəksiniz,– Sato bu dəfə hiddətini saxlaya bilməyib sağ əli ilə onun çənəsindən tutub başını özünə tərəf çəkdi.Bir anlıq göz-gözə gəldilər.Aydının qorxduğunu açıq-aydın hiss etdi.– Hava sakit idi.Külək-zad yox idi.Amma dediyim kimi,soyuq idi,– qonşu çənəsini baş müstəntiqin əlindən zorla aralayıb nəhayət ki,onun “axmaq” sualına cavab verdi.– Sonra? – Sonra nə?! – Kimi gördün? – baxın,mənim əsəbilərim yerində deyil.Suallarıma uzatmadan cavab ver.Sato yumruğunu düyünlədi.– Mən heç kimi görməmişəm.Və nəzərinizə çatdırım ki,yoldaş müstəntiq,siz qanun adamısız və ictimai yerdə məni təhdid edirsiniz! – Siz yalan danışırsınız! – Eee! – Aydın əsəbiləşib saymazyana tərzdə ayağa qalxdı.Amma Sato onu çiynindən basıb aşağı oturtdu:– Pərvizin evinin qarşısında kimi görmüşdün dünən gecə? Siqaret qutusunu atdığın yeri deyirəm! Sual Aydının qulağının dibində şillə kimi açıldı.Bir anlıq nə deyəcəyini bilmədi.Tutuldu.– Baxın,yoldaş fizika müəllimi,mən hər şeyi bilirəm.Bura da Bakıdan sənin mühazirələrinə qulaq asmaq üçün gəlməmişəm.Söhbət dünya çempionu olan və ölkə idma-37 nında tanınmış bir şəxsin ölümündən gedir.Görürsünüz? Mənim suallarım o qədər də mənasız və axmaq deyilmiş! – Dünən gecə çox sakitlik idi.Pərvizin kottecinin qar-şısında tanış qadın səsi eşitdim.Özümü saxlaya bilmə-dim.Yaxınlaşıb xəlvətcə baxmağa çalışdım.Milana idi,Pərvizlə öpüşürdü.Qalan hər şeyi bir az əvvəl sizə danış-mışam,– Aydın bunu deyib tələsik siqaret yandırdı.Hə-yəcanını gizlədə bilmirdi.– Milanaya göz qoyurdun? – Xeyr.Siz nə danışırsınız? Mənim sevgilim var.De-mək olar ki,nişanlıyıq.– Başladıq yenə? – Hamımız cavanıq yoldaş müstəntiq,– müəllim mı-zıldandı.– Özünüz də etiraf edərsiz ki,Milana diqqətə alınmayacaq qadın deyil.– Sonra nə oldu? Onların öpüşmə səhnəsi uzun çəkdi və siz də soyuqda titrəyə-titrəyə bu dramatik eşq səhnə-sini izləmək məcburiyyətində qaldınız,– Sato növbəti də-fə söz atıb hesabı bərabərləşdirdi – 2:2.– Həmin vaxt onlar ayrılırdılar.Duyuq salmamaq üçün ordan uzaqlaşdım.– Söhbətlərini eşitmədin? – Xeyr.– Yaxşı,hələlik gedə bilərsiz.– Çox sağ olun.– Hə,yadımdan çıxdı soruşum – hansı meqahers tez-likdə idi? Əzrayıl əlindən qurtulan adamlar kimi sivişib aradan çıxmaq istəyən fizika müəllimi sualdan heç nə anlamayıb geriyə döndü:38 – Nəyi soruşursuz,yoldaş müstəntiq? – Heç,öpüşmə prosesinin tezliyini nəzərdə tutur-dum.Amma səni çox yordum,get,şairdən soruşaram,öz aramızda hesablayarıq.Qonşu heç nə deməyib başını aşağı salıb uzaqlaşmaq istədi.Daha doğrusu uzaqlaşmağa çalışırdı ki,baş müs-təntiq onu yenidən çağırdı:– Aydın müəllim? – Buyurun yoldaş müstəntiq.– Bilirsiniz nə var,sizin yerinizə olsaydım sevdiyim insana xəyanət etmək barəsində ömür boyu düşünməz-dim.Aydının rəngi pomidora dönmüşdü.Hesabsa 4:2 Ba-kıdan gələn baş müstəntiqin xeyrinə idi.39 8 Ölümünə bədbəxt hadisə görüntüsü verilən dünya çempionunun qonşusu – 6A kottecində qalan Aydının ifa-dəsindən sonra bir neçə şübhəli məqama aydınlıq gəlmiş-di.Baş müstəntiq söhbətlərindəki diqqətini çəkən detal-ları bloknotunda ayrıca qeyd etdi.Fizika müəlliminin ifa-dəsindən sonra dünən gecə saat 3 radələrində 6C-də qa-lan Pərvizin Milana ilə görüşdüyü məlum olmuşdu.Sa-to onların münasibətlərinin hansı səviyyədə olduğunu hə-ləlik bilməsə də,həm şairin,həm də ukraynalı qadının ölüm hadisəsinin təfərrüatları haqqında nəsə bildiklərini düşünürdü.Aydının ifadəsindən sonra Milananın yalan danış-ması üzə çıxmışdı.Ötən gecə ilə bağlı ifadəsində qeyd etdiyi fikirlərin doğruluğunu bir daha əvvəldən sona qə-dər analiz etmək lazım idi.Əslində fizika müəlliminin çəkdiyi siqaretin qutusunun Pərvizin kottecinin qarşısın-da tapılmasını baş müstəntiq başqa cür təhlil etmişdi.Daha dəqiqi,Romanın şairlə hansısa mübahisəsinin oldu-ğunu və gecənin sakit saatlarında bunu öz aralarında həll etmək məqsədi ilə qarşılaşdıqlarını düşünmüşdü.Beləcə,heç kimin xəbəri olmadan aralarında olan ədavəti sakitcə çözəcəkdilər.Görünür söhbətləri istədikləri kimi alınma-yıb,yaxud da davakar təbiətli dünya çempionu Pərvizi qorxudub.Ola bilsin əlbəyaxa da olublar.Vaxt itirmədən şairin ifadəsini alıb bu şübhələrini aydınlaşdırmalı idi.40 Tibbi ekspertiza isə meyitin üzərində hansısa zorakılıq,zərbə,yaxud da buna oxşar iz aşkarlamamışdı.Patoloji anatomiya birliyinə gedəcəyini,rayon proku-roru və tibbi ekspetizanın həkimi ilə görüşəcəyini xatır-layıb saata nəzər saldı.Hələ ki,bir saata yaxın vaxt var idi.Pərvizin qaldığı kottecin qarşısında durub ətrafa nə-zər saldı.Aydının sözlərinə görə onlar gecə burada öpü-şürmüşlər,– bunu xatırlayıb girişin 3-4 metrliyində qo-yulmuş iri saxsı gül dibçəyinin yanında dayandı.Fizika müəllimi isə fasadın qurtaracağında olub,– durduğu yer-dən Aydının gecə onları güddüyü istiqamətdə baxıb də-qiqləşdirməyə çalışdı.Bu halda cütlüyün onları kiminsə gördüyünün fərqinə varması çətinləşirdi.Çox güman ki,axşam havanın aydınlıq olmaması da işə yarayıb,– Sato Milananın “hava qaranlıq idi” deməsini xatırladı.Baş müstəntiqi belə xırda şübhəli detallardan daha çox ilk ehtimalında yanılması düşündürürdü.Dünən gecə Aydının Romanı gördüyünü zənn etsə də,həqiqətdə hə-yətdə görünən adamın Milana olduğu isbatlanmışdı.Fizi-ka müəlliminin bu əsnada yalan danışmasını güman et-mək axmaqlıq olardı.Axırıncı sual həmləsindən sonra o,çox qorxmuş olmalıydı və belə bir durumda tələsik,olma-yan hadisə quraşdırması inandırıcı deyildi.Yəni həmin gecə kimi,daha doğrusu kimləri görmüşdüsə,onların da adını çəkmişdi.Sato hələlik bu versiya üzərində düşün-məli olacaqdı.41 **** Cinayətdən 7 saat 20 dəqiqə sonra – Burada tək dincəlirsiniz? Baş müstəntiqin sualı Romanın qonşusu olan Pərviz adlı şairə ünvanlanmışdı.– İmkan versələr dincəlmək istəyirəm.Adam narazı halda qaşlarını düyünləyib siqaretini yan-dırdı.– Sizi kimsə narahat edir? – Səhərdən indiyə qədər doğru-düzgün yazmağıma,oxumağıma fürsət veriblər ki?! Daha nə olmalıdı? Nə var ki,hansısa bir özündənrazı adam dənizdə boğulub! Mən müstəntiqəm,detektivəm,polisəm,nəyəm? Gəlib-gedib məni sorğu-sual edirlər.Şair bunu deyib siqaretdən dərin bir qüllab aldı.– Bunları kiminlə içmisiz? Sato pəncərənin qarşısında qoyulmuş boş araq şüşələrini işarə etdi.– Mənim içki məclislərim təknəfərlik olur,naçalnik.– Yaxşı,görürəm sizi çox yorublar.Buna görə də söh-bəti uzatmayacam.Dünən gecə Milana ilə niyə görüşmüş-dünüz? Aydındı ki,sual gözlənilməz olmuşdu.Pərvizin ləz-zətlə ciyərlərinə çəkdiyi tüstü ani yaranan həyəcan reflek-sindən sonra boğazına qayıdıb öskürməsinə səbəb oldu.Bu,o qədər qəribə baş verdi ki,elə bil nəfəs yolundakı tüstü deyil,ora anidən pərçim olmuş hansısa müəmmalı cisim idi.Toparlanması bir neçə saniyə çəkdi:42 – Siz nə danışdığınızı bilirsiniz? Mənim xalqın arva-dı-sevgilisi ilə işim olmaz! – Nə bilmək olar,yəqin ki,Romadan qorxurdunuz.Axı o sizdən cüssəlidir.Üstəlik də boksçudur.Amma Mi-lana da keçiləsi gözəl deyil.Fikirləşdiniz ki,necə edəsiz? Nəhayət,qərara gəldiniz ki,əlbir olub sizə mane olan qüvvəni aradan götürəsiz,– Sato bunları nəzərə çarpacaq ciddi və inandırıcı tərzdə izah edib,həmsöhbətinə nəzər saldı.– Mən o qadını bir-iki dəfə görmüşəm.Adını da bu gün eşitmişəm.Xahiş edirəm,əmin olmadığınız şeylər haqqında bu qədər arxayınlıqla danışmayın.– Yaxşı,gəlin bir az səmimi söhbət edək,– baş müs-təntiq bunu deyib otaqdakı yeganə stulu onun qarşısına çəkib tərsinə oturdu.– Əyri oturub,düz danışmaq istəyirsiniz? – şair isteh-za etdi.– Açığını bilmək istəyirsinizsə Milana ilə niyə görüş-düyünüz mənim üçün bir o qədər maraqlı deyil.Hətta dünən gecə öpüşməyiniz də.Sato cavabsız suala qarşı həmsöhbətini məəttəl qoyan yeganə faktını irəli sürdü.Hələlik şair haqqında əlində bundan dəyərli və yetərli ola biləcək başqa şübhəli səbəbi də yox idi.Bir anlıq tələsdiyini,bilmədiyi yeni ipuclarını öyrənənə qədər bu sualı verməsinin yanlış addım olduğu-nu düşündü.Amma çarəsiz olduğunu,rəhbərliyin “iş sa-baha çözülməlidi” tapşırığını da unutmuş deyildi.Daxi-lindəki cüzi peşmanlığı yenəcək səbəbi tapması az çəkdi – onsuz da şair elə söhbətin əvvəlindən yalan danışmağa başlamış,Milana ilə aralarındakı münasibəti inkar etməyə 43 çalışmışdı.Elə bunun özü də Pərvizdən şübhələnməsi üçün qaneedici səbəb idi.Arada yaranan zaman boşluğu söhbət iştirakçılarının işinə yaramışdı.Amma ortada inkaredilməz bir fakt var idi.Bu da Pərvizlə ukraynalı qadın arasındakı isti müna-sibətin varlığıydı.Və Sato hələ də şairin cavabını gözlə-yirdi.– Bir şərtlə deyə bilərəm,– qonşu hıqqanıb nəhayət ki,dilləndi.– Şair,sizinlə ətraflı danışmağa vaxtım yoxdu.Baş müstəntiq ayağa qalxıb stulu normal vəziyyətdə düz onun dizlərinin dibində qoydu.Sato bu halda kresloda oturmuş cüssəli və ondan ən azı bir baş hündür olan adamla təxminən bərabər idi.Yerini bir az da rahatlayıb dizləri ilə onu geriyə sıxdı.Özünü ələ almağa çalışırdı.– Söz verin ki,Milana ilə münasibətimiz haqqında heç kim bilməyəcək.– Narahat olmayın,əsas adamın başını elə əkmisiniz ki,bundan sonra istədiyinizi edə bilərsiniz.“İstədiyinizi” xüsusi vurğu ilə dedi.Nəyi nəzərdə tutduğunu şair çox yaxşı başa düşdü.Özündən çıxmağa başlamışdı:– Yox,bu qədər də olmaz! Siz məni şantaj edirsiniz.O,dənizdə boğulub ölüb.Həm də öz əcəli ilə! – Yaxşı,söhbətdən yayınmayaq.Bunu sonra aydın-laşdırarıq.– Milana ilə münasibətimizi bilsələr mənim vəziyyə-tim yaxşı olmayacaq.Şəhərdə Romanın özü kimi başdan-xarab dostları çoxdur.Heç olmasa indilik bunu gizlətmə-liyəm.44 – Şərtinizi dediniz.Sizin xətrinizə bir şey düşünərəm.Amma daha bəsdir,məni yorursunuz.Dünənki gecə haq-qında danışın.– Yoldaş müstəntiq mən şərtimi yox,xahişimi dedim.Şərtimsə budur ki.– Şair! – Sato bu dəfə səbrini basa bilməyib var gücü ilə onu arxaya itələdi.Xoşbəxtlikdən kreslo divara qədər olan yarımmetrlik məsafəni sürüşüb dayandı.– Mən Milanaya aşiq olmuşam.Və o məni sevir! – bu-nu bilmək istəyirdiniz?! – Başqa? – Onu üç həftə əvvəl buradakı diskotekada gördüm.Roma yanında deyildi.Tanışlığımız Milananı rəqsə dəvət etməyimlə başladı.Qalanı da romantik yaşantılardı,siz belə şeylərdən anlamazsınız.Pərviz bir az rahatlanıb əvəz çıxırmış kimi söz atdı.– Dünən saat neçədə görüşmüşdünüz? – Təxminən gecə 3 olardı.– Sənin otağına gəlmişdi? – Sato müsahibinə ötəri nə-zər salıb baxışlarını yayındırdı.– Siz nə danışırsınız? Biz belə risk etmərik! O,Roma-dan çox çəkinirdi.Mənim üçün də pis olardı.On-on beş dəqiqə çəkmədi,qapıda görüşüb bir az söhbət etdik,son-ra ayrıldıq.Söhbət də demək olmazdı.– Roma haqqında nə danışırdı sənə? – Kobud və yovuşmaz adam olduğunu.Hə,bir də tez-tez ona xəyanət etdiyini,onunla maraqlanmadığını deyirdi.– Deyirsən dünən az da olsa,söhbət etmisiz.Nədən danışırdınız? 45 – Dediyim kimi,çox romantik söhbətlər idi.İncimə-yin,sizi aşar naçalnik,– şair dahiyanə nitq söylədiyini dü-şünüb arsız-arsız hırıldamağa başladı.– Ən yadda qalanını de,təfərrüatlar lazım deyil.Sato da öz növbəsində söz atıb qarşılıq verdi.– “Kaş səni beş-altı ay əvvəl tanıyaydım”,– bəlkə sizə çox mənasız gələ bilər,amma dünən gecədən ən çox xati-rimdə qalan budur.– Yaxşı,gec oldu,keçək əsas məsələyə.Romanı necə öldürdünüz? – Onu mən öldürməmişəm! – Sevgiliniz öldürüb? – Əminəm ki,onun bu işlə heç bir əlaqəsi yoxdur.Axı Roma dənizdə boğulub ölüb.Siz nəyə görə bayaqdan bəri israrla onu kiminsə öldürdüyünü deyirsiniz? Şair məzlum bir vəziyyət aldı.– Olsun.Amma kimin öldürdüyünü bilməmiş olmaz-san.Söhbətin uzanması baş müstəntiqin hövsələsini ta-mam daraltdı.– Naçalnik,şairin,üstəlik tənha şairin bir qadına,həm də su pərisi kimi qadına aşiq olması bu qədər qorxu-lu,bu qədər şübhəlidir?! Axı siz məni niyə bu qədər ağıl-sız hərəkətdə suçlayırsınız? – Bəlkə “xalqın arvadı-sevgilisi” ilə görüşdüyünə gö-rə? Şairin bir az əvvəl danışdığı yalanına işarə etdi.– Milana Romanın ölümündə kimdənsə şübhələndiyi barəsində heç nə danışmayıb sənə? – Biz dünən gecədən sonra görüşməmişik.46 – Dediklərini indilik həqiqət kimi qəbul edirəm.Am-ma mən araşdıracağam.Yenidən yalan danışmış olsan və-ziyyətin xarab olacaq,biləsən.Baş müstəntiq sonuncu fikirlərini təmkinlə bildirib,getmək üçün qapıya yaxınlaşdı.Bu adamın otağını diq-qətlə axtarmalı idi.Prokurorluğa gedən kimi həm şairin,həm də Aydının kotteclərində axtarış aparmaq üçün icazə əmri çıxartdırmağı düşündü.Hər ikisi planlaşdırılaraq qətlə yetirilən Romanın qonşuları idi və hər ikisi ifadələ-rində yalan danışmağa cəhd göstərmişdilər.Baş müstən-tiqin təhlilinə görə onların hələ də gizlətdiyi məqamlar ol-malıydı.– Yoldaş naçalnik? – Pərviz qapıdan çıxmaq üzrə olan Satoya səsləndi.Şairin cır və dözülməz səsi bu dəfə lap əsəblərinə toxundu.Geriyə qanrılıb nə soruşacağını gözləmədən:– Şərtin yadına düşdü? – Gecə Milana ilə görüşdüyümü kim görmüşdü? Baş müstəntiq onun verəcəyi sualı doğru təxmin etdiyin-dən məmnun halda şairlə məzələnib getdi:– Mən.İntuisiyasında yanılmamasının və bir neçə dəqiqədə şairin psixologiyasını çözə bilməsinin yaratdığı rahatlıq hissi indilərdə bütün üz cizgilərinə sirayət etmişdi.47 9 Cinayətdən 9 saat 44 dəqiqə sonra Sato şairlə söhbətindən xeyli razı qalmışdı.Əslində bir-iki detal və əlbəttə ki,danışdığı yalan xaricində səmi-mi adama bənzəyirdi.Amma bəzən qorxu insanın daxi-lində islaholunmaz yalanlara yol açır.Üstəlik ortada cina-yət faktı olduğuna görə məsələ bir az da qəlizləşmişdi.Bloknotunda Pərvizin ifadəsindəki şübhəli məqamla-rı qeyd edəcəkdi ki,rayon prokurorundan gələn zəngə ca-vab verməli oldu:– Bəli,gələcəm.Bir azdan çıxıram.Məni gözləyəcək-siniz? Gözucu saatına nəzər saldı.İş vaxtının bitməsinə az qalırdı.– Həm də səbirsizliklə.Gəlin danışın görək hansı əsasla Romanın ölümünün əslində cinayət hadisəsi oldu-ğu qənaətinə gəlmisiniz? Prokuror marağını gizlətmədi.Bakıdan işi araşdır-maq üçün göndərilən açılmayan qətllər üzrə baş müstən-tiqin ölümün bədbəxt hadisə olmadığını bildirməsindən bir neçə saat keçməsinə baxmayaraq,o,hələ də qətlin ne-cə baş verdiyini dərk edə bilmirdi.– Gələrəm,söhbət edərik.Hə,yeri gəlmişkən,mənim sizdən təcili bir istəyim olacaqdı.Romanın kottec qonşu-larının hər ikisinin kirayələdiyi kottecdə axtarış aparma-ğım üçün qərar çıxarmağınızı xahiş edirəm.– Dərhal həll edərəm.48 – Adlarını deyirəm.Qeyd edə bilərsiniz? Baş müstəntiq vaxta qənaət etdiyini,rayon prokurorluğu-na gedənə qədər ona lazım olan sənədin hazır olmasını düşünüb rahatladı.İstirahət mərkəzinin qeydiyyat bölmə-sindən verilən məlumatlara nəzər salmaq üçün bloknotun arasına qoyduğu dörd qatlanmış kağızı açdı.Həm fizika müəlliminin,həm də şairin kirayələdik-ləri kotteclərin nömrələrini,həmçinin soyadlarını bildirib telefon əlaqəsini kəsdi.Qeydiyyat bölməsinin təqdim etdiyi müştərilər haq-qında məlumat vərəqində diqqətini maraqlı bir məsələ çəkmişdi.Şair Pərvizin ay yarımlıq kirayə xərcləri digər müştərilərlə müqayisədə nəzərə çarpacaq dərəcə də az idi.Hətta bu adamın adının qarşısında ödənişlərdə yarıya qədər güzəşt olunduğu da açıq-aşkar qeyd edilmişdi.Şübhəli fakt idi.Necə olmuşdusa,bir saat əvvəl qeyd-lərini götürəndə buna fikir verməmişdi.İstirahət mərkəzi-nin məlumat bürosuna zəng edib bu barədə dəqiqləşdir-mə aparmağa çalışdı.*** Baş müstəntiq tələsməsinə baxmayaraq Milana ilə ye-nidən görüşməyin işə yarayacağını düşünürdü.Bundan sonra tibbi ekspertiza həkiminin iştirakı ilə meyiti yeni-dən müayinə edib cinayətin təfərrüatları haqqında ilkin fikirlərini qətiləşdirməyi düşünürdü.Qeydlərinə nəzər saldı.Məlumat bürosundan cavab gələnə qədər bir neçə məsələni aydınlaşdırmalıydı.Hadi-sə ilə bağlı danışdırdığı adamların adlarını və barələrin-49 dəki qeydlərini yenidən analiz etməyə başladı.Kərimdən lap əvvəl də şübhələnməmişdi.İndi bloknotun ilk səhifə-sində onun adına rastlayıb bir az düşünəndən sonra fikirli halda “Kərim” sözünün üstündən xətt çəkdi.Fariz və Dimanın adını yanaşı yazmışdı.Hər ikisinin ifadələrində şübhəli məqamların varlığı Satonun yadında idi.Amma siyahıdakı əsas şübhəlilərin Pərviz,daha sonra Milana ol-ması fikirlərini qarışdırırdı.Üstəlik Aydın da yalan danış-mışdı.Fizika müəlliminin daha nələri bildiyini mütləq də-qiqləşdirməliydi.Onun özü yəqin ki,hələlik bayaq danış-dıqlarının xaricində başqa heç nə etiraf etməyəcəkdi.Bu-na görə də prokurorluqdan qayıdandan sonra müəllimin sevgilisi Nəzrinin hadisə ilə bağlı bütün bildiklərini araş-dırmağı planlaşdırdı.6A kottecində Aydınla birlikdə qa-lan 22 yaşlı gənc qızın adının qarşısında sual işarəsi qo-yub yenidən siyahının əvvəlinə qayıtdı.Deməli,Pərviz,Aydın və Milana hər üçü ifadələrində ən azı bir dəfə yalan danışmışdılar.Bu artıq məlum məsələ idi.Xilaset-mə dəstəsindən Fariz və köməkçisi Dimanın hadisə baş verən ərəfədə danışdıqlarında isə uyğunsuzluq var idi.Hadisə ilə əlaqələri var idisə,ola bilsin ki,əlbir olublar.Dima yatmasını,soyuq olduğuna görə termosdan özünə və Farizə çay süzməsini xatırlasa da,nə vaxt yuxuya dal-dığını,iş yoldaşının gödəkcəsini onun çiyninə nə vaxt sal-dığını ümumiyyətlə xatırlaya bilmirdi.Bəlkə də xatırla-maq istəmirdi.Nə bilmək olar,hər şey mümkündü,– Sato öz-özünə mızıldanıb qərar verməyə çalışdı.Ola bilər ki,Dima dediyi kimi çox yorğun olub.Amma Roma boğular-kən Farizin onu çağırmasını eşitməməsi o qədər də inan-dırıcı görünmürdü.Yaxşı,əgər cinayəti xilasetmə koman-50 dasının işçiləri törədiblərsə,şairin və fizika müəlliminin bu ssenaridəki yeri harda olub? Bəs Milananın? Qadın nə-yə görə yalan danışsın? Başa düşürdü ki,bu ölüm faktın-dakı cinayət detallarının hamısında Milananın əli var.Sato hadisənin qısqanclıq zəminində,yaxud tamamilə başqa məqsədlə törədildiyi bəlli olmasa da,ukraynalı qa-dın ucbatından baş verdiyini daha çox ehtimal edirdi.Cavabsız suallar davam etdikcə yetkin qərara gələ bilməyəcəyinin fərqinə varıb hirslə bloknotu büküb cibinə qoydu.İstirahət mərkəzinin rəngarəng güllərlə əhatə olun-muş guşəsinin həyətində qoyulmuş iri yelləncəyə oturub yayxandı.Yuxusuzluğun yaratdığı süstlüyü indi bütün ca-nında hiss edirdi.**** Hərdən Satoya elə gəlirdi ki,o hələ də uşaqdı və heç vaxt böyüməyəcək.Zaman keçdikcə həyatın insanın qar-şısında qoyduğu ağırlıqları da ömür boyu hiss etməyəcək.Daha ata-analar da doğma övladlarını küçələrdə atıb get-məyəcək.Baxmayaraq ki,o bunu yaşamışdı,bundan son-ra bir nəfər də olsun körpə bu cür ailə faciəsinin qurbanı olmayacaqdı.Gözlərini bir nöqtəyə zilləyib sanki saf dü-şüncələrinin özü ilə gətirdiyi rahatlığı duymağa çalışırdı.İndi yenə xatırlayırdı ki,12-13 yaşlarında olanda bəzən özü və bir yerdə böyük ailə kimi yaşadığı uşaqlar haqqın-da şeirlər,hekayələr,kitablar yazmaq istəmişdi.Doğru-dan,görəsən niyə yazmadı o vaxt? Niyə davam etmədi axı? Yox,o,bu barədə düşünmək istəmirdi.Nəyə görə yazmadığını xatırlamamalıydı.51 Onun üçün çox ağır idi.Nəinki ata-anasız keçirdiyi uşaqlıq illəri,eləcə də,uşaq evindən ayrılandan sonrakı bütün illər Saday üçün ağrılı-acılı keçmişdi.Bu illərdə o,soyuqqanlı,insanlara yovuşmayan,əsəbi adam olmuşdu.Həyatının ən xoş anları kimi yalnız uşaq evində keçirdiyi illəri yadına sala bilirdi.Həmin sevimli günlərin son nöq-təsini – ən axırıncı anını isə o heç vaxt düşünmək,yada salmaq istəmirdi.O nöqtədə Saday tənha həyatında ən çox sevdiyi insanı – Aynuru itirmişdi.Təkcə bir nəfəri yox,uşaqlıq dostunu,parta yoldaşını,sevdiyi məsumgöz-lü və çəkdiyi acılara şərik olan yeganə insanı,qayğıkeş baxışların sahibini – bəstəboylu həmin şıltaq qızı almışdı həyat onun əlindən.Həm də sərxoş sürücünün törətdiyi ucuz bir avtomobil qəzası ucbatından.*** Onu fikirlərindən indicə diqqətini çəkən adam ayırdı.Şair idi.Əlindəki boş araq şüşələrini qaldığı 6C kottecinin qarşısındakı zibilqabına atıb yenidən otağına qayıtdı.“Alkaş,sənin kimi yaşamağa nə var e?!” – beynindən bu-nu keçirirdi ki,birdən burada şübhəli durum olduğunun fərqinə vardı.Görəsən Pərviz neçə gündür içdiyi araq bu-tulkalarını nəyə görə məhz indi atır? Olmaya gecə,bayaq dediyi kimi tək yox,Milana ilə içib.Onun evini axtaraca-ğımı bildiyinə görə barmaq izlərinin aşkarlanacağından ehtiyatlanmış ola bilər.Yox,bəsit mülahizədi.Əgər belə olsaydı onları zibilqabına deyil,başqa yerə atardı.Lap elə sındırıb ayaqyolunun kanalizasiyasına tökərdi.Bəlkə bu ağlına gəlməyib? Amma necə olsa ərazinin təmizliyindən 52 məsul şəxslər zibilqabıları vaxtaşırı boşaldırlar.Bu halda şairin sevgilisi ilə içdiyi araq şüşəsi də zibillikdəki yüzlər-lə beləsinə qarışıb it-bat olacaqdı.Buna baxmayaraq,şüb-hə yaratmamaq üçün təkcə gecə içdikləri butulkanı da sındırıb ata bilər.Ləngimədən prokurorluğa gedib evi ax-tarış haqqında icazə qərarını götürməli idi.Xatırladı ki,məlumat bürosundan hələ də bir xəbər gəlməyib.Əsəbiləşib yenidən zəng etməli oldu.Deyəsən dünya veclərinə deyil axı! O boyda dünya çempionu işlət-dikləri istirahət mərkəzində öldürülüb,bunlarsa öz aləm-lərindədilər! – Resepşin Aynur.Buyurun – telefon xəttində bayaq-kından daha nəzakətli və mehriban bir səs eşidildi.Məlumat bürosu əməkdaşının adını eşidəndə Sato başında qəribə bir sıxılma və heç vaxt duymadığı şiddətli ağrı hiss etdi.Sanki bir anlıq kimsə beyninə iynə sancdı.Özünü o yerə qoymasa da,birdən-birə mülayimləşib,kövrəlməsi səsindən hiss olunurdu:– On dəqiqə əvvəl sizin əməkdaşlardan birinə 6C kot-tecini kirayələyən Pərviz adlı şəxsə yüksək endirim edil-məsinin səbəbini soruşmuşdum.– Bağışlayın,kim idi danışan? – qız eyni nəzakətlə xəbər aldı.– Bakıdan baş müstəntiq Saday Oğuz,– Sato özünü təqdim etmədiyini indi xatırlayıb tələsik səhvini düzəl-tməyə çalışdı.– Saday müəllim,bir az əvvəlki resepşin növbəni mə-nə təhvil verib.Amma bu barədə heç nə demədi.Zəhmət olmasa,bircə dəqiqə gözləyin əlaqədar şəxsi birləşdirim.Sizə məlumat verər.53 **** Telefon danışığından konkret nəticə hasil olmasa da,şairin restoran sahibi ilə yaxın dost olduqları üzə çıxmış-dı.Pərvizə istirahət mərkəzində yüksək endirim edilmə-sinin səbəbi də bu idi.Sato bloknotunda bir az əvvəl etdi-yi qeydi xatırladı.Kərimin adının üstündən nahaq xətt çəkmişdi.Pərviz isə hələ ki,ən şübhəli adam olaraq qalır-dı.Buna görə onun yaxın dostu da yaxşı-yaxşı araşdırıl-malıydı.Bu dəfə siyahıda ən aşağıda – hamıdan sonra təkrar “Kərim” sözünü yazdı.Beynindəki suallar azalmaq əvəzinə,getdikcə daha da artır və beləcə qərara gəlməsinə əngəl olurdu.Yox,şübhələrinin hansındasa mütləq yanılırdı.Ən başlıcası Dima və Farizdən şübhələnməsi axmaq fikir idi.Hər ikisi xilasetmə dəstəsində uzun illərdi çalışırlar.Onların cina-yət törətmələrini düşünmək çıxılmaz vəziyyətdə qalmaq deməkdi,– Sato bir az əvvəlki təhlilini lənətləməyə başla-dı.Deyəsən axı,çox yorulmuşdu.Yoxsa necə olurdu ki,belə – özündən başqa heç kəsin inanmayacağı qərarlara varırdı? Guya onların qatil olmasına özü inanırdı?! Belə olmayacaqdı.Əvvəlcə Milananı bir daha danış-dırmaq,daha sonra isə yolüstü bütün detalları yenidən götür-qoy etmək lazımdı.Ayaqlarını yerə sürütləyib yel-ləncəyi dayandırdı.Vaxt itirmədən ukraynalı tennisçi ilə görüşməliydi.54 10 Cinayətdən 10 saat sonra – Gəlmək olar? – Sato qapını astaca bir neçə dəfə tıq-qıldadıb,sonra isə içəri girmək üçün icazə istədi.– Buyurun,gəlin.Qapıda onu qarşılayan ağbəniz qadının üzündə bayaqkı məyusluqdan əsər-əlamət yox idi.Saçlarının qarışıqlığın-dan və bədənini dizlərinə qədər zorla örtən qısa ağ xalat-dan hamamdan çıxdığı anlaşılırdı.– Bağışlayın,yenidən gələcəyinizi bilmirdim.Üstümü dəyişim,bu dəqiqə qayıdıram,– qadın bunu deyib vanna otağına keçdi.Çay içirsiniz? – Xeyr,tələsirəm.Sato səbirsiz halda dilləndi.Söhbəti uzatmaq fikri yox idi.Milananın yalan danışmasının səbəbini öyrənib getməliy-di.Əlbəttə bu dəfə də başqa yalanlarla qarşısına çıxma-saydı.Qadın qayıdanda yaranan fürsəti dəyərləndirməyə çalışdı.– Ayaqyolundan istifadə edə bilərəm? – Əlbəttə.Baş müstəntiqin axtardığını tapması uzun sürmədi.Bir-iki dəqiqə sonra cibindəki kiçik şəffaf paketdə Milananın saç nümunələri ilə hamamdan çıxdı.Prokurorluqdan qa-yıdandan sonra Pərvizin evində axtarış aparacaqdı.Əgər şair gecəki görüşləri barəsində yenidən yalan ifadə verib-sə,dediyi kimi,10-15 dəqiqə yox,qadınla birlikdə daha uzun müddət vaxt keçiriblərsə,bunu mütləq aşkar edə bi-55 ləcəkdi.Hər halda hər şey Pərvizin evindən Milanaya aid hansısa nümunənin,yaxud saç telinin tapılmasından asılı idi.Beləcə qarşılaşdırma aparıb şairin ifadəsini yoxlaya-caqdı.– Milana,hadisəni dönə-dönə xatırladıb sizi incitmək fikrim yoxdur,– Sato oturmayıb qapının kandarına söy-kəndi.Qollarını sinəsində çarpazlamışdı.Qadına nəzər saldı.Onun sualdolu baxışları müstəntiqə zilləndi.Sonra nə fikirləşdisə,başını aşağı salıb heç nə demədən susma-ğa başladı.– Vaxtımız çox azdı.Buraya yalan danışmağınızın səbəbini soruşmaq üçün qayıtmışam.Baş müstəntiq gəlişinin məqsədini bildirdi.Sualından sonra qadın başını dikəltsə də,baxışlarında yenə də məc-hul bir qorxu,insanı yumşaldan ürkəklik vardı.– Axı mən bildiklərimin hamısını sizə danışdım.Heç biri də yalan deyildi.– Axı dünən gecə Pərvizlə görüşdüyünüzü gizlətdi-niz,– Sato onu yamsılayaraq eyni intonasiya ilə cavab ve-rib istehza ilə qadının gözlərinin içinə baxdı.Milananın özünü itirdiyini hiss etmək çətin deyildi.– Mən onu tanımıram,– əvvəlcə duruxsa da,nəhayət ki,kəkələyib handan-hana cavab verdi.– Bilirəm tanımırsınız.Burada tanış olmusunuz.Mən-cə özünüzü bu qədər yormayın.Şair özü hər şeyi etiraf etdi.Qadın çaşıb qaldı:– Necə yəni hər şeyi? – Milana,xahiş edirəm məni də,özünüzü də yorma-yın.Əgər Pərvizi tanımırsınızsa,onun “şair” deyəndə 56 söhbətin kimdən getdiyini də bilməməliydiniz.Siz isə sualıma-sualla cavab verirsiniz.Buyurun,növbə sizindir.Dünənki gecə haqqında ətraflı,yerli-yerində danışmalısı-nız.– Mən dediyiniz adamı tanımıram.And içirəm ki,qa-lan bildiklərimin hamısını sizə danışmışam.– Amma Pərvizin kottecinin qarşısında görüşdüyü-nüzü,qucaqlaşdığınızı,öpüşdüyünüzü deməyibsiniz! Sato əsəbiləşib sağ yumruğunu sol ovucunun içərisində sıxdı.– Bu şəxsi məsələdir.Məncə bunun sizin araşdırma-nıza heç bir faydası yoxdur.Romanın ölümü ilə isə qətiy-yən əlaqəsi yoxdur.Qadın baş müstəntiqin onun Pərvizlə münasibətini həqiqətən də öyrəndiyini başa düşüb çarəsiz halda mızıl-dandı.– Bəs nəyə görə əvvəlcə yalan danışdınız? – Mən söz-söhbətlərin hamının qulağına çatacağın-dan,Romadan qorxuram.Qadın havalanmış adamlar kimi sayaqlamağa başladı.– Necə yəni Romadan? O,artıq yoxdur! – Mən Romanın öldüyünə inanmıram.,– bunu deyib göz yaşlarını saxlaya bilmədi.Lənət şeytana! – Sato ürəyində deyinməyə başladı.Bu qadın nə etməyə çalışır axı? Deyəsən məni fikirlərim-dən döndərməyə,izi azdırmağa çalışır.Emosiyalarını bir kənara qoyub,söhbətə təmkinlə da-vam etməyin doğru olduğunu düşündü:– Qorxduğunuzu,bir tərəfdən də tutduğunuz səhv işə görə peşman olduğunuzu anlayıram.Sizi çox yaxşı 57 başa düşürəm.Amma xahiş edirəm,indi yalanlarınızı bir kənara qoyub,bütün bildiklərinizi mənə danışasınız.Baş müstəntiq bunları deyib Milananın qarşısında da-yandı.Qadında sanki onu sakitləşdirən,həddən artıq əsə-biləşməsini önləyən qeyri-adi aura mövcud idi.Sato bunu indi daha çox hiss edirdi.Bayaqkı yerinə qayıtdı.Onun danışmasını gözləyirdi.11 İstirahət mərkəzini prokurorluqdan təxminən 22-25 kilometr məsafə ayırırdı.Sato qarşısına çıxan ilk taksini saxlatdırıb gedəcəyi yeri bildirdi.Yolboyu hadisənin necə baş verməsi ilə bağlı ona bəl-li olan cinayət detallarını bir daha götür-qoy etmək fikrin-dəydi.Milananı iki dəfə danışdırmasına rəğmən əlinə keçən yeganə fakt onun Pərviz adlı şairlə münasibətinin olduğunu öyrənə bilməsi idi.Qadın az əvvəlki ifadəsində onunla görüşdüyünü etiraf etsə də,bundan başqa yeni heç nə deməmişdi.Ötən gecə Roma yatandan sonra – təx-minən 3 radələrində qonşusu ilə xəlvətcə görüşdüyünü,58 tez də qayıtdığını deyirdi.Əgər əvvəlcədən aralarında ra-zılaşıb plan qurmuşdularsa,bunu yalnız Pərvizin kotte-cində saç tapılarsa Milananınkı ilə qarşılaşdırandan sonra müəyyən etmək mümkün olacaqdı.Ukraynalı qadın yatağının üstündə olan kitabın ona Pərviz tərəfindən hədiyyə olunduğunu da gizlətməmişdi.Baş müstəntiq bu kimi xəyanətlərdə qarşı tərəflərdən biri-nin sirrin üstü açılmaq təhlükəsi yaranarsa,şübhə yarat-mamaq üçün qayıdarkən özləri ilə nəyisə gətirmələrini bi-lirdi.Şair də belə etmişdi.Gecə Romanın ayılıb Milananı yanında olmadığını görə biləcəyi ehtimalını öncədən bil-miş,qadından ayrılarkən ona bəhanə olaraq öz kitabların-dan birini vermişdi.Bunu düşünən adam əlbəttə ki,gizli görüşdüyü qadına yaxalanarlarsa,nə danışacağını da ba-şa salmış olmalıydı.Hər halda Pərviz və Milanadan sava-yı,kənardan daha bir şahidin – Aydının ifadəsinə görə gecə saat 3 radələrində onlar həqiqətən də birlikdə olub-lar.Təəssüf ki,fizika müəllimi onların saat neçədə görüş-düklərini,yaxud tam olaraq neçədə ayrıldıqlarını görmə-mişdi.Fikirlərini bloknotundakı sonuncu qeydlərinin üzərində cəmlədi.Kərimin cinayət vaxtı yatması heç bir şübhə yaratmırdı.Dediyi kimi,gecə saatlarına qədər işləyən restoran,müş-tərilərin bitmək bilməyən çeşidli sifarişləri normal halda insanı hədsiz yora bilər.İstirahət mərkəzinin rəhbərliyi də dünən gecə saatlarına qədər müştərilərin çox olması faktı-nı təsdiqləmişdi.Bu halda Kərimdən şübhələnməsi üçün yeganə səbəb onun şairlə dost olması idi.Bu da mümkün idi ki,Pərviz,Kərimlə münasibətindən istifadə edib on-dan xəbərsiz təkbaşına nə isə planlaşdırıbmış.Amma şair 59 xeyli cüssəli olmasına baxmayaraq,Roma ilə tək bacara bilməzdi.Nəzərə alanda ki,hadisə dənizdə törədilib,Pər-vizin belə bir cinayəti heç kəsin köməyi olmadan törətmə-sini düşünmək ağılsızlıq kimi görünə bilərdi.İkinci adam – cinayət iştirakçısı mütləq olmalıydı.Sato bu barədə baş sındırmağa çalışırdı ki,telefonuna gələn zəng ona mane oldu:– Yoldaş baş müstəntiq,icazə verin sizə şad xəbər verim.Rayon prokurorunun həyəcanlı səsi eşidildi.– Olmaya qatili tapmısınız? – Yox,onu siz tapacaqsınız.İndi tibbi ekspertiza həki-mi ilə birlikdə meyitin təkrar müayinəsindəyəm.Mərhu-mun sağ çiynindən aşağı – bazu nahiyəsində dərinin üs-tündə yaraya oxşar çox qəribə bir iz aşkarlamışıq.– Amma ilkin müayinədə bu barədə qeyd yox idi.Baş müstəntiq narazı halda dilləndi.Başa düşdü ki,onun israrından sonra meyit daha diqqətlə tədqiq olunub.Prokurorun xətrinə dəyəcəyindən ehtiyatlanıb nisbətən mülayim tərzdə fikrinə davam etdi:– Amma dediyiniz kimi,bu əla xəbərdi.Mən də çat-maq üzrəyəm.Nə izi olduğunu müəyyən edə bilmisiniz? – Hələlik xeyr.Patoloji anatomiya birliyinin mütəxəs-sisi də iki-üç dəqiqədən sonra burada olacaq.Məncə tapa bilərik.– İz hansı diametrdədir? – Təxminən barmaq ucu böyüklüyündədi.– Oldu.Hə,bir də qonşu kotteclərdə axtarış aparmağım üçün icazə yazmağı unutmamısınız? – Masanın üstündədir,sizi gözləyir.60 **** Rayon cinayət-axtarış şöbəsinin əvvəlcə işə etinasız yanaşmasından əsəbiləşsə də,indicə aldığı xəbər ürəyincə olmuşdu.Çox güman ki,tapılan iz qatilin cinayət aləti olaraq istifadə etdiyi cismə aid idi.İz haqqında düşünmə-yə çalışdı.Suda boğulan,yaxud qəsdən batırılan adamın qolundakı barmaq ucu böyüklüyündə izi kəskin toksiki maddə və ya yüksək dozalı narkotik maddə çəkilmiş iynə,zəhərli ilan sancması və elektrik cərəyanı vurması yarada bilərdi.Daha müxtəlif üsulların varlığı barəsində də düşünmək lazım idi.Sato dənizin çimərlik hissəsində su ilanlarına dəfələr-lə rastlamışdı.Amma zəhərsiz olduqlarına görə təhlükəli olmadıqlarını bilirdi.Eyni zamanda sağlam bir adamın,həm də Roma kimi bir idmançının su ilanının dişləmə-sindən sonra yaralanıb,sonra isə huşunu itirib dənizdə boğulmasının mümkün olmadığını da başa düşürdü.Məhz bu səbəbdən ölümün cinayət hadisəsi olduğu bir daha öz təsdiqini tapırdı.Aşkarlanan yaraya bənzər izin varlığı qatilin fiziki hazırlıq cəhətdən Romandan üstün olması,yaxud onun cinayət sırasında tək olmadığına dair ehtimalları şübhə altına alırdı.Əgər cinayət aləti varsa,deməli qatil,hadisəni gözlənilməz həmlə ilə təkbaşına da törədə bilərdi.Amma qatilin cinayəti planlaşdıraraq ki-minləsə əlbir törətməsini də inkar etmək doğru deyildi.Rayon prokurorunun telefon zənginə qədər etdiyi qeydlərinə baxdı.Pərvizin iş birliyində olduğu şəxs haq-qında düşünmüşdü.Bloknotun yeni səhifəsini açıb yuxa-61 rıdan “Pərviz” yazdı.Daha sonra aşağıdan eyni sırada “Milana”,“Kərim” və “Aydın” adlarını qeyd edib hər bi-rini tək-tək şairin adı ilə birləşdirdi.Təəssüf ki,ehtimal etdiyi bu cinayət birliyi sxemində ən inandırıcı və uğurlu görünəni “Pərviz-Kərim” idi.Sato isə restoran sahibinin bu cinayəti törətdiyinə,yaxud qatillə əlbir olduğuna inan-maq istəmirdi.Bütün bu şübhələrinin sonunda şairin hələ də yalan danışdığı açıq-aşkar bəlliydi.Nə düşündüsə,işini ehtiyat-lı tutmaq üçün Bakıdakı dostu Gündüzə zəng edib tanı-dığı ən yaxşı kriminal laboratoriya əməkdaşını təcili X* rayonuna göndərməsini tapşırdı.Baş müstəntiq DNT analizində gecikmək,yaxud xəta-ya yol vermək istəmirdi.Dostuna zəng etməsinin səbəbi də bu idi.12 Cinayətdən 10 saat 32 dəqiqə sonra – İlkin rəyinizdə mərhumun səhər saat 8-9 radələ-rində öldüyünü bildirmisiniz.Bu barədə fikrinizi dəyiş-məmisiniz? Sato tibbi ekspertizanın qırx yaşlarındakı həkiminə baxıb dəqiqləşdirməyə çalışdı.Meyitin ətrafında onlardan başqa rayon prokuroru,patoloji anatomiya birliyinin mütəxəssisi və kimya labo-rotoriya əməkdaşı olan gənc qadın dayanmışdı.62 – Xeyr,bu dəqiqdir.Əks halda avqust ayında hava-nın hərarətini nəzərə alaraq meyit artıq çürüməyə başla-malı idi.– Nə qədər müddətdə? – Bu orqanizmin fiziki durumundan aslı bir göstərici-dir,– tibbi ekspertiza həkimi eynəyini çıxarıb izah etməyə başladı.– Çürümə əsasən bu nahiyədə hiss olunan göyərti ilə özünü biruzə verir,– əlindəki eynəklə meyitin qarın nahiyəsini işarə etdi.Sonra isə digər hissələrə yayılmağa başlayır.Açıq havada,yaxud otaqda milçək sürfələrinin sayının artma dinamikasına əsasən hadisənin nə vaxt baş verməsi ilə bağlı xeyli dəqiq məlumat vermək mümkün-dü.Suda olan cəsəd üçün isə bu qüvvədə deyil.Bundan əlavə çay sularında çürümə daha sürətlə baş verir.Dəniz və göldə isə suyun duzluluq dərəcəsindən asılı olaraq çü-rümə prosesi 36-48 saatdan sonra başlaya bilər.Əlbəttə ki,soyuq havalarda daha uzun müddət tələb olunur.– Barmaq izlərini necə,heç cür tədqiq edə bilmərik? – Bilirsiniz,cənab baş müstəntiq,şüşə və metal üzə-rində barmaq,yaxud ovuc izləri olsaydı,hamısını aşkarla-ya bilərdik,– tibbi ekspertizanın həkimi ləngiyərək tərəd-düdlə cavab verdi.Növbəti dəfə söhbətə patoloji anatomiya birliyinin əməkdaşı qarışdı:– Suda isə barmaq izlərini aşkarlamaq üçün yetərli dəlillər yoxdur,– adam ümidsiz halda fikrini tamamladı.– İlkin rəyinizdə Romanın boynunun aşağısında və kürəyində aşkar olunan qaysaq bağlamış cızıqların sevgi-lisinə aid olduğunu qeyd etmisiniz.Bu ilk baxışda tək-zibedilməz bir fakt ola bilərdi.Amma nəzərə almaq la-63 zımdı ki,indi bizə mərhumun Milanaya tez-tez xəyanət etdiyi məlumdur.Bunu Romanın qonşusu olan və 6A kot-tecində qalan Aydın adlı fizika müəllimi də ifadəsində mənə bildirib.Odur ki,qaysağın altındakı dırnaq izlərini DNT analizinə verib Milananınkı ilə qarşılaşdırmaq la-zımdı.Ola bilsin çempionun gizli münasibətdə olduğu qadınlardan hansınısa tapa bilərik.– Saday müəllim,sizcə Roma yataqda Milanadan baş-qa hansısa qadının onu bu vəziyyətə salmasına icazə ve-rəcək qədər axmaq idi? Axı ukraynalı qadın onun bədə-nində iti qadın dırnağı ilə yaranan bu cızıqları hər an görə bilərdi.Rayon prokuroru öz mülahizəsini irəli sürüb sualdo-lu baxışlarını Satonun üzünə zillədi.– Əlbəttə,yoldaş prokuror,siz bu fikrinizdə çox haq-lısınız.Amma mən bununla yanaşı iki səbəbdən dolayı həmin izlərin Milanaya aid olmasına əmin ola bilmirəm.Birincisi qadın Romadan çox çəkinirmiş.Hətta qorxurmuş desək yalan olmaz.Yəni görsəydi də,ya üstünü vurmaz-dı,ya da dərinə gedib sorğu-sual etməzdi.Onsuz da Mi-lana,Romanın ona xəyanət etdiyini çox yaxşı bilirdi.Bu barədə bir az əvvəl dediyim kimi,yeni sevgilisinə – Pər-viz özü danışıb.– Bəs ikinci səbəb? Rayon prokuroru hövsələsizliklə soruşdu.– İkincisi də Milana professional tennisçidir.Bunu unut-mayaq.Roketkanı tutan barmaqların isə siz dediyiniz,ya-xud cızıqların dərinliyindən gördüyümüz kimi iti ola bil-məsi qeyri-mümkündür.Üstəlik mən qadınla söhbət et-mişəm,onun dırnaqları qısa və səliqəli idi.64 Bakıdan gələn baş müstəntiqin hər detala fikir verməsi,diqqətçəkən məntiqi mülahizələri və bütün şübhəli məqam-ları dönə-dönə araşdırması ilk saatlarda rayon prokuroruna yorucu gəlsə də,indi axırıncı analizindən sonra Satoya qarşı münasibəti dəyişdi.– Xahiş edirəm,qaysaqdakı dırnaqaltı qalıqların nü-munəsini götürəsiniz.Bakıdan DNT analizi üçün təcrü-bəli əməkdaşlarımızdan birini buraya dəvət etmişəm.Gə-lən kimi ləngimədən işə başlasın.Baş müstəntiq tibbi ekspertizanın həkiminə tapşırıq verib,fikrinə davam etdi:– Yara ilə bağlı qərarınız nədir? Təxminən kiçik barmaq ucu böyüklüyündəki izi işarət etdi.Yolda olarkən rayon prokurorunun zəng edib sevincək bildirdiyi iz bu idi.– Məlum olduğu kimi toksikoloji analizdə mərhumun qanında orqanizmə yad olan hansısa maddəyə rast gəlin-məyib.Fikrimcə,belə kiçik diametrli yaranı elektrik cərə-yanı yarada bilər.– Amma dənizdə bunun baş verməsi o qədər də real deyil.Elə deyilmi? Sato patoloji anatomiya birliyi mütəxəssisinin fikrini yarımçıq qoydu.– Razıyam.Bunu mən də düşünmüşəm.Təəssüf ki,hələlik ağlımıza gələn başqa versiya yoxdur.Sato lupa ilə yara izinə və ətrafına növbəti dəfə baxıb bayaqdan bəri dilə gətirməyə ehtiyatlandığı ehtimalını irəli sürdü:– Əslində bu izin nəyə aid olduğuna dair bir şeydən şübhələnirəm.65 Baş müstəntiqin bu sözündən sonra meyitin ətrafında dayanan hər kəsin diqqəti ona yönəldi.Hövsələsizliyinə bu dəfə də yenilən rayon prokuroru yenə hamıdan qaba-ğa düşdü:– Nə? – Elektroşok.Hə,məncə belə bir effekti özünümüda-fiə məqsədi ilə satışa çıxarılan elektroşoklar yarada bilər.Tibbi ekspertiza həkimi çox heyrətlənmiş olmalıydı.Sato-nun əlindəki lupanı tələsik alıb diqqətlə yaraya baxmağa başladı.Sanki birinci dəfədi görürdü.Maraqlısı bu idi ki,həmin nahiyəyə hansısa yadplanetlilərin ayaq izini axta-rırmış kimi qəribə tərzdə baxırdı.Nəhayət eynəyi yenidən çıxarıb əlində tutaraq sevincək dilləndi:– Bəli.Şübhə etmədən sizinlə razılaşıram.Bu elektro-şok izidir.Praktik yoxlaya da bilərik! – Doktor,əminsiniz? Bu dəfə sualı həm rayon prokuroru,həm də Sato eyni anda verdilər.– Əminəm! – Yoldaş prokuror,ləngimədən cinayət-axtarış şöbə-sinin dalğıclarına hadisə baş verən ərazinin diametri bo-yunca olan bütün sahələrində elektroşokun axtarışlarına başlanmasını xahiş edirəm.– Sizcə dənizə atmış olar? – Böyük ehtimalla,bəli! – Aydındı.Hələ ki,havanın qaralmağına çox var.Ha-zırlanıb elə indi axtarışlara başlayarlar,əmin olun.– Elə isə mən ləngimədən getməliyəm.Bir daha xahiş edirəm ki,bizim əməkdaş rayona çatana qədər qaysaq-dakı dırnaqaltı qalıqları DNT analizi üçün hazırlayıb mə-66 nə göndərəsiniz.İstirahət mərkəzində olacam.Yoldaş prokuror,mənə çatacaq sənədləri verirsiniz? – Buyurun.Rayon prokuroru Romanın qonşularının kotteclərində axtarış aparmaq üçün hazırladığı icazə əmrini ona uzatdı.– Bu qədər cəld tərpənəcəyinizi güman etməzdim.Gəlməyinizlə-getməyiniz bir oldu.Heç sizə çay da verə bilmədik,– prokuror Satonun iş rejimini təqdir edib sa-ğollaşmaq üçün əlini uzatdı.– Hələ ki,təhqiqatın başa çatmağına çox var.Sizə ye-nə işim düşəcək.Sonra vaxt tapıb mütləq görüşərik.– Məncə bu işi sabaha saxlamazsınız,– rayon proku-roru söz atıb qımışdı.13 Baş müstəntiq,Pərvizin qaldığı kottecin qarşısına ça-tıb diqqətlə ətrafa nəzər saldı.Sakitlik idi.İçərinin alaqa-ranlıq olmasından başa düşdü ki,şair evdə deyil.Vaxt itirmədən istirahət mərkəzinin rəhbərliyinə zəng edib eh-tiyat açarı gətirmələrini tapşırdı.Təxminən 3-4 dəqiqə sonra bələdçinin iştirakı ilə qapı açıldı.67 – Siz gedə bilərsiniz.Sato onu yola saldı.Bələdçi getmək istəyənə oxşamırdı.Bu gün eyni sözü ikinci dəfə idi ki,eşidirdi.Sakit və məz-lum adam təsiri bağışlayan bu sısqa oğlanın iyirmi yaşı ancaq olardı.İti baxışları vardı.Görünür xeyli detektiv əsərlər oxumuşdu.Çünki baş müstəntiqin getməklə bağlı təklifindən sonra hələ də bir-iki addım aralanıb kənardan onun hərəkətlərini müşahidə edirdi.Sato içəri keçməmiş zibil qabındakı araq butulkaları-nı saydı.Pərvizi danışdırdığı vaxt otaqda saydığı qədər – 5 butulka var idi.Barmaq izlərini itirmək üçün hansınısa dəyişdirmiş ola bilərdi.Amma nədənsə bu indi Sato üçün inandırıcı gəlmədi.Birdən,çox yorulduğunu hiss etdi.Fərqinə vardı ki,vacib ola biləcək cinayət detallarına ötəri yanaşır.Peşmanladı.Bloknotunu çıxarıb ehtiyac olarsa,butulka məsələsini araşdıracağı barəsində qeydini apardı.Qapını örtüb içəri keçəcəkdi ki,bələdçinin dayanıb ona tamaşa etdiyini sanki həmin vaxt gördü:– Siz niyə getmirsiniz? – Yoldaş müstəntiq,icazə versəniz mən də sizin yanı-nızda qalardım.Belə işlərə həvəsim var,– sısqa gənc nıq-qıldanıb birtəhər izah etməyə çalışdı.Günorta da məni yola salanda demək istəyirdim,amma onda utandım.– Bura gəlib-gedənlərlə maraqlanırsınız? Sato yeni köməkçisinin ona hansı işdə yardımçı ola bilə-cəyini sınaqdan keçirmək məqsədi ilə soruşdu.– Bəli.Çalışıb hamı ilə maraqlanıram.Düzdür,çoxla-rının burnumu onların işinə soxduğuma görə məni gör-məyə gözləri yoxdur.68 – Yox,belə olmaz.Daha alicənab insan təsiri bağış-lamaq üçün hiss etdirmədən nəzarət etmək lazımdı,dos-tum.Əks halda qadınlara çox baxsan adını manyak qo-yarlar.Kişilərə isə həddən artıq hiss olunan diqqət yetir-sən kənardakılar mavi olduğunu düşünərlər.Digərlərini isə məncə ümumiyyətlə xırdalamayaq,– Sato uzun-uzadı izah edib qımışdı.Deyəsən yorğunluqdan nə edəcəyini də unutmuşdu.Gənc bələdçi isə onun dediklərindən bəzilərini anla-madan gözlərini döysə də,özünü sındırmayıb gülümsə-məklə qarşılıq verdi.– Zibilqabıları hər gün boşaldırlar? – Xeyr.İki gündən bir.– Keçək içəri.Sato günortakından daha səliqə-sahmanlı otaqla rastlaşdı.Görünür xidmətçilər yığışdırmışdılar.İkinəfərlik taxtın üs-tündəki örtüyü kənara çəkdi.Yatağın şuxluğundan dəstin o gedəndən sonra servis edildiyi hiss olunurdu.– Bəs yataq dəstini? Baş müstəntiq yaranan sükutu pozub bu dəfə bilərəkdən sualı daha qısa verdi.– Hər gün səhər dəyişirlər.Bələdçi ikinci sınaqdan da uğurla çıxmışdı.Peşəsinə pə-rəstiş etdiyi adamın nə barəsində soruşduğunu anlamış və ləngimədən cavab vermişdi.Axşamüstü olmasına baxmayaraq,Pərvizin yataq dəsti yeni dəyişilmişdi.Deməli,evinin axtarışı zamanı ya-taqdakı saç tellərini yoxa çıxartmaq üçün bilərəkdən dü-şünülmüşdü.Sato bu dəfə tərəddüd etmədən şübhəli mə-qamın beynində qurduğu mülahizə ilə üst-üstə düşdüyü-69 nü anladı.Yanılmamışdı.Ötən gecə məhz bu otaqda şai-rin yanında daha bir nəfər adam olub.Böyük ehtimalla bu Milana idi.İndi sadəcə faktı sübut etmək tələb olunurdu.– Bir dəfədən artıq dəyişilməsi mümkündü? Sonuncu dəfə aydınlaşdırmağa çalışdı.– Bilirsiniz,necə deyim,gənc cütlüklər olan kotteclər-də yataq dəstləri bəzən gündə iki,hətta üç dəfə dəyişilir.Amma bir dəfədən artıq servis üçün müştərilərimiz əlavə pul ödəyirlər.– Bunu hardan bilirsən? – Təmizlikçi qadınların belə kottecləri yığışdırıb qayı-dandan sonra necə deyindiklərini dəfələrlə eşitmişəm.– Pul ödəyirlər də dostum,deyinməyə nə ehtiyac var? – Vallah,deməyə də utanıram.Əksəriyyət cavanlar belə yerlərə qızla gəlirlər.Birlikdə yatıb-qalxırlar.Necə deyim,buna görə də döşək ağılar tez-tez çirklənir,– bə-lədçi pörtüb susdu.Sato nəhayət ki,köməkçisinin bayaqdan bəri nəyi izah etməsini anlayıb göz vurdu.Bu zamanda belə gənc oğlanın abır-həyası olsa-olsa bakirə qızların isməti ilə mü-qayisə oluna bilərdi.Baş müstəntiq bunu beynindən keçi-rib bələdçinin nə demək istədiyini gec anladığına görə özünü məzəmmət elədi.Amma hələ də fikirlərini bir yerə toplaya bilməmişdi.Gecikmişdi.Təmizlikçilər yataq dəs-tini o,buraya gəlməmişdən əvvəl dəyişmişdilər.Həm də Pərvizin istəyi ilə.Bu danılmaz idi.– Bu kottecdən aparılan döşək ağını tapıb gətirə bilər-siz? 70 – Bundan asan iş var? Xidmətçi qadından soruşub alaram.– Əla! Amma elə et ki,heç kim görməsin.Ehtiyatla beləcə bükərsən,– Sato nümunə üçün yeni dəyişdirilmiş yataq dəstini qatlayıb izah elədi.– Başa düşdüm.Mən də belə edəcəkdim.– Niyə? Baş müstəntiq təəccübünü gizlətmədi.– Yəqin ki,siz arasında hansısa saç,yaxud buna oxşar iz axtaracaqsınız.Məncə buna görə.– Əməlli-başlı xəfiyyə imişsən ki sən! Köməkçinin işə yaradığına sevinib əlini sısqa gəncin çiy-ninə qoydu:– Amma tələsmək lazımdı,dostum.– Baş üstə! _ Əziz oxucum,əsər sənin üçün maraqlıdırsa,qatili detektiv Sato ilə sona qədər təqibdə saxlayıb ifşa etmək istəyirsənsə,elə indicə zəng edib əsəri evinizə,yaxud ofisinizə sifariş edə bilərsiniz:Tel.:012 498 79 89,055 877 24 44 Romanı bəyəndinizsə,əsərin rəsmi facebook səhifəsinə baş çəkməyi unutmayın:https://www.facebook.com/milanayamektub Müşfiq XANın rəsmi facebook səhifəsi:https://www.facebook.com/pages/M%C3%BC%C5%9Ffiq-XAN/358246437524195