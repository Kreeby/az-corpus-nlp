1 Yaşar Bünyad Miqrant Hekayələr Çardaq yayınları-2017 2 Texniki redaktor:Fərid Kərimov Üz qabığı:Nurəddin Məmmədli Yaşar Bünyad.Miqrant (hekayələr)Bakı,Çardaq yayınları – 2017,90 səh.100 tiraj Yaşar Bünyad Çardaq yayınları 3 İçindəkilər Miqrant.5 Hürməyən küçüyün ariyası.16 General 36 Quşlar qayıtdısa.46 Sükutun rahatlığı.58 Ata.67 Qoşalülə 76 4 5 MİQRANT “Ölümə doğru gedənlər” silsiləsindən.Ötən əsrin 90–cı illərində Rusiyada millətçilərin qəddarlığı nəticəsində şikəst olmuş,dünyasını dəyişmiş bütün həmvətənlərimin əziz xatirəsinə.– İt uşağı !.Niyə öldürürsüz onu?!.O yazıq sizə neyləyib axı?! Qancığın doğduqları!.İlk zərbə gözlənilməz oldu.Lap bazarın girəcə-yində gül satan Cəbrayılı təpikləyən skinxedləri qarğıyan Nataşa xalanın boğuq naləsi qulağıma ça-tar–çatmaz gözlərim qaraldı.Papağım meyvə köş-künün üstüylə dığırlandı ayaq altına.Bir andaca,tə-zəcə səliqəylə yığdığım meyvə–tərəvəzlər taxta ye-şikləriylə birgə göyə sovruldu.Elə bil qasırğa keçdi bazardan.Sonra bir.iki beş.Zərbələr o qədər in-safsızcasına bir–birini əvəz edirdi ki,gödəkçəmi güclə çevirib ciddi–cəhdlə başımı qorumağa macal tapdım.– Naa! Poluçay,tvayo matt! Çernajopı.Poluçay-te.Vaşuu mattt!.– Çıqani neşşastniye.Ub–yuu! Naa na!.Heç beş dəqiqə keçmədi ki,başları ülgüclə qırxıl-mış yekəpər cavanlar bütün bazara hakim kəsildi-lər; qəzetlərə bükülmüş armaturların küt taqqıltısı,6 ağır çəkmələrin,yumruqların gubbultusu qulaqla-rımda elə dəhşətli uğultu yaratmışdı ki,sandım,bu dəqiqə beynim partlayacaq! Çoxlarının “siftə”si qəfil hücum oldu.Bazara gəl-miş alıcılar çaş–baş qalıb tez küçəyə qaçışdılar.Belə vaxtlarda it də yiyəsini tanımırdı.Son vaxtlar hakim orqanlar millətçi qruplaşma-ların özbaşınalığına göz yumduqca onların əl–qolu daha da açılırdı.Qeyri slavyanlar işləyən,yaşayan ərazilərə gözlənilməz basqınlar edir,qəddar cəl-ladlar yığınağı dinc “qara”lara öz gücünü göstərir-dilər; xüsusi hərbi təlim keçmiş,nasist əhval–ruhiy-yəli,pezəvəng cavanlardan ibarət olan bu dəstələr qarşısına çıxanların heç birinə aman vermirdilər.Üç–üç,beş–beş bölünüb bazarın altını üstünə çe-virdilər bir anda.Narın–narın yağan qar yavaşıyırdı.Millətçi dəliqanlılar,deyəsən,bizim cərgədən az-ca aralanmışdı ki,Nataşa xala məni öz köşkünün arxasında gizlətdi.Belə olmasaydı,risk etməzdi.Mənə yardım etməklə özünə ölüm hökmü yazırdı bu qadın.Slavyanlarla işləri olmayan qızğın kütlə-dən kimsə bunu görsəydi,qadın olduğuna da məhəl qoymayıb onu da təpikləyərdilər bizim kimi.Bir ta-butluq vücudumu bu mərd qadının himayəsində hiss etdiyimdən bir az sakitləşdim.On il üzünü görmədiyim kiçik əmimi o ki var söydüm! Özü eşitməzdi.Bilirəm,eşitsəydi,it balası 7 kimi çırpardı məni.Amma yox,bu dəqiqə yanımda olsaydı,bu vəziyyətimi görsəydi,yazığı gələrdi mə-nə,bir söz deməzdi yəqin.Doyunca ürəyimi bo-şaltdım – söydüm,söydüm.*** Əmimə deyən lazım idi,dədən,baban kənddən qırağa çıxmamışdı,ölmüşdü?! Deyilənə görə,babamı kənddən arabaya mindi-rib aparıblarmış müharibəyə.Sağlığında danışdığı-na görə Berlinəcən gedib.Haralardan keçib,neçə nemes öldürüb deyə soruşanda da başlayırdı:“Ayə,andıra qalmış sapoqun bir tayı barmağımı elə ma-zol eləmişdi ki,vallah,ağrısından nə vaxt Berlinə çatmışam xəbərim olmub”.Guya ki,müharibə beş-günlüymüş,bir aylığmış.Nənəm hər dəfə babamı çimizdirəndə bədənini qarış–qarış yoxluyub deyir-miş:“Ay,Zülü,– babamın adı Zülfüqar idi,– elə bil müharibədən yox,kolxoz iclasından gəlmisən.Ayə,bu boyda bədənə bir nemis gülləsi də dəymib eee.maaşallah!” Babam da susarmış.Davadan danışma-ğı xoşlamazdı kişi.Bəlkə də danışmağa sözü yox-muş? Qələbənin iyirmi illiyində babama medal vermiş-dilər; igidliyəmi,yoxsa şücaətəmi görə,bilmirəm.Onda,medalı “yumaq”çun həmyaşıdları böyük əmimgilə yığışmışdı.Məktəb direktoru Əlipaşa mü-əllim yüz vurandan sonra soruşmuşdu:8 – A Zülfüqar,baxıram hökumət də sənə qiymət verir,medal verir yəni.Hə,danış görək döyüş yo-lundan,qəhrəmanlığından.Ayə,özünlə qəbirə aparacaqsanmı ürəyindəkiləri? Bəlkə çekist olmu-san,sekretni işdə olmusan,hə? Bilsək nə olar?! Babam xeyli fikirləşdikdən sonra neçə illər için-də boğduğu sirrini ürək ağrısıyla,yana–yana danış-mışdı ilk dəfə:– Ay əzizlərim,nə sekret,nə çekist? Deməyə də dilim çönmür ee.Davanın ilk günündən sonuna ki-mi qərargah aşbazının köməkçisi qoydular məni.Kartoşka–soğan təmizləyirdim,odun yarırdım.– Kövrəldi,sanki ən alçaq,vecsiz iş görübmüş.– Ha-mısı da.dil bilməməyimin ucbatından.Rusca kərt–kürt eləsəydim,mən də boyevoyda olardım,nemis öldürərdim! Kişilər ona ürək–dirək verdilər ki,sən lap vacib iş görmüsən,əsgərlərin qarnını doydurmusan! Qəm yemə əşşi.Biz də deyirik,Zülü davadan gələni niyə bikefdi.Onda çox balacaydım və çox şeyi başa düşmür-dümsə də,babamın uşaq kimi kövrəlməyi yer elə-mişdi mənə.Elə onda özümə söz vermişdim ki,rus dilini öyrənəcəm.Çünki,sovetin düşməni çoxdu və istənilən vaxt yenə dava olar.Dil bilməsəm,babam kimi kartof təmizlərəm axı?!.*** 9.Nəfəsimi güclə alırdım.Deyəsən ciyərim zədə-lənib.İçimdə qəribə bir istilik hiss edirəm – nəfə-simlə burnuma dəyir tamı.Qulağımdakı uğultu səngiməmişdi hələ.Nataşa xala da nəhəng bədə-niylə köşkün qabağında dayanıb məni gizlədirdi ki,görməsinlər.Başqası olsaydı çoxdan yığışıb getmiş-di.Neçə il idi onunla üzbəüz köşkdə alver edirdik.İncikliyimiz olmayıb aramızda.Dediyinə görə,oğlu kimi istəyirdi məni.Deyirdi ki,siz azərilər böyüklə-rə çox hörmət edirsiz.Cənnətin qapıları üzünüzə həmişə açıqdır! Neyləmişdim ona? Səhərlər bazara ilk gələnlər-dən biri mən idim.Sonra Nataşa xala,əri Andrey əmiylə gəlirdi.Öz malımı boşaltmamış Andrey əmi-yə kömək edirdim kənddən gətirdiyi süd,qaymaq bidonlarını daşımağa.Allahtərəfi,yaşlı da olsalar,o qədər təşəkkür edərdilər,utandırardılar məni.“Cənnətin qapıları.” Hardadı o qapılar,harda? Başımdakı küt ağrı,hərəkətsizlikdən iliyiməcən işləyən soyuq məni haldan salmışdı.İsti,yumşaq bir yer olsaydı.Nataşa xalanın ayaqları arasından qırıq taxta yeşiklərin,əzik–üzük olmuş xiyar,pomi-dor,badımcan qalıqlarının altında tapdaq olub əzil-miş boz papağımı gördüm.Qulaqlarım,başım elə üşüyürdü ki! ***.Biz kənddə yaşayırdıq.Yeddi yaşım olardı.Ki-çik əmim əsgərlikdən gəlmişdi,deyəsən,Sverdlovs-10 kidən.Əsgər gedəndə əmim qapqaraydı mənim ki-mi,atam kimi.Xalalarım deyirdi ki,əsgərlik Səlimə düşüb,kökəlib,həm də ağarıb,maaşallah! Və,o qə-dər dedilər ki,axırda əmim həmişə ağ qalmaq istə-di – yığışıb getdi Rusyətə.Hə,Rusyətə yola düşməmişdən bir həftə əvvəl Bakıya,bilet almağa gedəndə məni də özüylə apar-dı.Nəslimizdə,uzağa gəzməyə gedən üçüncü kişi mən oldum.Bilet alandan sonra şəhərdə gəzdirdi əmim.O qısa tumanlı qızlara baxırdı,mən də mağa-zaların iri vitrinlərinə.İlk dəfə dondurma,peraşki yedim.Deyəsən,çox yedim.Qarnımda sancılar baş-ladı.Əmimə dedim “işim var”.Yaxınlıqda ayaqyolu tapmadı.Mən dözə bilmirdim.Əmimin mənə yazığı gəldi.İşarə elədi ki,parkdakı kolluğa girim.Hə,bu başqa məsələ! Lap kəndimizdəki kimi,girdim kolların arasına,şalvarımı tez aşağı çəkib çömbəldim.U–uuyy.Əmim,nədənsə uzaqlaşdı məndən,lap uzaqlaşdı,guya mənim əmim deyil.Yol ilə keçənlər mənə ba-xıb,rusca nəsə deyirdilər.Çünki,Bakıda demək olar ki,hamı rusca danışırdı və mən də babam kimi rus dilini bilmədiyimdən onları başa düşmürdüm.Ba-bama bütün davanı kartof təmizlədiyinə görə yazı-ğım gəlirdi,indi də özümə.Rahatlandım,kolun yarpaqlarıyla özümü təmiz-lədin.Nə yaxşı ki,böyürtkan kolu deyildi! Şalvarı-mı düymələyib qaçdım əmimin yanına.Utana–uta-11 na soruşdum ki,o arvadlar nə deyirdi mənə? Güldü,cavab vermədi.*** – Çernajopı.Vaşu matt ! – yaralı ayı bağırtısına bənzər səslər kəsilmək bilmirdi.Bazara bomba düşmüşdü elə bil,cərgələr dağılmış,şilküt olmuş ki-şilər orda–burda sərələnmiş qalıb zarıyırdılar.Bunu artıq düşünməyə dəyməzdi.Ayağımın al-tındakı bu torpaq heç vaxt mənim olmayıb,heç vaxt! Yanılmışdıq.Sevə–sevə “böyük Vətənimizin paytaxtı Moskvadır” deyəndə də,babalarımız çi-yin–çiyinə döyüşəndə də bizim olmayıb.Özgəsiyçin vuruşmuşuq deməli.Bəlkə Qaçıb canını qurtaranlar da olub,yəqin ki,olub.“Qaçmaq da bir igidlikdi”.İçimdə nəsə qırılmışdı elə bil.Bədənim soyuduqca ağrılar şiddətlənirdi.Nata-şa xala vəziyyətimin nə qədər ağır olduğunu duydu-ğundan,“döz.bir azca da döz.” – deyə işarə edirdi.İlahi,bu millətçilərdə bu qədər kin,nifrət,aqressiya hardandı?! Görəsən,babamın qarnını doydurduğu,faşizmi yox edən əsgərin nəvəsinin qəlbində Hitle-rə olan məhəbbət hardan doğur? Bəlkə nasistlər gizlincə giriblərmiş Moskvaya,Berlinəcən qovulan heç onlar deyilmiş?! Tarix müəllimim deyərdi ki,Bakının nefti olma-saydı,Stalin müharibəni uda bilməzdi.Bəlkə na-sistlər neftin qisasını alırlar bizdən?! Cəhənnəm olsun nasistlər.12 ***.Əsgərliyim Amur vilayətində keçdi.Bərkə–boşa düşdüm.Bir az da kişiləşdim.Hərbi hissəmizdə rus-lar çoxluq təşkil edirdi.Qəribədir,bizdə ana söyü-şünə görə adam bıçaqlayıb beş il türməyə düşürlər,burda hər kəlmə başı,komandirdən tutmuş sıravi-yə kimi bir–birinin anasına söyürdülər və bunu qə-bahət saymırdılar,adət etmişdilər bir növ.Bir də-fə,əmrini vaxtında yerinə yetirmədiyimə görə hirs-lənən komandir anamın atamdan başqa bir kişi-nin toxunmağa haqqı çatmayacağı yeri söydü.Mənə elə gəldi ki,o söymədi,eləcə,atamın elədiyini elədi,özü də mənim gözümün qabağında! Leytenantı ne-cə vurmuşdumsa,bir həftə hospitalda yatmışdı.Ştab rəisinə əhvalatı olduğu kimi danışdılar.Rəis dinmədi,heç cəzalandırmadı da məni Şaxtalı dekabr gecəsindən yağan qar ara versə də,havada güllə kimi uçan murdar söyüşlər təpik,yumruq zərbələrinin guppultusundan da tez qulaq-larıma soxulurdu.Tükürpədən qışqırıqlar,kömək-siz qalan kişilərin naləsi ondan da betər idi.Sanki yer,göy lərzəyə gəlmişdi.İkiəlli başımı qucaqlayıb dizlərimin arasına sıxdım.Özümə nifrət edirdim! Hamıya nifrət edirdim! Acizliyimə,fərsizliyimə gö-rə.Bu dəqiqə uzaqda,lap uzaqda bizimçin dua edən analarımızın,bacılarımızın ləyaqətini qoruya bil-mədiyimə görə.Bir də bu dili bildiyimə görə,necə 13 həvəslə,sevgiylə öyrəndiyimə görə nifrət edirdim özümə! Babamın kövrəlməsinə fikir verməyəydim kaş.Təki kartof təmizləyəydim,odun doğrayay-dım.Başa düşməyəydim bu murdar sözləri! Park-dakı ağız büzən arvadları da yaddaşımdan siləydim kaş.Əmim kimi ağ olmağı arzulamayaydım! Kaş ki.***.Leytenanta dəyən zərbədən sonra mənimlə eh-tiyatlı dolanırdılar,qorxurdular məndən.Zaman əs-gərlikdə elə bil dayanır.Sanki,iki il yox,iyirmi il öt-dü.Hər gecə yuxularımda olan kəndimizə qayıdan-da atam qurbanlıq qoyun kəsib payladı.Əmilərim bütün kəndi,Bakıda olan qohumlarımızı yığıb bay-ram etdi.Düz bir ay.“Gündüz naxıra,axşam axura” – başımda bircə bu fikir fırlanırdı.Kolxoz,kənd həyatı tez bezdirdi məni.İndi yuxularıma şam,ağcaqayın meşələri,“sa-movolka”da görüşdüyüm Lena girirdi.Yuxularım məni lilli–palçıqlı küçələrdən qoparıb uzaqlara,uzaqlara çəkirdi.Anam duymuşdu.Qız da tapıb mə-ni “kəndirləmək” istəyirdi – əmim kimi qaçmağım-dan qorxurdu yazıq arvad.Yazıq anam,ürəyində-kini həyata keçirmək istəyənə kimi əmimin yanına qaçdım.Anam nə istəyirdi axı? Halal süd əmmiş gə-lin,beş–altı uşaq,vəssalam! Mənsə qaçdım.Söndür-düm atamın çırağını,quru yurdda qoydum.İndi gö-rəsən neyləyir? Oturub doqqazın ağzında,qara su 14 gəlmiş gözlərini ovxalayır,məni ondan alan yollara baxır.Bəlkə.***.Ağrıdan nəfəs ala bilmədim.Gözümdən axan acı su dodağıma toxunanda diksindim; istiydi acı su.Bədənimsə buz kimiydi – quyumuzun suyu kimi.“Qayıdacam! Bax,bu it uşaqları gedən kimi,şələ– küləmi yığıb gedəcəm anamın yanına! ” Beynimdə qırıq–qırıq fikirlər dolanır.Qırx ildə yaddaşımda it-kin düşən bu xatirələrdən başqa nəyim vardı ki? Kiməm ki? Ömrü boyu doğma sandığım bir toplum içində öz keçmişiylə pıçıldaşan yad bir varlıq –MİQ-RANT! Bu kəlmənin dar çərçivəsindəyəm.və baş-qa heç nə.Ağırlığına tab gətirəcək çiyinlərimi də çox gördüm sənə,ana!.Milislər gələr gəlməz Andrey əmi də qayıtdı.Nataşa xala ürəkləndi.“Bayaqdan harda itib batmı-san?!” – deyə,ərinə acıqlandı.Piştaxtanın dalına keçdi,qoltuğuma girib məni sinəsinə çəkdi.– Tez ol,kömək elə maşına mindirək,ölür yazıq.***.Təkərli xərəkdə,işıqlı xəstəxana koridoruyla aparırlar məni.Yox,aparmırlar,elə bil uzun tuneldə uçuram.Nataşa xalanın üzündə təlaş var.Yanında-kıları kiməsə oxşadıram.Yuxarıdan gözlərimə sü-zülən ağappaq işıqların şüası gah gurlaşır,gah da yox olur.Üzündəki təbəssümü oğurlayıb qaçandan bu tuneldəymişəm,ana.Az qalıb.Oğlunu qucaqla-15 mağa,saçlarını oxşamağa az qalıb.Ana,heç agar-madım ki,vallah,atam kimi qapqara qalmışam.Təkcə,saçlarım ağardı,ana.Göz qapaqlarım ağırlaşır.Nəsə qonur sinəmə,nəsə.daşdı elə bil.Tunel nə uzunmuş?! Bayaqdan gözümü deşən işıq.hara yox oldu? Aaa–naa?! Bu s–sənsən? Gəlirəm,ana,qucaqla.qucaqla məni.2002 16 HÜRMƏYƏN KÜÇÜYÜN ARİYASI “Bir küçüyün sərgüzəştləri” silsiləsindən birinci hekayə – Apar azdır.Hardan,necə gətirmisən,eləcə də apar! – Niyə? Vallah yaxşı küçüydü,bir azca böyüdü haa,həyət–bacana hayan olacaq.– Dedim,yox,deməli,yox! – Ay Kərim,tərsdiyin tutmasın,yazıq heyvandı,süfrənin qır–qırıntısıyla dolanacaq.– Ayə,nə qır–saqqız olub yapışmısan yaxamdan,balam,ürəyimə yatmır da?! Pah atonnan,gör necə yalvarır e.Bundan,bu qapıya it olmayacaq! Onun gözlərinə bax,sən atoon goru! Bax,bax da?! – Nolub onun gözlərinə,həə? – Bu fağırrığında da küçük olar,a rəhmətdiyin oğlu?! Elə bil süddən kəsilmiş uşaq kimi bu saat ağ-lıyacaq.Bir suyu lap hesabdar Cəbiyə oxşuyur,sən ölmüyəsən! – Heç zarafatından qalmırsan,ayə.Nə isə,kimə oxşadırsan oxşat,amma yalını bir az çox eləsən,əməlli–başlı köpəy olacaq.Ətə öyrətsən,lap cana-vara dönər.17 – Axmağın biri axmağ,özüm doyunca ət yemi-rəm,hansısa qancığın doğduğuna ət verəcəm? Belə qudurmuşam? – Mənə də yox da,ay Kərim.Elə bil külfət basıb səni,ay evi abad olmuş.Guya xəbərim yoxdu ki,gü-nün kafe–restoranlarda keçir? Bütün rayon boşuna kefnəqulu Kərim demir ki sənə?! – Ayə,yaxşı,yaxşı sən canın,əl çək.Evdi də,yə-qin ki,arada sür–sümük tapılar.– Belə de də,ay insafını Allah kəsmiş,lap ürəyi-mi üzdün ki?!.Ara–sıra sümükdən–zaddan at qaba-ğına,vallah peşiman olmazsan! Heyvandı da.Bu söhbətdən iki ildən bir az çox keçmişdi.Kə-rim,əvvəllər hər ayın başı,sonra da demək olar ki,hər gün özünü də,iti ona ürcah eləyən İsfəndiyarı da məzlum–məzlum gözlərini döyüb onun üzünə baxan Generala qatıb,həyatı boyu öyrəndiyi,bildiyi nə qədər söyüş vardısa,dişinin dibindən çıxarıb döşəyirdi onun sifətinə,özü də rusca.Qanmaz hey-van cınqırını çıxarmasa da,beləcə ürəyini boşaldar,rahatlaşardı.“Mən axmağ da ad qoydum da:Gene-ral! Yox bir,marşal! Sənə it deməyə də adamın dili dönmür.” Özü də dəqiq bilmirdi niyə – “general” sözü gu-rultulu səsləndiyindən,yoxsa,nakam komandirinin ölmüş arzusunu əbədiləşdirmək istəyindən,küçüyə bu adı vermişdi.Bəlkə inanmaq istəyirdi ki,heç 18 olmasa,cinsinə,nəslinə yaraşmayan fağır–füqarəli-yini adına görə unudub ödkəmli,zabitəli bir it oldu? Axı əsgərlikdə alkaş komandirindən çox eşitmişdi ki,general olmağı arzulamayan əsgərdən heç vaxt samballı döyüşçü çıxmaz.Düzdür,iki ilini birtəhər başa vurmaqdan savayı heç nə barədə düşünməyən Kərimin generallıq ağlının ucunda da keçməzdi,heç mayor rütbəsinə kimi ucalan komandirinə də gene-ral olmaq qismət olmamışdı,çünki içdiyinə görə şələ–şüləsini vermişdilər qoltuğuna O vaxt İsfəndiyar qışlaqdan yaylağa qalxanda gətirmişdi bu küçüyü.“Noolsun ki,arvad–uşağın yoxdu,mal–qaran kolxoz sürüsünü ötüb maşallah,onlara da göz olar.Ayə,kəççinin qapısında it hürər də,” – deyib getmişdi İsfəndiyar.Əslində,İsfəndi-yar kəsə yolla,hər dəfə onun qartmaq bağlamış ya-rasını qopardıb üstünə duz səpir,indiyə kimi evlən-mədiyinə,arvad–uşaq sahibi olmadığına işarə edir-di,çünki onun doqqazındakı ölü bir səssizliyə dözə bilmirdi.Axı,pis–yaxşı,Kərim onun uşaqlıq dostu,əsgərlik yoldaşı idi,ataları da əmiuşağı.“Allah göstərməsin – bu boyda mülkdə bayquş kimi tək–tənha yaşayırsan,– bir gün yatdığın yer-dən qalxmasan,bir köpəyoğlu səndən xəbər tut-maz,vallah mındar olub qalarsan evin bir küncün-də! Necə olmasa,canlıdı,bir şey olsa,hay–küy sa-lar.Ayə,kef çəkməklə deyil ee,savab iş də görmə-lisən bu dünyada!” Bunu da İsfəndiyar demişdi və 19 bərk–bərk tapşırmışdı ki,heç olmasa özünə görə küçüyə baxsın.Hə də,Kərimin bəxtəvər başına,zirzəmidə eşələ-nib iki köhnə mis tas tapıb qoymuşdu pilləkənin altına – biri su üçün,o biri yal üçün – bişirdiyinin,yediyinin artığını tökürdü o tasın içinə ki,anasını erkən itirmiş küçük yeyib iri,bədheybət köpəyə dönsün.Adını General qoysa da,ona hər baxanda,nədənsə,gah hesabdar Cəbi,gah da arzusu ürəyin-də qalan nakam komandiri gəlib dururdu gözünün qabağında.Bəzən,yeyib–içdiyi yolqırağı yeməkxanalardan utana–utana kabab,bozbaş sümüklərindən sellofan paketlərə yığıb gətirərdi onunçun.*** Kərim elə bil anadan şəhərli doğulmuşdu; uşaq-lıqdan nə mal növbəsinə gedər,nə bir dəfə tövləyə girər,nə toyuq–cücəyə dən verər,amma hər səhər anasıyla qaymaq,süd,yağlı pendir davası edərdi.Sən bir işə bax ki,pasportunu alan kimi bu feodal düşüncəli,kənddən baş götürüb Rusiyaya getmək arzusuyla yaşayan Kərim,pasportunu da aldı,əs-gərliyini də Qazaxıstanda başa vurdu,olmazın oyunlardan çıxdı və yenə kəndə qayıtdı,təsərrüfat işlərində ata–anasına həyan olan,heyvan–qaranı otaran,ot–ələfin yığan,altını kürüyən böyük qar-daşları olsa da,ata–anaları rəhmətə gedəndən son-20 ra dədə ocağında qalan yenə də Kərim oldu – o biriləri dədə mülkünü qoyub şəhərə köçdülər.Amma Kərim əmin idi ki,şəhərli kimi yaşamaq-dan ötəri kənddən köçmək elə də vacib deyil və is-təsə şəhər boğanağında itib–batmadan da arzula-rını reallaşdıra bilər.Kərimin ata–babadan qalan var–dövləti balaca qoyun sürüsü idi.Sovetin dövründə kolxozda fer-ma müdürü işləyən İsfəndiyarın sürüsünə qoşmuş-du.Kolxoz dağılandan sonra da onlara özü baxmır-dı,fermer Qəzənfərə vermişdi ki,saxla,hər il doğu-lan balanın yarısı sənin,yarısı da mənim.Doğar qo-yunları sürünün yarısından çox idi deyə,Qəzənfər nəfsinə uduzub razılaşmışdı.Qoyun da ki,artımlı heyvandı,yaxşı baxanı olsa beş–on ilə bir də görər-sən ki,maşallah,sayı–hesabı bilinmir.Şəhərli kimi yaşamağın çəmini tapmışdı:əli–aya-ğı tərtəmiz,həyət–bacası gül kimi,nə tövlə iyi gəlir-di,nə də heyvan–qara səsi; hamamxanası,isti–so-yuq suyu,mebelli mətbəxi,daha nə bilim nəyi.Dəblə geyinməyindən də qalmırdı.Bircə evində xanımlıq eləməyə yaxşı qadın,var–dövlətinə sahib durmağa colma–cocuq çatışmırdı.Kərimin xislə-tinə bələd olanlar bilirdilər ki,evlənməməyinin də bircə səbəbi vardı – o heç kəslə yola getmirdi və onun aləmində kiminləsə bir dam altında iki–üç sa-atdan artıq olmaq ömürlük sürgünə məhkum olun-maq kimi bir şey idi.21 Tək–tənha özü–özüyçün yaşayır,bundan həzz alırdı.Üzünə deməsələr də,arvad sarıdan bəxti gə-tirməyən,hətta,bəzi bəxti gətirən kişilər də onun sərbəst,kefcil həyat tərzini görəndə ürəklərində paxıllıq edirdilər.Əlbətdə,Kərim öz qismətindən çox razıydı.İmkanlı olmaq da belə şeydi; zalım oğlu,Türki-yədən vurub Amerikadan çıxır,səsi gah Cənubi Afikadan,gah da Dominikan Respublikasından gə-lirdi.Rayonda,bəlkə də Bakının özündə,handa bir özündən deyənin ayağı dəymədiyi çox ölkələr,şə-hərlər vardı ki,Kərim oraları Boxçalıdan yaxşı tanı-yırdı.Hara da getsəydi yenə Boxçalıya dönər,qərib ellərdə çəkdiyi keflərin donmuş yadigarları olan fotoları yataq otağının divarına yapışdırardı.Və bu nəhəng divar albomunu kimsəyə göstərməzdi.Hər gün yatmadan əvvəl o,şəkillərə baxıb dodaqlarını marçıldada–marçıldada “ötən günlərimi qaytaray-dılar.” deyib girərdi yorğanın altına.Orda–burda çəkdiyi keflər azıymış kimi,ayda bir–iki baş qoyundan–quzudan satdırıb istədiyi vaxt subaylığın dadını çıxarırdı.Ürəyinə qadın dü-şəndə özünü vururdu ya vağzal bufetində ofisiant işləyən Qalyanın,ya da ki,internetdə tanış olduğu Ceylanın yanına.Əvvəllər,San–Fransisko,Marsel,Monte–Karlo,Neapol,Mayami,Monterrey gözəlçə-lərinin yerini nə Qalya,nə də Ceyla verə bilmirdi.Amma sürətli internetə qoşulandan sonra,“deyə-22 sən,bizimkilər də xaricilərdən heç geri qalmır” de-yərək yeni–yeni eşq macaraları axtarırdı.Burada cavan,ərlərinə xəyanət eləyən evli gəlinlərdən tut-muş,kişilərindən narazı qadınlara qədər,bir saat-lıq,bəzən bir neçə günlük ürəyinə yatanını tapmaq sadədən də sadəymiş?! Özü də xaricə getməyə,ətək–ətək pul xərcləməyə də ehtiyac yox idi.Kərim naşükür adam deyildi:– İnterneti çıxardanın atasına min rəhmət,– de-yirdi.– Ayə,hayıf deyil,girdin,tapdın,yazışdın,beş–on manatlıq kontur yüklədin,oldu sənin,bir ağzıgöyçəyin də xəbəri olmur.Yoxsa əvvəllər? Biri-nin dalısınca düşdün,qapısına ayaq basdın,külli– aləm səndən danışacaq ki,görəsən filankəs filankə-sin evinin həndəvərində nə qayırır?! İsfəndiyar gətirən küçüyün adqoydusundan bir –iki ay keçmiş,bu ipə–sapa yatmaz küçüklə bir hə-yətdə üz–üzə gəlməkdən təngə gəldiyindən başladı təzə sevgili axtarmağa.Nə olsun ki,yaş o yaş deyil,maşallah,pul–para onda,başqa hər şey də ki,öz yerində.Qalya boş yerə demirdi ona:“Tı kak beşen-niy dikar.” Tanışlıq saytında Selenanın profilindəki yarıçıl-paq şəkilləri çox xoşuna gəlmişdi.Canıyanmış elə profilindən adamı o dünyalıq eləyirdi.Hər gecə yazışıb yaxından tanış olandan sonra,nəhayət,te-lefon nömrəsini aldı.23 Zəngləşib görüş təyin etdilər,amma Selena əv-vəlcədən onu xəbərdar etdi ki,əgər gecə qalmalı olsa yüz manat ödəməli olacaq,yeyib–içmək də öz yerində.Razılaşdılar və Kərim cibinə xeyli pul qoyub üz tutdu şəhərə.Ən bahalı supermarketdən ən bahalı içki,ərzaq alıb qıza zəng vurdu ki,gəlmi-şəm.Bir saatdan sonra görüşdülər.Cavan,uzun boylu,nərmənazik,sarı saçlı Selena Kərimi görəndə iri,kobud görkəmindən bir az qorxdusa da,onu gü-lərüzlə qarşıladı.Yeyib–içəndən sonra yarıqaranlıq yataq otağına keçdilər.Qız nazlana–nazlana soyun-duqca Kərim havalanırdı.Beş dəqiqədən sonra qız utanırmış kimi arxasını Kərimə sarı çevirib uzandı,“quc məni” deyib dalını ehtirasdan alışıb–yanan Kərimə sürtüşdürdü.Kərim onu qıllı sinəsinə sıxan-da hiss etdi ki,Selenanın döşləri şəkildəkindən çox balacadı.Döşbaz olsa da,daha buna əhəmiyyət ver-məyib yavaş–yavaş başqa əzalarını əlləməyə başla-dı; kobud barmaqları paçasının arasına toxunanda elə diksindi ki,lap dəli kimi qışqırmaq istədi,istədi nədi,lap bağırdı da.Tez yerindən sıçrayıb yataqdan durdu,işığı yandırdı və diqqətlə baxdı ki,Selena.Selena,sən demə qız–zad deyilmiş,heç arvad da deyilmiş! Nə isə,o qədər xərc–xəcalətdən sonra sevgilisi-nin “oğlan” çıxmasına əsəbiləşdi,qondarma Selena-ya tüpürüb kəndə qayıtdı.24 Qayıdan kimi həyət–bacanı ələk–vələk elədi,“General,General.” deyib çağırdı,küçükdən səs çıx-madı.Handan–hana onu zirzəminin küncündə qısı-lıb yatmış tapanda ürəyi yerinə gəldi.Qəribəydi,Se-lena məsələsindən sonra evdən bayıra çıxmayan Kərim mehrini məzlum küçüyə salmağa başladı və bir daha nootbuka yaxın durmadı.Hər gün suyunu,yemini verir,qaçmağı,tullan-mağı,dükandan aldığı balaca qırmızı rezin topu ta-pıb gətirməyi öyrədirdi,amma nə illah edirdisə də,küçük onun dediyini,göstərdiyini eləmirdi ki,elə-mirdi.“Yediyin burnundan gəlsin! Ayə,camaatın iti hürəndə az qala qorxudan iki küçə o yana qaçasan,bu qurumsağ ağzını açmağa da can çəkir! Demiş-dim də,İsfəndiyar,a zatı qırıq (lənət sənə kor şey-tan!),bundan mənim doqqazıma axran–maxran ol-maz! ” Hər dəfə yedizdirəndən sonra beş–on dəqiqə ki,keçirdi,küçüyün sifətinə – o məzlumluq,qaramat-lıq yağan sifətinə baxıb belə deyir,gözləyirdi ki,bəlkə yediyinin xatirinə bircə dəfə “ham” deyə,hü-rə,yox e,nə hürmək balam,elə bil o,it belindən gəlməyib,qancıq doğmayıb onu,lal ördək balasıdır ki,durub.Kərim bir il küçüklə bir həyətdə yaşadı.General əməlli–başlı əmələ gəlmiş,ətə–qana dolub iri,ada-mı vahiməyə salan köpəyə dönmüşdü.Narıncıya 25 çalan tüklərini pırpızlayanda nabələd adamın ürəyi ayağının altına düşürdü.Ancaq bu ilk baxışdan belə görünürdü.Elə ki,onun gözlərinə baxdın,qurtardı da,indi otur,ağla onun halına; nişanı qaytarılmış qız kimi kədərli,məyus baxışlarından yazıqlıq,qa-ramatlıq yağırdı.Ən dəhşətlisi o idi ki,məhlə–küçə-dən ötən uşaq,böyük,bir dəfə də Kərimin həyətin-dən it səsi eşitməmişdi.Ömrü boyu heç kəsin nazını çəkməyən,kefnəqulu Kərim,indi bu yaşında bir itin nazıyla oynayır,amma hürməyi bacarmadığına gö-rə onun yerinə iztirab çəkirdi.Bu dəfə Qalyanın yanına gedəndə Generalı da özüylə apardı.Fikirləşdi ki,bəlkə dünya görə,gözü– könlü açıla,o da mənim kimi canlıdı,bəlkə ürəyi nəsə istəyir,könlündən nəsə keçir?! General Qalyanın xoşuna gəldi.Dedi ki,çox ma-raqlıdı,həyatımda ilk dəfədi lal it görürəm.Kafenin yaxınlığında dolanan polis,qırmızıgöz bədheybəti görəndə xəbərdarlıq elədi ki,ağsaqqal,iti “namordnik”siz adam içinə çıxarmazlar,Allah eləməsin,kimisə qapar,xətər yetirər.Kərim də qaqqanağ çəkib güləndən sonra cavab verdi ki,Al-lah saxlamışın nəvəsi,o günə qurban demişəm e,hardandı onda elə kəramət,məndə elə bəxt?! Laldı bu it ee,lal! Kərim Qalyanın yanında gecələdi və nə fikir-ləşdisə,səhərin alatoranında yataqdan durdu,heç Qalyanı da oyatmamış kəndə qayıtdı.26 ***.Gecəni ilan vuran yatdı,Kərim yata bilmədi.Elə bil yorğan–döşəyinə bit–birə daraşmışdı,yuxusuna da ilan–qurbağa girmişdi.Səhərəcən qurcalandı,qurcalandı,qonşunun xoruzu banlamağa macal tap-mamış yerindən dik atıldı və elə tuman–köynəkdə həyətə çıxdı.İlk dəfə evini,həyətini boş,kimsəsiz görürmüş kimi özünə yazığı gəldi,ürəkdən “ah” çəkərək pilləkənin başında oturub aylı–ulduzlu sə-maya baxdı.İsfəndiyarın keçən il dediyi sözləri xa-tırladı.“Necə demişdi? Hə,zatıqırıq demişdi ki,bu boyda mülkdə bayquş kimi yaşayırsan,tək–tənha.Düz sözə nə deyəsən,bir iti,lal–dinməz bir iti də saxlamağa fərasətim çatmadı.” Göydəki ulduzları saymaq istədi,hər saydığının da yanında yeni–yeni ulduzlar peyda olurdu deyə sayı qarışdırdı,gözlərini ova–ova həyətə düşdü,darvazanı açıb küçəyə çıxdı.Fikirləşdi ki,əlli ildə birinci dəfəydi belə mənasız işə baş qoşurdu – göy-dəki ulduzları sayırdı.Düzdü,ürəyində ona çox acıdı,tutduğu əməlinə görə özünü qınadısa da,ən çox da çəkdiyi əziyyəti-nə heyfisləndi.“İtdi də,harda olsa başını girriyəcək.Mənə nə gəlib,onun dərdini çəkim,günümü–güza-ranımı,qızıl kimi vaxtımı itə həsr eləyim?!.Özü də sərfəsizin birinə.” Pah atonnan,Kərim alatoranda qaranlıq fikirlə-rinə aydınlıq gətirirdi ki,baxıb gördü,budu e,27 General kəndin içiylə ləhləyə–ləhləyə ona sarı gə-lir.Əvvəl elə bildi onu qara basır.Ovucunun içiylə gözlərini ovxalayıb baxdı,baxdı ki,vallah gələn odur.Çox keçmədi düz qənşərində dayanıb durdu,nəfəsini dərib baxdı.Kərim,rayon mərkəzindən kəndə qədər yolu nəfəs almadan qət eləyən Gene-ralı heyrətlə süzdü,insafsızcasına yad şəhərdə onu atıb qaçdığına görə özünü qınadı,itin etibarına mə-əttəl qalıb yumşaldı,doluxsundu.Bilmirəm General bunu başa düşdü yoxsa yox,pəsdən “mırrr.” eliyə– eliyə özünü Kərimin ayaqlarına sürtdü,amma hür-mədi.Elə sakitcə mırıldadı ki,elə bil yuxulu kəndi oyatmaqdan ehtiyat edir.– Ay insafsız,– Kərim dilləndi,– nə mırıldayırsan,hür da,hürr! Qoy bütün kənd diksinib ayılsın.Niyə qorxursan hürməkdən?! Səni də Allah hür-məkçin yaradıb da! Kərim hirslə,hikkəylə demədi bunu,ürəyi göy-nəyə–göynəyə,az qala ağlaya–ağlaya dedi və əyilib Generalın tərli boynunu qucaqladı.*** General hürmürdü.Bir Allah bilirdi ki,o bunu bacarmırdı,yoxsa ibnəsi tutduğundan hürmək istə-mirdi?! Kərim də son vaxtlar çox darıxır,çox fikirləşir,ürəyində:“gec də olsa,tənhalığa son qoymağın vaxtıdır,yoxsa,bu itlə bir həyətdə qalsam,doğru-dan–doğru dəli olacam” – deyirdi.Bəlkə həyət– 28 bacadan arvad–uşaq səsi gəlsə,General da insafa gəlib səsini səslərə qatar?! Bəzən nədənsə ona elə gəlirdi ki,onun qaradinməzliyi,adamayovuşmazlığı ilk gündən itə də sirayət edib.Axı yazıq it kimə,nə-yə hürsün,niyə hürsün? Sonra da fikirləşirdi ki,bəs camaatın iti niyə boş yerə hürür? Qonşunun dəcəl uşağına,bağına–bostanına oğurluğa girənə,kəndə gələn yad adamlara,lap elə ağzını göyə tutub boş–boşuna hürən o qədər it var ki?!.İsfəndiyar da sanki küsmüşdü ondan,gəlib–get-mirdi ki,dərdi–sərini onunla bölüşsün.Kərim İsfəndiyarın heç olmasa bu il yaylağdan qışlağa dönərkən ona dəyməsinə ümid edirdi.Bir də ümid edirdi ki,qonşu kənddə dul gəlin var,uşa-ğı–zadı da yox,bəlkə onu özünə arvad eləsin.Əlbət ki,İsfəndiyarın köməkliyi ilə.İsfəndiyar ilim–ilim itmişdi,yağlı əppəyə dön-müşdü,səs–sorağını eşidən,ondan xəbər–ətər ve-rən də yox idi.General da bu yandan ağzına su alıb durmuşdu.Bir ara Kərim onu,ata–anasından iraq,Cəbiyə oxşa-dırdı – hesabdar Cəbiyə.O da,zalım oğlu vəzifədə özündən böyüklərin qabağında başını yellədib “baş üstə!” deyərdi.Elə bil ağzında dili–flanı yox idi Cə-binin,“baş üstə”dən başqa da söz bilmirdi.Bizim tərəflərdə yaman sevirlər lal–dinməzləri,yəni “posluşnıları”.Elə posluşnı olduğuna görə də ya-vaş–yavaş böyüdü,böyüdü,axırda gedib çıxdı na-29 zirliyə.Amma bəxti gətirmədi yazığın.Yuxarıların göstərişlərinə,yeri gəldi–gəlmədi “baş üstə” deyib,sənədlərə təmənnasız imza atan Cəbi külli miqdar-da dövlət əmlakının dağıdılmasına şərait yaratdığı üçün on il həbs olundu.Rayonda başbilənlər deyir-di ki,əgər Cəbi məhkəmədə də “posluşni” olsaydı,bəlkə o qədər iş almazdı.Sən demə məhkəmə vaxtı Cəbinin dili açılıb,nə açılıb! Açıb sandığı,töküb pambığı – hamını qoyub “baqaja”.Ayə,zalım oğlu zalım,ömrü boyu lal olmusan,indi noldu,qeyrətə gəldin?!.Bilmirdin ki,baqaja qoyduqların səni ilim– ilim itirər,göndərər gedər–gəlməzə? Çünki yuxarı-lar danışanları sevməzlər,əlbəttə ki,tərif deyənlər-dən başqa.– Yox,daha bacarmıram! Ə,it olanda nolar,insa-fın olsun da?! Gərək Cəbi kimi sənin də o zibilin qapı arasında qalsın,soora hürəsən?! ***.Evə bir az içib gəlmişdi deyən,pilləkənin altın-da dünəndən qalma toyuq sümüklərini arsız–arsız,xırçaxırçla gəmirən Generalın mütiliyini görcək əsəbiləşdi.Bir yandan həyatındakı boşluq,vaxtsız gələn qocalıq onu haldan salmış,bir tərəfdən də həyətində bu itin canlı meyid kimi gün keçirməsi onu təngə gətirmişdi.Axşam düşdü.Nə axtardığını özü də bilmirdi; evə girib ora–bura vurnuxdu,sonra hövlnak həyətə çıxdı.Zirzəmiyə düşüb gəzdiyi kəndiri tapdı,Gene-30 rala yaxınlaşdı,bir ucunu həlqə edib boynuna ke-çirdi; General ona səssiz–səmirsiz itaət edirdi.Kəndirin o biri ucundan yapışıb həyətdən çıxdı.General hara aparıldığından bixəbər onun dalınca addımlayırdı.Qarşıdakı təpədən aşıb torpaq yola çıxdı.Yol uzanır,Kərim öz–özünə deyinir,yırğala-na–yırğalana onun dalınca düşən General,kəndirin ucundan bərk–bərk yapışan Kərimin addımlarını nə zaman yavaşıdacağını gözləyirdi; elə bil heyva-nın ürəyinə nəsə dammışdı.Dağın döşündə qaynayan bulağın yanında da-yandı,Generalın ağzı suya çatacaq məsafəni ölçüb kəndirin ucunu qovaq ağacına bağladı,əlini bulağın gözündə yuyub bir–iki ovuc da üzünə,boynuna çəkdi,sudan doyunca içib məzlum–məzlum göz-lərini döyüb öz aqibətini gözləyən Generala baxdı.– Sən məni bağışla,General.Allah İsfəndiyara lə-nət eləsin,demişdim axı,nazla oynamaq mənlik de-yil.Özüm də ağrınıram son vaxtlar,içim özümü yandırır.Əşi,bunu sənə niyə deyirəm axı,onsuz da qanan deyilsən.Başa düş,bura yol qırağıdı,gəlib– gedən çox olur,bəlkə elə mən gedən kimi,kimsə səni görəcək,aparacaq həyət–bacasına.Amma,qa-yıtma mənim yanıma,nolar,qayıtma.Dözəmmi-rəm sənin bu halına.Mənim halımı da ki,görürsən,elə sən gündəyəm.Ay Allahın fağır heyvanı,axı niyə hürmürsən,hə?! Lal–dinməz,kabus kimi do-lanmaq sənə yaraşmır axı? Sənə bənzər gör nə 31 qədər adam var bu dünyada; ağzı qıfıllı,dili qar-nında,gözü döyük,pasluşni,yəni,Cəbi fason,amma baxırsan adamdı da! Axı sən itsən,hürməlisən,qap-malısan,vahiməyə salmalısan hamını?! Eh,boş yerə donquldanıram.Bilirsən,son vaxtlar xasiyyətim də dəyişib,o qədər deyinirəm özüm–özümə,it xasiy-yət olmuşam vallah.Sən dəki,əksinə,adam xasiy-yət – mülayim,üzüyola,yəni pasluşni.Daha heç nə demədi,bir də ki,faydası nəydi da-nışmağın,sadəcə ürəyini boşaltdı.Bir də özünə söz verdi ki,daha dala baxmayacaq,iti–iti addımlaya-caq,lap yüyürəcək kəndəcən.Amma tab gətirmir-di ürəyi,arxaya dönüb baxmasa da qulağı General-daydı; heç olmasa qeyrətə gələrdi,itliyi yadına dü-şərdi,elə hürərdi ki,Kərim də arxaya dönüb qaçar,qucağına alıb onu ən əziz adamı kimi,yox e,əzizgi-rami iti kimi öpərdi hürən dodaqlarından,vallah öpərdi! Ta təpəni aşıb kənd yoluna enənə kimi arxadan səs–zad gəlmədi.Kəndə çatanda,lap hürsəydi də səsi buralara gəlib çatmazdı *** Kərim ömründə birinci dəfəydi ölüm haqqında fikirləşdi.İndi dərk elədi ki,həqiqətən də o tənha-dı; nə qardaşları,nə İsfəndiyar,nə də ki,kəndçilə-rindən kimsə qapısını açıb içəri girmir.“Ölsəm,yox murdar olub qalsam.” demişdi İsfəndiyar.Cəhən-nəm olsun İsfəndiyar da,o biriləri də.Qəzənfəri 32 gərək çağırıb tapşıram ki,mal–qaramın bir hissəsi-ni satıb məclisimi yola versin,qalanını da şəhərdəki yetimlər evinə bağışlasın.Yaman çoxalıb yetim–ye-sir bu məmləkətdə! Hə,mən deməyinə deyəcəm,lap möhkəm–möhkəm tapşıracam və o da dədəsi Mədətin qəbrinə and içib söz verəcək ki,baş üstə.Amma o vələdüznanın nəfsini ki mən bilirəm – tö-bə–töbə,zatı qırığ,elə zatı qırığdı – vallah mən ölən kimi vəsiyyətimi də yaddan çıxaracaq.” Kərimin ağlından min cürə fikir gəlib keçdi,hamısı-nı da min yerə yozdu,amma sonda nəsə tapıbmış kimi gülümsədi,qonşusu Nəsrəddin kişini haylayıb yanına saldı və düz getdi Qəzənfərin qapısına.Çox-dan görüşmədiklərindən,xeyli hal–əhval tutduqdan sonra Qəzənfərə,arvadı Tubunun yanındaca bir ka-ğız yazdırdı,yazdırdı ki,dəqiq nə qədər qoyun– quzum var və hamısı da Qəzənfərin cavabdehliyin-dədi.Nəsrəddin kişinin və Tubunun şahidliyilə al-tından qol çəkdirdi.“Ölüm–itim dünyasıdı” – deyib vəsiyyətnamə yazdı,imzaladı,Qəzənfərə yazdırdığı kağızı da arasına qoyub poçta gəldi və sifarişli məktubla rayon notariusuna göndərdi.***.Bu necə dərd idisə onu tutmağıyla yorğan– döşəyə salmağı da bir oldu.Ayda bir–iki dəfə Qal-yadan başqa heç kimdən zəng gəlməyən cib telefo-nunu götürdü,elə Qalyaya da zəng vurdu ki,bəs 33 ölürəm,“təcili yardım” göndər kəndə,amma özün nə badə gələsən buralara.Nə illah elədi,ayağa dura bilmədi.“Həkimlər heç şəhərdə vaxtında özlərini çatdırmırlar,o ki qalsın ucqar kəndə gələlər.Ona kimi heç olmasa qonşuya xəbər verim,” deyib qalxmaq istədi,bacarmadı; san-ki ürəyi yerindən çıxdı,əzaları yarpaq kimi titrədi,telefon əlindən qucağına düşdü,götürmək istəyəndə taqəti çatmadı,əlləri əsdi,çiynini döşəyə dayayıb çevrilmək istəyəndə dığırlanıb guppultuy-la taxta döşəməyə sərildi.“İsfəndiyar itin belindən gəlmiş Nostradamus imiş,bilməmişik.Deyəsən həkimlər gələnəcən,o söz.Ufff.” Ufuldadığını bildi,amma bu ağrılı zarıl-tının səsi qulağına dəymədi,dili batmışdı,yoxsa qu-laqları tutulmuşdu,eləcə səssizcə göynədi.Döşəmənin üstündə boynunu irəli uzadaraq sudan çıxmış balıq kimi ağzını açıb–yumurdu.Ki-misə gözləyən mənasız baxışları düz qapıya zillən-mişdi.Kərim,əgər düşdüyü bu halını kənardan gö-rə bilsəydi,bəlkə də dünyanın ən yazıq bəndəsinin iztirab dolu ümidsizliyinə baxıb zır–zır ağlayardı.Nə düşünürdü,nə götür–qoy edirdi,özü də anla-mırdı.Bəlkə heç düşünmürdü də.Sadəcə,kiminsə çaşıb həyətinə girəcəyini,evinin qapısını açacağını,ona əl uzadacağını gözləyirdi.Amma həmişə ol-duğu kimi heç kim onu nə itirir,nə də axtarırdı.34 Dili tutulsa da,deyəsən,qulaqları eşidirdi; pillə-kənin başındakı artırmadan boğuq tappıltı səsi gəldi,sonra elə bil qapını küt bir şeylə döyəclədi-lər,cırmaqladırlar:əti ürpəşdi,həm də qorxdu.“Əz-rayıl yəqin belə gəlir” – fikirləşdi.Əvvəlcə isti,bir az keçəndən sonra soyuq tər bütün bədəninə vic–vicə saldı.Birdən,ağır qapı açıldı,bəbəklərini göynədən tər şoranının gözlərinə çəkdiyi pərdənin o üzündə güclə sezilən qaraltını gördü.Qaraltı ona yaxınlaş-dıqca böyüdü,böyüdü,gəlib sifətinə yaxınlaşdı.Bu-za dönmüş üz–gözünə,sinəsinə qəribə bir istilik,həlim bir nəfəs toxundu,lakin bu isti nəfəs sürətlə içinə dolan soyuğu qova bilmədi.Son anda,lap bir anlıq,bircə anlıq diqqətini ta-razlayıb gözlərini qıydı,bu isti nəfəsin sahibini ta-nımaq istəyi o qədər güclü oldu ki,gözünü tutan to-ran da bir anlıq yoxa çıxdı və Kərim,onun ölməkdə olan vücudunu diliylə yalayıb,solmaqda olan gözlərinin içinə baxaraq ağlayan Generalı gördü,sevinmək istədi,amma,artıq bu hiss çoxdan onu tərk etdiyindən,qıyılmış gözlərini qapamağa da gücü çatmadı.O doğrudan da ağlayırdı,lap adam kimi.Onun hərəkətsiz bədənini iylədi,göyümtül sifə-tini yaladı,hələ də qapının şəklini çəkən gözlərinə baxdı,sonra başını açıq qapıdan göyə sarı uzada-raq ağzını açıb,kövrək,ürək titrədən,həm də bir az qəzəbli səslə,lap yalquzaq kimi qəfildən elə uladı,35 elə uladı ki,əgər Kərim indicə canını tapşırma-saydı,onsuz da bunu eşidəndən sonra sevincindən ürəyi partlayardı.36 GENERAL “Bir küçüyün sərgüzəştləri” silsiləsindən ikinci hekayə – Bax,buna deyərəm hürmək! Bərəkalla! “Əslində,hürməyim təkcə yeni sahibimə deyil,özümə də ləzzət eləyirdi.Havvv! Ham–ham– hammmm!.Əladı ki! Yazıq,birinci sahibim bu gü-nü görmədən öldü.Yaxşı kişiydi; yeyib–içən,kefko-mun biriydi,həm də baz! Ay səni,şərəşur! Qo-hum–əqrabası,kənd camaatı da elə bilirdi sakit,fa-ğırın biridi,adama yovuşmazdı,nə bilim nədi.Çox-ları,iti də özünə oxşuyur,lal–dinməzdi,deyirdi,bə-zisi heç it yerinə də qoymurdu bədbəxti.Mənimçin çox əziyyətlər çəkdi.Nolar it olanda,vicdanım ki,var?! Kişi,insafən,yediyindən–içdiyindən (araq-dan başqa)mənə verər,tez–tez arxda çimizdirər,əldən–ayaqdan gedərdi,son nəfəsinəcən bircə şey gözləyirdi məncə:hürmək! Qorxunc görünüşümlə hamını vahiməyə salsaydım da,balacaydım,qan-mırdım,bəlkə də vicdanım hələ formalaşmamışdı,nə bilim.Allahın lal heyvanıydım,nə illah eləyirdim,hürmək nədi,heç əməlli–başlı mırıldaya da bilmir-dim.Bilmirdim niyə.Təzə sahibim məni çöllü–biyabanda veyillənər-kən görmüşdü.O gün ki,bilmirdim nisgildən,yoxsa bu geniş dünyada tənha qalacağımdan qorxaraq ağ-37 zımı göyə açıb necə ulamışdım haa,hə,o gün,başa düşmüşdüm ki,sahibsiz it,susuz dəyirman kimidi,cansız daşdı,pulsuz kişidi.Üz tutmuşdum çöllüyə,özümə yiyə axtarmağa.Amma yox,əvvəlcə kənd qəbristanlığına getmişdim.Kərim kişinin məzarı başında doyunca ulamış,ulamışdım.lap yalquzaq kimi! Necə oldusa çölün düzü ürəyimi sıxdı.Ac idim.Zibilliklərdə eşələnməkdən bezmişdim.Zibilxana-larda dişə batan bir şey qoyur ki adamlar?!.Nə isə,bezdim,götürüldüm yol qırağına – üzü şəhərə.Tə-zəcə sülənirdim ki,yanımdan şütüyüb keçən iri ağ maşın dayandı.Ürəyim gup–gup guppuldayırdı.Bir də gördüm maşın dal–dalı qayıdır mənə sarı.Aman Allah,yəni mənə görə? Həə.Dayandı.Qorxurdu de-yəsən.Əvvəlcə pəncərənin şüşəsini saldı,baxdı,gü-lümsündü,deyəsən adımı soruşdu,bəlkə də sahibi-mi,bilmirəm,halım onsuz da yox idi.Gülməyi də bacarmıram.Qaçmadım,heç hürmədim də.Yaşlı,zəhmli kişiydi,yanında gözəl,cavan bir qadın da vardı.Yanındakından kağıza bükülü nəsə götürdü.Astaca qapını açıb mənə tərəf gələndə sevincimin həddi–hüdudu olmasa da biruzə vermirdim.Elə düşünməsin ki,yerdə–yurdda qalmışın biriyəm! Qulaqlarımı şəklədim ki,onun səsini yaxşı eşidəm; zəhmli,kobud olsa da itsevər olduğu hiss olunurdu.Əlindəki bükülünü açıb qənşərimə qoydu.Şükür sənə,ilahi! Necə iştahalı görünür! Ətri burnumun 38 dəliklərindəki zibilxana üfunətini elə qovdu ki!.O və açıq pəncərədən başını çıxaran gözəlçə,mənə elə baxırdılar,elə bil it–zad görməmişdilər.Bilirdim ki,mənim narıncı tüklərimə,gözəl,işıldayan gözləri-mə,mərd qamətimə tamaşa etmirlər.Baxırdılar ki,qənşərimə qoyduğu iri qızardılmış ət tikəsini yeyə-cəm,ya yox.Özümü naza qoymadım,məni bihuş edən qızardılmış sümüksüz tikəni yeməyə başla-dım.Məni qınamayın,it kimi (?)acımışdım axı! İş-tahım xoşuna gəldi kişinin.Deyəsən özü yeyib–içən kişidi.Əlində nəyisə basdı,“cük–cük” eləyib maşı-nın arxa qapısı açıldı,əlini uzadaraq yük yerini mə-nə göstərdi,yəni,gəl.Mənə haa.Əvvəl döyükdüm,gah əli havada qalan kişiyə,gah başı pəncərədən asılı qalmış xanıma,gah da ağzı açıq yük yerinə baxdım.Sanki şəraiti,vəziyyəti öyrənib məni gözlə-yən gələcəyimi götür–qoy edirdim.Və birdən qis-mətimlə barışaraq maşının yük yerinə sarı cum-dum İndi bu nəhəng həyətdəyəm; göy üzündən başqa heç yer görünməyən,bağlı–bağatlı bir mali-kanənin həyətində.Adamlar da mənim yaşayışıma həsəd apara bilər,lap paxıllıq da edər məncə; ayrı-ca otağım,ayrıca vannam,rahat yatağım.Yeməyim də gündə üç dəfə,özü də iri–iri yağlı tikələr!.Yaşa da! Məni bura gətirən günü hamama salıb çimizdir-dilər.Həyatımda ilk dəfəydi köpüklü şampunla 39 çimirdim.Həm də ətirli.Ayrıca ağ dəsmalla,sonra fenlə qurulayıb həyətə buraxdılar ki,günəş şüası qəbul edim.Onda başa düşdüm ki,gözəl yaşamaq hər itə nəsib olmur! Yeni sahibim (Allah onu qorusun!),varlı–hallı,qonaq–qaralı,əliaçıq kişidi.Başqalarını bilmirəm,məni çox istəyir.Gələn qonaqlarına məni göstərib ağzı sulana–sulana tərifləyir.Mənə elə qabda su,yemək verir ki,gün vuranda par–par parıldayır.Bircə gün çimizdirilməsəm qulluqçunu danlayıb de-yir:– Gərək ondan gül iyi gəlsin,it iyi yox! Qulluqçu da and–aman etdi ki,vallah,bir saat əvvəl,ən bahalı şampunla çimizdirmişəm.Belə anlarda insan kimi danışa bilmədiyimə heyfisləni-rəm.Axı gözünün içinəcən yalan deyirdi! Ümumiy-yətlə,insanlar yalan danışmaqda mahirdi.Hayıf ki,bunu deyə bilmirəm,hürüb,hürüb özümü sakit-ləşdirirəm.Bəzən sahibim neçə günlərlə gözə dəymir.Həə,bax onda,mənə sahibəm,o gözəl xanım qulluq edir.Məncə,o daha əliaçıqdı.Həmişə ətin ən yaxşı tikələ-rin qabıma qoyur,maşınında gəzməyə aparır,qu-caqlayıb öpür də.Sahibim boynumu,belimi,arada çənəmi oxşayıb sığallayır,yaxşı itsən deyir,amma bu,öpür,qucaqlayır.Hə,qulaqlarımı ikiəlli tutub yuxarı qaldırır,sinəsinə sıxaraq duz kimi yalayır məni.“Uxxx,mənim Generalım!” da deyir.Adımı 40 hardan bilir – bilmirəm.Mənə xoş gəlir ancaq.(Gör neçə vaxtdı öz adımı eşitmirəm.)Bir gün təbii ehtiyacımı ödəmək üçün iri armud ağacının dibinə cumdum.Sağ ayağımı təzəcə qaldır-mışdım ki,sahibəmin mənə baxdığını gördüm.Utanmağına utanmadım,burda utanmalı nə var ki?! Amma heç vaxt adamların mənə belə baxdığını gör-məmişdim deyə quyruğumu bulayaraq dalımı ona sarı çevirib rahatlandım,torpağı eşib sidik köpüyü-nü basdırdım ki,iy gəlməsin.Sahibə xanım uğunub getdi.Mənsə hürdüm.Ən zəhləm gedən çənəmə,başıma keçirilib kip bağlanan qapaq kimi bir şeydi.Heç düşmənimə də arzulamıram.Dəhşətdi! Kiməsə hücum edib qap-mağımdan qorxurlar yəqin.Aqibətxeyir onu ancaq adam içinə çıxanda bağlayırlar,yoxsa ürəyim part-layar.Bu mənə əzab verir.Özümə,it olmağıma nif-rət edirəm.Bir gün,o zəhirmarı başıma keçirib ma-şına mindirdi.Xaltamı da oturacağın altında nəyəsə düyünlədi,elə bil qaçacam.Hara qaçıram ki?! Belə yaşayışdan hansı axmaq qaçar?! Maşın yerindən elə götürüldü ki,az qala başım əzilmişdi.Allah saxladı.Hə,sahibəm yol boyu gic–gic mahnılara qulaq asa– asa gəlib bir malikanənin qabağında dayandı.Çox gözləmədik.Bir göz qırpımında hündür boylu ca-van oğlan qapıda göründü,maşının qapısın açıb gü-lümsədi,əlini öpdü,sonra da məni bic–bic süzüb nəsə dedi,sahibəmi evə apardı.Elə bilirdim məni 41 də özləriylə götürəcəklər,amma mən,burnumun deşikləri güclə yerləşən alayarımçıq açılan pəncərə-nin bu tayında qaldım.Darıxdım.Bir yandan da,sanki tərslikdən,kol dibi istəyirdim.Pəncərəni,oturacaqları cırmaqlaya–cırmaqlaya çabalayırdım.Maşının içinə batırmayacaqdım ki! Yol–irizdən də ötən yox,bu insafsız da gəlib çıxmaq bilmirdi.Fikir vermişdim,onlar gedəndə,maşının kölgəsi görün-mürdü,indi isə asta–asta evin divarına sarı sürü-nür.Deməli xeyli vaxt keçmişdi.Hansı vacib işləri vardısa mən yaddan çıxmışdım; nə veclərinə ki,qovrula–qovrula qalmışam burda.Ham–ham– haaamm!.Nəhayət qapı açıldı.Oğlan,elə qapının ağzında-ca köynəyini düymələyə–düymələyə sahibəmin ya-nağından öpüb qapını bağladı.Şüşəni cırmaqla-yaraq bərkdən hürdüm.Elə bil indi görürdü məni.“Aaaa.” eləyib qapını açdı,mən də küçənin tinində-ki kolluğa götürüldüm! Hər dəfə sahibim harasa gedəndə,xanımı o zibi-li başıma keçirdib məni bu evə gətirirdi.Bizim həyətdəki təmtaraqlı ziyafətlərdə o cavan oğlanı çox görmüşəm.Həmişə də ev sahibinin ya-nından əl çəkmir,göstərişlərini canfəşanlıqla yeri-nə yetirirdi.Amma heç vaxt cavan xanıma yaxın gəlməz,sahibim evdə olmayanda bu qapıda görün-məzdi.Heç vaxt! Yəqin belə lazımmış.Amma bir gün.42 Axşam düşür,kölgələr yox olur,səs–səmir kəsi-lirdi.Bu cür axşamlarda nəhəng malikanəyə elə sa-kitlik çökürdü ki,sanki suyun altındasan.Mən yay mətbəxinin böyründəki taxta “ev”də uzanıb birinci mərtəbədə bərq vuran billur çılçırağı seyr edirdim.Qulluqçular çoxdan çıxıb getmişdi.Evin xanımı yə-qin ki,televizorda gic–gic şeylərə baxırdı.Qəfil qa-pı zəngi bu sükutu çilik–çilik elədi.Nədənsə hür-mədim.Çox keçmədi,sahibəm,ağappaq ipək pal-tarda həyətə çıxdı.(İnsafən o,çox gözəldi!)Adətən qapını ya qulluqçu açır,ya da evin kişisi,özü də gözlükdən baxıb gələnin kim olduğunu biləndən sonra.Xanım vaxtsız qonağın kim olduğunu bilirdi ki,arxayınca qapını açdı.Gözümə otaqlardan süzü-lən gur işıq düşdüyündən,əvvəl–əvvəl gələni tanı-madım.Haçan onlar həyəti ötüb yay mətbəxinin qarşısındakı talvara çatdılar,onda oğlanı tanıdım.Xanım sahibəm məni qucaqlayan kimi oğlanı qu-caqlayıb sinəsinə sıxır,qulağına nəsə pıçıldayır,sonra da dodaqlarını öpürdü.Oğlan narahat idi,bəlkə də ehtiyat edirdi; tez–tez o yan–bu yana ba-xır,xanımın istəklərinə cavab verməyə cəsarət et-mirdi.Xanım içki süzdü,meyvə dilimlədi.İçdilər.Soyundular.Qırmızı kirəmidli talvarın altındakı divanı açdılar,məni veclərinə almadan,it yerinə qoymadan qol–boyun oldular.Onlar əcaib səslər çı-xardıqca,nədənsə bədbəxt sahibimə yazığım gəldi.İtliyim tutdu,hürmək,ulamaq istədim,amma saral-43 mış dişlərimi qıcıyaraq səhərə kimi dözdüm.Yuxu-da keçmiş sahibimi gördüm.O,arada sevgilisinin yanına gedəndə məni də aparardı.Düzdü,mən dəh-lizdə,balaca yun adeyalın üstündə mürgüləyərdim,amma yataq otağının açıq qapısından görürdüm axı nə hoqqalardan çıxdığını.Neçə dəfə olub ki,məni heç it yerinə də qoymadan,utanmadan,yanımda lüt anadangəlmə,o yana–bu yana gedib–gəlirdilər.Amma yoox,onlar başqa,bunlar başqa.Mırrrr.Səhərə az qalır.Tək–tük şütüyən maşınların uğultusu aydın eşidilir.Qulaqlarımı şəkləyib uzan-mışam.Onlara tərəf baxmaq ürəyimi bulandırsa da,arada,elə–belə,gözaltı qalxıb–enən ipək örtüyə nə-zər salıram.Mırrrrr! Mırrrrrr! Qırmızı gözlərimi,iti dişlərimi,dəmir kimi caynaqlarımı görən tük sa-lır,girməyə deşik axtarır,bunlarsa.bunlarsa.Nə olacaq olacaq! Taxta evimi tərk edib talvara yaxınlaşdım.Açıq divanın başına dövrə vurub dayandım.Örtüyün altından iki cüt ayaq görünürdü.Qırmızı,isti dilimi çıxarıb onları yalamağa başladım.Elə bil bu isti tə-mas onları daha da coşdurdu,divan bir az da çox silkələnməyə başladı.Qəribə səslər çıxarırdı.Divan yox ee,oğlan! Mən elə səs çıxarsaydım,it qovan ki-mi qovardılar qapıdan! Dayana bilmədim.Bütün bədənimi silkələyən bu mənzərəyə itliyimlə baxa bilmirdim.Dişlərimi qıcadım,ağzımın suyunu divana sürtüb örtüyün 44 ucundan tutub dartdım.Örtük yerə düşən kimi ləz-zətlə hürməyə başladım:“Ham–ham–hammmmm!.” Burda,onların yanında olduğumu indi duydular.Oğlan bərk diksindi.Deyəsən,ev sahibini görür-müş kimi qorxdu.Ağ rəngi bir az da ağardı.Lap ölü-yə döndü.Özünə gələndə bir bağırdı ki,mən elə ba-ğıra bilməzdim,yəni hürə bilməzdim.Xanım,mə-nim adam yox,it olduğumu görüb əsəbiləşdi:“Ay it,rədd olll! Zaraza,vsyo isportila!” – dedi,heç üstü-nü örtməyə də ehtiyac duymadı.Oğlan hələ də çığı-rırdı.İstədim onun gözəgəlimli yumşaq ətrinə bir diş vurub qoparam,sonra fikrimi dəyişdim.Qorx-dum ki,xoşuma gələr,sonra insan ətinə yerikləyə-rəm.Xanım məni söyə–söyə,cavan oğlanı sakitləş-dirərək paltarını geyirdi.Hürməyə ara vermədən divanın başına fırlanır,oğlanın nə vaxt çıxıb gedə-cəyini gözləyirdim.Xanım sahibəm nə fikirləşdisə,qışqırdı:– Tez ol,geyin! Ağciyərin biri ağciyər! Şakir ol-saydı itin yerinə,neylərdin bəs? Batırardın yəqin?! – Uje.uje.g–g–geyin–dim.ge–gedirəm,vsyo! Mən ara vermədən hürürəm,o əl–ayağı əsə–əsə toqqasını bərkidir,xanım qışqırır.Mənə ləzzət eləyirdi bunlar! Ham–ham– hammm!!! – Sən də kəs bu iyrənc səsini! Mumla,xvatit! – Mənə deyir xanım.Hürürəm.Heç dayanaram.45 Az sonra içimi narahatçılıq bürüdü; bildim ki,gözəl yaşayışım burnumdan gələcək! Çünki,cavan oğlanı yola salıb evə qayıdanda,sahibə xanım do-dağaltı mızıldadı:– Qudurğan köpək! Sənin yerin,elə zibilxana-dı! Qoy Şakir gəlsin.Hə,deyəsən,hürməyim başıma bəla olacaq.Eh,heç vecimə də deyil! 46 QUŞLAR QAYITDISA.üstümə düşmüş əzrayıl kölgəsi qorxutdumu çırpıldı qübbəyə sabahın göyərçinləri artıq quşlara deyil yaşanmamış bir günün tarlasına səpiləsi bir ovuc dənin hesabı qaldı məndə Zahid Sarıtorpaq.Usulluca örtsəm də,qapının paslanmış petləsi elə cırıldadı,ətim ürpəndi.Bir az eyvanda dayanıb göyə baxdım,“yağacaq” deyib elə qapıtəhər cırılda-yan taxta pilləkənlə həyətə düşdüm.“Sənün də za-yun çıxıb” – pilləkənə deyindim.Əvvəllər deyin-məzdim,mismardan–zaddan tapıb ələngə pilləkə-nin əgər–əskiyin düzəldərdim.Deməli,mənim də zayım çıxıb.Yaz bithabitdə,indi fikir verirəm ki,qaranquş-lar ötənilki kimi gözə dəymir.“Demək ,bu yaz da dönmədilər.Toplar hür-kütdü qaranquşları.Yaxşı,olar gəldi–gedərdi,hər yerə isinişməzlər,bəs,sərçələrə nə olub qəhətə çı-xıblar,elə bil yer üzünün bütün sərçələri qırılıb.Də-dəm rəhmətlik deyərdi ki,qaranquşlar,kənddən bezib qaçan cavanlar kimidi – biri dönər,beşi yox.Sərçə başqa,sərçə özümüzünküdü,vəfalıdı,heç hara getməz.Hanı bəs?” 47.Fikirləşdim ki,hara gedim? Özümə gülməyim gəldi.Əslində heç fikirləşib eləmirdim.Özüm də getməsəm,sovxaya qalmış ayaqlarım bilir məni hara sürütdəyəcək – Əbdülgilə,ya da qəbristanlı-ğa.Gör havaxtdan dünya boşalmışdı mənimçin.Qocalıqdandı,yoxsa təklikdən,arada başıma gic– gic fikirlər dolur:bəlkə dünya yerli–dibli olmayıb,heç mən də mən deyiləm – havayam,toz dənəsi-yəm,ya da yerin süni peykinin bir qəlpəsiyəm,kosmosda fırranıram özümçün?!.İki dünya arasında mən qalmışam,bir də ya-rımcan Əbdül.Havaxt Əbdülün doqqazına ayaq basıram,onda özümü hiss edirəm,deməli varammış.Əbdülə ba-xanda mənim canım biraz suludu,arada meşəyə gedirəm,dərədən,“Sısqabulaq”dan su da gətirirəm,noolsun,nə meşənin havası havadı,nə bulağın suyu su.Dad–tam qalmayıb,ya ağzımın zayı çıxıb? Yazıq Əbdül dəqiqəsini,bəlkə də saniyəsini sa-yır,hər aldığı nəfəsə zəm–zəm suyu içirmiş kimi “ox–xaay!” deyir,zarıya–zarıya uzana qalıb,daxma-sından çölə çıxmır,çıxa bilmir; boğazından da heç nə keçmir,Əzrayılın yoluna göz qoyur.Tez–tez get-mirəm ki,qapının cırıltısından diksinər,elə bilər ölümüdü gələn.Bəlkə də sevinər,nə bilim.Əbdü-lünkü çəkiləsi dərd deyil.Ürəyim sıxılır.Boğuluram.Əvvəllər şəhər avto-busları kimi basaraq idi kənd,adam çox,boğanaq,48 on metrədən də bir çətir–çətir qoz ağacları Allahın havasına qənim kəsilərdi.“Ceviz ağacı insan kimi nəfəs alır,düşər–düşməzi var,alma,heyva əkin həyətinizdə” demişdi kəndə gələn professor.De-səm ki,qələt eləyib,qanacaqsız olaram,amma,pro-fessor Allah deyil ki,vallah,burda nə ağacı əksən,bitmir,quruyur,bitən də əməlli məhsul vermir.Ha-vanı ağırlaşdırsa da,bu kəndin camaatı qozun hesa-bına var idi.Hanı indi o ağaclar? Hökumət adam-lara qənim kəsildi,adamlar da ağaclara.İşə bir bax sən Allah,vaxtıyla əl–ətəyinə selbə atıb,əlçatmazı-na budaq–budaq dırmaşıb qoz çırpmasaydım,ha-vaxtsa burda ağac olduğuna inanmazdım.Axırıncı qoz ağacının kötüyünə havaxt balta vur-dular,yadımdan çıxıb.Hər selbə atanda havaya yüz qarğa qalxardı,onlar da yox olub.Elə bil səhralıqdı,küllükdü,xarabalıqdı.Adamlar da köçdü,ağaclar da.İndi havasızlıqdan yox,havanın çoxluğundan boğuluram.Dəli oluram deyəsən.Ağaclar boy atdıqları kimi təmkinlə “köçdü” – qarış–qarış,budaq–budaq,qol–qol.Adamlar isə bircə günün içində.Adamlar ağacları diri–diri mişarladı,dəhrələdi,qəlpə–qəlpə tikələyib sobala-ra,təndirlərə basdılar,yandırıb külünü yelə ver-dilər,öldürdülər – özləri ölməsin deyə.*** Dünyanın axırında deyildi bu kənd.Heç əvvə-lində də deyildi.Yazı dizəcən palçıq,yayı tozanaq,49 qışı da qar–çovğun,özü də dağın lap kəlləsində! Mən bu səy ağlımla fikirləşirdim,görəsən,burda yurd salmağa dədə–babalarımızı nə vadar edib? Mənə elə gəlirdi ki,bunu dədəm də,lap dədəmin dədəsi də fikirləşib.O fikirnən müharibəyə də ge-diblər,amma ölən ölüb,qalanları ki qayıdıb?! Qayıdıb,ev tikib,uşaq böyüdüb,amma burdan köç-məyib.Biri mən,əsgərlikdən dönməyə də bilər-dim; sevdiyim qız da vardı,qalsaydım,burdakından yaxşı iş–gücüm,evim–eşiyim də olardı bəlkə.Baş-qaları oxumaq,ya əsgərlik adıyla ilim–ilim itdilər,daha kəndin adını tutmadılar,geri dönmədilər.Qızlar ata evində qarıdı,qocalar həsrətdən,nisgil-dən öldülər.Ha fikirləşirəm,axırıncı kərə kənddə mağar qurulub toy çalındığını andıra qalmış yadı-ma sala bilmirəm.Mağar qurulurdu,amma,ölən-lərin doqqazında.Beş–on evlik kəndi sonuncu Mərdan kişi tərk eləmişdi.Daha doğrusu,şəhərdə yaxşı mənsəb sa-hibi olan kürəkəni aparmışdı kişini.Nə vaxt idi,hu-şumdan düşüb,amma maşına minməmiş dediyi qulağımdadı:“Daha burda ot da bitməz!” Elə bil Mərdan kişinin ahı tutdu buraları,bulaqlar qurudu,torpaq çat verdi,yarğanlar cadar–cadar elədi el dü-zünü.Mərdan kişidən əvvəl Cabbarın külfəti daşındı paytaxta.Özü yox,külfəti.Qisməti beləymiş.Yazıq Cabbar,ahıl vaxtında iyirmi kilometrlik yolu basa– 50 basa,payi–piyada gedib raykoma yalvar–yaxar eləmişdi ki,bilirəm,bu kəndin adı it dəftərində də olmayıb,olmayacaq da! Bu gün–sabaha salıb allahın qazına,işığına həsrət qoyduz,yol çəkməyə ayrılan pula da göz dikdiz,haram xoşunuz.Nə qədər sən burda katibsən,quyruqbulayanın da kənd soveti Şəmildi,nəinki biz,heç qotur keçimiz də gün gör-məyəcək,heç olmasa qışı yola verin,sovxaya qal-mış meşədən quru ağac qırmağa icazə olsun,bu fağırlar soyuqdan qırılmasın,beş–altı evdi,yaza çıx-salar,rədd olub gedəcəklər bu viranədən! Katib də kişiyə nə cavab vermişdisə,evə qayıdanı üç gün yerindən dura bilmədi,dili tutuldu,elə üçüncü gecə də köçdü bu dünyadan.Dinməzcə.Dinməzcə ölməyi Cabbar kişi “dəb” saldı kən-də.O gündən Şəmil də kəndə dönmədi.Elə o gün-dən də kənd seyrəkləşdi.Sən demə o günlər sovetlərin ələyi ələnirmiş! Sonradan bildik ki,katib,Cabbar kişini guya yola gətirmək istəyibmiş,deyib:– Ay ağsaqqal,a sağ olmuş,oturmusan dağ ba-şında,udursan təmiz havadan,dünyadan xəbərin yox,ayə,bu gədə–güdə,şura hökumətinin mitilinə vurullar ee! Nə partiya olacağ,nə raykom,nə də.heç zad! Ayə,ölən günümüzdü ee! Dili–ağzı qıfıllanmasaymış,bəlkə,“sinənə belə dağ havası düşüb,gəl,yayda zoğal arağıyla kabab 51 yeməyə yox ee,payızın lıqqasında,qışın zəlozəlo-sunda gəl,gör camaatun nə zillət çəkir,nə müsibə-tə dözür” deyərdi.Amma deyə bilməyib.Cabbar ki-şi əvvəlcə döyüküb,udqunub,özgə vaxt zəhmi qa-yaları əridən kişinin cınqırı da çıxmayıb,başa düş-məyib raykomun,partiyanın ölən günüdü,yoxsa dünyanın.Belə vecsiz raykomu,Şəmil kimi kənd soveti olan partiyanın ölməsinə sevindiyindənmi dili tutulmuşdu Cabbar kişinin,yoxsa sabaha naümidliyindən – bunu da bir Allah bilirdi.***.Hava praqnozu mənlik deyilmiş; yağış–zad yağmadı Səhərəcən gözümü yummadım.Ürəyimə dam-mışdı,gözümü yumsam,day açmayacam.Gözlərimi tavana dirəyib zülmətdə bir iynə ucu işıq axtarır-dım.İşıq nə gəzirdi! “Qarğa ömrü yaşayasan,yada düşəsi işıqlı xatirən də olmaya.” Hamı köçün sürdü,getməyə yeri olan getdi.Ki-mə pənah aparacaqdım ki? Şəfiqənin ölümündən on il keçib,elə bil yüz ildi onun qəbrinə gedib–gəli-rəm.Allah verən candı,gəzdirirəm.Səhəri diri açdım.Ağzımı tutdum qəbristanlığa sarı ki,sakitləşəm.Kimsə çağırdı elə bil.Qanrıldım səsə.Əvvəl elə bildim yenə atırlar.Dağların o üzün-dən çoxdan səs–səmir gəlmirdi.“Bismillah!” Heç kimsə yox idi.Ürəyim sancdı.Qayıtdım Əbdülün 52 doqqazına.Barmaqucu eyvana çıxdım,hörümçək toru basmış ara pəncərədən içəri göz qoydum; Əbdül bərəli gözləriylə pəncərənin şəklini “çəkirdi”.Əsas odu ki,gözləyir.“Bu gün bitirəcəm,allah qüv-vət versə,peşiman etməsə.” Ölülərlə dil tapmaq asandı.Kənd boşalandan qəbristanlıqda onlarla söhbət edirəm.Sağlığında zəhmli,qəddar,əzazil,kobud,yaltaq,zırrama,dəli – burda yazıq,sakit,üzüyola.həm də xoşbəxt! Qə-bir daşlarıyla salamlaşdım,hal–əhval tutub əlimdə-ki dəhrəylə qaratikan kollarını qırmağa başladım.“Gözləyin,indi hamınızı xilas edəcəm bu zəhrima-rın caynağından! ” Torpaq bir ara nəm çəkdi deyə qaratikan basıb hər yeri,elə bil qurbanolduğum dünyanın bütün qaratikanlarını bir gecədə ting elə-yib basdırıb bura,qəbirləri ayırd eləmək olmur.Yaxşı ki,cavan zoğlar hələ bərkiməyib,dəhrənin ağzı dəyən kimi üzülür.Tək–tük baş daşında əl boyda şəkil var,o da bozarıb,yazıları korraşıb,tanınmaz olub.Eehh,onsuz da hamısını tanıyıram; kim necə,hansı dərd-dən öldü,neçə gün can verdi,üstünə gələni,gəlmə-yəni də yadımda Bu da Şəfiqə! Gözləri elə gülür.Zalım qızı,o boyda dərdin içində bir dəfə də gileylənmədi.“Sağlığında qədrini bilmədim,Şəfi.İncitdim səni.Ürəyim,həyatım demədim,deyə bilmədim.Züryə-timizin olmamasını səndən bildim,səni qınadım.53 Üzə vurmadın,doxtura da getmədin,dərdinlə birgə əridin,o gecə.o gecə gülə–gülə bircə bunu dedin:Özündən muğayat ol.Görüşərik.Yanında olmaq istəyirəm,Şəfi.” Şapkamı çıxardıb Şəfiqənin bozarıb çat vurmuş şəklini sildim,barmaqlarımla tellərini,gözlərini,burnunu,dodağını oxşadım.Bir dəfə də öpmədiyim dodaqları azca aralıydı,sanki deyəcəyi vardı.İmkan vermədim,“gəlmə!” deyəcəyindən qorxub nəm do-daqlarımı dodağına dayadım.Handan–hana toxdayıb yarımçıq qəbrimə bax-dım.Əbdülün qəbrini aralıda qazmışdım.Maşallah,saf torpağı vardı,daşsız,kəsəksiz! “Sağlığına qis-mət” dedim deyəsən.Vallah dəli olmuşam.Özümə,Şəfiqənin sağında qəbir qazmışam.Azca qalıb,lap on–onbeş bel ağzı.Dərinə getdikcə daş–kəsək çıxır-dı,qazımaq ağır idi,taqətim kəsilirdi deyə yarım-çıq saxlamışam.Axı Əbdülü dəfn edəndən sonra bayquş kimi tək qalsam məni yerdən kim götü-rəcək? “Bu gün gərək bitirəm.”.Qəbrimi qazıb geri dönəndə axşam düşürdü.Keçdim Əbdülgilə ki,muştuluqlayam,deyəm qəbir-lər hazırdı,day rahatca yola çıxa bilərik.Qapını ara-ladım,içəri keçib onun yatağına yaxınlaşdım.Əbdül yola mənsiz çıxmışdı – çoxdan ölmüşdü,çənəsində gömgöy köpük qurumaqdaydı.54 İri dəmir çəlləkdə su qoyub altını qaladım,evə qaçıb sabun,iki ağ mələfə gətirdim.Əbdülü soyun-durdum.Yazığın yanbızları döyənək olmuşdu,qap-qara qartmaq bağlamışdı uzanmaqdan.İsti suyla yuyundurdum,dəsmalla qurulayıb mələfəyə bük-düm.Ölü yumamışdım,amma elə bildim ömrü boyu mürdəşirlik eləmişəm,heç qorxub eləmədim.“Bu da axırın,Əbdül,day rahat ol.Amma əclaflıq elədün,məni qabağladun,haramzada! ” Zillətnən böyütdüyü altı oğuldan biri də qalmadı yanında,baş götürüb gedər–gəlməzə üz tutdular.“Dağıl,necə dağılmısan,a dünya! Altı oğlun ola,səni züryətsizin biri kəfənləyə,yerdən götürə,torpağa tapşıra.” Qəhər məni boğurdu.Eyvana çıxdım.Könlümə papiros yandırıb tüstüsünü ciyərimə çəkmək düş-dü.Hardan o bəxtəvərlik?! Bir də fikirləşdim ki,gə-rək Allah məni xəstə salıb öldürəydi,Əbdül məni kəfənləyəydi,basdıraydı,bax o dikdirin üstündə outrub gözləyəydi,gözləyəydi.Bəlkə altısından bi-rinin yuxusu qarışar,vicdanı oyanar,yığışıb qayı-dardı ata yurduna,bu yazığın da gözləri yollardan yığışardı.“Allah bilən məsləhətdi.” Gün doğhadoğda Əbdülün cəsədini köhnə əl arabasına qoyub qəbristanlığa gətirdim.Bir müsi-bətlə cəsədi qəbrə endirib yerini rahatladım.“Bu dərinlikdə qazmasaydım,əlləşməzdim,rahatca çı-xardım qəbirdən” – deyə özümü danladım.Birdən 55 ağlıma gəldi ki,ətrafımda boş,uçuq daxmalar,so-yuq qəbirlərdən özgə heç nə olmadığı dörd yanı uçurum zirvənin başında tək–tənha bir gün,lap beş gün yaşayaram,girməyinə girmişəm,bəlkə uzanıb qalım Əbdülün yanında? Tez də fikrimdən qaçdım,qəbirdən çıxıb beli götürdüm,Əbdülün üstünü torpaqladım.Haldan düşmüşdüm.Ağır–ağır evə üz tutdum.Zirzəmidə inişildən qalma buğda vardı.Yarımlitrlik bankaya buğdadan doldurdum,it ilindən qalma “Fanta” butulkasında su götürüb qayıtdım Əbdülün üstünə.Buğdanı sinəsinə səpib üstünə su çilədim.Hava qaralana kimi çömbəlib Əbdüllə dərdləşdim.*** Bu boyda dünyada tək qaldığımı bayquş ulama-mış gecənin,xoruz banı eşitməyən səhərin yetim-liyindən duya bildim.Ətrafımda sükut qışqırırdı.***.His basmış samovara od saldım.Qaynamağını gözləyə–gözləyə onun qaramat duruşuna nəzər qoydum – illərlə çimməyən qaraçı uşağına oxşayır-dı samovar.Dızıldadı,zoqquldadı,pıqqıldaya–pıqqıldaya qaynayıb “fısı” yatdı.Dəmir qəfədanı yaxalayıb kəklikotu çayı dəmlədim.Zoğal qurusuyla isti çay-dan içib üz tutdum qəbristanlığa.Doğmaca qəb-rimdə uzanıb bu boş dünyanın baş örtüyünə baxıb uyumaq istədim.Əbdülün qəbrinə çathaçatda 56 qulağıma qəribə səslər dəydi.Dedim yəqin oğlan-larının yuxusu qarışıb,qayıdıblar.“Belə tez? Bəs öl-məyini hardan biliblər? Burda məndən özgə kim vardı xəbər göndərə yox olmuş dünyanın o başı-na?” Fikirləşə–fikirləşə yastı təpəni aşdım,qəbri görəndə yerimdəcə qurudum.Əbdülün sinəsindəki təpəciyin torpağı görünmürdü,yüzlərlə boz sərçə cikkildəşərək,qanadlarını yumşaq torpaq dənələri-nə çırpa–çırpa srağagün səpdiyim buğdaları dənlə-yirdilər.“Bular haçan gəldi? Axı sərçələr də bura-lardan bezar düşmüşdü? Allah,sənə şükür! Nəha-yət ki! ” Uşaq kimi sevindim.Onları hürkütməmək üçün astaca geri çəkilib daxmama tərəf tələsdim.Zirzə-miyə girdim.Taxıl çuvalını açıb buğdadan cibləri-mə,şapkamın içinə doldurub geri döndüm.Dəni ovuclayıb ətrafa səpələdim.Ac sərçələr buğdaları dənlədikcə elə civildəşir,elə qanad çalırdı ki! Şü-kürlər olsun,daha tənha deyildim! Qınayan olma-saydı onları bir–bir tutub öz balam kimi başını,boynunu tumarlayardım.Elə bil ürəyimdən keçən-ləri başa düşdülər,çox keçmədi ki,yan–yörəm sər-çəylə doldu.Sərçələr hey çoxalırdı.İnanırdım ki,o quşların biri Əbdülün ruhudu,qa-rışıb sərçələrə.Yəqin sevindiyimi də görür.O da sevinərdi.Ürəyimdə qarasına deyindim:“Niyə tə-ləsdin,a üzü pis?!” 57 Qəfildən göy guruldadı.Az keçdi,bir–bir atma-ğa başladı.Tələsik beli qapdım,zülümlə qazdığım qəbrimi doldurmağa başladım.Eşitmişdim ki,ağzı açıq qəbrə yağışın yağması pis əlamətdi.Bəlkə də bunu özüm uydurdum,çünki daha ölmək istəmir-dim.Yağış gurlaşdıqca qollarıma güc gəlirdi,suluq-lamış ovcum göynəyirdisə də,mənim vecimə deyil-di.Yağış gurlaşırdı.Qəbrimi doldurub beli kənara tullayanda nimdaş paltarlarım dərimə yapışmışdı.“Əgər sərçələr qayıdıbsa,görərsən,qaranquşlar da dönər,yağışı canına çəkən ceviz kötükləri cücə-rər,boy atıb qol–budaqlı ağac olar,zəhləm getmiş qarğalar da qayıdar? Bilmək olmaz,birdən,Əbdü-lünkülərdən biri döndü,qənşərinə çıxan olmalıdı axı.” Sanki Əbdül ordaymış kimi əllərimi göyə açıb bağırdım:– Əb–düüülll! Əbdül,eşidirsən,sərçələr qayıtdı.Sənə demişdim axı.Qa–yıt–dıııııııı! 58 SÜKUTUN RAHATLIĞI.Üstündəki qan qurumuşdu.Dayandı.Son dəfə gücünü toplayıb,ufuldaya–ufuldaya,daş–kəsək parçalamış ayağının altına sığal çəkdi,getdikcə murdarlaşan dünyanı,onu bu hala gətirən insanları lənətlədi.Hələ o gün bu sıx meşədən keçərkən gözündən yayınmayan,indi son sığınacaq sandığı zirzəmiyə bənzər sahibsiz daxmaya girən kimi qapını arxa-sınca bağladı.Bu,təkcə çoxdan ayaq basılmayan,dirəkləri çürüyüb çökmüş damın altında vəhşi gö-yərçinlərin asudə–arxayın,illərlə harınlayaraq ço-xalıb tor quran hörümçəklərin daimi yaşayış məs-kəninə çevrilmiş uçuq tikilinin indicə qapadığı qa-pısının o üzündəki dünyanın ağrı–acısına,qisməti-nə düşən həyatın üzüdönüklüyünə,özünə doğma saydığı insanların mərhəmətsizliyinə yox,həm də Tanrısına qarşı üsyanı idi.Qorxurdu,əlbətdə qor-xurdu.“Həə,burada məni heç kəs tapmaz.Tapa bil-məz.” Açılıb örtülərkən qapının ət ürpədən cırıltısı səssiz–küysüz ətrafına bir anlıq həyacan və qorxu yaydı,əvvəlcə qulaqlarında,sonra da bütün vücu-dunda soyuq gizilti hiss etdi,amma düşünüb–daşı-naraq fikrindən dönməyəcəyinə qəti qərar verdi-yindən,gəlişinin məqsədini son dəfə götür–qoy 59 etdikdən sonra məhz xarabaya qalmış bu zirzəmi-ni seçdiyinə görə toxdadı,buranın kifli,rütubətli havasını ciyərinə çəkdi.Zülmətin qatılığında ilk ad-dımını atmışdı ki,sifətinə,yalın qollarına vicvicə düşdü; hansı istiqamətdən üstünə hücum olacağını dərk etməyən kor kimi dörd bir yana əl–qol ataraq keyləşmiş bədəninə sarmaşıq kimi sarınan hörüm-çək torundan qurtulmaq istədi.Xeyli əlləşdi,do-daqaltı deyindi,deyindi.Nəhayət toxdadı.“Tapsa-lar,o idbarların əlindən qurtulmağın yolunu bili-rəm.Bilirəm.Tanrı məni qınamaz.Daha haqqı yoxdu! ” Köhnə məzarlıq kimi unudulmuş uçuq dax-manın xoşbəxt sakinləri yadırğadıqları insan nəfəsini duyar–duymaz diksindilər; sanki çoxdan tərk edilmiş yararsız tikilini qəfil yad etmiş insa-nın gəlişində məqsədin əlbət ki,heç də xoş bir niy-yət olmadığını hiss etdilər.Vəhşi göyərçinlər əvvəl-cə sinələrini şişirdərək bir–birinə baxıb əcaib səslə quruldadılar.Quşların xoru bir neçə dəqiqə davam etdi.Çağırılmamış qonağın getmək istəmədiyini duyduqdan sonra da çaş–baş qaldıqlarından qanad çalaraq çırpındılar.Yarıqaranlıq tavanın altında təhlükədən yayınmaq üçün o yan–bu yana uçu-şaraq,bayaqdan künc–bucaqda bir–birinə qısılıb mürgü vurmaqdan vaz keçib,qəfildən,damın sınıq dəliyinə sarı uçuşdular.Sonsuz səmaya açılan də-lik o qədər balaca,göyərçinlər o qədər çox idilər 60 ki,sınıq–salxaq damın altında giriftar oldular; basabas düşsə də,hamısı birdən azadlığa can atır-dı.“Ssss.Sakit.Sakit olun,yalvarıram.ssss.” Bir neçə dəqiqə keçmişdi ki,zirzəminin tava-nından aşağıya sarı qara,ağ–boz lələklər uçmağa başladı,sanki bir neçə yastığı eyni vaxtda yırtıb ha-vaya vıyıldatmışdılar.Lakin bu lələk yağışı onun üstünə səpələnmədi,uçuq tavanın taxta tirlərini bir–birinə toxumuş hörümçək torundaca ilişib qal-dı – lələkdən toxunan pərdə kirəmit damı,o kiçicik dəlikdən görünən,tək–tük sayrışan ulduzları da ağuşuna aldı.Bu,şaşqın,həm də incik göyərçinlərin qəfildən sakitliyi pozan insana qarşı etirazımı idi? “Necə də quş olmaq istərdim.Nə bəxtəvərsiz! Dünyadan xəbəriniz yox.Çox iyrəncdi bu dünya,çox.Uffff.” Bir az da irəlilədi.Zirzəmi soyuq və qaranlıq-dı.Onu vahimə basdı.Bu bir anlıq oldu,tez də ötüb keçdi,çünki qorxu,dəhşət arxada qalmışdı,arxa-da.Zülməti gözləriylə dəlib deşmək,lap küncə addımlamaq,daha sakit,daha arxayın yerdə qərar tutmaq istədi.Rahatlıq hissi duymasa da,buranın etibarlı yer olduğunu fikirləşib bir balaca sakitləş-di.61 “Görəsən öldü? Gərək.canı çıxanacan gözlə-yəydim.Hə,gərək gözləyəydim.Axmağam mən,ax.Uffffff.” Nəhayət ki,dayandı.Qan donduran nimdaş di-varın düz küncünə söykənib çömbələndə üç gün əvvəl ona təcavüz etmiş iyrənc saqqallının zorba qolları arasında sıxılıb əzilmiş kürəyinin,kobud əs-gər çəkməsiylə təpiklənmiş yumşaq ətinin ağrısını duydu.(Qaçarkən bu ağrıları hiss edirdisə də qur-tulmaq,ordan uzaqlara,lap uzaqlara getmək,ölsə də,onların yanında ölməmək barədə düşünürdü.)Onun fəryadına,iniltisinə baxmadan sərxoş dostla-rının gözü qabağında,cüyür ovlamış bəbir kimi taxta döşəmədə altına salıb “kişiliyini” sübut edən-də məmnunluqdan bağırarkən bərəlib həlqəsindən çıxan qırmızı gözlərini xatırladıqca,burdaymış ki-mi diksinib bir az da divara qısıldı.Bütün əndamı-na hopmuş iyrənc tər qoxusu ödünü qarışdırdı.Baldırından süzülüb axan isti maye də artıq soyu-muşdu,buza dönmüşdü.Dərə boyu qaçarkən kol– kosa ilişib cırılmış güllü donunun ətəyini əlləriylə qatlayıb qıçının arasında bükdü.Üşüdürdü.“ Əclaf! Dalımca düşməsə,tapa bilməz.Nahaq,nahaq gözləmədim.” Göyərçinlər uçub getmiş,ya da bu uçuq dax-manın yaxınlığında sakitcə toparlaşıb onları yuva-sından didərgin salan çağırılmamış qonağın nə vaxt gedəcəyini səbrlə gözləyirdilər.Hörümçəklər 62 də ağ,boz lələklərin altında büzüşüb qalmışdılar.Hardasa,uzaqlarda eşidilən cırcıramaların cırıltısı-nı saymasaq,demək olar ki,ətraf sükuta bürün-müşdü.Sükut.Xatırladı ki,indi onu ovunduran bu sükut,bir vaxtlar qan donduran sükuta bənzəmir-di,heç bənzəmirdi.Qəfil gülləbarandan səksəkəylə oyanardı,nənəsinin qoynuna atılaraq onu bərk– bərk qucardı.Nənəsinə qoşulub için–için ağlayardı,ta evin yeganə kişisi – babası ov tüfəngini divardan asana qədər.Bax,onda başlardı ölü sükut.Yenə də bütün gecəni gözlərini qırpmadan nə vaxtacan su-sacağı bilinməyən pulemyotların yenidən atəş aça-cağını gözləyərdi.Sükut pozulanacan gözləyərdi.Anbaan,günbəgün təkrarlanan bu vahiməni yaşa-maq,əlin çatmayan,hansı məqamda səni qucacaq məchul ölüm barədə düşünmək dəhşətdi,dəhşət! Özü də,heç qırışığı açılmayan hisli sifətini,ovulmuş gözlərini üstünə bərəldən gecənin iyrənc sükutun-dan sonra.“Belə yaxşıdı.Sakitlikdi.Dostları qayıdanda ölüsünü tapsalar,nə olacaq? Bəs ölməyibsə? Aaayy.Uuuuff.” Əlini ağrıyan yerə qoydu; qaraqançıl olmuş baldırına vurulmuş təpiklərin izini görməsə də,sı-zıltısı ona əzab verirdi.63 “Amma yaman vurdum haa! Öz bıçağıyla,özü-nü.Yaxşı oldu! Ölübsə.Tut arağını içib kişiləşən köpəyoğlu! ” Ölüm kabusunun dolandığı bu məmləkətdə ömrünün onaltıncı baharını yaşayan,qana,zülmə nifrət edən,hətta,Qurban bayramında,ilboyu pə-həpəhlə qulluq edib kökəltdikləri toğlunu kəsən atasından küsüb,“yazıq heyvana niyə əzab verdin?” deyə günlərlə danışdırmayan qızcığaz,indi bir insan öldürdüyünə (əgər ölübsə)nə qədər sevinir-di.Bir yandan da şübhədən yaranan təlaş,həya-can,onu tərk etməyən tapılmaq,ora qaytarılmaq qorxusu məyus edirdi.“Burda ölüb qalmağım yax-şıdı!” Soyuq iliyinə işləyirdi.Qollarını sinəsində çar-pazlayıb büzüşürdü ki,başqa ağrı hiss etdi:yonul-mamış odun kimi kobud kişi ovcunda əllənmək-dən keyləşmiş döşlərinin giləsinə sanki qaynar su tökdülər.“Aaaaay.ufffffff.aaa.” Ağrıdan qovru-la–qovrula,barmaqlarının ucuyla sinəsinə toxun-duqca ufultu daha da şiddətləndi,amma kimsə eşi-dər deyə,səsini içində boğdu.“Oğraşın dediyinə bir bax:Sənin görəcəyin birinci kişi mən olacam,mən! Lənətə gələsən! Lə-nətə gələsən!.Babamın çörəyini yeyib adam olan alçaq! Nə yaxşı ki,babamı.babamı öldürmüşdü-lər.Nə yaxşı ki! Uuuuu.” 64 Daxmada kabus dolanırdı.Özündən ixtiyarsız zəifləmiş bədəninə üşütmə salan,fikirlərinin niza-mını pozan vahimə onu qoynuna almağa cəhd gös-tərdikcə dişləri bir–birinə dəyib taqqıldayır,sifəti-nin əzələləri gərilib qabarırdı.Getdikcə sözünə baxmadan şaqqıldayan çənəsini taqətdən düşmüş əlləriylə sıxıb saxladı,ovcunun içiylə ovuşdurdu,dərisi isinən kimi olduqdan sonra gərilmiş əzələlər yumşalıb boşaldısa da,vahimə – içinin dərinliyinə yer elədiyindən hələ də ram olmaq istəmirdi Qulağını nəm divara söykəyib ətrafı dinləmə-yə başladı; nə bir güllə səsi eşidilir,nə də mərmilər partlayır,ara–sıra vəhşı göyərçinlər,bəxtəvər cır-cıramalar sükutu pozurdu.Özü güclə eşidəcəyi pıçıltıyla:“Axı niyə biz? ” – dedi.Bəlkə də heç nə demədi? Bu,heç pıçıltıya da bənzəmirdi – başı nəm divara söykənmiş qızın hö-rümçək torunda ilişib qalmış göyərçin lələklərinin şəklini çəkən gözlərində yazılmışdı bu İşgəncə verilərək yük maşınlarına dürtüşdü-rülən kişilər,ayaqyalın–başıaçıq evlərdən çıxarılan qadınlar,ağlaşan körpələr,hürüşən,zingildəyən itlər,yanan,dağıdılan evlər,tankların uğultusu.Nisəxanımın tank altına atılmış ilkinin içalatı,sün-güyə keçirilmiş körpə Nərminin donmuş baxışları,nənəsinin havada donmuş əlləri,küçə boyu dığır-lanan papaqlar,kol–kosa ilişib bayraq təki dalğala-65 nan kəlağayılar,qara tüstü,qulaq batıran ah–nalə,alov.bir də,bir də ki,təzəcə yağan qarın üstünə səpələnmiş qıpqırmızı qan görürdü.İçini qızdıracaq nəsə yada salmaq istədi.Yox idi.Yaddaşındakı bap-balaca dünyasına qan səpələnmişdi qızcığazın.İldən uzun gələn bu gecənin bitəcəyinə ümüdini itirə–itirə daxmanın rütubətini canına çəkmişdi.Əzələlərində keyidici iynə vurublarmış kimi qəribə bir süstlük yarandı.Bayaqdan canından çıxmayan qorxunun xofu itdi,yoxa çıxdı,başında dolaşan fi-kirlərinin ardıcıllığı pozuldu,beləcə,yaddaşından çıxara bilməyəcək sandığı dəhşətli xatirələri də yavaş–yavaş əriyib sabun köpüyünə döndü.Artıq nə döşlərinin giləsindəki ağrını,nə baldırında qu-ruyan iyrənc mayenin soyuğunu hiss edirdi.Hiss etmədiyi,həm də qapının cırıltısıydı.Sükutun böylə rahatlıq gətirəcəyinə inanmazdı qızcığaz.Zəncirini qırmış quduz köpək kimi daxmaya hü-cum çəkən yaralı,sərxoş döyüşçünün bağırtısını da eşitmədi.– Ax–çi? Axçi,harda–san?! Ax–çii? Bu iyrənc səsdən səksənən hörümçəklər bir az da büzüşdülər,lap yumağa döndülər.Göydə iri bir ulduz axdı.Bayaqdan daxmanın həndəvərində baş–başa ve-rib asudə mürgüləyən vəhşi göyərçinlər biixtiyar uyqularından qopub bir göz qırpımında əriyən ul-66 duza sarı daxmanın dəliyindən qalxan süd kimi ağappaq işıq selinə qoşulub səmanın sonsuzluğun-da gözdən itdilər.Sanki,bütün gecəni şirin nəğmə oxuyan böcək-lər də ilğıma bənzər bu sehirli işıq burulğanından heyrətlənib susdu.Dünyanın o üzündə,uca dağlara qısılıb qalmış Günəş,sanki “bic” doğulacağını bilən uşaq kimi xəcalət çəkərək gizlənirdi.Səhər isə açılmalıydı – qızcığaza əbədi rahatlıq gətirən sükuta son qoyacaq mərmi gurultulu,cən-gi haraylı,savaşlı bir səhər.16–28 fevral 2015 67 ATA Səninlə ancaq yuxularımda danışdım.Ürəyim-dən keçənləri,demək istədiklərimi yuxularımda uy-durduğum həlim,xoşxasiyyət adamla bölüşdüm.Həmişə yanımda olsan da,o qədər uzaq idin ki! Bəzən elə bilirdim bizə qonaq gəlmisən,bir az qalıb gedəcəksən.Amma sən getmirdin.Böyüdükcə,ba-şımda qarmaqarışıq düşüncələrim yeddibaşlı əjda-ha kimi vicuduma hakim kəsilirdi; nə istədiyimi özüm də bilmirdim.Bu çaşqınlıq məni atəşində qo-vurduqca fikirlərim haçalanır,başımda nələr baş verdiyini anlamırdım.Özümü qərib,yad,atılmış və ən dəhşətlisi də – ögey hiss edirdim.Ad günlərimdə aldığın bahalı oyuncaqlar belə qəlbimi ovundur-murdu,çünki,məhəllədən keçəndə sənə hürməsin deyə qonşumuz Qrişa dayının itinə atdığın ət parça-sı kimiydi aldıqların.Bəlkə yox?! Elə deyildisə,niyə ən çox arzulayıb gözlədiyim velosipedi bir gün belə sürmədim? Məncə bu,səni heç maraqlandırmadı da.On iki yaşından velosipedə nifrət etsəm də,oğ-luma ilk böyük hədiyyəm üçtəkərli velosiped oldu.Yaşıdlarım gecə düşənəcən küçə–bacadan yığış-madığı halda mən,tez yatağıma girməyə tələsər,yuxularıma dönər,yuxularımdakı atamla danışmaq,oynamaq,uşaq olmaq istəyərdim! Mənim buna 68 haqqım vardı.Öz uşaqlığımı yaşamalıydım,vaxtın-dan tez qocalmamaq üçün.Əslində sən mehriban,gülərüz idin,amma özgə-ləriyçin.İsti qucağından,şaqraq gülüşündən,mehriban baxışından mənə pay vermədin,ata.Qulağım meh-riban çağırışına,gözlərim isti baxışına,əllərim əli-nin istisinə həsrət qaldı.Axı sən var idin,yanımday-dın,sağ idin! Gündüzlər o olmayanları – arzularımı dəqiqəbədəqiqə,saatbasaat içimə yığıb yuxularıma daşıyırdım – tamarzı qaldığından qonşu oyuncağını xəlvəti çırpışdıran uşaq kimi.Sənə deyəsi o qədər sözüm,o qədər soruşub öyrənəcəklərim vardı ki! Yadımdadı,ondördün içindəydim.İlk maşınını almışdın.”Moskviç”.Qıpqırmızı.Uşaq kimi sevinir-din.Mən də qürur duyurdum.Onda hər adamın maşını olmazdı,ona görə gizlində səninlə fəxr edir-dim,yaşıdlarımın yanında forslanırdım da.Maşını çox da sürməzdin; eləcə,evdən işə,işdən də evəcən sürməyin vardı.Aman allah,maşını gündə neçə də-fə yuyub–təmizləmək olardı?! Əlbət ki,bu zəhlətö-kən işi mənə tapşırardın.Əvvəllər qürrələnərdim,“atam maşını yumağı tapşırıb” deyə uşaqlardan ayrılar,həvəslə,barmaqlarım göyərənəcən para-şoklu suyla maşın yuyardım.Beləcə,hər gün.Bu-nun müqabilində bircə dəfə də maşında gəzdirmir-din ki,heç olmasa məhəllə uşaqları baxıb paxıllığı-mı çəksinlər.Bəlkə elə ona görə mindirmirdin ki,69 qonşular ağız büzməsinlər,dalınca danışmasınlar? Axı istəsəydin,mənim xətrimə,ömründə balaca maşına minməyən qonşu uşaqlarını da mindirib ra-yonun mərkəzinə aparıb qaytarardın Bilirsən,uşaqlığında “moskviç”ə belə tamarzı o uşaqların altında indi “cip”ləri var,mən isə işə avto-busla gedib gəlirəm.Yadımdadı,bir gün anama dedin ki,bazar günü Bakıya gedəcəm,işim var,uşağı da hazırla,özümlə aparacam.İnsafən,əlinlə saçımı sığallayıb “qoy uşağın gözü–könlü açılsın” da dedin.Elə istəyirdim ki,başımı hər gün sığallayasan,saçlarımı qarışdırıb soruşasan:“Oğlum,necəsən?” Onda hiss etdim ki,sən demə,başım ovucuna sığırmış – yuxularımda gördüyüm kimi.Bütün gecəni yatmadım.İlk dəfə Bakıya gedəcəkdim,özü də atamla! İnana bilmir-dim! Bacılarım məndən də çox sevinirdi.Anam təzə paltarlarımı ütüləyib yatağımın yanındakı kamodun üstünə düzmüşdü.Mən səhərin açılacağını gözləyə– gözləyə o paltarları xəyalən azı yüz dəfə geyinib çı-xarmışdım.Görmədiyim dəniz,nəhəng şəhər,orda-kı hündür binalarda bir–birinin üstündə yaşayan insanlar barədə min cür nağıl uydurur,özümü se-hirli bir dünyada təsəvvür edirdim.O nağılın için-dəki atam da başqaydı,sehirliydi.Demə gözləmək-dən pis heç nə yox imiş! Səhərin tez açılması üçün min kərə allaha yalvarırdım.70 Anam “moskviç”imizin arxasınca su atıb bizi yola salandan düz Biləcəri deyilən yerəcən sən bir kəl-mə də danışmadın.Mən dil boğaza qoymurdum,min sual verir,amma cavab almırdım.Əslində heç cavab gözləmirdim,axı mən havayla danışmağa öyrəşmişdim.Yol çox yorucu olsa da,sevindiyim-dən yarıaçıq pəncərədən uzanıb gedən bozluğa ta-maşa edir,arada yerimdəcə qıvrılıb maşını necə hə-vəslə idarə etdiyinə baxır,yuxularım gerçək olub-muş kimi,az qala atılıb sənin boynundan asılmaq,iri əllərindən bərk–bərk yapışıb sükanı birgə idarə etmək istəyirdim.O vaxtlar bu,ən böyük arzum idi! Amma sənin zəhmli baxışın yuxumu çilik–çilik elə-mişdi.Səmaya qara tüstü buraxıb fit verən qatarın sonuncu vaqonu gözdən itənəcən baxdığıma görə maşını yolun kənarında saxlamışdın.Mən əsl qatarı,parıltısı göz qamaşdıran relsləri uzandıqca uzanan dəmir yolunu ilk dəfə görürdüm axı.“Bu yollarla bütün dünyanı dolanmaq olar” – dedin.İndi də ay-dınlaşdıra bilmirəm,bunu mənəmi deyirdin,yoxsa öz–özünlə danışırdın.Bunu elə dedin ki,sanki mənim yanımda yox,o qatarın içində olmadığına təəssüflənirdin.Bəlkə səni haralarsa özünə çəkir-di? “Nazirlik” dediyin binaya çatanacan yolu iki dəfə qırmızı işıqda keçdin.Şəhərdə maşını yaxşı sürə bilmirdin.Birincidə “bəxtimiz gətirdi” desən də,ikinci dəfə milis saxladı,nəsə yazmaq istəyəndə ci-71 binə pul qoydun,“müəllim,diqqətli olun”,deyib bu-raxdı.Maşını hündür binanın tinində saxlayıb mənə heç nə demədən uzaqlaşdın.Geniş yolda şütüyən avtomobilləri,tramvayları,harasa tələsən adamları,hündür–hündür evləri darısqal maşının içində qə-fəsdəki quş kimi seyr etməkdən başqa əlacım yox idi:qapıları kilidləmişdin.İki gombul qadın və bir kişiylə qayıtdın.Qadınlar mənə baxıb “ах tı,какоy хorоşiy mаlğçiк!” deyib,arxada əyləşdilər.Bir az arığı iki oturacağın arasından başımı özünə tərəf dartıb qıpqırmızı pa-madalı dodağıyla yanağımdan öpdü.Sonra da yaylı-ğıyla yanağımı sürtüşdürdü,elə bil yazı taxtasın-dakı təbaşiri silir.Adımı soruşdu.Bilmirəm,adımı dedim,ya yox,onu dəqiq bilirəm ki,o xalalardan heç xoşum gəlmədi.Salona kəskin ətir iyi dolmuş-du.Anamı ətir vurmağa qoymazdın.Yadımdadı,xa-lam qızının toyuna gedəndə ətirləndiyinə görə üs-tünə elə qışqırmışdın ki,yazıq anam qorxusundan evə dönüb yuyunmuş,paltarını dəyişmişdi.Kişiyə nəsə verdin,o da uzaqlaşdı.On dəqiqədən sonra “Çinar” restoranının qarşısında saxlayıb arxa qapıları açdın,qadınların qolundan tutub düşməyə kömək etdin,gülərək rusca nəsə dedin,onlar da gü-lüşdü.Söyüdlükdə masa sifariş verdin.Oturduz.Bunları maşından izləyirdim,çünki məni unut-muşdun.Yaxşı ki,qadınların bəstəboylusu məni 72 göstərdi,heç yaxın da gəlmədin,əl edib çağırdın.Balıq kababı sifariş etmişdilər.Konyak da.Qəri-bə o idi ki,“nazirlikdə işləyirlər” dediyin,tanımadı-ğım bu qadınlarla çox yaxın idin.Söhbətinizdən bir şey anlamasam da,anamla belə danışdığını heç vaxt görməmişdim.Utandığımdan pörtdüm,başımı aşa-ğı salıb gözlərimi qıçlarımın arasından masanın al-tına zillədim.Qəhqəhələriniz başımı çatladırdı.Qadınlar konyak içirdi.Mənə limonad süzsən də boğazımdan keçmirdi.Bir tikə balığı da güclə ye-dim.Siz elə iştahla yeyirdiz ki! Hesabı verib duranda evimizə qayıdacağımızı düşündüm.Sən isə,mikrorayonda beşmərtəbəli evin qənşərində saxladın.Qadınlar düşən kimi “beş–on dəqiqə gözlə,qayıdıram,darıxıb eləmə haa” dedin,sanki qaçacağammış kimi qapıları qıfıl-layıb onların dalınca getdin.Sən on dəqiqəyə yox,bir saata,bəlkə,iki saata qayıtdın.Mən tualetə get-mək istəyirdim.Bir ara qovrula–qovrula dözdüm.“Moskviç”in dəmir məngənəsində əsir olmuş uşağın belə ağrıya tab gətirməyi mümkün deyildi; islanmış şalvarımdan süzülən sidiyimdən balaca gölməçə yarananda rahatlandım.Döyməsən də,danlağından qorxub onu nəyləsə qurutmaq istəyirdim ki,sən gəldin.Qapını açıb oturanda mən balaca əllərimlə “cinayətimi” gizlətməyə çalışdım.Hələ soyumamış sidiyin iyini hiss edəndə əsəbiləşdin,elə əsəbiləşdin ki,mənə yazığın gəlmək əvəzinə,“ay fərsiz oğul,73 beşcə dəqiqə dözə bilməzdin?!” – qışqırdın.“Beş dəqiqə yox,iki saat dözdüm” – deyə bilmədim.Ağladım.Məni ayağının altına salıb təpikləsəydin,ondan yaxşıydı! Hava qaralanda evimizə çatdıq.Atamla ilk,məncə,həm də son səyahətim (buna səyahət demək olardısa)beləcə başa çatdı.“Qoy uşağın gözü–könlü açılsın” adıyla məni san-dıqtulası kimi yanına salıb şəhərə aparmağına hələ də ad verə bilmirəm… Anama,bacılarıma,qonşu uşaqlarına görmədiyim dənizdən,böyük prospect-lərdən,gül–çiçəkli parklardan üyüdüb–tökürdüm,əsl gördüklərimi dilimə gətirə bilmirdim.Əlbəttə,sən hədə–qorxu gəlib məni qorxuda bilərdin,kişi-nin yanında baş kəsərlər–flan deyə bilərdin,amma yox,sən dinmirdin,heç nə olmamış kimi,qəddarca-sına susmuşdun.Yəqin ki,mən axmağın da susaca-ğıma əmin idin… Düzdü,bazar günləri idarələrin işləmədiyini,qarşısında dayandığımız binanın da heç nazirliyin binası olmadığını,gombul xalalarla yeyib–içib son-ra hara,niyə getdiyini yetkinlik yaşıma çatanda an-lasam da,ara–sıra “iş” adıyla evdən çıxanda,heç də anamdan gözəl olmayan o qadınlar gözlərimin qar-şısında dururdular və mənim anama yazığım gəlir,sənə isə nifrət edirdim.O səhər sənin səsinə oyan-mışdım.Son vaxtlar yaman əsəbiydin.Hər yerdə bir səhmansızlıq,hər sözdə bir qələt axtarırdın.Ana-mın “qurban olum”u ,həmişə “bəh–bəh”lə yediyin 74 bişirdikləri də boğazından keçmirdi.Amma o sə-hərki bağırtın başqaydı,əvvəlkilərdən fərqliydi,qə-fil açılmış güllə kimi evin divarlarında çartlamışdı.Özümdən ixtiyarsız yorğanı başıma çəkmişdim.Sə-sinin kəsilməyilə küçə qapısının çırpılması bir oldu.Sonra.qırıq–qırıq,boğuq hıçqırtı.Sonra hönkür-tü.Və birdən,evimizi silkələyən nalə! Yerimdən qalxıb səsə cumdum.Bayaqdan bizi oyatmasın deyə ağrısını içində boğa–boğa təngişən anam elə qiyyə çəkirdi ki!.Onda başa düşdük ki,getmisən.Həmi-şəlik.*** İndi mən də atayam,ata! Çox böyümüşəm.Ya-şımdan da çox Beş yaşlı oğlumla bulvarda gəzirdik.O,yorul-dum deyib boynuma minmək istədi.Əvvəlcə onu qollarımın arasına alıb dövrə vurdum,sonra boynu-ma mindirib toppuş ayaqlarını sinəmə sıxdım.O,boynumu elə qucaqlamışdı ki! Bulvardan çıxıb Fu-nikulyora sarı gedirdik.Birdən,çiynimdə,sinəmdə qəribə istilik hiss edib dayandım.Oğlumu boynum-dan düşürdüm.Uşaq şalvarını islatdığını hiss etdi-yindən yazıq–yazıq sifətimə baxırdı.Üzünə baxdım; pörtüb turp kimi qızarmışdı.Heç nə olmayıbmış ki-mi bağrıma basmasaydım,yəqin ki,zar–zar ağlaya-caqdı.Onu sakitləşdirməyə başladım.“Oğul bala,qorxma,hər şey yaxşıdı” – dedim.“Bilirsən.gəl sə-nə bir sirr açım.Açım?” O,başını yellədi.Ətrafa 75 göz gəzdirdim ki,bizi eşitməsinlər,sanki dövlət sir-rini faş edirdim.“Qulaq as,amma bu,ikimizin ara-sında qalmalıdı haa,bildin? Hə,mən də uşaq vaxtı.şalvarımı islatmışdım axı.Özü də atamın maşının-da.” – bunu yavaşca,lap pıçıltıyla,ağzımı qulağına yaxınlaşdırıb dedim.“Həm şalvarımı,həm də təptə-zəcə maşınını batırmışdım! İnanırsan? Onda.atamın heç vecinə də gəlmədi.İnanırsan,heç bar-mağıyla da mənə toxunmadı.Başqası olsaydı,tə-pikləyərdi,düz də edərdi,hə? O isə məni öpdü,“canın sağ olsun,kişinin başına iş gələr” dedi.İna-nırsan?! Lap belə dedi.mənim atam.” Oğlum payız buludu kimi dolub durmuşdu.De-yəsən tərəddüd edir,danışdıqlarıma inanmaq istə-mirdi.Barmağımın ucuyla gözlərində donub qalmış yaş giləsini sildim.Ona baxır,öz uşaqlığımı xatırla-yırdım.Qəhərimi uda–uda uydurduğum bu yalan özümə əzab,ona təsəlli vermişdi.Mən ilk dəfə ata olmağımla fəxarət duydum.Əsas oydu ki,o,yalanı-ma inanmışdı və oğlum gülümsəyirdi.Toppuş bar-maqlarını sifətimdə gəzdirdi,boynuma sarıldı,güc-lə eşidiləcək pıçıltıyla:“Səni çox istəyirəm,atacan” – dedi.Söz tapıb deyə bilmədim.Sadəcə gülümsədim.O da.İndi ikimiz də xoşbəxt idik! 76 QOŞALÜLƏ Canı yanmış elə gözəl idi,kəndimizdə oğlan tap-mazdın ki,onun dimdik duran döşlərini heç olmasa bircə dəfə əlləmək xəyalından keçməsin.Onunla qolboyun olub yatanlar da az deyildi.yuxularında.Doğrusu,oğlanları havalandıran elə Nazpəri-nin özüydü; kənd qızlarından fərqli,gözümüz öy-rəşməyən açıq–saçıq geyimi,qırmızı,toppuş yanaq-larından əskik olmayan gülüşü,iri,mavi gözlərini bədnəzərdən qoruyan keşikçiyə bənzər uzun,sıx kirpikləri özünə çəkirdi hamını.Qızın ədası neçə canları oda yaxmışdı,neçə ürəkləri paramparça et-mişdi! Yeriyəndə küçə də ona dar gəlirdi.Bir suyu Sibel Cana oxşuyurdu Nazpərinin.Tellərini də o sayaq kəsdirirdi.Kəndimizdə ona görə tanımışdılar Sibeli,yoxsa,bu ucqar kənd hara,Sibel Can hara.Amma,aqibətxeyir,bir kişi də deyə bilməzdi ki mən onunla “olmuşam”.Xəyalından keçirər,yuxu-sunda bir yastığa baş qoyub sevişərdi,amma dili-nə gətirə bilməzdi.*** Qasım,Rusiyadan bəh–bəhlə gətirdiyi Oksana-nı (guya bu boyda məmləkətdə qız qəhətmiş!)əv-vəllər daşa–divara qısqandı,sonra da rayondan gə-lən cavan “uçastkovı”ya.Qasım dəlisov,uçastkovı da şorgözün biri.Cavan arvadına göz qoyduğunu hiss edib,bir–iki dəfə “qulaqburma” veribmiş Qa-77 sım.Eşitməyib.Bir gün başı necə dönübsə,köhnə qoşalüləsini doldurub,uçastkovunı kabinetində,Oksananı da saman damında qanına qəltan edib.Beş ilin gəlininin son nəfəsi çıxanacan gözlərinin içinə baxıb,tüfəngi parçalanmış sinəsinə tullayıb,üzünə tüpürübmüş də.Ən dəhşətlisi odu ki,Qasım arvadını körpə Nazpərinin gözü qabağında öldür-müşdü.Qasıma neçə il iş verdilər,hara göndərdilər,bi-lən yox idi; guya kənd camaatı Oksanayla uçastkovı arasındakı “him–cim”i hannan–hana duyub,öz ara-larında Qasıma haqq qazandırsalar da,heç kəs məhkəməyə getməmişdi.Nazpəri qoca bibisinin himayəsindəydi.Qasım-dan qalan iki mərtəbəli evdə,qız qarımış bibisi Məsməylə yaşayırdı.Bibisi məktəbin xadiməsiydi.İnsafən,qıza yaxşı baxırdı.Nazpəri səkkizillikdən sonra tibb texnikumuna qəbul oldu,oranı bitirib tibb bacısı oldu.Ərə getmə-li vaxtı olsa da,elçi düşəni yox idi.Əslində Nazpəri-nin də xoşuna gələn oğlan yox idi,təkcə Mirişdən savayı.Nazpəridən on yaş böyük olsa da,ikinci arvadı qaçıb gedəndən sonra,Mirişin anası Məsməyə eşit-dirmişdi ki,bəs,gədənin qızdan xoşu gəlir.Amma,nə fayda,bizim kənddə bu qədər dedi–qodudan sonra,qarımış qızını belə qapıya it yerinə bağla-yardılar,amma Mirişə verməzdilər.Birinci toy 78 gecəsindən sonra kənd arvadları elə qəribə şeylər danışırdı ki,qulağını tut,qaç! *** Miriş meşəbəyi idi.İki dəfə evlənmişdi (əgər buna evlənmək demək olardısa); birinci gəlin,ya-zıq,elə toy gecəsi qanaxmadan dünyasını dəyiş-mişdi.Arvadının qırxı çıxar–çıxmaz,qonşu kənddən aldığı qız da “sənə arvad yox,fil lazımdı” deyib,üç ay sonra atası evinə qaçmışdı.Bunu eşidən anası dərddən xəstələnib öləndən sonra,dədə ocağında bir Miriş qalmışdı,bir də boz uzunqulağ.Nazpəri Mirişə qarşı olan hisslərinin əlində aciz qalsa da,bunun sevgi olduğuna çox inanırdı.Çünki,hər dəfə onun adı çəkiləndə,rastına çıxanda,neçə il qabaq meşədə,kolluğun dibində baldırın-dan üzüyuxarı qalxan o qəribə istini duyurdu.Bax,onda bədəni təndir kimi çırtlayırdı,dili–dodağı titrəyirdi.İxtiyarsız olaraq yanaqları alışıb yanırdı.Miriş də az aşın duzu deyildi axı.İllər keçsə də,yaddaşında toxtamış Nazpərinin baxışlarda,yaşına uyğun olmayan iyrənc hərəkətinə görə ona qarşı ikrah hissi yox,nəsə başqa bir istək olduğunu görmüşdü,duymuşdu.Ona görə hər dəfə Nazpəri-ni görəndə bic–bic gülümsəyir,qızara–qızara “hoş-şa!” – deyə eşşəyini soncuqlayırdı ki,ondan uzaq-laşsın.Bilirdi ki,Nazpərinin cazibəsində beş dəqiqə 79 qalsa,allah eləməmiş,özünü saxlaya bilməz,əlin-dən xəta çıxar,qızı bədbəxt elər,özü də rüsvay olar.***.Heç yadından çıxmaz; səkkizilliyi bitirəndə si-nif yoldaşlarıyla kəndin qırağındakı meşəyə getmiş-dilər.Hərə yeməyə bir şey götürmüşdü.Meşənin qırağında palıd ağacının altına palaz sərib,deyə– gülə yeyib–içdilər,sonra Səttar hardansa köhnə vedrə tapıb gətirdi.Başladılar çalıb oynamağa.Val-lah,bir vur–çatlasın oldu ki,gəl görəsən! Qəfil,Nazpərinin qarnı sancılandı.Uşaqlardan aralanıb meşənin dərinliyinə qaçdı.Qalın kollun di-bində çömbəlmək istəyirdi ki,dərədən gələn eybə-cər səsə karıxdı:aşağıda Mirişin uzunqulağı nalə döyürdü.Kolun budaqlarını aralayıb uzunqulaq tə-rəfə baxanda,qız yerindəcə donub qaldı; Miriş,onun quyruğunu qaldırıb,tez–tez qabağa–dala hə-rəkət edirdi.Yazıq eşşək də anqırırdı.Əvvəlcə heç nə başa düşməyən qızı handan–hana maraq götür-dü:“Görəsən o eşşəyin dalında nə qayırır? Aman Al-lah! Buuyy?! Yəni? Vax.seey! ” Nazpəri dilini dişlədi,gah haldan–hala düşən Mirişə,gah da diş-ləri ağaran uzunqulağa baxdı.Çox keçmədi,Miriş “oyyyyy!” dedi,uzunqulaq da elə bil ona hay verdi:“iaa–iaa! ” 80 Nazpəriyə elə gəldi ki,baldırının arası alışıb ya-nır.Bir azdan bu isti yavaş–yavaş yuxarıya qalxdı,qalxdı və döşlərinin giləsinə dirəndi.Sancısı yadından çıxdı.Hələ ki onu görən yox-du,tez oradan uzaqlaşmaq,uzaqlaşmaq istədi.Qaçarkən özünü saxlaya bilməyib bir də geriyə çev-riləndə qan–tər içində ona baxıb bic–bic gülümsə-yən Mirişi gördü.***.Cavan,yaraşıqlı coğrafiya müəllimi təyinatla kəndimizə gələn gündən hər şey dəyişdi.Lap dünyanın axırı olmasa da,tanrının yadın-dan silinən kəndimizə işləməyə gələnlər “dayı”sız-lar olurdu.Murad müəllim də internatda böyümüş,öz gücünə müəllimlik oxumuşdu.Boylu–buxunlu,sarışın,həm də çox şirindil idi.Şagirdlərinin sevim-lisinə çevrilmişdi az vaxtda.Elə fənn otağında da yaşayırdı.Maarif şöbəsində,həmişəki kimi,söz ver-mişdilər ki,yaxında evlə təmin edəcəklər.Gənc mü-əllim bilməsə də,direktor bu nağıllara öyrəncəli idi.Ona görə,bir gün məktəbdə xadimə işləyən Məs-məni dilə tutdu:– Ay Məsmə arvad,maşallah,o boyda evdə bir sənsən,bir də qardaşın qızı.Gəlsənə,alt mərtəbə-də bir otaq ayırasan,şəhərdən gələn qonağımız qal-sın,həə? Allaha da xoş gələr,yetim uşaqdı.Yoxsa,bu da qaçıb gedəcək.– Sonra da yarı zarafat,yarı 81 ciddi əlavə etdi.– Bəlkə qismətdi,qızdan da xoşu gələr,lap qohum olarsız,inşallah! Vallah,bu Qulu müəllimin ağzı falmış.Məsmə ra-zılıq verən gündən heç bir ay keçmədi,Murad mü-əllim utana–utana direktora dedi ki,bəs,o qızdan xoşu gəlir.Elə bil direktor da bunu gözləyirmiş:– Günü sabah elçi gedərik! – dedi.– Qızımız da yaxşı qızdı haa.– Bunu da xüsusi vurğuyla əlavə etdi Bir aydan sonra,bütün kənd yığışıb Muradla Nazpəriyə toy etdi.Hamı sevinirdi.Ən çox sevinən-sə Məsməydi.Qardaşı tutulandan bəri kişi ayağı dəyməmişdi bu qapıya.İndi bekar arvadların söz–söhbətləri də Murad idi,Murad müəllim.Miriş,deyəsən,yaddan çıxmış-dı.Doqquz aydan sonra kişilərin sayı artdı bu evdə,Nazpəri Murada bir oğlan doğdu,adını Şahin qoy-dular.Məsmə,gözlədiyi vüsala yetişmiş kimi ömrü-nün son günlərini səadət içində yaşadı.O dünyasını dəyişəndə Şahinin iki yaşı vardı.Şahin böyüdükcə,Nazpərinin ərinə olan sevgisi artırdı.Feldşer məntəqəsinə gedib–gələndə çalışır-dı ki,Mirişlə üzləşməsin.Unutmaq istəyirdi hər şe-yi.Adını eşidəndə də bədəni alışıb yanmırdı daha.*** 82.Qarabağ savaşı başlayanda bütün qeyrətli cavanlar kimi Murad da könüllülərə qoşuldu.Onsuz da kənddə cavan–cuvanı barmaqla sayardın.Vəziy-yətin ağırlığına dözə bilməyənlər çörək pulu dalın-ca Rusiyaya üz tutmuşdu.Nənəm demişkən,“əfəl– üfəllər” ilişib qalmışdı burda.Bu yerlərin qara günləri başladı,nə başladı.Əv-vəllər ara–sıra sönən işıqlar,sonradan tamam kə-sildi.Kənddə başı papaqlı beş–altı qoca qalmışdı,bir də meşəbəyi Miriş.Rayondan deyiblərmiş ki,camaatın qazı yox,işığı yox,heç olmasa odun tədarük eləsin,arvad–uşaq soyuqdan qırılmasın.İl yarım idi qanlı müharibə gedirdi.Camaat yeni müjdə sorağında İslam kişinin qaltaq “PAZ”ı-nın yırğalana–yırğalana havaxt kəndə gələcəyini gözləyirdi.Atamdan eşitmişdim ki,kəndimizdə “Zəng ye-ri” deyilən yer olub.Camaatı əkin–biçin vaxtı bir yerə yığmaq üçün həvəngdəstəyə oxşar,iri zın-qırovlu zəng vurulardı; əkin vaxtı öküzünü,xışını,biçin vaxtı orağını,dəryazını götürən mal–qarasını “Əhməd dərəsinə” tərəf ötürüb yığılarmış həmən “Zəng yeri”nə.1937–ci ilin yazı təzəcə girəndə,əkin–biçinə xeyli qalsa da,böyüklü–kiçikli bütün kənd “Zəng yeri”nə yığılmışdı.Rayon mərkəzindən gələn “qonaqlar” kəndimizin sayılıb–seçilən kişilə-rindən yeddisini sorğusuz–sualsız maşına mindirib 83 aparıblar.Bax,o vaxdan neçə gözlər dikili qalıb ki-şiləri aparan boz yolun sonsuzluğuna.O gün vurulan zəngin qulaqlarda qalan cingilti-sində neçə–neçə ümidlər xıncım–xıncım olmuşdu.43–cü ildə isə camaatı məlumatlandırmaq üçün həmən yerə yekə bir dirək basdırıb,lap təpəsinə də qramofona bənzər radio asıblar.Ucu toz–dumanda qırılan boz yoldan yığılan yorğun nəzərlər o dirəyə dikilərmiş hər gün,taa müharibə bitənə kimi.İndi,nə “Zəng yeri” var,nə də qramofona bənzə-yən radio.Hamının ümidi həftədə bir dəfə rayon-dan gələn köhnə avtobusun sürücüsü İslam kişi idi.İslam kişi hər dəfə bir xəbər gətirirdi.Çox vaxt pis olurdu onun xəbərləri.Bu dəfə də dedi ki,Daşaltıda,rayonumuzun batalyonunu qırıblar,bir nəfər də sağ qalmayıb.Hərbçilər nə qədər çalışıb,ölüləri çı-xarmaq mümkün olmayıb.Hamı qara geyib yas saxladı.“Yetim yarımaz.” deyiblər.Muradın yeganə şəklinə baxmaq Nazpəriyə təsəlli versə də,çox vaxt ürəyini boşaltmaq üçün bibisinin qəbri üstünə ge-dir,hər ikisini yad eləyib göz yaşı tökürdü.İki məşəqqətli il də beləcə ötüb keçdi Kənd uşaqları,hərdən Mirişə köməyə gedir-dilər.Qoca,çürük ağacların qırılıb tökülmüş budaq-larını meşənin qırağına toplayar,sonra da ehtiyacı olanlar üçün şələ bağlayardılar.Atasından qalma 84 köhnə araba da Mirişin karına gəlirdi.Daha odun-ları yazıq eşşəyin belinə yox,arabaya yükləyirdi.Şahin də bir neçə dəfə uşaqlarla kol–kos topla-mağa getmişdi.Yaş,doğranmamış odunlara gücü çatmasa da,əl–ayaq eləməyi vardı.Kişiydi axı! Bir dəfə meşəbəyinin ərklə:“ay uşaq,o yana dur.gü-cün çatan işin qulpundan tut.” deməyi yer eləmiş-di ona.Həmən axşam:– Ana,gəl,alma ağacını kəsək,– demişdi.– On-suz da quruyur.Heç meyvəsi də olmur.Bax,kəssək,bütün qışı yandırarıq.heç kimə,heç kimə möhtac olmarıq.Nazpəri oğluna bələd idi.Bildi ki,kimsə xətrinə yaman toxunub.Nəvazişlə onun saçlarını tumarla-yıb alnından öpdü.– Qurban olum balama! – deyib bağrına basdı.– İndi ağac kəsməzlər.Hələ qurumayıb da.Hayıfdı axı.Allah kərimdi,bir şey fikirləşərik.Ölmərik so-yuqdan.Elə həmən axşam Miriş Nazpərinin qapısına bir eşşək arabası doğranmış odun gətirmişdi və de-mişdi ki,uşağa zülm eləməsin.Nə qədər yanacaq lazım olsa,gətirəcəm.Yazıq uşağın bir şələlik canı da yoxdur.Bütün bacalardan burula–burula göyə qalxan tüstü,soyuq qış axşamlarında evlərin isti olmasın-85 dan xəbər verirdi.Nazpərinin də sobasının tüstüsü tüstülərə qarışmışdı.Yenə də Miriş kənd arvadlarının dilindən düş-mürdü.“Allah köməyi olsun! Şəhid ailələrinə əl tu-tur.Sağ olsun,camaatın qeydinə qalır!” – deyirdi-lərsə də,bəziləri,Məsmə arvad kimi dildə demədi-yini ürəyində çək–çevir edirdi ki,Mirişdən çıxma-yan iş.Gün hayandan doğub,balam?.– deyə fikir-ləşidi.Məsmə arvadın yetmişə yaxın yaşı vardı.Sonsuz olduğundan,əri Hacıbala kişi öləndən son-ra,iki mərtəbəli evdə tək–tənha qalmışdı.Kəllə ota-ğının pəncərəsi düz Nazpərigilin doqqazına baxırdı.Son vaxtlar Mirişin Nazpərigilə ayaq açması arva-dın ürəyincə deyildi.Bütün kənd bilirdi ki,bir vaxt-lar Nazpərini istəmişdi canıyanmış,amma bibisi verməmişdi.Nəsə,onun Mirişdən heç xoşu gəlmir-di.Bir neçə dəfə görmüşdü; odunu necə gətirir,ne-cə şələni boşaldır damın altına.Əl–qolunun hərə-kətindən başa düşürdü ki,Nazpəri onu çaya dəvət edirsə də,qalmır,tez eşşəyini sürüb uzaqlaşırdı doqqazdan – kənd yerində,başsız,cavan gəlinin evinə girməyin nə olduğunu yaxşı bilirdi Miriş.***.Yenə bir şaxtalı qış gecəsiydi.Qar altında qal-mış damları bacasından göyə qalxan boz tüstüdən ayırmaq olurdu.Tək–tük evin pəncərəsindən 86 kerosin lampasının zəif şöləsində bərq vuran insan siluetləri görünürdü.Sanki səssiz kölgə teatrında-san:Bax,Əliheydərin külfəti şam yeməyindən çəki-lib arxa otağın qaranlığında gözdən itdi.Muxtarın qızları yastıq davasını bitirdi,arvadı yorğun düş-müş uşaqların yerini sərbirah edib yatızdırdı.Qara Fərəcin deyingən arvadının cır səsi ləmpə sönən-dən sonra kəsildi.Evlərə zülmət çökdü.Tamaşa qurtardı.Bir Məsmə arvadın lampası közərirdi.Heç yuxusu yoxmuş bu arvadın!.Miriş oğrun–oğrun doqqaza yaxınlaşdı.Qapını itələdi – açıq idi.Təzə yağmış qarı ehmalca tapda-yırdı ki,xırçıldamasın.Alma ağacının altından keçib pilləkənləri qalxdı.Qapını ehmalca açıb içəri girən-də,əlində zəif közərən lampa,bayaqdan onu gözlə-yən Nazpərini gördü.Ev istiydi.Mirişi görən kimi güllü xalatının altında vücudu titrədi,yanaqları pörtdü,yenə keçmişdə qoyduğu o hisslər sarmaşıq kimi canına sarıldı.Kürkünü çıxarıb qapının yanında divara vurul-muş mismardan asdı.Əsgərlikdən gətirdiyi,altının xırı getmiş uzunboğaz çəkməsini çıxarıb,başını tərpətdi ki,yəni,“hara keçim.” Nazpəri qapını göstərdi,özü Şahin yatan otağın qapısını aralayıb baxdı; uşaq dünyadan xəbərsiz,isti yorğan–dö-şəyində mışıl–mışıl yatırdı.Tez yataq otağına girib qapını örtdü.Lampanı mizin qırağına qoyub baxdı.Miriş soyunub girmişdi yorğanın altına.Nazpəri 87 xalatının düymələrini açanda Mirişin gözləri yerin-dəcə oynadı.Çoxlarının əlçatmaz sandığı Nazpəri anadangəlmə onun qarşısında dayanmışdı.İllər boyu bütün kənd cavanlarını dəli eləyən ağ bədən,qız vaxtındakı cazibəsini itirməyən sinə,Şahin doğulandan bir ay sonra süddən kəsilən iri döşləri indi tir–tir əsirdi.Miriş yorğanın bir ucunu qaldırdı ki,“tez gəl”.Lampanı üfürüb söndürdü.Sanki şüşədən tüstü-lənə–tüstülənə göyümtül cin çıxdı,qaranlıqda bu-rula–burula da yox oldu.Ona elə gəldi ki,həmişə,lap Muradla evliliyində də bu güclü qolların arasına can atıb,onun olmaq istəyib.Yatağa girən kimi Miriş onu necə qucaqla-dısa,ağlı başından çıxan Nazpəri,onun tüklü bədə-nindən gələn tər iyini belə hiss etmədi.Çox keçmədi dəmir çarpayı onlara darlıq elədi Qapının cırıltısıyla dəmir çarpayının taqqıltısı-nın kəsilməyi bir oldu.Təşvişə düşmüş Nazpəri ya-rısı sürüşüb yerə sərələnmiş yorğanı Mirişin üstünə atıb kiridi.Nəfəsini içində boğub qapıya sarı baxdı.Alaqaranlıqda iki parıldayan həlqə ona sarı tuşlan-mışdı.Yaddaşında ilişib qalmış uzaq uşaqlıq illərində,samanlıqda,dalbadal açılan qoşalülənin qırmızı od saçan həlqəsiydi,indi onun alnına tuşlanmışdı.Sanki dalbadal açılan güllələrin boğuq səsini eşitdi.Qırmızı alovdan sonra havada oynayan göyümtül 88 tüstünü də gördü,burnuna dolan barıt qoxusunu da ciyərinə çəkdi.“Bəlkə.bəlkə heç Murad ölməyib? Qayıdıb.Bax,nəfəsini də duyuram.İlahi.odur,qayıdıb.Rüsvay oldum! ” Yorğanın bir ucunu sıxaraq,kipriyinin ucuyla,yavaş–yavaş dağılan zülmətin içində ona yaxınla-şan,yaxınlaşdıqca da böyüyən,parıldayan bir cüt göz gördü – qorxudan diksinib yuxudan ayılan Şa-hinin gözləri ona zillənmişdi.– Qorxut.dun məni,– çaş–baş qalmış Nazpəri udqunub dilləndi.Yarıyuxulu uşaq qaranlıq otaqda nəsə axtarır-mış kimi o yan–bu yana baxdı.– Boğurdulaar.yuxuda? – deyə soruşdu.– Yoox.– deyə tələsik döşəməyə atdığı xalatını götürüb birtəhər əyninə keçirib ayağa qalxmaq is-tədi,lakin ayaqları sözünə baxmadı.Baldırlarının əsməsi dayanana kimi oğlunu sinəsinə basıb gözlə-di.“Qorxma,mənim balam.Görürsən,mən burda-yam.Gedək,gedək yatağına” – deyib uşağı otaqdan çıxardı.Şahin mızıldadı.Yorğanın altında,nəfəsini dərmədən ölü kimi halsız qalmış Mirişi soyuq tər basmışdı.Şahini yerinə uzadıb gözlərindən,alnından,saç-larından öpdü,öpdü.Gözlərindən axan yaşı saxla-ya bilmədi.Anladı ki,o qarşısı alınmaz rüsvayçılığın bir addımlığındaydı.Arxada qoyduğu,adına yazdığı 89 xəyanəti özünə bağışlaya bilmədi.Bir an ona elə gəldi ki,oğlu da,əri Murad da,elə atası Qasım da burda imiş,görürlərmiş onu.Hətta atasının boğuq,əsəbindən titrəyən səsini də eşitdi:“Gərək səni də anan qancıqla bir yerdə gəbərdəydim!” Qulaqlarını bərk–bərk sıxıb eyvana çıxanda,kürkünü geyinə–geyinə alma ağacının altından şü-tüyüb qaçan Mirişi gördü.Bir azdan eşşəyin anqırtısı kəndin yuxusuna ha-ram qatdı.Yataq otağındakı balaca pəncərənin pərdəsini azca araladı; hər tərəf ağappaq idi.Yol boyu,get-dikcə qara nöqtəyə dönən Mirişin qaraltısından və Məsmə arvadın pəncərəsindən süzülən zəif ləmpə işığından özgə hər yanda ölü bir sükut vardı.“Ar-vad oyaqmış?! Rüsvay oldum! Yatmır qoca kaftar.” Dolabdan yun şalvarını,ağ sviterini tapıb geyin-di.Saçaqlı iri şalını götürüb həyətə çıxdı Kənd qış yuxusundan ayılmaq istəmirdi.Xo-ruzlar da banlamırdı.Sükut və zülmət! Ağırlıqdan dartınıb “çiynindəki” qarı silkələ-yəndən sonra alma ağacının qoca budağı da donub qaldı.Sanki bütün dünya bir nöqtədə yumağa dön-müşdü.Qara bir yumağa Şahin Məsmə arvadın bağırtısına oyandı.Səs həyətdən gəlirdi.Üst–başını geyinib eyvana çıxanda qoca alma ağacının altına yığılmış qonşular kiminsə 90 evdən gətirdiyi mələfəni gözləri həlqəsindən çıxmış Nazpərinin üzünə çəkirdilər.Şahin heç nə anlamır-mış kimi yerindəcə donub qalmışdı.Məsmə arvad hələ də dodağının altında donqul-danırdı:“Ürəyimə dammışdı ki,bunun axırı xeyirlə qurtarmaz.Vallah,dammışdı!”.Əliheydər kişi,dəfnlə əlaqədar göstərişlər verəndən sonra hələ də özünə gəlməyən Şahini ya-nına salıb evinə aparanda meşə tərəfdə bir qaraltı göründü.Nazpərinin intihar etdiyindən bixəbər Miriş,bir şələ odunla,ötən gecəki bitməmiş sevgi macə-rasının gerçək,yoxsa yuxu olduğunu götür–qoy edə–edə kəndə sarı gəlirdi.2010 Saratov