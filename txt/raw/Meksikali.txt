 
Cek London 
MEKSİKALI 
 
 
Heç kəs onun keçmişini bilmirdi; Xuntada olan adamların da 
bundan əsla xəbərləri yox idi. Bu onların “balaca müəmması”, 
onların “böyük vətənpərvəri” idi. Özü də gələcək Meksika 
inqilabı üçün özünəməxsus bir üsul ilə işləyirdi və onlardan az 
can yandırmırdı. Bu o qədər də tezliklə təsdiq edilmədi, çünki 
Xuntada onu xoşlamırdılar. O, birinci dəfə onların tünlük olan 
binasına gəldiyi üçün hamısı onun casus - Diasm muzdlu 
agentlərindən biri olduğundan şübhələnmişdi. Axı onların çox 
yoldaşları Birləşmiş Ştatların mülki və hərbi dustaq- 
xanalarına səpələnmişdi! Onlardan bəzilərinin əl-ayaqları 
buxovlan- mışdı; lakin onları elə buxovlanmış halda sərhəddən 
kənara çıxarıb, divar dibinə düzərək güllələyirdilər. 
Bu oğlan ilk baxışda xoş təsir bağışlamırdı. Bu, doğrudan da, 
gənc bir oğlan idi; yaşı on səkkizdən çox olmazdı; özü də 
yaşına görə o qədər də boylu-buxunlu deyildi. O bildirmişdi ki, 
adı Felipe Riveradır, özü də inqilab üçün işləmək istəyir. 
Vəssalam, bundan artıq bir kəlmə də danışmamış, heç bir 
başqa izahat verməmişdi. O  
 
durub gözləyirdi. Dodaqlarında nə bir təbəssüm, gözlərində nə 
bir munis baxış vardı. Boy-buxunlu, iti hərəkətli Paulino Vera 
daxilən elə bil sarsıldı. Bu oğlan ona qaradinməz və qaraqabaq 
görünmüşdü. Onun qara gözlərində nə isə ilansayağı, zəhərli 
bir kin və qəzəb alışıb-yanırdı. Oğlan baxışlarını 
inqilabçılardan ayırıb, xırdaca vücudlu Missis Setbinin işgüzar 
bir surətdə taqqıldatdığı yazı makinasına çevirdi. Onun gözləri 
bir an Setbinin üzərində durdu. O da bu baxışı duydu, onda nə 
isə naməlum bir hiss oyandı və öz işini dayandırdı. Qadın 
yenidən işin ahənginə uya bilmək üçün, çap etdiyi məktubu bir 
də oxumalı oldu. 
Paulino Vera sualedici nəzərlərlə Arellano ilə Ramosa baxdı, 
onlar da sualedici nəzərlərlə əvvəl ona, sonra da bir-birinə 
baxdılar. Onların üzlərinin ifadəsindən qətiyyətsizlik və şübhə 
sezilirdi. Bu arıqca oğlan bir müəmma, həm də təhdidlə dolu 
bir müəmma idi. O, bütün inqilabçılar üçün anlaşılmaz bir 
tapmaca idi, onun Diasa qarşı. Diasm zülmünə qarşı coşqun 
nifrəti, nəhayət, yalnız sədaqətli vətənpərvərlərə məxsus bir 
duyğu idi. Burada nə isə onların bilmədikləri başqa bır şey var 
idi. Lakin onların hamısından həssas və qətiyyətli olan Vera 
sükutu 
pozaraq: 
- Çox gözəl, - deyə soyuq bir əda ilə dilləndi, - sən deyirsən ki, 
inqilab üçün işləmək istəyirsən. Gödəkcəni  
 
çıxar. Odur, ordan as. Gedək, mən sənə vedrə ilə əsginin yerini 
göstərim. Görürsənmi, bizim döşəmə çirklidir. Sən işə elə 
bununla başlarsan ki, əvvəl bu döşəməni, sonra da o biri 
otaqların döşəmələrini yaxşıca yuyarsan. Zibil qablarını da 
yaxşıca təmizləmək lazımdır. Sonra da pəncərələri silərsən. 
- Bu inqilab üçündürmü? - deyə oğlan soruşdu. 
- Hə, inqilab üçündür, - deyə Paulino cavab verdi. 
Rivera şübhəli-şübhəli onların hamısını süzüb gödəkcəsini 
çıxarmağa başladı. 
- Yaxşı, - deyə o dilləndi. 
Daha heç bir şey söyləmədi. O, hər gün işə gəlir, silir-süpürür, 
təmizləyirdi. Sonra sobaların külünü atır, kömür və alışqan 
gətirib, adamların içərisində ən çox can yandıranı gəlib öz iş 
yerində oturmamışdan əvvəl, sobaları alışdırırdı. 
- Mən gecəni burada qala bilərəmmi? - deyə o bir dəfə 
soruşdu. 
Aha! Budur, Diasın caynaqları aşkara çıxır. Xuntanın 
binasında gecə qalmaq - onun sirlərinə, adlar siyahısına və 
Meksikada olan yoldaşların ünvanlarını öyrənməyə yol tapmaq 
deməkdir. Onun xahişini rədd etdilər və Rivera daha bu barədə 
heç bir vaxt xahiş etmədi. Onun harda yatdığını bilmirdilər, 
harda və nə vaxt yediyini də bilmirdilər. Bir dəfə Arellano ona 
bir neçə dollar təklif  
 
etdi. Rivera rədd mənasında başını buladı. Vera işə qarışıb onu 
dilə tutmaq istədikdə isə o dedi: 
- Mən inqilab üçün işləyirəm. 
Bizim zamanımızda inqilab etmək üçün çox pul lazımdır. 
Xunta da həmişə bu barədə sıxıntı içində idi. Xunta üzvləri ac 
qalırdısa da, iş üçün öz qüvvələrini əsirgəmirdilər; ən uzun 
günlər onlara kifayət qədər uzun görünmürdü; amma bununla 
bərabər hərdən onlara elə gə-lirdi ki, inqilabın baş tutub-
tutmayacağı bir neçə dollardan asılıdır. Bir dəfə binanın 
kirayəsi birinci dəfə olaraq iki ay ərzində ödənmədiyindən 
binanın sahibi onları eşiyə atmaqla hədələdikdə, elə həmin bu 
Felipe Rivera - əynində cındır, ucuz köhnə bir paltar olan 
döşəmə- yuyan oğlan Mey Setbinin stolunun üstünə altmış 
qızıl dollar qoydu. Bu, sonralar da təkrar olundu. Maşında çap 
olunmuş üç yüz məktub (kömək üçün çağırış, fəhlə 
təşkilatlarına müraciətnamələr, hadisələri düzgün göstərməyən 
qəzet məqalələrinə etirazlar. Birləşmiş Ştatlarda 
məhkəmələrin özbaşınalığına və inqilabçıların təqib 
olunmalarına qarşı protestlər) marka olmadığından 
göndərilməyib qalırdı. Veranın atasından qalma köhnə zəngli 
qızıl saat satılıb işə sərf olunmuşdu. Mey Setbinin 
barmağındakı xırdaca, sadə qızıl üzük də satılmışdı. Vəziyyət 
çox ağır idi. Ramos ilə Arellano ümidsiz halda uzun bığlarını 
didişdirirdilər. Məktublar göndərilməli idi,  
 
amma poçt nisyə marka vermirdi. Onda Rivera şlyapasını 
başına qoyub çıxdı. O qayıdıb gəldikdə, Mey Setbinin 
stolunun üstünə min ədəd iki sentlik marka qoydu. 
Vera yoldaşlarına müraciətlə: 
- Görəsən, bunlar Diasm lənətə gəlmiş qızılına alınmayıb ki?! - 
dedi. 
Onlar qaşlarını dartıb heç bir cavab vermədilər. İnqilab üçün 
döşə- məyuyan Felipe Rivera sonralar lazım gəldikcə, 
Xuntanın ehtiyaclarına sərf edilmək üçün qızıl və gümüş 
gətirməkdə idi. 
Bununla bərabər onlar özlərini onu sevməyə məcbur edə 
bilmirdilər. Onlar bu oğlanı tanımırdılar. Onun davranışı 
onlarınkından tamamilə başqa idi. O, ürəyini heç kimə 
açmırdı. Onunla söhbətə girişmək üçün göstərilən bütün 
təşəbbüsləri rədd edirdi və onu sorğu-suala çəkməyə onların 
cürəti çatmırdı. 
- O, bəlkə də böyük və yovuşmaz bir ruhdur... bilmirəm, 
bilmirəm! - deyə Arellano aciz halda əllərini yellədi. 
- Onda nə isə insana xas olmayan bir şey var, - deyə Ramos 
qeyd etdi. 
- Onun qəlbində hər bir şey kütləşmişdir, - deyə Mey Setbi 
dilləndi. - Elə bil ki, qəlbində işıq və gülüşü odla yandırıb-
yaxmışlar. O öldürür, amma bununla bərabər onda nə isə 
qorxunc bir həyat qüvvəsi hiss olunur.  
 
Paulino dedi: 
- Rivera cəhənnəm əzabı çəkmişdir. Cəhənnəm əzabı 
çəkməmiş bir adam belə ola bilməz, çünki o çox uşaqdır. 
Amma bununla belə onlar Riveranı sevə bilmirdilər. O heç bir 
zaman söhbət etmir, heç bir zaman heç nə soruşmur, öz rəyini 
söyləmirdi. İnqilab haqqındakı mübahisələr şiddətləndiyi və 
qızğınlaşdığı bir zamanda o, cansız bir cisim kimi heç 
tərpənmədən dayana bilirdi, bu vaxt yalnız gözləri par-par 
parıldayırdı. Onun gözləri odda qızarmış şiş kimi danışanların 
üzlərinə sancılır, onları karıxdırır və həyəcanlandırırdı. 
- O casus deyil, - deyə Vera Setbiyə müraciət etdi. - O 
vətənpərvərdir, mənim bu sözümü yadda saxlayın! Bizim 
hamımızdan yaxşı bir vətənpərvərdir! Mən bunu ürəkdən 
duyur, əqlimlə dərk edirəm, amma bununla bərabər onu əsla 
tanımıram. 
Mey Setbi: 
- Onun xasiyyəti pisdir, - dedi. 
- Hə, - deyə Vera cavab verdi və diksinən kimi oldu. - O, bu 
gün mənə baxdı. Bu gözlər sevə bilməz, onlar hədələyir; o 
gözəl pələng gözləri kimi kinlidir. Mən bilirəm ki, əgər işimizə 
xəyanət etsəm, məni öldürər. Onun qəlbi yoxdur. O, polad 
kimi amansız, şaxta kimi sərt və soyuqdur. O, insanı tənha dağ 
təpəsində donduran qış gecəsinin ay işığı kimidir. Bütün 
qatillərilə birlikdə  
 
Diasdan qorxmuram, amma bu oğlandan qorxuram. O, ölüm 
nəfəsidir. 
Amma bununla bərabər Vera özü yoldaşlarını inandırdı ki, 
Rive- raya məsul tapşırıq verilməlidir. Los-Anceles ilə Aşağı 
Kaliforniya arasında rabitə kəsilmişdi. Üç yoldan özləri-
özlərinə qəbir qazmış və o qəbrin kənarında güllələnmişdir. 
Los-Ancelesdə iki başqa yoldaş Birləşmiş Ştatların dustağı 
olmuşdur. Federal qoşunların komandiri Xuan Alvarado xain 
çıxmışdır. O onların bütün planlarını pozmuşdu. Onlar Aşağı 
Kaliforniyadakı həm köhnə, həm də yeni inqilabçılarla rabitəni 
itirmişdilər. 
Gənc Rivera lazımi təlimat alıb cənuba yola düşdü. O qayıdıb 
gəldikdə rabitə bərpa edilmiş, Xuan Alvarado isə 
öldürülmüşdü; onu, köksünə dəstəyə qədər sancılmış bir bıçaq 
olduğu halda öz yatağında tapmışdılar. Bu, Riveraya verilmiş 
səlahiyyətdən artıq idi; amma Xun- tada onun bütün 
hərəkətləri barəsində dürüst məlumat var idi. Ondan heç bir 
şey soruşmadılar, o da heç bir şey danışmadı. Yoldaşlar bir- 
birinin üzünə baxıb, hər bir şeyi başa düşdülər. 
Vera dedi: 
- Mən sizə söyləmişdim. Dias hamıdan çox bu gəncdən 
qorxmalıdır. O, amansızdır, cəza verən bir əldir. 
Əvvəlcə Mey Setbinin müşahidə etdiyi, sonra isə hamının 
təsdiq etdiyi kimi, Riveranın pis xasiyyətli olması  
 
sırf fiziki əyani dəlillərlə də sübut edildi. İndi onun tez-tez 
dodağı partlamış, qulağı şişmiş, gözünün altı göyərmiş olurdu. 
Aydındı ki, o yeyib yatdığı və buradakı adamlara məlum 
olmayan yollarla veyllənib pul qazandığı həmin xarici aləmdə 
dava-dalaş salırdı. Bir qədər keçdikdən sonra Rivera Xuntanın 
hər həftə buraxdığı xırdaca inqilabi bəyannamələrin mətnini 
hərflərlə yığmağı öyrəndi. Ancaq bəzən elə olurdu ki, o, 
hərfləri yığa bilmirdi: gah baş barmaqları zədələnmiş olub 
işləmir, gah da bir qolu hərəkətsiz halda yanına düşüb 
yırğalanır və üzündə şiddətli ağrı əlamətləri görünürdü. 
Arellano deyirdi ki: - O avaradır. 
Ramos deyirdi: - Meyxanalar düşkünüdür. 
Vera soruşurdu: - Bəs ona pul hardan? Bu gün xəbər tutmuşam 
ki, o, yüz qırx dollarlıq kağız hesabını ödəmişdir. 
- Bu onun yox olmalarının nəticəsidir, - deyə Met Setbi qeyd 
etdi. - Bu barədə o, heç bir şey danışmır. 
- Onu güdmək lazımdır, - deyə Ramos təklif etdi. 
- Mən onu güdən casus olmaq istəməzdim, - deyə Vera cavab 
verdi. - Elə bilirəm ki, məni dəfn mərasimindən başqa bir do 
heç bir zaman görə bilməzdiniz. O, nə isə coşqun bir ehtiras 
düşkünüdür. Özü ilə bu ehtirasın arasına girməyə heç Allaha 
da icazə verməz. 
- Onun qarşısında mən özümü uşaq bilirəm, - deyə  
 
Ramo etiraf etdi. 
Arellano dedi: 
- Mən onda ibtidai bir qüvvə olduğunu hiss edirəm. O, vəhşi 
bir canavardır, hücuma hazır olan gözlüklü ilan, zəhərli bir 
skolopen- dradır! 
- O, inqilabın özü. onun nəfəsi onun alovudur, - deyə Vera 
söhbəti davam etdirdi. - O, amansız, səssizcə həlak edən 
intiqam timsalıdır. O. gecənin sakitliyində daim oyaq olan 
ölüm mələyidir. 
Mey Setbi isə dedi: 
- Mən onu düşünəndə az qalıram ağlayam. Onun dostları 
yoxdur. Onun hamıdan zəhləsi gedir. O bizə yalnız ona görə 
dözür ki, biz öz arzularını yerinə yetirmək üçün bir vasitəyik. 
O təkdir, lap tək-tən- hadır... - Bu sözləri söylərkən Mey 
Setbinin səsi boğuq bir hıçqırtı ilə kəsildi və gözləri 
dumanlandı. 
Riveranın vaxtını keçirməsi doğrudan da bir sirr idi. Elə vaxt 
olurdu ki, o bir həftə ərzində gözə görünmürdü. Bir dəfə bir ay 
yox oldu. Həmişə belə hallarda o qayıdıb gəldikdə heç bir 
izahat vermədən. Mey Setbinin stolunun üstünə qızıl pullar 
tökürdü. Sonra yenə bütün vaxtını, günlərini, həftələrini, 
Xuntaya sərf edirdi. Yenə qeyri-müəyyən fasilələrdən sonra 
bütün günü yox olurdu. Xuntanın binasına yalnız 
səhər tezdən, ya da gecə vaxtı gəlirdi. Bir dəfə Areliano  
 
onu gecə yarısı hərflərlə bəyannamə yığanda görmüşdü; onun 
barmaqları şişmişdi, partlamış dodağından isə qan axırdı. 
Həlledici dəqiqələr yaxınlaşırdı. Hər necə olsa inqilab 
Xuntadan asılıydı. Xunta isə çox sıxıntılı bir vəziyyətdə idi. 
Pula olan ehtiyac həmişəkindən daha kəskin hiss edilirdi, onu 
tapmaq isə daha da çətinləşmişdi. 
Vətənpərvərlər bütün var-yoxlarını vermişdilər. Daha verməli 
bir şeyləri qalmamışdı. Mövsümlə işləyən fəhlələr — qaçqın 
Meksika kəndliləri öz cüzi qazanclarının yarısını Xuntaya 
verirdilər. Amma pul lap çox lazım idi. Uzun illərdən bəri 
davam edən ağır zəhmət, pozucu, gizli fəaliyyət öz səmərəsini 
verməli idi. Vaxt gəlib çatmışdı. İnqilab tərəzinin gözündə idi. 
Bircə təkan, son qəhrəmancasına bir cəhd də olsaydı, bu 
tərəzinin əqrəbi qələbəni göstərəcəkdi. Xunta öz Meksikasını 
tanıyırdı. İnqilab bircə dəfə alışsaydı, daha özü öz qayğısına 
qalacaqdı. Diasın bütün siyasi maşını kartondan qurulmuş bir 
evcik kimi sökülüb dağılacaqdı. Sərhəd boyundakı yerlər 
üsyana hazır idi. Sanki “Dünyanın sənaye işçiləri” təşkilatına 
mənsub yüzə qədər yoldaşı ilə sərhədi keçməyə və Aşağı 
Kaliforniya uğrunda mübarizəyə girişməyə yalnız əmr 
gözləyirdi. Ancaq onun silaha ehtiyacı vardır. Sosialistlər də, 
anarxistlər də, həmkarlar ittifaqının narazı üzvləri də, 
Meksikadan sürgün edilənlər də, köləlikdən 
 
12 
qaçmış kəndlilər də, Ker d’Alen və Koloradonun darmadağın 
edilmiş mədənçiləri də, polis dustaqxanalarından canlarını 
qurtarmış və yalnız bircə şey - mümkün qədər amansız 
vuruşmaq arzusunda olanlar da, nəhayət, adicə fırıldaqçılar da, 
bəxtlərini sınayanlar da, quldurlar da — bir sözlə, bütün 
səfillər, şeytan əməli kimi mürəkkəb olan müasir dünyanın 
bütün tör- töküntüləri - hamı silaha möhtacdı. Xuntanın da 
bunlarla əlaqəsi vardı. “Tüfəng və patron, patron və tüfəng 
verin!” deyən, bu susmayan fasiləsiz fəryad Atlantik okeanının 
lap sahillərindən yüksəlməkdə idi. 
İnqilabın qopması üçün, qəlbləri intiqam atəşilə yanan bu 
rəngarəng insan yığınını sərhədin bu tayına keçirmək kifayət 
idi. Gömrük- xana, Meksikanın şimal limanları ələ keçiriləcək, 
Dias müqavimət göstərə bilməyəcəkdi. O öz əsas qüvvələrini 
bunların üstünə göndər 
məyə cürət etməyəcəkdir, çünki cənubu əldə saxlamalıdır. 
Amma alov cənuba da keçəcəkdir. Xalq üsyana qalxacaqdır. 
Şəhərlərin müqaviməti qırılacaqdır. Ştatlar bir-bir onların 
əllərinə keçəcək və nəhayət? inqilabın qalibiyyətli orduları 
Diasm son istinadgahı olan Mexiko şəhərini hər tərəfdən araya 
alacaqdır. 
Bəs pulu necə tapmalı? Onların silah işlətməyi bacaran 
səbirsiz və inadkar adamları vardı. Onlar silah satan və gətirib 
təhvil verən tacirləri tanıyırdılar. Lakin inqilab üçün  
13 
aparılan uzun hazırlıq Xuntanı var- yoxdan çıxarmışdı. 
Axırıncı dollar xərclənmiş, axırıncı mənbə son damlasına 
qədər işlənmiş, aclıq çəkən axırıncı vətənpərvərdən nə 
mümkünsə alınmışdırsa da, böyük iş əvvəlki kimi yenə də 
tərəzinin gözündə enib-qalxmaqdadır. Tüfəng və patron 
lazımdır! Yoxsul batalyonlara silah çatdırılmalıdır. Amma nə 
sayaq? Ramos öz müsadirə edilmiş mülklərinin yasını saxlayır, 
Arellano gənc yaşlarında etdiyi israfçılıqdan acı-acı 
şikayətlənirdi. Mey Setbi düşünürdü ki, əgər Xuntanın 
adamları vaxtilə bir qədər qənaətkar olsaydılar, indi bütün işlər 
yoluna düşmüş olardı. 
- Bir işə bax ha, Meksikanın azadlığı andıra qalmış bir neçə 
min dollardan asılıdır! - deyə Paulino Vera heyrətlə bildirdi. 
Hamının üzündə məyusluq ifadəsi vardı. Onların son ümidi 
Xun- taya yeni cəlb edilmiş Xose Amariloya idi; o, pul vəd 
etmişdi. Ancaq o, Çiuauada öz qasiendesində həbs edilmiş və 
öz tövləsinin dibində güllələnmişdi. Bu xəbər onlara lap yenicə 
çatmışdı. 
Diz üstə döşəməni sürtməkdə olan Rivera gözlərini qaldırdı. 
Onun qolları çırmanmış sabunlu əlində şotka donub qaldı. 
- Beş minin işə xeyri olarmı? - deyə o soruşdu. 
Hamının üzündə təəccüb əlaməti zahir oldu. Vera başı ilə 
təsdiq işarəsi edib çətinliklə köksünü ötürdü. O, danışa 
 
14 
bilmədi, lakin bu anda qəlbində bir ümid alovu parladı. 
- Onda tüfəngləri sifariş edin, - deyə Rivera dilləndi. Sonra 
bütün bu müddətdə hamının ondan ilk dəfə eşitdiyi ən uzun bir 
ifadə olan bu sözləri söylədi: - Vaxt qiymətlidir. Üç həftədən 
sonra mən sizə beş min gətirərəm. Bu yaxşı olar. Havalar 
isinər və vuruşmaq asan olar. Bundan artıq əlimdən heç nə 
gəlməz. 
Vera qəlbində qopmuş ümid alovunu söndürməyə çalışdı. 
Bütün bunlar heç həqiqətə bənzəmirdi. O, inqilab oyununa 
başlayandan bəri çox-çox ən qiymətli arzu və əməlləri puça 
çıxmışdı. O. inqilab üçün 
döşəmə yuyan bu cır-cmdırlı oğlana inanır, eyni zamanda 
inanmağa cürət etmirdi. 
- Sən dəli olubsan! - deyə o dilləndi. 
- Üç həftədən sonra, - deyə Rivera cavab verdi. - Tüfəngləri 
sifariş edin. 
- O ayağa durub köynəyinin çırmanmış qollarını aşağı saldı və 
gödəkcəsini geydi. 
- Tüfəngləri sifariş edin, - deyə o, təkrar etdi. - Mən gedirəm. 
Kellinin kontorunda tələsmə, vurnuxma və ardı-arası 
kəsilmədən telefon danışıqları ilə höcətləşmədən sonra gecə 
müşavirəsi gedirdi. Kellinin işləri başından aşmışdı; həm də ki, 
yaxşı gətirmirdi. Üç həftə bundan əvvəl o, Nyu-Yorkdan 
Denin Uordu gətirib gəlmişdi ki, onu Bili Karti  
15 
ilə qarşılaşdırsın; amma budur, indi iki gündür ki, Kartinin 
qolu sınmışdır və o yatır; bunu da idman müxbirlərindən bərk 
gizlədirlər. Onu əvəz edəcək adam yoxdur. Kelli Qərbin 
yüngül çəkili boksçularına teleqramlar yağdırırdı, amma onlar 
hamısı müqavilələr bağlamışdılar, çıxış etməli idilər. İndi isə 
birdən, zəif də olsa, yenə də ümid yeri vardı. 
- Hə, görünür ki, sən qorxan oğlan deyilsən, - deyə Kelli 
Riveraya ötəri bir nəzər salıb dilləndi. 
Riveranın gözlərində kin və nifrət alovları yanırdı, amma üzü 
laqeyd görünürdü. 
O bircə bu sözü dedi: 
- Mən Uordu döyərəm. 
- Hardan bilirsən? Sən heç onun vuruşduğunu görübsənmi? 
Rivera dinmədi. 
- Axı o səni gözüyumulu, tək bir əliylə basar! 
Rivera çiyinlərini çəkdi. 
- Sənə nə olub, dilin quruyub nədir? - deyə Maykl Kelli 
soruşdu. 
Müdirin qardaşı olan Maykl “İe!loustoun”da totalizator 
saxlayırdı 
və boks döyüşmələri sayəsində az pul qazanmırdı. 
Onun cavabında Rivera yalnız qəzəbli bir baxışla dönüb baxdı. 
İdmançı görkəminə malik olan gənc katib ucadan  
16 
pıqqıldadı. 
- Yaxşı sən Robertsi tanıyırsanmı? - deyə Kelli, birinci olaraq 
bu sıxıntılı sükutu pozdu. - Mən onun dalınca adam 
göndərmişəm. Bu saat gələr. Hərçənd görkəminə görə, heç bir 
ümid yoxdur, amma otur 
gözlə. Mən camaatı aldada bilmərəm. Axı birinci cərgələrin 
hər bir bileti on beş dollara gedir. 
İçmiş olduğu açıq-aşkar bilinən Roberts gəlib çıxdı. Bu, bir 
qədər veyl kimi yeriyən və ağır-ağır danışan, ucaboylu anq bir 
adam idi. 
Kelli elə birbaşa iş barəsində sözə başladı. 
- Bura baxın, Roberts, siz bu xırdaca meksikalını kəşf etməklə 
lovğalanırdınız. Siz bilirsiniz ki, Kartinin qolu sınmışdır. İndi 
budur, bu meksikalı küçük həyasızcasına iddia edir ki, Kartini 
əvəz edə bilər. Siz buna nə deyirsiniz? 
- Hər şey öz qaydasındadır, Kelli, - deyə o, tələsmədən cavab 
verdi. - O, döyüşə bilər. 
- Siz yəqin deyəcəksiniz ki, o, Uordu döyər, eləmi? - deyə 
Kelli acı-acı söz atdı. 
Roberts bir qədər fikirləşdi. 
- Yox mən bunu demərəm. Uord adlı-sanlı boksçudur. Rinqin 
kralıdır. Amma Riveranı çox asanlıqla basa bilməz. Mən 
Riveranı tanıyıram. O, sanki əsəbləri olmayan bir adamdır. 
Özü də iki əliylə yaxşı vuruşa bilir. O hər bir vəziyyətdə sizi 
vurub yerə sərə bilər.  
17 
- Bütün bunlar boş-boş sözlərdir. Vacib olanı budur ki, görəsən 
o, camaatın rəğbətini qazana bilərmi? Siz bütün ömrünüz boyu 
boksçular yetirib, onlara təlim veribsiniz. Sizin mühakimənizə 
mən pərəstiş edirəm. Amma camaat öz pulunun müqabilində 
ləzzət almaq istəyir. Görəsən o, camaata bu ləzzəti verə 
biləcəkmi? 
- Əlbəttə, hələ üstəlik Uordu yaman əldən salacaq. Bu oğlanı 
siz tanımırsınız, amma mən tanıyıram. Onu mən kəşf etmişəm. 
Əsəbsiz bir adamdır! Lap şeytan kimi bir şeydir! Uord bu 
anadangəlmə idmançı ilə tanış olduqda, ağzı açıla qalacaq, elə 
sizin hamınızın da ağzınız açıla qalacaq. Mən iddia etmirəm 
ki, o, Uordu döyəcək, amma o sizə elə bir hünər göstərəcək ki! 
O, ucalan bir ulduzdur! 
- Lap əla, - deyə Kelli öz katibinə döndü: - Uorda zəng vurun. 
Mən onu xəbərdar etmişəm ki, münasib bir şey tapsam onu 
çağıracağam. O, indi çox uzaqda deyil, “İe!loustoun”dadır. 
Orda camaatın qabağında ədabazlıq edib şöhrət qazanır, - 
deyib Kelli məşqçiyə tərəf döndü. - İçmək istəyirsinizmi? 
Roberts viskidən vurub, dilı-ağzı açıldı. 
- Mən hələ sizə danışmamışam ki, bu qoçağı necə kəşf etdim. 
Bir- iki il bundan əvvəl bu oğlan təlim salonlarında peyda 
oldu: Mən Preyni Dilen ilə qarşılaşmağa hazırlaşırdım. Preyn 
yaman kinli adamdır. Ondan mərhəmət gözləmək olmaz. O öz 
təlim yoldaşım möhkəm 
 
18 
əzişdirmişdi və mən heç bir elə adam tapa bilmirdim ki, öz 
xoşu ilə onunla işləməyə razı ola. Vəziyyət ümidsiz idi. 
Hamının əl-ayağma dolaşan bu ac meksikalı oğlan birdən 
mənim gözümə dəydi. Mən onun yaxasından yapışıb əlinə 
əlcək geydirdim və işə saldım. Dabbağxanadan çıxmış gön 
kimi dözümlüdür, amma gücü çatışmır. Boks qaydalarından da 
heç xəbəri yoxdur. Preyn onu əzib, kotletə döndərdi. Amma o, 
yarımcan da olsa, iki raund davam gətirib, sonra huşunu itirdi. 
- Acdı vəssalam! Onu elə eybəcər kökə salmışdı ki, öz doğma 
anası da görsəydi, tanımazdı. Mən ona yarım dollar verib 
doyunca yedirtdim. Gərək onun necə aşırdığını görəydin! Belə 
məlum oldu ki, iki gün imiş ağzına heç darı dənəsi də 
dəyməyibmiş. Bəli, mən dedim ki, o daha bir də buralara üz 
çevirməz. Amma heç belə olmadı. Ertəsi gün o, bütün hər yeri 
gömgöy olduğu halda, ancaq yenə də yanırı dollar pul və yaxşı 
bir nahar qazanmaq ümidilə gəlib çıxdı. Vaxt keçdikcə o 
yaman möh- kəmləşdi. Anadangəlmə döyüşçüdür, özü də 
inanılmaz dərəcədə dözümlüdür! Onun sanki qəlbi yoxdur. Bir 
parça buzdur. Bu oğlancı- ğazı tanıdığım bütün müddətdə 
onun dalbadal on kəlmə danışdığını bircə dəfə də 
görməmişəm. 
- Mən onu tanıyıram, - deyə katib dilləndi. - O, sizin üçün az iş 
görməmişdir. 
- Bizim bütün məşhur boksçular onun üzərində öz 
 
19 
güclərini sınayıblar, - deyə Poberts təsdiq etdi. - O da onlardan 
hər bir şeyi görüb götürmüşdür. Mən bilirəm ki, bu oğlan 
onlardan çoxunu döyə bilərdi. Amma boks onun ürəyindən 
deyildir. Məncə, o heç bir vaxt bizim işimizi xoşlamamışdır. 
Mən belə güman edirəm. 
Kelli dedi: 
- Son aylar o, cürbəcür xırda klublarda çıxış etmişdir. 
- Hə. Bilmirəm onu bu işə nə məcbur etmişdir. Bəlkə də 
birdən- birə qeyrəti cuşa gəlmişdir? Bu müddətdə o çoxlarını 
döymüşdür. Deyəsən ona pul lazımdır: hərçənd geyiminə 
baxanda bunu bilmək olmur, amma o pis qazanmamışdır. Çox 
qəribə bir adamdır! Heç kəs bilmir ki, o nə ilə məşğuldur və 
vaxtını harada keçirir. Hətta o, boks işinə girişəndə də, 
qurtaran kimi həmin saat yox olur. Hərdən həftələrlə gözə 
görünmür. Məsləhətlərə qulaq asmır. Kim ona menecer ola 
bilsə, yaxşı pul qazanar. Amma onu yola gətirmək mümkün 
deyil, bu oğlan bütün məbləği almağa çalışacaqdır. 
Həmin bu dəqiqədə Denni Uord gəlib çıxdı. Bu, çox təntənəli 
surətdə tərtib edilmiş bir gəliş idi. O öz meneceri və məşqçisi 
ilə birlikdə hər şeyə üstün gələn bir mehribanlıq və şənlik 
qasırğası kimi içəri soxuldu. O, sağma, soluna salam göndərir, 
zarafatlaşır, atmaca atır, hamının üzünə gülümsünürdü. 
Düzdür, o qədər səmimi olmasa da, onun ədası belə idi. Uord 
yaxşı bir aktyor idi,  
20 
müvəffəqiyyət qazanma oyununda mehribanlığı ən gözəl bir 
fənd hesab edirdi. Əslində o, ehtiraslı, soyuqqanlı bir boksçu 
və biznesmen idi. Qalan şeylər bir maska idi. Onu tanıyanlar 
və ya onunla bir iş görmüş olanlar deyirdilər ki, pul 
məsələsində bu qoçaq yaman tülüngü idi! O, bütün işlərin 
müzakirəsində şəxsən özü iştirak edərdi və deyirlər ki, onun 
meneceri oyuncaqdan başqa bir şey deyildir. 
Rivera tamam başqa sayaq bir adam idi. Onun damarlarında 
ispan qanından başqa, Amerika hindularının qanı da axırdı, o, 
küncə qısılıb, dinməz və hərəkətsiz oturmuşdu; yalnız qara 
gözləri gah onun, gah bunun üzünə zillənir, tamam hər bir şeyi 
görürdü. 
- Hə, o budur! - deyə Denni sınayıcı bir baxışla vuruşacağı 
adamı nəzərdən keçirdi. - Günün xeyir olsun, köhnə dost! 
Riveranın gözləri qəzəblə parlayırdı; o, Denninin salamına heç 
cavab da vermədi. Onun bütün qrinqolardan zəhləsi gedirdi. 
Bunu isə heç görməyə gözü yox idi. 
- Bəs bu beləymiş! - deyə Denni zarafatyana menecerə 
müraciət etdi. — Yəni siz güman edirsiniz ki, mən lal-karla 
vuruşacağam? - Gülüş sakitləşdikdən sonra o yenə bir atmaca 
atdı; əgər sizin eşələyib tapdığınız ən yaxşı şey budursa, onda 
görünür ki, Los-Anceles yaman kasıblamışdır. Siz bunu hansı 
uşaq bağçasından götürübsünüz?  
21 
- Denni, o qoçaq oğlandır, sözlərimə inan! - deyə Roberts 
barışdırıcı bir əda ilə cavab verdi. - Onun öhdəsindən gəlmək 
sənin güman etdiyin qədər də asan bir iş deyil. 
- Bundan başqa, biletlərin yarısı artıq satılmışdır, - deyə Kelli 
şikayətli bir halda səsini uzatdı. - Sən buna razı olmalısan, 
Denni. Bundan yaxşısını heç cürə tapa bilmədik. 
Denni Riveranı bir də saymazyana nəzərlərlə süzüb köksünü 
ötürdü. 
- Gərək bir az yüngül vuram da. Yoxsa qorxuram elə birdən-
birə canı çıxar. 
Roberts pıqqıldadı. 
- Yavaş, yavaş, - deyə menecer Denninin könlünü almağa 
çalışdı. 
- Tanımadığın həriflə həmişə bir əngələ düşə bilərsən. 
- Yaxşı, yaxşı bunu nəzərə alaram, - deyə Denni gülümsündü. 
- Möhtərəm camaata ləzzət vermək üçün mən əvvəlcə onun bir 
qədər nazını çəkməyə hazıram. On beş raundla necəsən, 
Kelli?.. Sonra isə, onun üçün nokaut düzəldərəm! 
- Yaxşı, - deyə Kelli cavab verdi. - Ancaq elə olsun ki, camaat 
bunun doğruluğuna inansın. 
- Onda işə keçək, - deyə Denni bir qədər susub, fikrində haqq- 
hesab apardı. - Əlbəttə, Karti ilə olduğu  
22 
kimi, ümumi məbləğin altmış beş faizi, amma başqa cür 
bölüşəcəyik, səksən faiz məni razı salar, - deyə o menecerə 
döndü: - Yaxşıdırmı? 
O isə təklifi bəyəndiyini başı ilə təsdiq etdi. 
- Başa düşdünmü? - deyə Kelli Riveradan soruşdu. 
Rivera başını buladı. 
- Eləsə qulaq as, - deyə Kelli izah etdi. - Ümumi məbləğ 
yığılan pulların altmış beş faizini təşkil edəcəkdir. Sən yeni 
başlayan bir boksçusan, səni heç kim tanımır. Denni ilə belə 
bölüşəcəksiniz. Səksən faiz onun, iyirmi faiz sənin. Bu, 
ədalətli bölgüdür. Düz deyilmi, Roberts? 
- Tamamilə ədalətli bölgüdür, Rivera, - deyə Roberts təsdiq 
etdi. 
- Axı sən hələ özünə ad qazanmayıbsan! 
- Yığılan pulun altmış beş faizi nə qədər edir? - deyə Rivera 
soruşdu. 
- Ola bilər ki, beş min, ola bilər ki, hətta lap səkkiz min olsun, 
- deyə Denni tələsik cavab verdi. - Buna yaxın bir şey ola 
bilər. Sənin payına min dollardan min altı yüz dollara qədər 
düşər. Mənim kimi adlı-sanlı bir boksçunun səni döyməsinin 
müqabilində bu heç də pis deyil. Buna nə deyirsən? 
Bu zaman Rivera onları lap karıxdırdı: 
- Pullann hamısı qalib gələnin olsun, - deyə o, qəti bir surətdə 
təklif etdi.  
23 
Araya bir ölüm sükutu çökdü. 
- Bax, buna varam! - Nəhayət, Uordun meneceri dilləndi. 
Denni başım buladı. 
O dedi: 
- Mənim üzüm üzlər görüb. Mən nə hakimdən, nə də burada 
olanların heç birindən şübhələnmirəm. Mən nə 
bukmekerlərdən, nə də hərdənbir olan cürbəcür fırıldaqlardan 
danışıram. Bircə söz deyə bilərəm: bu mənə əl verməz. Mən 
işimi möhkəm tutan adamam. Kim bilir, birdən qolum sındı, 
hə? Ya da biri məni içirtdi, - o, əzəmətli başını dikəltdi. - Qalib 
də gəlsəm, məğlub da olsam, mən səksən faizi almalıyam! 
Sizin fikriniz nədir, a meksikalı? 
Rivera başını buladı. 
Denni bərk qəzəbləndi və başqa cür danışdı: 
- Di yaxşı, a Meksika köpəyi! İndi daha mən sənin başını 
partlatmalı oldum. 
Roberts ağır-ağır ayağa qalxıb, onların arasına girdi. 
- Bütün pulur qalib gələnin olsun, - deyə Rivera qaşqabaqlı 
halda təkrar etdi. 
- Sən niyə bunda təkid edirsən? - deyə Denni soruşdu. 
- Mən sizi döyəcəyəm! 
Denni paltosunu çıxarmaq istəyirmiş kimi hərəkət etdi. Onun 
meneceri bilirdi ki, bu yalnız komediyadır. Palto  
24 
nədənsə Denninin əynindən çıxmırdı və o, lütflə oradakılara 
icazə verdi ki, onu sakitləşdirsinlər. Hamı onun tərəfində idi. 
Rivera tək-tənha qalmışdı. 
- Bura bax, ay səfeh, - deyə Kelli sübut etməyə başladı, - Sən 
kimsən? Heç kim! Biz bilirik ki, axır zamanlar sən bir neçə 
yerli boksçunu döyübsən, vəssalam. Denni isə adlı-sanlı bir 
döyüşçüdür. Gələcək çıxışında o, çempionluq adı uğrunda 
vuruşacaqdır. Səni camaat tanımır. Los-Anceles xaricində heç 
bir kəs sənin adını belə eşitməyibdir. 
- Hələ eşidərlər, - deyə Rivera çiyinlərini çəkib cavab verdi, - 
bu görüşdən sonra. 
- Yəni sən bircə saniyəlik də olsa, ağlına gətirə bilirsən ki, 
mənimlə bacaracaqsan? - deyə Denni dözə bilməyib bağırdı. 
Rivera başı ilə təsdiq etdi. 
- Sən bir düşün, - deyə Kelli onu inandırmağa çalışdı, - bir 
düşün ki, bu sənin üçün necə bir reklamdır! 
- Mənə pul lazımdır, - deyə Rivera cavab verdi. 
- Sən mənimlə min il vuruşsan da, qalib gələ bilməzsən, - deyə 
Denni onu inandırmaq istədi. 
- Onda bəs niyə razı olmursunuz? - deyə Rivera soruşdu. İndi 
ki. o pul özü sizin əlinizə gəlir, niyə ondan boyun qaçırırsınız? 
- Yaxşı, mən razıyam, - deyə Denni ani bir qətiyyətlə  
25 
çığırdı. -Əzizim, mən səni rinqdə ölüncəyə qədər 
əzişdirəcəyəm! Zarafat 
etməyə adam tapıb! Kelli, şərtləri yazın. Bütün pullan qalib 
gələn alacaq. Bunu qəzetlərdə də dərc edin. Bunu da xəbər 
verin ki, burada şəxsi haqq-hesab məsələsi var. Mən 
uşaqcığaza göstərərəm ki, tərsliyin axın necə olar! 
Kellinin katibi yazmağa başlamışdı ki, birdən Denni onu 
dayandırdı: 
- Dayan! - deyə o, üzünü Riveraya çevirdi. - Vəznimizi havaxt 
çəkdirəcəyik? 
- Döyüşə çıxanda, - deyə Rivera cavab verdi. 
- Heç elə şey yoxdur, həyasız uşağın biri! İndi ki, pulların 
hamısı qalib gələnin olacaq, vəznimizi səhər saat onda 
çəkdirəcəyik. 
- Onda pullar hamısı qalib gələnin olacaqmı? - deyə Rivera bir 
də soruşdu. 
Denni başı ilə təsdiq etdi. Məsələ həll edildi. O, rinqə tamam 
hazır şəkildə çıxacaqdı. 
- Vəznimizi burada, saat onda çəkdirəcəyik, - deyə Rivera 
diktə etdi. 
Katibin qələmi yenidən cırıldadı. 
- Bu o deməkdir ki, Denni beş girvənkə artıq qazandı. - 
Roberts narazı halda Riveranı başa saldı. - Sən çox böyük 
güzəştə getdin. Döyüşü uduzmuş oldun. Denni öküz kimi 
güclü olacaq, sən səfehsən! O, səni yəqin döyəcək. Sənin  
26 
üçün hətta ən xırdaca bir ehtimal da qalmadı. 
Cavab əvəzində Rivera ona soyuq, nifrətli bir nəzərlə baxdı. O, 
hamıdan yaxşı sandığı bu qrinqoya da nifrət edirdi. 
Riveranın rinqə çıxması, demək olar ki, heç kimin gözünə 
görünmədi. Alqış əlaməti olaraq, yalnız bir neçə zəif əlçalma 
səsi gəldi. Camaat ona inanmırdı. O, böyük Dunniyə 
parçalanmaq üçün verilmiş bir quzu kimi idi. Bundan başqa, 
camaat məyus olmuşdu. O, Denni Uord ilə Billi Karti arasında 
coşqun bir vuruşma olacağını gözləyirdi, indi isə bu cılız, 
xırdaca, yeni başlayan boksçu ilə kifayətlənmək lazım 
gələcəkdi. Camaatın onu xoşlamadığı bir də bununla ifadə 
olunurdu ki, onun tərəfinə mərc tutanlar ikiyə, hətta üçə qarşı 
bir hesabında idi. Camaatın isə, kimin üçün pul qoyubsa, ürəyi 
də onun tərəfində olur. 
Gənc meksikalı rinqin özünə aid küncündə oturub gözləyirdi. 
Dəqiqələr ağır-ağır gəlib keçirdi. Denni camaatı gözləməyə 
məcbur edirdi. Bu, köhnə hoqqabazlıq idi, amma yeni başlayan 
döyüşçülərə həmişə təsir edirdi. Yeni başlayan döyüşçü bax, 
bu cür, öz qorxusu ilə və tütün tüstüsü içərisində boğulmuş 
laqeyd camaatla üz-üzə oturub qaldıqda, mənəvi müvazinətini 
itirirdi. Lakin bu sınanmış hoqqabazlıq bu dəfə düz çıxmadı. 
Roberts haqlı idi. Rivera qorxu bilmirdi. Burada olanların 
içərisində hər kəsdən 
 
27 
artıq, mütəşəkkil, daha əsəbi və həssas olan o, bu qorxu 
duyğusundan bixəbər idi. Onun məğlub olacağını əv-vəlcədən 
təxmin etmək havası ona təsir etmirdi. Onun sekundantlan bu 
qanlı oyunun çirkin tullantıları, zir-zibili, namussuz, 
qabiliyyətsiz qrinqolar idi. Onlar inanmışdılar ki, öz tərəfləri 
məğlubiyyətə məhkumdur. 
- Hə, indi ayıq ol, al! - deyə Spayder Nakerti onu xəbərdar 
etdi. Spayder baş sekundant idi. - Mümkün qədər çox dözməyə 
çalış, Kelli elə təlimat vermişdir. Yoxsa, bütün Los-Ancelesə 
küy salacaqlar ki, bu da saxta bir oyundur. 
Bütün bunlar ruh yüksəltməyə kömək edən şeylər deyildi. 
Amma Rivera bunları heç saymırdı. Onun boksdan zəhləsi 
gedirdi. Bu, mənfur qrinqoiarın mənfur oyunları idi. Rivera bu 
oyuna təlim avadanlığı rolunda, yalnız acından öldüyünə görə 
başlamışdı. Onun guya boks üçün yaranmış olmasının özünə 
görə heç bir əhəmiyyəti yox idi. O bu məşğələyə nifrət edirdi. 
Rivera Xuntaya gələnə qədər pul üçün çıxış etməmişdi, amma 
sonra inanmışdı ki, bu, asan qazanc yoludur. Özünün zəhləsi 
gedən bir peşədə müvəffəqiyyət qazanan insan övladının o, 
birincisi deyildi. 
Amma Rivera düşüncələrə dalmamışdı, o, möhkəm bilirdi ki, 
bu döyüşü qazanmalıdır. Başqa bir yol yox idi. Bu ağzına 
qədər dolub- daşan zalda oturanların heç ağlına da gəlmirdi ki, 
onun arxasında necə böyük qüvvələr 
 
28 
durmuşdur. Denni Uord pul üçün, bu pul ilə satın alınan 
yüngül həyat üçün vuruşurdu. Riveranm uğrunda vuruşduğu 
şey isə onun beynində alışıb-yanırdı və o, rinqin bir küncündə 
oturub, öz hiyləgər rəqibini gözlədiyi müddətdə, 
gözqamaşdırıcı qorxunc xəyallar, aşkarda olduğu kimi, onun 
geniş açılmış gözləri önündən gəlib keçirdi. 
O, Rio-Blankoda hidrostansiyanın ağ divarlarını görürdü. Ac 
və taqətdən düşmüş altı min fəhləni görürdü. Bütün bu 
növbəni on sentə işləyən yeddi-səkkiz yaşlı xırdaca uşaqları 
görürdü. Gəzən meyitlər olan boyaqçı fəhlələrin ölü üzü kimi 
solğun üzlərini görürdü. Onun yadmdaydı ki, atası bu 
boyaqxanaları “özünü öldürənlər kamerası” adlandırardı, - 
burada bir il işləmək ölüm deməkdi. O öz xırdaca həyətlərini, 
orada həmişə öz yoxsul təsərrüfatı ilə əlləşən, bununla bərabər 
öz oğlunu oxşamağa, sevməyə vaxt tapan anasını görürdü. O 
öz güclü, enlikürək, uzun bığlı atasını da görürdü: atası hamını 
sevirdi, onun səxavətli qəlbi məhəbbətlə dolu idi, atası həyətin 
bir küncündə oynayan xırdaca oğlunu da, onun anasını da çox 
sevirdi. O günlərdə onu Felipe Rivera deyil, Femandes 
çağırırdılar; o, atasının və anasının familiyasını daşıyırdı. 
Onun adı Xuan idi. Sonralar isə o, adını da, familiyasını da 
dəyişmişdi. Femandes familiyası polis müdirləri və 
jandarmlarının həddən artıq nifrət 
 
29 
etdikləri bir familiya idi. 
Böyük, mehriban Xoakin Femandes! Riveranın xəyalları 
içərisində o, böyük bir yer tuturdu. O zamanlar xırdaca uşaq 
heç bir şey anlamırdı, amma indi dönüb geri baxdıqda, gənc 
hamısını başa düşür. O, sanki yenə də atasını, xırdaca bir 
mətbəədə hürufat kassası önündə və ya yazı stolu arxasında 
oturub tələsik sonsuz, qeyri-müntəzəm sətirlər yazan görürdü. 
O, yenidən həmin əsrarəngiz gecələri yaşayırdı ki, fəhlələr 
qaranlığın pərdəsi altında canilər kimi gizlincə onun atasının 
yanına yığışar, bitmək, tükənmək bilməyən uzun söhbətlər 
edər, oğlan öz yatağında uzanar, amma yatmazdı. 
Haradansa, uzaqlardan o, Hakertinin səsini eşitdi. 
- Heç bir halda birdən-birə yerə sərilmə. Təlimat belədir. 
Qazanacağın pul üçün kötək ye! 
On dəqiqə keçdi, amma Rivera hələ də bir küncdə oturmuşdu. 
Denni gəlib çıxmırdı: görünür ki, o öz hoqqabazlığından 
bacardıqca çox nəticə almaq istəyirdi. 
Riveranın gözünün önündə yeni xəyallar canlanırdı. Tətil daha 
doğrusu - lokayt, çünki Rio - Blanko fəhlələri Puebloda tətil 
etmiş qardaşlarına kömək edirdilər. Onlar aclıq üzündən per - 
pencər, giləmeyvə yığmaq üçün dağlara dırmaşır, mədə 
sancılarından əzab çəkə- çəkə bunları yeyib dolanırdılar. Sonra 
isə dəhşət: Kompaniyanın dükanı önündəki boş düzə; minlərlə 
ac  
30 
fəhlə; general Rosalo Martines və Porfirio Diasın Əsgərləri, 
ölüm saçan tüfənglər... Sanki bu tüfənglər heç bir zaman 
susmayacaqdı, sanki fəhlələrin günahları daim onların öz 
qanları ilə yuyulacaqdı! Bir də o gecə! Naqqa balıqları yem 
olmaq üçün arabalar dolusu Vera - Krusa göndərilən meyitlər. 
İndi o, yenidən həmin qorxunc qalaqların arasilə sürünür, 
atasım, anasını axtarır, onları didib parçalanmış, eybəcərləşmiş 
bir halda tapır. Xüsusən anası onun yadında möhkəm 
qalmışdır; onun yalnız başı görünürdü, bədəni bir yığın başqa 
meyitlər altında dəfn edilmişdi. Porfirio Diasın əsgərlərinin 
tüfəngləri yenidən şaqqıldayırdı, oğlan yenidən yerə qısılıb, 
qovulan Amerika canavarları kimi sürünə-sürünə uzaqlaşır. 
Onun qulağına dəniz gurultusuna bənzər bir uğultu səsi gəldi 
və o, dövrəsində məşqçilər və sekundantlar dəstəsi olduğu 
halda mərkəzi keçiddən çıxmaqda olan Denni Yordu gördü. 
Camaat, qələbəsinə əvvəlcədən inandığı bu qəhrəmanı 
coşqunluqla alqışlayırdı. Onun adı dillərdə gəzirdi. Hamı onun 
tərəfində idi. Denni məharətlə kəndirin altına əyilib, rinqə 
çıxdığı zaman, hətta Riveranın sekundantlan da şənləndilər. 
Denninin üzündə təbəssüm parıldayırdı, o gülümsündükdə isə 
üzünün hər bir cizgisi, gözlərinin guşələri, hətta göz bəbəkləri 
də gülümsəyirdi. Dünya belə xoşhal bir boksçu görməmişdi. 
Onun üzü yaxşı bir reklama, xoşhallılıq, səmimi şənlik 
nümunəsi ola  
31 
bilərdi. O hamını tanıyırdı. O zarafatlaşır, gülür, rinqdən öz 
dostlarına salam göndərirdi. Uzaqda oturub, ona öz 
heyranlığını izhar edə bilməyənlər uzaqdan çığırışırdılar: 
“Hey, hey, Denni!”. Coşqun alqışlar beş dəqiqəyə qədər 
davam etdi. 
Riveraya heç diqqət yetirən yox idi. Elə bil ki, o heç mövcud 
deyildi. Spayder Hakertinin şişmiş kimi görünən sifəti ona sarı 
əyildi. 
- Özünü qorxutma, - deyə Spayder xəbərdarlıq etdi. - Təlimatı 
yadında saxla. Son nəfəsə qədər döz, yerə yıxılma, əgər yerə 
sərilmiş olsan, bizə tapşırıblar ki, səni paltar soyunan yerdə 
döyək. Başa düş- dünmü? Döyüşməlisən, vəssalam! 
Zalı alqış səslori bürüdü; Denni öz rəqibinə san yönəldi. O baş 
əydi. Riveranın sağ əlini iki əli arasına alıb səmimiyyətlə 
sirkələdi. Denninin gülümsəyən üzü, Riveranın üzünə lap 
yaxınlaşdı. Camaat bu əsl idmançı ruhunun təzahürünü 
gördükdə çığırışdı, çünki o öz rəqibilə doğma bir qardaş kimi 
görüşürdü. Denninin dodaqları tərpəndi və camaat onun 
eşidilməyən sözlərini xoşbəxtlik arzulayan bir təbrik kimi izah 
edib, yenidən həyəcanlı nidalarla çığırışdı. Onun pıçıltı ilə 
söylədiyi sözləri yalnız Rivera eşitdi. 
- Ey meksikalı siçovul balası, - deyə Denni gülümsünə-
gülümsünə pıçıldadı, - bu saat sənin canını alacağam!  
32 
Rivera heç tərpənmədi. Ayağa da durmadı. Onun kini 
baxışında torlanmışdı. 
- Dur ayağa, köpək! - deyə kimsə yerindən çığırdı. Camaat 
onun idmançıya yaraşmayan rəftarını pisləyərək fit çalmağa 
başladı, amma o, hərəkətsiz oturmaqda davam edirdi. Denni 
qayıdıb yerinə gələrkən yeni bir alqış gurultusu onu təbrik etdi. 
Denni soyunan kimi hər tərəfdən heyranlıq nidaları eşidildi. 
Onun bədəni son dərəcə gözəl - çeviklik, sağlamlıq və qüvvət 
timsalı idi. Dərisi qadın dərisi kimi ağ və hamar idi. Onda 
qəşənglik, oynaqlıq və qüdrət canlanmaqda idi. O bunu elə bir 
çox döyüşlərdə də sübut etmişdi. Bütün idman məcmuələri tez-
tez onun şəkillərini çap edirdilər. 
Spayder Hakerti toxunma sviterini başından çıxartmaq üçün 
Rive- raya kömək etdikdə sanki bütün zaldan bir fəryad qopdu. 
Dərisinin qarabuğdayı lığı onun bədənini daha da arıq 
göstərirdi. Onun da əzələləri var idi, amma rəqibinin 
əzələlərindən çox görkəmsiz idi, lakin camaat onun köks 
qəfəsinin genişliyinə lazımınca diqqət yetirmədi. Camaat 
həmçinin onun hər bir əzələ hüceyrəsinin əks təsirə bir anda 
necə hazır olduğunu başa düşməmiş, Riveranın yorulmaq 
bilmədiyini, onun bədəninin mükəmməl bir döyüş 
mexanizminə çevrilmiş olan əsəb sisteminin həssaslığını 
qiymətləndirə  
33 
bilməmişdi. Cammat, bədəni hələ uşaq bədəninə bənzəyən 
tutqun dərili on səkkiz yaşlı bir gənc görürdü. Denni isə başqa 
şeydi! Onun iyirmi dörd yaşı vardı və onun bədəni kişi bədəni 
idi. Onlar ikisi rinqin ortasında yan-yana durub hakimin son 
təlimatlarını dinlədikləri zaman aralarındakı bu ziddiyyət daha 
artıq gözə çarpırdı. 
Rivera müxbirlərin lap yaxınlığında arxada oturmuş Robertsi 
gördü. O, həmişəkindən daha artıq sərxoş idi. Onun danışığı da 
həmin nisbətdə daha da ağırlaşmışdı. 
Roberts səsini uzada-uzada dedi: 
- Heç qorxma, Rivera, o səni öldürməyəcək ki, bunu yadında 
saxla. Birinci həmlədən heç qorxmaq lazım deyil. Əvvəlcə 
özünü qoru, sonra klinçə get. O səni çox əzişdirməz. Elə bil ki, 
təlim zalındasan. 
Rivera onun sözlərini eşitdiyini bildirməyib, özünü heç o yerə 
qoymadı. 
- Gör nə qaraqabaq şeytan balasıdır, ha! - deyə Roberts 
mırıldana- mırıldana öz qonşusuna müraciət etdi. 
- Necə vardı, elə də qalıb. 
Amma Rivera artıq öz nifrət dolu adi baxışı ilə irəli baxmırdı. 
Onun gözünə saysız-hesabsız cərgələrdə düzülmüş tüfənglər 
görünür və gözlərini qamaşdırırdı. Qiyməti bir dollar olan, ta 
yuxarı yerlərdəki adamlara qədər, bütün zaldakıların sifətləri 
onun nəzərində tüfəngə çevrilmişdi. O, gözləri qarşısında 
gündən yanıb  
34 
qovurulmuş məhsul- suz Meksika səhrasını görürdü; bu səhra 
boyunca tüfəngə su kimi möhtac olan cır-cındır geyimli insan 
yığınları hərəkət edirdi. 
O, ayağa qalxıb, özünə məxsus küncdə gözləməyə başladı. 
Onun sekundantları artıq iplərin altından keçib, brezent 
oturacaqlı stulu da aparmışdılar. Rinqin qarşı küncündən 
Denni oturub ona baxırdı. Qonq uğuldadı və döyüş başlandı. 
Cammat həyəcandan nərə çəkirdi. Heç bir zaman belə təsirli 
döyüş başlanğıcı görməmişdi. Qəzetlər doğru yazmışdı: burada 
şəxsi haqq-hesab var idi. Denni onu rəqibindən ayıran 
məsafənin dörddəüçünü bir sıçrayışla addayıb yaxınlaşdı, onun 
üzündə bu meksikalı uşağı yemək arzusu aşkar yazılmışdı. O 
öz rəqibinə bir yox, iki yox, on yox, tufan kimi sarsıdıcı 
zərbələr qasırğası yağdırdı. Rivera yox oldu. O, təcrübəli və 
son dərəcə mahir bir usta tərəfindən hər guşədən və bütün 
vəziyyətlərdən yağdırılan yumruq zərbələrinin axınları altında 
itib batmışdı. Bu zərbələr onu süpürləyib kəndirlərin üstünə 
atmışdı; hakim döyüşçüləri ayırdı, amma sonra Rivera yenə 
həmin saat kəndirlərin üstünə yıxıldı. 
Bunu heç kəs döyüş adlandırmazdı. Bu döymək idi. Boks 
yarışları tamaşaçılarından başqa hər bir tamaşaçı bunu 
gördükdə, elə ilk dəqiqədə ruhdan düşərdi. Denni, şübhəsiz ki, 
nəyə qadir olduğunu göstərdi və bunu çox böyük məharətlə 
etdi. Camaatın yarışın nəticəsi haqqında 
 
35 
inamı və həmçinin öz sevimlisinə olan tərəfgirliyi sonsuz idi; 
buna görə, meksikalının hələ ayaq üstündə durduğunu heç görə 
də bilmirdi. Riveranı yaddan çıxarmışdılar. Onu zorla 
seçirdilər. Denni öz amansız həmləsi ilə onu kölgədə 
buraxmışdı. Bir-iki dəqiqə gəlib keçdi. Döyüşçülər bir- 
birindən ayrıldıqları vaxt camaat meksikalıya ötəri bir nəzər 
sala bildi. Onun dodağı partlamış, bumundan isə qan axırdı. O 
dönüb klinçə girdikdə, kəndirlərin izləri olan qanlı zolaqlar 
kürəyində aydın görünürdü. Amma köksünün müntəzəm enib-
qalxdığını, gözlərinin isə həmişəki soyuq bir atəşlə 
parıldadığını cammat seçə bilməmişdi. Gələcək çempionluq 
adı qazanmaq iddiasında olanlar onun üzərində həddən artıq 
belə sarsıdıcı zərbələrini sınamışdılar. O, bir dəfəsi yarım 
dollara və ya həftəsi 
on beş dollara belə zərbələrə dözməyə öyrəşmişdi, bu ağır bir 
məktəb idi, amma bunun ona xeyri oldu. 
Sonra nə isə son dərəcə təsirli bir hadisə baş verdi. Zərbələr 
qasırğası birdən-birə kəsildi. Rivera rinqdə tək-tənha 
durmuşdu. Denni — o qorxunc Denni, arxası üstə yerdə 
uzanmışdı. O, yırğalanmamış, yerə ağır-ağır və tədricən 
yıxılmamış, birdən-birə sərilmişdi. Rıveranın sol yumruğunun 
yandan burulan qısa zərbəsi onu ölüm kimi birdən-birə 
sarsıtmışdı. Hakim Riveranı itələyib, indi yıxılmış qladiatorun 
başı üstündə durub, saniyələri sayırdı.  
36 
Denni yavaş-yavaş huşa gəldikdə onun bədəni əsməyə başladı. 
Boks yarışmalarının daimi tamaşaçıları adət üzrə 
müvəffəqiyyətlə bir nokautu gurultulu alqışlarla qarşılayıb öz 
coşqun həyəcanlarını ifadə edirdilər. Amma indi onlar 
susurdular. Bütün bu hadisə həddən artıq gözlənilməz halda 
baş vermişdi. Zaldakılar gərgin bir sükut içində saniyələrin 
sayılmasını dinləyirdilər ki, birdən-birə təntənəli səsi bu 
sükutu pozdu. 
- Axı mən sizə demişdim ki, o hər iki əli ilə eyni dərəcədə 
yaxşı vuruşur. 
Beşinci saniyədə Denni üzüqoylu çevrildi; hakim yeddini 
sayanda, o daha bir dizi üstə durub dincəlir və doqquz 
sayıldıqda, on rəqəmi deyilməmişdən əvvəl, ayağa qalxmağa 
hazır idi. Əgər on rəqəmi sayıldıqda, Denninin dizi hələ 
döşəməyə toxunmuş olsaydı, onu basılmış və döyüşdən 
çıxarılmış saymalı idilər. Onun dizi döşəmədən ayrıldığı halda 
o “ayaq üstündə” sayılır; bu anda Riveranın onu yenidən vurub 
yerə sərməyə ixtiyarı var. Rivera risk etmək istəmirdi. O, 
Denninin dizi döşəmədən ayrıldığı saniyədən onu vurmağa 
hazırlaşmışdı. Rivera rəqibinin dövrəsinə hərləndi, amma 
hakim onların arasına soxuldu; bir də Rivera bilirdi ki, hakim 
saniyələri həddən artıq ağır-ağır sayır. Bütün qrinqolar, hətta 
hakim də Riveranın əleyhinə idi. 
Hakim doqquzu saydıqda Riveranı bərk itələdi. Bu  
37 
düzgün hərəkət deyildi, amma Denni ayağa qalxmağa macal 
tapdı və onun dodaqlarında yenidən təbəssüm göründü. O 
demək olar ki, tamamilə ikiqat əyilib, əllərilə üzünü və qarnını 
qoruya-qoruya məharətlə kirincə girdi. Qayda üzrə, hakim 
gərək onu dayandıraydı, amma o bunu etmədi və Denni 
doğrudan-doğruya öz rəqibinə yapışıb dincəlir və hər saniyə öz 
qüvvəsini bərpa edirdi. Raundun axırıncı dəqiqəsi qurtarmaq 
üzrə idi. Əgər o, axıra qədər davam gətirə bilsə, özünə gəlmək 
üçün ixtiyarında tamam 
bir dəqiqə vaxt olacaqdı. Vəziyyətinin son dərəcə ağır 
olmasına baxmayaraq, o, gülümsünə-gülümsünə davam gətirə 
bildi. 
Camaatdan kim isə: 
- Amma hələ gülümsünür ha! deyə çığırdı və camaat 
xoşhallanıb gülüşdü. 
Sekundantlar canfəşanlıqla Denniyə qulluq etdikləri müddətdə 
o, məşqçiyə pıçıldadı: - Lənət şeytana, bu meksikalının çox 
qəribə zərbəsi var! 
İkinci və üçüncü raundlar solğun keçdi. Hiyləgər və çox 
təcrübəli bir rinq kralı olan Denni yalnız manevr edir, fırıldaq 
gəlir və birinci raundda yediyi qorxunc zərbədən özünə 
gəlmək üçün çox vaxt qazanmağa çalışırdı. Dördüncü raundda 
o daha özünü düzəltmişdi. O, pozulmuş və sarsılmış olsa da, 
hər halda bədəninin və ruhunun gücü sayəsində özünə gələ 
bilmişdi. Düzdür, daha o, sərt taktika  
38 
işlətmirdi, meksikalı ona sarsıdıcı bir müqavimət göstərirdi. 
İndi Denni özünün bütün təcrübəsini imdada çağırırdı. Bu 
böyük usta, mahir və bacarıqlı döyüşçü rəqibinə qəti zərbə 
vurmağa gücü çatmadığından, onu me-todik bir surətdə 
taqətdən salmağa başlamışdı. Riveranın hər zərbəsinə o, üç 
zərbə ilə cavab verirdi; bununla o, rəqibini nokauta 
yaxınlaşdırır, ondan intiqam alırdı. Əsas təhlükə zərbələrin 
miqdarında idi. Denni hər iki əli ilə yandan qısa zərbələr 
vurmaq kimi təəccüblü bir qabiliyyətə malik olan bu uşağa 
qorxa-qorxa, ehtiyatla yanaşırdı. 
Rivera müdafiədə rəqibi pərt edən sol əllə dəf etmək fəndindən 
istifadə edirdi. O, Denninin bumu və dodaqları üçün çox 
təhlükəli olan fənddən dalbadal istifadə edirdi. Amma 
Denninin fəndləri çox növbənöv idi. Elə buna görə də o, 
çempionluğa namizəd idi. O, vuruşa- vuruşa döyüşün üslubunu 
dəyişməyi bacarırdı. İndi o, yaxından vuruşmağa keçmişdi. Bu 
üsulda o, xüsusilə dəhşətli idi və bu ona rəqibinin qorxunc 
dəfetmə fəndindən canını qurtarmağa imkan verirdi. Denni 
meksikalını havaya qaldırıb sonra yerə sərən çox gözəl 
aşağıdan zərbə işlətdiyi üçün, bir neçə dəfə dalbadal camaatın 
coşqun alqışlarını qazandı. Rivera saniyə saymanın imkan 
verdiyi qədər müddətdə diz üstə durub dincəlirdi; o bilirdi ki, 
hakim onun üçün saniyələri çox iti sayır.  
39 
Yeddinci raundda Denni doğrudan da çox güclü aşağıdan 
zərbə işlətdi, amma Rivera yalnız yırğalandı. Denni ona özünə 
gəlməyə macal verməyib, həmin saat ikinci qorxunc bir zərbə 
endirdi və onu kəndirlərin üstünə atdı. Rivera aşağıda oturmuş 
müxbirlərin üstünə yıxıldı. Onlar onu geri, meydançanın 
kənarına itələdilər. Hakim tələsik halda saniyələri saydığı 
müddətdə o, bir dizi üstə dincəldi, kəndirlərin o biri tərəfində 
rəqibi onu gözləməkdə idi. Hakim işə qarışmağı və ya Dennini 
kənara itələməyi heç ağlına da gətirmirdi. Camaat coşub 
özündən çıxmışdı. 
Birdən çığırtı gəldi: 
- Onun işini bitir, Denni, işini bitir! 
Yüzlərlə səs canavar sürüsü kimi bu çığırtıya qoşuldu. 
Denni əlindən gələni etdi, amma Rivera doqquz yox, səkkiz 
sayılanda gözlənilmədən kəndirin altından keçib klinçə girdi. 
Hakim yenə canfəşanlıq edib Riveranı elə ayırdı ki, Denni onu 
vura bilsin və tərəfgir hakimin əzizlədiyi bir döyüşçüyə verə 
bildiyi bütün üstünlükləri ona verdi. 
Amma Rivera davam gətirməkdə idi və beynindəki duman 
dağılmışdı. Hər bir şey öz qaydasında idi. Bu mənfur 
qrinqolann son nəfərə qədər hamısı namussuz idi! Tanış 
xəyallar yenə də onun gözləri önündən gəlib keçdi; səhrada 
dəmir yolu, jandarmlar və Amerika polisləri; dustaqxanalar və 
polis zindanları, su çəkənlər yanındakı  
40 
avaralar, onun Rjo-Blankodan sonra keçirdiyi bütün o 
qorxunc, acı dərbədərlik və tətillər. Sonra o, ölkəni təntənə ilə 
gəzməkdə olan böyük qırmızı inqilabı bütün dəbdəbəsi ilə 
gördü. Tüfənglər! Budur, onlar onun qarşısındadır! Hər mənfur 
iz bir tüfəngdir! O bütün Meksika uğrunda vuruşur! 
Riveranın davranışı camaatı açıq-aşkar cırnatmaqda idi. Axı o 
niyə özü üçün təyin edilmiş kötəyi yemir? Axı hər cür olsa, 
əvvəl-axır o döyüləcəkdir. Bəs niyə belə tərslik edib, vaxtı 
uzadır? Riveraya müvəffəqiyyət arzu edənlər vardısa da, çox 
az idi. Hər bir yarışda mərc vaxtı tünd rəngli at üçün pul 
qoyanlar da olur. Onlar, demək olar ki, Denninin qalib 
gələcəyinə inandıqları halda, yenə meksikalımn tərəfinə pul 
qoymuşdular: onun müqabilində dörd və üçün müqabilində 
bir. Doğrudur, bunlardan çoxu Riveranın neçə raundda davam 
gətirə biləcəyinə pul qoymuşdu. Onun altıncı və ya yeddinci 
raunda qədər davam gətirə bilməyəcəyinə yaman çox pul 
qoymuşdular. Bu mərci artıq udmuş olanlar, indi daha riskdən 
canlan belə müvəffəqiyyətlə qurtardıqlan üçün 
sevindiklərindən, onlar da hamının sevimlisini alqışlayırdılar. 
Rivera döyülmək istəmirdi. Səkkizinci raundda onun rəqibi 
aşağıdan zərbəni təkrar etmək istədisə də, bir şey çıxmadı. 
Doqquzuncu raundda Rivera yenə də camaatı heyran qoydu. 
Klinç vaxtı o, yünül və iti bir hərəkətlə  
41 
rəqibindən aralandı və bədənləri arasındakı dar məsafəyə sağ 
əlilə bir zərbə vurdu. Denni yıxıldı. Ümidi yalnız ağır 
saymanın onu xilas edəcəyinə idi. Camaat mat qalmışdı. Denni 
özü öz fəndinin qurbanı olmuşdu. Sağ əli ile vurulan aşağıdan 
zərbə indi onun öz başına gəlmişdi. “Doqquz” sayıldıqda. 
Denni ayağa qalxdı; bu vaxt, Rivera ona girişməyə cəhd 
etmədi. Hakim açıq-aşkar vuruşmanın qabağını almaq 
istəyirdi. Amma vəziyyət tərsinə düşdü. Rivera ayağa qalxmalı 
olduqda o, işə qarışmayıb kənarda durdu. 
Onuncu raundda Rivera iki dəfə sağ əl ilə aşağıdan rəqibinin 
qurşağından çənəsinə doğru zərbə endirdi. Denni quduza 
döndü. Təbəssüm əvvəlki kimi onun üzündün əskik deyildi, 
amma o, öz amansız fəndlərinə əl atırdı. Var gücü ilə üstünə 
düşdüyü halda, onun axırına çıxa bilmirdi; Rivera isə bu 
zərbələr tufanı arasında, bu qasırğanın içində Dennini dalbadal 
üç dəfə məharətlə yerə sərə bilmişdi. İndi daha Denni çox 
tezliklə özünə gələ bilmirdi və on birinci raunda çatdıqda onun 
vəziyyəti çox ciddiləşmişdi. Amma bu andan başlayaraq, on 
dördüncü raunda qədər özünün bütün boksçuluq vərdiş və 
keyfiyyətlərini nümayiş etdirib, gücünü qənaətlə işlətdi. 
Bundan başqa o, yalnız təcrübəli boksçuya məlum olan alçaq 
fəndlər işlədir, hoqqabaz- lıqlardan və kələklərdən son 
dərəcəyə qədər istifadə edirdi: o, guya təsadüfi olaraq, 
rəqibinin əlcəyini dirsəyi ilə  
42 
böyrünə sıxır, onun ağzını tıxayır, nəfəs almağa qoymurdu, o 
klincə girdikdə öz parçalanmış, lakin gülümsəyən dodaqları ilə 
Riveranın qulağına dözülməz və iyrənc həqarətlə söyüş 
yağdırdı. Hakimdən tutmuş tamaşaçılara qədər hamı bir nəfər 
kimi Denninin tərəfində idi, onun fikrindən nələr keçdiyini çox 
yaxşı bilir, ona kömək edirdi. 
Denni belə gözlənilməz vəziyyətə düşdüyündən, indi bütün 
ümidini tək bir zərbəyə bağlamışdı. O, əlində olan bu yeganə 
imkan xatirinə ortaya atılır, hiylə işlədir, özünü zərbədən 
qaçırır, bütün qüvvətini toplayaraq bir zərbə vurmağa və 
bununla da təşəbbüsü rəqibinin əlindən almağa can atırdı. 
Özündən əvvəl daha məşhur bir boksçunun etdiyi kimi o, 
sağdan və soldan qarın boşluğundakı əsəb kələfinə və çənəyə 
zərbə endirməli idi. Denni bunu edə bildi də, çünki nə qədər ki 
o, ayaq üstündə dururdu, qolları öz qüvvəsini mühafizə 
etməkdə idi. 
Riveranın sekundantları raundlar arasındakı istirahət 
müddətində onun çox da qayğısına qalmırdılar. Onlar 
dəsmalları eləcə göstəriş üçün yelləyirdilər. Onun boğulmaqda 
olan ciyərlərinə, demək olar ki, heç hava vermirdilər. Spayder 
Hakerti cidd-cəhdlə onun qulağına məsləhətlər pıçıldayırdı, 
amma Rivera onlara əməl etmək lazım gəlmədiyini bilirdi. 
Hamı onun əleyhinə idi. Onu xəyanət araya almışdı. On 
dördüncü raundda o, yenidən Denini vurub yıxdı. Özü isə 
hakim saniyələri saydığı 
 
43 
müddətdə qollarım sallayıb durdu. Qarşıdakı küncdə şübhəli 
bir pıçıldaşma eşidilirdi. Rivera gördü ki, Maykl Kelli Ro- 
bertsə san yönəlib əyildi və nə isə pıçıldadı. Riveranın qulağı 
vəhşi pişik qulağı kimi iti idi və bu danışığın bəzilərini eşitdi. 
Amma o, daha artıq eşitmək istəyirdi və rəqibi ayağa 
qalxdıqda Rivera elə bir manevr etdi ki, onunla lap kəndirlərin 
yanında vuruşmağa girişdi. 
- Gərək elə olsun! - deyən Maykl Kellinin səsini Rivera eşitdi. 
Roberts başı ilə onun fikrini bəyəndiyini təsdiq elədi. - Denni 
gərək qalib gəlsin... yoxsa mən yaman çox pul itirərəm... Mən 
bu işə ətək- ətək pul qoymuşam. Əgər o, on beşinci raundda da 
dözsə, mənim evim yıxıldı... O oğlan sizin sözünüzə qulaq 
asar, bir çarə görmək lazımdır. 
Bu dəqiqədən etibarən daha Riveranın diqqətini heç bir xəyal 
cəlb etmədi. Onlar onu aldatmaq istəyirdilər! O, yenə Dennini 
yerə sərib qollarını sallayaraq dincəldi. Roberts ayağa qalxdı. 
- Hə, qurtardı - deyə o dilləndi. - Öz guşənə çəkil. - Roberts bu 
sözləri təlim məşğələlərində Riveraya dəfələrlə söylədiyi 
əmredici bir tərzdə dedi. Lakin Rivera Denninin ayağa 
qalxmasını gözləyə - gözləyə durub, ona yalnız nifrətli bir 
nəzərlə baxdı. Bundan sonrakı birdəqiqəlik fasilə zamanı Kelli 
Riveranın durduğu küncə yaxınlaşdı. 
- Bura bax, şeytan balası, bu zarafatları bir yana qoy! - deyə o 
pıçıldadı. - Rivera, yıxıl, sözümə qulaq as. Mən 
 
44 
sənin gələcəyini düzəldərəm. Gələn dəfə Dennini sənə 
döydürərəm, amma bu gün sən basılmalısan. 
Rivera baxışı ilə bildirdi ki, onun sözlərini eşitmişdi, amma nə 
razılıq və nə də rədd işarəsi etmədi. 
- Bəs niyə dinmirsən? - deyə Kelli acıqlı-acıqlı soruşdu. - Nə 
cür olursa-olsun sən uduzacaqsan, - deyə Spayder Hakertin 
səsi eşidildi. - Hakim səni qalib elan etməyəcək. Kellinin 
sözünə qulaq as, yıxıl. 
- Yıxıl, ay oğlan, - deyə Kelli təkid etdi. - Mən səni çempion 
edərəm. 
- Düz sözümdür, elərəm! Amma indi sən mənim canımı qurtar. 
Qonqun səsi Rivera üçün məşhur bir işarə oldu. Camaatın heç 
bir 
şeydən xəbəri yox idi. O özü də hələ təhlükənin nədən ibarət 
olduğunu 
bilmirdi. Yalnız bilirdi ki, o yaxınlaşmaqdadır. Denninin 
özüno inamı sanki yenidən qayıtmışdır. Bu, Riveranı 
qorxudurdu. Onun üçün nə isə bir kələk qurmuşdular. Denni 
onun üzərinə cumdu, amma Rivera məharətlə özünü zərbədən 
qurtardı. Görünür ki, düzəltdikləri kələk üçün bu ona vacib idi. 
Rivera geri çəkilir, qaçıb qurtarır, amma bilirdi ki, gec-tez nə 
klinçdən, nə də kələkdən yaxasını qurtara biləcəkdir. O, 
ümidsiz bir halda vaxt qazanmağı qət etdi. Özünü elə göstərdi 
ki, guya Denninin ilk hücumunda  
45 
onunla vuruşmağa hazırdır. Bunun əvəzində isə onların bə-
dənləri az qala bir-birinə toxunacağı anda Rivera kənara 
sıçradı. Bu vaxt Denninin guşəsindən çığırdılar: “bu düz 
deyil!" Rivera onları ələ salırdı. Hakim mütərəddid bir halda 
durdu. Onun dodaqlarından qopacaq səslər söylənməmiş qaldı. 
Çünki cır uşaq səsi eşidildi: 
- Kobud işdir! 
Denni Riveranı ucadan söyüb onun üstünə cumdu. Rivera geri 
çəkilməyə başladı. O, qərara almışdı ki, daha onun gövdəsinə 
zərbə vurmasın. Doğrudur, beləliklə qələbə ehtimalının 
yarısını itirirdi, amma bilirdi ki, əgər qalib gəlsə, bu yalnız 
uzaq məsafədən şığıyıb vurmaqla mümkün olacaq. Hamısı 
birdi, indi xırdaca bir bəhanə ilə onu vuruş- mamaqda 
taqsırlandıracaqlar. Denni isə artıq hər cür ehtiyatdan əl 
çəkmişdi. Dalbadal iki raund idi ki, onunla yaxınlaşıb, 
vuruşmağa cürət etməyən bu uşaqcığazı amansız bir surətdə 
yumruqlayırdı. 
Rivera zərbələri dalbadal qəbul edir, onları on-on alırdı, yalnız 
məhvedici klinçdən yaxasını qurtarmaq istəyirdi. Denninin bu 
əla həmlələri zamanı camaat ayağa qalxmışdı. Sanki onlar 
hamısı dəli olmuşdular. Heç kəs bir şey anlamırdı. Onlar 
yalnız bircə şeyi görürdülər: onların əzizi qalib gəlir. 
- Döyüşdən qaçma! - deyə onlar quduz kimi Riveraya 
bağırdılar. - Qorxaq! Yerə səril, küçük! Yerə səril! Onun  
46 
işini bitir, Denni! Sən udub durubsan. 
Bütün zalda sakitliyi mühafizə edən təkcə Rivera idi. Öz 
tempera- menti, öz qanı etibarilə o, bunların hamısından qızğın 
və coşqun idi. elə şiddətli həyəcanlarda bərkimişdi ki. 
camaatın dəniz dalğaları kimi coşub-daşan bu qızğın ehtirası 
onun üçün axşam nəsiminin yüngül nə-fəsindən artıq bir şey 
deyildi. 
On yeddinci raundda Denni öz məqsədini yerinə yetirdi. Onun 
zərbəsinin ağırlığından Rivera ikiqat büküldü. Qolları taqətsiz 
halda yanlarına düşdü. O, yırğalana-yırğalana geri çəkilməyə 
başladı. Denni bu 
qərara gəldi ki, onun xoşbəxtlik anı çatmışdır. Uşaqcığaz onun 
əlində idi. Lakin Rivera bu manevri ilə onun sayıqlığını 
kütləşdirib çənəsinə sarsıdıcı bir zərbə vurdu. Denni yıxıldı və 
üç dəfə qalxmaq istədi. Rivera bu zərbəni üç dəfə təkrar etdi. 
Heç bir hakim bunu düzgün olmayan bir hərəkət adlandırmağa 
cürət edə bilməzdi. 
- Bili! Bili! - deyə Kelli hakimə müraciətlə yalvardı. 
- Mən neyləyə bilərəm? - deyə hakim həmin tonla cavab verdi. 
- Təkid etməyə heç bir bəhanə yoxdur. 
Döyülmüş, amma qəti iradəyə malik olan Denni hər dəfə 
yenidən ayağa qalxırdı. Kelli və rinqin lap yaxınlığında 
oturmuş adamlar polisi çağırmağa başladılar ki, bu döyməni 
dayandırsın, amma Denninin sekundantlan onun basıldığını 
etiraf etməkdən boyun qaçıraraq, əvvəlki 
 
47 
kimi dəsmallarını açıq tutmuşdular. Rivera gördü ki, yoğun bir 
polismen yöndəmsiz hərəkətlə kəndirlərin altından keçdi. Bu 
nə deməkdir? Bu qrinqoların nə qədər müxtəlif kələkləri 
vardır? Denni ayağa qalxıb, sərxoş kimi onun önündə 
ayaqlarını götürüb qoymaqda idi. Rivera son zərbəni endirdiyi 
anda, hakim ilə polismen, ikisi də bir vaxtda gəlib ona çatdılar. 
Artıq mübarizəni dayandırmağa ehtiyac yox idi; çünki Denni 
daha ayağa qalxmadı. 
- Say! - deyə Rivera xırıltılı bir səslə çığırdı. Hakim sayıb 
qurtardıqda, sekundantlar Dennini qaldırıb, öz guşəsinə 
çəkdilər. 
- Qələbə kimindir? - deyə Rivera soruşdu. 
Hakim könülsüz onun əlcəkli əlindən yapışıb yuxarı qaldırdı. 
Riveranı heç kəs alqışlamadı. O, tək-tənha öz guşəsinə çəkildi. 
Sekundantlar onun üçün heç stul da qoymamışdılar. O, 
arxasını kəndirə söykəyib nifrətlə sekundantlara baxdı. Sonra 
nəzərlərini uzaqlara, daha uzaqlara çevirib, on min qrinqonu 
süzdü. Onun dizləri əsir, taqətsiz halda tövşüyürdü. Gözləri 
önündən nifrət dolu sifətlər keçib gedirdi. Amma birdən-birə 
onun yadına düşdü ki, bunlar tüfənglərdir! Tüfənglər onundur! 
İnqilab davam edəcəkdir! 
__ 
