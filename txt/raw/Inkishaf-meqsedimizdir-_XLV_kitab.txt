 
 
 2 
 
 
QIRX BEŞİNCİ KİTAB 
————— 
MART 2011 - MAY 2011 
 
 
 
 
 
 
 
 
 
 
AZƏRNƏŞR  
BAKI - 2017 
 3 
 
 
 
ÇIXIŞLAR * NİTQLƏR 
 
BƏYANATLAR * MÜSAHİBƏLƏR 
 
MƏKTUBLAR * MƏRUZƏLƏR 
 
MÜRACİƏTLƏR  
 
 
 
AZƏRNƏŞR  
BAKI – 2017 
 
 4 
BBK 32 
Ə 56              
Buraxılışına məsul 
akademik 
 
        RAMİZ MEHDİYEV 
 
ƏLİYEV İLHAM 
Ə 56  İnkişaf – məqsədimizdir. B., Azərnəşr, 2017,  400 səh.  
 
       Azərbaycan Respublikasının Prezidenti İlham Əliyevin 
oxuculara təqdim olunan «İnkişaf–məqsədimizdir» çoxcildliyinin bu 
cildində Azərbaycanın uğurla aparılan xarici siyasətinə, iqtisadi 
potensialın möhkəmlənməsinə, ordu quruculuğuna, regionların sosial 
inkişafının həyata keçirilməsinə, cəmiyyətimizin demokra-
tikləşdirilməsi istiqamətində önəmli nailiyyətlərə və ictimai-siyasi 
həyatın digər sahələrinə dair nitqləri, çıxışları, tövsiyələri öz əksini 
tapmışdır.  
Bu cilddə prezident İlham Əliyevin ölkəmizə rəsmi səfərə gələn 
Yunanıstan, Rumıniya, Ukrayna və Litva dövlətinin  başçıları ilə 
görüşləri zamanı ölkələrimiz arasında çoxşaxəli əlaqələrin inkişa-
fından, enerji və qeyri-neft sektoruna aid bağlanan müqavilələrdən, 
həmçinin beynəlxalq əməkdaşlığın daha da möhkəmləndirilməsindən 
və genişləndirilməsindən bəhs olunur. Azərbaycan prezidentinin bütün 
görüş və danışıqlarının qayəsini Ermənistanın işğalçılıq siyasəti, 
regionun inkişafına əngəl olan Dağlıq Qarabağ problemi və onun həlli 
yolları təşkil edir.  
Kitabda həmçinin ölkəmizə gəlmiş bir sıra beynəlxalq təşkilatların 
nümayəndələri, mədəniyyət və din xadimləri ilə görüşlər, kütləvi 
informasiya vasitələrinə verdiyi müsahibələr də yer almışdır.  
 
İSBN  978-9952-8100-7-3 
 
32-ББК                         
2017651(07)М
0801000000
Я   

 
     © Azərnəşr, 2017 
 
 5 
 
 
NOVRUZ BAYRAMI MÜNASİBƏTİLƏ 
AZƏRBAYCAN XALQINA TƏBRİK 
 
Hörmətli həmvətənlər! 
Sizi Novruz bayramı münasibətilə səmimi-qəlbdən təbrik 
edir, bu əziz bayram günlərində hər birinizə bahar əhval-
ruhiyyəsi, cansağlığı və səadət arzulayıram. 
Novruz ümumxalq bayramı kimi, uzun əsrlərdən bəri yur-
dumuzun hər bir guşəsində müxtəlif el şənlikləri və mərasimlərlə 
qarşılanır. Ulu Tanrıya, kainatın nizamına və ana təbiətə sonsuz 
sevginin parlaq ifadəsi olan bu bayramın qədim ənənələrinin bütün 
rəngarəngliyi ilə qorunub saxlanılması Azərbaycan xalqının öz 
tarixi-mədəni keçmişinə yüksək ehtiramını və milli-mənəvi 
dəyərlərə dərin bağlılığını nümayiş etdirir. 
Baharın Azərbaycan torpağına builki gəlişi dövlət müs-
təqilliyimizin bərpasının 20-ci ildönümünə yubiley hazırlıqları 
ilə üst-üstə düşür. Əsrlərin sınağından çıxmış Novruz 
bayramının artıq dövlət səviyyəsində keçirilməsi istiqlal yo-
lunda qazandığımız nailiyyətlərdəndir. 20-ci baharını yaşayan 
müstəqil respublikamız novruz günlərində Beynəlxalq muğam 
festivalı çərçivəsində ayrı-ayrı ölkələrdən gəlmiş 
muğamsevərləri, çoxsaylı qonaqları qəbul edir.  
Dünya azərbaycanlılarına Novruz bayramı salamlarımı yetirir, 
azərbaycançılıq məfkurəsi ətrafında onların daha sıx birləşəcəklərinə 
inamımı ifadə edirəm. Vətənimizin müstəqilliyi və ərazi bütövlü-
yünün qorunması naminə canlarından keçmiş Azərbaycan övlad-
larının xatirəsi bu əziz günlərdə bir daha ehtiramla yad olunur.  
Hər evə, hər ailəyə, hər bir Azərbaycan vətəndaşına bayram 
ovqatı və sevinc arzu edirəm. 
Novruz bayramınız mübarək olsun! 
İLHAM ƏLİYEV 
Azərbaycan Respublikasının Prezidenti 
 
Bakı, 18 mart 2011-ci il 
 6 
 
 
 
NOVRUZ BAYRAMI MÜNASİBƏTİLƏ 
ÜMUMXALQ ŞƏNLİYİ  
 
İçərişəhər  
 
19 mart 2011-ci il 
 
Xalqımızın ən əziz bayramı olan Novruz yurdumuza qədəm 
qoyur. Ulularımızdan bizə yadigar qalan, milli ruhumuzu və 
yaddaşımızı bütün zənginliyi ilə özündə əks etdirən bu bayram 
münasibətilə martın 19-da Bakıda ümumxalq şənliyi keçirilmişdir. 
Qədim Qız qalasının qarşısındakı meydan yenə də izdihamlı idi. 
Ətrafdakı binalar al-əlvan plakatlarla bəzədilmişdi. Burada 
Novruzun rəmzi olan nəhəng səməni də var idi. 
Bolluğun, bərəkətin və xeyirxahlığın təcəssümü olan Novruz 
bayramı artıq 2 ildir ki, YUNESKO tərəfindən beynəlxalq 
səviyyədə qeyd edilir. Azərbaycanın birinci xanımı, Heydər Əliyev 
Fondunun prezidenti, Milli Məclisin deputatı Mehriban Əliyevanın 
təşəbbüsü ilə 2009-cu ilin sentyabrında Novruz bayramı 
YUNESKO-nun qeyri-maddi mədəni irs siyahısına daxil 
edilmişdir. BMT-nin Baş Məclisi martın 21-ni «Beynəlxalq 
Novruz günü» elan etmişdir. 
Azərbaycan prezidenti İlham Əliyev və xanımı Mehriban 
Əliyeva Novruz şənliklərində iştirak etmək üçün Qız qalasının 
qarşısındakı meydana gəldilər. 
Buraya toplaşmış minlərlə şəhər sakini, paytaxtın qonaqları 
dövlətimizin başçısını və xanımını hərarətlə qarşıladılar. 
Milli geyimli uşaqlar Azərbaycan prezidentinə və xanımına 
bayram xonçası təqdim etdilər. Uşaqlar prezident İlham Əliyevi 
və Mehriban xanımı Novruz bayramı münasibətilə təbrik et-
dilər. İçərişəhərin qala divarları üstündə və meydanda qədim 
 7 
tariximizi xatırladan qılınc və qalxanlı döyüşçülər dayan-
mışdılar. 
Dədə Qorqud xeyir-dua verərək, Bahar bayramının xal-
qımıza ruzi-bərəkət gətirməsini arzuladı. 
Milli geyimli uşaqlar meydanda rəqs edirdilər. İncəsənət 
ustalarının baharı, Azərbaycanı tərənnüm edən mahnılarının 
sədaları ətrafa yayılır, bayram şənliyinin iştirakçılarında xoş 
ovqat doğururdu. 
Prezident İlham Əliyev Novruz tonqalını alovlandırdı. 
Dövlətimizin başçısı bayram şənliyində nitq söylədi. 
 
    Azərbaycan prezidenti İlham Əliyevin nitqi  
 
Əziz dostlar, hörmətli xanımlar və cənablar! 
Mən sizi və bütün Azərbaycan xalqını Novruz bayramı 
münasibətilə ürəkdən təbrik edirəm, hər bir Azərbaycan 
vətəndaşına bu bayram günlərində xoşbəxtlik, cansağlığı 
arzulayıram. 
Əsrlər boyu Azərbaycan xalqı Novruz bayramını qeyd 
etmişdir. Biz 20 ildir ki, bu bayramı dövlət bayramı kimi qeyd 
edirik. Azərbaycan müstəqilliyini bərpa etdikdən sonra Novruz 
bayramını çox geniş şəkildə – rəsmi dövlət bayramı kimi qeyd 
edir. Son illərdə biz bu bayramı bir neçə gün ərzində qeyd 
edirik. Bu il isə 9 gün istirahət günüdür. Mən əminəm ki, hər bir 
Azərbaycan ailəsi bu günlərdən səmərəli şəkildə istifadə 
edəcək, hər bir ailə bu gözəl bayramı bir yerdə qeyd edəcəkdir. 
Azərbaycan xalqı milli dəyərlərə, milli ənənələrə sadiqdir. 
Bu gün Azərbaycan dövləti bu dəyərlər üzərində qurulubdur. 
Müstəqilliyimizi bərpa etdikdən sonar, birinci iki ili istisna şərti 
ilə, uğurlu inkişaf yolu keçmişik. Müstəqilliyimizin birinci illəri 
ölkəmiz və xalqımız üçün çox ağır keçmişdir. Yalnız 1993-cü 
ildə xalqın tələbi ilə ulu öndər Heydər Əliyevin siyasi 
hakimiyyətə qayıdışından sonra ölkədə vəziyyət sabitləşdi, 
vətəndaş müharibəsinə son qoyuldu, inkişaf və tərəqqi yolu 
başlandı. Bu gün biz bu yola sadiqik. Azərbaycan, sözün əsl 
 8 
mənasında, öz inkişaf dövrünü yaşayır, ölkəmiz sürətlə irəliyə 
gedir. Şübhə etmirəm ki, bundan sonrakı illərdə də 
Azərbaycanda bütün müsbət meyillər daha da güclənəcəkdir. 
Bu il biz müstəqilliyimizin bərpasının 20 illik yubileyini 
qeyd edirik. 20 il həm tarix baxımından qısa bir müddətdir, eyni 
zamanda, 20 il ərzində çox iş də görmək olar. Azərbaycanın 
bugünkü reallıqlarına nəzər salaraq görmək olar ki, bu gün 
Azərbaycan müstəqil dövlət kimi, dünya xəritəsində öz yerini 
tuta bilmişdir. 
Biz bütün regional məsələlərdə fəal iştirak edirik. Azər-
baycan regional sabitlik və inkişaf amilinə çevrilibdir. Bizim 
təşəbbüslərimiz həm ölkəmizi gücləndirir, həm də regionda 
gedən proseslərə çox müsbət təsir göstərir. 
Biz elə etməliyik ki, ölkə qarşısında duran bütün vəzifələr öz 
həllini tapsın, insanlar daha da yaxşı yaşasınlar, ölkəmizdə 
qanunun aliliyi tam şəkildə bərqərar olunsun. Azərbaycanda 
xoşagəlməz hallara qarşı çox ciddi mübarizə aparılır və biz bu 
mübarizənin gözəl nəticələrini görürük. Qanunun aliliyi, sosial 
ədalət prinsiplərinin tətbiq olunması, korrupsiyaya, 
rüşvətxorluğa qarşı geniş mübarizə öz bəhrəsini verir. Təbii 
sərvətlərimizi və ölkədə çox düşünülmüş iqtisadi siyasəti nəzərə 
alaraq Azərbaycan dövləti yalnız və yalnız inkişaf və tərəqqi 
yolu ilə gedə bilər. 
Hazırda əldə edilmiş uğurlarla kifayətlənməməliyik. 
Azərbaycan son illər, sözün əsl mənasında, intibah dövrünü 
yaşayır. Əldə edilmiş uğurlar bizim üçün gələcək addımların 
atılması üzrə bir stimul olmalıdır. Həyat yerində durmur, ölkə 
qarşısında yeni vəzifələr çıxır, yeni çağırışlarla üzləşirik və biz 
hazır olmalıyıq. Bunu etmək üçün güclü iqtisadiyyat və güclü 
siyasi sistem olmalıdır. 
Azərbaycanda vətəndaş cəmiyyətinin formalaşması prosesi 
uğurla gedir, xalqla iqtidar arasında birlik vardır. Biz 
gələcəyimizi çox açıq və aydın şəkildə görürük. Biz hara 
gedirik, gələcəkdə bizi nələr gözləyəcək?!  
 9 
Bu gün Azərbaycan regionda iqtisadi cəhətdən aparıcı 
dövlətdir. Cənubi Qafqaz iqtisadiyyatının 75 faizi Azərbaycan-
da formalaşır. Azərbaycanda iqtisadi sahədə, enerji sahəsində 
atılan addımlar nəinki ölkənin inkişafını şərtləndirir, regional 
proseslərə də çox güclü təsir göstərir. Getdikcə regiondakı 
rolumuz artacaqdır. Azərbaycan tərəfindən icra edilən layihələr 
hətta region müstəvisindən çıxıb və o layihələrin böyük 
beynəlxalq əhəmiyyəti vardır. 
Müasir dövlət quruculuğunda ilk növbədə milli dəyər-
lərimizə arxalanırıq. Bu dəyərlər bizim üçün çox vacibdir. Təbii 
ki, biz ümumbəşəri dəyərləri bölüşürük, Avropa dəyərlərinə 
hörmətlə yanaşırıq, ancaq bizim üçün əsas dəyərlər Azərbaycan 
dəyərləridir. Biz elə etməliyik ki, gənc nəsil də milli ruhda 
böyüsün, tərbiyə alsın. Gənc nəsil vətənpərvər olsun, Vətəni 
sevsin, Vətənə ləyaqətlə xidmət etsin, peşəkar, bilikli, savadlı 
olsun.  
Şəhərlərimiz gözəlləşir, abadlaşır, regionlarda işlər yaxşı gedir, 
regional inkişaf proqramı uğurla icra edilir. Biz proqramın ikinci 
mərhələsinin yekunlarını bu yaxınlarda müzakirə etmişik və 
görürük ki, hər bir vəzifə öz həllini tapır, qarşıya qoyulmuş hər 
bir məsələ həll olunur. Hər bir sahə diqqət mərkəzindədir. 
Ölkədə elə bir məsələ yoxdur ki, orada irəliləyiş, inkişaf 
olmasın. Bütün bu müsbət meyillərlə yanaşı, bir də demək 
istəyirəm ki, hər bir yerdə bütün vəzifəli şəxslər, bütün 
məmurlar vətəndaşlara ləyaqətlə xidmət etməlidirlər, 
vətəndaşlara kömək göstərməlidirlər, onların qayğıları ilə 
yaşamalıdırlar.  
Ölkə qarşısında duran vəzifələrdən ən başlıcası Ermənistan–
Azərbaycan, Dağlıq Qarabağ münaqişəsinin həllidir. Bu məsələ ilə 
bağlı Azərbaycan öz siyasətini aparır, eyni zamanda, ölkəmizin 
güclənməsi və regionda təsir dairəmizin genişlənməsi, əlbəttə ki, 
mövqemizi daha da gücləndirir. Bütün beynəlxalq təşkilatların 
qərarları, qətnamələri Azərbaycanın mövqeyini dəstəkləyir. 
Hüquqi cəhətdən bu məsələ ilə bağlı həll yolları hamımız üçün 
aydındır. Bu məsələ ancaq Azərbaycanın ərazi bütövlüyü 
 10 
çərçivəsində həll oluna bilər. Azərbaycan öz ərazi bütövlüyünü 
bərpa edəcəkdir. Biz çalışırıq ki, bunu sülh yolu ilə həll edək, eyni 
zamanda, ordu quruculuğumuza da böyük diqqət göstəririk. Bəzi 
hallarda bu, bəzi xarici dairələri narahat edir. Hesab edirəm ki, 
narahatçılığa heç bir əsas yoxdur. Əgər məsələ öz həllini sülh yolu 
ilə taparsa, əlbəttə ki, hərbi variantdan söhbət gedə bilməz. Ancaq 
20 ildən çoxdur ki, Azərbaycan torpaqları işğal altındadır. 
Azərbaycan vətəndaşları bu işğaldan, etnik təmizləmə siyasətindən 
əziyyət çəkirlər. Ordu quruculuğumuza göstərdiyimiz diqqət, hərbi 
xərclərin artırılması, yeni hərbi texnikanın Azərbaycanda istehsal 
olunması məsələnin ədalətli həlli üçün əlavə imkanlar 
yaradacaqdır. Bu gün Azərbaycanda ən müasir döyüş texnikası 
istehsal olunur.  
Biz hələ ümid edirik ki, məsələ həllini sülh yolu ilə tapa bilər. 
Bunu  etmək üçün Ermənistan tərəfi  beynəlxalq  təşkilatların, o 
cümlədən BMT Təhlükəsizlik Şurasının qətnamələrini qeyd-şərtsiz 
icra etməlidir, işğal olunmuş torpaqlardan çıxmalıdır, Azərbaycan 
vətəndaşları öz doğma torpaqlarına qayıtmalıdırlar. Ondan sonra 
bölgədə sülh və sabitlik yarana bilər. Hazırda Ermənistan–
Azərbaycan, Dağlıq Qarabağ münaqişəsi bölgə üçün ən böyük 
təhlükə mənbəyidir. Ümid edirəm və əminəm ki, məsələ öz həllini 
tapacaq, ərazi bütövlüyümüzü bərpa edəcəyik. Azərbaycan xalqı 
və Azərbaycan dövləti öz tarixi torpaqlarında ikinci erməni 
dövlətinin yaranmasına heç vaxt icazə verməyəcəkdir. Heç vaxt 
Dağlıq Qarabağa müstəqillik verilməyəcəkdir. Dağlıq Qarabağda 
hazırda yaşayan insanlar və oraya mütləq qayıdacaq 
azərbaycanlılar muxtariyyət şəraitində yaşamalıdırlar. Bu, dünya 
praktikasında bəlli olan yanaşmadır və bütün məsələlər vahid 
Azərbaycan dövləti çərçivəsində öz həllini muxtariyyət statusu 
ilə tapmalıdır. Bir də demək istəyirəm ki, Azərbaycan bu 
prinsipial mövqedən dönməyəcəkdir. 
Biz gələcəyə çox böyük ümidlərlə və nikbinliklə baxırıq. Elə 
etməliyik ki, ölkəmiz daha da güclənsin, daha da qüdrətli olsun. 
Biz öz müstəqil həyatımızı qoruyuruq və qoruyacağıq. Bizim 
üçün müstəqillik ən böyük sərvətdir, ən böyük nemətdir, ən 
 11 
böyük dəyərdir. Bu müstəqilliyi gücləndirmək üçün biz hər gün, 
hər an işləməliyik və işləyirik. Bu məsələdə cəmiyyətdə tam 
şəkildə həmrəylik vardır. Azərbaycanın gələcəkdə hansı yollarla 
inkişaf edəcəyi bizdən asılı olacaqdır. Son illər Azərbaycan 
dünya miqyasında ən sürətli inkişaf yolu keçmişdir. Bunu bütün 
statistik göstəricilər də göstərir. 
Azərbaycan iqtisadiyyatı böhran illərində də artır, Azər-
baycan gözəlləşir, abadlaşır, möhkəmlənir. Bu gün Azərbay-
cana gələn hər bir xarici vətəndaş, hər bir qonaq – əgər o qə-
rəzsizdirsə – bu reallıqları görür və qiymətləndirir. 
Bu əziz gündə, hamımız üçün əziz Novruz bayramı 
ərəfəsində bir daha bütün Azərbaycan xalqını ürəkdən təbrik 
etmək istəyirəm, hər bir Azərbaycan vətəndaşına cansağlığı, 
xoşbəxtlik və yeni uğurlar arzulayıram! 
Bayramınız mübarək olsun! 
 
* * * 
 
Sonra Azərbaycan prezidenti və xanımı Dənizkənarı Milli 
Parka gəldilər. Dövlətimizin başçısı İlham Əliyevi və xanımı 
Mehriban Əliyevanı Novruz bayramının əsas personajları olan 
Kosa və Keçəl qarşıladılar. 
Kosa və Keçəl prezidenti və xanımını bayram münasibətilə 
təbrik etdilər, dövlətimizin başçısı ilə yumurta döyüşdürdülər. 
Azərbaycanın müxtəlif bölgələrini təmsil edən özfəaliyyət 
kollektivlərinin çıxışları maraqla qarşılandı. Prezident İlham 
Əliyev və Mehriban Əliyeva aşıqların, muğam ifaçılarının çı-
xışlarını dinlədilər. 
Bir tərəfdə isə gənc pəhləvanlar xalça üzərində qurşaq tutur, 
idmançılar məharətlərini göstərirdilər. 
Prezident İlham Əliyev, xanımı Mehriban Əliyeva və şən-
liyin digər iştirakçıları bu səhnələri maraqla izlədilər, qədim el 
sənətlərinin nümunələrinə baxdılar. 
 12 
Dövlətimizin başçısı və xanımı bərəkətli Azərbaycan tor-
pağında yetişdirilmiş məhsulların bayram şənliyi çərçivəsində 
təşkil edilmiş sərgisi ilə tanış oldular. 
Azərbaycan prezidenti və xanımı manqalda bişirilən kababın 
dadına baxdılar. Ulu babalarımızdan bugünkü nəslə yadigar 
qalan qədim el sənətlərinin nümayiş olunduğu mərasimdə, 
həmçinin Novruz bayramının rəmzi olan müxtəlif şirniyyat 
nümunələri də təqdim edildi.  
Dövlətimizin başçısı və xanımı gənc rəssamların, model-
yerlərin və el sənətkarlarının əl işlərinə tamaşa etdilər. Meh-
riban xanım Əliyevaya üzərində portreti toxunmuş xalça hə-
diyyə edildi. Milli parkda təşkil edilmiş «Şərq bazarı»nda, 
həmçinin Azərbaycanın müxtəlif bölgələrində yetişdirilən və 
istehsal olunan ərzaq məhsulları da sərgilənmişdi.  
Azərbaycan Qol Güləşi Federasiyasının üzvlərinin çıxışları 
diqqətlə izlənildi. Prezident İlham Əliyev pəhləvanlardan biri 
ilə qol güləşdirdi. Mehriban xanım da qadın qol güləşçilərinin 
təklifi ilə mübarizəyə qoşuldu. Pəhləvanlar və güləşçilərlə 
xatirə şəkli çəkdirdilər. 
Bahar qızı prezident İlham Əliyevə və Mehriban xanıma 
bayram xonçası təqdim etdi. 
Müxtəlif rayonlardan gətirilmiş novruz mətbəxinin nü-
munələri də şənlik iştirakçılarında maraq doğurdu. Mehriban 
xanım Əliyevaya milli geyim dəsti hədiyyə olundu. 
Sonra prezident İlham Əliyev və xanımı Mehriban Əliyeva 
Dənizkənarı Milli Parkdan şəhərin mənzərəsini seyr etdilər. 
Dövlətimizin başçısı onun pişvazına və bayram gəzintisinə 
çıxmış Bakı sakinlərinə və paytaxtımızın qonaqlarına Novruz 
münasibətilə bir daha xoş arzularını yetirdi. 
 
 
 
 
 
 
 13 
AZƏRBAYCAN XALÇASI VƏ XALQ TƏTBİQİ 
SƏNƏTİ DÖVLƏT MUZEYİ ÜÇÜN İNŞA EDİLMİŞ 
YENİ BİNADA TİKİNTİ İŞLƏRİNİN GEDİŞİ İLƏ 
TANIŞLIQ 
 
30 mart 2011-ci il 
 
Azərbaycan Respublikasının Prezidenti İlham Əliyev 
martın 30-da Azərbaycan Xalçası və Xalq Tətbiqi Sənəti Dövlət 
Muzeyi üçün inşa edilmiş yeni binada tikinti işlərinin gedişi ilə 
tanış olmuşdur. 
Təməli 2008-ci ilin mayında Dənizkənarı Milli Parkda qo-
yulmuş muzeyin yeni binası Heydər Əliyev Fondunun, Mədəniyyət 
və Turizm Nazirliyinin, YUNESKO-nun birgə layihəsi əsasında 
inşa edilir. Muzey binasının layihəsi hazırlanarkən ilk növbədə, 
milli memarlıq ənənələrinə daha çox üstünlük verilib. 
Mədəniyyət və Turizm naziri Əbülfəs Qarayev layihənin icrası 
ilə bağlı həyata keçirilən inşaat işlərinin gedişi barədə döv-
lətimizin başçısına məlumat verdi. Xalça Muzeyinin dördmərtəbəli 
yeni binasının ümumi sahəsi 18 min 446 kvadratmetr olacaqdır. 
Muzeyin yeni binasının orijinal memarlıq üslubu ilə seçiləcəyi 
qeyd olundu. Muzeyin yeni binası istifadəyə verildikdən sonra 
burada 200 nəfərin çalışacağı qeyd olundu. Yeni bina Bakının 
memarlıq ansamblına xüsusi gözəllik gətirəcəkdir. 
Görülən işlərlə yaxından tanış olan dövlətimizin başçısı 
müvafiq tapşırıqlarını verdi. 
Prezident İlham Əliyev «Kiçik Venesiya şəhərciyi» adlanan 
ərazidə həyata keçirilən əsaslı yenidənqurma və bərpa işlərinin 
gedişi ilə də tanış oldu. Dövlətimizin başçısı paytaxt sakinlərinin 
və şəhərimizin qonaqlarının asudə vaxtlarını səmərəli keçirmələri 
üçün əvvəlki xidmət növləri saxlanılmaqla, burada ən müasir 
əyləncə və yeni xidmət növlərinin yaradılması ilə bağlı tapşırıq-
larını verdi. 
 
 
 
 14 
 
BAKININ ŞƏHƏRƏTRAFI QƏSƏBƏLƏRİNİN 
SOSİAL-İQTİSADİ İNKİŞAFI İLƏ BAĞLI 
SABUNÇU VƏ SURAXANI RAYONLARINDA 
GÖRÜLMÜŞ  İŞLƏRLƏ TANIŞLIQ 
 
31 mart 2011-ci il 
 
Azərbaycan prezidenti  İlham Əliyevin sədrliyi  ilə martın 9-
da Bakı Şəhər İcra Hakimiyyətində şəhərətrafı qəsəbələrin sosial-
iqtisadi inkişafına həsr olunmuş müşavirə keçirilmişdi. Həmin 
müşavirədə dövlətimizin başçısı şəhərətrafı qəsəbələrin sosial-
iqtisadi inkişafı ilə bağlı tapşırıqlar vermişdi. Bu tapşırıqların icrası 
ilə yerində tanış olmaq üçün martın 31-də prezident İlham Əliyev 
Sabunçu və Suraxanı rayonlarında olmuşdur. 
Bakı Şəhər İcra Hakimiyyətinin başçısı Hacıbala Abutalıbov 
dövlətimizin başçısına görülən işlərlə bağlı məlumat verdi. Bildi-
rildi ki,  prezident İlham Əliyevin tapşırığına əsasən qəsəbələrara-
sı yolların əsaslı təmirinə başlanılıb. Bu yaşayış sahəsindəki 12 
min 300 kvadratmetr yola yeni asfalt örtüyü döşənib. Dövlətimizin 
başçısının tapşırıqlarına əsasən qəsəbələrarası yollar boyunca 
işıqlandırma sisteminin qurulacağı qeyd olundu, kəndlərdə və 
qəsəbələrdə kanalizasiya xətlərinin çəkiləcəyinin isə Dövlət 
Proqramına daxil edildiyi vurğulandı. 
Görülmüş işlərlə yaxından tanış olan prezident İlham Əliyev 
sakinlərlə görüşdü. 
Sakinlər dövlətimizin başçısına «Xoş gəlmisiniz!» –dedilər. 
İ l h a m   Ə l i y e v: Çox sağ olun. Bildiyiniz kimi, Bakıətrafı 
qəsəbələrin sosial-iqtisadi problemləri həll olunur. Ümid edirəm ki, 
aprel ayında müvafiq proqram qəbul ediləcəkdir. Bir müddət əvvəl 
geniş müşavirə keçirildi, qarşıya vəzifələr qoyuldu. Əsas məqsəd 
ondan ibarət idi ki, Bakıətrafı qəsəbələrdə bütün sosial-iqtisadi 
məsələlər öz həllini tapsın. Proqram qəbul olunandan sonra, əlbəttə 
ki, dövlət büdcəsində əlavə vəsait nəzərdə tutulacaqdır. Bu 
məqsədlə dövlət büdcəsinə düzəlişlər də edilməlidir. Çünki 
 15 
büdcəmiz keçən il qəbul edilmişdir və bu proqram nəzərdə 
tutulmurdu. Düzəlişlər ediləndən sonra artıq dövlət büdcəsinin 
imkanları çərçivəsində proqram icra olunmağa başlanacaqdır. 
Keçən müddət ərzində müəyyən işlər görülmüşdür. Qəsəbələrdə 
məktəb tikintisi sürətlə aparılmışdır, tibb məntəqələri tikilmişdir. 
Elektrik enerjisi ilə təchizat, qazlaşdırma prosesləri getmişdir. İndi 
proqram hazırlanır və bu proqram bütün qəsəbələri əhatə edəcəkdir. 
Hazırda qəsəbələrdə yaşayan əhalinin sayı 800 mindən çoxdur. Bu 
özlüyündə böyük şəhərdir. Bu qəsəbələrdə yaşayan insanlar, bir 
daha demək istəyirəm ki, ən yüksək standartlarla təmin 
olunmalıdırlar. Prezidentin ehtiyat fondundan Bakı Şəhər İcra 
Hakimiyyətinə vəsait ayrılmışdır ki, təxirəsalınmaz tədbirlər 
görülsün. Bu gün bu yolun çəkilişi verilmiş o vəsaitin hesabınadır. 
Əlbəttə, proqram təkcə yolların tikintisi ilə məhdudlaşmayacaqdır, 
geniş tədbirlər görüləcəkdir. Qəsəbələrdə qaz, işıq, su problemləri 
həll olunubdur. Bu da böyük bir nailiyyətdir. Kanalizasiya 
problemləri var, o da həll olunacaqdır. Çünki bilirsiniz, ölkəmizdə 
gedən quruculuq-abadlıq işləri hər bir bölgədə öz müsbət təsirini 
göstərmişdir.  
 Bununla bərabər, İqtisadi İnkişaf Nazirliyinə göstəriş veril-
mişdir ki, qəsəbələrdə yaşayan iş adamları üçün əlavə şərait yara-
dılsın. Güzəştli şərtlərlə kreditlər verilsin, burada iş yerləri 
yaradılsın, yeni müəssisələr açılsın ki, işsizliyin də aradan 
qaldırılması üçün əlavə şərait yaradılsın. Ölkəmizdə işsizliyə qarşı 
mübarizə çox ciddi gedir. Hər bir bölgədə yeni müəssisələr, 
minlərlə iş yerləri, yeni zavodlar, fabriklər açılmışdır. Bu gün 
bizim iqtisadi və sənaye potensialımızın güclənməsində bunun çox 
böyük rolu vardır. Bütün məsələlər lazımi səviyyədə öz həllini 
tapmalıdır, insanlar rahat və firavan yaşamalıdır. Bizim 
məqsədimiz budur.   
S ə f i x a n  G ə n c ə l i y e v (qəsəbə sakini): Cənab 
Prezidentimiz! Zabrata xoş gəlmisiniz! Azərbaycanın inkişafı üçün 
Heydər Əliyevin gördüyü misilsiz işləri Siz uğurla davam 
etdirirsiniz. Ona görə də bizim respublika indi dünyada çox 
qabaqcıl ölkələrdən birinə çevrilmişdir. Sizin gördüyünüz bu 
 16 
qəsəbədə abadlıq işləri vüsət alıb. Gözəl yollar çəkilir. Qəsəbəmizdə 
su, kanalizasiya sahəsində vəziyyət o qədər də yaxşı deyildir. Bəzi 
işlər görülüb, ancaq problemlər vardır. Yəqin ki, Sizin göstərişiniz 
əsasında bu problemlər də həllini tapacaqdır. 
Cənab Prezidentimiz, Sizin gəlişiniz bizə xoş bayramdır. 
İstəyirəm ki, bir neçə problemi Sizin nəzərinizə çatdırım. Demək 
olar ki, Zabrat qəsəbəsində kanalizasiya işi doğrudan da pis 
vəziyyətdə idi. Düzdür, indi bir hissəsi çəkilibdir. Miqrasiya ilə 
əlaqədar olaraq rayonlarımızdan Azərbaycan vətəndaşları gəlib, 
bax, belə evlər tikiblər. Bu ərazi sovxoza, Abşeron rayonuna aid 
idi. Bir qədər əvvəl bu torpaqlar Sabunçu rayonuna verilib. İndi 
burada çoxlu evlər tikilibdir. Bu evlərin qeydiyyatı yox idi. Siz o 
müşavirədə göstəriş verdiniz ki, qeydiyyatsız evlər nəzərə alınsın 
və onlar sənədləşdirilsin. 
Buna görə də camaatımızın hamısı Sizə öz minnətdarlığını 
bildirir. Allah Sizi qorusun. Siz də Azərbaycanı qoruyursunuz. 
S o l m a z  Ə z i z a d ə (qəsəbədəki 75 nömrəli məktəbin 
direktoru): Cənab Prezident,  xoş gəlmisiniz! Sizin diqqət və qay-
ğınız nəticəsində qəsəbəmizdə inkişaf göz qabağındadır. Mən 
demək istəyirəm ki, bu gün quruculuq işləri nəinki Zabrat 
qəsəbəsində, bütün Azərbaycanda həyata keçirilir. Sizə, ailənizə, 
Mehriban xanıma uzun ömür, cansağlığı arzulayıram. Enerjiniz 
heç zaman tükənməsin. 
L ə t i f a ğ a  Ə z i m o v (qəsəbə ağsaqqalı):  Allah Sizə 
cansağlığı versin. Bu Zabrat kəndinə xoş gəlmisiniz! Moskvada 
«Pravda» qəzeti var idi. Orada «Azərbaycan iri addımlarla irə-
liləyir» adlı bir məqalə çıxmışdı. Bu irəliləyiş indi daha sürətlə 
gedir. Həqiqətən Azərbaycan çox gözəldir. Buralar qamışlıq idi. 
Sizin sayənizdə buralar gözəlləşib. Allah Sizə cansağlığı versin. 
İ l h a m   Ə l i y e v: Çox sağ olun. Qeydiyyatla bağlı məsə-
lələr öz həllini tapacaqdır. Mən müvafiq göstərişlər vermişəm. İndi 
məsələyə baxılır və yaxın zamanlarda təkliflər irəli sürüləcək ki, 
biz bu məsələni birdəfəlik həll edək. 
Kanalizasiya ilə bağlı məsələlər təkcə Zabrata deyil, bütün 
qəsəbələrə aid olan məsələlərdir. Bakı şəhərinin kanalizasiya 
 17 
məsələləri, əfsuslar olsun ki, bu günə qədər lazımi səviyyədə 
qurulmayıbdır. Bu işlər böyük maliyyə vəsaiti tələb edir. Ancaq 
biz bunu etməliyik, nəinki Bakıda və Bakıətrafı qəsəbələrdə, hər 
bir rayonda. İndi hər bir rayon mərkəzində içməli su və 
kanalizasiya proqramları icra olunur. 
O ki qaldı elektrik enerjisi və qazla təminata, mən çox şadam 
ki, bu məsələlər çoxdan həll olunubdur. İçməli su məsələsi də həll 
olunub. Mən bilirəm ki, içməli su ilə bağlı keçmişdən yığılmış 
borclar və  o borcların ödənilməsində müəyyən problemlər vardır. 
Çünki bəzi hallarda o borclar düzgün hesablanmayıb və əhaliyə 
tətbiq olunan cərimələr də bəzi hallarda əsassızdır. Ona görə mən 
Nazirlər Kabinetinə göstəriş vermişəm ki, məsələyə baxsınlar və 
biz əvvəlki dövrdə yaranmış borcları silək.  
Biz qaza olan borcları sildik, amma o şərtlə ki, bundan sonra 
qazın pulu verilsin. İndi mən izləyirəm. Mənə hər ay arayış verilir ki, 
ölkə və Bakı şəhəri üzrə nə qədər qaz, enerji haqqı ödənilir. Deyə 
bilərəm ki, yaxşı səviyyədədir. Haradasa, 90 faizə yaxındır. Düzdür, 
elə yerlər, elə qəsəbələr var ki, orada bu ödəniş çox aşağıdır. Mən 
onların adını çəkmək istəmirəm. Hesab edirəm ki, onlar da öz 
fəaliyyətlərində düzəlişlər edəcəklər. Amma biz suya olan borcları 
da siləcəyik. Ancaq o şərtlə ki, bundan sonra suyun pulu ödənilsin. 
Azərbaycanda su və qaz tarifləri bu bölgədə, demək olar ki, ən aşağı 
səviyyədədir. Qaz tarifləri qonşu ölkələrlə müqayisədə ən azı 3 dəfə 
aşağıdır. Biz bunu ona görə edirik ki, əhalinin üzərinə daha az yük 
düşsün. 
Burada biz təkcə bu infrastruktur məsələləri ilə öz işimizi 
məhdudlaşdırmamalıyıq. Qəsəbələrin abadlaşmasına da vəsait 
ayrılacaq, hasarlar, küçələr təmir olunacaq. Burada elektrik xətləri 
açıq havadadır. Yəni, bu mənzərəyə biz, necə deyərlər, öyrəşmişik. 
Amma əslində inkişaf etmiş şəhərlərdə biz bunları görmürük. 
Bakının mərkəzində artıq bu məsələlər həll olunubdur. Ona görə 
tədricən qəsəbələrdə də müasir elektrik xətləri çəkilməlidir. 
Transformatorlar köhnəlib. Düzdür, işıq var, amma bəzi hallarda 
keyfiyyətsiz verilir. Qaz var, bəzi hallarda təzyiq aşağıdır. Mənə 
 18 
verilən məlumata görə, Bakı şəhərinin 97 faizi qazla təmin 
olunubdur. Ancaq elə qəsəbələr var ki, təzyiq aşağıdır. 
Biz elektrik enerjisi ilə təchizatı yaxşılaşdıracağıq. Bu məqsədlə 
də vəsait nəzərdə tutulub və eyni zamanda, görürəm, bu küçələrdə 
axşamlar qaranlıq olur. Küçə işıqları yoxdur. Bəlkə 10 il bundan 
əvvəl biz bununla barışa bilərdik. Amma indi barışa bilmərik. Gərək 
xüsusi dirəklər sifariş olunsun. Burada bəlkə də hündür dirəklər 
lazım deyildir. Çünki onların işığı bütün evlərə yayılacaqdır. Yəni, 
gecə yatmağa imkan verməyəcəkdir. 
Daha hansı məsələlər vardır? 
L ə t i f a ğ a   Ə z i m o v: Çox sağ olun. Sabunçu rayonunda 
elə bir kənd yoxdur ki, orada abadlıq işi getməsin. Problemlərimiz 
də vardır. Vallah, hər ailənin problemi vardır. Suyunu düzəldir, 
qazı qalır, qazını düzəldir, hasarı sökülür. Problem vardır, bu 
boyda respublikanın problemi olmalıdır. Ancaq düzəlir, irəliləyiş 
var, qabağa gedir, geri getmir. 
İ l h a m   Ə l i y e v: Bu təbiidir. Gərək qabağa sürətlə getsin. 
Mən bunu istəyirəm. Mən demişəm, bir daha demək istəyirəm ki, 
əgər hər bir qəsəbənin hər bir problemi həll olunarsa, deməli, bütün 
ölkədə problemlər həll olunar. Sizin sayənizdə. Xüsusilə Bakıətrafı 
qəsəbələrdə gərək bütün işlər yüksək səviyyədə görülsün. Bakının 
özü görün necə gözəlləşib. Bakıya gələnlər etiraf edirlər ki, Bakı 
dünyanın ən gözəl şəhərlərindən biridir. Ətraf qəsəbələr də elə 
olmalıdır. Burada yaşamaq, işləmək üçün bütün şərait yüksək 
səviyyədə olmalıdır. Bu yolun çəkilişi proqramın icrasının birinci 
addımıdır.  
 
 19 
* * * 
Prezident İlham Əliyev Suraxanı rayonunun Bülbülə kəndində  
görülən işlərlə yaxından tanış oldu. 5500 sakinin yaşadığı bu 
kənddə də dövlətimizin başçısının tapşırıqlarına əsasən yeni 
məktəb binası inşa ediləcək və bu məqsədlə artıq torpaq sahəsi 
ayrılmışdır. Bülbülə kəndində məhəlləarası yolların əsaslı təmirinə 
də başlanılıb. Burada 8 min kvadratmetr əraziyə yeni asfalt örtüyü 
döşənib, yolun 45 min kvadratmetr hissəsində isə asfalt işləri qısa 
vaxt ərzində başa çatdırılacaqdır. Həyata keçirilən abadlıq və 
yenidənqurma işlərinin gedişi ilə tanış olan dövlətimizin başçısı 
Bülbülə kəndinin sakinləri ilə görüşdü. 
İ l h a m   Ə l i y e v: Qəsəbədə işlər görülür, yol tikintisi gedir. 
Bu, birinci addımdır. Bütün qəsəbələrin sosial-iqtisadi inkişafı 
proqramı hazırlanır. Bildiyiniz kimi, bu məsələ ilə bağlı geniş 
müşavirə keçirilmişdir. Artıq proqram hazırlanır. Ümid edirəm ki, 
aprel ayında biz onu təsdiq edəcəyik və genişmiqyaslı işlər 
başlayacaqdır. Vaxt itirməmək üçün artıq bu yolun çəkilişi baş-
lanmışdır. Həm burada, həm başqa qəsəbələrdə bu cür yollar yox idi. 
Torpaq yolları idi, yağış, qar yağan kimi bu yoldan keçmək mümkün 
deyildi. İndi asfalt yollardır. Bu, birinci layihədir. Bütün qəsəbə yolları 
tikilməlidir, infrastruktur obyektlər bərpa olunmalıdır. İndi qaz xətləri 
çəkilir. Mənə deyilir ki, indi qazın təzyiqi lazımi səviyyədə deyildir. 
Müvafiq göstərişlər verəcəyəm ki, qazın təzyiqi artırılsın. Ölkə üzrə 
elektrik enerjisi ilə təchizat məsələsi bütövlükdə həll olunub. Ancaq 
hələ görüləsi işlər çoxdur. Xətlərin yerin altına salınması, ondan sonra 
elektrik enerjisinin daha da keyfiyyətlə, fasiləsiz verilməsi məsələləri 
vardır.  Kanalizasiya layihəsi mütləq icra olunacaqdır. İndi xüsusi bir 
proqram hazırlanır. Bütün ölkə üzrə, eyni zamanda, hər bir qəsəbə 
üzrə kanalizasiya, içməli su proqramları hazırlanır. Bu ərazidə məktəb 
yoxdur. Uşaqlar məktəbə getmək üçün çox məsafə qət edirlər. Ona 
görə məktəb tikintisi də başlamalıdır.  
Bilirsiniz ki, bütün rayonlarda quruculuq-abadlıq işləri gedir. 
Rayonların inkişafı proqramı sürətlə aparılır. Belə olan halda 
Bakıətrafı qəsəbələrdə işlər daha da sürətlə getməlidir. Məhz bu 
məqsədlə mən müşavirədə göstəriş vermişəm ki, qəsəbələrin 
 20 
xüsusi proqramı olmalıdır. Bakıətrafı qəsəbələrdə 800 mindən artıq 
əhali yaşayır. O insanların problemləri həll olunmalıdır. Həm iş 
yerləri açılmalı, həm sahibkarlıqla məşğul olanlar üçün güzəştli 
kreditlərin verilməsi və infrastruktur layihələrinin icrası təmin 
edilməli, əsas sosial-iqtisadi məsələlər öz həllini tapmalıdır. 
Bölgələrdə, qəsəbələrdə mövcud olan problemləri biz də bilirik, siz 
də bilirsiniz. Ona görə gəlmişəm ki, sizdən də eşidim əlavə nə 
edilməlidir. Məktəb binası tikiləcəkdir. Əgər tibb məntəqəsi 
lazımdırsa, onu da tikək. Yollar, işıq dirəkləri, küçələr. Əslində bu 
küçəni heç küçə adlandırmaq mümkün deyildir. İşıq dirəkləri 
yoxdur. Onlar da qoyulmalıdır ki, gecələr burada yollar işıqlı 
olsun. Yəni, biz bütün bu məsələlərə kompleks şəkildə 
yanaşmalıyıq. Belə olan halda qısa müddət ərzində istədiyimizə 
nail ola biləcəyik. 
M i r z ə a ğ a   Q u l i y e v: (qəsəbə sakini): Cənab Prezi-
dent,  bizim deyəcəyimiz sözləri Siz artıq dediniz. Bu bizə 
ümid verir ki, bütün bu problemlər qısa müddət ərzində həll 
olunacaqdır. Bəlkə də deyəcəyim problem proqrama daxil 
edilibdir. Biz 3 ildir bu problemin əziyyətini çəkirik. İstərdik 
ki, o problemin həlli bir qədər irəli çəkilsin. Məsələ nədən 
ibarətdir?! 2 il əvvəl Heydər Əliyev prospekti, Bakı–aeroport 
yolu çəkilərkən, «Komsomol dairəsi» adlandırılan yerdən Bül-
büləyə girən və Əmircandan çıxan yol kəsildi. İndi bizim iki 
yolumuz var – ya 7-8 kilometr gedib yeni Suraxanıdan, kör-
pünün üstündən keçmək – bu mümkün deyil. İkinci yol isə qə-
səbədaxili yoldur. Bütün avtobuslar, yük və minik maşınları – 
onlarla, yüzlərlə, minlərlə maşın Bülbülənin ensiz, yöndəmsiz 
qəsəbədaxili yollarından keçir. İnanın, çox böyük çətinliklərlə 
qarşılaşırıq. Artıq dərəcədə bütün qəsəbə sakinləri adından, 
minillik tarixi olan Bülbülə əhalisinin adından Sizdən xahiş 
edirik, bu işə əncam çəkəsiniz. 150–200 metr yol çəkməklə 
problemi həll etmək olar. Sizdən bircə xahişimiz budur. 
 21 
İ l h a m   Ə l i y e v: Siz bilirsiniz ora haradır?  
İ l q a r   A b b a s o v (Rayon İcra Hakimiyyətinin başçısı): 
Bəli, cənab Prezident.  
İ l h a m   Ə l i y e v: Orada binalar var, yoxsa boş yerdir? 
M i r z ə a ğ a   Q u l i y e v: Heç nə yoxdur, boş yerdir. Yol 
bərbad vəziyyətdədir. 
İ l h a m   Ə l i y e v: İndi gedib baxacağam. Ona görə  
gəlmişəm ki, bilim daha nə edilməlidir. İndi deyirsiniz «Kom-
somol dairəsi», əslində bu dairələr artıq Bakının tarixindən silinir, 
çox rahat olub. Ancaq bu rahatlıq gərək qəsəbə sakinləri üçün də 
rahatlıq gətirsin. İndi o yerə baxacağıq, göstəriş verəcəyəm. 
M i r z ə a ğ a   Q u l i y e v: Heydər Əliyev prospektini, açı-
ğını desək, qəsəbələr üçün cənnət yolu adlandırmışıq. Doğrudan da 
gündüz də, xüsusilə gecələr də bu yoldan keçərkən fəxr edirik və 
Sizə dualar edirik. 
İ l h a m   Ə l i y e v: Bu prospekt dünya səviyyəsində belə, 
gözəlliyi, rahatlığı ilə seçilir. Amma bu prospektin çəkilişində də 
çətinliklər oldu. Yolun sağında, solunda çoxlu binalar var idi. 
Onların hamısına kompensasiya verildi və köçürüldü, yol 
genişləndi, neçə körpü tikildi. Camaat əvvəlki dövrdə, məsələn, 
Əzizbəyov, Sabunçu dairələrində saatlarla tıxacda gözləyirdi. İndi 
rahatdır, heç bir işıqfor da yoxdur. Qəsəbələrə giriş-çıxış yolları da 
rahat olmalıdır ki, camaat bu yollardan istifadə etsin. Bakı 
qəsəbələrində bütün torpaq yolları yenidən qurulmalıdır. Bütün 
qəsəbələrdə həm yollar, həm işıq dirəkləri və həm də giriş-çıxış ən 
yüksək səviyyədə olmalıdır. Bundan başqa, daha hansı məsələ 
vardır? 
M a h i r   K ə r i m o v (qəsəbə sakini): Cənab Prezident, 
birinci, biz sakinlər Sizə minnətdarıq ki, verdiyiniz göstərişlərin 
icrasına özünüz bilavasitə nəzarət edirsiniz. 
Bizim bu qəsəbədən Heydər Əliyev prospektinə dörd çıxış 
yolumuz vardır. Onlardan biri açıqdır, üçü bağlı. Evimizə gəlmək 
üçün 5-6 kilometr yol getməliyik ki, gəlib qəsəbəyə çıxaq. Allah 
Sizdən razı olsun, xahiş edirik o yolların Heydər Əliyev 
prospektinə çıxışının təmin olunmasına göstəriş verəsiniz. Bir də 
 22 
təhsil islahatı ilə bağlı, özünüz çox gözəl bildirdiniz, minnətdarıq 
Sizə. Əvvəldən iki məktəbin tikintisi planlaşdırılmışdır – biri 
yolun solunda, biri sağında. Soldakı məktəb tikildi. Çox təəssüf ki, 
biz o üzə keçə bilmirik, uzaqdır. Burada əhalinin sayı artıbdır deyə, 
bir məktəb o yükü götürmür. İkinövbəli təhsildir. O məktəbin də 
yeri məncə, planlaşdırılıb, təyin olunub. Bu barədə artıq Siz 
dediniz, təkrarçılıq çıxmasın. 
 70 il əvvəl türmənin yanından keçən yol düz gedib çıxır 
Suraxanı İcra Hakimiyyətinin yanındakı yola. Böyük, daş 
döşənmiş, enli, magistral yoldur. Heç prospekti sökməyə ehtiyac 
yoxdur. Onun yanından ikinci yol 100 metr qabağa gedib çıxır 
magistrala. O yolun əhali üçün böyük köməyi ola bilər. Bu yolların 
üçünün də çıxışı olsa yaxşı olar. Onlardan birini-ikisini də 
açdırsanız, biz Sizə minnətdar olarıq. Çox sağ olun. Allah razı 
olsun. 
İ l h a m   Ə l i y e v: Edərik. 
 
                           * * *  
 Prezident İlham Əliyev Bülbülə kəndindən əsas yola çıxan 
köhnə yolun vəziyyəti ilə tanış olmaq üçün əraziyə gəldi. 
Dövlətimizin başçısı köhnə yolun bərpa olunması ilə bağlı 
yerində tapşırıqlarını verdi.  
Daha sonra prezident İlham Əliyev «Atəşgah» məbədinə 
gələrək, burada həyata keçirilən bərpa və abadlıq işlərinin gedişi 
ilə tanış oldu. Aparılan arxeoloji qazıntılar barədə dövlətimizin 
başçısına məlumat verildi. 
Prezident İlham Əliyev Bakıətrafı qəsəbələrdə həyata keçirilən 
abadlıq və quruculuq işləri ilə bağlı müvafiq tapşırıqlarını verdi. 
 
 
 
 
 
 
 
 23 
 
BAKININ ŞƏHƏRƏTRAFI QƏSƏBƏLƏRİNİN 
SOSİAL-İQTİSADİ İNKİŞAFI İLƏ BAĞLI  
XƏTAİ VƏ NİZAMİ RAYONLARINDA 
GÖRÜLMÜŞ İŞLƏRLƏ TANIŞLIQ 
 
1 aprel 2011-ci il 
 
Azərbaycan prezidenti İlham Əliyevin sədrliyi ilə martın 
9-da Bakı Şəhər İcra Hakimiyyətində şəhərətrafı qəsəbələrin 
sosial-iqtisadi inkişafına həsr olunmuş müşavirə keçirilmişdi. 
Həmin müşavirədə dövlətimizin başçısı şəhərətrafı qəsəbələrin 
sosial-iqtisadi inkişafı ilə bağlı tapşırıqlar vermişdi. Bu tapşı-
rıqların icrası ilə yerində tanış olmaq üçün prezident İlham Əliyev 
aprelin 1-də Xətai rayonunun Əhmədli və Nizami rayonunun 
Keşlə qəsəbələrində olmuşdur. 
Bakı Şəhər İcra Hakimiyyətinin başçısı Hacıbala Abutalıbov 
hazırlanmış sxem əsasında Əhmədli qəsəbəsində asfalt örtüyü 
döşənməsinə ehtiyac olan küçələr barədə dövlətimizin başçısına 
məlumat verdi. Xətai rayonunun 15 min sakini olan Əhmədli 
qəsəbəsində 24 min kvadratmetr yola asfalt döşənmişdir. 
Məhəllədaxili yolların 40 min kvadratmetrlik hissəsi də 
asfaltlanacaqdır. İnfrastrukturun təkmilləşdirilməsi ilə bağlı 
layihələr şəhərətrafı qəsəbələrin sosial-iqtisadi inkişafı Dövlət 
Proqramına salınacaqdır. Əhmədli qəsəbəsində müasir xəstə-
xana və yeni kitabxana binalarının inşası da nəzərdə tu-
tulmuşdur. 
 24 
 
 
 
ƏHMƏDLİ QƏSƏBƏ SAKİNLƏRİ İLƏ GÖRÜŞ 
 
1 aprel 2011-ci il 
 
Qəsəbədə həyata keçirilmiş abadlıq və quruculuq işləri ilə 
yaxından tanış olan dövlətimizin başçısı sakinlərlə  görüşdü. 
İ l h a m   Ə l i y e v: Xoş gördük. Əhmədli qəsəbəsində iş-
lər gedir, küçələrə asfalt döşənir. İndi mənə göstərdilər, köhnə 
küçələrin vəziyyəti çox bərbad idi, torpaq yollar idi. İndi hər 
yerə asfalt döşənir. Bu, Bakı qəsəbələrinin sosial-iqtisadi 
inkişafı proqramının həyata keçirilməsində birinci addımlardır. 
Proqram bütövlükdə hazırlanır və yaxın zamanlarda təsdiq 
olunacaqdır. Bu proqram bütün qəsəbələri əhatə edəcəkdir. 
Qəsəbələrdə bütün infrastruktur – su xətləri, kanalizasiya 
xətləri, qazlaşdırma – harada ki, hələ lazımi səviyyədə deyil – 
elektrik enerjisi ilə təchizat, yolların çəkilişi, məktəblərin, tibb 
məntəqələrinin təmiri, yaxud da ki, yenidən qurulması 
məsələləri öz əksini tapacaqdır. Bakı qəsəbələrində yaşayan 
insanlar üçün çox yaxşı şərait yaradılacaqdır. 
Bu gün isə mən qədim Əhmədli qəsəbəsinə gəlmişəm ki, 
sizinlə görüşəm. 
S a k i n: Söz vermişdiniz. 
İ l h a m  Ə l i y e v:  Bəli, mən o görüşü xatırlayıram. O vaxt – 
2005-ci ildə üçillik proqram qəbul olunmuşdu və icra olundu. 
Ancaq həyat yerində durmur, yeni məsələlər ortaya çıxır. 
İmkanlarımızı səfərbər edib bütün qəsəbələrdə abadlıq işləri 
aparmalıyıq. Gəlmişəm ki, Əhmədlidə sizinlə görüşüm, görülən 
işlərə baxım, eyni zamanda, sizdən eşidim ki, əlavə hansı 
tədbirlər görülməlidir.  
S a k i n: Hörmətli Prezident, bu gün bayramdır. Sizin gəli-
şiniz qəsəbəmizin tarixinə qızıl hərflərlə yazılacaqdır. Mənim 
83 yaşım var, çoxu inanmır – böyük işlər görmüşük. Ulu 
öndərimizin adına bir park salmışıq, nümunəvidir. Bütün kəndin 
 25 
camaatı oraya gedir, rəhmətliyi ziyarət edirik, gül qoyuruq, 
dincəlirik.  
O vaxt ulu öndərin qarşısında çıxış etmək mənə nəsib 
olmuşdu. Bir dəfə mənə dedi ki, hansı rayondansan? Dedim 
Xətai. Dedi ki, Xətai rayonuna «qara şəhər» deyərdilər, 
şübhəsiz, gələcəkdə «ağ şəhər» olacaqdır. İndi şüar vurulub ki, 
bizim qəsəbə, daha doğrusu, rayon «ağ şəhər»dir. Ümu-
miyyətlə, bizim qəsəbə gələcəyin muzeyidir. Əhmədli Bakının 
qəsəbələri içərisində ən qabaqcıllardandır. Poeziyaya, muğama, 
təsviri sənətə böyük həvəs göstərən sakinlərimiz var. Burada 15 
min sakin yaşayır və uzun müddətdir Sizin gəlişinizi 
gözləyirdik. Şükür olsun ki, Siz gəldiniz, biz sevinirik. Lakin  
balaca problemlərimiz qalıb. Nədir bizim problemimiz? Bizim 
xəstəxana camaatın tələbinə cavab verə bilmir. Niyə? Çünki 
vaxtilə burada 3 min adam yaşayırdı, indi isə 15 min. Niyə çox 
yaşayır? Çünki bura mərkəzə yaxındır. Bu, yeganə qəsəbədir ki, 
yanında metro var. Küçələrimizin işıqlandırılması vacibdir. 
Şübhəsiz, bu işləri görəcəklər. Xəstəxana doğrudan da bərbad 
haldadır. Doğum evi də yoxdur, kitabxanamız da yox 
dərəcəsindədir. Bir də kanalizasiya məsələsi. Bizim 15 minlik 
camaatımız həmişə Sizə duaçıdır. Mən Sizin gəlişinizə ürəkdən 
sevinirəm, inşallah yenə gələcəksiniz. İşiniz avand olsun, sağ 
olun, var olun.  
İ l h a m   Ə l i y e v:  Çox sağ olun, əlbəttə, görüşəcəyik. 
Çünki mən Əhmədliyə hələ gələcəyəm. Proqramın icrası ilə 
maraqlanacağam və qaldırdığınız məsələlər öz həllini tapa-
caqdır. Kanalizasiya məsələsi bütövlükdə bizim ölkəmizdə çox-
dandır ki, həllini gözləyən məsələlərdən biridir. 
Bütün problemlər həll olunacaqdır. Necə ki, yolların 
asfaltlanması başlanıb, küçə işıqlarının quraşdırılması da 
başlanacaqdır. Kənd xəstəxanasının vəziyyəti ilə bağlı icra 
hakimiyyətinin başçısı və Hacıbala Abutalıbov indicə mənə 
məlumat verdilər, şəkilləri də göstərdilər. Bu, dözülməz bir 
vəziyyətdir. Belə şəraitdə xəstələri müalicə etmək mümkün 
 26 
deyil. Mən dərhal göstəriş verəcəyəm, vəsait ayıracağam ki, 
tezliklə gözəl, müasir xəstəxana tikilsin. 
Bilirsiniz ki, indi ölkəmizin hər bir yerində müasir tibb 
mərkəzləri yaradılır və ilk növbədə də Bakıda. Son illərdə 
Bakıda bir neçə ən müasir standartlara cavab verən xəstəxana 
tikilmişdir. Hər bir rayonda, bölgədə xəstəxanalar, tibb mən-
təqələri tikilir ki, insanların sağlamlığına biz yaxşı xidmət edə 
bilək. Burada da tibb məntəqəsi olub, lakin əslində, buna 
xəstəxana demək çətindir, çünki çox balaca, köhnə bir yerdir. 
S a k i n l ə r:  Çox balacadır, ambulatordur. Əvvəl bura 
məktəb olub. 
İ l h a m   Ə l i y e v:  Ona görə,  bu sökülməli və yerində 
yeni xəstəxana tikilməlidir. 
S a k i n: Yadıma gəlir, bu bina 1936-cı ildə tikilibdir. Üs-
tünü qaldırıb tikmək olar. 
İ l h a m   Ə l i y e v:  Hər halda, bunu ekspertizadan keçi-
rərlər, baxarlar. Əgər lazım olarsa, yenisini, daha da yaxşısını 
tikərik. 
S a k i n:  Doğum evi də olsa çox gözəl olar. 
İ l h a m   Ə l i y e v:  Xəstəxanada mütləq doğum şöbəsi də 
olmalıdır. Burada məktəb problemi yoxdur ki? 
S a k i n l ə r:  Xeyr, yoxdur. 
İ l h a m   Ə l i y e v:  Əfsuslar olsun ki, indiki zəmanədə 
kitabxanalardan o qədər də çox istifadə olunmur. Siz ki bu 
məsələni qaldırırsınız, deməli, buna tələbat var. 
S a k i n l ə r: Kitabxanamız bərbad vəziyyətdədir. Məşğulluq 
məsələsinə də baxılsa, çox yaxşı olardı. Biz Sizin çıxışlarınıza 
qulaq asırıq, izləyirik hamısını. Sizin xarici və daxili siyasətinizi 
dəstəkləyirik. Ümid edirik ki, bizim kənddə də iş problemi 
müəyyən dərəcədə həll olunacaqdır. 
İ l h a m   Ə l i y e v: Əlbəttə, olunmalıdır. 2004-cü ildən region-
ların sosial-iqtisadi inkişafı proqramları icra olunur. Bakıətrafı 
qəsəbələrin də sosial-iqtisadi inkişafı proqramı olmalıdır, o cümlədən 
qəsəbələrə kreditlər verilməlidir. Çünki burada yüz minlərlə əhali 
yaşayır və onların da işlə təmin edilməsi məsələləri həll olunmalıdır. 
 27 
İqtisadi İnkişaf Nazirliyinə göstəriş verilibdir. Yaxın vaxtlarda bu 
məsələyə də baxılacaq, iş adamlarına, sahibkarlıqla məşğul olanlara 
şərait yaradılacaqdır. Elə etməliyik ki, hər bir vətəndaşın işləmək 
imkanı olsun. Ona görə də işsizliyə qarşı mübarizə bizim üçün ən 
başlıca vəzifə idi. Bu gün də belədir. Baxmayaraq ki, işsizliyin böyük 
hissəsi aradan qaldırılıb, ancaq yenə də işsizlər var. İşləmək istəyən 
gərək işlə təmin olunsun. 
İndi Bakıda və başqa şəhər və rayonlarımızda böyük tikinti 
işləri gedir. On minlərlə vətəndaş tikintilərdə işləyir, pul 
qazanır. İndi xaricə gedənlərin sayı da azalır. Əksinə, ölkəyə 
qayıdırlar, gəlməlidirlər, qayıtmalıdırlar. Qayıtmaq üçün də 
burada iş, şərait olmalıdır ki, bunu da biz yaradırıq.  
S a k i n: Cənab Prezident, mən şəhid anası kimi, oğlumun 
adını daşıyan küçənin abadlaşdırılmasına görə Sizə minnət-
darlığımı bildirirəm. 
Cənab Prezident, mən müəlliməyəm, 7 şagirdim Vətən 
uğrunda şəhid olub, biri də Seyidxanımın oğludur. Onların 
adlarına küçələr var, xatirələri yad olunur. Bizim camaat Vətənə 
o qədər məhəbbət bəsləyir ki, bu saat desələr, silaha sarılmağa 
hazır olarlar.  
İ l h a m  Ə l i y e v: Allah bütün şəhidlərimizə rəhmət eləsin. 
  
* * * 
 
Əhmədli qəsəbə sakinləri ilə görüşdən sonra prezident İlham 
Əliyev Nizami rayonunun Keşlə qəsəbəsinə gəldi. Keşlə 
qəsəbəsinin sxemi əsasında da asfalt örtüyünün döşənməsinə 
ehtiyac olan küçələr barədə dövlətimizin başçısına məlumat 
verildi. 
Keşlə qəsəbəsində də abadlıq və quruculuq tədbirlərinə 
yolların əsaslı təmiri ilə başlanılıb. Yararsız vəziyyətdə olan 
qəsəbədaxili yolların 18 min 200 kvadratmetrlik hissəsinə artıq 
asfalt döşənib. Yolların qalan 55 min kvadratmetrlik hissəsinə 
isə yeni asfalt örtüyünün döşənəcəyi qeyd olundu. Keşlə 
qəsəbəsində də küçələrin işıqlandırılmasına, su və kanalizasiya 
sisteminin yenidən çəkilməsinə başlanılacaqdır. Dövlətimizin 
 28 
başçısının tapşırığı ilə qəsəbənin «Qafqaz» yaşayış massivində 
600 şagird yerlik yeni məktəb binası inşa olunacaqdır. Qəsəbə-
də müasir xəstəxana binasının və təcili yardım stansiyasının 
tikiləcəyi də nəzərdə tutulur. 
Görülən işlərlə yaxından tanış olan prezident İlham Əliyev 
Keşlə qəsəbəsinin sakinləri ilə görüşdü. 
İ l h a m   Ə l i y e v: Keşlə qəsəbəsinin inkişafı ilə bağlı mü-
vafiq tapşırıqlar verilmişdir və o tapşırıqlar yerinə yetiriləcəkdir. 
Beləliklə, bu qəsəbədə olan bütün problemlər tədricən öz həllini 
tapacaqdır. Keşlə qəsəbəsinin ərazisi və əhalisi Nizami 
rayonunun təqribən yarısı qədərdir. Qədim yaşayış məntəqəsidir. 
Elə etməliyik ki, burada yaşamaq üçün bütün şərait yaradılsın. 
Sosial-iqtisadi inkişaf baxımından müəyyən işlər görülmüşdür. 
Yeni iş yerləri, yeni sənaye müəssisələri açılmışdır. Ancaq hələ 
görüləsi işlər çoxdur. İlk növbədə infrastruktur, su, kanalizasiya 
xətləri, qazlaşdırma prosesi daha da sürətlə getməlidir. İndi bu 
işlərin böyük əksəriyyəti görülüb. Bəzi hallarda qazın təzyiqi 
aşağı səviyyədədir. Yolların çəkilişi və yeni asfalt örtüyün 
vurulması məsələləri vardır. İndi mənə məlumat verilib ki, 
xəstəxananın tikintisinə ehtiyac vardır. Əlavə məktəb tikilməlidir. 
Bu məsələlər Bakıətrafı qəsəbələrin sosial-iqtisadi inkişafı 
proqramında öz əksini tapacaqdır. Proqram yaxın zamanlarda 
təsdiq olunacaqdır. 
Amma biz vaxt itirməmək üçün artıq işlərə başlamışıq. Yollar 
çəkilir, Bakının hər bir qəsəbəsində normal, yaxşı şərait 
yaradılmalıdır. Mən gəlmişəm ki, bu gün sizinlə görüşüm, 
təkliflərinizi eşidim, əhalini narahat edən məsələlər nədir, nəyi biz 
əlavə etməliyik, onu öyrənim. Qəsəbə sakinlərini hansı məsələlər 
narahat edir ki, biz onları operativ şəkildə həll edək. 
S a k i n: Əsas məsələ qeydiyyatla bağlı idi ki, bu barədə 
sərəncam vermisiniz. Cənab Prezident, evlərin özəlləşdirilməsi 
ilə bağlı sərəncamı gözləyirdik. Çox sağ olun, Sizə minnətdarıq 
ki, bu sərəncamı imzaladınız. Bu, böyük problem idi. 
İ l h a m   Ə l i y e v:  Uzun illərdir ki, gündəlikdə duran 
problemdir. Uzun illər idi ki, həll olunmurdu. Ancaq biz bunu 
 29 
həll eləməliyik. Amma elə həll eləməliyik ki, bu məsələdə xoşa-
gəlməz halları aradan götürək. Ona görə göstəriş verilib, indi 
xüsusi bir mexanizm hazırlanır ki, biz bunu necə tezliklə və şəffaf 
şəkildə edək. Həm də evin sənədini almaq istəyənə qarşı qanunsuz 
tələblər irəli sürülməsin. Sənədləşmə, sonra qeydiyyatın 
olmaması ilə bağlı digər problemlər də meydana çıxır və biz bu 
məsələni birdəfəlik həll etməliyik. 
Keşlədə və bütün qəsəbələrdə abadlıq işləri gedir. Parklar, 
küçələr abadlaşır, küçə işıqları quraşdırılır. Rayonda işlər yaxşı 
gedir, daha da sürətli gedir. İndi Bakı dünya miqyasında ən 
gözəl şəhərlərdən biridir. Bakı qəsəbələrində yaşamaq və 
işləmək üçün bütün şərait yaradılmalıdır.  
S a k i n: Cənab Prezident, 10 il əvvəl bu şəraiti görmək 
olmazdı. İndi Keşlədə asfaltsız küçə yoxdur. Bu Sizin qayğınız, 
dövlətin qayğısının nəticəsidir. Ailənin başında duran adam 
yerində olursa, o ailə möhkəm və sağlam olur. Dövlətin də 
başında duran rəhbəri yerindədirsə, o dövlət inkişaf edəcək, 
çiçəklənəcəkdir. İndi nəinki Keşlə qəsəbəsi, bütün Azərbaycan 
böyük tikinti meydançasını xatırladır. Bu bizim fəxrimizdir. 
Təkcə tikinti deyil, iqtisadiyyatımız da inkişaf edir. Biz Sizin 
siyasətinizi dəstəkləyirik və həmişə dəstəkləmişik. Biz Sizin 
strategiyanızı müdafiə edirik, Sizə təşəkkürümüzü bildiririk.  
Mən müəlliməm, təhsil işçisiyəm və valideynlərlə həmişə 
təmasdayam, onların fikirləri bizə aydındır. Sizin ətrafınızda 
yumruq kimi birləşmişik. Siz Heydər Əliyevin siyasətini çox 
gözəl davam etdirirsiniz, ona görə biz arxayınıq. Arxayınıq ki, 
dövlətimizin başçısı dünya miqyasında nüfuz sahibidir. Necə 
deyərlər, imzalar içində imzamız, dövlətlər içində səsimiz 
vardır. Ona görə də Azərbaycan inkişaf etməkdə olan dövlətlər 
sırasındadır. Sizin təkcə təhsilə göstərdiyiniz qayğı kifayətdir. 
Sizin insan kapitalını inkişaf etdirmək istiqamətində 
gördüyünüz işlər, yeni texnologiyadan istifadə etməyimiz 
barədə verdiyiniz sərəncamlar çoxdur. Hazırda Keşlədə üç 
məktəb vardır. Hər üçünün də çox gözəl şəraiti vardır. 
Uşaqlarımıza yaxşı şərait yaradılıb. Arzu edirik ki, ömrünüz 
 30 
uzun, canınız sağlam olsun ki, Azərbaycanı daha da irəliyə 
aparasınız. Minnətdarıq Sizə. 
İ l h a m   Ə l i y e v:  Çox sağ olun, xoş sözlərinizə görə 
minnətdaram. Bu mənim borcumdur. Mənim işim ondan 
ibarətdir ki, xalqa xidmət edim. Onu da edirəm və bundan sonra 
da edəcəyəm. Bütün işlərimdə mən xalqa arxalanıram. Əgər 
təşəbbüslərimiz xalq tərəfindən dəstəklənməsəydi, bu işləri 
görmək mümkün olmazdı. Ona görə Bakıda, ətraf qəsəbələrdə, 
hər bir rayonda, Azərbaycanın ən ucqar yerində inkişaf, abadlıq, 
quruculuq vardır. Məktəb tikintisi, xəstəxanaların tikintisi – nədir 
bu? Siz tamamilə haqlısınız, bu, gələcəyə atılmış addımlardır. 
Gənclərimiz bilikli, savadlı, vətənpərvər, sağlam olmalıdırlar. 
Hər bir yerdə idman kompleksi qurulur, idman meydançaları, 
məktəblər, xəstəxanalar, diaqnostika mərkəzləri tikilir. Hər dəfə 
diaqnostika mərkəzlərinin, xəstəxanaların açılışında mən 
insanlara deyirəm ki, gərək hər bir vətəndaş ildə bir dəfə 
müayinədən keçsin. Əgər hər hansı bir xəstəlik varsa, müəyyən 
olunsun, müalicə edilsin. İndi imkanlar da vardır, həkimlərimiz 
də peşəkardır.  
Abadlıq, quruculuq işləri gedir. Biz hamımız istəyirik ki, 
ölkəmiz daha da inkişaf etsin, çiçəklənsin, güclənsin və bunu 
etmək üçün bütün imkanlar vardır. Bizim təşəbbüslərimiz 
Azərbaycanın gələcəyinə yönəlib. Azərbaycanın uğurlu iqtisadi 
inkişafı, siyasi sabitliyi böyük dəyərimizdir. 
Biz keçən əsrin 90-cı illərinin əvvəllərini yaxşı xatırlayırıq. O 
illərdə xaos, anarxiya, özbaşınalıq, silahlı quldur dəstələri meydan 
oxuyurdu. Ölkəmiz parçalanırdı, dağıdılırdı. Ancaq bu gün sabit-
lik, inkişaf vardır, insanlar təhlükəsizlik şəraitində yaşayırlar. Bakı 
dünya miqyasında ən təhlükəsiz şəhərlərdən biridir. Gecə-gündüz 
insanlar rahat yaşayırlar, uşaqlar rahat gəzir, yaşlılara hörmət 
vardır. Biz milli ənənələrimizi qoruyuruq. Bu da çox böyük 
dəyərdir. Azərbaycan xalqının milli mənəvi dəyərləri çox yüksək 
səviyyədədir. Biz onları qorumalıyıq. Gənc nəsil də milli ruhda 
tərbiyə olunmalıdır ki, Azərbaycanın uğurlu, hərtərəfli inkişafı 
dayanıqlı və daimi olsun. 
 31 
Mənim də işim ondan ibarətdir ki, Azərbaycan xalqına 
xidmət edim. Bu işi yaxşı görmək üçün gərək mən bilim ki, 
hansı məsələlər var, onlar necə həll olunmalıdır. Əlbəttə, mənə 
ölkədə gedən proseslərlə bağlı gündəlik arayışlar, məlumatlar 
verilir. Ancaq mən hər şeyi öz gözümlə görməliyəm və məhz 
sizdən eşitməliyəm. 
Vaxt, iradə və Vətənə sevgi olmalıdır. Hər bir dövlət məmurunu, 
icra başçısını vəzifəyə təyin edərkən, qəbul edərkən göstəriş verirəm 
ki, get, xalqa xidmət elə, bu yüksək məsuliyyəti, bu etimadı doğrult. 
Mənim birinci tələbim xalqa xidmət etməkdir, problemləri həll 
etmək, şərait yaratmaq, insanları incitməmək, əsassız tələblər irəli 
sürməməkdir. Yəni birinci növbədə, sosial ədalət. İndi 500 mindən 
artıq vətəndaş ünvanlı sosial yardım alır. Bu o deməkdir ki, onun 
normal yaşamağa imkanı yoxdur. Dövlət kömək etməlidir. Ünvanlı 
sosial yardımı alanlar – hər ailə  haradasa 100 manat səviyyəsində 
müavinət alır. Amma elə etməliyik ki, hər bir vətəndaş işlə təmin 
edilsin, yaxşı maaş alsın və yaxşı da yaşasın. Bizim istəyimiz 
bundan ibarətdir. 
Əgər hər bir qəsəbənin məsələləri həll olunarsa, onda ölkədə 
problem qalmaz. Sosial ədalətlə bağlı məsələlərdə hər bir dövlət 
məmuru vicdanlı olmalıdır. Mən dəfələrlə müraciət etmişəm, 
bir də müraciət etmək istəyirəm. Harada ki, işlər yaxşı getmir, 
qüsurlar, çatışmayan cəhətlər vardır, məlumat verin, məktub 
göndərin. İndi elektron poçt vardır. Məktubla müraciət edin. Biz 
bilməliyik. 
İndi korrupsiyaya qarşı qurumda «qaynar xətt» yaradılıbdır. 
Zənglər, müraciətlər gəlir. Onlara operativ şəkildə münasibət 
bildirilir, məsələlər araşdırılır, cəza tədbirləri görülür. Sosial 
ədalət prinsipləri tam bərqərar olunmalıdır.  
Mən Keşlə qəsəbəsinin də gələcək inkişafını çox gözəl gö-
rürəm. Burada bütövlükdə işlər yaxşı gedir. Siz özünüz də qeyd 
etdiniz. Qısa müddət ərzində işlər daha da sürətlə getməlidir. 
 32 
  
 
 
QAZAXISTAN RESPUBLİKASININ PREZİDENTİ  
ZATİ-ALİLƏRİ  
CƏNAB NURSULTAN NAZARBAYEVƏ 
 
Hörmətli Nursultan Abişeviç! 
Sizin yenidən Qazaxıstan Respublikasının Prezidenti 
vəzifəsinə seçilməyiniz münasibətilə səmimi təbriklərimi qəbul 
edin. 
Sizin seçkilərdə qələbəniz Qazaxıstan xalqının Sizə yüksək 
etimadını, Sizin həyata keçirdiyiniz, dövlətçiliyin və hüquqi 
qaydanın möhkəmlənməsinə, cəmiyyət həyatının bütün 
sahələrində əsaslı dəyişikliklər aparılmasına yönəlmiş fəaliyyət 
xəttinizi xalqın dəstəklədiyini təsdiq etdi. 
Azərbaycanı və Qazaxıstanı çoxəsrlik dostluq, mehriban 
qonşuluq və əməkdaşlıq telləri bağlayır. Əminəm ki, bu 
xeyirxah ənənələrə əsaslanan dövlətlərarası münasibətlərimiz 
dost xalqlarımızın və ölkələrimizin rifahı naminə bundan sonra 
da inkişaf edəcək və genişlənəcəkdir. 
Hörmətli Nursultan Abişeviç, Sizə möhkəm cansağlığı, 
xoşbəxtlik, firavanlıq və Qazaxıstanın çiçəklənməsi naminə 
dövləti fəaliyyətinizdə böyük uğurlar arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 4 aprel 2011-ci il 
 
 
 
 
 33 
 
 
 
SURİYA ƏRƏB RESPUBLİKASININ PREZİDENTİ  
ZATİ-ALİLƏRİ  
CƏNAB BƏŞŞAR ƏL-ƏSƏDƏ 
 
Hörmətli cənab Prezident! 
Suriya Ərəb Respublikasının milli bayramı – Evakuasiya 
günü münasibətilə Sizi və bütün xalqınızı öz adımdan və 
Azərbaycan xalqı adından təbrik edirəm. 
Ümidvaram ki, Azərbaycan–Suriya münasibətləri xalqları-
mızın mənafelərinə uyğun olaraq daim dostluq və əməkdaşlıq 
zəminində inkişaf edəcək və genişlənəcəkdir. 
Sizə möhkəm cansağlığı, işlərinizdə uğurlar, dost Suriya 
xalqına sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 4 aprel 2011-ci il 
 
 
 
 
 
 34 
 
 
 
İSRAİL DÖVLƏTİNİN PREZİDENTİ  
ZATİ-ALİLƏRİ  
CƏNAB ŞİMON PERESƏ 
 
Hörmətli cənab Prezident! 
İsrail Dövlətinin milli bayramı – Müstəqillik günü 
münasibətilə Sizə və xalqınıza öz adımdan və Azərbaycan xalqı 
adından təbriklərimizi yetirirəm. 
Ümidvaram ki, Azərbaycan ilə İsrail arasındakı dostluq və 
əməkdaşlıq münasibətlərinin inkişafı daim xalqlarımızın 
mənafelərinə xidmət edəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost xalqınıza sülh və firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 4 aprel 2011-ci il 
 
 
 
 
 
 
 35 
 
 
 
ROMA PAPASI XVI BENEDİKT HƏZRƏTLƏRİNƏ 
 
Zati-müqəddəsləri! 
Tacqoyma gününüz münasibətilə Sizə şəxsən öz adımdan 
və Azərbaycan xalqı adından ən səmimi təbriklərimizi 
yetirməkdən məmnunluq duyuram. 
Əminəm ki, Azərbaycan ilə Müqəddəs Taxt-Tac arasındakı 
münasibətlər ümumbəşəri dəyərlərin təntənəsi naminə bundan 
sonra da dostluq və əməkdaşlıq məcrasında öz inkişafını davam 
etdirəcəkdir. 
Belə bir xoş gündə Sizə möhkəm cansağlığı, ali xidmə-
tinizdə müvəffəqiyyətlər arzulayır, bütün həmməzhəblərinizə 
sülh və rifah diləyirəm. 
 
Hörmətlə, 
 
İLHAM ƏLİYEV 
Azərbaycan Respublikasının Prezidenti 
 
Bakı, 4 aprel 2011-ci il 
 
 
 
 
 36 
 
 
 
DANİMARKA KRALİÇASI ÜLYAHƏZRƏT  
II MARQRETEYƏ 
 
Ülyahəzrət! 
Danimarka Krallığının milli bayramı – Təvəllüd gününüz 
münasibətilə Sizə və Sizin simanızda bütün xalqınıza ən səmimi 
təbriklərimizi yetirirəm. 
Əminəm ki, Azərbaycan ilə Danimarka arasındakı dostluq 
və əməkdaşlıq münasibətlərinin inkişafı daim xalqlarımızın 
rifahına xidmət edəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost Danimarka xalqına əmin-amanlıq və firavanlıq 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 4 aprel 2011-ci il 
 
 
 
 
 
 
 
 
 
 
 
 
 
 37 
 
 
 
 
BAKININ ŞƏHƏRƏTRAFI QƏSƏBƏLƏRİNİN 
SOSİAL-İQTİSADİ İNKİŞAFI İLƏ BAĞLI 
QARADAĞ RAYONUNUN QOBUSTAN VƏ  
ƏLƏT QƏSƏBƏLƏRİNDƏ GÖRÜLMÜŞ  
İŞLƏRLƏ TANIŞLIQ 
 
4 aprel 2011-ci il 
 
Azərbaycan prezidenti İlham Əliyevin sədrliyi ilə martın 
9-da Bakı Şəhər İcra Hakimiyyətində şəhərətrafı qəsəbələrin 
sosial-iqtisadi inkişafına həsr olunmuş müşavirə keçirilmişdir. 
Həmin müşavirədə dövlətimizin başçısı şəhərətrafı qəsəbələrin 
sosial-iqtisadi inkişafı ilə bağlı tapşırıqlar vermişdi. Verilən 
tapşırıqların icrası ilə yerindəcə tanış olmaq üçün aprelin 4-də 
prezident İlham Əliyev Qaradağ rayonunun Qobustan və Ələt 
qəsəbələrində olmuşdur. 
Bakı Şəhər İcra Hakimiyyətinin başçısı Hacıbala Abutalıbov 
Qobustan qəsəbəsinin sxemi əsasında təmirə ehtiyacı olan 
yollar barədə dövlətimizin başçısına məlumat verdi. Qeyd edildi 
ki, 14 min 585 nəfər əhalisi olan Qobustanda artıq qəsəbədaxili 
yolların əsaslı təmirinə başlanılıb. İndiyə qədər yolların 10 min 
kvadratmetr hissəsinə yeni asfalt örtüyü döşənib. Yolun qalan 
18 min kvadratmetr hissəsinin də asfalt örtüyü təzələnəcəkdir. 
Məhəllədaxili bütün küçələrdə yeni işıqlandırma sistemi 
quraşdırılacaqdır. 
Qəsəbədə görülən işlərlə yaxından tanış olan prezident 
İlham Əliyev sakinlərlə görüşdü. 
İ l h a m   Ə l i y e v: Sizi salamlayıram, xoş gördük. Qo-
bustan qəsəbəsinin inkişafı ilə bağlı müvafiq göstərişlər 
verilmişdir. İndi işlər başlayıbdır. Birinci mərhələdə biz yolların 
çəkilişi ilə məşğul olacağıq. Qobustan qəsəbəsinin yolları 
 38 
torpaq yollardır, asfalt salınmayıb. Bu, böyük çətinliklər yara-
dır, yağış, qar yağanda bu yollardan keçmək mümkün deyil. 
İndi mən maşınla gələndə gördüm, sağ-soldakı küçələrin hamısı 
torpaq yollardır. Bütün küçələr asfaltlanacaqdır. Bu işlər 
mərhələlərə bölünübdür. Hər bir mərhələdə müəyyən qədər işlər 
görülməlidir. 
Bütövlükdə Bakı qəsəbələrinin inkişafı ilə bağlı keçən ayın 
əvvəlində böyük müşavirə keçirilmiş, göstərişlər verilmiş, 
proqram hazırlanmışdır. Bu ay proqram təsdiq olunacaq və icrası 
nəticəsində qəsəbələrin hamısında infrastruktur və sosial 
məsələlər öz həllini tapacaqdır. 
İlk növbədə isə yollar. Çünki buna çox böyük ehtiyac var, 
sonra işıq dirəkləri qoyulacaq. Qəsəbə yolları, demək olar ki, 
işıqlandırılmır, axşamlar qaranlıq olur. Sosial obyektlərə 
gəldikdə, mənə indi məlumat verildi ki, məktəb tikintisinə 
ehtiyac var. Xəstəxana çox bərbad vəziyyətdədir. Deyə bilərəm 
ki, dözülməz vəziyyətdədir. Bu məsələləri biz operativ şəkildə 
həll edəcəyik. 
Bütövlükdə ölkəmizdə böyük quruculuq işləri aparılır. Hər 
bir bölgəyə, hər bir rayona dair xüsusi proqramlar var. Bakı 
qəsəbələrinin inkişafı ilə bağlı daha da ciddi tədbirlər 
görülməlidir. 
Son illər müəyyən işlər görülübdür. Məktəb tikintisi, tibb 
məntəqələrinin tikintisi layihələri icra olunubdur. Ancaq 
növbəti illərdə daha da genişmiqyaslı işlər görülməlidir. İndi 
Bakı–Ələt yolu dünyanın ən yüksək standartlarına cavab verir. 
Hətta işıq dirəkləri də qurulur. Baxmayaraq ki, dünya 
təcrübəsində magistral yollarda işıq olmur. Amma biz bunu da 
edirik. Qəsəbədaxili yollar da elə olmalıdır. Qəsəbələrarası 
yollar yaxşı olmalıdır. İnsanların rahatlığı üçün, işləməsi və 
yaxşı yaşaması üçün bütün işləri görürük. Bu birinci addımdır, 
daha da böyük işlər görüləcəkdir. Bu, böyük bir işdir. Çünki 
Bakının ətrafında 40-dan çox qəsəbə var. O qəsəbələrdə 800 
mindən artıq əhali yaşayır. Necə deyərlər – mən bir dəfə 
demişəm – özlüyündə böyük bir şəhər boyda qəsəbələrdir. 
 39 
Əlbəttə ki, bu işləri görmək üçün böyük vəsait və vaxt tələb 
olunacaqdır. Ancaq mən istəyirəm ki, bütün bu işləri maksimum 
qısa müddət ərzində görək. Əlbəttə ki, burada yerli icra 
orqanlarının fəaliyyətindən çox şey asılı olacaqdır. Eyni 
zamanda, qəsəbə sakinləri də bütün bu gözəl təşəbbüslərə 
qoşulmalı, fəal iştirak etməlidirlər. Həm də öz təkliflərini, 
iradlarını bildirməlidirlər ki, bilək hansı məsələlər daha tez həll 
olunmalıdır, hansı məsələlər narahatlıq doğurur, harada biz nəyi 
düzəltməliyik, nəyi etməliyik. Bu bağlantı olmalıdır ki, biz də 
tam məlumat əldə edək ki, işlər hansı ardıcıllıqla görülməlidir. 
Bu gün mən gəlmişəm ki, həm işin başlanğıcı ilə tanış olum, 
həm sizdən eşidim ki, istəyiniz nədir, arzularınız nədir, biz nə 
etməliyik?  
S a k i n: Cənab Prezident! Bizim qəsəbəyə xoş gəlmisiniz! 
Sizi görməyimizə çox şadıq. 
Mən 17 nömrəli şəhər xəstəxanasının Baş həkimiyəm. Sizin 
sərəncamınıza əsasən görülən işlər bizim qəsəbədə də göz 
qabağındadır. Bizim çox yollarımız asfaltlanıb, işıq, qaz 
fasiləsiz verilir. Abadlıq işləri göz qabağındadır. Ancaq Sizdən 
bir xahişimiz vardır. Bizim xəstəxana bərbad vəziyyətdədir. 
1952-ci ildə tikilmiş köhnə binada yerləşir. Onun yenidən 
qurulmasına ehtiyac var, poliklinika, təcili yardım xidməti bir 
həyətdə olsa çox yaxşı olar. Əminik ki, Sizin buraya gəlməyiniz 
bizim problemimizin həllinə dəstək olacaqdır. Məktəbimizin də 
binası kiçikdir. Təzə orta məktəbin  tikilməsinə böyük 
ehtiyacımız vardır, idman zalı da olsun ki, uşaqlar orada məşğul 
ola bilsinlər. Başqa problemlərimiz yoxdur. 
İ l h a m   Ə l i y e v: Bunları həll edəcəyik. Mən bilirəm ki, 
qəsəbələrdə qaz, işıq problemləri həll olunub, içməli su 
problemi vardır, bu da həll olunacaqdır. Məktəb, xəstəxana 
tikintisi ilə bağlı mən müvafiq göstərişlər verəcəyəm ki, bu 
məsələ də öz həllini tapsın. Uşaqlar yaxşı şəraitdə oxumalı-
dırlar. Son illərdə ölkəmizdə 2 mindən artıq məktəb binası 
tikilib, amma yenə də qəzalı vəziyyətdə olan məktəblər vardır. 
 40 
Onları biz bərpa etməliyik, yenilərini tikməliyik. Bunu 
edəcəyik.  
Qaradağ rayonu mənim üçün doğmadır, bilirsiniz. Mən 
1995-ci ildə buradan deputat seçilmişəm. Demək olar ki, mənim 
siyasi fəaliyyətim Qaradağ rayonunda başlamışdır. Çox 
sevinirəm ki, son illər Qaradağ rayonunda yaxşı işlər görülüb. 
Bu yaxınlarda, bir neçə ay əvvəl Lökbatanda olmuşam. Lök-
batanı tanımaq mümkün deyil. Həm binalar, həm yollar, 
istirahət parkları, ictimai yerlər elə gözəlləşib, elə abadlaşıb ki. 
Bəli, icra hakimiyyətinin başçısından çox şey asılıdır. Mən 
bütün icra hakimiyyəti başçılarına göstəriş verirəm ki, yaxşı 
işləsinlər, insanlarla əlaqədə olsunlar. Ümid edirəm ki, 
Qobustan qəsəbəsində də qısa müddət ərzində müsbətə doğru 
çoxlu işlər görüləcəkdir. 
S a k i n: Bizim qəsəbəyə gəldiyiniz üçün, bu gözəl bayramı 
bizə nəsib etdiyiniz üçün Sizə bütün qəsəbənin ictimaiyyəti 
adından, ziyalıları adından ürəkdən təşəkkür edirik.  
Siz çox doğru buyurdunuz, bizim Lökbatan qəsəbəsi buna 
bariz nümunədir. Yəqin ki, Sizin bu gəlişinizdən sonra 
qəsəbəmiz də çıraqban olacaq, cənnətə çevriləcəkdir. Buna görə 
Sizə dərin təşəkkürümüzü bildiririk. 
Mədəniyyət sahəsində bu qədər böyük işlər gördüyünüzə 
görə biz Sizə və Mehriban xanıma bütün mədəniyyət işçiləri 
adından öz minnətdarlığımızı bildiririk. Mənim Sizdən bir 
xahişim var: bizim qəsəbədə uzun illərdir çox gözəl Mədəniyyət 
evi fəaliyyət göstərir, onun təmiri məsələsində bizə kömək edin. 
Çox xahiş edirik! 
İ l h a m   Ə l i y e v:  Yaxşı, onu da edərik. Qaradağ rayo-
nunun bütün qəsəbələrində quruculuq işləri daha da sürətlə 
getməlidir. Qaradağ rayonu Bakının ən böyük rayonudur. 
Bakının yarısı qədər ərazisi vardır. Qəsəbələr də bir-birindən 
kifayət qədər aralıdır. Ona görə Qaradağ rayonunun öz xüsu-
siyyətləri var. Burada əraziyə nisbətən əhali o qədər çox deyil 
və qəsəbələrin aralı olması işləri bir qədər çətinləşdirir. 
 41 
Ancaq hər bir qəsəbə üzrə konkret tapşırıqlar verilmişdir və 
ümid edirəm ki, biz bu proqramın böyük hissəsini 2013-cü ilə 
qədər həyata keçirəcəyik. O vaxta qədər nəyi görə bilməsək, 
ondan sonrakı illərdə görüləcəkdir. Çünki mən bir də demək 
istəyirəm ki, maliyyə vəsaiti baxımından məhdudiyyət 
olmayacaqdır. Əsas odur ki, tezliklə bunu edək. Bəzi hallarda 
texniki imkanlar bir az məhdud ola bilər. Amma hər halda, 
2013-cü ilə qədər, demək olar ki, növbəti iki il yarım ərzində 
əsas məsələlər öz həllini tapmalıdır. 
Çox sağ olun. Mən xahişlərinizi yerinə yetirəcəyəm. Mək-
təb, xəstəxana tikintisi, Mədəniyyət evinin təmiri ilə bağlı 
müvafiq göstərişlər, sərəncamlar veriləcək və işlər görüləcəkdir. 
 
* * * 
 
Qobustan qəsəbəsinin sakinləri ilə görüşdən sonra prezident 
İlham Əliyev Ələt qəsəbəsinə gəldi. Burada da görülən işlər 
barədə dövlətimizin başçısına məlumat verildi. Bildirildi ki, 
Ələtdə qəsəbədaxili yolların 4 min 500 kvadratmetrinə yeni 
asfalt örtüyü döşənib. Yolun 22 min kvadratmetr hissəsinə isə 
asfalt örtüyü döşəmək üçün ilkin hazırlıq işləri başa çatdırılıb. 
Görülən işlərlə tanışlıqdan sonra dövlətimizin başçısı  Ələt 
qəsəbəsinin sakinlərini salamladı.  
İ l h a m   Ə l i y e v: Ələt qəsəbəsində ilk dəfədir yollar 
çəkilir. Mənə verilən məlumata görə, bu qəsəbənin yollarının 
əksəriyyəti, demək olar ki, torpaq yollar olub. Yağış yağanda, 
hava şəraiti pozulanda bu yollardan keçmək mümkün deyildi. 
Ona görə qəsəbə yollarının tikintisi birinci dərəcəli məsələdir – 
hər bir qəsəbədə, o cümlədən Ələt qəsəbəsində. İndi mənə 
məlumat verildi ki, 600 min kvadratmetr asfalt vurulmalıdır ki, 
bütün qəsəbə yollarını normal vəziyyətə çatdıra bilək. Biz bu işləri 
tədricən görəcəyik. Bakıətrafı qəsəbələrin hamısında quruculuq 
işləri aparılmalıdır. Tapşırıqlar da verilmişdir. İndi gəlmişəm ki, 
sizdən eşidim, hansı problemləriniz vardır, biz birinci növbədə 
nəyi etməliyik, sonrakı mərhələlərdə nə etməliyik?! Təbii, qarşıya 
vəzifə qoyulub ki, bütün qəsəbələrdə infrastruktur, yollar, qaz, işıq, 
 42 
su, kanalizasiya xətləri, sosial obyektlər, məktəblər, xəstəxanalar 
tikilməlidir, təmir olunmalıdır və normal vəziyyətə çatdırılmalıdır. 
Ölkəmizdə üç əsas sənaye mərkəzi yaradılmalıdır, onlardan 
biri Qaradağ rayonudur. Hazırda rayonda böyük müəssisələr, 
sement zavodu inşa olunur, yəqin ki, ikinci sement zavodu da 
tikilməlidir. Ondan sonra gəmiqayirma zavodu tikilir. Ələt 
qəsəbəsində yeni Beynəlxalq Dəniz Ticarət Limanı tikilir. Bu 
liman istismara veriləndən sonra burada minlərlə yeni iş yeri 
açılacaq ki, Ələt qəsəbəsinin sakinləri də orada işləyə bilərlər. 
Bütövlükdə rayonun güclü sənaye mərkəzinə çevrilməsi prosesi 
gedir. Bununla bərabər, bütün sosial məsələlər də öz həllini 
tapmalıdır. Rayon üçün ilk növbədə, yolların salınması böyük 
əhəmiyyət kəsb edir. Çünki bir daha demək istəyirəm, siz bunu 
yaxşı bilirsiniz ki, burada asfalt yollar olmayıb. Bundan sonra 
olacaqdır. Bu birinci yoldur. Artıq xəritədə də göstərilib, biz 
harada nə işləri görəcəyik. Tezliklə bütün yollar asfaltla 
örtülməlidir. 
Burada bütün sosial məsələlər tədricən həll olunmalıdır və 
hər bir qəsəbənin xüsusi inkişaf planı olmalıdır. İndi bütün 
müvafiq göstərişlər verilmişdir ki, hər bir qəsəbə üzrə 
təxirəsalınmaz tədbirlərin siyahısı da tutulsun. Əslində bu 
məsələlər, bu problemlər bəllidir. Biz bunları bilirik. Su, ka-
nalizasiya problemi, əfsuslar olsun ki, bütün qəsəbələr üçün 
ciddi problemdir. 
İndi ölkəmizin hər bir bölgəsində,  o cümlədən Bakıda su, 
kanalizasiya problemlərinin həlli üçün tədbirlər görülür. 
Hazırda bu, ən ciddi problemdir. Vaxtilə elektrik enerjisi ilə 
bağlı problemlər də tədricən həll olunub. Bu gün bu problem 
yoxdur, Sizdə də vəziyyət yaxşıdır. Ölkəmizin hər bir yerində 
indi qaz xətləri çəkilir. Bildiyimə görə, Ələt qəsəbəsində də 
qazlaşdırma aparılıbdır və qaz verilir. Ona görə içməli su, 
kanalizasiya problemləri öz həllini gözləyir. Əvvəlki dövrdə  
maliyyə imkanlarımız məhdud olduğu üçün xaricdən kredit 
almaq çətin idi, problem həll olunmurdu. Hazırda daxili 
resurslarımız hesabına biz bu problemi həll etməliyik və 
 43 
müvafiq tapşırıqlar verilibdir. Hər bir qəsəbədə, hər bir rayonda 
su, kanalizasiya problemləri həll olunmalıdır. Bununla bərabər, 
məktəb tikintisi, xəstəxanaların təmiri, tikintisi, yolların çəkilişi 
getməlidir. Biz bu işlərə kompleks şəkildə və çox ciddi 
yanaşmalıyıq. 
Regionların sosial-iqtisadi inkişafı proqramı var və artıq 
ikinci mərhələsi başlanıbdır. Bakı qəsəbələrinin də proqramı 
olmalıdır. Bu proqram indi hazırlanır. Bu ay təsdiq olunacaq və 
mətbuatda dərc ediləcəkdir. Hər bir vətəndaş görəcək ki, onun 
qəsəbəsində hansı işlər görülməlidir. Bu proqramı çox müfəssəl 
şəkildə tərtib etmək üçün biz yerlərdən təklifləri yığmalıyıq. 
Sizin qaldırdığınız məsələlər şübhəsiz, bu proqramın 
çərçivələrinə daxil olunacaqdır. Ola bilsin ki, məktəb, xəstəxana 
ilə bağlı məsələlər ondan əvvəl də həll edilsin. Prezidentin 
ehtiyat fondundan vəsait ayrılacaq ki, bu məsələlər həll olunsun. 
Sizdən xahiş edirəm ki, bu proqramın icrası ilə bağlı əgər hər 
hansı bir problem, narazılıq, şikayət olarsa, həm mənə, həm 
rayon icra hakimiyyətinə, şəhər icra hakimiyyətinə müraciət 
edin. Biz bilməliyik ki, nəyi etməliyik, nəyi düzəltməliyik?! 
Hansı çatışmayan məsələlər var ki, biz tezliklə bunları həll 
edək. 
Mən əminəm ki, yaxın zamanlarda, bir neçə ildən sonra Bakı 
qəsəbələrinin bütün problemləri öz həllini tapacaqdır. 
 
 
 
 
 
 
 44 
 
 
 
YUNANISTAN RESPUBLİKASININ PREZİDENTİ 
KAROLOS PAPULYASIN AZƏRBAYCANA 
RƏSMİ SƏFƏRİ  
 
5 aprel 2011-ci il 
 
Aprelin 5-də Azərbaycan Respublikasında rəsmi səfərdə 
olan Yunanıstan Respublikasının Prezidenti Karolos Papulyasın 
rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi Azərbaycan prezidenti İlham 
Əliyevə raport verdi. 
Azərbaycan prezidenti İlham Əliyev Yunanıstan prezidenti 
Karolos Papulyası qarşıladı. 
Fəxri qarovul dəstəsinin rəisi Yunanıstan prezidentinə 
raport verdi. 
Yunanıstanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından 
keçdilər. 
Yunanıstan prezidenti Azərbaycan əsgərlərini salamladı. 
Azərbaycanın dövlət və hökumət nümayəndələri prezident 
Karolos Papulyasa, Yunanıstan nümayəndə heyətinin üzvləri 
prezident İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 
 
 45 
 
 
 
 
YUNANISTAN PREZİDENTİ KAROLOS 
PAPULYAS İLƏ TƏKBƏTƏK GÖRÜŞ 
 
 
Prezident sarayı  
 
5 aprel 2011-ci il 
 
Aprelin 5-də rəsmi qarşılanma mərasimindən sonra 
Azərbaycan Respublikasının Prezidenti İlham Əliyevin və Yuna-
nıstan Respublikasının Prezidenti Karolos Papulyasın təkbətək 
görüşü olmuşdur. 
Görüşdə siyasi, iqtisadi və digər sahələrdə əlaqələrin, iki-
tərəfli münasibətlərin uğurla inkişaf etdiyi vurğulandı, ener-
getika sahəsində əməkdaşlığın yaxşı perspektivləri olduğu 
bildirildi. 
Dövlət başçıları ikitərəfli, beynəlxalq və regional məsələlər 
barədə də fikir mübadiləsi apardılar. 
 
 
 46 
 
 
 
GENİŞ TƏRKİBDƏ GÖRÜŞ 
 
Prezident sarayı  
 
5 aprel 2011-ci il 
 
Aprelin 5-də təkbətək görüş başa çatdıqdan sonra Azər-
baycan Respublikasının Prezidenti İlham Əliyevin və Yunanıs-
tan Respublikasının Prezidenti Karolos Papulyasın nümayəndə 
heyətlərinin iştirakı ilə geniş tərkibdə görüşü olmuşdur. 
İ l h a m  Ə l i y e v: Hörmətli cənab Prezident! 
Hörmətli qonaqlar! 
Mən Sizi ürəkdən salamlayıram, Azərbaycana xoş gəl-
misiniz! 
Ölkələrimiz arasında əlaqələr çox sürətlə inkişaf edir və 
əminəm ki, Sizin səfəriniz bu əlaqələrin inkişafında mühüm 
mərhələ olacaqdır. Siyasi əlaqələrimiz inkişafdadır və Sizin 
səfəriniz bunun bariz nümunəsidir. İqtisadi sahədə gözəl pers-
pektivlər vardır və hökumətlərarası birgə komissiya uğurla 
fəaliyyət göstərir. Enerji sahəsində əməkdaşlığın  gözəl ənənələri 
vardır. Ümid edirəm ki, yaxın zamanlarda bu əlaqələr yeni 
mərhələyə qədəm qoyacaqdır. Bu gün biz Sizinlə insanlar 
arasındakı əlaqələr haqqında da fikir mübadiləsi apardıq və biz 
çox maraqlıyıq ki, vətəndaşlarımız bir-birilərini daha da yaxşı 
tanısınlar, əlaqələrimiz daha da çoxşaxəli olsun, əməkdaşlığımız 
böyüsün.  
Mən əminəm ki, bu səfərdən sonrakı dövrdə Yunanıstan və 
Azərbaycan birlikdə çox böyük işlər görəcəkdir. 
Bir daha Sizi səmimiyyətlə salamlayıram, ölkəmizə xoş 
gəlmisiniz. 
 47 
K a r o l o s   P a p u l y a s: Çox sağ olun, cənab Prezident! 
Bizə göstərilən səmimi qonaqpərvərliyə görə şəxsən öz 
adımdan və Yunanıstan nümayəndə heyəti adından Sizə dərin 
minnətdarlığımı bildirirəm. Sizin burada dediyiniz sözləri bir 
daha təkrar etmək istəyirəm ki, bizim münasibətlərimizin 
gələcəyi parlaqdır. Təkbətək görüş zamanı əməkdaşlığımızın 
vacibliyi vurğulandı. Sizin Afinaya etdiyiniz rəsmi səfər böyük 
əhəmiyyət kəsb edir və bu əslində, münasibətlərimizin 
inkişafında yeni bir mərhələyə çevrildi. İndi isə mən Sizin 
ölkənizdə səfərdəyəm və mən də ümidvaram ki, bu səfərim 
münasibətlərimizin inkişafına yeni təkan verəcəkdir. 
 
 
 
 
 48 
 
 
 
SƏNƏDLƏRİN  İMZALANMASI MƏRASİMİ 
 
5 aprel 2011-ci il 
 
Aprelin 5-də prezident İlham Əliyevin və prezident Ka-
rolos Papulyasın nümayəndə heyətlərinin iştirakı ilə geniş 
tərkibdə görüşü başa çatdıqdan sonra Azərbaycan–Yunanıstan 
sənədlərinin imzalanması  mərasimi olmuşdur. 
«Azərbaycan Respublikasının Dövlət Neft Şirkəti (ARDNŞ) və 
Yunanıstan Respublikasının Dövlət Qaz Şirkəti (DEPA) arasında 
Anlaşma Memorandumu»nu ARDNŞ-in prezidenti Rövnəq 
Abdullayev və DEPA-nın sədri və Baş icraçı katibi Harri Saxinis 
imzaladılar. 
«Azərbaycan Respublikası Hökuməti və Yunanıstan Res-
publikası Hökuməti arasında ətraf mühitin mühafizəsi sahəsin-
də əməkdaşlığa dair Saziş»i Azərbaycanın Ekologiya və Təbii 
Sərvətlər naziri Hüseynqulu Bağırov və Yunanıstanın Ətraf 
Mühit, Energetika və İqlim Dəyişikliyi nazirinin müavini 
İoannis Maniatis imzaladılar. 
«Azərbaycan Respublikası Hökuməti və Yunanıstan Res-
publikası Hökuməti arasında dəniz nəqliyyatına dair Saziş»i 
Azərbaycanın Xarici İşlər naziri Elmar Məmmədyarov və Yuna-
nıstanın Dəniz Məsələləri, Adalar və Balıqçılıq naziri İoannis 
Diamantidis imzaladılar. 
«Azərbaycan Respublikası Hökuməti və Yunanıstan Res-
publikası Hökuməti arasında 2011–2013-cü illər üçün elm, təh-
sil və mədəniyyət sahələrində əməkdaşlığa dair Proqram»ı 
Azərbaycanın Xarici İşlər naziri Elmar Məmmədyarov və Yuna-
nıstanın Xarici İşlər naziri Dimitris Drutsas imzaladılar. 
 
 
 
 49 
 
 
 
AZƏRBAYCAN VƏ YUNANISTAN 
PREZİDENTLƏRİNİN  MƏTBUAT ÜÇÜN 
BƏYANATLARLA ÇIXIŞLARI   
 
5 aprel 2011-ci il 
 
Aprelin 5-də sənədlərin imzalanmasından sonra Azərbay-
can prezidenti İlham Əliyev və Yunanıstan prezidenti Karolos 
Papulyas mətbuat üçün bəyanatlarla çıxış etmişlər. 
 
Azərbaycan prezidenti İlham Əliyevin bəyanatı 
 
Hörmətli cənab Prezident! 
Hörmətli qonaqlar! 
Xanımlar və cənablar! 
Cənab Prezident, ilk növbədə mən Sizi Azərbaycanda bir 
daha səmimiyyətlə salamlayıram, ölkəmizə xoş gəlmisiniz! 
Biz Sizin səfərinizə çox böyük əhəmiyyət veririk və əminəm ki, 
səfər çox uğurlu olacaq və onun çox gözəl nəticələri olacaqdır. 
Bizim siyasi əlaqələrimiz sürətlə inkişaf edir. İki il bundan əvvəl 
mən Sizin ölkənizə səfər etmişdim və o səfəri çox yaxşı 
xatırlayıram. Səfər zamanı apardığımız danışıqlar və fikir 
mübadiləsi bir də onu göstərdi ki, ölkələrimiz arasında əlaqələrin 
çox gözəl perspektivləri vardır. Sizin Azərbaycana bugünkü 
səfəriniz bunu bir daha təsdiq edir. 
Biz səfər zamanı aparılan danışıqlar nəticəsində ikitərəfli 
əlaqələrimizin inkişafına nail olacağıq. İkitərəfli gündəlik çox 
genişdir. Bu gün biz Sizinlə geniş fikir mübadiləsi apardıq. 
Siyasi əlaqələrimizin inkişafı üçün gözəl perspektivlər var, 
iqtisadi sahədə qarşılıqlı maraqlar kifayət qədər çoxdur. Sabah 
keçiriləcək Yunanıstan–Azərbaycan biznes-forumu bunu bir daha 
təsdiq edəcəkdir. Əminəm ki, ölkələrimizin iş adamları da bir-biri 
ilə səmərəli əlaqələr qura biləcəklər. Qarşılıqlı investisiyaların 
 50 
qoyuluşu üçün gözəl şərait var. Biz Yunanıstan şirkətlərini 
Azərbaycanda görməyə çox şad olarıq və Azərbaycanda iş görmək 
üçün yeni imkanlar açılır. Bir sözlə, iqtisadi sahədə əməkdaşlığın 
dərinləşməsi üçün yaxşı perspektivlər vardır. Eyni zamanda, 
Yunanıstan–Azərbaycan hökumətlərarası birgə Komissiyası da 
səmərəli fəaliyyət göstərir və bu gün onun fəaliyyəti haqqında bizə 
məlumat verilmişdir. 
Əlaqələrimizin vacib sahəsi olan enerji sahəsində əməkdaşlıq 
da uğurla inkişaf edir. Bu sahədə ilkin nəticələr də var. Bir neçə 
ildir ki, Azərbaycan qazı Yunanıstana nəql edilir. Əminəm ki, bu 
gün imzalanmış sənəd gələcəkdə bu sahədəki əməkdaşlığı, 
imkanlarımızı daha da genişləndirəcəkdir. Azərbaycan 
Yunanıstana ixrac olunan qazın həcminin artırılmasında 
maraqlıdır və biz gələcəkdə Yunanıstanın tranzit imkanlarından 
da istifadə etmək istəyirik. Bir sözlə, bu sahədəki əməkdaşlıq 
nəinki ikitərəfli əlaqələrimizin inkişafına xidmət edəcək, 
Azərbaycanla Avropa ölkələri arasında qaz sahəsində əmək-
daşlığa da çox ciddi təkan verəcəkdir. 
Bildiyiniz kimi, hazırda Avropa İttifaqı ilə Azərbaycan 
arasında aparılan danışıqlar qaz sahəsində əməkdaşlığın inkişa-
fına gətirib çıxarmalıdır. Biz bunda maraqlıyıq. Azərbaycan 
Avropanın enerji təhlükəsizliyinin təmin edilməsi üçün səylərini 
göstərir və gələcəkdə bu əməkdaşlıq daha da genişmiqyaslı 
olacaqdır. Biz buna şübhə etmirik. Cənub qaz dəhlizi ilə bağlı 
bu ilin əvvəlində Avropa İttifaqı ilə Azərbaycan arasında 
imzalanmış bəyannamə icra olunur. Bəyannamədə nəzərdə 
tutulmuş vəzifələrin icra olunması ilə Azərbaycan Avropa üçün 
etibarlı, qazla təmin edən ölkəyə çevriləcəkdir. Bir sözlə, bu 
sahədə əməkdaşlıq üçün çox böyük imkanlar və daha da böyük 
perspektivlər var. Bununla bərabər, Avropa İttifaqı ilə Azərbaycan 
arasında əlaqələrin inkişafı baxımından Yunanıstan çox müsbət rol 
oynayır. Bu barədə mən Sizə bu gün öz minnətdarlığımı 
bildirmişəm. Hazırda «Şərq Tərəfdaşlığı» proqramı icra olunur və 
bu proqramın da çox gözəl perspektivləri ola bilər. 
 51 
Biz bu gün regional əməkdaşlıq haqqında fikir mübadiləsi 
apardıq. Regionda gedən proseslər, təhlükəsizlik tədbirlərinin 
gücləndirilməsi üçün əlavə addımların atılması haqqında fikir 
mübadiləsi etdik. 
Mən cənab Prezidenti Ermənistan–Azərbaycan, Dağlıq 
Qarabağ münaqişəsinə dair son danışıqlar haqqında məlu-
matlandırdım. Danışıqlar gedir, ümid edirik ki, uğurla nəticə-
lənəcəkdir. Biz istəyirik ki, beynəlxalq təşkilatlar tərəfindən 
qəbul edilmiş qərar və qətnamələr icra olunsun. Uzun illərdir ki, 
torpaqlarımız işğal altındadır. Beynəlxalq təşkilatların qərar və 
qətnamələrinə baxmayaraq, bu işğal hələ də davam edir. 
Birləşmiş Millətlər Təşkilatı Təhlükəsizlik Şurasının dörd 
qətnaməsi var, digər beynəlxalq təşkilatlar – ATƏT, Avropa 
Şurası, İslam Konfransı Təşkilatı, Avropa parlamenti də 
qətnamələr qəbul etmişdir ki, Azərbaycan torpaqlarının işğalına 
son qoyulsun. Ümid edirik ki, Ermənistan–Azərbaycan, Dağlıq 
Qarabağ münaqişəsi  beynəlxalq hüquq prinsipləri əsasında, 
ölkələrin ərazi bütövlüyü çərçivəsində öz həllini tapacaqdır. Bu 
barədə mən prezident Papulyası məlumatlandırdım və 
Azərbaycanın mövqeyi haqqında öz fikirlərimi bildirdim. 
Bütövlükdə, Yunanıstan–Azərbaycan əlaqələri çox uğurla və 
sürətlə inkişaf edir. Cənab Prezidentin bugünkü səfəri bir də 
onu göstərir ki, bizim aramızda çox yüksək səviyyədə qarşılıqlı 
etimad var, qarşılıqlı maraqlarımız var. Əminəm ki, ikitərəfli 
münasibətlərimizin inkişafı nəticəsində ölkələrimizin 
vətəndaşları da bir-birini daha yaxşı tanıyacaqlar. İnsanlar 
arasında təmaslar daha sıx olacaqdır. Beləliklə, gələcəkdə 
Yunanıstan–Azərbaycan əlaqələri daha da sürətlə inkişaf 
edəcəkdir. 
Cənab Prezident, mən bir daha Sizi və Sizinlə bərabər 
ölkəmizə gəlmiş nümayəndə heyətinin bütün üzvlərini Azər-
baycanda səmimiyyətlə salamlayıram. Əminəm ki, Sizin 
səfəriniz yaddaqalan olacaq və Siz vətəninizə xoş təəssüratlarla 
qayıdacaqsınız. 
 
 52 
 Yunanıstan prezidenti Karolos Papulyasın bəyanatı 
 
 Bakıya səfərimdən çox məmnunam. Mənə və nümayəndə 
heyətinin üzvlərinə göstərilən qonaqpərvərliyə görə cənab 
prezident Əliyevə dərin təşəkkürümü bildirirəm. 
Prezident Əliyev ilə geniş fikir mübadiləsi apardıq. Bu fikir 
mübadiləsi ikitərəfli münasibətlərimizə, habelə regional və 
qlobal məsələlərə aid idi. Biz üç ikitərəfli sənəd imzaladıq. 
Bunlar nəqliyyat, elm və enerji sahələrində əməkdaşlığa aid   
sənədlərdir. 
Biz enerji sahəsində Azərbaycan Dövlət Neft Şirkəti ilə 
imzalanmış Anlaşma Memorandumunu yüksək dəyərləndiririk. 
Hesab edirik ki, ikitərəfli münasibətlərimiz, xüsusən də ticari və 
iqtisadi münasibətlərimiz daha da gücləndirilə bilər. Bu 
baxımdan sabah keçiriləcək Yunanıstan–Azərbaycan biznes-
forumu iqtisadi və ticari münasibətlərimizin daha da 
genişləndirilməsi üçün böyük imkanlar açır. Yunanıstan artıq 
Cənubi və Mərkəzi Avropa üçün enerji qovşağına çevrilmişdir. 
Təbii qazı nəql edən boru kəmərinin inşasında da maraqlıyıq. 
İstəyirik ki, Azərbaycandan gələn bu boru kəməri 
Yunanıstandan keçərək İtaliyaya getsin. 
Biz Kipr məsələsinə toxunaraq qeyd etdik ki, bu məsələnin 
BMT-nin Təhlükəsizlik Şurasının qəbul etdiyi qətnamələri 
çərçivəsində həllinə ümid bəsləyirik. Dağlıq Qarabağ 
problemini də qeyd etmək istərdim. İstəyirik ki, bu məsələ 
ATƏT-in Minsk qrupunun səyləri ilə dinc yolla öz həllini 
tapsın. Yunanıstan Avropa İttifaqının Qafqaz üzrə təşəbbüsünə, 
xüsusən də «Şərq Tərəfdaşlığı»na xüsusi diqqət yetirir. Bu 
baxımdan biz Azərbaycan ilə Avropa İttifaqı arasında 
imzalanmış memorandumu yüksək dəyərləndiririk. Yekunda 
mən çox səmimi müzakirələrə görə prezident Əliyevə dərin 
təşəkkürümü bildirirəm və hesab edirəm ki, Yunanıstan ilə 
Azərbaycan arasındakı münasibətlər bundan sonra da 
genişlənməkdə davam edəcəkdir. 
 
 
 53 
 
HEYDƏR ƏLİYEV FONDU İLƏ TANIŞLIQ 
 
5 aprel 2011-ci il 
 
Yunanıstan Respublikasının Prezidenti Karolos Papulyas 
aprelin 5-də Heydər Əliyev Fondunda olmuşdur. 
Yunanıstan dövlətinin başçısını Azərbaycan prezidenti İlham 
Əliyev və xanımı Mehriban Əliyeva qarşıladılar. 
Prezident İlham Əliyev və xanımı Mehriban Əliyeva ali qo-
nağa Azərbaycan xalqının ümummilli liderinin xatirəsinə ya-
radılmış fondun məqsədi və fəaliyyəti barədə məlumat verdilər. 
Bildirildi ki, fond ümummilli liderin zəngin irsini öyrənir və 
təbliğ edir, müxtəlif social-iqtisadi, humanitar layihələr həyata 
keçirməklə Azərbaycanın tərəqqisinə, mədəniyyətinin inkişafına 
və tarixinin öyrənilməsinə köməklik göstərir. 
Yunanıstan prezidentinə məlumat verildi ki, ulu öndərin 
hakimiyyətdə olduğu dövr Azərbaycan tarixinin ən şərəfli səhi-
fələrindən biridir. Bu gün beynəlxalq birlik tərəfindən ölkəmizin 
misilsiz uğurları kimi qəbul edilən sosial-iqtisadi inkişaf, əldə 
olunan nailiyyətlər məhz ümummilli liderin fəaliyyətinin bəh-
rələridir. 
Ali qonaq Heydər Əliyevin həyatının ən müxtəlif mə-
qamlarını əks etdirən və Azərbaycan tarixinin bütöv bir dövrü 
barədə geniş təsəvvür yaradan çoxlu sənədlərlə, dünyanın 
tanınmış siyasi xadimlərinin bəxş etdikləri hədiyyələrlə, ulu 
öndərə həsr olunmuş kitablarla, nüfuzlu elm, mədəniyyət və 
incəsənət xadimlərinin müstəqil Azərbaycan dövlətinin quru-
cusu haqqında fikirləri ilə tanış oldu.  
Prezident Karolos Papulyas fondla tanışlıqdan sonra Xatirə 
kitabına ürək sözlərini yazdı. 
Heydər Əliyev Fondunun prezidenti Mehriban xanım Əli-
yeva Yunanıstan prezidentinə xatirə hədiyyəsi təqdim etdi. 
 
 
 54 
 
ALİ QONAĞIN ŞƏRƏFİNƏ RƏSMİ QƏBUL  
 
5 aprel 2011-ci il 
 
Aprelin 5-də Azərbaycan Respublikasının Prezidenti 
İlham Əliyevin adından ölkəmizdə rəsmi səfərdə olan Yuna-
nıstan Respublikasının Prezidenti Karolos Papulyasın şərəfinə 
rəsmi ziyafət verilmişdir. 
Dövlət başçıları ziyafətdə çıxış etdilər. 
 
Azərbaycan prezidenti İlham Əliyevin çıxışı 
 
Hörmətli cənab Prezident! 
Hörmətli qonaqlar! 
Xanımlar və cənablar! 
İlk növbədə, Sizi və rəhbərlik etdiyiniz nümayəndə heyətini 
Azərbaycanda bir daha səmimiyyətlə salamlayır və «Xoş 
gəlmisiniz!» – deyirəm. 
Sizin Azərbaycana bu ilk səfərinizi ikitərəfli münasibət-
lərimizin inkişafı baxımından yüksək qiymətləndirirəm. 
Əminəm ki, keçirdiyimiz görüşlər, imzaladığımız sənədlər, 
apardığımız fikir mübadiləsi və müzakirələr, eləcə də sabah 
keçiriləcək biznes-forum ölkələrimiz arasında münasibətlərin 
daha da genişlənməsinə təkan verəcəkdir. 
Mən 2009-cu ildə Yunanıstana səfərimi məmnuniyyətlə 
xatırlayıram. Biz qədim tarixə və mədəniyyətə malik olan 
Yunanıstan ilə əlaqələrimizin inkişafına xüsusi əhəmiyyət 
veririk. Azərbaycan və Yunanıstan arasında turizm, bərpa olu-
nan enerji, kənd təsərrüfatı və digər sahələrdə əməkdaşlığın 
inkişafı üçün geniş perspektivlər mövcuddur. 
Ölkələrimiz arasında, həmçinin fövqəladə hallar, ətraf mühitin 
mühafizəsi, dəniz nəqliyyatı kimi sahələrdə də əməkdaşlıq 
imkanları vardır. İnanıram ki, bu səfəriniz müxtəlif sahələrdə 
 55 
əməkdaşlığımızın daha da inkişaf etdirilməsinə öz töhfəsini 
verəcəkdir. 
Növbəti il biz diplomatik münasibətlərimizin qurulmasının 
20 illiyini qeyd edəcəyik. Ümidvaram ki, biz bu əlamətdar 
tarixə Yunanıstan və Azərbaycan arasında əməkdaşlığın 
müxtəlif sahələrində yeni nailiyyətlərlə daxil olacağıq. Bizim 
xarici siyasətimizdə Avropa İttifaqı və Avroatlantik 
strukturlarla münasibətlər mühüm yer tutur. Bu ilin yanvar 
ayında Azərbaycan ilə Avropa İttifaqı arasında imzalanmış 
Cənub qaz dəhlizi haqqında Birgə Bəyannamə bunun bariz 
nümunəsidir. 
Azərbaycan və Yunanıstan beynəlxalq təşkilatlar çərçi-
vəsində də sıx əməkdaşlıq edir. BMT, ATƏT, Avropa Şurası, 
Qara Dəniz İqtisadi Əməkdaşlıq Təşkilatı çərçivəsində 
əməkdaşlığımız məmnunluq doğurur. 
Zəngin təbii resurslara malik Azərbaycan iqtisadi baxımdan 
bu gün regionun aparıcı ölkəsidir. Neft ehtiyatları ilə yanaşı, 
Azərbaycanın təsdiq olunmuş qaz ehtiyatları 2,2 trilyon 
kubmetrdən artıqdır. Enerji sahəsində əməkdaşlıq Avropa 
İttifaqı ilə münasibətlərimizin prioritet istiqamətlərindən biridir. 
Hazırda Azərbaycanın enerji ehtiyatlarını müxtəlif istiqamətlərə 
nəql edən 7 neft və qaz boru kəməri çəkilmişdir. Ölkəmiz enerji 
resurslarının ixracının şaxələndirilməsinə mühüm əhəmiyyət 
verir və Avropanın enerji təhlükəsizliyinin təmin olunmasına öz 
töhfəsini artırmağa hazırdır.  
Təbii qaz artıq Yunanıstana nəql olunur. Ümid edirik ki, 
Azərbaycan qazının Avropa bazarlarına nəql olunmasında 
Yunanıstan tranzit ölkə kimi də öz rolunu oynayacaqdır. 
Ötən illərdə Azərbaycanda çox uğurlu siyasi və iqtisadi 
islahatlar həyata keçirilmişdir. Azərbaycan, həmçinin enerji 
daşıyıcılarını dünya bazarlarına çıxarmaq məqsədi ilə müasir 
standartlara uyğun infrastruktur yaratmışdır. Hazırda ölkəmiz 
enerji resurslarının ixracının şaxələndirilməsində mühüm rol 
oynayır və Avropanın enerji təhlükəsizliyinin təmin olunmasına 
öz töhfəsini verir. 
 56 
Bütün bunlar, yəni həyata keçirdiyimiz konkret layihələr bir 
tərəfdən, Azərbaycanın dinamik inkişafını təmin edir, digər 
tərəfdən isə bölgəyə sülh və təhlükəsizlik gətirir, burada gedən 
bütün proseslərə müsbət təsir göstərir. 
Cənab Prezident! Sizi Azərbaycanda qəbul etməyimdən 
məmnun olduğumu bir daha ifadə edir, Sizə cansağlığı, ölkənizə 
və xalqınıza daim inkişaf və uğurlar arzulayıram. 
Bu badəni Sizin şərəfinizə, Yunanıstanla Azərbaycan 
arasında səmimi dostluq və faydalı əməkdaşlıq əlaqələrinin 
inkişafı şərəfinə qaldırıram. 
 
   Yunanıstan prezidenti Karolos  Papulyasın çıxışı 
 
Cənab Prezident! 
Hörmətli xanım Əliyeva! 
Ölkənizə rəsmi səfərə gəlməyimdən olduqca məmnunam. 
Mənə və nümayəndə heyətinin üzvlərinə göstərdiyiniz səmimi 
qonaqpərvərliyə görə Sizə dərin təşəkkürümü bildirmək 
istəyirəm. Yunan xalqının ünvanına söylədiyiniz xoş sözlər və 
dostluq mesajı ölkələrimiz və xalqlarımız arasında müna-
sibətlərin əla səviyyədə olmasını əks etdirir. 
Hələ qədim zamanlardan xalqlarımız arasında təmaslar və 
mədəni təsir olmuşdur. Herodot tarixi Midiya haqqında yazaraq 
bildirmişdir ki, ənənəyə uyğun olaraq, Böyük İsgəndər 
Midiyanın şahzadəsi Atropata səmimi dostluq məktubu 
göndərmişdir və sonuncu ona eyni səmimiliklə məktubla cavab 
vermişdir. Bir neçə əsr sonra böyük Azərbaycan şairi Nizami 
Gəncəvi özünün dördüncü epik əsəri – «İsgəndərnamə»ni 
Böyük İsgəndərə ithaf edərək, onu dərin strateji biliklərə malik 
lider kimi təsvir etmişdir. 
Xalqlarımız arasında təmaslar Bizans dövründə də davam 
etmişdir və ötən əsrlər boyu yunan icması Qara dəniz 
bölgəsində fəal olmuşdur. Bu gün onlar ölkələrimiz arasında 
tarixi tellər qismində çıxış edir. 
 57 
Çoxsaylı təmaslarımız münasibətlərimizin inkişafını 
nümayiş etdirir. Sabah Bakıda keçiriləcək IV Yunanıstan–
Azərbaycan biznes-forumu da ikitərəfli iqtisadi və ticari 
münasibətləri təşviq edəcəkdir. Enerji sahəsinə gəldikdə, burada 
əməkdaşlığın bütün məsələlərini, xüsusən də Azərbaycandan 
Türkiyə və Yunanıstan vasitəsilə İtaliyaya qaz boru kəmərinin 
çəkilməsini əhatə edən müzakirələrdə aydın görünən irəliləyişi 
qeyd etmək istəyirəm. 
Yunanıstanın Dövlət Qaz Şirkəti (DEPA) və Azərbaycan 
Dövlət Neft Şirkəti (ARDNŞ) arasında bu gün imzalanmış 
Anlaşma Memorandumu bu istiqamətdə atılan addımdır. Ümid 
edirik ki, memorandum enerji əməkdaşlığımıza yeni təkan 
verəcəkdir. 
Dəniz nəqliyyatı sazişi ölkələrimiz arasında malların dəniz 
yolu ilə daşınmasını artıracaqdır. Daşımalar üzrə dünya nəhəngi 
olan Yunanıstan Azərbaycanın dəniz nəqliyyatının daha da 
inkişafına yardım edə bilər. 
Avropa İttifaqının üzvü olan Yunanıstan hesab edir ki, 
Avropa İttifaqının Qafqaz üzrə « Şərq Tərəfdaşlığı» və Qara 
dəniz əməkdaşlığı kimi təşəbbüsləri və xüsusi elçinin oynadığı 
rol olduqca vacibdir. Biz Assosiasiya sazişi məqsədilə ölkəniz 
və Avropa İttifaqı arasında bu yaxınlarda danışıqların 
başlanmasını alqışlayırıq. Sizin Avropa İttifaqı ilə mü-
nasibətlərinizin inkişafına gəldikdə, ölkəmizin qəti dəstəyinə 
əmin ola bilərsiniz. 
Cənab Prezident, mənə və nümayəndə heyətimə göstərilən 
yüksək qonaqpərvərliyə görə Sizə bir daha təşəkkürümü bildirir, 
Azərbaycan xalqına tərəqqi və firavanlıq arzulayıram.  
 
 
 
 58 
 
 
 
IV AZƏRBAYCAN–YUNANISTAN  
BİZNES-FORUMU 
 
Bakı Biznes Mərkəzi   
 
6 aprel 2011-ci il 
 
Aprelin 6-da Bakı Biznes Mərkəzində Azərbaycan prezi-
denti İlham Əliyevin və Yunanıstan prezidenti Karolos Pa-
pulyasın iştirakı ilə IV Azərbaycan–Yunanıstan biznes-forumu 
keçirilmişdir. 
Dövlətimizin başçısı Yunanıstan prezidenti Karolos Pa-
pulyası qarşıladı. 
Biznes-forumda hər iki ölkədən kənd təsərrüfatı və qida 
sənayesi, səhiyyə və əczaçılıq, enerji, informasiya-kommunika-
siya texnologiyaları, maliyyə, logistika, tikinti və digər sa-
hələrdə fəaliyyət göstərən 250-dək iş adamı iştirak etmişdir. 
İ l h a m   Ə l i y e v:  Hörmətli cənab Prezident! 
Hörmətli qonaqlar! 
Xanımlar və cənablar! 
Bu gün Yunanıstan–Azərbaycan biznes-forumu keçirilir və 
burada Yunanıstan prezidenti iştirak edir. Mən Yunanıstan 
prezidenti cənab Papulyası Azərbaycanda bir daha 
səmimiyyətlə salamlayıram. 
Dünən Yunanıstan prezidentinin Azərbaycana rəsmi səfəri 
başlamışdır. Deyə bilərəm ki, səfər çox uğurlu keçir. 
Apardığımız danışıqlar və imzalanmış sənədlər gələcəkdə iki 
ölkə arasındakı münasibətlərin inkişafına xidmət göstərəcəkdir. 
Yunanıstan ilə Azərbaycan arasındakı əlaqələr yüksək 
səviyyədədir. Prezidentin səfəri və mənim 2009-cu ildə Yu-
nanıstana səfərim siyasi əlaqələrin yüksək səviyyədə olmasını 
göstərir. 
 59 
İqtisadi sahədə qarşılıqlı maraqlar kifayət qədər çoxdur və bu 
biznes-forumun təşkil olunması bunun bariz nümunəsidir. Bu 
birinci dəfə deyil ki, Yunanıstan və Azərbaycanın iş adamları bir 
yerdə tədbir keçirirlər. 2009-cu ildə Yunanıstanda biznes-forum 
təşkil edilmişdir. Ondan əvvəlki dövrdə də belə tədbirlər 
keçirilmişdir. Bu onu göstərir ki, qarşılıqlı maraqlar kifayət 
qədərdir və hesab edirəm ki, bu forumda Yunanıstan iş 
adamlarının fəal iştirakı özlüyündə böyük bir göstəricidir. 
İqtisadi sahədə əməkdaşlığın dərinləşməsi üçün höku-
mətlərarasi birgə Komissiya fəaliyyət göstərir. Bu komissiya 
vaxtaşırı iclaslar, toplantılar keçirir və iqtisadi sahədə əmək-
daşlığın istiqamətlərinin müəyyən edilməsi məsələləri öz həllini 
tapır. Biz istəyirik ki, ölkələrimiz arasındakı iqtisadi əlaqələr 
çoxşaxəli olsun. Prezidentin səfəri çərçivəsində bu məsələlər 
müzakirə olundu və əminəm ki, iş adamları da iqtisadi 
əlaqələrimizin inkişafına öz töhfələrini verəcəklər. 
Maraq doğuran sahələr arasında mən xüsusilə kənd 
təsərrüfatını qeyd etmək istərdim. Yunanıstanın bu sahədə çox 
böyük təcrübəsi vardır. Ölkələrimizin təbii şəraiti bir-birinə 
oxşayır, iqlim, demək olar ki, bir-birinə çox yaxındır. Yu-
nanıstanda kənd təsərrüfatı sahəsində əldə edilmiş nailiyyətlər 
bizim üçün də çox maraqlıdır. Bizdə də kənd təsərrüfatına çox 
böyük diqqət göstərilir və ölkə qarşısında vəzifə qoyulub ki, 
Azərbaycan ərzaq təhlükəsizliyini tam şəkildə daxili resurslar 
hesabına təmin etsin. 
Azərbaycanda bərpa olunan enerji növlərindən istifadə 
sahəsində işlərə başlanması üçün bu yaxınlarda müvafiq 
tapşırıqlar verilmişdir. Yunanıstanda isə bu sahə inkişaf edib və 
bizim üçün maraqlı olar ki, biz onun təcrübəsindən bəhrələnək. 
Hesab edirəm ki, informasiya-kommunikasiya texnologiyaları, 
turizm, nəqliyyat, inşaat sahələrində qarşılıqlı surətdə faydalı 
iqtisadi əlaqələr qurmaq mümkündür. 
Xüsusilə mən energetika, neft-qaz sahəsində əməkdaşlığı 
vurğulamaq istəyirəm. Azərbaycan ilə Yunanıstan arasında bu 
sahədə əməkdaşlıq artıq bir neçə ildir ki, aparılır. 2007-ci ildə 
 60 
Azərbaycan qazı Yunanıstana nəql edilməyə başlamışdır. 
Dünən imzalanmış memoranduma əsasən, bu əlaqələr 
gələcəkdə daha da genişlənəcəkdir. Azərbaycandan Yuna-
nıstana təbii qazın nəqlinin həcminin artırılması məsələləri öz 
həllini tapmalıdır. Gələcəkdə Yunanıstan Azərbaycan qazının 
nəqli üçün tranzit ölkə kimi öz imkanlarını təqdim etməyə 
hazırdır. Azərbaycan yanacaq resurslarını Yunanıstana nəql 
edir. Yəni bu sahədə əməkdaşlığın yaxşı nəticələri var. Hər iki 
tərəf etibarlı tərəfdaşdır və maraqlarımız tam şəkildə üst-üstə 
düşür. 
Biz zəngin qaz potensialımızı tam şəkildə realizə etmək 
üçün, əlbəttə ki, yeni bazarlara çıxmalıyıq və ənənəvi bazarlarda 
mövqemizi möhkəmləndirməliyik. Hesab edirəm ki, Avropanın 
enerji təhlükəsizliyi məsələlərinin həlli üçün Azərbaycanın 
resursları öz rolunu oynaya bilər və bu məsələ ilə bağlı bu ilin 
əvvəlində Avropa İttifaqı ilə Azərbaycan arasında memorandum 
və bəyannamə imzalanmışdır. Azərbaycanın çox böyük qaz 
ehtiyatları vardır. Təsdiq edilmiş ehtiyatlar 2,2 trilyon kubmetr 
səviyyəsindədir. Bu, minimum rəqəmdir. Biz hesab edirik ki, 
real rəqəm bundan artıq olacaqdır. Əminəm ki, gələcəkdə 
aparılacaq kəşfiyyat işləri bunu təsdiqləyəcəkdir. Hazırda 
Azərbaycanda qaz hasilatı 28 milyard kubmetr səviyyəsindədir. 
Bu özlüyündə böyük rəqəmdir. Nəzərə alsaq ki, bizim daxili 
tələbatımız 10-11 milyard kubmetr səviyyəsindədir, ixrac üçün 
hazırda kifayət qədər imkanlar var. Növbəti illərdə on 
milyardlarla dollarla ölçülən investisiyalar qoyulacağını nəzərə 
alsaq, qaz hasilatı ciddi şəkildə artacaqdır. 
Biz Yunanıstan şirkətlərini Azərbaycana dəvət edirik və 
şadam ki, onlar bizim dəvətimizi qəbul ediblər. Azərbaycanda iş 
görmək üçün çox yaxşı investisiya mühiti var, xarici sərmayələr 
dövlət tərəfindən lazımınca qorunur. Adambaşına düşən birbaşa 
xarici sərmayələrin həcminə görə Azərbaycan postsovet 
məkanında, həmişə olduğu kimi, ön sıralardadır. İnvestorlar üçün 
yaradılmış şəraitdən xarici və yerli iş adamları bəhrələnirlər. Təkcə 
keçən il ölkə iqtisadiyyatına 15,5 milyard dollar sərmayə 
 61 
qoyulmuşdur. Bunun 54 faizi daxili, 46 faizi isə xarici 
sərmayələrdir. Bu onu göstərir ki, hətta dünyada hökm sürən 
iqtisadi və maliyyə böhranı zamanı da xarici investorlar 
Azərbaycana sərmayə qoyulmasında maraqlıdırlar. 
Ölkə iqtisadiyyatı sürətlə inkişaf edir. Son 7 ildə ümumi 
daxili məhsul təxminən üç dəfə artmışdır, sənaye istehsalı da 
təxminən üç dəfə artmışdır. Ölkəmizdə 900 mindən artıq yeni iş 
yeri açılmışdır. İqtisadiyyatın şaxələndirilməsi işində çox ciddi 
addımlar atılmış və beləliklə, ölkəmizin dayanıqlı inkişafı təmin 
edilmişdir. Xüsusilə mən 2009–2010-cu illəri qeyd etmək 
istəyirəm. Bu illər tarixdə maliyyə və iqtisadi böhran illəri kimi 
qalacaqdır. Lakin  2009–2010-cu illərdə Azərbaycan 
iqtisadiyyatı 14 faiz artmışdır, bu ilin birinci rübündə də artım 
müşahidə olunur.  
Azərbaycan şirkətləri xarici bazarlara çıxırlar. Bu bizim 
dövlət siyasətimizdir və dövlət bu təşəbbüsü irəli sürübdür. Mən 
şadam ki, şirkətlərimiz buna qoşulublar. Həm dövlət, həm özəl 
şirkətlərimiz xaricdə sərmayə qoymağa başlamışdır. Xaricdə 
sərmayə qoyuluşu üçün başlıca şərt bu ölkələrlə Azərbaycan 
arasında olan siyasi əlaqələrdir. Yunanıstan bizim üçün dost 
ölkədir, əlaqələrimiz yüksək səviyyədədir. Prezidentin səfəri bu 
dostluğu daha da möhkəmləndirir və belə olan halda, 
Azərbaycan şirkətlərinin Yunanıstanda sərmayə qoyması üçün 
çox yaxşı şərait var. 
Mən hesab edirəm ki, biznes-forum çərçivəsində bütün 
məsələlər müzakirə olunacaqdır. Biz Yunanıstan şirkətlərinə 
Azərbaycanda iş görmək üçün bütün şəraiti yaradacağıq, Azər-
baycan şirkətləri də Yunanıstanın imkanlarından bəhrə-
lənəcəklər. 
Cənab Prezident, mən Sizi və nümayəndə heyətinizi Azər-
baycanda bir daha salamlayıram. Sizin ölkəmizə səfəriniz 
münasibətlərimizin inkişafında mühüm mərhələyə çevrilib və 
bizim əlaqələrimizə çox güclü təkan verəcəkdir. Həm siyasi, 
iqtisadi, mədəni əlaqələrdə, həm də insanlar arasındakı 
əlaqələrdə – yəni bütün bu istiqamətlərdə biz yalnız müsbət 
 62 
meyilləri görürük və əminəm ki, səfərdən sonra bu meyillər 
daha da güclənəcəkdir. 
Bir daha Sizi Azərbaycanda salamlayıram, xoş gəlmisiniz! 
K a r o l o s   P a p u l y a s: Cənab Prezident! 
Xanımlar və cənablar! 
Biznes-forumda olmağımdan çox məmnunam. Bu tədbir 
ölkələrimiz arasında ikitərəfli iqtisadi əlaqələrin yüksək səviy-
yədə olduğunu göstərir. Azərbaycan Qafqazda mühüm coğrafi 
məkanda yerləşir və xüsusilə bu regionda mühüm rol oynayır. 
2009-cu ildə mən böyük məmnuniyyətlə prezident Əliyevi 
Afinada keçirilmiş biznes-forum çərçivəsində salamladım və 
həmin vaxtdan etibarən yunan şirkətləri, yunan biznes adamları 
açılan bu imkanlardan istifadə etmək qərarına gəldilər. Onlar öz 
azərbaycanlı həmkarları ilə əlaqə yaratdılar. Biznes-forum 
uğurla keçdi və bu bizim ticari münasibətlərimizə də böyük 
təkan verdi. 
Hesab edirəm ki, ikitərəfli iqtisadi və ticari münasibətlərimiz 
baxımından görüləcək işlər hələ çoxdur. Biz çalışmalıyıq ki, bu 
əlaqələri daha da gücləndirək. Xüsusən də Yunanıstan 
iqtisadiyyatının ixraca işləyən sektorlarının, yəni ərzaq 
məhsullarının, tikinti materiallarının, kosmetika və əczaçılıq 
məhsullarının ixracını daha da təşviq etməklə əməkdaşlığımızı 
quraq. 
Bugünkü tədbirdə 21 yunan şirkəti təmsil olunmuşdur. Bu 
onu göstərir ki, ikitərəfli əlaqələrimizdə, əməkdaşlığımızda 
böyük potensial mövcuddur. Biz çox şadıq ki, Azərbaycan, 
Azərbaycanın iş adamları bir çox layihələrdə bizim tərəf-
daşlarımızdır. Hesab edirik ki, enerji, ətraf mühitin qorunması, 
telekommunikasiya, konsaltinq və bir çox digər sahələrdə 
uğurlar qazanmaq olar. Yunanıstanda ərzaq sənayesi, tikinti 
materialları, əczaçılıq sahələrində işlər görülə bilər. 
Enerji sektoru bizim təşəbbüslərimizin ən önündə gedən bir 
sektor olmalıdır və ola da bilər. Hesab edirik ki, bundan sonra 
neftayırma zavodları sahəsində müəyyən birgə layihələri həyata 
keçirə bilərik. Bu bizim münasibətlərimizi daha da gücləndirər və 
 63 
bu əməkdaşlıqdan irəli gələrək, digər sahələrdə də 
iqtisadiyyatlarımızı möhkəmləndirəcək birgə layihələri həyata 
keçirə bilərik. 
Cənab Prezident! 
Xanımlar və cənablar! 
Qlobal maliyyə böhranı çox ağır fəsadları ilə bizim 
hamımızın yadında qaldı və beləliklə, biz çox ciddi tədbirlər 
görməyə məcbur olduq. Bu bizim xərclərimizi də çox böyük 
həcmdə artırdı və əslində, iqtisadiyyata əsaslı surətdə təsir idi. 
Təbii ki, biz öz vergi sistemimizdə müəyyən dəyişikliklərin 
edilməsi və xüsusən də ölkəmizin müqayisəli baxımdan daha 
potensial sahələrinin yenidən strukturlaşdırılması işlərinin 
görülməsi sayəsində müəyyən addımları ata bildik. Bundan 
əlavə, qəbul edilmiş yeni qanunlar, daha təkmilləşdirilmiş 
qanunvericilik bazası böhranın təsirlərinin qarşısının 
alınmasında yardımçı oldu. İnfrastruktur layihələrinə gəldikdə, 
biz xüsusən turizm sahəsində yeni imkanların yaradılmasını 
qərara aldıq. Cənab Prezident, mən ümid edirəm ki, bu biznes-
forumdan sonra Azərbaycanın biznes dairələri daha da 
həvəslənib Yunanıstan bazarına daxil olaraq öz sözünü deyəcək 
və çox faydalı biznes əlaqələri qurub işbirliyi yaradacaqlar. 
Mən qətiyyətlə inanıram ki, bu biznes-forum Azərbaycan ilə 
Yunanıstan arasında olan iqtisadi və ticari münasibətləri daha 
da gücləndirəcəkdir. 
Mən biznes əlaqələrinizdə sizə böyük uğurlar arzulayıram. 
Çox sağ olun. 
 64 
 
 
 
AVROPA ŞURASININ SABİQ BAŞ KATİBİ, 
DÜNYA İCTİMAİ FORUMUNUN BEYNƏLXALQ 
ƏLAQƏLƏNDİRMƏ KOMİTƏSİNİN  
SƏDRİ VALTER ŞVİMMER İLƏ GÖRÜŞ 
 
Prezident sarayı  
 
6 aprel 2011-ci il 
 
Azərbaycan Respublikasının Prezidenti İlham Əliyev aprelin 
6-da Avropa Şurasının sabiq Baş katibi, Dünya İctimai 
Forumunun Beynəlxalq Əlaqələndirmə Komitəsinin sədri Valter 
Şvimmeri qəbul etmişdir. 
Valter Şvimmer Azərbaycanda keçiriləcək Dünya Mədəniy-
yətlərarası Dialoq Forumunda iştirakından məmnunluq hissi 
keçirdiyini bildirdi. Bakıya hər səfərində böyük quruculuq 
işlərinin şahidi olduğunu vurğulayan Valter Şvimmer bunu 
Azərbaycanın davamlı iqtisadi inkişafının göstəricisi kimi 
dəyərləndirdi. 
Dünya Mədəniyyətlərarası Dialoq Forumunun əhəmiyyətinə 
toxunan dövlətimizin başçısı forumda çoxlu sayda ölkələri 
təmsil edən nümayəndələrin iştirakını qeyd edərək, Azər-
baycanın çox mötəbər beynəlxalq tədbirlərin keçirildiyi bir mə-
kana çevrildiyini vurğuladı. Prezident İlham Əliyev Azər-
baycanın iqtisadi sahədə böyük uğurlar qazandığını, bu inki-
şafın paytaxtı və bütün regionları əhatə etdiyini bildirdi. 
 
 
 65 
 
 
 
KRANS MONTANA FORUMUNUN TƏSİSÇİSİ VƏ 
PREZİDENTİ JAN POL KARTERON İLƏ GÖRÜŞ 
 
Prezident sarayı   
 
6 aprel 2011-ci il 
 
Azərbaycan Respublikasının Prezidenti İlham Əliyev 
aprelin 6-da Krans Montana Forumunun təsisçisi və prezidenti 
Jan Pol Karteronu qəbul etmişdir. 
Jan Pol Karteron xalqımızın ümummilli lideri Heydər Əliyev 
ilə görüşlərini məmnunluqla xatırlatdı. O, ölkəmizlə və 
xalqımızla bağlı xoş təəssüratlarını dövlətimizin başçısına 
çatdırdı. Azərbaycanda keçiriləcək Ümumdünya Mədəniyyət-
lərarası Dialoq Forumunda iştirak edəcəyini deyən Jan Pol 
Karteron bu tədbirin beynəlxalq əməkdaşlığın genişləndirilməsi 
baxımından əhəmiyyətini vurğuladı. 
Bakıda keçiriləcək Ümumdünya Mədəniyyətlərarası Dialoq 
Forumunun önəmini vurğulayan prezident İlham Əliyev 
forumun sivilizasiyalararası əməkdaşlığın möhkəmləndirilmə-
sinə, xalqların bir-birinə daha da yaxınlaşmasına töhfə verə-
cəyinə əminliyini bildirdi. 
 
 66 
 
 
 
ÜMUMDÜNYA MƏDƏNİYYƏTLƏRARASI 
DİALOQ FORUMUNDA İŞTİRAK EDƏN  
XARİCİ ÖLKƏLƏRİN VƏ BEYNƏLXALQ 
TƏŞKİLATLARIN YÜKSƏK SƏVİYYƏLİ 
NÜMAYƏNDƏLƏRİ İLƏ GÖRÜŞ 
 
«Gülüstan» sarayı  
 
7 aprel 2011-ci il 
 
Mədəniyyətlərarası dialoqa həsr olunan forumda iştirak 
etmək üçün «Gülüstan» sarayına gələn Azərbaycan prezidenti 
İlham Əliyev və xanımı Mehriban Əliyeva bu mötəbər bey-
nəlxalq tədbirdə iştirak edən xarici ölkələrin və beynəlxalq 
təşkilatların yüksək səviyyəli nümayəndələri ilə görüşmüşlər. 
Görüşdə mədəniyyətlərarası dialoqa həsr olunan Ümum-
dünya Forumunun əhəmiyyəti qeyd olundu, Azərbaycanın bu 
prosesdə fəal iştirakının məmnunluq doğurduğu bildirildi. 
 
 
 
 
 
 
 
 
 
 
 
 
 
 
 67 
 
 
 
 
ÜMUMDÜNYA MƏDƏNİYYƏTLƏRARASI 
DİALOQ FORUMUNUN AÇILIŞINDA NİTQ  
 
«Gülüstan» sarayı  
 
7 aprel 2011-ci il 
 
Hörmətli xanımlar və cənablar! 
Əziz qonaqlar! 
Mən sizin hamınızı ürəkdən salamlayıram. Forumun 
iştirakçılarına Azərbaycana «Xoş gəlmisiniz!» – deyirəm. 
Mədəniyyətlərarası forumun Azərbaycanda keçirilməsi 
böyük əhəmiyyət kəsb edir. Mən çox şadam ki, bizim qo-
naqlarımız dəvətimizi qəbul edib Azərbaycana gəlmişlər və 
hesab edirəm ki, bu gün, sabah çox səmimi, açıq şəkildə geniş 
fikir mübadiləsi aparılacaqdır. Ümid edirəm ki, forumun 
nəticələri çox müsbət olacaq və mədəniyyətlərarası dialoqun 
inkişafı üçün yeni imkanlar yaranacaqdır. 
Təsadüfi deyil ki, bu forum məhz Azərbaycanda keçirilir. İki 
ildən artıqdır ki, «Bakı prosesi» gedir. «Bakı prosesi»nin təməli 
Azərbaycanda qoyulmuşdur. 2008-ci ildə Avropa Şurasına üzv 
olan ölkələrin mədəniyyət nazirlərinin toplantısında Azərbaycan 
tərəfindən islam ölkələrinin nümayəndələri dəvət olunmuş və 
birgə keçirilmiş tədbirdə çox səmimi və açıq fikir mübadiləsi 
                                            
      Цмумдцнйа Мядяниййятлярарасы Диалог Форумунун сессийа-
сында АШПА-нын сядри Мювлуд  Чавушоьлу, ИСЕСКО-нун Баш 
директору Ябдцлязиз бин Осман ял-Тцвейcри,ЙУНЕСКО-нун Стра-
тежи планлашдырма цзря Баш директорунун мцавини Щанс Д 
Орвил, БМТ-нин Сивилизасийалар Алйансы Катибинин иърачы 
директору Марк Суср вя Кранс Монтана Форумунун тясисчиси вя 
президенти Жан Пол Кертерон чыхыш етдиляр. 
 68 
aparılmışdır. O tədbirin sonunda «Bakı Bəyannaməsi» qəbul 
edilmişdir. İlk dəfə olaraq, bu formatda beynəlxalq tədbir 
keçirilmişdir. 2009-cu ildə isə İslam Konfransı Təşkilatına üzv 
olan ölkələrin mədəniyyət nazirlərinin Bakıda keçirilmiş 
toplantısına Avropa ölkələrinin nümayəndələri dəvət olunmuş 
və bir daha bu formatda görüş keçirilmişdir. Keçən il Bakıda 
dünya dinləri liderlərinin zirvə görüşü keçirilmişdir. Həmin 
zirvə görüşünün çox böyük əhəmiyyəti olmuşdur və o top-
lantının müsbət nəticələrini biz bu gün də görürük. 
Bu il – 2011-ci ildə Ümumdünya Mədəniyyətlərarası Dialoq 
Forumu Bakıda keçirilir. Payızda isə Azərbaycanda  I Beynəlxalq 
humanitar forum keçiriləcəkdir. Bu tədbirlər onu göstərir ki, 
güclü iradə olan yerdə mədəniyyətlərarası dialoqun məzmunu 
da dolğun olur və bu görüşlər xalqları bir-birinə daha da 
yaxınlaşdırır və bizi daha da birləşdirir. Bizim niyyətimiz 
bundan ibarətdir. 
Biz istəyirik ki, bütün xalqlar, bütün dinlərin nümayəndələri 
bir-biri ilə sıx təmasda olsunlar, problemləri açıq şəkildə 
müzakirə etsinlər, öz fikirlərini bildirsinlər. Bakı, Azərbaycan 
belə mötəbər tədbirlərin keçirilməsi üçün artıq ənənəvi bir 
məkana çevrilmişdir. Bunun həm coğrafi, həm tarixi, həm də 
mədəni əsasları vardır. Əsrlər boyu Azərbaycanda bütün 
xalqlar, bütün dinlərin nümayəndələri bir ailə kimi yaşamışlar. 
İctimai-siyasi quruluşdan asılı olmayaraq, heç vaxt 
Azərbaycanda milli, ya dini zəmində nəinki qarşıdurma, heç 
anlaşılmazlıq da olmamışdır. Bütün dövrlərdə Azərbaycanda 
xalqlar bir ailə kimi yaşamışlar, onları həmişə dostluq 
münasibətləri bağlamışdır. Biz çox şadıq ki, indi, Azərbaycanın 
müstəqil ölkə kimi inkişaf etdiyi dövrdə bu müsbət meyillər 
daha da güclənir. 
 Azərbaycanda din azadlığı, vicdan azadlığı tam şəkildə 
bərqərar olunubdur. Müstəqillik dövründə dövlət tərəfindən 
yüzlərlə dini abidə – məscidlər, kilsələr, sinaqoqlar tikilib və 
təmir edilmişdir və bu proses indi də davam edir. 
 69 
Yəni Azərbaycanda milli və dini dözümlülüyün, tolerantlığın 
yüksək səviyyədə olması artıq faktdır və bu bizim güc 
mənbəyimizdir. Hər bir cəmiyyətin gücü onun dini və milli 
müxtəlifliyindədir. Biz tam əminik ki, dini və milli amildən asılı 
olmayaraq, istənilən cəmiyyətdə normal münasibətlər qurmaq 
mümkündür. Əlbəttə, bunun üçün ənənələr və dövlət siyasəti də 
lazımi səviyyədə aparılmalıdır. Azərbaycanda hər iki amil 
mövcuddur. Həm tarixi keçmişimiz bugünkü şəraiti bizim üçün 
yaradır, həm də bu sahədə dövlət siyasətimiz birmənalıdır. Bir 
daha demək istəyirəm ki, bizim gücümüz birliyimizdədir. Milli 
və dini mənsubiyyətindən asılı olmayaraq, Azərbaycanda 
yaşayan hər bir kəs bizim dəyərli vətəndaşımızdır. Mən şübhə 
etmirəm ki, Azərbaycanda milli və dini dözümlülük məsələləri 
bundan sonra da uğurla öz həllini tapacaq, Azərbaycan 
vətəndaşları bundan sonra da bir ailə kimi yaşayacaqlar. 
İstəyirik ki, ölkəmizdə yaranmış bu təcrübə öyrənilsin, başqa 
ölkələr üçün də maraq doğursun. Çünki bu, həqiqətən nadir bir 
təcrübədir və «Bakı prosesi»nin başlanması və uğurla davam 
etdirilməsi onu göstərir ki, ortaya siyasi iradə qoyulduqda 
məqsədə nail ola bilirik. 
Ümid edirəm ki, Mədəniyyətlərarası Dialoq Forumu ənənəvi 
xarakter alacaqdır. Əminəm ki, hər bir belə tədbir böyük məna 
daşıyır. Nəzərə alsaq ki, bugünkü tədbirin çox dəqiq və konkret 
nəticələri olacaq, insanlar arasında dostluq, mehriban qonşuluq 
əlaqələrini daha da gücləndirəcəkdir. 
Azərbaycan islam dünyasının tərkib hissəsidir. İslam bizim 
dinimizdir, islam dəyərləri, milli dəyərlər bizim üçün çox 
əzizdir. Müstəqillik dövründə Azərbaycan çox böyük və uğurlu 
yol keçmişdir. Müstəqillikdən əvvəlki dövrdə milli 
mənsubiyyətimizi, milli xarakterimizi qoruyub saxlamaq üçün 
bizim tariximiz, mədəniyyətimiz, dilimiz, dinimiz müstəsna rol 
oynamışdır. 
Azərbaycan İslam Konfransı Təşkilatının üzvüdür və mü-
səlman ölkələri ilə bizim çox sıx əlaqələrimiz vardır. 2009-cu 
ildə Bakı İslam mədəniyyətinin paytaxtı elan edilmişdi. 2018-ci 
 70 
il üçün isə bu şərəfli ada Azərbaycanın qədim şəhəri Naxçıvan 
layiq görülmüşdür. 
Azərbaycan bütün dövrlərdə Qərb dünyasına da çox bağlı, 
çox yaxın olubdur. Müsəlman Şərqində ilk demokratik 
respublika 1918-ci ildə Azərbaycanda yaradılmışdır. Müsəlman 
Şərqində ilk teatr məhz Azərbaycanda yaranmış, ilk opera 
burada səhnəyə qoyulmuşdur. 
Qadınların səs vermək hüququ müsəlman aləmində ilk dəfə 
məhz Azərbaycanda təmin edilmişdir. Yəni bizdə dünyəvi 
dövlətin bu ənənələri var, baxmayaraq ki, uzun illər, əsrlər boyu 
Azərbaycan müstəqillikdən məhrum edilmişdi. Buna 
baxmayaraq, qısamüddətli müstəqil həyatımız o qədər güclü 
ənənələr qoymuşdur ki, bunlar bu gün də yaşayır və cəmiy-
yətimizin inkişafı üçün o ənənələrin müstəsna rolu var. 
Azərbaycan Avropa Şurasının üzvüdür. İslam Konfransı 
Təşkilatının və Avropa Şurasının üzvlərinin sayı yüzdən 
artıqdır. Yəni bu özlüyündə nadir bir təcrübədir. Təsadüfi deyil 
ki, mədəniyyətlərarası dialoqun keçirilməsi üçün məhz 
Azərbaycan həm coğrafi, həm tarixi baxımdan, həm bugünkü 
reallıqlar baxımından mərkəzə çevrilir. Biz bunu çox 
alqışlayırıq. Bizim qonaqlarımız, Azərbaycana xoş münasibət 
bəsləyən, bu gün forumda iştirak edən bütün qonaqlar Bakının 
bu sahədə mərkəzə çevrilməsi üçün öz dəstəyini vermiş olurlar. 
Ölkəmiz 20 ilə yaxındır ki, müstəqil həyat yaşayır. Bu illər 
ərzində dövlətçiliyimizin əsasları qoyulmuşdur. Azərbaycanda 
hüquqi dövlət quruculuğu prosesi uğurla gedir, iqtisadi və siyasi 
islahatlar uğurla aparılır. Ölkəmiz müstəqillik dövründə böyük 
və şərəfli yol keçmişdir. Bu gün bütün qonşularımızla gözəl, 
səmimi münasibətlərimiz var. Biz bütün ölkələrlə qarşılıqlı 
maraqlar, qarşılıqlı hörmət əsasında qurulmuş ikitərəfli və 
çoxtərəfli münasibətlərimizin inkişafında maraqlıyıq. 
Azərbaycanda hökm sürən sabitlik və müşahidə olunan inkişaf 
ölkəmizi gücləndirir. Son illərdə Azərbaycan dünya miqyasında 
iqtisadi inkişaf baxımından ən sürətlə inkişaf etmiş ölkə olmuşdur. 
Son 7 ildə ölkə iqtisadiyyatı təxminən üç dəfə artmış, sosial 
 71 
proqramlar uğurla icra edilmişdir. İnsanların yaşayış səviyyəsi 
artır. Ölkədə böyük infrastruktur layihələri həyata keçirilir. Bu gün 
Azərbaycan müstəqil ölkə kimi, tam şəkildə özünü təmin edir və 
şübhə etmirəm ki, bizim uğurlu inkişafımız gələcəkdə də özünü 
göstərəcəkdir. Bütün iqtisadi və siyasi islahatlarla bərabər, 
ölkəmizin güclənməsi sahəsində görülmüş işlərlə bərabər, 
cəmiyyətdə mövcud olan ab-hava, hökm sürən meyillər bizi daha 
da gücləndirir. Millətlərarası münasibətlər xüsusi əhəmiyyət 
daşıyır. Bu, bütün dövrlərdə belə olmuşdur. Xüsusilə də indiki 
zəmanədə bu məsələlərə xüsusi diqqət verilməlidir. Mən hesab 
edirəm ki, hər bir cəmiyyətdə, hər bir dövlətdə bu məsələ ilə bağlı 
çox geniş proqramlar icra olunmalıdır. Siyasət düzgün 
aparılmalıdır. Yenə də deyirəm, Azərbaycandakı milli və dini 
dözümlülük bizim tarixi ənənələrimizə əsaslanır. Bu, cəmiyyətin 
tələbidir. Eyni zamanda, düzgün dövlət siyasəti aparılmasa, bu 
işlər lazımi səviyyədə təşkil oluna bilməz. Hər bir cəmiyyətdə 
düzgün siyasət aparılmalıdır. İnsanlar bir-birinə daha da yaxın 
olmalıdır, dini zəmində qarşıdurmaya yol verilməməlidir. Hər bir 
məsuliyyətli iqtidar bu məsələlərə çox böyük həssaslıqla 
yanaşmalıdır. Bəzi hallarda süni şəkildə yaradılmış problemlər 
aradan qaldırılmalıdır. Bəzi hallarda təxribat xarakterli addımlar, 
hərəkətlər daha da böyük faciələrə gətirib çıxarır. 
Yəni hər bir məsuliyyətli siyasətçi, ictimai xadim, vətəndaş 
öz əməyi ilə, öz sözü ilə müsbət meyilləri gücləndirməlidir. Bu 
gün dünyada qloballaşma haqqında, mədəniyyətlərarası dialoq 
haqqında, multikulturalizm haqqında geniş diskussiyalar 
aparılır. Mən bunu müsbət hal kimi qiymətləndirirəm. Çünki bu 
məsələlər ətrafında daim fikir mübadiləsi aparılmalıdır. Ancaq 
bir məqsədlə – necə edək ki, xalqlar bir-birinə daha da yaxın 
olsunlar, necə edək ki, dünyada dini zəmində qarşıdurma 
olmasın, xalqlar, sivilizasiyalararası məsələlər müsbət 
istiqamətdə inkişaf etsin. Qarşılıqlı inam artsın, qarşılıqlı 
hörmət artsın. Başqa dinin nümayəndələrinə hörmət, başqa 
dinin tarixi və dini abidələrinə hörmət, ilk növbədə öz dininə 
olan hörmətin əlamətidir. Bizim gücümüz milli və dini 
 72 
müxtəlifliyimizdədir. Biz Azərbaycanda bunu belə başa 
düşürük. Ona görə hər bir yerdə bu məsələlərə xüsusi diqqət 
göstərilməlidir. Azərbaycanın həm keçmiş dövrdəki, həm də 
artıq 20 illik müstəqillik təcrübəsi onu göstərir ki, multikul-
turalizmin çox müsbət nəticələri var. Multikulturalizmə qarşı 
çıxış edənlər bu məsələni daha da geniş təhlil etməlidirlər. 
Müsbət təcrübəyə malik olan ölkələrin təcrübəsi öyrənilməlidir. 
Əgər bu gün multikulturalizmə qarşı müəyyən fikirlər 
səslənirsə, sual verilməlidir: bəs bunun əvəzinə nə təklif olunur? 
Özünütəcridmi? Yoxsa, başqa dinlərin nümayəndələrinə qarşı 
ayrı-seçkilikmi? 
Bunlar çox ciddi məsələlərdir və böyük müzakirəyə ehtiyac 
var. Biz çalışırıq ki, forum çərçivəsində bu məsələlər ətrafında 
fikir mübadiləsi aparılsın, təkliflər verilsin. Təkliflər sadəcə 
olaraq, şüar xarakteri daşımasın, artıq mövcud olan təcrübəyə 
əsaslansın. Harada problemlər varsa, o problemlər aşkarlanmalı, 
aradan qaldırılmalıdır. Əgər biz hamımız millətlərarası, 
dinlərarası münasibətlərin sağlam zəmində qurulmasını 
istəyiriksə.  Çünki buna böyük ehtiyac var. Xüsusilə indiki 
zəmanədə. Qloballaşan dünyada informasiya mübadiləsi daha 
da sürətlə aparılır. İstənilən yerdə deyilən söz dərhal dünyaya 
yayılır, düşünülməmiş, yaxud da təxribat xarakterli hər hansı bir 
addım dərhal adekvat reaksiya ilə üzləşir. Ona görə bu 
məsələlər, məsuliyyət, xoş niyyət və müsbət təcrübə əsasında 
aparılan siyasət xüsusi əhəmiyyət daşıyır. 
Mən heç də demək istəmirəm ki, Azərbaycanda bütün işlər 
ən yüksək səviyyədə görülür. Əlbəttə ki, cəmiyyətdə problemlər 
var, çətinliklər var. Biz müstəqillik dövründə böyük yol 
keçmişik. Yolumuz çox çətin olub, biz müharibə də görmüşük, 
işğal da görmüşük. Torpaqlarımız hələ də işğal altındadır. 
Beynəlxalq təşkilatların qətnamələrinə baxmayaraq, Ermənistan 
hələ də Azərbaycanın beynəlxalq birlik tərəfindən tanınmış 
torpaqlarını işğal altında saxlayır. 
Bizə qarşı etnik təmizləmə siyasəti aparılmışdır. Bir mil-
yondan çox azərbaycanlı öz doğma torpağından qaçqın-köçkün 
 73 
düşmüşdür. Birləşmiş Millətlər Təşkilatı Təhlükəsizlik Şurası-
nın 4 qətnaməsi icra edilmir. Baxmayaraq, orada göstərilib ki, 
işğalçı qüvvələr Azərbaycanın zəbt edilmiş torpaqlarından 
çıxarılmalıdır. İslam Konfransı Təşkilatı, Avropa Şurası, 
Avropa parlamenti, ATƏT də oxşar qətnamə və qərarlar qəbul 
etmişdir. Ancaq əfsuslar olsun ki, hələ də işğal davam edir. Biz 
ümid edirik ki, danışıqlar prosesi müsbət nəticə verəcək, 
Azərbaycanın ərazi bütövlüyü bərpa olunacaq və işğaldan 
əziyyət çəkən soydaşlarımız öz doğma torpaqlarına 
qayıdacaqlar. Biz müstəqilliyimizin ilk illərində vətəndaş 
müharibəsini də görmüşük. Böyük çətinliklə əldə edilmiş 
müstəqillik faktiki olaraq əldən gedirdi və vətəndaş müharibəsi 
ölkəmizi uçurum kənarına qoymuşdu. Biz iqtisadi tənəzzül 
görmüşük, inflyasiya min faizlərlə ölçülürdü, sənaye istehsalı, 
demək olar ki, iflic vəziyyətə düşmüşdü. Ölkədə qanunsuz 
silahlı birləşmələr fəaliyyət göstərirdi. Bütün bunlar müstəqillik 
dövrünün ilk illərinə təsadüf edən hadisələrdir. Azərbaycan 
xalqının yaddaşı çox möhkəmdir, biz o illəri xatırlayırıq. 
Bu gün Azərbaycan sürətlə inkişaf edən, sabit ölkədir. 
İqtisadi cəhətdən tam şəkildə öz daxili resurslarına arxalanır. 
Azərbaycan siyasi cəhətdən müasir inkişaf yolunu seçmiş bir 
ölkədir, güclü milli ənənələr üzərində müasir dünyəvi dövlət 
qurulur. Bütün azadlıqlar var, insanlar təhlükəsizlik şəraitində 
yaşayırlar. Son 7 ildə 900 mindən artıq iş yeri açılmışdır və 
işsizliyin, demək olar ki, əsas hissəsi aradan qaldırılmışdır. Son 
7 ildə yoxsulluq şəraitində yaşayanların sayı 4,5 dəfə 
azalmışdır. Yəni ölkədə aparılan iqtisadi islahatlar, siyasi 
islahatlar və sosial ədalət siyasəti, bax, bu vəziyyətə gətirib 
çıxarmışdır. 
Bizim müstəqillik tariximiz qısa olsa da, özlüyündə bir 
göstəricidir. Dağılmış vəziyyətdə olan, demək olar ki, parça-
lanan ölkədən bu gün müasir, inkişaf edən və bölgədə öz rolunu 
artıran ölkəyə çevrilmişik. Bunu Azərbaycan xalqı edibdir. 
Azərbaycan xalqının istedadı, zəhməti hesabına buna nail 
olmuşuq. Bu gün biz təkcə ölkədaxili məsələlərlə məşğul 
 74 
deyilik və bu forumun keçirilməsi daha çox beynəlxalq məna 
daşıyır. Sadəcə, biz istəyirik ki, Bakıda keçirilən və gələcəkdə 
keçiriləcək belə mötəbər tədbirlər ənənəvi xarakter alsın və 
burada müzakirə edilən və ediləcək məsələlər müsbət nəticəyə 
gətirib çıxartsın. 
Bu foruma gəlmiş bütün qonaqları səmimiyyətlə salamlayıram. 
Bir daha sizə öz minnətdarlığımı bildirmək istəyirəm ki, bu gün 
bizimlə bərabərsiniz. Forumun iştirakçılarının əksər hissəsi ilk 
dəfədir ki, Azərbaycana gəlir. Hesab edirəm ki, sizin üçün də 
ölkəmizlə tanışlıq maraqlı olacaqdır. Mən foruma uğurlar 
arzulayıram. Ümid edirəm ki, forumun çox gözəl nəticələri olacaq 
və belə mötəbər tədbirlər gələcəkdə Azərbaycanda ənənəvi olaraq 
keçiriləcəkdir.  
 75 
 
 
 
AVROPA ŞURASI PARLAMENT 
ASSAMBLEYASININ SƏDRİ MÖVLUD 
ÇAVUŞOĞLU İLƏ GÖRÜŞ 
 
Prezident  sarayı   
 
7 aprel 2011-ci il 
 
Azərbaycan Respublikasının Prezidenti İlham Əliyev 
aprelin 7-də Avropa Şurası Parlament Assambleyasının sədri 
Mövlud Çavuşoğlunu qəbul etmişdir. 
Ümumdünya Mədəniyyətlərarası Dialoq Forumunda iştira-
kından məmnunluğunu bildirən Avropa Şurası Parlament As-
sambleyasının sədri Mövlud Çavuşoğlu forumun çox önəmli 
olduğunu və bu cür tədbirlərin Avropa Şurası ilə əməkdaşlıq 
məsələlərinə böyük dəstək verdiyini vurğuladı. 
Dövlətimizin başçısı Avropa Şurası Parlament Assamble-
yasının sədri Mövlud Çavuşoğlunun Ümumdünya Mədəniy-
yətlərarası Dialoq Forumunda iştirakının önəmini vurğuladı. 
Bu cür beynəlxalq tədbirlərin ardıcıl olaraq keçirilməsinin va-
cibliyini bildirən prezident İlham Əliyev forumun həm bölgə, 
həm də Avropa və dünya üçün əhəmiyyətini qeyd etdi. 
Görüşdə Azərbaycan ilə Avropa Şurası Parlament As-
sambleyası arasında uğurlu əməkdaşlığın bundan sonra da 
genişlənəcəyinə əminlik ifadə olundu. 
 
 
 76 
 
 
 
YUNESKO-nun KEÇMİŞ BAŞ DİREKTORU 
KOİŞİRO MATSUURA İLƏ GÖRÜŞ 
 
Prezident sarayı  
 
7 aprel 2011-ci il 
 
Azərbaycan Respublikasının Prezidenti İlham Əliyev 
aprelin 7-də YUNESKO-nun keçmiş Baş direktoru Koişiro 
Matsuuranı qəbul etmişdir. 
Ümumdünya Mədəniyyətlərarası Dialoq Forumunun əhə-
miyyətini vurğulayan dövlətimizin başçısı Bakının artıq beynəl-
xalq səviyyəli mötəbər tədbirlərin keçirildiyi bir məkana çev-
rildiyini dedi. Prezident İlham Əliyev YUNESKO-nun keçmiş Baş 
direktoru Koişiro Matsuura ilə görüşlərini və Bakıda Novruz 
bayramını birlikdə qeyd etmələrini xatırladaraq onun forumda 
iştirakının önəmini vurğuladı. 
Ümumdünya Mədəniyyətlərarası Dialoq Forumuna dəvət 
olunduğuna görə minnətdarlığını bildirən Koişiro Matsuura 
sivilizasiyalararası əməkdaşlığın genişlənməsində forumun əhə-
miyyətini qeyd etdi. 2009-cu ildə Novruz bayramı münasibətilə 
Bakıda təşkil olunan mərasimlərdə iştirak etməsini məmnunluqla 
xatırladan Koişiro Matsuura həmin şənliklərin onda böyük 
təəssürat yaratdığını dedi. 
 
 
 
 77 
 
 
 
ÜMUMRUSİYA DÖVLƏT TELERADİO 
VERİLİŞLƏRİ YAYIM ŞİRKƏTİNİN  
«ROSSİYA-24» RUSİYA İNFORMASİYA 
TELEKANALINA MÜSAHİBƏ 
 
Bakı  
 
8 aprel 2011-ci il 
 
Aprelin 8-də Azərbaycan Respublikasının Prezidenti 
İlham Əliyev Ümumrusiya Yayım Şirkətinin «Rossiya-24» 
Rusiya informasiya telekanalına müsahibə vermişdir. 
    M ü x b i r: Hər vaxtınız xeyir, cənab Prezident! 
    İ l h a m  Ə l i y e v: Hər vaxtınız xeyir. 
    S u a l: Rusiya ilə Azərbaycan arasında ikitərəfli 
münasibətlər haqqında soruşmaq istərdim. Bu münasibətlər 
kifayət qədər uğurla inkişaf edir. Siz özünüz üçün nəyi qeyd 
etmək istərdiniz? Bu il üçün hansı layihələr, hansı işlər 
planlaşdırılmışdır? 
İ l h a m  Ə l i y e v: Bizim münasibətlər çox dinamik, ar-
dıcıl və səmərəli inkişaf edir. Dövlət başçıları səviyyəsində 
siyasi əlaqələr çox yüksək səviyyədədir, mütəmadi olaraq 
qarşılıqlı səfərlər həyata keçirilir. Biz daim əlaqə saxlayırıq və 
qəbul etdiyimiz qərarlar real səmərə verir. Biz – hər iki tərəf 
haqlı olaraq münasibətlərimizi strateji tərəfdaşların 
münasibətləri kimi səciyyələndiririk. Biz qonşuyuq. Biz həmişə 
mehriban qonşuluq və dostluq prinsipləri üzrə yaşamışıq. Əsrlər 
boyu birlikdə, yanaşı yaşamışıq və çox vacibdir ki, 
Azərbaycanın müstəqil dövlət kimi təşəkkül tapdığı dövrdə bu 
müsbət meyillər qorunub saxlanmış və artırılmışdır. 
İqtisadi sahədə əlaqələrimiz möhkəmlənir. Böhran dövründə 
bizdə əmtəə dövriyyəsi bir qədər azalmışdı, lakin indi onu 
 78 
kompensasiya edirik və əmtəə dövriyyəsinin strukturu 
yaxşılaşır. Ticari münasibətlər baxımından Rusiya bizim mallar 
üçün bir bazar kimi, bizdə  çox böyük maraq doğurur. Rusiya 
həm də idxal üzrə bizim əsas tərəfdaşımızdır.  Azərbaycana ən 
çox idxal Rusiyadan daxil olur. 
Humanitar sahədə də çox yaxşı nəticələr vardır. Bu il biz 
Rusiya və Azərbaycan prezidentlərinin təşəbbüsü ilə Bakıda I 
Beynəlxalq Humanitar Forum keçirəcəyik. Keçən il Rusiya–
Azərbaycan humanitar forumu keçirilmişdi. O vaxt Bakıda 
Rusiya intellektual cəmiyyətinin, demək olar ki, elitası 
toplaşmışdı və yaxşı nəticələr əldə edilmişdi. Bütün istiqamətlər 
üzrə çox müsbət dinamika vardır. Hazırda biz enerji təchizatı 
sahəsində fəal əməkdaşlıq edirik. Hərbi-texniki sahədə 
əməkdaşlıq uğurla inkişaf edir. Bunlar son bir neçə ilin 
reallıqlarıdır. Yəni, biz münasibətlərimizi daha da möhkəm-
ləndirmək əzmindəyik. 
Yaxın keçmişdə imzalanmış mühüm sənədlərdən biri dövlət 
sərhədinin delimitasiyası barədədir. Hər iki ölkə üçün ən mühüm 
sənədlərdən biri olan bu müqavilə ölkənin öz qonşuları ilə 
sərhədlərini müəyyən edir. Bu sərhədlər qarşılıqlı maraqlar 
əsasında, ədalətlə müəyyən edilmişdir və bu müqavilə 
ölkələrimiz və xalqlarımız arasında ikitərəfli münasibətləri daha 
da möhkəmlədəcəkdir. Yəni, ikitərəfli münasibətlərimizdə 
təxirəsalınmaz həll tələb edən hər hansı bir məsələ yoxdur. Həll 
olunmalı nə vardısa – mən problemli məsələləri nəzərdə tuturam 
– hamısı həll edilmişdir. Gələcəkdə biz yalnız əməkdaşlığın 
müsbət potensialını artırmalıyıq. 
S u a l: Böhrandan sonrakı dövrdə Azərbaycan iqtisadiy-
yatı kifayət qədər yaxşı inkişaf edir. Siz yaxşı nəticələr 
göstərirsiniz. Lakin bununla belə, deyirsiniz ki, investisiya 
şəraitini yaxşılaşdırmaq lazımdır. Ümumiyyətlə, hazırda bu 
məsələ üzərində Rusiyada da fəal işləyirlər, həll yolları 
axtarırlar. Bəlkə Siz onu artıq tapmısınız? 
İ l h a m  Ə l i y e v: Bunu demək çətindir. Əlbəttə, Rusiya-
nın və Azərbaycanın miqyasları müqayisəolunmazdır. Lakin 
 79 
Azərbaycanda həyata keçirdiyimiz investisiya təşəbbüsləri 
yaxşı səmərə vermişdir. Bu ilk növbədə, xarici investisiyaların 
cəlb edilməsidir. Müstəqilliyin ilk dövründə bütün ölkələr – 
mən postsovet ölkələrini nəzərdə tuturam – çətin vəziyyətdə 
olanda bu bizim üçün zəruri idi. İqtisadiyyat dağıdılmışdı, daxili 
maliyyə ehtiyatları yox idi və xarici investisiyalar olmadan 
inkişaf etməyimiz çox çətin olardı. Buna görə də biz ilk 
növbədə energetika sahəsinə xarici investisiyaların cəlb 
edilməsi üzrə konkret proqram həyata keçirdik və 
sərmayədarlar üçün yaxşı şərait yaratdıq, onların sərmayələrini 
qanunvericilik yolu ilə tamamilə qoruduq. Bu əməkdaşlığın 
yaxşı nəticələrini indiyə qədər görürük. Yəni, neft-qaz sahəsinə 
qoyulmuş milyardlarla dollar sərmayə onunla nəticələndi ki, 
servis infrastrukturuna da, əlaqədar sahələrə də, sənayeyə də 
sərmayə qoyulmağa başlandı. Ölkəmizin inkişafının bu 
mərhələsində biz xarici investisiyalardan, demək olar ki, artıq 
asılı deyilik. Hərçənd, keçən ilin göstəricilərinə nəzər salsaq, 
bütövlükdə iqtisadiyyata qoyulmuş 15,5 milyard dollar 
sərmayənin 8 milyardı daxili, 7 milyardı xarici investisiyalar 
olmuşdu. Yəni, hətta böhranlı dövrdə də Azərbaycanın əcnəbi 
sərmayədarlar üçün cəlbediciliyi davam edir. Mənim fikrimcə, 
bu ilk növbədə, artıq dediyim kimi, ölkədə yaxşı investisiya 
mühiti, xarici sərmayələrin qorunması, eləcə də ölkənin 
dinamik inkişafı nəticəsində baş verir. Çünki xarici pullar oraya 
sərf edilir ki, orada müəyyən nəticələr vardır, gələcəyi görmək 
mümkündür, sabitlik vardır, sərmayədarlar özlərini inamlı hiss 
edir və bilirlər ki, bəlkə də 10–15 il bundan əvvəl imzalanmış 
müqavilələrin şərtlərini heç kəs dəyişdirə bilməz. 
Biz dövlət investisiya şirkəti yaratmışıq. Bu şirkət ölkəmiz 
üçün mühüm investisiya layihələrində 20 faiz həcmində iştirak 
edir və bu da müsbət nəticə verir. Buna görə də gələcəkdə biz, 
əlbəttə, investisiyalar cəlb etmək niyyətindəyik. Lakin hətta 
bunlar olmasa da Azərbaycan iqtisadiyyatı yaxşı potensial 
qazanmışdır və dinamik şəkildə inkişaf edəcəkdir. 
 80 
S u a l: Hazırda Nabukko qaz kəməri məsələsi fəal mü-
zakirə olunur və deyirlər ki, bu məsələni yalnız Azərbaycan 
dövləti həll edə bilər. Bu dövlət hansı qərarı qəbul 
edəcəkdir, qaz kəməri yaradılacaq, ya yox? Bu, Rusiyanın 
«Cənub axını» layihəsinin alternatividir? Xahiş edirəm, bu 
məsələni şərh edin. 
İ l h a m  Ə l i y e v: Avropanın təbii qaza tələbatının 
artacağını, yeni alternativ mənbələrin isə əslində olmamasını 
nəzərə alsaq, qərbli tərəfdaşların marağını başa düşmək olar. 
Xüsusən ona görə ki, Azərbaycan coğrafi baxımdan avropalı 
istehlakçılardan o qədər də uzaqda deyildir. Nəzərə almalıyıq 
ki, bizim qazı Türkiyəyə nəql edən işlək qaz kəməri artıq 
mövcuddur. Yəni, həm coğrafiya, həm də infrastruktur buna 
şərait yaradır ki, gələcəkdə qaz satacaq bir ölkə kimi, 
Azərbaycana maraq göstərilsin. 
Bizim prioritetlərə gəldikdə isə, ilk növbədə, özümüzdə 
enerji təhlükəsizliyi məsələləri ilə məşğul olurduq. Mənim fik-
rimcə, bu gün neft üzrə hasilatı, demək olar ki, maksimuma – 
gündə bir milyon barrelə çatdırmışıq. Prinsip etibarilə hasilatın 
bu səviyyəsi bizi tamamilə qane edir və sosial-iqtisadi xarakterli 
məsələləri həll edə bilməyimiz üçün ölkə iqtisadiyyatına 
maliyyə vəsaitləri axınına imkan verir. Buna görə də hazırda 
qarşımızda maliyyə resurslarının təcili zərurəti baxımından belə 
bir məsələ dayanmır. Buna görə də biz qaz sahəsində 
əməkdaşlığı uzunmüddətli layihə hesab edirik. Bu layihə bütün 
tərəflərin maraqları üst-üstə düşdüyü halda reallaşdırıla bilər. 
Bu gün bizim qaz potensialımız regional bazarda reallaşır. 
Biz elektrik enerjisi kimi, qazı da bütün qonşu ölkələrə – 
Rusiyaya, Türkiyəyə, Gürcüstana, İrana nəql edirik. Bu ənənəvi 
istiqamətlər üzrə satışı artırmaq potensialı da vardır. Beləliklə, 
bu gün biz öz qaz ehtiyatlarımızın müəyyən hissəsinin satışını, 
demək olar ki, təmin edirik. Digər tərəfdən, imkanlarımız və 
istehsal, hasilat və nəqletmənin potensial həcmləri bugünkü 
regional bazarların imkanlarından qat-qat çoxdur. Təbii ki, bu 
halda qarşımızda ya yeni bazarlara çıxış yolları axtarmaq, ya da 
 81 
ənənəvi istiqamətlər üzrə ixracı artırmaq vəzifəsi durur. Sizin 
Nabukko barədə sualınızı daha da konkretləşdirərək deyə 
bilərəm ki, biz bu layihəni dəstəkləyirik, lakin qarşılıqlı 
maraqların nəzərə alınması şərtilə. İlk növbədə kommersiya 
maraqları təmin edilməlidir, qiymət ədalətli olmalıdır. 
Bizim qazın tranziti ilə bağlı suallar çoxdur. Son isteh-
lakçının qiyməti necə olacaqdır? Yeni qaz kəmərinin tikintisini 
kim maliyyələşdirəcəkdir? Azərbaycanın tranzit ölkə kimi rolu 
nədən ibarət olacaqdır? Axı aydındır ki, Nabukko kəmərini 
təkcə Azərbaycanın qaz ehtiyatları ilə doldurmaq mümkün 
olmayacaqdır. Deməli, bunun üçün Mərkəzi Asiyadan qaz 
gətirmək lazım olacaqdır. Kommersiya məsələləri, texniki 
məsələlər, siyasi razılaşdırmalar ilə kim məşğul olacaqdır? 
Demək istəyirəm ki, aydın olmayan məqamlar və eyni zamanda, 
həlli tələb edilən məsələlər çoxdur. 
Lakin bu ilin əvvəlində Avropa İttifaqı ilə Azərbaycan arasında 
«Cənub» nəqliyyat dəhlizi haqqında deklarasiya imzalanmışdır. 
Bizim Energetika nazirinin və Avropa İttifaqının energetika üzrə 
komissarının başçılıq etdiyi birgə işçi qrupu yaradılmışdır. Onlar 
«Cənub» dəhlizi layihəsinin həyata keçirilməsi çərçivəsində 
məsləhətləşmələrə başlamışlar. Lakin bu təkcə Nabukko deyildir. 
Orada daha bir neçə, ən azı iki variant vardır. Hazırda həmin 
variantlar fəal müzakirə edilir. Buna görə də əgər danışıqlar uğurlu 
olarsa və tərəflərin bütün maraqlarına riayət edilərsə, biz, əlbəttə, 
daha bir qaz bazarına çıxmaqda maraqlı olacağıq. Lakin bütün 
bunlar danışıqların necə keçəcəyindən və Azərbaycanın 
maraqlarının nə dərəcədə nəzərə alınacağından asılı olacaqdır. 
S u a l: Ekspertlər deyirlər ki, Xəzəryanı dövlətlərə sər-
mayə qoyulması üçün dəqiq şərtlər olması zəruridir. Siz 
necə düşünürsünüz, nəyə görə indiyə qədər inteqrasiya 
yoxdur? Hansı məqamlar qeyd edilməmişdir, nə lazımdır, 
nə barədə razılığa gəlmək lazımdır? 
İ l h a m  Ə l i y e v: Keçən il biz Bakıda Xəzəryanı döv-
lətlərin çox uğurlu sammitini keçirdik və ilk növbədə bioloji 
resurslar barəsində yaxşı qərarlar qəbul etdik. Biz nərəkimilərin 
 82 
ovlanmasına moratorium qoyulması barədə proqram hazırlamağı 
müvafiq qurumlara tapşırdıq. Biz, həmçinin ərazi suları barədə 
məsələləri ən yaxın vaxtda hazırlamaq və razılaşdırmaq barədə 
dəqiq tapşırıqlar verdik. Enerji ehtiyatlarına gəldikdə isə, bu halda 
hər bir ölkə Xəzər dənizinin ona aid sektorunda yerləşən yataqları 
işlədir və burada yəqin ki, çoxtərəfli münasibətlərdən daha artıq, 
ikitərəfli münasibətlər barədə danışmaq olar. Ən başlıcası isə 
Xəzər dənizinin hüquqi statusunu qəti surətdə tənzimləməliyik, bu 
məsələ indiyə qədər həll edilməmişdir. Lakin bunun üçün artıq 
yaxşı zəmin vardır. Bunlar ilk növbədə, Rusiya ilə Azərbaycan 
arasında, Rusiya ilə Qazaxıstan arasında və Qazaxıstan ilə 
Azərbaycan arasında imzalanmış ikitərəfli sazişlərdir. Bu üç ölkə 
öz aralarında bütün məsələləri beynəlxalq hüquq normaları 
əsasında razılaşdırmışlar. Buna görə də əgər bu yanaşma beştərəfli 
saziş üçün əsas kimi götürülərsə, biz Xəzərlə bağlı məsələləri ən 
qısa müddətdə tənzimləyə bilərik. 
Bununla bərabər, deməliyəm ki, hətta hüquqi statusun 
tənzimlənmədiyi bugünkü vəziyyət də Xəzəryanı ölkələr 
arasında mehriban qonşuluq münasibətlərinin inkişafı üçün 
əngəl deyildir. Biz maraqlıyıq ki, bütün Xəzəryanı ölkələr 
inteqrasiya proseslərinə indikindən qat-qat fəal cəlb edilsinlər, 
xüsusən ona görə ki, bu beş ölkədən dördü keçmiş Sovet İttifaqı 
ölkəsidir, onlar bir-biri ilə daim əlaqədə olan MDB ölkələridir. 
Zənnimcə, biz tədricən bu istiqamətdə hərəkət edəcəyik. Mən 
Xəzər üzrə Bakı Sammitini irəliyə doğru mühüm müsbət addım 
hesab edirəm. 
S u a l: Karbohidrogenlərin hasilatı və Sizin yeni satış 
bazarları axtarmağınız mövzusuna qayıdıram. Məsələn, 
2030-cu ildə Sizin öz qazınızı nəql edə biləcəyiniz elə həmin 
Avropaya, yaxud hər hansı başqa dövlətlərə nə lazım 
olacağını qiymətləndirmisinizmi? Bəlkə onlara heç xammal 
lazım deyil? 
İ l h a m  Ə l i y e v: Şübhəsiz, biz bu cür qiymətləndirmələr 
aparmışıq. Əlbəttə, 2030-cu ilə qədər hansı yeni enerji növləri 
yaranacağını qabaqcadan güman etmək və proqnozlaşdırmaq 
 83 
çətindir. Hazırda, məsələn, Avropanın texniki, elmi təfəkkü-
rünün, o cümlədən alternativ mənbələr axtarışına yönəldiyini 
nəzərə alsaq, onların axtarışlarının nə dərəcədə uğurlu olacağını 
demək bizim üçün çətindir. Lakin hər şey indiki kimi gedərsə 
və ənənəvi enerji mənbələrindən asılılıq ən azı indiki səviyyədə 
qalarsa, Avropaya qaz nəqlinin bugünkü həcmi onlar üçün 
kifayət etməyəcəkdir. Avropa üçün ən iri qaz təchizatçısı olan 
Rusiya, bildiyimə görə, onlara hər il təqribən 150 milyard 
kubmetr qaz göndərir. Buna baxmayaraq, həmin həcm 
avropalılar üçün kifayət etməyəcəkdir. Elə bu səbəbə görə də 
onlar bu gün əlavə mənbələrə maraq göstərirlər. Əlbəttə, deyək 
ki, Azərbaycana və Mərkəzi Asiya ölkələrinə bu cür marağın 
səbəbləri barədə mühakimə yürütmək və onlara bu cür qiymət 
və şərh vermək mənim üçün çətindir. Lakin düşünürəm ki, onlar 
siyasi motivlərdən daha çox praqmatizmi əsas tuturlar. Ona 
görə ki, dəqiq 2030-cu il üçün Avropada qaz satışı ilə əlaqədar 
ciddi qıtlıq yarana bilər. Bu isə, əlbəttə, nəinki iqtisadi inkişafı 
ləngidər, hətta, ümumiyyətlə, çox ciddi nəticələrə gətirib çıxara 
bilər. 
Buna görə də onlar dünyanın enerji xəritəsinə baxanda və 
görəndə ki, çox böyük, hətta mən deyərdim ki, toxunulmamış qaz 
ehtiyatlarına malik olan Azərbaycan kimi bir ölkə vardır – çünki 
burada ənənəyə görə neft çıxarılmışdır, qaza isə nədənsə diqqət 
yetirilməmişdir – əlbəttə, onlar maraq göstərirlər. İndiki halda mən 
belə hesab edirəm ki, istehsalçıların və istehlakçıların, zəruri 
hallarda isə tranzit ölkələrin səylərini əlaqələndirmək və birgə 
fəaliyyət göstərmək ən optimal variant olardı. Bu halda qaz üzrə 
əməkdaşlıq məsələləri qeyri-sağlam rəqabət, yaxud hansısa 
qarşıdurma məsələlərinə çevrilməzdi. İstehsalçılar öz mənafelərini 
müdafiə etməlidirlər. Bu halda istehsalçı və tədarükçü ölkələr kimi, 
Rusiyanın və Azərbaycanın, əlbəttə, öz maraqları, istehlakçıların 
isə öz maraqları vardır. Bütün bu maraqları ümumi məxrəcə 
gətirmək, konsensusa nail olmaq və bu əsasda əməkdaşlığın 
perspektivləri barədə razılığa gəlmək lazımdır. Əgər bu baş 
verməsə, müxtəlif anlaşılmazlıqlar, yaxud o qədər də düzgün 
 84 
olmayan qiymətləndirmələr energetika sahəsində əməkdaşlığın 
ümumi mənzərəsini korlayacaqdır. Ona görə ki, zənnimcə, bu 
biznesdə hər şey çox dəqiq müəyyən edilməlidir, hər bir tərəf 
özünün öhdəliklərinin və maraqlarının dərəcəsini bilməlidir ki, 
kiminsə yolunu kəsməsin, eləcə də özünün potensialının və öz 
iqtisadiyyatının inkişafını süni şəkildə ləngitməsin. 
Azərbaycana gəldikdə isə, sizə deməliyəm ki, bu il Azərbay-
canda 28 milyard kubmetr qaz hasil edilmişdir. Bunun təqribən 
10-11 milyard kubmetri bizim daxili tələbatımızdır, qalanı isə 
ixrac resurslarıdır. Lakin bizdə ixracın hələlik məhdud olması 
ilə əlaqədar, eləcə də neft laylarında təzyiqi saxlamaq üçün bu 
qazın bir hissəsi yenidən laylara vurulur. Buna görə də bu gün 
malik olduğumuz resursa qaz bazarlarında artıq tələbat ola bilər. 
Bundan əlavə, təqribən 20 milyard dollar əlavə sərmayə 
qoyulsa, biz qaz hasilatını təqribən 15 milyard kubmetr, bəlkə 
də daha çox artıra bilərik. Lakin bu sərmayələri qoymaq üçün 
müqavilələr olmalıdır, bazarlar olmalıdır. Ona görə ki, qaz 
biznesində bunlarsız mümkün deyildir. Yəni, burada hər şey 
qarşılıqlı əlaqəlidir, buna görə də hər şeyi planlaşdırmaq və razılaş-
dırmaq lazımdır. 
S u a l: Yaxın Şərqdə, Şimali Afrikada vəziyyət hazırda 
neftin qiymətini kəskin şəkildə artırmışdır. Siz Dövlət Neft 
Fonduna daxil olan bütün bu gəlirlərdən ölkənin inkişafı 
üçün necə istifadə edəcəksiniz? Axı bir tərəfdən, əgər 
pensiyalar, sosial ödənişlər artırılırsa, bu ona gətirib 
çıxaracaqdır ki, inflyasiya göstəriciləri yüksələ bilər. Bu isə 
heç də yaxşı hal deyildir. Digər tərəfdən, əlbəttə, bu sosial 
ödənişləri artırmaq zəruridir. Azərbaycanda hansı qərar 
qəbul ediləcəkdir? 
İ l h a m  Ə l i y e v: Bizdə bu məsələlər kifayət qədər səmə-
rəli tənzimlənir. Əlbəttə, biz hər il əməkhaqqını və pensiyaları 
artırırıq. Bu proses davam etməlidir, çünki hətta bu gün də 
minimum əməkhaqqının və pensiyanın səviyyəsi heç kəsi qane edə 
bilməz. Hərçənd, son bir neçə ildə biz işsizlik məsələsini çox ciddi 
 85 
həll edə bilmişik. Son 7 ildə 900 min yeni iş yeri yaradılmışdır və 
elə həmin 7 il ərzində yoxsulluq səviyyəsini təqribən 50 faizdən 9 
faizə endirməyə nail olmuşuq. Buna baxmayaraq, hesab edirəm ki, 
9 faiz də çoxdur. Buna görə də əməkhaqqının və pensiyaların 
artırılması üzrə sosial proqramlar davam etdiriləcəkdir, təbii ki, 
sizin qeyd etdiyiniz kimi, inflyasiya riskləri nəzərə alınmaqla. 
Lakin bununla paralel olaraq biz neft gəlirlərindən, ilk növbədə, 
infrastruktur layihələrinin inkişaf etdirilməsi, regionlarda şəraitin 
yaradılması, elektrik stansiyaları, qaz təchizatı obyektləri, xəstə-
xanalar, məktəblər, yolların tikintisi, sahibkarlara kreditlərin 
verilməsi üçün istifadə edirik. Biz hər il özəl sektor üçün bir neçə 
illiyə güzəştli kreditlərin verilməsi məqsədi ilə böyük məbləğ 
ayırırıq. Bununla regionlarda iş yerləri yaradılır, insanlar 
əməkhaqqı almadan, özlərinin sahibkarlıq fəaliyyəti hesabına pul 
qazanırlar. 
Biz iqtisadi siyasətimizi çox ciddi qaydada liberallaşdır-
mışıq. Bizim qanunvericiliyimiz çox liberaldır və bizneslə 
məşğul olmaq üçün heç bir bürokratik qərarlar tələb olunmur. 
Mən bilən, istənilən adam üç gün müddətində şirkətini 
qeydiyyatdan keçirərək biznes fəaliyyətinə başlaya bilər. 
Üstəlik, artıq dediyim kimi, dövlət də bu fəaliyyəti güzəştli 
kreditlərlə stimullaşdırır. 
S u a l: Daha bir sualım artıq 17 ildir ki, müzakirə edilən 
məsələ barədədir. Bu, Dağlıq Qarabağ məsələsidir. Siz bu 
məsələnin həlli perspektivlərini və danışıqlarda iştirak edən 
tərəflərin rolunu necə qiymətləndirirsiniz? Əlbəttə, mən o 
cümlədən Rusiyanı da nəzərdə tuturam. 
İ l h a m  Ə l i y e v: Biz Rusiyanın rolunu çox yüksək qiy-
mətləndiririk. Prezident Dmitri Anatolyeviç Medvedev 
tərəflərin tənzimləməyə nail olmasına kömək etmək üçün çox 
səy göstərir. Onun təşəbbüsü ilə bir neçə üçtərəfli görüş 
keçirilmişdir. Bu görüşlər böyük əhəmiyyət kəsb edir və müsbət 
effekt verir. Təəssüf ki, uzun illər boyu bu münaqişə tənzimlən-
məmiş qalır və biz ümid edirik ki, ən yaxın vaxtda irəliləyişə 
nail olacağıq. Neçə illər keçməsinə və praktiki olaraq bütün 
 86 
beynəlxalq təşkilatların müvafiq qərarlar və qətnamələr qəbul 
etməsinə baxmayaraq, münaqişə hələ də tənzimlənməmişdir. 
BMT Təhlükəsizlik Şurası erməni işğalçı qüvvələrinin 
Azərbaycan ərazisindən çıxarılmasına dair dörd qətnamə qəbul 
etmişdir və onların heç biri reallaşmamışdır. Təhlükəsizlik 
Şurasının Liviyaya dair qətnamələri qəbul ediləndən, sözün 
həqiqi mənasında, bir neçə saat sonra onların həyata 
keçirilməyə başlanmasını, Dağlıq Qarabağa dair qətnamələrin 
isə artıq 17-18 ildən bəri həyata keçirilmədiyini görəndə təbii 
olaraq belə bir sual yaranır: nə üçün? Burada bu cür 
operativliyə, bizimlə bağlı halda isə bu cür passivliyə səbəb 
nədir? Buna görə də biz vasitəçilərin, ilk növbədə Minsk qrupu 
həmsədrlərinin və regional ölkə kimi, bizim qonşumuz 
Rusiyanın son vaxtlar  fəal rolunu nəzərə alaraq onların daha 
fəal iştirakına ümid edirik. 
M ü x b i r: Müsahibə üçün çox sağ olun. 
İ l h a m  Ə l i y e v: Sağ olun. 
 
 
 87 
 
 
 
SURAXANI RAYONUNUN BÜLBÜLƏ, BİNƏQƏDİ 
RAYONUNUN BİLƏCƏRİ QƏSƏBƏLƏRİNDƏ VƏ 
SULUTƏPƏ YAŞAYIŞ SAHƏSİNDƏ GÖRÜLMÜŞ 
ABADLIQ VƏ QURUCULUQ İŞLƏRİ İLƏ 
TANIŞLIQ 
 
11 aprel 2011-ci il 
 
Azərbaycan Respublikasının Prezidenti İlham Əliyev Bakı 
Şəhər İcra Hakimiyyətində şəhərətrafı qəsəbələrin sosial-iqti-
sadi inkişafına həsr olunmuş müşavirədə kənd və qəsəbələrdə 
abadlıq və quruculuq işlərinə dair verdiyi tapşırıqların icrası 
ilə yerində tanış olmaq üçün ayrı-ayrı yaşayış sahələrində 
olmuşdur. 
Martın 31-də prezident İlham Əliyev Suraxanı rayonunun 
Bülbülə qəsəbəsində görülmüş işlərlə tanış olarkən sakinlər 
Heydər Əliyev prospektinə çıxmaq üçün yeni yolun salınmasını 
dövlətimizin başçısından xahiş etmişdilər. Prezident İlham 
Əliyev həmin yolun salınması ilə bağlı yerində tapşırıqlar ver-
mişdi. Dövlət başçısının tapşırıqları qısa vaxt ərzində yerinə 
yetirilmişdir. 
Aprelin 11-də Bülbülə qəsəbəsini Heydər Əliyev prospekti 
ilə birləşdirən yeni əlavə yol istifadəyə verilmişdir. 
Azərbaycan prezidenti İlham Əliyev mərasimdə iştirak 
etmişdir. 
Bakı Şəhər İcra Hakimiyyətinin başçısı Hacıbala Abutalıbov 
görülmüş işlərlə bağlı prezident İlham Əliyevə məlumat verdi. 
Yolun 4950 kvadratmetrlik hissəsində asfalt işlərinin aparıldığı, 
piyadaların rahat hərəkəti üçün qranitdən 110 metrlik 
uzunluğunda xüsusi səkilərin düzəldildiyi qeyd olundu. Girişli-
çıxışlı yolun kənarlarındakı 2000 kvadratmetr ərazidə yaşıllıq 
zolaqları salınmış, 200-dən yuxarı müxtəlif ağac və gül kolları 
 88 
əkilmişdir. Yolda müasir işıqlandırma sistemi də 
quraşdırılmışdır. Bildirildi ki, bütövlükdə Suraxanı rayonunun 
ayrı-ayrı kənd və qəsəbələrinin məhəllədaxili yollarının 36,5 
min kvadratmetrlik hissəsinə yeni asfalt döşənmişdir.  
Dövlətimizin başçısı sakinlərlə görüşdü. 
İ l h a m   Ə l i y e v: Bir həftə ərzində ikinci dəfədir görü-
şürük. Çox şadam ki, dediyiniz bu məsələ qısa müddət ərzində 
öz həllini tapıbdır. 
S a k i n: Əgər gözlərimizlə görməsəydik, inanmazdıq. 
Sizinlə görüşümüzün səhəri günü işə gedəndə artıq burada iş 
başlanılmışdı. Çox sevinirik. Sizə minnətdarıq, cənab Prezident. 
Bilirik ki, bu yolun davamı gözəl işıq dirəkləri, rahat səkilərlə 
«Atəşgah» məbədinə qədər uzanacaqdır. Eşitmişik ki, bu yol 
istismara veriləndən sonra qəsəbədaxili yollar da əsaslı təmir 
ediləcəkdir. 
Məktəb tikintisi ilə bağlı verdiyiniz sərəncam, ayrılan vəsait 
bizi ürəkdən sevindirir. Bir müddət əvvəl qaza olan borc-
larımızı, bu günlərdə isə su və kanalizasiya xidməti borclarını 
əhaliyə bağışlamağınızın bizdə doğurduğu sevincin həddi-
hüdudu yoxdur. Sizə minnətdarlığımızı bildirmək üçün söz tapa 
bilmirik. Çox sag olun. 
İ l h a m   Ə l i y e v: Mən çox şadam ki, qısa müddət ərzin-
də Bakı qəsəbələrində sürətli işlər gedir. Keçən dəfə sizinlə 
görüşə məhz o məqsədlə gəlmişdim ki, sizdən eşidim, soruşum 
ki, hansı işlər görülməlidir?! Çünki mən ümumi tapşırıq 
vermişdim ki, su və kanalizasiya, qazlaşdırma, işıq xətlərinin, 
yolların çəkilişi məsələləri həll olunsun. Ancaq siz deyəndə ki, 
ən vacib olan məsələ bu yoldur, gəldim, vəziyyətlə şəxsən tanış 
oldum, göstəriş verdim. Bir həftə ərzində belə gözəl yol çəkildi. 
İndi qəsəbəyə giriş-çıxış çox rahatdır. Bu ərazi indi daha gözəl 
və yaraşıqlı olacaqdır. 
Qəsəbənin bütün məsələləri ilə bağlı konkret proqramlar 
hazırlanır, ilkin vəsait ayrılıbdır. Əminəm ki, bu ay bütövlükdə 
qəsəbələrin proqramı təsdiq olunacaq və ondan sonra daha da 
böyük həcmdə quruculuq işləri aparılacaqdır. Sizin xahişiniz və 
 89 
verilən tapşırıqlar nəticəsində bunu qısa müddət ərzində edə 
bildik. Bütün başqa məsələləri də həll edəcəyik. 
Məktəbin açılışında da bərabər iştirak edəcəyik, digər 
məsələlərin həlli ilə bağlı görüşəcəyik. Bu, böyük və geniş-
miqyaslı proqramdır, bütün qəsəbələri əhatə edəcəkdir. O ki 
qaldı su borclarının silinməsinə, bilirsiniz ki, Azərbaycanda çox 
güclü sosial siyasət aparılır. İndi biz elə etməliyik ki, insanlar 
daha da rahat yaşasınlar. Biz bilirik ki, bəzi insanların imkanı 
hələ ki, məhduddur. O borclar uzun illərdir ki, yığılıbdır. 
Onların hesablanmasında da müəyyən çətinliklər olmuşdur. Ona 
görə bu məsələnin birdəfəlik həlli üçün qərar qəbul etdik ki, 
borclar silinsin. Amma o şərtlə ki, bundan sonra su tarifləri 
ödənilsin. 
 
                           * * *  
 
Bülbülə qəsəbəsində yeni yol istifadəyə verildikdən sonra 
prezident İlham Əliyev Binəqədi rayonunun Biləcəri qəsəbəsinə 
gəldi. Bakı Şəhər İcra Hakimiyyətinin başçısı Hacıbala 
Abutalıbov Biləcəri qəsəbəsinin sxemi əsasında qəsəbədə asfalt 
örtüyü döşənməsinə ehtiyac olan məhəllədaxili küçələr barədə 
dövlətimizin başçısına məlumat verdi. 
Bildirildi ki, 60 min nəfər sakini olan Biləcəri qəsəbəsində 
uzunluğu 25,3 kilometr, sahəsi 159,3 min kvadratmetr olan 
məhəllədaxili yolların əsaslı şəkildə təmir olunması nəzərdə 
tutulur. Hazırda qəsəbədaxili yolların 10 min 500 kvadratmetr 
hissəsinə yeni asfalt döşənib. 6 min kvadratmetr hissəsində isə 
asfalt döşənilməsi üçün hazırlıq işləri başa çatıb. 
 90 
 
 
 
BİLƏCƏRİ QƏSƏBƏ SAKİNLƏRİ İLƏ GÖRÜŞ 
 
11 aprel 2011-ci il 
 
Görülmüş  işlərlə tanışlıqdan sonra dövlətimizin başçısı 
qəsəbə sakinlərilə görüşdü. 
İ l h a m   Ə l i y e v: Salam,  hər vaxtınız xeyir. 
Bütün qəsəbələrdə işlər gedir. Bu yaxınlarda Bakı qəsə-
bələrinin sosial-iqtisadi inkişafı Dövlət Proqramı qəbul 
olunacaqdır. Proqramda hər bir qəsəbəyə aid xüsusi məsələlərin 
həlli də nəzərdə tutulub. Ona görə mən bütün qəsəbələri 
gəzirəm, insanlarla görüşürəm ki, onları narahat edən məsələləri 
məhz özlərindən eşidim. Hansı məsələlər birinci dərəcəlidirsə, 
biz bütün işləri lazımi səviyyədə görək. 
Biz indi qəsəbələrdə yolların çəkilişi ilə ciddi məşğuluq. 
Biləcəri qəsəbəsində də bu proses başlamışdır. Burada yolların 
əksər hissəsi torpaq yollardır. Qış aylarında yollardan keçmək o 
qədər də asan deyildir. Ona görə də yolların çəkilişi birinci 
dərəcəli məsələdir. Digər bütün məsələlər də öz həllini 
tapmalıdır. Biləcəri böyük qəsəbədir, əhalinin sayı da kifayət 
qədər çoxdur. Böyük maliyyə resursları tələb edən proqramdır. 
Ancaq biz bunu etməliyik. 
İndi bütün rayonlarda quruculuq işləri gedir. Hər bir rayonda 
məktəb, xəstəxana tikilir, qaz xətləri, su xətləri çəkilir. Bakı 
qəsəbələrində də bu işlər yüksək səviyyədə görülməlidir. 
Bakıda 40-dan yuxarı qəsəbə vardır. Bu qəsəbələrdə 800 
mindən artıq əhali yaşayır. Bu insanların yaşayış səviyyəsinin 
yaxşılaşdırılması üçün Azərbaycan dövləti nə lazımdırsa, onu 
edəcəkdir.  
Biləcəridə bu məsələlərin böyük hissəsi öz həllini tapıb. 
Qazlaşdırma 100 faizdir, elektrik enerjisi ilə bağlı, ümumiy-
yətlə, ölkə daxilində heç bir problem yoxdur. Kanalizasiya 
 91 
xətləri var, suyun verilməsi təmin edilir. Buna görə sizdən də 
eşitmək istəyirəm ki, birinci növbədə hansı məsələlərin həlli 
vacibdir. Necə edək ki, bu qəsəbədə bütün infrastruktur, sosial 
məsələlər öz həllini yüksək səviyyədə tapsın? Bu məqsədlə 
gəlmişəm ki, sizdən eşidim, əlavə biz nə etməliyik? 
S a k i n: Hörmətli cənab Prezident! Mən Sizi qəsəbəmizin 
60 minlik əhalisi adından səmimi salamlayıram. Xoş gəl-
misiniz! Biləcəri Azərbaycanın bir növ qapısıdır. Burada böyük 
dəmiryol qovşağı yerləşir. Son vaxtlar Biləcəridə Beynəlxalq 
avtovağzal tikilmişdir. Rahatlığına, böyüklüyünə, xalqımıza 
xidmətinə görə bəlkə dünyada analoqu olmayan bir tikilidir. 
1881-ci ildə ilk dəfə Biləcəridə dəmir yolunun altından bir tunel 
keçib ki, bu da arabalar, furqonlar üçün nəzərdə tutulmuşdu. 
İnsanlar əziyyət çəkirdilər. Sizin göstərişiniz nəticəsində qısa 
müddətdə iki tunel çəkildi və Biləcəri əhalisinin rahatlığı təmin 
edildi. Biləcəridə, ümumiyyətlə, qaz, su, elektrik enerjisi 
problemi həqiqətən yoxdur. 
Cənab Prezident, mən Bakı Dövlət Universitetinin  Bey-
nəlxalq münasibətlər kafedrasında işləyirəm. Sizin xarici və 
daxili siyasətiniz bir harmoniya təşkil edir, bir-birini ta-
mamlayır. Biz nisbətən kiçik ölkə olmağımıza baxmayaraq, 
dünyanın böyük dövlətləri sırasında adımız vardır. Ulu öndər 
Heydər Əliyevdən aldığınız dərs və uzun illər ərzində əldə 
etdiyiniz təcrübə imkan verir ki, Siz uğurlu daxili və xarici siya-
sət yeridəsiniz. 
Hörmətli Prezidentimiz, biz Sizdən olduqca razıyıq. Sizə 
uzun ömür, cansağlığı, Azərbaycanın inkişafı, tərəqqisi naminə 
səmərəli fəaliyyət arzulayırıq. 
İ l h a m   Ə l i y e v:  Çox sağ olun. Təşəkkür edirəm. İndi 
ölkəmizdə doğrudan da işlər yaxşı gedir. Hər bir bölgədə, hər 
bir yerdə quruculuq, abadlıq işləri aparılır. Ölkə iqtisadiyyatı 
artır, sənaye müəssisələri yaradılır, işsizlik aradan qaldırılır. 
Sadəcə olaraq, mən istəyirəm ki, bu proseslər daha da sürətlə 
getsin və hər bir kəndi, hər bir qəsəbəni əhatə etsin. Mənim 
məqsədim budur. Azərbaycanda elə bir rayon yoxdur ki, orada 
 92 
olmayım, kəndlərdə də tez-tez oluram. Məndə məlumat var, 
ölkədə mövcud olan problemlər haqqında da bilirəm. Sadəcə 
olaraq, problemlərin həlli üçün biz elə etməliyik ki, qısa müddət 
ərzində yaxşı nailiyyətlərə çata bilək. Problem düzgün təhlil 
edilməlidir, araşdırılmalıdır və düzgün qərarlar qəbul 
edilməlidir. 
Bu gün Azərbaycanın sənaye və iqtisadi potensialı elədir ki, 
istənilən məsələni həll edə bilərik. Siz təhsil işçisi kimi, bunu 
yaxşı bilirsiniz ki, son illərdə ölkəmizdə 2 mindən artıq məktəb 
tikilib. Bütövlükdə məktəblərin sayı  Azərbaycanda 5 minə 
yaxındır. Bütün dövrlərdə 5 min məktəb tikilmişdir ki, onların 2 
mini son illərə aiddir. Bu il və gələn il qəzalı məktəblərin 
hamısını biz yenidən quracağıq. Belə məktəblərin sayı hələ ki, 
kifayət qədərdir – təqribən 200–300 məktəb qəzalı 
vəziyyətdədir. 
Səhiyyə sisteminin yaxşılaşdırılması, keyfiyyətli tibb 
xidmətinin göstərilməsi, yeni müasir avadanlıqların alınması 
məsələləri, bu yollar, qazlaşdırma. İndi hər bir evə qazın 
verilməsi məsələsi həll olunur. Bakıda bütövlükdə bu məsələ öz 
həllini tapmışdır. Elektrik enerjisi ilə bağlı məsələ öz həllini 
tapmışdır. Elektrik enerjisini xaricə də ixrac edirik. Vaxt var idi, 
qaranlıqda yaşayırdıq, Bakıda işıq fasilələrlə verilirdi. İndi o, 
artıq tarixdir. 
Hazırda Bakı qəsəbələrinin sosial-iqtisadi inkişafı proqramının 
qəbul edilməsi yeni bir mərhələdir. Bakı kəndlərində yeni bir 
dövr başlayır. Bakı kəndlərinin böyük tarixi, böyük ənənələri 
var və bu kəndlər, qəsəbələr inkişaf etməlidir. İş yerlərinin 
yaradılması məsələləri öz həllini tapacaqdır. Qəsəbələrdə 
yaşayan insanlara kreditlər veriləcək, yeni müəssisələrin 
yaradılması nəzərdə tutulub. Elə qəsəbələr var ki, onlar şəhərə 
birləşib, şəhərin bir parçasıdır. Elə qəsəbələr var ki, orada daha 
çox kənd həyatı tərzi müşahidə olunur. Ona görə, biz hər bir 
qəsəbənin inkişafına fərdi qaydada yanaşmalıyıq. Ancaq bir 
məsələ var ki, bütün qəsəbələrə aid etmək olar – bu, yollar 
 93 
məsələsidir. İndi qəsəbələrin yollarının, demək olar ki, 
əksəriyyəti torpaq yollarıdır və bu dözülməzdir. 
Bakı şəhərində və ətrafında torpaq yolları olmamalıdır. Biz 
bundan başlamışıq və ondan sonra bütün başqa məsələlər öz 
həllini tapacaqdır. Mən buna şübhə etmirəm və proqram qəbul 
olunana qədər istəyirəm ki, sizdən eşidim, əlavə nə etmək 
lazımdır? Hansı məsələlər var ki, onları biz operativ şəkildə həll 
edək?! 
S a k i n: Cənab Prezident, qəsəbəmizə xoş gəlmisiniz! Sizin 
verdiyiniz sərəncam və göstərişlər bizim qəsəbədə çox diqqətlə 
yerinə yetirilir, yollar asfaltlanır, işıqlandırılır, küçələr abadlaş-
dırılır. Su, qaz, işıq problemi ötən illərdə həll olunub. Cənab 
Prezident, Sizin verdiyiniz sərəncamla əhalinin qaza olan 
borcları silindi. Bu il isə yenidən sərəncam verdiniz, su borcları 
silindi. Bu da aztəminatlı ailələr üçün böyük bir güzəştdir. 
Bundan əlavə, qeydiyyatsız evlərin sənədləşdirilməsi ilə bağlı 
da sərəncam verdiniz. Bunun üçün Sizə minnətdarıq.  
Sizin bir sözünüz təhsil işçisi olaraq, mənim həmişə ya-
dımdadır. Uşaqlarımız yaxşı məktəblərdə oxumalıdır.  Həmin 
yaxşı məktəblər bizim Biləcəri qəsəbəsində də vardır. Hamısı 
kompyuterləşdirilib, internet şəbəkəsinə qoşulub, şagirdlər 
evlərində istifadə edə bilmədikləri proqramı məktəbdə istifadə 
edə bilirlər, tədrisə aid vəsaitlər əldə edirlər. Fərdi 
qazanxanamız vardır. Bütün bunlar Sizin qayğınız sayəsində 
bilavasitə təhsilin keyfiyyətinin yüksəldilməsinə böyük 
köməkdir. 
İ l h a m   Ə l i y e v: Çox sağ olun. Mən bundan sonra da 
çalışacağam ki, əlimdən gələni edim, ölkəmizdə işlər lazımi 
səviyyədə təşkil olunsun.  
Sizə deyə bilərəm ki, dünya praktikasında belə hallara çox 
nadir hallarda rast gəlinir. Bu,  balaca məbləğ deyil, 300 milyon 
manata yaxın bir məbləğdir. Elə vətəndaşlar, aztəminatlı ailələr var 
ki, onu ödəyə bilmirlər. Vaxtilə dediyiniz kimi, qaz borcları da 
silindi və bundan sonra artıq qazın pulu, demək olar ki, yüksək 
səviyyədə ödənilir. Nəzərə alsaq ki, Azərbaycanda qazın tarifləri 
 94 
qonşu ölkələrlə müqayisədə 3 dəfə aşağıdır, hesab edirəm ki, bu, 
böyük çətinlik yaratmamalıdır. 
Su məsələlərinin həlli də eyni qaydada öz nəticəsini 
tapmalıdır. Bakıya böyük su kəməri çəkilir. İndi o tədricən işə 
başlayır. Digər layihələr də müzakirə olunur. Hər bir qəsəbənin 
su-kanalizasiya proqramı ayrıca bir layihə kimi öz həllini 
tapmalıdır. İndi Biləcəridə bu problem yoxdur. Amma əksər 
qəsəbələrdə, kəndlərdə bu problem çox ciddi şəkildə qarşıda 
durur. Kanalizasiya, içməli su ilə təminat həmişə bizim ağrılı 
yerimiz olubdur. Nəinki Bakıda, hər bir bölgədə. 
Azərbaycanda su ehtiyatları məhduddur. Əsas su  mən-
bələrimiz ölkə xaricində formalaşır. Daha çox Kür çayının 
suyundan istifadə edirik. Samur çayının suyundan da istifadə 
edirik ki, onun da böyük əksəriyyəti xaricdə formalaşır. Oğuz–
Qəbələ–Bakı su kəmərinin məqsədi isə ondan ibarətdir ki, bu 
resurslar daxili mənbələr hesabınadır. Necə ki, işıq problemini, 
qaz problemini həll etmişik, növbəti illərdə içməli su və 
kanalizasiya problemləri də öz həllini tapacaqdır. 
Yollar, ondan sonra sosial infrastruktur, xəstəxanalar, 
poliklinikalar, məktəblər, yəni, yaşamaq üçün bütün şərait və iş 
yerləri – bizim proqramlarımız bundan ibarətdir. Əminəm ki, 
Bakı qəsəbələrinin inkişafı proqramını qəbul edəndən sonra biz 
onu da qısa müddət ərzində icra edəcəyik. 
S a k i n: Qəsəbəmizə gəldiyinizə, bu gözəl bayramı bizə 
nəsib etdiyinizə görə, Biləcəri ziyalıları adından, ictimaiyyət 
adından Sizə təşəkkürümüzü bildiririk. Biz Biləcəri sakinləri 
adından xahiş edirik, Dəmiryolçular parkı genişləndirilsin. O, 
sovet hökumətinin dövründən qalmış bir parkdır. Mən bütün 
sakinlərin xahişini Sizə çatdırıram. Park abadlaşdırılsın, necə 
deyərlər, yaraşıqlı olsun ki, biz də nəvələrimizlə uzağa 
getməyək. 
İ l h a m   Ə l i y e v: İndi gedib baxacağam və sizin xahi-
şinizi yerinə yetirəcəyəm. 
Sakinlərlə görüşdən sonra prezident İlham Əliyev Biləcəri 
qəsəbəsindəki Dəmiryolçular parkına gəldi. 
 95 
Böyük bir ərazini əhatə edən park vaxtilə qəsəbə sakin-
lərinin ən çox istirahət etdiyi guşələrdən biri olub. 
Parkdakı mövcud vəziyyətlə tanış olan dövlətimizin başçısı 
sakinlərin istirahəti üçün burada tələb olunan müasir inf-
rastrukturun yaradılması, bu istirahət guşəsinin əsaslı şəkildə 
yenidən qurulması ilə bağlı müvafiq göstərişlərini verdi. 
 
* * * 
 
Sonra prezident İlham Əliyev Binəqədi rayonunun Sulutəpə 
yaşayış sahəsinə gəldi. Bu yaşayış sahəsində də məhəllədaxili 
yolların əsaslı təmirinə başlanılmışdır. 
Bakı Şəhər İcra Hakimiyyətinin başçısı Hacıbala Abutalıbov 
dövlətimizin başçısına məlumat verdi. Bildirildi ki, Sulutəpə 
yaşayış sahəsində məhəllədaxili yolların 5600 kvadratmetrinə 
asfalt örtüyü döşənmişdir. Yolların 7 min kvadratmetrlik 
hissəsində isə asfalt örtüyü vurulması üçün hazırlıq işləri başa 
çatdırılmışdır. 
Yaşayış sahəsində su və kanalizasiya məsələlərinin həll 
ediləcəyi, məhəllədaxili küçələrdə müasir işıqlandırma siste-
minin qurulacağı bildirildi. 
Görülən işlərlə tanışlıqdan sonra dövlətimizin başçısı 
sakinlərlə görüşdü. 
İ l h a m   Ə l i y e v: Xoş gördük, çox şadam ki, sizinlə 
görüşürəm. Gəlmişəm ki, problemlərinizi sizdən eşidim.  Mənə 
məlumat verildi ki, əsas problem məhz yoldur. İndi həll 
olunmağa başlanmışdır. Burada asfalt yolu heç vaxt olmayıb. 
Torpaq yolları idi. İndi asfalt salınır və mənə göstərilən xəritədə 
görürəm ki, bu, sadəcə olaraq, birinci mərhələdir. Qəsəbə 
yollarının çəkilişi sürətlə gedəcək və xəritədə göstərilən bütün 
yollar ilin sonuna qədər asfaltlanacaqdır. 
S a k i n: Hörmətli Prezidentimiz! Müasir Azərbaycanın 
memarı və qurucusu olan ulu öndərimiz Heydər Əliyevin 
xatirəsi daim bizim qəlbimizdə yaşayacaqdır. Atalar demişdir: 
ot kökü üstə bitər. Siz bu gün Heydər Əliyevin Azərbaycanın 
inkişafı üçün gördüyü misilsiz işləri uğurla davam etdirirsiniz.  
 96 
Sizin və Heydər Əliyev Fondunun prezidenti, Milli Məclisin 
deputatı Mehriban xanımın təhsilə göstərdiyiniz qayğı bu gün 
göz qabağındadır. Bizim Sulutəpə qəsəbəsində cəmi bir məktəb 
var idi. Son illərdə 2 məktəb, uşaq bağçası tikilmişdir. Sizə 
təkcə onu deyə bilərəm ki, 217 nömrəli məktəbimiz  üçnövbəli 
işləyirdi. Altıgünlük iş rejimi ilə.  Keçən tədris ilində Sizin 
sərəncamınızla burada 840 yerlik təzə məktəb korpusu tikildi. 
İndi bu məktəb bir növbəli beşgünlük iş rejimi ilə işləyir. Ona 
görə də Sizə, Mehriban xanıma cansağlığı arzulayırıq. Məktəbin 
bütün müəllim və şagirdləri, valideynlər adından «Çox sağ 
olun!» – deyirik, təşəkkürümüzü bildiririk. 
İ l h a m   Ə l i y e v:  Çox sağ olun. Mən çox şadam ki, Su-
lutəpədə sosial proqramlar öz həllini tapır. Məktəb tikintisi də 
onların arasında ən vacib məsələlərdən biridir. 
İndi ölkədə bütövlükdə məktəb tikintisi sürətlə gedir və hər 
bir qəsəbədə yaxşı məktəblər olmalıdır. İşıq problemi, 
qazlaşdırma burada həll olunub, yolların çəkilişi də artıq 
başlanıb və bu məsələlər də qısa müddət ərzində öz həllini 
tapacaqdır. Məqsədimiz ondan ibarətdir ki, hər bir qəsəbədə 
sakinlər yaxşı yaşasınlar, keyfiyyətli infrastruktur öz həllini 
tapsın, su, kanalizasiya, qazlaşdırma, elektrik enerjisi, tibb mən-
təqəsi, məktəblər, yollar – bütün bu məsələlər lazımi səviyyədə 
həll olunsun. 
Proqram da bu yaxınlarda qəbul olunacaqdır. Keçirdiyim 
müşavirədə bütün göstərişlər verilib. İndi siz sakinlərdən 
eşitmək istəyirəm, bu qəsəbələrdə hansı məsələlər daha tezliklə 
öz həllini tapmalıdır? Bu ay böyük proqram təsdiq olunacaqdır. 
Ondan sonra proqramda nəzərdə tutulan işlərin icrası daha da 
sürətlə aparılacaqdır. 
S a k i n: Cənab Prezident, gəlişinizi bütün Sulutəpə əhli 
alqışlayır. Sulutəpədə son zamanlar böyük işlər görülüb. Zərifə 
müəllimə məktəblərin tikintisini çox yaxşı qeyd etdi. Burada bir 
problem də bağçanın olmamasıdır. Qəsəbədə tək bircə bağça 
var. Burada «TİR-park» fəaliyyət göstərir, böyük ərazisi vardır, 
gömrük postu fəaliyyət göstərir. Lakin yollar çox dar olduğu 
 97 
üçün 1700 uşağın o yoldan gəlib məktəbə çatması çox çətinlik 
törədir. Əgər mümkündürsə, onları başqa yerə köçürmək şərti 
ilə burada böyük bir istirahət mərkəzi salınsın. 
İ l h a m   Ə l i y e v:  Bu mənim borcumdur. Elə etməliyik 
ki, sakinlərin problemi həllini tapsın. Xüsusilə qeydiyyatla bağlı 
problemlər uzun illərdir öz həllini gözləyir. Verdiyim 
göstərişlər nəticəsində əminəm ki, bu məsələ də ədalətli şəkildə 
öz həllini tapacaqdır. Ədalət olmalıdır. Biz bunu necə edək ki, 
tam şəkildə şəffaflığı təmin edək, qeydiyyataalma məsələlərində 
heç bir xoşagəlməz hal olmasın. Ona görə, indi mexanizm 
hazırlanır. Ümid edirəm ki, yaxın zamanlarda mənə təqdim 
olunacaq və bu məsələ öz həllini tapacaqdır. Onilliklər ərzində 
insanlar qeydiyyatsız yaşayıblar. Ancaq onu da deməliyəm ki, 
evlərin müəyyən hissəsi qanunsuz tikilib. Elə etməliyik ki, həm 
hər şey qanun çərçivəsində həll olunsun, həm də ki, mövcud 
olan reallıqlar da artıq qanun qüvvəsinə minsin. Bunu biz 
etməliyik. Ona görə bizdə aparılan siyasət sosialyönümlü 
siyasətdir. Əlbəttə ki, Azərbaycanda hüquqi dövlət qurulub və 
qanunun aliliyi hamımız üçün əsas olmalıdır. İqtisadi islahatlar 
aparılır. Biz bazar iqtisadiyyatı prinsipləri əsasında yaşayırıq. 
Ancaq sosial məsələlərin həllinə gəldikdə, biz əksər hallarda 
sosial ədalətə daha da çox üstünlük veririk. Bu yaxınlarda suya 
olan borcların silinməsi əslində bazar iqtisadiyyatı prinsiplərinə 
tamamilə ziddir. 
S a k i n: Cənab Prezident! Müəllimimizin qaldırdığı «TİR-
park» məsələsinə mən də öz münasibətimi bildirmək istəyirəm. 
Mən müəlliməm, neçə ildir Sulutəpə qəsəbəsində yaşayıram. 
Bizim məktəbdən aşağıda – Xocasən tərəfdə 103 nömrəli 
məktəb var, çox balaca və darısqaldır. Valideynlər məcbur qalıb 
uşaqlarını bu yol ilə gətirirlər məktəbə. Ağır yüklü maşınların, 
nəqliyyat vasitələrinin parkının burada olması yolda saatlarla 
tıxaclar əmələ gətirir, dərsə gecikmələr olur. Sizdən xahiş edirik 
ki, bu 103 nömrəli məktəbə əlavə korpus tikilsin ki, valideynlər 
əziyyət çəkib uşaqları oradan bizim məktəbə gətirməsinlər. 
 98 
S a k i n: Hörmətli cənab Prezident! 103 nömrəli məktəb 
mənim şəhid qardaşım Zakirin adını daşıyır. Yaxşı olardı ki, o 
məktəbin yanında bir poçt olsun. Xocasəndə poçt yoxdur. Bir 
də ki, məktəbin yanında bankomat olsun, pensiyaçılar pullarını 
alsınlar. 
İ l h a m   Ə l i y e v:  Bankomat yoxdur? 
S a k i n: Xeyr, Xocasəndə yoxdur. 
İ l h a m   Ə l i y e v:  Bəs təqaüdü necə alırsınız? 
S a k i n: Gəlib şəhərdən, qəsəbədən alırıq. Cürbəcür 
yerlərdən. Xocasəndə stadion üçün yer ayrılıb. Amma tam 
bərbad haldadır. Mən ümidvaram ki, bunun üçün də göstəriş 
verəcəksiniz. Biz Sizə çox inanırıq. Abşeron camaatı, həmçinin 
xocasənlilər Sizi də, Mehriban xanımı da çox istəyirlər. 
Bir məsələni də deyim ki, məişət tullantılarının daşın-
masında bələdiyyə çətinlik çəkir, maşınları yoxdur. Köhnə, 30 
ilin maşınıdır. Kömək lazımdır onlara, əlbəttə, mümkün olsa. 
Çox xahiş edirəm. Qabaqcadan minnətdaram Sizə. 
İ l h a m   Ə l i y e v:  Onların hamısını qeyd edib bu gün 
mənə göndərin. Bu məsələləri mən sərəncama salacağam. 
Bunlar hamısı vacib məsələlərdir, etməliyik. Xocasən yolu 
doğrudan da indi dünya səviyyəli bir yoldur. Orada böyük 
yarımstansiya da tikilmişdir, böyük təhsil mərkəzinin yara-
dılması da nəzərdə tutulur. Tamamilə doğru söyləyirsiniz. Yəni 
böyük bir mərkəz olacaqdır. 
S a k i n: Hörmətli Prezident! Allah Sizi qorusun! Siz də 
Azərbaycan xalqını qoruyasınız! 
 
 
 
 
 
XIV AVRASİYA İQTİSADİ ZİRVƏ 
TOPLANTISININ İŞTİRAKÇILARINA 
 
Hörmətli toplantı iştirakçıları! 
 99 
Sizi salamlayır və XIV Avrasiya İqtisadi zirvə top-
lantısının işə başlaması münasibətilə təbrik edirəm. Mərmərə 
Qrupu Strateji və Sosial Araşdırmalar Vəqfinin təşkilatçılığı və 
Türkiyənin dəstəyi ilə hər il keçirilən ənənəvi toplantılara 
dünyada maraq durmadan artmaqdadır. Beynəlxalq iqtisadi və 
siyasi əməkdaşlıq, xalqlar arasında dostluq və qardaşlıq əlaqələ-
rinin güclənməsinə Azərbaycan həmişə xüsusi əhəmiyyət verir. 
Dünyada yaşayan bütün xalqların mənafeləri və təhlü-
kəsizliyinin etibarlı təminatı dövlətlər arasında iqtisadi, humanitar 
və mədəni əməkdaşlığın qurulmasını, aqressiv separatizmə, terrora, 
bir sözlə, bəşəriyyəti təhdid edən qlobal təhlükələrə qarşı birgə 
mübarizənin aparılmasını qaçılmaz edir. Azərbaycan Respublikası 
əksər bəşəri çağırışlara cavab olaraq, dünya və region dövlətləri ilə 
bütün sahələrdə sıx əməkdaşlığa üstünlük verir. Ölkəmizin 
əlverişli coğrafi mövqeyi, zəngin enerji resursları, transmilli 
kommunikasiya imkanları qarşılıqlı əlaqələrin genişləndirilməsi 
üçün münbit şərait yaradır. Biz Azərbaycanın müxtəlif güc 
mərkəzlərinin rəqabət meydanı deyil, əməkdaşlıq məkanı 
olduğunu bəyan etmişik. Azərbaycan bütün ölkələrlə  qarşılıqlı 
maraqlara söykənən münasibətlərə, regional təhlükəsizliyə və 
sosial-iqtisadi tərəqqiyə mühüm töhfələr verir. 
İnanıram ki, bugünkü forumda keçirilən müzakirələr hər 
birimizi narahat edən bəşəri problemlərin həlli, dövlətlər və 
xalqlar arasında əlaqələrin daha yüksək səviyyəyə çatdırılması 
üçün yeni imkan və vasitələrin tapılmasına xidmət edəcəkdir. 
Sammit iştirakçılarını bir daha təbrik edir, toplantının işinə 
uğurlar arzulayıram. 
İLHAM ƏLİYEV 
Azərbaycan Respublikasının Prezidenti 
 
Bakı, 11 aprel 2011-ci il 
 100 
 
 
 
BELARUS RESPUBLİKASININ PREZİDENTİ  
ZATİ-ALİLƏRİ  
CƏNAB ALEKSANDR LUKAŞENKOYA 
 
Hörmətli Aleksandr Qriqoryeviç! 
Minsk metropolitenində terror aktı nəticəsində çoxsaylı 
insan tələfatı haqqında xəbər məni dərindən sarsıtmışdır. 
Biz terrorizmi onun bütün formalarında və təzahürlərində 
qətiyyətlə pisləyirik. 
Azərbaycan xalqı adından və şəxsən öz adımdan Sizə, həlak 
olanların doğmalarına və yaxınlarına, bütün Belarus xalqına 
dərin hüznlə başsağlığı verirəm. Zərər çəkənlərin tezliklə 
sağalmasını arzu edirəm. 
 
İLHAM ƏLİYEV 
Azərbaycan Respublikasının Prezidenti 
 
Bakı, 12 aprel 2011-ci il 
 
 
 
 101 
 
 
İORDANİYANIN SƏNAYE VƏ TİCARƏT NAZİRİ, 
AZƏRBAYCAN–İORDANİYA HÖKUMƏTLƏR-
ARASI BİRGƏ KOMİSSİYASININ HƏMSƏDRİ 
HANİ ƏL-MULKİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
12 aprel 2011-ci il 
 
Azərbaycan Respublikasının Prezidenti İlham Əliyev 
aprelin 12-də İordaniya Haşimilər Krallığının Sənaye və Tica-
rət naziri, Azərbaycan–İordaniya hökumətlərarası birgə Komis-
siyasının həmsədri Hani əl-Mulkinin başçılıq etdiyi nümayəndə 
heyətini qəbul etmişdir. 
Dövlətimizin başçısı Azərbaycan ilə İordaniya Haşimilər 
Krallığı arasında yüksək səviyyədə siyasi əlaqələrin olduğunu 
vurğuladı. Prezident İlham Əliyev ikitərəfli münasibətlərin inkişa-
fında dövlət başçıları səviyyəsində həyata keçirilən qarşılıqlı səfər-
lərin əhəmiyyətini qeyd etdi. Dövlətimizin başçısı ölkələrimiz 
arasında iqtisadi sahədə əməkdaşlığı inkişaf etdirmək və sərmayə 
imkanlarını nəzərdən keçirmək üçün böyük planların olduğunu 
dedi. Azərbaycan–İordaniya hökumətlərarasi birgə Komissiyasının 
Bakıda keçirilən iclasına toxunan dövlət başçısı bu iclasın gələcək 
əməkdaşlıq üçün önəmini qeyd etdi. 
İordaniya Haşimilər Krallığının Sənaye və Ticarət naziri, 
Azərbaycan–İordaniya hökumətlərarasi birgə Komissiyasının 
həmsədri Hani əl-Mulki İordaniya kralı II Abdullahın sa-
lamlarını və ən xoş arzularını dövlətimizin başçısına çatdırdı. 
O, ölkəmizdə keçirdiyi məhsuldar görüşlər barədə Azərbaycan 
prezidentinə məlumat verdi. 
Prezident İlham Əliyev İordaniya kralı II Abdullahın 
salamlarına görə minnətdarlığını bildirdi, onun da salamlarını 
İordaniyanın dövlət başçısına çatdırmağı xahiş etdi. 
 102 
 
 
 
NAZİRLƏR KABİNETİNİN 2011-ci İLİN BİRİNCİ 
RÜBÜNÜN SOSİAL-İQTİSADİ İNKİŞAFININ 
YEKUNLARINA HƏSR OLUNMUŞ İCLASINDA 
NİTQ   
 
12 aprel 2011-ci il 
 
    Nazirlər Kabinetinin bugünkü toplantısı 2011-ci ilin 
birinci rübünün yekunlarına həsr edilir. Birinci rübdə iqti-
sadiyyatımız uğurla inkişaf etmişdir. Bu ilin əvvəlində əldə 
edilmiş nəticələri düzgün təhlil etmək üçün biz əvvəlki illərdə 
Azərbaycanda mövcud olan iqtisadi inkişafı mütləq nəzərə 
almalıyıq. Çünki son illər iqtisadiyyatımız durmadan artmışdır. 
Son 7 ildə ümumi daxili məhsul təxminən 3 dəfə artmışdır, 
hətta böhranlı 2009 və 2010-cu illərdə iqtisadiyyatımız 14 faiz 
artmışdır. Bu yüksək təməl, yüksək baza üzərində birinci rübdə 
yenə də müşahidə olunan artım, əlbəttə ki, bizi çox sevindirir. 
İqtisadiyyatımız birinci rübdə bütövlükdə 1,6 faiz artmışdır. 
Sevindirici hal ondan ibarətdir ki, qeyri-neft sektorumuz 5,6 faiz 
artmışdır. Bildiyiniz kimi, bizim əsas vəzifəmiz qeyri-neft 
sektorunu inkişaf etdirmək, neft-qaz amilindən asılılığımızı 
azaltmaq və beləliklə, ölkə iqtisadiyyatının şaxələndirilməsinə nail 
olmaqdır. Ona görə qeyri-neft sektorunun inkişafına xüsusi diqqət 
göstərilir və ölkədə aparılan sosial və iqtisadi islahatlar, ilk 
növbədə bu məqsədə nail olmaq üçün həyata keçirilir. 
                                            
       Назирляр Кабинетинин 2011-ъи илин биринъи рцбцнцн 
сосиал-игтисади инкишафынын йекунларына щяср олунмуш 
иъласында Малиййя назири Самир Шярифов, Дювлят Эюмрцк 
Комитясинин сядри Айдын Ялийев, Дювлят Сосиал Мцдафия 
Фондунун сядри Сялим Мцслцмов вя Дювлят Миграсийа 
Хидмятинин ряиси Арзу Рящимов чыхыш етдиляр. 
 103 
Sənaye istehsalı bütövlükdə 0,3 faiz artsa da, sənayenin 
inkişafında əsas məsələ, yəni sevindirici hal ondan ibarətdir ki, 
qeyri-neft sənayemiz 9,8 faiz artmışdır. Bu da onu göstərir ki, 
qeyri-neft sektoruna qoyulan vəsaitin, investisiyaların, sahibkarlara 
yaradılmış şəraitin gözəl nəticələridir. Bütövlükdə sənaye 
istehsalında o qədər də böyük artımın olmaması neft-qaz 
sektorunda hasilatda müəyyən azalmanın səbəbidir. Ancaq bu 
azalma, əlbəttə ki, müvəqqəti xarakter daşıyır və hazırda Azər-
baycanda neftin hasilatı, demək olar ki, yüksək həddə çatmışdır və 
bu səviyyədə qalacaqdır. O ki qaldı qaz istehsalına, növbəti illərdə 
qoyulacaq investisiyalar hesabına qaz hasilatımız da artmalıdır. 
Narahatedici məsələlərdən biri odur ki, birinci rübdə 
inflyasiya 9,1 faiz artmışdır. Bu bizi narahat edir. Hazırda 
inflyasiya birrəqəmlidir, elə etməliyik ki, birrəqəmli inflyasi-
yanın səviyyəsini saxlaya bilək. Bununla bərabər, əhalinin pul 
gəlirləri 16 faizdən çox artmışdır. Əgər inflyasiyanı əhalinin pul 
gəlirləri ilə müqayisə etsək görərik ki, gəlirlərdə real artım 
müşahidə olunur. Əminəm ki, bu meyillər il ərzində özünü daha 
da böyük həcmdə göstərəcəkdir. 
Ölkəmizdə yığılan valyuta ehtiyatları 34,2 milyard dollara 
bərabərdir. Bu istiqamətdə də bütün tapşırıqlar yerinə yetirilir 
və valyuta ehtiyatlarımız artır. Ölkəmizdə böyük investisiya 
layihələri icra edilir və bu layihələr böyük vəsait tələb edir. Biz 
həm investisiya layihələrimizi təmin edirik, həm də valyuta 
ehtiyatlarımızı artırırıq. Bu özlüyündə gözəl göstəricidir, 
ölkənin iqtisadi və maliyyə gücünü göstərir. 
Heç şübhə etmirəm ki, ilin sonuna qədər bizim valyuta 
ehtiyatlarımız artacaqdır. Bu artım çox təsirli olacaqdır. 
İqtisadi sahədə bütün tapşırıqlar yerinə yetirilir. Birinci rübün 
yekunları deməyə əsas verir ki, ilin sonuna qədər  bu müsbət 
meyillər özünü göstərəcəkdir. Sosial sahədə bütün proqramlar 
həyata keçirilir. Sosial infrastrukturun yaradılması istiqamətində 
proqram üzrə işlər aparılır. Məktəblərin, xəstəxanaların, sosial 
obyektlərin, mədəniyyət, idman obyektlərinin tikintisi investisiya 
proqramı çərçivəsində müəyyən olunduğu kimi icra edilir. Birinci 
 104 
rübün yekunlarına görə ölkəmizdə orta əməkhaqqı 340 manat 
səviyyəsindədir. Əgər biz dollarla hesablasaq, bu haradasa 430 
dollara yaxındır. Bu, yaxşı göstəricidir. Orta əməkhaqqının artımı 
ölkədə həm iqtisadi, həm də sosial sahədə aparılan siyasətin 
əlamətidir. Biz bazar iqtisadiyyatına sadiq olan ölkəyik.  
Azərbaycanda yoxsulluğun səviyyəsi ildən-ilə aşağı düşür. 
2010-cu ilin yekunlarına görə Azərbaycanda yoxsulluq 9,1 faiz 
səviyyəsində idi. Mən ümid edirəm ki, bu il ərzində həm iqtisadi 
sahədə, həm sosial sahədə görüləcək işlər nəticəsində, eyni 
zamanda, bu il maaşların və pensiyaların gözlənilən artımları 
hesabına Azərbaycanda yoxsulluq şəraitində yaşayanların sayı 
yenə də aşağı düşəcəkdir. Nəticədə, biz bir neçə il bundan əvvəl 
qarşıya qoyulmuş məqsədə çatacağıq. 
Hər bir ölkədə yoxsullar vardır. Ancaq biz qarşıya vəzifə 
qoyuruq, bu bizim hədəfimizdir, məqsədimizdir. Ölkədə aparılan 
quruculuq işləri, iqtisadi islahatlar, sosial proqramlar bu ağır 
problemin həlli üçün bizə imkan verəcəkdir. Bununla bərabər, 
bütün bölgələrdə regionların sosial-iqtisadi inkişafı Dövlət 
Proqramı uğurla icra edilir. Bu ilin birinci rübündə nəzərdə 
tutulmuş bütün investisiya layihələri vaxtında həllini tapır. 
Birinci üç ayda regionlarda təxminən 17 min yeni iş yeri 
açılmışdır. Bu proses davam edir. Bütövlükdə birinci proqramın 
icrasından sonra ölkəmizdə 930 min yeni iş yeri açılmışdır. 
Sahibkarlara kömək məqsədi ilə kreditlər ayrılır və bu kreditlər 
gözəl nəticələrini verməkdədir. Regionlara səfərlərim mənə 
imkan verir ki, görülən işləri özüm gözümlə görüm və deyə 
bilərəm ki, hər bir bölgədə inkişaf vardır. Lakin əldə edilmiş 
uğurlarla kifayətlənməməliyik. Daim inkişafda olmalıyıq və 
daim mövcud problemlərin həlli işində fəal olmalıyıq. 
Regionların sosial-iqtisadi inkişafı proqramının icrası ilə 
bərabər, Bakıətrafı qəsəbələrin sosial-iqtisadi inkişafı proqramı 
da hazırlanır. Bu məqsədlə keçən ay geniş müşavirə keçiril-
mişdir. Bütün tapşırıqlar verilmişdir. 
Hazırda problemlər təhlil edilir. Əslində biz bu problemləri 
bilirik. O problemlərin həlli üçün xüsusi proqram qəbul 
 105 
olunandan sonra biz bu il proqramda nəzərdə tutulacaq 
məsələlərin bir hissəsini icra edəcəyik. Ancaq vaxt itirməmək 
üçün prezidentin ehtiyat fondundan Bakı Şəhər İcra 
Hakimiyyətinə 10 milyon manat ayrılmışdır ki, bu məsələlər 
təxirə salınmadan həllini tapsın. 
Artıq qəsəbələrdə işlər başlamışdır. Mən indi qəsəbələrdə tez-
tez oluram, vəziyyətlə tanış oluram və insanlardan birbaşa 
soruşuram ki, hansı məsələlər onları daha çox narahat edir. 
Qəsəbələrdə son illərdə böyük işlər görülmüşdür. Tikilən məktəb-
lər qəsəbələrdə təhsil sahəsinin inkişafına müsbət təsir göstər-
mişdir. Bəzi qəsəbələrdə su qıtlığı mövcuddur, kanalizasiya 
problemi, demək olar ki, bütün qəsəbələrə xasdır. Kanalizasiya 
problemi təkcə qəsəbələrdə deyil, Bakı şəhərinin özündə də qarşıda 
duran çox kəskin məsələdir. Bununla bərabər, son illər aparılmış 
işlər nəticəsində elektrik enerjisi ilə təminat yaxşıdır. Heç bir 
şikayət, heç bir müraciət olmamışdır. Qəsəbələrin qazlaşdırılması 
prosesi gedir. Hazırda bu məsələ, demək olar ki, tam şəkildə həll 
edilib. Sadəcə, növbəti bir neçə il ərzində biz yeni xətlərin çəkilişi 
nəticəsində qazın təzyiqinin də yaxşılaşdırılmasına nail olmalıyıq. 
Səhiyyə məsələləri müəyyən dərəcədə həll olunub. Amma yeni 
xəstəxanaların, poliklinikaların tikintisinə ehtiyac vardır. Ən vacib 
məsələ – bu problemi bütün qəsəbələrə aid etmək olar – yol 
məsələsidir. Demək olar ki, qəsəbələrin yollarının əksəriyyəti 
torpaqdır. Hazırda yol çəkilişi prosesi başlamışdır. 
Mən hesab edirəm ki, geniş, çox dəqiq və konkret proqram 
qəbul olunandan sonra 2013-cü ilə qədər biz qəsəbələrdə 
mövcud problemlərin böyük əksəriyyətini həll etməliyik. 
Baxmayaraq ki, bu çox böyük proqramdır. Qəsəbələrdə hazırda 
800 mindən artıq əhali yaşayır. Bu özlüyündə böyük bir 
şəhərdir. Ümid edirəm ki, biz qısa müddətdə bu məsələnin 
həllinə nail olacağıq. 
Birinci rübdə ölkəmizdə böyük infrastruktur layihələri icra 
edilirdi. Bu layihələrin icrası cədvəl üzrə gedir. Qazlaşdırma 
prosesi gedir. Su, kanalizasiya məsələləri həll edilir, həm 
magistral, həm qəsəbələrarası yollar çəkilir. Böyük infrastruktur 
 106 
layihələrinin arasında Heydər Əliyev Beynəlxalq Aeroportunun 
yeni binasının tikintisini mən xüsusi qeyd etmək istəyirəm. 
Aeroport hər bir ölkənin giriş qapısıdır. Hazırda Beynəlxalq 
aeroportumuz Azərbaycanın indiki inkişaf səviyyəsinə və 
xüsusilə gələcək inkişafımıza tam şəkildə cavab vermir. Ona görə 
də aeroportun yeni binası tikilməlidir. Artıq işlər başlanmışdır. 
Yeni uçuş-enmə zolaqları tikilməli, bütün xidmət infrastrukturu 
yenidən qurulmalıdır. Heydər Əliyev Beynəlxalq Aeroportu 
dünya miqyasında ən gözəl, ən müasir və ən səviyyəli 
aeroportların sırasına daxil edilməlidir. Növbəti 2 il ərzində 
əminəm ki, tikinti başa çatacaq və ölkəmiz üçün çox vacib olan 
infrastruktur obyekti istismara veriləcəkdir. 
Bildiyiniz kimi, hazırda digər böyük infrastruktur layihələri 
icra edilir. Mən onların sırasında Beynəlxalq Dəniz Ticarət 
Limanını qeyd etmək istəyirəm. Orada işlər yaxşı gedir. 
Gəmiqayırma zavodunun tikintisi gedir. Yəni, bu iki böyük 
layihə və aeroportu da əlavə etsək, Azərbaycanın nəqliyyat 
imkanlarını yüksək dərəcədə artıracaqdır. Növbəti aylar ərzində 
yeni gəmilərin, bərələrin alınması nəzərdə tutulur. Çünki 
Azərbaycan üzərindən yükdaşımaların həcmi artmaqdadır. 
Baxmayaraq ki, son illərdə biz 10-a yaxın yeni müasir tanker, 
yük gəmiləri almışıq, buna yenə də ehtiyac vardır. Nəzərə 
almalıyıq ki, 2012-ci ildə Bakı–Tbilisi–Qars dəmir yolu 
istismara verilməlidir. Biz bütün hazırlıq işlərini elə qurmalıyıq 
ki, Bakı–Tbilisi–Qars dəmir yolu istismara veriləndən sonra bir 
gün də yubanma olmasın. Ona görə, yeni bərələrin alınması 
məsələləri qoyulubdur və bu il o məsələlər öz həllini tapacaqdır. 
İnformasiya-kommunikasiya sektorunda bu ilin birinci 
rübündə çox böyük artım vardır. Bu sektor çox dinamik inkişaf 
edir. Mən bu barədə fikirlərimi bir neçə dəfə bildirmişəm. 
Azərbaycan bu bölgədə artıq informasiya-kommunikasiya 
texnologiyaları üzrə mərkəzə çevrilir. Ənənəvi olaraq Bakutel 
sərgiləri keçirilir. Bu sektorun inkişafı Azərbaycanda ümumi 
intellektual potensialın və intellektual imkanlarımızın inkişafına 
xidmət göstərəcək, eyni zamanda, bu sektorun böyük 
 107 
kommersiya əhəmiyyəti vardır. Artıq bu sektor bizim üçün yeni 
bir gəlir mənbəyinə çevrilir. Gələcəkdə bu sektorda əldə 
olunacaq gəlirlər ölkə iqtisadiyyatının inkişafına çox güclü təsir 
göstərəcəkdir. 
Süni peykin yaradılması proqramı icra edilir.  Azərbaycan 
yaxın zamanlarda öz peykinə malik olacaqdır. Bu həm ölkənin 
imici və nüfuzu üçün çox vacib olan məsələdir. İlk növbədə isə 
praktiki nöqteyi-nəzərdən çox vacib olan layihədir. Peykin 
kommersiya istismarından əldə olunacaq gəlirlər də bizə yaxşı 
imkanlar yaradacaqdır. 
Ölkəmizdə hərbi sənaye potensialı sürətlə inkişaf edir. Mən 
bu sahəni xüsusilə qeyd etmək istəyirəm. Çünki bu həm sənaye 
sahəsidir, xüsusi bir sahədir. Burada iki məqsəd güdülür. İlk 
növbədə Azərbaycanın hərbi potensialını daxili imkanlar 
hesabına gücləndirməliyik. Vaxtilə Müdafiə Sənayesi Nazirliyi 
məhz bu məqsədlə yaradılmışdır. Digər tərəfdən də bu, yeni 
sənaye sahəsidir. Minlərlə yeni iş yeri açılmışdır, yüksək maaşlar 
verilir və Azərbaycanda müasir hərbi sənaye məhsulları istehsal 
olunur. Hazırda Azərbaycanda 430 adda məhsul istehsal edilir. 
Məqsədimiz ondan ibarətdir ki, biz bu sahədəki işləri ən müasir 
texnologiyalar əsasında quraq. 
Mən onların arasında pilotsuz təyyarələrin istehsalını xüsusi 
qeyd etmək istəyirəm. Bu, ən inkişaf etmiş ölkələrə xas olan 
istehsal sahələridir. Azərbaycan öz imkanları ilə pilotsuz 
təyyarələrin ən yüksək səviyyədə istehsalına başlamışdır və bu 
bizim hərbi gücümüzü daha da artıracaqdır. Bütövlükdə bölgədə 
təhlükəsizlik tədbirlərinin gücləndirilməsi işində Azərbaycan 
çox müsbət rol oynayır. Azərbaycan bölgədə sabitləşdirici 
amildir.  
Ermənistan–Azərbaycan, Dağlıq Qarabağ münaqişəsinin 
həlli işində mövqeyimiz birmənalıdır. Beynəlxalq hüquq 
normaları tam şəkildə təmin edilməlidir. BMT Təhlükəsizlik 
Şurasının 4 qətnaməsi qeyd-şərtsiz icra edilməlidir. Necə ki, 
Liviya ilə bağlı BMT Təhlükəsizlik Şurasının qətnamələri bir neçə 
saatdan sonra icra edilməyə başlamışdır. Yəni, mən bu barədə artıq 
 108 
fikrimi bildirmişəm. Bir daha demək istəyirəm ki, bu 
ədalətsizlikdir, bu, ikili standartlardır və bu ayrı-seçkiliyi heç bir 
səbəblə izah etmək mümkün deyildir. Çünki ermənilər tərəfindən 
azərbaycanlılara qarşı soyqırımı – genosid törədilmişdir. Xocalı 
soyqırımı törədilmişdir. Ermənilər tərəfindən günahsız insanlar 
vəhşicəsinə qətlə yetirilmişdir. Nədənsə o zaman dünya birliyi 
bizim dərdimizə biganə qalmışdır. Azərbaycanın beynəlxalq birlik 
tərəfindən tanınmış əraziləri uzun illərdir ki, işğal altındadır. 
Təhlükəsizlik Şurasının 4 qətnaməsi qəbul edilib, ATƏT-in 
qərarları, Avropa parlamenti, Avropa Şurası, İslam Konfransı 
Təşkilatı, NATO-nun qərarları – bütün bu qərarlar işğal edilmiş 
torpaqlardan erməni qoşunlarının çıxarılmasını tələb edir. Ancaq 
məsələ öz həllini tapmır. Belə olan halda haqlı olaraq Azərbaycan 
vətəndaşları sual verirlər ki, nə üçün bizə qarşı münasibət fərqlidir? 
Bunun səbəbi nədir? Mən bu sualı beynəlxalq ictimaiyyətə, 
beynəlxalq aləmdə nüfuza malik olan ölkələrə ünvanlayıram. 
Azərbaycanın ərazi bütövlüyü bərpa olunmalıdır, işğala son 
qoyulmalıdır və bu məsələ tezliklə öz həllini tapmalıdır. Çünki 
Azərbaycan xalqının səbri tükənməz deyildir. 
Bir daha demək istəyirəm ki, danışıqlar prosesində Azər-
baycanın mövqeyi birmənalıdır. Bu mövqe nəinki bizim arzu-
larımıza, beynəlxalq hüquqa əsaslanır və beynəlxalq hüquq hələ 
ki, dünyada başlıca bir meyardır. Biz indi görürük ki, 
beynəlxalq hüquq normaları müxtəlif yerlərdə kobudcasına 
pozulur. Ona görə Azərbaycanın ərazi bütövlüyü bərpa 
edilməlidir və heç bir şərt irəli sürülməməlidir. 
Hazırda danışıqlar masasında olan təkliflər Azərbaycanın 
ərazi bütövlüyünün bərpasını təmin edəcəkdir. Bu  məsələ öz 
həllini Dağlıq Qarabağda yaşayan insanların və oraya mütləq 
qayıdacaq Azərbaycan vətəndaşlarının muxtariyyət, 
özünüidarəetmə statusunda yaşamasını təmin edə biləcək 
prinsiplər əsasında tapa bilər. Bir daha demək istəyirəm ki, 
Dağlıq Qarabağa müstəqilliyin verilməsi, yaxud da nə vaxtsa 
verilməsi mümkünsüzdür. Bu, danışıqlar mövzusu deyildir və 
olmayacaqdır. 
 109 
Birinci rübdə bu məsələ ilə bağlı ATƏT-in qiymətləndirmə 
missiyası işğal edilmiş torpaqlara səfər etmişdir. Bu missiya bizim 
təklifimiz əsasında baş tutmuşdur. Ermənistan tərəfi buna etiraz 
etməyə cəhd göstərmişdir. Bildiyiniz kimi, 2005-ci ildə oxşar 
missiya işğal edilmiş torpaqlara səfər etmişdir. O, faktaraşdırıcı 
missiya idi. Missiyanın məqsədi işğal edilmiş torpaqlarda vəziyyəti 
araşdırmaq və məruzə hazırlamaq idi. Azərbaycan cəmiyyətində 
missiyanın yekun məruzəsi ilə bağlı müxtəlif fikirlər vardır. Haqlı 
olaraq cəmiyyətimiz öz narahatlığını bildirir ki, məruzədə ifadələr 
o qədər də kəskin deyildir. Ancaq missiyanın məqsədi və mandatı 
ondan ibarət idi ki, mövcud vəziyyəti öyrənsin və gördüklərini 
məruzədə ifadə etsin. Bu baxımdan hesab edirəm ki, məruzədə 
göstərilən məsələlər reallığı əks etdirir. Orada vacib olan 
məsələlərdən bir neçəsini qeyd etmək istəyirəm. Birincisi, orada 
açıq-aydın göstərilir ki, işğal edilmiş ərazilərdə ermənilər 
tərəfindən bütün infrastruktur dağıdılıbdır. Biz bunu onsuz da 
bilirdik, 2005-ci ildə bu göstərilmişdir və bu il də bu göstərilir. 
Yəni erməni vandalizminin nəticələrini missiya öz gözü ilə gör-
müşdür. Məscidlərimiz, qəbirlər, bütün infrastruktur dağıdılıb, ya 
da ki, talan edilibdir. İkinci vacib məsələ ondan ibarətdir ki, məru-
zədə göstərilir, işğal edilmiş rayonların inzibati hüdudlarını süni 
şəkildə dəyişdirmək olmaz. Bu birbaşa Ermənistana ünvanlanan 
bir tələbdir. Biz yaxşı bilirik ki, orada qondarma yerli hakimiyyət 
Ermənistanın göstərişi ilə bizim rayonların hüdudlarını süni şəkildə 
dəyişdirmək istəyir. Bununla bərabər, rayonların tarixi və əzəli 
adlarının dəyişdirilməsi də yolverilməz hal kimi, məruzədə 
göstərilibdir. Bu birbaşa Ermənistana ünvanlanan iraddır. Onlar 
yer-yurd adlarımızı dəyişdirmək istəyirlər və onlardan başqa, bu 
adları heç kim tanımır və tanımayacaqdır. Buna oxşar kifayət 
qədər məsələlər məruzədə öz əksini tapıbdır. Bu məsələlər əvvəlki 
məruzədə də bu və ya digər formada öz əksini tapmışdır. Ən vacib 
məsələlərdən biri də hesabatda işğal edilmiş ərazilərdə qanunsuz 
məskunlaşma siyasəti aparılmasının göstərilməsidir. Hazırda Laçın 
və Kəlbəcər rayonlarında – daha çox bu iki rayonda – 14 min qa-
nunsuz məskunlaşma halı vardır, orada 14 min insan yaşayır ki, 
 110 
onlar orada yaşamamalıdırlar, çünki ora onların vətəni deyil, bu 
köçürülmüşlər hesabatda da yolverilməz hal kimi göstərilir. 
Nəhayət, məruzədə göstərilir ki, status-kvo, yəni indiki vəziyyət 
davam edə bilməz. Hesab edirəm ki, məruzədə bu, ən vacib 
məsələlərdən biridir. Uzun illərdir ki, Azərbaycan dövləti bütün 
tribunalarda, beynəlxalq təşkilatlarda, həmsədr ölkələrin rəsmiləri 
ilə birbaşa görüşlərdə məsələ qaldırır ki, status-kvo dəyişdiril-
məlidir. 
Ermənistan tərəfi bütün imkanlardan istifadə edir, çalışır ki, 
danışıqları uzatsın. Mən Azərbaycan vətəndaşlarına bu barədə 
də müəyyən dərəcədə məlumat vermişəm. Müəyyən mərhələdə 
razılaşdırılmış məsələlər onlar tərəfindən yenidən danışıqlar 
masasına qoyulur və onlar əvvəlcədən razılaşdırılmış 
məsələlərdən geri çəkilirlər. İstəyirlər ki, bu proses sonsuz, 
daimi, əbədi olsun, daim bu danışıqlar getsin və guya ki, 
Ermənistan danışıqlarda özünü konstruktiv aparır. Onların 
məqsədi işğal edilmiş torpaqları nə qədər mümkündür öz 
nəzarəti altında saxlamaq və de-fakto vəziyyətini gələcəkdə de-
yure vəziyyətinə çevirməkdir. Düşünürlər ki, nə qədər çox vaxt 
keçsə, o qədər yaxşıdır, yəni dünya birliyi bu vəziyyətlə 
barışacaq və beləliklə, bu vəziyyət – danışıqlar prosesi sonsuz 
aparılacaqdır. 
Biz dəfələrlə məsələ qaldırmışıq ki, bu mümkünsüzdür. 
Azərbaycan imitasiya, danışıqlar naminə danışıqlarda iştirak 
etməyəcəkdir. Bizim kəskin fikrimiz bundan ibarətdir və status-
kvo dəyişdirilməlidir. Status-kvonun dəyişməsi nə deməkdir, 
bunu hamı yaxşı başa düşür. O deməkdir ki, Azərbaycan 
torpaqlarından işğalçı qüvvələr çıxarılmalıdır və məruzədə bu 
tezisin göstərilməsi, hesab edirəm ki, çox vacib məsələdir. 
Azərbaycanın mövqeyi həmsədr ölkələr – ATƏT tərəfindən 
dəstəklənir. Status-kvonun qəbuledilməz olması birinci dəfə 
deyil ki, səslənir. Bunu həmsədr ölkələrin yüksək vəzifəli 
şəxsləri də öz bəyanatlarında bildirmişlər. Əgər status-kvo 
dəyişdiriləcəksə, bu, mütləq dəyişdirilməlidir.  Azərbaycanın 
işğal altında olan torpaqlarından işğalçı qüvvələr çıxarılacaqdır 
 111 
və bu, tezliklə baş verməlidir. Ermənistana imkan 
verilməməlidir ki, danışıqları süni şəkildə, müəyyən bəhanələrlə 
uzatsın. Ermənistan konkret təkliflərə konkret cavab verməlidir 
ki, torpaqlarımızın işğalçılardan azad edilməsi prosesi başlasın. 
İstərdim ki, Azərbaycan vətəndaşları həm məruzə ilə bağlı, 
həm də ki, danışıqların mahiyyəti və məzmunu ilə bağlı mənim 
mövqemi – Azərbaycan dövlətinin mövqeyini bilsinlər. Hesab 
edirəm ki, buna ehtiyac vardır. 
 
YEKUN NİTQİ 
 
İlin birinci rübündə görülmüş işlər göstərir ki, ölkə iqtisadiyyatı 
uğurla inkişaf edir, sosial məsələlər öz həllini tapır, hər bir sahə 
üzrə konkret proqramlar vardır. Bu proqramlar icra edilir. 
Hökumət üzvləri isə öz vəzifələrini bilirlər və vəzifə borclarını icra 
edirlər. Dünyada gedən proseslər, xüsusilə neftin dünya bazar-
larında kəskin şəkildə bahalaşması istər-istəməz inflyasiya 
risklərini də artırır. Bilirsiniz ki, bir neçə il əvvəl də oxşar mənzərə 
ilə üzləşmişdik. O vaxt da neftin qiyməti kəskin şəkildə – haradasa 
60 dollardan 140 dollara qədər qalxmışdı və müəyyən müddətdən 
sonra biz bu kəskin artımı istehlak qiymətlərinin artırılmasında da 
gördük. Yəni, istisna olunmur və yəqin ki, inflyasiya risklərinin 
artması qaçılmazdır. Belə olan halda biz gərək antiinflyasiya təd-
birlərinin gücləndirilməsində daha da məqsədyönlü siyasət aparaq. 
Makroiqtisadi sabitliyə daha da çox diqqət göstərək. 
Makroiqtisadi sabitlik həmişə diqqət mərkəzindədir. İqtisadi 
inkişafla bağlı bütün tədbirlərdə, demək olar ki, bu məsələyə 
xüsusi diqqət göstərilir. Keçən il inflyasiyanın səviyyəsi 
qəbuledilən həcmdə idi. Biz görürük ki, bu ilin birinci rübündə 
inflyasiya 9,1 faiz artmışdır. Ona görə həm dünyada gedən 
proseslər, neftin bahalaşması, eyni zamanda, ölkəmizdə 
maaşların, pensiyaların gözlənilən artırılması məsələləri istər-
istəməz inflyasiya risklərinə öz təsirini göstərəcəkdir. Biz 
çalışmalıyıq ki, 2011-ci ildə inflyasiya birrəqəmli olsun və 
 112 
bütün antiinflyasiya tədbirləri daha da güclü və məqsədyönlü 
şəkildə həyata keçirilsin. 
İstehlak qiymətlərinə nəzarət vardır, daim monitorinq aparılır 
və bundan sonra da biz bu məsələlərlə məşğul olacağıq. 
İnhisarçılığa qarşı mübarizəni daha da gücləndirməliyik. Həm 
idxalda, həm də ki, daxili istehsalda inhisarçılığa qarşı mübarizə 
daha da güclü aparılmalıdır. Bəzi hallarda inhisarçılıq deyəndə 
daha çox idxalla bağlı olan məsələlər yada düşür. Ancaq son 
hadisələr, xüsusilə Novruz bayramı ərəfəsində müşahidə olunan 
mənzərə onu göstərir ki, daxildə istehsal olunan malların 
qiymətlərinin süni şəkildə qaldırılması halları baş vermişdir. Biz 
operativ şəkildə lazımi tədbirləri gördük. Süni şəkildə artırılan 
qiymətlərin tənzimlənməsi üçün lazımi addımları atdıq. Həm 
idxalla, həm də daxili istehsalla bağlı inhisarçılığa yol veril-
məməlidir. 
Azərbaycanın bazarı, demək olar ki, kifayət qədər məh-
duddur. Əgər hansısa bir böyük istehsalçı yaranırsa – biz 
istəyirik, maraqlıyıq ki, həm orta və kiçik sahibkarlıq artsın, 
həm böyük şirkətlərimiz olsun və onlar da güclənsin. Dövlət 
tərəfindən verilən dəstək, siyasi, iqtisadi dəstək böyük şir-
kətlərin yaranmasına xidmət göstərir, eyni zamanda, böyük 
şirkət istər-istəməz inhisarçıya çevrilir, bəzi hallarda öz 
maraqlarının təmin olunması üçün qəbuledilməz addımlar atır. 
Belə olan halda inhisarçılığa qarşı mübarizə həm idxalda, həm 
daxili istehsalda gücləndirilməlidir.  
       Korrupsiya və rüşvətxorluğa qarşı mübarizənin gücləndiril-
məsi gözəl nəticələrini verir. Bu siyasət davam etdiriləcəkdir. 
Bu bizim şüurlu seçimimizdir və görülən tədbirlər xalq 
tərəfindən yüksək qiymətləndirilir. Biz burada bir neçə amili 
nəzərə almalıyıq. Bu mübarizə genişmiqyaslı və çoxşaxəli 
olmalıdır.  
Mən həmişə insanlarla təmasda olarkən işləyirəm ki, xo-
şagəlməz hallar haqqında məlumat versinlər. Azərbaycanda, 
ümumiyyətlə, bütün sahələrdə ictimai nəzarət daha da güclü 
olmalıdır. İslahatların dərinləşməsi prosesi getməlidir. Bu da 
 113 
antikorrupsiya tədbirlərinin arasında mühüm əhəmiyyətə malik 
olan sahədir. Sağlam rəqabət təmin edilməlidir. Qeyri-sağlam 
rəqabət aradan qaldırılmalıdır. Bütün sahələrdə şəffaflıq təmin 
edilməlidir. Bizdə bu sahədə gözəl təcrübə vardır. Bizdə 
şəffaflıqla bağlı məsələlər uğurla həllini tapır. Azərbaycan 
Dövlət Neft Fondunu misal gətirmək olar. Dünya miqyasında 
ən böyük və müsbət qiymətlərə layiq olan qurumdur və biz 
şəffaflıqla bağlı inkişaf etmiş ölkələrin bir çoxundan 
qabaqdayıq. Bu sahədə əldə olunmuş nailiyyətlər bütün başqa 
sahələrə də şamil edilməlidir. 
Miqrasiya ilə bağlı məsələlər Azərbaycanda uğurla həllini 
tapır. Miqrasiya da inkişafın təzahürüdür. Bir neçə il əvvəl 
Nazirlər Kabinetinin toplantısında mən məsələ qaldırmışdım ki, 
vaxt gələcək  biz bu problemlə üzləşə bilərik. O vaxt gəldi və 
Miqrasiya Xidmətinin vaxtında yaradılması bizə imkan verdi ki, 
bu prosesləri lazımi səviyyədə tənzimləyək. Qanunsuz 
miqrasiyaya qarşı ciddi tədbirlər görülür. Yenə də demək 
istəyirəm ki, miqrasiya inkişafın əlamətidir. Əgər Azərbaycanda 
sürətli inkişaf olmasaydı, xaricdən Azərbaycana işləmək üçün 
gələnlərin sayı o qədər də çox olmazdı. 
Lakin biz ilk növbədə daxili əmək resurslarımızı müdafiə 
etməliyik. Baxmayaraq ki, son illərdə Azərbaycanda bir 
milyona yaxın iş yeri yaradılmışdır və bunun tam əksəriyyəti 
daimi iş yerləridir, yenə də işsizlik məsələləri vardır. Elə 
etməliyik ki, Azərbaycan vətəndaşları işlə təmin olunsunlar. 
Azərbaycan dünya iqtisadiyyatının bir parçasıdır və biz 
bütün inteqrasiya proqramlarına çox müsbət baxırıq. Azər-
baycanda liberal iqtisadiyyat və işləmək üçün bütün imkanlar 
vardır. Azərbaycan xalqı qonaqpərvər xalqdır, Azərbaycanda 
quruculuq-abadlıq işləri, müasir xidmətlərin yaradılması 
məsələləri, əlbəttə ki, miqrantları cəlb edir. Onu da qeyd etməliyik 
ki, Azərbaycanda ictimai asayiş çox yüksək səviyyədə qorunur, 
təhlükəsizlik tədbirləri güclüdür. Şəhərlərimizə xas olan əlamət 
ondan ibarətdir ki, insanlar özlərini çox rahat hiss edirlər. 
Azərbaycanda kriminogen durum da çox yaxşıdır. Əlbəttə, bu 
 114 
amillər xaricdən gələnlərə, necə deyərlər, əlavə təkan verir. Xoş 
niyyətlə gələn bütün qonaqlara öz qapılarımızı açırıq. Ancaq bütün 
bu işlər qanun çərçivəsində həll olunmalıdır və qanunsuz 
miqrasiyaya qarşı tədbirlər davam etdirilməlidir. 
Növbəti aylarda sahibkarlığın inkişafı işində əlavə tədbirlər 
görüləcəkdir. Sahibkarlığa Kömək Milli Fondunun xətti ilə 
kreditlər artıq verilməyə başlanmışdır. Bu kreditlər bütün 
bölgələri əhatə edir. Artıq bizdə bu sahədə təcrübə də çox 
müsbətdir. Bu il veriləcək kreditlər hesabına yeni müəssisələr, 
yeni iş yerləri yaradılacaq və ölkə iqtisadiyyatının çoxşaxəli 
şəkildə inkişaf etməsinə biz daha da böyük həcmdə nail 
olacağıq. Deyə bilərəm ki, bu ilin birinci rübünün uğurlu 
yekunları, xüsusilə qeyri-neft sektorunun artımı, o cümlədən 
sahibkarlığa göstərilən diqqətin nəticəsində mümkün olmuşdur. 
Güzəştli şərtlərlə verilən kreditlər, sahibkarlara dəstək, regional 
inkişaf proqramının icrası və proqrama vaxtaşırı əlavələrin 
edilməsi məsələləri də müsbət rol oynayır. Hazırda taxılçılığın 
inkişafı ilə bağlı təkliflər paketi hazırlanır. Bundan əvvəlki 
iclaslarda bu barədə tapşırıqlar verilmişdir ki, böyük fermer 
təsərrüfatları, infrastruktur yaradılsın və bu işlərə böyük torpaq 
sahələri cəlb edilsin, suvarma məsələləri öz həllini tapsın. 
Şübhə etmirəm ki, növbəti illərdə qeyri-neft sektorunun, 
kənd təsərrüfatının və sahibkarlığın inkişafı daha da sürətlə 
gedəcək və bizə imkan verəcək ki, ərzaq təhlükəsizliyimizi tam 
şəkildə təmin edək. 
Biz bu məsələni bir neçə il əvvəl qoymuşuq. Deyə bilərəm ki, 
miqrasiya ilə bağlı olan məsələlərdəki kimi, biz yenə də 
uzaqgörənlik göstərmişdik. Ərzaq təhlükəsizliyi ilə bağlı məsə-
lələri gündəliyə salanda o vaxt hələ bu məsələ dünya miqyasında 
bu qədər də kəskinləşməmişdi. Son illər müəyyən hava şəraiti ilə, 
təbii fəlakətlərlə bağlı, xüsusilə taxılçılıqda bəzi ölkələr tərəfindən 
ixraca qoyulan məhdudiyyətlər göstərir ki, biz aqrar siyasətimizi 
ancaq daxili resurslar üzərində aparmalıyıq. Azərbaycanda uzun 
illər ərzində aparılan aqrar islahatlar,  keçən əsrin 90-cı illərində 
aparılmış və davam etdirilən çox cəsarətli aqrar islahatlar, 
 115 
fermerlərə göstərilən dəstək, vergilərin ləğvi, bugünkü reallıqlar 
imkan verir ki, öz gücümüzə arxalanaraq ərzaq təhlükəsizliyimizi 
təmin edək. Bu məsələ ilə bağlı sahibkarlarla görüşdə geniş fikir 
mübadiləsi aparılmışdır.  
  Ətraf mühitin qorunması işində səylərimizi daha da güclən-
dirməliyik. Düzdür, «Ekologiya ili» rəsmən başa çatdı. Ancaq 
hər il «Ekologiya ili» olmalıdır – həm ağacəkmə məsələləri, 
həm içməli su ilə təminat, neftlə çirklənmiş ərazilərin 
təmizlənməsi. Bu məsələlərin həlli üçün dövlət büdcəsində 
vəsait nəzərdə tutulur. Dövlət büdcəsinə düzəlişlər ediləndən 
sonra yenə də bu məqsədlər üçün vəsait nəzərə alınmalıdır. 
Hazırda bütün ölkədə içməli su və kanalizasiya layihələri icra 
edilir. Bu layihələr daha da sürətlə icra edilməli, dövlət 
büdcəmiz əsas yükü öz üzərinə götürməlidir. 
Mən təxminən əvvəlki illərdə də belə qənaətdə idim ki, gec-
tez biz bu məsələni də öz üzərimizə götürəcəyik. Bildiyiniz 
kimi, beynəlxalq maliyyə qurumları ilə apardığımız danışıqlar 
həm uzanırdı, həm də müəyyən şərtlər irəli sürülürdü. İndi 
Azərbaycanın maliyyə imkanları kifayət qədər genişdir və bu 
rəqəmlər də səsləndi. Valyuta ehtiyatlarımız artır, biz bu 
yaxınlarda büdcəyə əlavələr edəcəyik. Ona görə əsas yükü 
Azərbaycan dövləti öz üzərinə götürməlidir. Harada ki, məqbul 
şərtlərlə və yaxşı kommersiya şərtləri ilə kreditlərin verilməsi 
mümkündür, bu imkanlardan istifadə etməliyik. Harada ki, məsələ 
uzanır, yaxud da şərtlər çox sərtdir, belə kreditlərə heç müraciət 
etməməliyik, bu işləri daxili imkanlar hesabına görməliyik. Bu 
məqsədlə dövlət büdcəmizdə əlavə vəsait nəzərdə tutulmalıdır ki, 
işlər daha da sürətlə getsin, növbəti bir neçə ildə bütün ölkədə su, 
kanalizasiya məsələləri öz həllini tapsın. 
Bu məsələlər üçün regional inkişaf proqramında konkret icra 
müddəti də qoyulubdur. Regionlarla bağlı olan layihələr 
arasında kənd yollarının tikintisi xüsusi əhəmiyyət kəsb edir. Bu 
məqsədlər üçün keçmişdə də vəsait ayrılmışdır və müxtəlif 
bölgələrdə yeni kənd yolları salınmışdır. Mən o yolların açılışında 
iştirak etmişəm. O yollar on minlərlə insanı, yüzlərlə kəndi 
 116 
birləşdirir. Yeni infrastrukturun yaradılması həm bölgələrin 
inkişafına xidmət göstərir, həm də insanların rahatlığı üçün çox 
vacibdir. Hesab edirəm ki, kənd yollarının tikintisinə böyük 
məbləğdə əlavə vəsait ayrılmalıdır. Hazırda yerlərdən təkliflər 
gəlir. İlk növbədə böyük yaşayış məntəqələrini birləşdirən yolları 
və ən bərbad vəziyyətdə olan yolları bərpa etməliyik, əslində 
yenidən qurmalıyıq. Əfsuslar olsun ki, nəinki bölgələrdə, hətta 
Bakı qəsəbələrində və kəndlərində yolların əksəriyyəti torpaq 
yollarıdır. 
Bu da qətiyyən dözülməz bir haldır. Qəsəbələrlə bağlı olan 
məsələlərdə yollar, su və kanalizasiya məsələləri prioritet məna 
daşıyır. Bakı qəsəbələri ilə bağlı məsələlər haqqında mən giriş 
sözümdə öz fikirlərimi bildirdim. Bu ay proqram qəbul 
ediləcəkdir. Proqrama çox ciddi nəzarət edilməlidir. Bakı Şəhər 
İcra Hakimiyyəti, rayon icra hakimiyyətləri, İqtisadi İnkişaf 
Nazirliyi tərəfindən proqram vaxtaşırı təhlil olunmalı, əlavələr 
edilməlidir. Mən ümid edirəm ki, qəsəbələrə aid olan bütün 
məsələlər proqramda öz əksini tapacaqdır. 
Biz regional inkişaf proqramının icrası ilə bağlı bu mənzərə ilə 
üzləşmişdik ki, müəyyən mərhələlərdə düzəlişlər də, əlavələr də 
edildi. Hər halda, bu məsələ ölkə qarşısında duran məsələlərin 
içərisində xüsusi əhəmiyyətə malikdir. Bununla bərabər, həm 
regional proqram, həm Bakı qəsəbələrinin inkişafı proqramı çərçi-
vəsində qəzalı vəziyyətdə olan məktəblərin bərpası və yenidən 
qurulması məsələləri öz həllini tapmalıdır. 
Son illərdə bu sahədə çox böyük işlər görülmüşdür. 2 min-
dən artıq məktəb tikilib istifadəyə verilmişdir, əlavə korpuslar 
tikilmişdir. Ancaq qəzalı vəziyyətdə olan məktəblərin sayı hələ 
də kifayət qədərdir. Əlbəttə ki, müxtəlif fikirlər ola bilər: hansı 
məktəb qəzalı hesab olunmalıdır və burada fikir müxtəlifliyi 
vardır. Bu məsələ ilə bağlı göstərişlər vermişəm ki, qəzalı 
vəziyyətdə olan məktəblərin sayını və o məktəblərin hansı 
rayonlarda, hansı qəsəbələrdə yerləşdiyini mənə bildirsinlər. 
Azərbaycanda pis vəziyyətdə məktəb olmamalıdır. Bunu ya qəzalı 
adlandırmaq, yaxud da ki, pis vəziyyətdə olan məktəb kimi qələmə 
 117 
vermək olar. Ancaq bütün məktəblər yaxşı vəziyyətdə olmalıdır. 
Harada ki, yenidən qurulmalıdır, onu edəcəyik, harada ki, təmirə 
ehtiyac var, əlbəttə ki, onlar təmir olunacaqdır. Yaxın gələcəkdə o 
məktəblərin dəqiqləşdirilmiş siyahısı verilməlidir. Büdcəyə 
əlavələr edilən zaman bu məqsədlər üçün də vəsait nəzərdə 
tutulacaqdır. Bununla bərabər, ölkədə uşaq bağçaları ilə bağlı 
problemlər də vardır. Biz bu problemləri bilirik. Bu problemlər 
müstəqilliyimizin ilk illərində yaranmışdır. O vaxt uşaq 
bağçalarının bir hissəsi özəlləşdirilmişdi. Yaxud da ki, onlardan 
başqa məqsədlər üçün istifadə olunurdu. Bəzilərində dükanlar, 
restoranlar, digər məişət obyektləri yaradıldı. O dövrdə belə 
xoşagəlməz hallara yol verilirdi. Hazırda mövcud olan uşaq 
bağçaları bizim tələbatımıza heç uyğun gəlmir. Azərbaycanın 
əhalisi  artır və bu çox müsbət haldır. Azərbaycanda 9 milyon 
əhali vardır. Sovet vaxtında tikilmiş bağçalar daha az əhaliyə 
hesablanmışdır. Burada yeganə real yol ondan ibarətdir ki, yeni 
uşaq bağçaları tikilsin.  
Hesab etmirəm ki, biz özəlləşdirmənin nəticələrinə yenidən 
baxaq. Azərbaycan bazar iqtisadiyyatına sadiq olan ölkədir. 
Azərbaycan xarici və daxili investorlar üçün çox etibarlı ölkədir 
və bu bizim böyük nailiyyətimizdir.  Azərbaycan öz sözünə sadiq 
olan ölkədir və investisiyalar – istər xarici, istər daxili – dövlət 
tərəfindən qorunur. Bu siyasət bundan sonra da davam 
etdiriləcəkdir. Bizim bircə yolumuz qalır ki, yerlər müəyyən 
edilsin və biz uşaq bağçalarının tikintisinə geniş şəkildə başlaya 
bilək. Ona görə bu göstərişi də verirəm. Büdcəyə əlavələrdə bu 
məsələ mütləq öz həllini tapmalıdır. Bu il və növbəti illərdə uşaq 
bağçalarının tikintisi proqramı icra edilməlidir. 
Nefq-qaz sektorunda işlər gedir. Azərbaycan öz imkanlarını 
genişləndirir və bütün ölkədə qazlaşdırma prosesi gedir. Demək 
olar ki, hər həftə hansısa bir yeni kənd qazlaşdırılır. Bütün 
infrastruktur yenidən qurulur, bu işlər müasir səviyyədə görülür 
və hesab edirəm ki, növbəti 2 il ərzində ölkədə qazlaşdırma ilə 
bağlı əsas məsələlər öz həllini tapacaqdır. Bu ilin birinci 
rübündə Avropa İttifaqı ilə Azərbaycan arasında Cənub qaz 
 118 
dəhlizi üzrə bəyannamə imzalanmışdır. Bəyannamə hər iki tərəfin 
maraqlarını təmin edir. Bəyannamədə Azərbaycan Avropa 
istehlakçıları üçün təchizatçı və kömək edən ölkə kimi göstərilir. 
Bu bəyannamənin çox böyük mənası vardır. Azərbaycanın zəngin 
qaz ehtiyatları müxtəlif yollarla dünya bazarlarına çatdırılır və 
çatdırılmalıdır. Elə etməliyik ki, zəngin qaz ehtiyatlarımızdan 
maksimum dərəcədə səmərəli şəkildə istifadə edək, hasilatın 
həcmini artıraq. Bunu etmək üçün mövcud bazarlarda qazımızın 
həcmini artırmalıyıq və yeni bazarlara çıxmaq üçün çalışmalıyıq. 
Hazırda müxtəlif ölkələrlə ikitərəfli danışıqlar gedir. Avropa 
İttifaqı ilə Azərbaycan arasındakı əlaqələr, imzalanmış sənədlər 
məsələnin həlli üçün mühüm addımdır.  
Bizdə elektrik enerjisinin istehsalı sahəsində bütün işlər 
lazımi səviyyədə aparılır. Azərbaycan artıq elektrik enerjisi 
ixrac edən ölkəyə çevrilibdir, qonşu ölkələrə enerji ixrac edirik. 
Ölkə daxilindəki enerji güclərini də artırırıq. Növbəti müddətdə biz 
elektrik xətlərinin yeniləşməsinə daha çox diqqət verməliyik. 
Çünki generasiya güclərimiz kifayət qədərdir. Bu il Füzuli Su 
Elektrik Stansiyası istismara verilməlidir. Onun gücü 25 
meqavatdır və «Cənub» Elektrik Stansiyası istifadəyə verilməlidir. 
Onun gücü isə 800 meqavata yaxındır. Hazırda müxtəlif 
hesablamalara görə 1000 meqavata yaxın əlavə enerji gücümüz 
vardır ki, biz ondan istifadə etmirik. Biz gələcəkdə, əlbəttə ki, 
elektrik enerjisinin ixracı ilə daha da ciddi məşğul olmalıyıq. Bunu 
etmək üçün qaz sahəsində olduğu kimi, həm hazırkı bazarlara 
ixracı artırmalıyıq, həm də yeni bazarlara  çıxmalıyıq. Hazırda 
Azərbaycan ilə Gürcüstan arasında 500 kilovoltluq enerji xətlərinin 
tikintisi başlanmışdır. Bu məqsədlə Samuxda yeni böyük 
yarımstansiya tikilmişdir, bu yaxınlarda onun açılışında iştirak 
etdim. Neft və qazdan sonra üçüncü vacib ixrac xəttimiz bu xətt 
olmalıdır. Bununla bərabər, bərpa olunan enerji mənbələrinin 
yaradılması prosesi gedir, kiçik su elektrik stansiyaları tikilir, bir 
neçəsinin təməl daşı qoyulmuşdur. Azərbaycanda digər alternativ 
enerji mənbələrinin yaradılması prosesi gedir. 
 119 
Magistral yolların tikintisi ilə bağlı əlavə tədbirlər görül-
məlidir. Çox işlər görülüb. Bütün magistral yollarda işlər gedir. 
Şəhərlərarası yollar, kənd yolları tikilir. Hesab edirəm ki, biz 
ilin sonuna qədər bu sahədə əlavə vəsaitin ayrılması hesabına işi 
daha da sürətləndirməliyik. Xüsusilə Bakı–Rusiya sərhədi 
yolunun davam etdirilməsi üçün əlavə vəsait nəzərdə 
tutulmalıdır ki, biz bu yolun tikintisini tezliklə başa vuraq. 
Yolun böyük hissəsi beynəlxalq standartlara uyğundur. Sərhədə 
yaxın olan qalan hissənin tikintisini də tezliklə təmin etməliyik. 
Bakı–Gürcüstan yolunun bir hissəsi ikizolaqlı, bir hissəsi 
dördzolaqlıdır. O yoldan istifadə çox intensiv xarakter daşıyır, 
biz ikizolaqlı hissəni dörd zolağa genişləndirməliyik. Bu 
tapşırığı da verirəm ki, Bakıdan Gürcüstan sərhədinə qədər bu 
yolun hamısı dördzolaqlı olsun. 
Bu layihəyə başlamaq üçün əlavə vəsait nəzərdə tutul-
malıdır. Bakı–İran sərhədi yolunun inşası cədvəl üzrə gedir. Bu 
yol bəri başdan dördzolaqlı  nəzərdə tutulmuşdur. Orada bütün 
işlər cədvəl üzrə gedir. Yolların tikintisi ilə vaxtaşırı tanış 
oluram və işlər lazımi səviyyədə görülür. 
Bakı–Şamaxı yolu, demək olar ki, Bakı–Balakən sərhədi 
yolunun bir hissəsidir. O da yenidən qurulub. İkizolaqlı yol 
kimi qurulub. Hesab edirəm, bu yolu da dörd zolağa geniş-
ləndirmək üçün əlavə tədbirlər görülməlidir ki, gedib-gəlmək 
daha da rahat olsun. 
Bakıda yeni qovşaqlar, körpülər, tunellər tikilir. Bu işlər 
şəhərimizin müxtəlif yerlərində gedir. Bakı qəsəbələrinin 
inkişafı proqramı çərçivəsində qəsəbələrarası yolların tikintisi 
də nəzərdə tutulur. Bu işlər daha da sürətlə aparılmalıdır. İndi 
müvafiq göstərişlər verilmişdir, təkliflər hazırlanır. Nəzərə 
almalıyıq ki, əlavə maliyyə resurslarımız vardır, dünyada neftin 
qiyməti artmışdır. Təbii olar ki, biz həllini gözləyən məsələləri 
elə bu il həll edək və bu məsələləri gələn ilə saxlamayaq. İlk 
növbədə infrastruktur layihələri əlavə edilməlidir, tikinti işləri, 
sosialyönümlü tədbirlər – bu barədə burada deyildi – 
dürüstləşmə zamanı nəzərə alınmalıdır. 
 120 
Azərbaycanda sosialyönümlü tədbirlər vaxtaşırı aparılır. 
Həm uzunmüddətli proqramlar çərçivəsində, həm də lazım 
gələndə əlavə tədbirlər görülür. Mən onların arasında bu 
yaxınlarda əhalinin suya olan borclarının silinməsi məsələsini 
qeyd etmək istəyirəm. Bu addım xoşniyyətli addımdır və hesab 
edirəm ki, düzgün addımdır, sosial ədalət prinsipləri 
baxımından düzgün addımdır, bazar iqtisadiyyatı prinsipləri 
baxımından bəlkə o qədər də düzgün addım deyildir. Bu 
prioritetlər sırasında sosial məsələlər birinci yerdədir. Ancaq o 
da həqiqətdir ki, əgər güclü iqtisadi imkanlarımız olmasa, heç 
bir sosial məsələ öz həllini tapa bilməz. Ona görə dürüstləşmə 
zamanı mütləq geniş sosial paket nəzərdə tutulmalıdır, 
əməkhaqlarının, pensiyaların artırılması məsələləri öz həllini 
tapmalıdır və tapacaqdır. Xüsusilə, 2006-cı ilə qədər pensiyaya 
çıxmış vətəndaşların pensiyaları artırılmalıdır. Çünki bu sahədə 
müəyyən ədalətsizlik vardır. 2006-cı ildən sonra yeni qaydalar 
tətbiq olundu və 2006-cı ildən sonra pensiyaya çıxanlar daha 
böyük pensiya alırlar. 2006-cı ilə qədər Azərbaycanda pensiyaya 
çıxanların sayı haradasa 900 mindən artıqdır. Bütövlükdə 1 milyon 
300 nəfərə qədər pensiyaçı vardır. Ona görə, ilk növbədə 
onların pensiya təminatı yaxşılaşdırılmalıdır ki, bu sahədə heç 
bir ayrı-seçkilik olmasın və yaşlı insanlar lazımi səviyyədə 
pensiya ilə təmin olunsunlar. Bizim borcumuz onların maddi 
təminatını yaxşılaşdırmaqdır. Biz bunu mütəmadi qaydada 
edirik. Xüsusilə bu il biz 2006-cı ilədək pensiyaya çıxmış 
vətəndaşların pensiya təminatını yaxşılaşdırmalıyıq. 
Bütün digər məsələlər öz həllini tapır. Yenə də demək 
istəyirəm ki, hökumət üzvləri öz vəzifə borclarını yaxşı bilirlər. 
Ölkədə bütövlükdə işlər yaxşı gedir. 2011-ci ilin birinci 
rübünün yekunları da bunu təsdiqləyir. Gələn aylarda, ilin 
sonuna qədər biz eyni əzmkarlıqla və peşəkarlıqla işləməliyik, 
ölkə qarşısında duran bütün vəzifələri icra etməliyik. 
Sağ olun. 
 
 121 
 
 
 
NİDERLAND KRALİÇASI ÜLYAHƏZRƏT 
BEATRİKSƏ 
 
Ülyahəzrət! 
Ölkənizin milli bayramı – Kraliça günü münasibətilə Sizi 
və Sizin simanızda bütün xalqınızı şəxsən öz adımdan və 
Azərbaycan xalqı adından ürəkdən təbrik edirəm. 
Ümidvaram ki, Azərbaycan–Niderland münasibətlərinin, 
dostluq və əməkdaşlıq əlaqələrimizin inkişafı bundan sonra da 
xalqlarımızın mənafelərinə xidmət edəcəkdir. 
Belə bir əlamətdar gündə Sizə ən xoş arzularımı yetirir, 
möhkəm cansağlığı, işlərinizdə uğurlar, dost Niderland xalqına 
sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 14 aprel 2011-ci il 
 
 
 
 122 
 
 
 
ATƏT-in MİNSK QRUPUNUN HƏMSƏDRLƏRİ VƏ 
ATƏT-in HAZIRKI SƏDRİNİN XÜSUSİ 
NÜMAYƏNDƏSİ İLƏ GÖRÜŞ 
 
Prezident sarayı   
 
14 aprel 2011-ci il 
 
Azərbaycan Respublikasının Prezidenti İlham Əliyev 
aprelin 14-də ATƏT-in Minsk qrupunun həmsədrləri Bernar 
Fasyeni (Fransa), İqor Popovu (Rusiya), Robert Bradtkeni 
(ABŞ) və ATƏT-in hazırkı sədrinin xüsusi nümayəndəsi Anji 
Kasprşiki qəbul etmişdir. 
Görüşdə Ermənistan–Azərbaycan, Dağlıq Qarabağ müna-
qişəsinin nizama salınması ilə bağlı danışıqların hazırkı vəziy-
yəti və perspektivləri barədə fikir mübadiləsi aparılmışdır. 
 
 
 123 
 
 
 
CƏNUB BÖLGƏSİNƏ SƏFƏR 
 
Masallı 
  
14 aprel 2011-ci il 
 
Azərbaycan Respublikasının Prezidenti İlham Əliyev 
aprelin 14-də respublikamızın cənub bölgəsinə səfəri çər-
çivəsində Masallı rayonuna gəlmişdir. 
Dövlətimizin başçısı əvvəlcə rayon mərkəzindəki Heydər 
Əliyev parkında ulu öndərin abidəsini ziyarət edərək, önünə gül 
dəstəsi qoydu. 
Prezident İlham Əliyevə abidənin ətrafında, şəhərdə və 
rayonda görülmüş abadlıq-quruculuq işləri barədə ətraflı mə-
lumat verildi. 
Bildirildi ki, Masallı şəhərinin mərkəzində ulu öndərin adını 
daşıyan Mədəniyyət və istirahət parkı yenidən qurulmuşdur. 
Ümumi sahəsi 4 hektar olan parkın ərazisində Heydər Əliyev 
Muzeyi inşa edilmiş, burada ümummilli liderin möhtəşəm abi-
dəsi ucaldılmış, sakinlərin istirahəti üçün gözəl şərait yara-
dılmış, yeni yaşıllıqlar salınmış, iki böyük fəvvarə tikilmiş, 
müasir işıqlandırma sistemi quraşdırılmışdır. 
Prezident İlham Əliyev görülmüş işlərdən razılığını bildirdi. 
 
Yenidən qurulmuş Nizami Gəncəvi parkı ilə tanışlıq  
 
Aprelin 14-də Azərbaycan prezidenti İlham Əliyev 
Masallı şəhərinin Talışxanov küçəsində yenidən qurulmuş 
Nizami Gəncəvi parkı ilə tanış olmuşdur. 
Rayon ictimaiyyətinin nümayəndələri dövlətimizin başçısını 
hərarətlə qarşıladılar. 
 124 
İstirahət mərkəzi ilə tanış olan dövlətimizin başçısına 
məlumat verildi ki, Nizami Gəncəvi parkı 1967-ci ildə salın-
mışdır. Ümumi sahəsi 4500 kvadratmetr olan park uzun illər 
baxımsız vəziyyətdə olduğundan yararsız hala düşmüşdur. 
2011-ci ilin əvvəlindən parkda yenidənqurma və genişləndirmə 
işlərinə başlanılmışdır. Parkda müasir işıqlandırma sistemi 
quraşdırılmış və yeni fəvvarə inşa olunmuşdur.  
Bildirildi ki, parkın ətrafında milli memarlıq üslubunda 280 
metr uzunluğunda hasar tikilmişdir. İstirahət mərkəzində mədəni-
kütləvi tədbirlərin keçirilməsi üçün səhnə qurulmuş və digər 
müvafiq işlər görülmüşdür. Parkın ərazisində yerləşən Mədəniyyət 
evinin fasadı da yenilənmişdir. İdeoloji Mərkəzdə də yenidən-
qurma işləri aparılmışdır. Parkın yaxınlığındakı binaların fasadla-
rında aparılan təmir işləri tamamlanmaq üzrədir. Yenidənqurma 
tədbirləri zamanı bu istirahət ocağı ilə ətrafın ümumi ansambl 
təşkil etməsinə xüsusi diqqət yetirilmişdir. 
Prezident İlham Əliyev burada Masallı şəhərinin və rayonun 
qaz təchizatı sxemlərinə baxdı. 
Məlumat verildi ki, Dövlət Proqramına əsasən rayon mərkə-
zində əvvəllər qaz almayan kommunal binalar da daxil olmaqla, 
şəhərin bütün yaşayış massivlərində birpilləli sistem üzrə qaz 
təsərrüfatının yenidən qurulması işləri aparılır. İndi Masallı şə-
hərində qazdan istifadə edən abonentlərin sayı 3300-ə çatır. Cari 
ilin sonunadək aparılan təmir-bərpa işlərinin tam başa çat-
dırılması və bununla da Masallı şəhərində 6 minədək abonentin 
qazla təmin olunması nəzərdə tutulmuşdur. Dövlət Proqramı 
əsasında rayonun Muğan zonasında yerləşən 22 yaşayış məntə-
qəsində 6176 abonentin qazla təmin olunması məqsədilə birpilləli 
sistem üzrə həmin yaşayış məntəqələrinin layihə-smeta sənədləri 
hazırlanmışdır. Həmin kəndləri təbii qazla təmin edəcək 55 
kilometr uzunluğunda  qaz kəmərinin çəkilişinə başlanılmışdır.  
Prezident İlham Əliyev Masallı şəhərinin planı, su təchizatı 
və kanalizasiya şəbəkələrinin, şəhərin içməli və çirkab sutə-
mizləyici qurğularının planları, eləcə də şəhərdə aparılacaq 
 125 
tikinti-abadlıq işləri zamanı istifadə olunacaq materiallar və 
avadanlıqların nümunələri ilə tanış oldu. 
Dövlətimizin başçısının diqqətinə çatdırıldı ki, illərdən bəri 
Masallı şəhərində mövcud olan içməli su və kanalizasiya 
problemlərinin həlli bu layihənin həyata keçirilməsi ilə aradan 
qalxacaqdır. Masallı şəhərinə içməli su nəqli 10 kilometrə yaxın 
məsafədən diametri 630 millimetr olan daşıyıcı xətt vasitəsilə 
həyata keçiriləcək və şəhər daxilində müxtəlif diametrli borularla 
paylanacaqdır.  
Prezident İlham Əliyev Masallı şəhərinin abadlaşdırılması 
planına da baxdı. 
Məlumat verildi ki, şəhərdə 19 min 200 kvadratmetr sahənin 
abadlaşdırılması nəzərdə tutulmuşdur. O cümlədən Heydər Əliyev 
prospektinin yenidən qurulması planlaşdırılmışdır. Prospektin hər 
iki tərəfindəki tikililər sökülərək, yol genişləndiriləcək, yaşıllıq 
zolaqları salınacaqdır. 8 min 400 kvadratmetr sahədə çəmənlik 
salınacaqdır. Dörd fontan qurulacaqdır. Prospekt müasir 
işıqlandırma sistemi ilə təchiz olunacaqdır. Bundan əlavə, 
prospekt boyu kommunal binaların fasadları müasir səviyyədə 
təmir olunacaqdır. 
Prezident İlham Əliyev parkda Nizami Gəncəvinin yeni 
abidəsinin açılışında iştirak etdi. 
Nizami Gəncəvinin parkdakı heykəli yenisi ilə əvəzlənmişdir. 
Tuncdan hazırlanan heykəlin hündürlüyü 3,6 metrdir. Abidə 
kompleksinin arxa tərəfində dahi mütəfəkkirin əsərlərinin 
motivlərindən ibarət kompozisiya yaradılmışdır. 
 
 
 
 
 
 
 
 
 
 126 
 
 
 
MASALLI RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
14 aprel 2011-ci il 
 
Aprelin 14-də Azərbaycan prezidenti İlham Əliyev yenidən 
qurulmuş Nizami Gəncəvi parkı ilə tanışlıqdan sonra Masallı 
rayon ictimaiyyətinin nümayəndələri ilə görüşmüşdür. 
İ l h a m  Ə l i y e v: Sizi ürəkdən salamlayıram, Nizami 
parkının yenidən qurulması münasibətilə təbrik edirəm. Çox 
gözəl park yarandı, yenidən quruldu. Dahi Nizaminin abidəsi 
qoyulubdur. Bütün bu işlər məni çox sevindirir. Şadam ki, 
yenidən Masallıdayam, sizinlə görüşürəm. 
Biz Masallının inkişafının yeni dövrünü yaşayırıq. Çünki 
Masallıda gedən işlər, bu gün mənə göstərilən layihələr, təqdimat 
yaxın zamanlarda rayonda, demək olar ki, əsas sosial məsələlərin 
həllinə gətirib çıxaracaqdır. Bu günə qədər müəyyən işlər 
görülmüşdür. Rayonun inkişafına daim diqqət göstərilir. Əvvəlki 
illərdə Olimpiya İdman Kompleksi tikilmişdir, göz 
xəstəxanasının filialı açılmışdır, digər layihələr icra edilmişdir. 
Şəhərdə abadlıq-quruculuq işləri gedir. İndi uzun illər həllini 
gözləyən məsələlər də artıq həll olunur. İlk növbədə qazlaşdırma 
layihəsi. Gələn ilin sonuna qədər Masallının bütün yaşayış 
məntəqələri qazlaşdırılacaqdır. Bu, tarixi bir nailiyyət olacaqdır. 
Çünki heç vaxt Masallı kəndlərində qaz olmamışdır. Masallıya 
qazın verilməsinin bərpası bir neçə il əvvəl başlamışdır. Şəhərin 
müəyyən hissəsini əhatə edirdi. İndi isə layihə hazırlanıb ki, 
nəinki şəhər – mənə indi deyirlər, şəhərdə məsələ artıq həll 
olunub – bütün kəndlər qazla təchiz ediləcəkdir. Gələn ilin 
sonuna qədər bu layihə başa çatmalıdır. Beləliklə, hesab edirəm 
ki, biz böyük bir məsələnin həllinə nail olacağıq. 
 127 
Elektrik enerjisi ilə təchizatda heç bir problem, məhdudiyyət 
yoxdur. Ölkə üzrə bu məsələ öz həllini tapıb. Qarşımızda 
qazlaşdırma məsələsi dayanır. Biz bunu həll edirik. İçməli su, 
kanalizasiya problemlərinin həlli də çox vacib məsələlərdir. Bu 
məsələlər də, demək olar ki, ölkə miqyasında hazırda kompleks 
şəkildə öz həllini tapır. Hər bir şəhərdə, hər bir rayonda su, 
kanalizasiya xətləri çəkilir, o cümlədən Masallının su, 
kanalizasiya layihələri də bir neçə aydan sonra icra olunmağa 
başlanacaqdır. Görüləcək işlər nəticəsində bu tarixi problem öz 
həllini tapacaqdır. 
Biz bütün məsələlərə kompleks şəkildə yanaşırıq ki, sosial 
və iqtisadi inkişaf məsələləri öz həllini tapsın, konkret layihələr 
icra olunsun. Ümid edirəm ki, su, kanalizasiya problemi nəinki 
Masallıda, bütövlükdə ölkədə bir neçə ildən sonra öz həllini 
tapacaqdır. Bununla bərabər, hətta sosial infrastrukturun 
yaradılmasına diqqət göstərilir. Mənə verilən məlumata görə, 
son illərdə Masallıda iyirmidən çox məktəb tikilib, məktəblər 
təmir edilir. Amma hələ də qəzalı vəziyyətdə məktəblər vardır. 
Biz onların da təmiri ilə məşğul olacağıq. Kənd yollarının 
tikintisi layihələri gündəlikdə dayanır. Bu məsələ ilə də məşğul 
oluruq. 
Son 7 ildə Masallıda ümumi məhsulun buraxılışı iki dəfə 
artmışdır. Yəni, bu onu göstərir ki, iqtisadi sahədə də irəliləyiş 
vardır – iş yerləri açılır, yeni müəssisələr yaradılır və kənd 
təsərrüfatının inkişafı üçün kreditlər verilir, soyuducu anbarlar, 
taxıl anbarları tikilir. Yəni, istənilən sahədə konkret proqramlar 
icra olunur və Masallının inkişaf proqramı, əlbəttə ki, xüsusi 
diqqət altındadır. 
Regional inkişaf proqramı uğurla icra edilir, o cümlədən 
Masallı rayonunda da. Mən 3 il əvvəl Lənkəran aeroportunun 
açılışını qeyd etmək istəyirəm. Çünki Masallı rayonunun əhalisi 
də bu imkanlardan istifadə edir. İndi beynəlxalq uçuşlar da 
təşkil edilir. Bakı–Astara avtomobil yolunun tikintisi gedir. Bu da 
Masallıya yeni imkanlar yaradacaqdır. Yəni ölkə əhəmiyyətli 
layihələr, o cümlədən bu rayonlara da öz müsbət təsirini 
 128 
göstərəcəkdir. Nəticə etibarilə 2013-cü ilə qədər ikinci regional 
proqramın icrası sayəsində ölkə qarşısında duran əsas iqtisadi və 
sosial məsələlər öz həllini tapacaqdır. 
Cənub bölgəsinin inkişafına xüsusi diqqət göstərilir. Bu 
bölgənin böyük potensialı vardır. Həm kənd təsərrüfatının, 
sənayenin, həm də turizmin inkişafı üçün şərait yaradılmalıdır 
və yaradılır. Bütün sosial, iqtisadi məsələlər öz həllini tapır və 
tapacaqdır. 
Qazlaşdırma, su, kanalizasiya, yollar, elektrik enerjisi təc-
hizatı, infrastruktur, məktəblər, tibb məntəqələri – yəni bütün bu 
məsələlər onu göstərir ki, ölkə sürətlə inkişaf edir. Əlbəttə, 
beynəlxalq aləmdə mövqelərimiz daha da möhkəmlənir. 
Azərbaycan nadir imkanlara malikdir və biz bu imkanlardan 
istifadə edirik. 
Mədəniyyətlərarası Dialoq Forumunun Bakıda yüksək 
səviyyədə keçirilməsi bütün dünyaya Azərbaycanı olduğu kimi 
təqdim etdi. Biz öz milli dəyərlərimizə və dinimizə sadiqik. 
Bugünkü müstəqil dövlətimiz məhz milli dəyərlər üzərində 
qurulmuşdur. Biz öz dini ənənələrimizə sadiqik. İslam dininin 
dünyada təbliği üçün Azərbaycan çox böyük işlər görür. 
Azərbaycanda din–dövlət münasibətləri elə qurulub ki, bu, 
bütün ölkələr üçün nümunə, örnək olmalıdır. Başqa dinlərin 
nümayəndələrinə də həmişə Azərbaycanda xoş münasibət olub 
və bu münasibət bu gün də vardır. Milli, dini dözümlülük, 
tolerantlıq Azərbaycan xalqına və bütün Azərbaycan 
vətəndaşlarına xas olan məsələlərdir. 
Bu forumun yüksək səviyyədə keçirilməsi, forum çərçi-
vəsində çox mühüm və dəyərli fikirlərin səslənməsi, əlbəttə ki, 
müasir Azərbaycanın gücünü göstərir. Yenə də deyirəm, 
istənilən sahədə ölkəmiz böyük fərəh hissi ilə özünü dünyaya 
təqdim edir. Həm iqtisadi inkişaf, həm siyasi sabitlik, həm 
dünyaya baxışlarımız, Azərbaycanda, sözün əsl mənasında, 
vətəndaş cəmiyyətinin formalaşması, dini dəyərlərə münasi-
bətimiz – bütün bunlar bizi gücləndirir. 
 129 
Bu gün biz dünyanın müxtəlif yerlərində münaqişələri, 
qarşıdurmaları, o cümlədən dini zəmində baş verən müna-
qişələri görürük. Bunlar onu göstərir ki, hər bir ölkə ancaq 
düzgün siyasət nəticəsində inkişaf edə bilər. Bizim seçdiyimiz 
yol ən düzgün yoldur. Həm sabitlik qorunur, insanların 
təhlükəsizliyi təmin edilir, həm də sosial və iqtisadi məsələlər 
həll olunur, dünyadakı mövqemiz güclənir. Biz ölkəmiz üçün, 
dünya üçün çox vacib nəhəng enerji layihələrini icra edirik. Bu 
gün Azərbaycan dövləti müstəqil dövlət kimi tam formalaşıb. 
Dövlətçiliyimizin əsasları tam şəkildə qurulub və biz bu gün 
daxili imkanlar hesabına yaşayırıq. 
Əgər bizdə güclü iqtisadi əsaslar olmasaydı və neft siya-
sətimiz düzgün aparılmasaydı, bu gün biz də o vəziyyətə düşə 
bilərdik. Kim bizə kömək edəcəkdi? Biz uzun illərdir ki, ikili 
standartlarla üzləşirik. Bizə  kimsə kömək etsəydi, yəqin ki, bu 
köməyi təmənnasız göstərməzdi. Amma buna ehtiyacımız 
yoxdur. Çünki biz özümüz özümüzü təmin edirik. Biz artıq 
böyük maliyyə resursları yığmışıq, iqtisadi inkişaf gedir. 
Böhranlı illərdə manatın məzənnəsini sabit saxlamışıq.  
Böhranlı 2009–2010-cu və 2011-ci illərdə sosial proqramlar icra 
edilib. Bir neçə aydan sonra maaşlar, pensiyalar qaldırılacaqdır. 
Suya olan borclar silinib. Biz Azərbaycan xalqının xoşbəxt 
gələcəyini təmin edəcəyik. Bunu etmək üçün hər bir bölgəmizdə, 
ucqar kəndlərimizdə belə, bütün problemlər həll olunmalıdır. 
Mənim bölgələrə səfərlərim mütəmadi xarakter daşıyır. Çalışıram ki, 
hər bir kəndə gedim, insanlardan soruşum, nə etməliyik, harada 
çatışmayan nəsə varsa, biz onu da düzəldək. 
İndi mənə verilən məlumata görə, Masallıda əsas məsələlər 
həll olunub. Əgər hansısa əlavə bir məsələ, yəni öz həllini 
gözləyən məsələ varsa mənə deyin, biz onu da həll edək. 
Mənim işim bundan ibarətdir. Çox sevinirəm ki, Masallıda 
abadlıq-quruculuq işləri aparılır. Burada dediyim layihələr icra 
ediləndən sonra işlər daha da yaxşı olacaqdır. 
 
 
 130 
  
    Ələt–Astara–İran İslam Respublikası dövlət sərhədi 
avtomobil yolunun Masallı–Astara hissəsinin Sər-
çuvar     
       kəndi ərazisində aparılmış tikinti işləri ilə tanışlıq 
  
Aprelin 14-də Azərbaycan Respublikasının Prezidenti 
İlham Əliyev Ələt–Astara–İran İslam Respublikası dövlət 
sərhədi avtomobil yolunun Masallı–Astara hissəsinin Sərçuvar 
kəndi ərazisində aparılmış tikinti işləri ilə tanış olmuşdur. 
Dövlətimizin başçısı Ələt–Astara avtomobil yolunun sxemini 
əks etdirən stendlərə baxdı. 
Nəqliyyat naziri Ziya Məmmədov prezident İlham Əliyevə 
məlumat verdi ki, Masallı və Astara rayonlarının ərazisindən 
keçən birinci dərəcəli yolun bu hissəsinin ümumi uzunluğu 22 
kilometr, eni 27,5 metrdir. Yolun dördtərəfli aparıcı zolağının eni 
5 metr olacaqdır.  
Dövlətimizin başçısının diqqətinə çatdırıldı ki, yeni yolun 
istifadəyə verilməsindən sonra Masallı və Astara rayonlarını 
birləşdirən köhnə yolun istismarı da davam etdiriləcəkdir. Bu 
yolun istifadəyə verilməsi Masallı və Astara ilə yanaşı, Yar-
dımlı, Lənkəran, Biləsuvar və digər rayonların əhalisi üçün 
rahatlıq yaradacaqdır. 
Sonra prezident İlham Əliyev Ələt–Astara avtomobil yo-
lunun Kür çayı üzərindən keçən hissəsində inşası davam etdi-
rilən yeni körpü kompleksini əks etdirən stendlərə baxdı. 
Məlumat verildi ki, körpünün ümumi uzunluğu 370 metr, eni 
isə 30 metr olacaqdır. Körpüyə yanaşma yolunun ümumi 
uzunluğu isə 1 kilometrdən çoxdur. 
Dövlətimizin başçısı yolun tikintisində istifadə olunan 
texnikaya baxdı. 
Prezident İlham Əliyev görülmüş işlərdən razılığını bildirdi, 
tövsiyə və tapşırıqlarını verdi. 
 
 
 131 
 
 
 
 
ASTARA ŞƏHƏRİNDƏ ÜMUMMİLLİ LİDER 
HEYDƏR ƏLİYEVİN ABİDƏSİNİ ZİYARƏT 
 
15 aprel 2011-ci il 
 
Azərbaycan prezidenti İlham Əliyev respublikamızın cənub 
bölgəsinə səfəri çərçivəsində aprelin 15-də Astara rayonunda 
olmuşdur. 
Dövlətimizin başçısı xalqımızın ümummilli lideri Heydər 
Əliyevin Astara şəhərinin mərkəzindəki Heydər parkında 
ucaldılmış abidəsini ziyarət edərək, önünə gül dəstəsi qoydu. 
Prezident İlham Əliyevə abidənin yerləşdiyi parkda apa-
rılmış abadlıq-quruculuq işləri barədə məlumat verildi. Bil-
dirildi ki, rayonun mərkəzi olan bu ərazidə geniş abadlıq işləri 
görülmüş, müasir park salınmışdır.  
 
         Heydər Əliyev Mərkəzinin açılışı mərasimi 
 
Azərbaycan prezidenti İlham Əliyev aprelin 15-də As-
tarada Heydər Əliyev Mərkəzinin açılışında iştirak etmişdir. 
Dövlətimizin başçısı Mərkəzin açılışını bildirən lenti kəs-
dikdən sonra yaradılmış şəraitlə tanış oldu. 
Bildirildi ki, Azərbaycanın bütün bölgələri kimi, Astara 
rayonunun da inkişafının bütöv bir mərhələsi məhz ümummilli 
lider Heydər Əliyevin adı ilə bağlıdır. Ulu öndər Heydər 
Əliyevin yenidən ölkənin siyasi rəhbərliyinə qayıdışı bütün 
respublikada olduğu kimi, Astaranın da inkişafında mühüm rol 
oynamışdır.  
Prezident İlham Əliyevə məlumat verildi ki, orijinal me-
marlıq üslubunda tikilən Heydər Əliyev Mərkəzinin inşasına bu 
ilin yanvarında başlanılmışdır. İkimərtəbəli binanın girişində 
ulu öndərin büstü qoyulmuşdur. 
 132 
Dövlətimizin başçısı Mərkəzin birinci mərtəbəsində ümummilli 
liderin mənalı həyatını və zəngin siyasi fəaliyyətinin müxtəlif 
dövrlərini əks etdirən fotoşəkillərin və məlumatların yer aldığı 
tablolara və genişekranlı monitora baxdı. Mərkəzdə ümummilli 
lider Heydər Əliyevin həyat və fəaliyyətinə həsr olunan bölmələrdə 
ulu öndərin uşaqlıq və gənclik dövrlərini əks etdirən fotoşəkillər, 
1969–82-ci illərdə respublikamızın sosial-iqtisadi inkişafı ilə bağlı 
gördüyü işlər, 1993-cü ildə xalqımızın təkidli tələbi ilə yenidən 
hakimiyyətə qayıdışından sonra ölkəmizin ictimai-siyasi, sosial və 
mədəni həyatındakı quruculuq işlərindən bəhs edən materiallar 
toplanmışdır.  
Sonra dövlətimizin başçısı Mərkəzin ikinci mərtəbəsində 
yaradılmış şahmat, təsviri sənət, dekorativ tətbiqi sənət stu-
diyaları və elektron kitabxana ilə tanış oldu. 
Məlumat verildi ki, elektron kitabxananın fondunda 3500 kitab 
toplanmışdır. Buradakı 20 kompyuter vasitəsilə oxucular Milli 
Kitabxananın elektron resursunda olan 11 min 416 elektron 
kitabdan istifadə edə bilərlər. Elektron kataloqda isə 149 min 
983 kitabın biblioqrafik göstəricisi üzrə axtarış aparmaq müm-
kündür.  
Burada, həmçinin prezident İlham Əliyevin 2004-cü ildə im-
zaladığı sərəncama əsasən latın qrafikalı əlifba ilə nəşr olunmuş 
500-dək kitabın elektron versiyasından istifadə etmək mümkündür. 
Kitabxanada «Avropa kitabxanaları» elektron kataloqdan 48 ölkə-
nin toplu kataloqu vasitəsilə axtarış aparmaq mümkündür. Milli 
Kitabxananın saytı vasitəsilə 21 xarici ölkə kitabxanaları ilə əlaqə 
yaratmaq mövcuddur.  
Vurğulandı ki, bu addım həm də Astarada xalçaçılıq sənətinin 
inkişafına xidmət edəcəkdir. Şahmat studiyasında isə uşaqlar 
həm şahmat, həm də dama ilə məşğul olacaqlar. Burada 
məşğələlərlə yanaşı, yarışlar da keçiriləcəkdir. Mərkəz gənc 
nəslin dünyagörüşünün, bilik və bacarıqlarının artırılmasında 
mühüm rol oynayacaqdır.  
Prezident İlham Əliyev Mərkəzin Xatirə kitabına ürək 
sözlərini yazdı. 
 133 
Yenidən qurulmuş Astara–Bala Şahağac kəndi  
avtomobil yolunun açılışı mərasimi 
 
Aprelin 15-də Azərbaycan prezidenti İlham Əliyev 
yenidən qurulmuş Astara–Bala Şahağac kəndi avtomobil yolu-
nun açılışında iştirak etmişdir. 
Sakinlər dövlətimizin başçısını hərarətlə qarşıladılar. 
Prezident İlham Əliyev yolun əvvəlki və indiki vəziyyətini əks 
etdirən stendə baxdı. 
Astara Rayon İcra Hakimiyyətinin başçısı Mahir Quliyev 
məlumat verdi ki, dövlətimizin başçısının tapşırıqlarına əsasən 
regionlarda yol-nəqliyyat infrastrukturunun yaxşılaşdırılması 
istiqamətində mühüm tədbirlər həyata keçirilir. Rayonun əsas 
yollarından olan Astara–Bala Şahağac avtomobil yolunun 
tikintisi də bu qəbildəndir. 
Bildirildi ki, Astara–Lənkəran magistral avtomobil yolunda 
hərəkətin intensivliyinin artması nəticəsində yaranmış 
gərginliyin aradan qaldırılması ilə bağlı 50 min nəfərdən çox 
əhalisi olan qəsəbə və kəndlərin sakinlərinin müraciətlərini 
nəzərə alaraq, onların daimi istifadə etdikləri Astara–Bala 
Şahağac avtomobil yolunun yenidən qurulması üçün prezident 
İlham Əliyev 2010-cu il aprelin 21-də «Astara rayonunun 
sosial-iqtisadi inkişafının sürətləndirilməsinə dair əlavə tədbir-
lər haqqında» Sərəncam imzalamışdır. Sərəncama əsasən, 
prezidentin ehtiyat fondundan Astara–Bala Şahağac avtomobil 
yolunun yenidən qurulması məqsədilə Astara Rayon İcra 
Hakimiyyətinə 3,5 milyon manat vəsait ayrılmışdır. 
Dövlətimizin başçısına məlumat verildi ki, əvvəllər Ələt–
Astara magistralı ilə paralel olaraq dövlət əhəmiyyətli yol kimi 
istifadə edilən, Xəzər dənizinin sahili boyunca çəkilmiş 19 
kilometrlik Astara–Bala Şahağac avtomobil yolu uzun müddət 
baxımsızlıq ucbatından və dənizin səviyyəsinin qalxması ilə 
əlaqədar yararsız vəziyyətə düşmüşdü.  
Sonra prezident İlham Əliyev yolun açılışını bildirən lenti 
kəsdi.   
 134 
 
 
 
ASTARA RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
15 aprel 2011-ci il 
 
Aprelin 15-də Azərbaycan prezidenti İlham Əliyev yeni-
dən qurulmuş Astara–Bala Şahağac avtomobil yolunun açı-
lışından sonra rayon ictimaiyyətinin nümayəndələri ilə gö-
rüşmüşdür. 
İ l h a m  Ə l i y e v: Salam, sabahınız xeyir. Sizi təzə yolun 
açılışı münasibətilə təbrik etmək istəyirəm. Çox gözəl yoldur, 
bir neçə kəndi birləşdirir, 19 kilometr uzunluğu vardır. Astara 
sakinlərinin müraciətinə müsbət cavab verərək bu yolun 
inşasına prezidentin ehtiyat fondundan vəsait ayrılmışdır və bu 
yol tikilmişdir. Baxmayaraq ki, bu, kənd yoludur, gözəldir, 
bütün beynəlxalq standartlara cavab verir. Bütün kənd 
yollarımız bu səviyyədə olmalıdır. Kənd yollarının tikintisi ilə 
bağlı xüsusi proqram hazırlanır. Həm Bakıətrafı qəsəbələrdə, 
həm də bütün bölgələrdə buna böyük ehtiyac vardır. Çünki kənd 
yollarımız hələ ki, istədiyimiz səviyyədə deyildir. Çox şadam 
ki, Astarada belə layihələrdən biri həll olunub, icra edilib. 
Hesab edirəm ki, biz gələcəkdə digər kənd yollarına da əl 
gəzdirməliyik.  
Mən birinci dəfə deyil ki, Astarada səfərdəyəm. Əvvəlki 
illərdə də burada bir neçə dəfə olmuşam və bu gün bir neçə 
tədbirin keçirilməsi nəzərdə tutulur. Astarada böyük qaz-
kompressor stansiyasının yenidən qurulması prosesi başa 
çatmışdır. Bu da həm Astaranın, həm, ümumiyyətlə, Azər-
baycanın qaz potensialının inkişafı üçün çox vacib layihədir, 
həm də yeni iş yerlərinin açılmasına xidmət göstərəcəkdir. Su 
elektrik stansiyasının təməl daşı qoyulacaqdır. Bu da 
Azərbaycanda həll olunan məsələlərdən biridir. Çünki hər bir 
 135 
rayonda, harada imkanlar vardır, kiçik su elektrik stansiyaları 
tikilməlidir ki, biz özümüzü enerji ilə daha da böyük həcmdə 
təmin edək. 
Digər layihələr icra olunur, Gənclər evi tikilib, qazlaşdırma 
gedir. Bu gün bu məsələ ilə bağlı mənə məlumat veriləcəkdir. 
Elə etməliyik ki, bütün yaşayış məntəqələri qazlaşsın. Su, 
kanalizasiya məsələlərinin həlli gözlənilir. Bu da çox vacib olan 
məsələdir. Hər bir rayon üzrə xüsusi proqramlar vardır. Bütün 
bu proqramlar regionların sosial-iqtisadi inkişafı Dövlət Proq-
ramının tərkib hissəsidir. O proqram ki, bir neçə ildir uğurla icra 
edilir. Ölkəmizdə aparılan işlər və bölgələrin inkişafı, 
bölgələrdə sosial infrastrukturun yaradılması məsələləri 
proqramda öz həllini tapır. Astarada son illərdə istehsal artıb, 
yeni müəssisələr istismara verilib, məktəb tikintisi gedir, bir 
neçə məktəb tikilir. Bu işləri daha da sürətlə aparmalıyıq. Çünki 
Azərbaycanın hazırkı uğurlu və sürətli inkişafı hər bir bölgədə 
və hər bir kənddə özünü göstərməlidir.  
5 il əvvəl Astarada yeni elektrik stansiyası tikilmişdir. Mən 
xatırlayıram, bu stansiyanın açılışında olmuşdum. Bu stansiya 
nəinki Astaranı enerji ilə təmin edir, bütün bölgəyə elektrik 
enerjisi verir. Artıq o stansiyanın istismara verilməsindən 5 il  
keçir. O vaxt birinci belə stansiya məhz Astarada tikilmişdir. 
Ondan sonra digər bölgələrdə. Biz artıq enerji qıtlığı ilə 
çoxdandır ki, üzləşmirik. Əksinə, xaricə enerji ixrac edirik.  
Yenə də deməliyəm ki, qaz təchizatı, içməli su, kanalizasiya, 
suvarma şəbəkəsi, sosial infrastruktur, xəstəxanalar, məktəblər, 
yollar və iş yerləri – bu problemlər Azərbaycanda tədricən həll 
olunur, ancaq hələ ki, işsizlər vardır. Onların işlə təmin edilməsi 
gündəlikdə duran vacib məsələlərdəndir. Son illərdə yüz 
minlərlə iş yeri açılmışdır. Azərbaycan əhalisi artır. Bu çox 
müsbət haldır. Hər il təxminən 150–160 min körpə dünyaya 
gəlir. Biz elə etməliyik ki, iş yerlərinin açılması da, bax, bu 
artımla uzlaşsın. Hər bir iş yerinin açılması böyük vəsait, 
investisiya tələb edir, kreditlər verilməlidir.  
 136 
Həmçinin sosial məsələlər, maaşların, təqaüdlərin artırılması 
məsələləri də yaxın zamanlarda öz həllini tapacaqdır. Bütün bu 
məsələlər deyə bilərəm ki, Azərbaycanda mütəmadi qaydada həll 
olunur. Son illərdə maaşlar və pensiyalar bir neçə dəfə 
qaldırılmışdır. Növbəti artım bir neçə aydan sonra gözlənilir.  
Bu gün Azərbaycanda bütün sahələrdə sürətli inkişaf vardır. 
Siz keçən əsrin 90-cı illərinin əvvəllərini xatırlayırsınız. Biz də 
o illəri yaxşı xatırlayırıq. O vaxt doğrudan da Azərbaycanın 
taleyi həll olunurdu. Biz müstəqilliyimizi 1991-ci ildə bərpa 
etdik. Ancaq 1993-cü ildə ölkəmizdə gedən xoşagəlməz pro-
seslər və yaşanan gərginlik, böhran faktiki olaraq müstəqil-
liyimizi də sual altına qoymuşdu. O vaxt Azərbaycana rəhbərlik 
edən şəxslər vəzifə borclarını  layiqincə yerinə yetirə bilməmişlər 
və çətin vəziyyətlə üzləşərək vəzifələrini dondurmuş və ölkədən də 
qaçmışlar. Hazırda o adamların yenə də hansısa işi görmək cəhdləri 
hesab edirəm ki, böyük diqqətə layiq deyildir. Siz bunlara heç 
əhəmiyyət də verməyin. Bunlar görüntü naminə atılan addımlardır 
və Azərbaycanda nə sabitliyi sarsıda, nə də Azərbaycanın uğurlu 
inkişafına xələl gətirə bilər. Çünki o hadisələrdə – 90-cı illərin 
əvvəllərində Azərbaycanda vətəndaş müharibəsini başlamış, 
ondan sonra qorxaqcasına ölkədən qaçmış insanlara ölkəmizin 
siyasi səhnəsində yer yoxdur. O adamlar artıq tarixin 
arxivindədir. Vaxtaşırı hər hansı bir ölkədə baş verən hadisə 
bunları da nisbətən canlandırır, ruhlandırır. Biz bunu 2005-ci 
ildə görmüşük. O vaxt MDB məkanında baş vermiş hadisələr 
bunları da bir növ hərəkətə gətirmişdi. Onlar kiminsə 
təcrübəsini yamsılamaqla məşğul idilər. Narıncı lentləri, 
bantları biz yaxşı xatırlayırıq. Lakin həmin cəhdlər iflasa 
uğradı. Çünki Azərbaycan xalqı onların hərəkətlərini 
dəstəkləmədi. Bu dəfə də, ümumiyyətlə, bu məsələ ilə bağlı heç 
danışmağa ehtiyac yoxdur. Çünki Azərbaycan dövləti o qədər 
güclüdür, ölkədə ictimai-siyasi sabitlik o qədər möhkəmdir ki, bizim 
işimizə mane olmaq, Azərbaycanın uğurlu inkişafına zərbə vurmaq 
istəyən, bəzi hallarda xarici dairələrdən göstərişlər alan ünsürlərə 
Azərbaycan xalqı çoxdan  «yox» deyib! 
 137 
Bizim taleyimiz öz əlimizdədir. Bizim ən böyük sərvətimiz 
müstəqilliyimizdir. Biz hər an müstəqilliyimizi bu konkret işlərlə, 
proqramlarla, quruculuq, abadlıq işləri ilə möhkəmləndirməliyik. 
Bu gün Azərbaycan, sözün əsl mənasında, nəinki öz mü-
qəddəratını, öz taleyini özü müəyyən edir, bölgədə gedən 
proseslərə də təsir imkanlarımız artır. Bu gün Azərbaycanı, bizim 
maraqları nəzərə almadan bölgədə heç bir məsələ öz həllini tapa 
bilməz. Mən bu barədə bir neçə dəfə fikirlərimi bildirmişəm və 
həyat göstərir ki, bunlar reallığı əks etdirən vəziyyətdir. Əgər nə 
vaxtsa Azərbaycanın maraqlarını kimsə kənara qoymaq istəyirsə, 
sonra görürlər ki, maraqlarımız təmin edilmədən bölgədə heç bir 
məsələ öz həllini tapa bilməz, nə siyasi sahədə, nə regional 
əməkdaşlıq baxımından, nə də ki, iqtisadi sahədə. Bu gün 
Azərbaycan regional amilə çevrilib və artan gücümüz ölkə 
vətəndaşlarını, dostlarımızı sevindirir, amma bizə pis münasibət 
bəsləyən qüvvələri, əlbəttə ki, qıcıqlandırır. Əfsuslar olsun ki, ölkə 
daxilində hələ də elə qüvvələr vardır. Onlara heç «qüvvə» də deyə 
bilmərəm. 
Bu gün hər bir yenilik – yolun çəkilişi, məktəbin açılışı, 
elektrik stansiyasının tikilməsi, ümumiyyətlə, görülən çoxsaylı 
işlər hər bir vətəndaşı sevindirir, təkcə onlardan başqa. Vəziyyət 
nə qədər pisdirsə, onlar üçün o qədər yaxşıdır. Yəni, onlar bir 
növ bədbəxt adamlardır, bütün ömürlərini Azərbaycanın 
xoşbəxt gələcəyinə qarşı işə həsr ediblər. Əgər belə demək 
mümkünsə, öz mübarizə cəhdlərini Azərbaycanın maraqlarına 
zərbə vurmaq üçün təşkil edirlər. Bunlar antimilli qüvvələrdir. 
Bilirsiniz, iqtidar-müxalifət münasibətləri normal müstəvidə öz 
həllini tapmalıdır. Hər bir inkişaf etmiş ölkədə bu münasibətlər 
normal qaydada tənzimlənir. Baxmayaraq ki, ölkəmiz 20 ildir 
müstəqil həyat yaşayır və böyük yol keçibdir, əfsuslar olsun ki, 
Azərbaycanda bu sahədə vəziyyət normal deyildir. Biz öz 
yolumuzla gedirik və gedəcəyik. Heç kim bizə mane ola bilməz. 
Nə ölkə daxilindəki bu qüvvələr, bir qrup adam, nə də ki, ölkənin 
kənarında olan dairələr. Çünki bizim yolumuz inkişaf və ədalət 
yoludur. Biz istəyirik ki, ölkəmizdə və bölgədə sülh olsun, 
 138 
inkişaf olsun, insanlar yaxşı yaşasınlar və bizim bütün 
maraqlarımız təmin edilsin, Qarabağ məsələsi tezliklə və ədalətli 
həllini tapsın. Bu bizim təbii tələbimizdir. Bütün beynəlxalq 
hüquq normaları bizim mövqemizi müdafiə edir və məsələ 
ancaq beynəlxalq hüquq əsasında həllini tapmalıdır. Bizim 
mövqemiz qətidir və mən bu barədə bu yaxınlarda bir daha 
fikirlərimi bildirmişəm.  
Siz qeyd etdiniz ki, Astarada böyük olimpiya kompleksi 
tikilir. Bu da gözəl bir töhfə olacaq gənclərə. Gənclər evi tikilir. 
Gənclərimiz həm fiziki, həm mənəvi cəhətdən güclü 
olmalıdırlar, Vətəni sevməlidirlər, vətənpərvər olmalıdırlar. 
Yaşlı nəsil, veteranlar, ağsaqqallar onlar üçün örnəkdir. Ona 
görə biz veteranlara, ağsaqqallara həmişə böyük hörmətlə 
yanaşmışıq və yanaşacağıq. Onların da maddi təminatı 
yaxşılaşdırılmalıdır. Bir neçə gün əvvəl mənim tərəfimdən 
verilmiş tapşırıq hazırda icra olunmağa başlanır. Pensiya 
təminatı da yaxşılaşdırılmalıdır. İnsanlar yaxşı yaşamalıdırlar, 
ölkədə sülh, sabitlik, inkişaf olmalıdır, bütün sosial məsələlər 
həll edilməlidir. Biz belə ölkə qururuq və bu quruculuq 
uğurludur. Bu sahədə hər bir bölgədə gedən işlər xüsusi 
əhəmiyyət daşıyır. Xüsusilə sərhədyanı rayonlarda gedən işlərə 
daha da böyük diqqət göstərilməlidir. Azərbaycan xəritəsində 
Astara rayonunun çox vacib yeri vardır. 
Əminəm ki, gələcəkdə belə kənd yollarının tikintisi davam 
edəcək və rayonda olan bütün sosial və iqtisadi məsələlər öz 
həllini tapacaqdır. 
Bir daha sizi salamlayıram. 
 139 
 
Astara Gömrük İdarəsində yaradılmış 
şəraitlə tanışlıq 
 
Aprelin 15-də Azərbaycan prezidenti İlham Əliyev Astara 
Gömrük İdarəsində yaradılmış şəraitlə tanış olmuşdur. 
Dövlət Gömrük Komitəsinin sədri Aydın Əliyev və Dövlət 
Sərhəd Xidmətinin rəisi Elçin Quliyev dövlətimizin başçısına 
raport verdilər. 
Dövlətimizin başçısına məlumat verildi ki, Azərbaycan 
prezidentinin 2007-ci il 1 fevral tarixli Sərəncamı ilə təsdiq 
olunan «Azərbaycan Respublikası gömrük sisteminin 2007–-
2011-ci illərdə inkişafına dair Dövlət Proqramı»na əsasən, 
Dövlət Gömrük Komitəsi tərəfindən Astara Gömrük İdarəsinin 
Astara gömrük sərhəd-keçid məntəqəsi yenidən tikilərək müasir 
avadanlıqla təchiz olunmuşdur. Burada yük avtomobillərinin 
yoxlama maşını quraşdırılmışdır. 
Prezident İlham Əliyev sərnişin-nəqliyyat gömrük nəzarəti 
xəttində avtomobillərin gömrük nəzarətindən keçmə prosesi ilə 
tanış oldu. 
Bildirildi ki, burada hər cür şərait yaradılmış, ən müasir 
avadanlıq qurulmuş, iş prosesində kompyuter sistemindən geniş 
istifadə olunur. 
Prezident İlham Əliyev burada narkotik vasitələrin aş-
karlanmasından bəhs edən alboma, avadanlığa baxdı. 
Dövlətimizin başçısı idxal və ixrac gömrük nəzarəti xətlərində 
yaradılan şəraitlə tanış olarkən qeyd edildi ki, bu xətlərin hər 
birində eyni vaxtda üç avtomobil gömrük nəzarətindən keçə bilər. 
Bu xətlərin hər birində elektron növbə sistemi də yaradılmışdır. 
Dövlətimizin başçısı Astara Gömrük İdarəsinin əvvəlki və 
yeni görüntülərini əks etdirən fotostendə baxdı. 
Astara Gömrük İdarəsinin inzibati binası ilə tanış olan 
prezident İlham Əliyev burada piyadaların gediş-gəliş xətlə-
rində, gömrük yoxlama məntəqələrində yaradılan şəraitlə də 
maraqlandı. 
 140 
İnzibati binada ulu öndər Heydər Əliyevin və prezident 
İlham Əliyevin ölkəmizin inkişafı istiqamətində gördükləri işləri 
əks etdirən fotostendlər qurulmuşdur. 
Sonra prezident İlham Əliyev binanın eyvanından ətrafı seyr 
etdi. Qeyd olundu ki, burada geniş abadlıq işləri aparılmış, 
istirahət guşələri yaradılmışdır. 
Daha sonra dövlətimizin başçısı Gömrük Tədris Mərkəzinin 
fəaliyyəti ilə tanış oldu. Burada Heydər Əliyev xatirə otağı 
yaradılmış, ulu öndərin büstü qoyulmuş, görkəmli dövlət 
xadiminin xatirəsinə həsr olunan kitablar toplanmışdır. 
Mərkəzdə, həmçinin videokonfrans, tədris otaqları, akt zalı 
vardır. İnzibati binada idman zalı da yaradılmışdır ki, burada 
işçilərin istirahəti üçün hər cür şərait nəzərə alınmışdır. 
İdarənin fəaliyyəti ilə yaxından tanış olan prezident İlham 
Əliyevin diqqətinə çatdırıldı ki, 2009-cu ildə Astara gömrük 
sərhəd-keçid məntəqəsinin ümumi yük dövriyyəsi 296,6 min ton 
təşkil etmişdir ki, bundan 108,4 min tonu idxalın, 50,2 min tonu 
ixracın, 138 min tonu tranzit yüklərin payına düşmüşdür. Astara 
gömrük sərhəd-keçid məntəqəsindən il ərzində 25 min 849 
nəqliyyat vasitəsi keçmişdir. Ötən il məntəqənin ümumi yük 
dövriyyəsi təxminən 1,32 milyon ton təşkil etmişdir ki, bunun 
720,65 min tonu idxalın, 120,50 min tonu ixracın, 477,47 min 
tonu isə tranzit yüklərin payına düşür. Astara gömrük sərhəd-
keçid məntəqəsinin yenidən qurulması yük dövriyyəsini və 
məntəqənin buraxılış qabiliyyətini 4 dəfə artırmağa imkan ver-
mişdir. 
Sonra dövlətimizin başçısı Astara Gömrük İdarəsində müasir 
memarlıq üslubunda tikilmiş «Az Duty Free Shops» – Rüsumsuz 
Ticarət Mərkəzi ilə tanış oldu. Bildirildi ki, Mərkəzin birinci 
mərtəbəsində əsasən yeyinti məhsulları, ikinci Mərtəbədə isə 
elektrotexnika əşyaları istehlakçılara təqdim olunur. 
Dövlətimizin başçısı görülmüş işlərdən razılığını bildirdi, 
tövsiyə və tapşırıqlarını verdi. 
 
             
 141 
Dövlət Bayrağı Meydanı ilə tanışlıq 
 
Aprelin 15-də Azərbaycan prezidenti İlham Əliyev 
Astarada Gənclər evinin açılışında iştirak etmişdir. 
Əvvəlcə prezident İlham Əliyev Astara şəhərinin Heydər 
Əliyev prospektində yaradılmış Dövlət Bayrağı Meydanı ilə 
tanış oldu. Meydanda 65 metr hündürlüyündə Dövlət bayrağı 
ucaldılmışdır.  
Dövlətimizin başçısı Gənclər evinin açılışını bildirən lenti 
kəsdikdən sonra ümumi sahəsi 900 kvadratmetr olan ikimər-
təbəli bina ilə tanış oldu. Bildirildi ki, burada gənclərin istira-
həti və dincəlməsi üçün hər cür şərait yaradılmışdır. Gənclər 
internet klubda kompyuterlə işləmək vərdişlərinə yiyələnəcəklər. 
Şahmat klubunda isə yeniyetmə və gənclər bu qədim oyunun 
sirlərinə yiyələnə, Dövlət Bayrağı Muzeyində Azərbaycan 
tarixinin şanlı səhifələri ilə tanış ola biləcəklər. Muzeydə 1918-
ci ildən bəri Azərbaycanda mövcud olan dövlət bayraqlarının 
nümunələri təqdim edilir, bununla yanaşı, qədim pullar, 
medallar və digər tarixi eksponatlar nümayiş olunur. Muzeydə 
Azərbaycanın hərb tarixinə dair eksponatlara və ordu 
zabitlərinin geyim formalarına da geniş yer verilmişdir. 
Dövlətimizin başçısı görülmüş işləri yüksək qiymətləndirdi. 
 
       Qaz-kompressor stansiyasının açılışı mərasimi 
 
Azərbaycan prezidenti İlham Əliyev aprelin 15-də Astara 
qaz-kompressor stansiyasının açılışında iştirak etmişdir. 
Stansiyanın kollektivi dövlətimizin başçısını hərarətlə 
qarşıladı. 
Prezident İlham Əliyev Astara qaz-kompressor stansiyasının 
və rayonun qaz təchizatı sxemləri ilə tanış oldu. 
Azərbaycan Respublikası Dövlət Neft Şirkətinin prezidenti 
Rövnəq Abdullayev prezident İlham Əliyevə məlumat verdi ki, 
hazırda şəhərlə bərabər, rayonun 26 qəsəbə və kəndi qaz-
laşdırılmışdır. Digər 10 kəndin qazlaşdırılması ilə bağlı hazır-
lıq işləri gedir. Bu ilin sonunadək həmin kəndlər də qazlaşdırı-
 142 
lacaqdır. Digər 14 kəndin qazlaşdırılması isə gələn ilin so-
nunadək həyata keçiriləcəkdir. Beləliklə, Astaranın 50 kəndi 
qazlaşdırılacaqdır ki, bu da rayonun 91 faizini əhatə edir. 
Dövlətimizin başçısı stansiyanın fəaliyyəti ilə yaxından tanış 
oldu və müəssisəni işə saldı. 
Bildirildi ki, mövcud Astara qaz-kompressor stansiyası Nax-
çıvan Muxtar Respublikasının təbii qazla təchizatı məqsədi ilə 
2005-ci ildə iki qaz-turbin mühərrikli kompressor və köməkçi 
avadanlıqla komplektləşdirilərək tikilib istismara verilmişdir. 
Ətraf rayonların və Naxçıvan Muxtar Respublikasının təbii qazla 
təchizatının daha etibarlı təmin edilməsi və Azərbaycan ilə İran 
arasında bağlanmış müqaviləyə uyğun olaraq, qonşu ölkəyə təbii 
qazın ixracı məqsədi ilə yeni kompressor stansiyasının tikilməsi 
qarşıya aktual vəzifə kimi qoyulmuşdu. Layihənin iki mərhələdə 
həyata keçirilməsi nəzərdə tutulmuşdu. Birinci mərhələdə qaz 
mühərrikli 6 kompressor aqreqatı quraşdırılmaqla, mövcud 
kompressor stansiyası ilə birlikdə nəql edilən qazın gündəlik 
həcmi 3,5 milyon kubmetr səviyyəsinə çatdırılmışdır. İkinci 
mərhələdə isə kompressor aqreqatlarının sayını 10-dək 
artırmaqla hər iki kompressor stansiyasının gücünün 5 milyon 
kubmetrə çatdırılması nəzərdə tutulur. 
Dövlətimizin başçısı görülmüş işlərdən razılığını bildirdi, 
stansiyanın kollektivinə uğurlar arzuladı. 
 
                «Astara-1» kiçik su elektrik stansiyasının  
                              təməlqoyma mərasimi 
 
Aprelin 15-də Azərbaycan prezidenti İlham Əliyev Astara 
rayonunda İstisu çayı üzərində inşa olunacaq «Astara-1» kiçik 
su elektrik stansiyasının təməlqoyma mərasimində iştirak 
etmişdir. 
«Azərenerji» ASC-nin prezidenti Etibar Pirverdiyev  dövləti-
mizin başçısına ölkəmizdə energetikanın inkişafı və kiçik su elektrik 
stansiyalarının tikintisi barədə məlumat verdi. Bildirildi ki, 
Azərbaycanın elektroenergetika sistemi son bir neçə ildə həyata 
keçirilən kompleks tədbirlər nəticəsində özünün yeni inkişaf 
 143 
mərhələsinə qədəm qoymuşdur. Hazırda respublikamızda 
ümumi generasiya gücləri 6500 meqavatı üstələyir və artıq 
ölkəmiz bir neçə ildir ki, elektrik enerjisi ixrac edir. 
Vurğulandı ki, prezident İlham Əliyevin 2009-cu il 16 no-
yabr tarixli müvafiq Sərəncamı ilə külək və su elektrik 
stansiyalarının inşasının da respublikamızda geniş tətbiqi məq-
sədilə potensial imkanların öyrənilməsi və xüsusi proqramların 
hazırlanması barədə «Azərenerji» ASC-yə tapşırıq verilmişdir. 
Prezident İlham Əliyev 2010-cu ili respublikamızda alternativ 
enerji mənbələrinin istifadəsi və ekologiyanın yaxşılaşdırılması 
istiqamətində kəskin dönüş ili elan etdikdən sonra ölkəmizdə bu 
istiqamətdə tədbirlər daha da genişləndirilmişdir. 
Dövlətimizin başçısına sxemlər əsasında Astara rayonunun 
Züngüləş kəndi yaxınlığında İstisu çayı üzərində inşa ediləcək 
kiçik su elektrik stansiyası barədə ətraflı məlumat verildi. 
Bildirildi ki, mütəxəssislərin ilkin araşdırmalarına görə, 
respublikamızın müxtəlif bölgələrində dağ çayları və suvarma 
kanalları üzərində yüzlərlə kiçik su elektrik stansiyası tikmək 
mümkündür. Kiçik su elektrik stansiyalarının inşası elektrik 
enerjisi istehsalında yanacağa qənaət etməklə yanaşı, ətraf 
mühitin qorunması baxımından da mühüm rol oynayır. 
Prezident İlham Əliyevə məlumat verildi ki, respublikamızın 
alternativ və bərpa olunan enerji mənbələrinin inkişaf 
perspektivi mütəxəssislərin hərtərəfli müzakirəsi əsasında 
hazırlanan xüsusi proqram üzrə aparılacaqdır. 
Dövlətimizin başçısı su elektrik stansiyasının təməlini qoydu, 
gilizi bünövrəyə buraxdı və beton qarışığı tökən qurğunu işə 
saldı. 
Dövlətimizin başçısı energetiklərə və inşaatçılara uğurlar 
arzuladı, tövsiyə və tapşırıqlarını verdi. 
 
 144 
  Olimpiya İdman Kompleksinin tikintisi ilə tanışlıq  
 
Azərbaycan prezidenti İlham Əliyev Astaraya səfəri 
çərçivəsində aprelin 15-də Olimpiya İdman Kompleksinin 
tikintisi ilə tanış olmuşdur. 
Dövlətimizin başçısının diqqətinə çatdırıldı ki, kompleksin 
inşasına «Azərbaycan Respublikası regionlarının, o cümlədən 
Lənkəran şəhəri, Astara, Lerik, Masallı və Yardımlı rayonları-
nın sosial-iqtisadi inkişafının sürətləndirilməsinə dair əlavə 
tədbirlər haqqında» prezident İlham Əliyevin 2005-ci il 14 
sentyabr tarixli Sərəncamına əsasən başlanılmışdır. 5 hektara-
dək ərazidə aparılan tikintiyə 2007-ci ilin yayında başlanıl-
mışdır. Baş plana əsasən, müasir memarlıq üslubunda, səkkiz-
guşəli ulduz formasında inşa ediləcək kompleksdə ikimərtəbəli 
əsas universal idman zalı korpusu olacaqdır. İdman zalında 
1000 nəfərlik tribuna, trenajor və məşq zalları, foye, qarderob, 
məlumat stolu, yeməkxana, inzibati otaqlar, tibb, məşqçi və 
hakim otaqları və s. yaradılacaqdır. 
Bildirildi ki, kompleks bu ilin sonunadək təhvil veriləcəkdir. 
Prezident İlham Əliyev görülmüş işlərdən razılığını bildirdi, 
tövsiyə və tapşırıqlarını verdi. 
 
 
 
 
 
 
 145 
 
 
 
SALYAN ŞƏHƏRİNDƏ SAKİNLƏRLƏ  
YOLÜSTÜ GÖRÜŞ 
 
15 aprel 2011-ci il 
 
Aprelin 15-də Azərbaycan prezidenti İlham Əliyev Astara 
rayonuna səfərini başa çatdırıb qayıdarkən yolüstü Salyan 
şəhərində olmuşdur. 
Salyanlılar dövlətimizin başçısını hərarətlə qarşıladılar. 
S a k i n: Sevimli Prezidentimiz! Salyan torpağına xoş gəl-
misiniz! Sizin – ulu öndərimizin yadigarının apardığı işləri 
gördükcə biz fərəh hissi keçiririk. Bu quruculuq işləri qəlbimizi 
iftixar hissi ilə döyündürür. Azərbaycanda böyük işlər görülür. 
Hamımız bunun şahidiyik. Salyanda son vaxtlar bənzəri 
olmayan quruculuq, abadlıq işlərinə başlanılmışdır. Bunların 
hamısı Sizin sayənizdədir. Mən həmişə Sizinlə görüşəndə 
yadıma bir misra düşür: 
«Sən ülfətlə, məhəbbətlə doğulmusan qoşa, oğul, 
Çiçək-çiçək arzuların toxunmasın daşa, oğul.» 
İ l h a m   Ə l i y e v: Sağ olun. Sizi ürəkdən salamlayıram. 
Salyan şəhərinin gözəl inkişaf planı hazırlanır. Bu yaxınlarda icra 
başçısı mənə məlumat verdi və o planı təqdim etdi. Mən də onu 
bəyəndim, dəstəklədim. İndi əlavə vəsait ayrılacaqdır. Burada 
gözəl xiyabanlar, binalar tikiləcək, təmir işləri aparılacaq, bütün 
infrastruktur yenidən qurulacaqdır. Qazlaşdırma, içməli su, 
kanalizasiya layihələri, sosial infrastruktur – bütün bu işlər 
planda vardır. Bilirsiniz ki, mən Tahiri bu yaxınlarda təyin 
etmişəm. O, Daşkəsən rayonunda yaxşı işləyib, özünü göstərib, 
özünü doğruldub. Ona görə mən məsləhət gördüm ki, onu daha 
da böyük rayona təyin edim və tapşırıq da verdim ki, burada işlər 
ən yüksək səviyyədə görülməlidir. Yenə də demək istəyirəm ki, 
bu yaxınlarda yanıma gəldi, planı təqdim etdi, şəkilləri göstərdi 
və indi işə başlamısınız. Artıq görürəm ki, binaların təmiri 
 146 
başlanıbdır. Əlbəttə ki, burada daxili görünüş də gözəl olmalıdır, 
bütün binalar təmir edilməlidir. Yaşamaq, işləmək üçün bütün şərait 
yaradılmalıdır. İlk növbədə qazlaşdırma aparılmalıdır. Çünki elektrik 
enerjisi ilə təminat normaldır. İçməli su, kanalizasiya, sosial infras-
truktur layihələri icra edilməlidir. Burada Kürün istiqamətinin 
dəyişdirilməsi sxemi mənə göstərildi. Mən onu da bəyəndim. Bu işləri 
kompleks şəkildə görəcəyik. İşlər başlayıb və əminəm ki, yaxın 
zamanlarda Salyanın yeni, gözəl siması yaradılacaqdır. 
Bilirsiniz ki, Salyan xüsusi əhəmiyyətə malik olan bir ra-
yondur. Bakıya yaxındır, həm ulu öndərin, həm də mənim seçki 
kampaniyalarımız Salyandan başlanmışdır – 1998-ci ildə və 
2003-cü ildə. Mən seçki kampaniyasını ilk dəfə olaraq Salyan 
rayonundan başlamışdım. Sizin xeyir-duanızla bu vəzifəyə gəl-
mişəm və çalışıram ki, xalqıma xidmət edim. 
S a k i n l ə r: Allah Sizə uzun ömür, cansağlığı versin. Biz 
Sizi dəstəkləyirik, cənab Prezident. İnşallah, bu yaxınlarda gəlib 
görəcəksiniz ki, Salyan çiçəklənib. 
İ l h a m   Ə l i y e v:  Bəli, mütləq bunu görəcəyik. Gedək 
görək nə iş görmüsünüz?! 
Sonra prezident İlham Əliyev Salyan şəhərini gəzdi. 
Dövlətimizin başçısı şəhərdə görülən işlərlə maraqlandı. Salyan 
Rayon İcra Hakimiyyətinin başçısı Tahir Kərimov məlumat verdi ki, 
şəhərdəki bütün binaların fasadları tamamilə dəyişdiriləcək, 
küçələrin kənarındakı xidmət və ticarət obyektlərinin xarici görü-
nüşü müasir memarlıq üslubunda qurulacaqdır. Mərkəzi küçələrin 
işıqlandırma sistemləri tamamilə yenilənəcəkdir. Bunun üçün xüsusi 
işıqlandırma sistemləri və dirəklər sifariş verilmişdir. Şəhərin 
küçələri boyu çəkilən hasarlar çay daşları ilə bəzədiləcəkdir. 
Həmçinin Tahir Kərimov Kürün Salyan ərazisindən keçən 
hissəsinin məcrasının dəyişdirilməsi ilə bağlı hazırlanan layihə 
barədə də dövlətimizin başçısına məlumat verdi. 
Prezident İlham Əliyev şəhərdə abadlıq və quruculuq işlə-
rinin ölkənin ümumi inkişaf dinamikasına uyğun aparılmasına 
dair tapşırıqlarını verdi. 
İ l h a m   Ə l i y e v: Xoş gördük, necəsiniz? 
 147 
S a k i n: Salyana xoş gəlmisiniz, həmişə Siz gələsiniz! Təzə 
icra başçısından da razıyıq. 
İ l h a m   Ə l i y e v:  Razısınız? 
S a k i n: Bəli, çox razıyıq. 
İ l h a m   Ə l i y e v:  Demişəm ki, yaxşı işləsin. Mən onu 
Daşkəsəndə sınamışam. Orada yaxşı işlədi. Birinci məsələ odur 
ki, insanlara qulluq etməlidir. Hər bir məmur, hər bir icra başçısı 
insanların qayğıları ilə yaşamalıdır. Bununla bərabər, iş 
görməlidir, işgüzar olmalıdır.  Salyan 2-3 ildən sonra Azərbayca-
nın ən gözəl şəhərlərindən birinə çevrilməlidir. 
T a h i r   K ə r i m o v (Salyan Rayon İcra Hakimiyyətinin 
başçısı): Cənab Prezident, mən həmişə camaatın arasındayam. 
Camaatla görüşlərdə deyirəm ki, Prezident mənə xalqa xidmət 
etməyi tapşırıb. Mənim borcum bu tapşırığı layiqincə yerinə 
yetirməkdir. 
İ l h a m   Ə l i y e v:  Bu hələ təzə başlayır, bir neçə aydan 
sonra burada böyük dəyişikliklər olacaqdır. Bu dəyişikliklər 
çoxdan olmalı idi. Əvvəllər də bəzi işlər görülüb. Burada o vaxt 
Olimpiya İdman Kompleksi tikilmişdi. Ondan sonra rayon 
xəstəxanası əsaslı təmir edilmiş, məktəblər inşa olunmuşdur. 
S a k i n: Cavanların bir qismi işsizdir, əziyyət çəkirlər. 
Gənclərin işləməsi üçün iş yerləri də olsa, çox yaxşı olar. 
İ l h a m   Ə l i y e v:  Bəli, o işlərlə də məşğuluq. İş yerləri 
də olmalıdır. İşsizlik var və bu hazırda ən ciddi problemlərdən 
biridir, o da həll olunacaq,  pensiyalar da artırılacaq.  
S a k i n: Bir də ki, kimsəsiz, yaşlı qadınlara müavinət 
verilsə yaxşı olardı. 
İ l h a m   Ə l i y e v:  Bu məsələyə də baxacağıq. Yəni 
Azərbaycanda bütün sosial məsələlər öz həllini tapmalıdır. 
İnsanlar daha da yaxşı yaşamalıdırlar. 
S a k i n: Sağ olun, bizi sosial yardımla da təmin edirlər. 
İ l h a m   Ə l i y e v:  Sağ olun. 
 
 
 
 148 
 
 
FRANSA SENATININ FRANSA–QAFQAZ 
DOSTLUQ QRUPUNUN SƏDRİ, SENATOR 
AMBRUAZ DÜPONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
16 aprel 2011-ci il 
 
Azərbaycan Respublikasının Prezidenti İlham Əliyev ap-
relin 16-da Fransa Senatının Fransa–Qafqaz dostluq qrupunun 
sədri, senator Ambruaz Düponun başçılıq etdiyi nümayəndə 
heyətini qəbul etmişdir. 
Dövlətimizin başçısı senator Ambruaz Düponun ölkəmizə 
yenidən səfər etməsindən məmnunluğunu ifadə etdi. Ambruaz 
Düponla keçirdiyi ötən görüşlərini xatırladan prezident İlham 
Əliyev onun ölkəmizə bu səfərinin də uğurlu olacağına əmin-
liyini bildirdi. Azərbaycan ilə Fransa arasında əlaqələrin 
uğurla və sürətlə inkişaf etdiyini vurğulayan prezident İlham 
Əliyev bu səfərin Fransa–Azərbaycan əlaqələrinin daha da 
genişləndirilməsi baxımından əhəmiyyətli olduğunu dedi.  
Fransa–Qafqaz dostluq qrupunun sədri, senator Ambruaz 
Düpon bu səfər zamanı da Bakıda böyük inkişafın şahidi oldu-
ğunu və dəyişikliklərin onda dərin təəssürat yaratdığını vur-
ğulayaraq son bir neçə ildə paytaxtımızda gedən inkişaf proses-
lərinin önəmini qeyd etdi. O, ölkəmizə ilk səfərini və Azərbaycan 
xalqının ümummilli lideri Heydər Əliyev ilə görüşünü 
məmnunluqla xatırlatdı. Ümummilli liderlə görüşün onda böyük 
təəssürat yaratdığını deyən qonaq ölkəmizə həmin səfərindən 
sonra Azərbaycanı daha yaxından tanımağa başladığını dedi. 
Görüşdə Azərbaycan–Fransa parlamentlərarası əlaqələrin 
önəmi qeyd edilərək, bu əlaqələrin münasibətlərimizin daha da 
genişləndirilməsi işinə öz töhfəsini verdiyi vurğulandı. 
 
 149 
 
 
STRATFOR ÖZƏL ELMİ KORPORASİYASININ 
YARADICISI, İCRAÇI DİREKTORU VƏ BAŞ 
ANALİTİKİ GEORGE FRİDMAN İLƏ GÖRÜŞ 
 
Prezident sarayı  
 
16 aprel 2011-ci il 
 
Azərbaycan Respublikasının Prezidenti İlham Əliyev aprelin 
16-da Stratfor Özəl Elmi Korporasiyasının yaradıcısı, icraçı 
direktoru və Baş analitiki George Fridmanı qəbul etmişdir. 
Dövlətimizin başçısı George Fridmanın ölkəmizə yenidən 
səfər etməsindən məmnunluğunu bildirdi. 
Stratfor Özəl Elmi Korporasiyasının yaradıcısı, icraçı di-
rektoru və Baş analitiki George Fridman özünün qlobal dünya 
siyasətində dəyişikliklərlə bağlı Azərbaycanın regionda aparıcı 
rolu barədə geniş fikirlərin əks olunduğu «Növbəti onillik» adlı 
kitabını dövlətimizin başçısına təqdim etdi. George Fridman 
Naxçıvana gedəcəyini, muxtar respublikada reallaşan sosial-
iqtisadi layihələrlə tanış olacağını bildirdi. 
Naxçıvanın Azərbaycanın ən qədim tarixi bölgələrindən biri 
olduğunu deyən prezident İlham Əliyev bu ərazilərin hamısında 
tarixən azərbaycanlıların məskunlaşdığını, sonradan Zəngəzur 
mahalının Ermənistana verildiyini və Naxçıvanın 
Azərbaycandan ayrı düşdüyünü dedi. Prezident İlham Əliyev 
muxtar respublikaya böyük həcmdə sərmayə yatırıldığını, 
mühüm sosial və infrastruktur layihələrinin həyata keçirildiyini 
qeyd etdi.  
Görüşdə Azərbaycan ilə ABŞ arasında ikitərəfli müna-
sibətlər, regional məsələlər, geosiyasi vəziyyət, enerji sahəsində 
əməkdaşlıq və digər məsələlər ətrafında fikir mübadiləsi 
aparılmışdır. 
 
 150 
 
 
POLŞA RESPUBLİKASININ PREZİDENTİ  
ZATİ-ALİLƏRİ  
CƏNAB BRONİSLAV KOMOROVSKİYƏ 
 
Hörmətli cənab Prezident! 
Polşa Respublikasının milli bayramı – Konstitusiya günü 
münasibətilə Sizi və bütün Polşa xalqını öz adımdan və 
Azərbaycan xalqı adından ürəkdən təbrik edirəm. 
Bu gün Azərbaycan–Polşa əlaqələri dostluq və əməkdaşlıq 
zəminində müvəffəqiyyətlə inkişaf etməkdədir. Ümidvaram ki, 
dövlətlərarası münasibətlərimizin möhkəmləndirilməsi, 
işbirliyimizin dərinləşdirilməsi yolunda səylərimizi bundan 
sonra da ardıcıl şəkildə davam etdirəcəyik. 
Bu əlamətdar gündə Sizə möhkəm cansağlığı, işlərinizdə 
uğurlar, dost Polşa xalqına əmin-amanlıq və firavanlıq 
arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 18 aprel 2011-ci il 
 
 
 
 
 
 
 
 
 
 
 
 151 
 
 
 
LATVİYA RESPUBLİKASININ DAXİLİ İŞLƏR 
NAZİRİ XANIM LİNDA MURNİESENİN 
BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
Prezident sarayı  
 
18 aprel 2011-ci il 
 
Azərbaycan Respublikasının Prezidenti İlham Əliyev aprelin 
18-də Latviya Respublikasının Daxili İşlər naziri xanım Linda 
Murniesenin başçılıq etdiyi nümayəndə heyətini qəbul etmişdir. 
Latviya Respublikasının Daxili İşlər naziri xanım Linda 
Murniesenin ölkəmizə səfər proqramının kifayət qədər geniş 
olduğunu vurğulayan dövlətimizin başçısı bu səfərin uğurlu 
olacağına əminliyini ifadə etdi. Riqaya səfərindən sonra Latvi-
yadan Azərbaycana ilk dəfə belə yüksək səviyyəli nümayəndə 
heyətinin gəlməsinin önəmini qeyd edən prezident İlham Əliyev 
ölkələrimiz arasında münasibətlərin inkişaf dinamikasının 
davam etməsindən və genişlənməsindən məmnunluğunu bil-
dirdi. Riqada latviyalı həmkarı ilə əldə olunan razılaşmaya 
uyğun olaraq əlaqələrimizin bütün istiqamətlərdə inkişaf 
etdirilməsinin zəruriliyini bildirdi.  
Daxili İşlər naziri Linda Murniese Latviya Respublikasının 
Prezidenti Valdis Zatlersin salamlarını dövlətimizin başçısına 
çatdırdı. O, Latviya prezidentinin prezident İlham Əliyevin 
Riqaya səfəri zamanı dövlətimizin başçısı ilə keçirdiyi görüşləri 
məmnunluqla xatırlatdı  və bu səfərin əlaqələrimizin daha da 
inkişaf etdirilməsi baxımından əhəmiyyətli olacağına əminliyini 
bildirdi. 
Dövlətimizin başçısı Latviya prezidenti Valdis Zatlersin sa-
lamlarına görə minnətdarlığını bildirdi, onun da salamlarını 
Latviya dövlətinin başçısına çatdırmağı xahiş etdi. 
 152 
 
 
 
RUMINİYA PREZİDENTİ TRAYAN 
BESESKUNUN AZƏRBAYCANA RƏSMİ SƏFƏRİ 
 
18 aprel 2011-ci il 
 
Aprelin 18-də Azərbaycan Respublikasında səfərdə olan 
Rumıniya prezidenti Trayan Beseskunun rəsmi qarşılanma 
mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi Azərbaycan prezidenti İlham 
Əliyevə raport verdi. 
Azərbaycan prezidenti İlham Əliyev Rumıniya prezidenti 
Trayan Beseskunu qarşıladı. 
Fəxri qarovul dəstəsinin rəisi Rumıniya prezidentinə raport 
verdi. 
Rumıniya və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından 
keçdilər. 
Rumıniya prezidenti Azərbaycan əsgərlərini salamladı. 
Azərbaycanın dövlət və hökumət nümayəndələri prezident 
Trayan Beseskuya, Rumıniya nümayəndə heyətinin üzvləri 
prezident İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
Dövlət başçıları rəsmi foto çəkdirdilər. 
 
 
 
 
 
 
 153 
 
 
 
 
RUMINİYA PREZİDENTİ TRAYAN BESESKU İLƏ  
TƏKBƏTƏK GÖRÜŞ 
 
Prezident sarayı  
 
18 aprel 2011-ci il 
 
Aprelin 18-də rəsmi qarşılanma mərasimindən sonra 
Azərbaycan prezidenti İlham Əliyevin və Rumıniya prezidenti 
Trayan Beseskunun təkbətək görüşü olmuşdur. 
Görüşdə Azərbaycan ilə Rumıniya arasında ikitərəfli müna-
sibətlərin müxtəlif sahələrdə, o cümlədən siyasi, iqtisadi, 
energetika və humanitar sahələrdə uğurla inkişaf etdiyi vur-
ğulandı, yüksək səviyyəli qarşılıqlı səfərlərin əhəmiyyəti qeyd 
olundu. Dövlət başçıları ölkələrimiz arasında əlaqələrin bun-
dan sonra da inkişaf edəcəyinə əminliklərini bildirdilər. 
Prezidentlər ikitərəfli, regional və beynəlxalq məsələlər 
barədə də fikir mübadiləsi apardılar. 
 
 
 154 
 
 
 
 
GENİŞ TƏRKİBDƏ GÖRÜŞ 
 
Prezident sarayı   
 
18 aprel 2011-ci il 
 
Aprelin 18-də təkbətək görüş başa çatdıqdan sonra 
Azərbaycan prezidenti İlham Əliyevin və Rumıniya prezidenti 
Trayan Beseskunun nümayəndə heyətlərinin iştirakı ilə geniş 
tərkibdə görüşü olmuşdur. 
İ l h a m  Ə l i y e v: Hörmətli cənab Prezident!  
Hörmətli qonaqlar! 
Mən Sizi Azərbaycanda ürəkdən salamlayıram, ölkəmizə 
xoş gəlmisiniz! 
Biz Sizin səfərinizə çox böyük əhəmiyyət veririk. Əminəm 
ki, səfəriniz çox uğurlu keçəcək, çox gözəl nəticələri olacaqdır. 
Münasibətlərimiz strateji xarakter daşıyır. Bütün sahələrdə 
əməkdaşlıq çox uğurla aparılır. Bu gün Sizinlə təkbətək görüşdə 
bütün bu məsələləri geniş müzakirə etdik və bir daha gördük ki, 
Rumıniya–Azərbaycan əlaqələri ən yüksək zirvədədir. Siyasi, 
iqtisadi, humanitar sahələrdə, hər bir istiqamətdə çox gözəl 
nəticələr vardır və əminəm ki, Sizin səfəriniz bu əlaqələrin 
inkişafına dəyərli töhfə verəcəkdir. 
T r a y a n  B e s e s k u: Möhtərəm cənab Prezident! Çox 
təşəkkür edirəm ki, bu gün bizi öz ölkənizə dəvət etmisiniz. Bu 
səfər çərçivəsində biz ikitərəfli münasibətlərimizi müzakirə edəcə-
yik və dəyərli dostumla görüşmək imkanı əldə edəcəyik. Azər-
baycan–Rumıniya əlaqələrinə gəldikdə, zənnimcə, bizim çox 
müfəssəl əlaqələrimiz vardır. Bu da ötən səfərlər zamanı müzakirə 
edilmiş məsələlərin həyata keçməsi ilə əlaqədardır. Bu səbəbdən 
biz növbəti görüşlərimizə böyük əminliklə baxırıq. Çünki məhz elə 
bu gün Sizinlə görüşdə də çox dəyərli və mühüm mövzular 
müzakirə edilmişdir. 
 155 
 
 
 
SƏNƏDLƏRİN İMZALANMASI MƏRASİMİ 
 
Prezident sarayı  
 
18 aprel 2011-ci il 
 
Aprelin 18-də prezident İlham Əliyevin və prezident Trayan 
Beseskunun nümayəndə heyətlərinin iştirakı ilə geniş tərkibdə 
danışıqları başa çatdıqdan sonra Azərbaycan–Rumıniya sə-
nədlərinin imzalanması mərasimi olmuşdur. 
«Azərbaycan Respublikası və Rumıniya arasında strateji 
tərəfdaşlığın yerinə yetirilməsi üçün Birgə Fəaliyyət Planı»nı 
Azərbaycan prezidenti İlham Əliyev və Rumıniya prezidenti 
Trayan Besesku imzaladılar. 
«Azərbaycan Respublikasının Kənd Təsərrüfatı Nazirliyi və 
Rumıniyanın Kənd Təsərrüfatı və Kənd İnkişafı Nazirliyi 
arasında əməkdaşlıq haqqında Saziş»i Azərbaycanın Kənd 
Təsərrüfatı naziri İsmət Abasov və Rumıniyanın İqtisadiyyat, 
Ticarət və Biznes Mühiti naziri İon Ariton imzaladılar. 
«Azərbaycan Respublikasının Səhiyyə Nazirliyi və Ru-
mıniyanın Səhiyyə Nazirliyi arasında səhiyyə və tibb elmləri 
sahəsində əməkdaşlıq haqqında Saziş»i Azərbaycanın Səhiyyə 
naziri Oqtay Şirəliyev və Rumıniyanın İqtisadiyyat, Ticarət və 
Biznes Mühiti naziri İon Ariton imzaladılar. 
«Azərbaycan Respublikasının Xarici İşlər Nazirliyi və Rumı-
niyanın Xarici İşlər Nazirliyi arasında əməkdaşlıq Proto-
kolu»nu Azərbaycanın Xarici İşlər naziri Elmar Məmmədyarov 
və Rumıniyanın Xarici İşlər Nazirliyinin Dövlət katibi Doru 
Kostea imzaladılar. 
 
  
 
 156 
 
 
 
AZƏRBAYCAN VƏ RUMINİYA 
PREZİDENTLƏRİNİN MƏTBUAT ÜÇÜN 
BƏYANATLARLA ÇIXIŞLARI  
 
Aprelin 18-də sənədlərin imzalanması mərasimi başa çat-
dıqdan sonra Azərbaycan prezidenti İlham Əliyev və Rumıniya 
prezidenti Trayan Besesku mətbuat üçün bəyanatlarla çıxış 
etmişlər. 
 
          Azərbaycan prezidenti İlham Əliyevin bəyanatı 
 
Hörmətli qonaqlar, əziz dostlar! 
Mən Sizi bir daha Azərbaycanda səmimiyyətlə salam-
layıram, Azərbaycana xoş gəlmisiniz! 
Cənab Prezident, Sizin səfəriniz böyük əhəmiyyət daşıyır. 
Əminəm ki, səfərin çox uğurlu nəticələri olacaqdır. Səfərdən sonra 
Rumıniya–Azərbaycan əlaqələri daha da sürətlə inkişaf edəcəkdir. 
Əlaqələrimizin çox böyük tarixi vardır və çox gözəl gələcəyi 
olacaqdır. Çünki bütün sahələrdə aramızda əlaqələr dostluq və 
səmimiyyət üzərində qurulubdur. Siyasi sahədə tərəfdaşıq və bu 
gün imzalanmış sənəd bir də onu göstərir ki, aramızda, sözün əsl 
mənasında, strateji tərəfdaşlıq münasibətləri qurulmuşdur. Biz bu 
münasibətləri çox yüksək qiymətləndiririk. Əminəm ki, bu 
münasibətlər gələcəkdə bütün sahələrdə bütün istiqamətlər üzrə 
güclü inkişafa təkan verəcəkdir. Siyasi sahədə görüşlərimiz də 
mütəmadi xarakter daşıyır. Biz tez-tez görüşürük – həm 
Rumıniyada, həm Azərbaycanda, həm də başqa ölkələrdə. Bir 
sözlə, bizim aramızda siyasi dialoq çox güclüdür. Bu, imkan verir 
ki, siyasi əlaqələr bütün başqa sahələrə də müsbət təsir göstərsin. 
Bu gün aramızda iqtisadi sahədə yaxşı perspektivlər açılır. 
Əminəm ki, siyasi əlaqələrimizin güclü olması həm sərmayə 
qoyuluşu, həm də müxtəlif şirkətlərin səmərəli fəaliyyəti üçün 
 157 
müsbət rol oynayır və oynayacaqdır. Enerji sahəsində 
əməkdaşlıq inkişaf edir, Azərbaycandan Rumıniyaya xam neft 
ixrac edilir. Azərbaycanın Dövlət Neft Şirkəti Rumıniyada 
fəaliyyətini genişləndirir. Qaz sahəsində də uğurlu əməkdaşlıq 
üçün gözəl şərait mövcuddur. Bildiyiniz kimi, bu ilin əvvəlində 
Avropa İttifaqı ilə Azərbaycan arasında Cənub qaz dəhlizi üzrə 
bəyannamə imzalanmışdır. Avropanın enerji təhlükəsizliyi 
məsələləri bu bəyannamə əsasında, o cümlədən Azərbaycan 
resursları hesabına ödəniləcəkdir. Azərbaycanın zəngin qaz 
ehtiyatları vardır və bu resurslar müxtəlif yollarla dünya 
bazarına çıxarılır. Rumıniya–Azərbaycan əlaqələri bu baxımdan 
müstəsna xarakter daşıyır. Çünki Rumıniya həm Nabukko 
layihəsinin fəal üzvüdür, həm də AGRİ layihəsinin  təşəb-
büskarıdır. 
Sizin təşəbbüsünüzlə AGRİ layihəsinə start verilmişdir. 
Keçən ilin sentyabr ayında Bakıda Sizin iştirakınızla keçirilmiş 
AGRİ üzrə zirvə görüşü konkret nəticə vermişdir. Hazırda 
layihənin texniki-iqtisadi əsaslandırılmasının hazırlanması üçün 
konkret işlər görülür. 
Mən ümid edirəm ki, Rumıniya–Azərbaycan əlaqələri 
Azərbaycan–Avropa əlaqələrinə də güclü təsir göstərəcəkdir. 
Avropa İttifaqı ilə Azərbaycan arasında hazırda «Şərq Tərəf-
daşlığı» çərçivəsində əməkdaşlıq qurulmuşdur. Enerji sahəsində 
əməkdaşlığın gözəl perspektivləri vardır. Avropa İttifaqı ilə 
Azərbaycan arasında bütün sahələrdə əlaqələrin inkişafı üçün 
gözəl şərait vardır. Bu əlaqələr bərabərhüquqlu əlaqələrdir, 
dostluq, tərəfdaşlıq prinsipləri üzərində qurulur və qurulmalıdır. 
Ölkələrimiz arasında əlaqələr təkcə iqtisadi, enerji və siyasi 
sahələrlə kifayətlənmir. Humanitar sahədə yaxşı əməkdaşlıq 
nümunələri vardır. Azərbaycanın ümummilli lideri Heydər 
Əliyevin abidəsi Buxarestdə ucaldılmışdır. Rumıniyanın 
görkəmli bəstəkarı Corce Eneskunun abidəsi Bakıda 
ucaldılmışdır. Biz Sizinlə bərabər bu tədbirlərdə iştirak et-
mişdik. Bu, insanlar arasındakı əlaqələrə də çox müsbət təsir 
göstərir. Bir sözlə, münasibətlərimiz, əlaqələrimiz çoxşaxəlidir. 
 158 
Bu əlaqələrin inkişafı üçün hər iki tərəfdə güclü siyasi iradə 
mövcuddur. 
Mən əminəm ki, əlaqələrimizin inkişafı Qara dəniz və Xəzər 
dənizi regionlarının əməkdaşlığına da müsbət təsir gös-
tərəcəkdir. Buna da böyük ehtiyac vardır. Xəzər dənizi və Qara 
dəniz bölgələrini birləşdirən nəqliyyat, enerji layihələri və 
iqtisadi layihələr dəstəklənməlidir. Bu istiqamətdə Rumıniya və 
Azərbaycan əlaqələri xüsusi əhəmiyyət daşıyır. Bu əlaqələrin ən 
yüksək zirvədə olması bizi çox sevindirir. 
Bir də demək istəyirəm ki, aramızda çoxlu sənədlər imzalan-
mışdır, o cümlədən bu gün. Onların içində strateji tərəfdaşlıq 
sənədi xüsusi əhəmiyyət daşıyır. Sənədin icrası nəticəsində 
əminəm ki, əlaqələrimiz müxtəlif istiqamətlər üzrə daha da 
sürətlə inkişaf edəcəkdir. 
Cənab Prezident, bir daha Sizi Azərbaycanda səmimiyyətlə 
salamlayıram. Əminəm ki, Sizin səfəriniz həm uğurlu, həm də 
Sizin üçün xoş keçəcəkdir. 
 
Rumıniya prezidenti Trayan Beseskunun bəyanatı 
 
 Mən də öz növbəmdə, cənab Prezident, məni ölkənizə dəvət 
etdiyinizə görə Sizə dərin təşəkkürümü ifadə etmək istəyirəm. 
Bütün görüşlərimiz zamanı biz böyük tərəqqiyə nail oluruq. Bu 
gün də istisna olmamışdır. Bu gün hökumətlər səviyyəsində bir 
sıra sənədlərin imzalanması, eyni zamanda, strateji tərəfdaşlıq 
sahəsində imzalanmış sənəd əlaqələrimizdə böyük bir sıçrayış 
deməkdir. 
Azərbaycan Xəzər hövzəsinə bir körpü rolunu oynayır. 
Rumıniya da Azərbaycan üçün Avropa bazarlarına bir körpü 
rolunu oynayır. Zənnimcə, əməkdaşlığımızı başladığımız 
vaxtdan bu günə qədər bütün təşəbbüslərimiz reallığa çev-
rilmişdir. Bu onu sübut edir ki, siyasi iradəmiz güclüdür və 
əməkdaşlığımız çox sürətlə həyata keçirilir. Çox sevindiricidir 
ki, biz bu gün AGRİ layihəsində də böyük uğura nail olmuşuq. 
Artıq müvafiq şirkət seçilib və dəyərləndirmə işləri həyata 
 159 
keçirilir. Bu onu göstərir ki, sentyabrdakı zirvə görüşündən 
sonra biz vaxtımızı boşa xərcləməmişik. AGRİ təşəbbüsünü 
dəstəklədiyinizə, Nabukkoya dəstəyinizə görə Sizə təşəkkürümü 
bildirirəm. Bildiyiniz kimi, Rumıniya da bu layihəni var gücü 
ilə dəstəkləməkdədir. 
Bu gün biz Sizinlə digər imkanları da müzakirə etdik. 
Azərbaycan Respublikasının Dövlət Neft Şirkəti (ARDNŞ) 
Rumıniyanın iqtisadi inkişafında yaxından iştirak edir. Rumıniyada 
həyata keçirilən özəlləşdirilmə prosesində ARDNŞ-in yaxından 
iştirakı da bizim üçün çox istənilən və arzuedilən olardı. Zənnimcə, 
ARDNŞ kimi mühüm bir şirkət Rumıniya bazarında artıq 
yanacağın paylanması şəbəkəsi yaratmaq imkanına malik 
olmuşdur.  
Onu da qeyd etmək istərdim ki, imzalanmış sənədlərdən 
başqa, biz müdafiə və hərbi sənaye sahələrində də əmək-
daşlığımızı artırmalıyıq. Zənnimcə, bu ilin ikinci yarısında biz 
Rumıniya ilə Azərbaycan arasında müvafiq sahədə sazişin 
müzakirəsini yekunlaşdıracağıq. 
Qeyd etmək istərdim ki, biz Dağlıq Qarabağ məsələsində 
Azərbaycanın böyük səbir və danışıqlarda səmimilik nümayiş 
etdirməsini çox yüksək qiymətləndiririk. Çünki Rumıniya don-
durulmuş bu münaqişənin həllinin uzanmasından çox böyük 
narahatlıq hissi keçirir. Bu münaqişə Qara dəniz hövzəsinə yaxın 
bir regionda yerləşir. Zənnimcə bu, NATO, Avropa İttifaqı və 
Rumıniya üçün də çox əhəmiyyətli regiondadır. Əminəm ki, bu 
münaqişə beynəlxalq hüquq normaları çərçivəsində həll 
edilməlidir. Ölkələrin ərazi bütövlüyünə və suverenliyinə hörmət 
başlıca prinsip olmalıdır. Ümid edirəm ki, Dağlıq Qarabağ müna-
qişəsi məhz bu prinsiplər əsasında, Azərbaycan Respublikasının 
ərazi bütövlüyünün toxunulmazlığı və beynəlxalq hüquq 
normaları  çərçivəsində öz həllini tapacaqdır. 
 
 
 
 
 160 
ALİ ORDENLƏRLƏ TƏLTİF OLUNMA 
MƏRASİMİ 
 
18 aprel 2011-ci il 
 
Aprelin 18-də Azərbaycan–Rumıniya sənədlərinin imza-
lanması mərasimindən sonra Rumıniya prezidenti Trayan 
Beseskunun və Azərbaycan prezidenti İlham Əliyevin ali orden-
lərlə təltif olunma mərasimi keçirilmişdir. 
İ l h a m   Ə l i y e v :  Hörmətli cənab Prezident! 
Hörmətli dostlar! 
Cənab Prezident, Siz Azərbaycan dövlətinin ən ali mükafatı 
olan «Heydər Əliyev» ordeni ilə təltif edilirsiniz. 
Rumıniya–Azərbaycan əlaqələri strateji xarakter daşıyır və bu 
gün imzalanmış sənəd bunu bir daha təsdiq edir. Siz bu əlaqələrin 
inkişafı üçün böyük xidmətlər göstərmisiniz və Azərbaycan xalqı 
Sizi çox yaxşı tanıyır. Sizin Azərbaycan ilə bağlı mövqenizi 
ürəkdən alqışlayırıq. 
İki ölkə arasındakı əlaqələrin inkişafına göstərdiyiniz 
xidmətlərə görə bu yüksək mükafatı Sizə təqdim edirəm. 
Azərbaycan prezidenti İlham Əliyev «Heydər Əliyev» or-
denini Rumıniya prezidenti Trayan Beseskuya təqdim etdi. 
Prezident Trayan Besesku dövlətimizin başçısının Rumıniyanın 
«Sadiq Xidmət» milli ordeninin Böyük Xaç ranqı ilə təltif edilməsi 
barədə qərar qəbul etdiklərini bildirdi. O qeyd etdi ki, bu, dövlət 
başçılarına verilən ali mükafatdır.  Prezident İlham Əliyev bu 
mükafata layiq görülən  ikinci dövlət başçısıdır. 
Rumıniyaya rəsmi səfəri zamanı Azərbaycan prezidenti 
İlham Əliyev bu ölkənin ali mükafatı «Rumıniya Ulduzu» ordeni 
ilə təltif olunmuşdur. Rumıniya qanunvericiliyinə görə, «Sadiq 
Xidmət» milli ordeni bundan əvvəl «Rumıniya Ulduzu» ordeni 
ilə təltif edilən şəxslərə təqdim olunur. 
Prezident Trayan Besesku «Sadiq Xidmət» milli ordeninin 
Böyük Xaç ranqını dövlətimizin başçısına təqdim etdi. 
 161 
 
 
 
ALİ QONAĞIN ŞƏRƏFİNƏ RƏSMİ ZİYAFƏT  
 
18 aprel 2011-ci il 
 
Aprelin 18-də Azərbaycan Respublikasının Prezidenti 
İlham Əliyevin adından ölkəmizdə rəsmi səfərdə olan Rumıniya 
Respublikasının Prezidenti Trayan Beseskunun şərəfinə rəsmi 
ziyafət verilmişdir. 
İ l h a m   Ə l i y e v:  Hörmətli cənab Prezident! 
Hörmətli qonaqlar, xanımlar və cənablar! 
İlk növbədə, cənab Prezident, Sizi və rəhbərlik etdiyiniz 
nümayəndə heyətini Azərbaycanda bir daha səmimiyyətlə 
salamlayır və «Xoş gəlmisiniz!» – deyirəm. 
Son 5 ildə Azərbaycana Sizin beşinci səfərinizdir. Mən də 
Rumıniyaya beş dəfə səfər etmişəm. Belə mütəmadi səfərlər 
ölkələrimiz arasındakı münasibətlərin dinamik inkişafının 
göstəricisidir. Münasibətlərimiz əsl dostluq və tərəfdaşlıq 
münasibətləridir. 
Təsadüfi deyil ki, ümummilli lider Heydər Əliyev müstəqil 
Azərbaycanın prezidenti seçildikdən sonra Şərqi Avropada ilk 
dəfə Rumıniyaya səfər etmiş, Azərbaycan bu regionda ilk 
səfirliyini məhz Rumıniyada açmışdır. Mən özüm də prezident 
kimi, Şərqi Avropa ölkələri arasında ilk dəfə Rumıniyaya səfər 
etmişəm. 
Növbəti il biz diplomatik münasibətlərimizin qurulmasının 
20 illiyini qeyd edəcəyik. Ümidvaram ki, biz bu əlamətdar 
tarixə Rumıniya və Azərbaycan arasında əməkdaşlığın müxtəlif 
sahələrində yeni nailiyyətlər ilə daxil olacağıq. 
Bu günə kimi ölkələrimiz arasında əlaqələrin inkişafını 
təmin edən 50-dən çox sənəd imzalanmışdır. Mənim Rumı-
niyaya son səfərim zamanı imzaladığımız strateji tərəfdaşlığın 
yaradılmasına dair razılaşma haqqında Birgə Bəyannamə və bu 
 162 
dəfə imzalanan strateji tərəfdaşlığın həyata keçirilməsi üzrə 
Birgə Fəaliyyət Planı ikitərəfli münasibətlərimizin möh-
kəmlənməsi baxımından görülən işlərin məntiqi nəticəsidir. 
Ölkələrimiz beynəlxalq təşkilatlar çərçivəsində sıx əməkdaşlıq 
edir. BMT, ATƏT, Avropa Şurası, Qara Dəniz İqtisadi 
Əməkdaşlıq Təşkilatı çərçivəsində və GUAM formatında 
əməkdaşlığımız böyük məmnunluq doğurur. Böyük İpək yolu-
nun bərpası, Avropa–Qafqaz–Asiya nəqliyyat dəhlizinin 
yaradılması istiqamətində səylərimiz bizi daha da yaxınlaşdırır. 
Azərbaycanın xarici siyasətində Avropa İttifaqı və Av-
roatlantik strukturlarla münasibətlər mühüm yer tutur. Enerji 
sahəsində əməkdaşlıq Avropa İttifaqı ilə münasibətlərimizin 
əsas istiqamətlərindən biridir. Elə bu ilin yanvar ayında 
Azərbaycan ilə Avropa İttifaqı arasında imzalanmış Cənub qaz 
dəhlizi haqqında Birgə Bəyannamə bunun bariz nümunəsidir. 
Keçən ilin sentyabr ayında Bakıda Sizin də iştirakınızla 
imzaladığımız AGRİ layihəsi üzrə bəyannamə aramızdakı 
etibarın və regionumuzda enerji əməkdaşlığının yeni səhifəsinin 
açılışının göstəricisi olmuşdur. 
Rumıniyalı tələbələrə Heydər Əliyev təqaüdünün verilməsi, 
eləcə də Buxarest şəhərində Azərbaycanın ümummilli lideri 
Heydər Əliyevin və Bakı şəhərində müasir rumın milli 
bəstəkarlıq məktəbinin banisi Corce Eneskunun abidələrinin 
ucaldılması humanitar sahədə əlaqələrimizin yüksək səviyyə-
sinin bariz nümunəsidir. 
Ötən illər Azərbaycanda çox uğurlu siyasi və iqtisadi isla-
hatlar həyata keçirilmişdir. Bunun nəticəsi olaraq son 7 ildə 
ölkədə ümumi daxili məhsul təxminən üç dəfə, maaşlar və 
pensiyalar orta hesabla 5-6 dəfə artmış, yoxsulluq səviyyəsində 
yaşayan insanların sayı 4,5 dəfə azalmış, ölkəmizə 82 milyard 
dollar məbləğində sərmayə qoyulmuş, 900 mindən çox yeni iş 
yeri açılmışdır. 
Həyata keçirdiyimiz konkret layihələr bir tərəfdən, Azər-
baycanın dinamik inkişafını təmin edir, digər tərəfdən isə 
bölgəyə sülh və təhlükəsizlik gətirir, burada gedən bütün pro-
 163 
seslərə müsbət təsir göstərir. Lakin təəssüflə qeyd etməliyəm ki, 
Azərbaycanın ən ağrılı problemi olan Ermənistan–Azərbaycan, 
Dağlıq Qarabağ münaqişəsi bu günə kimi həll edilməmişdir. 
Ermənistanın hərbi təcavüzü nəticəsində Azərbaycan ərazisinin 
20 faizi – Dağlıq Qarabağ və ətrafdakı 7 rayon işğal olunmuşdur. 
Ermənistanın işğal etdiyi Azərbaycan ərazilərində etnik 
təmizləmə siyasəti aparılmış, bir milyondan artıq insan qaçqın və 
məcburi köçkün vəziyyətinə düşmüşdür. Biz münaqişəni 
danışıqlar yolu ilə həll etməyə çalışırıq. Azərbaycanın ərazi 
bütövlüyü bütün dünya birliyi və beynəlxalq təşkilatlar tərəfindən 
tanınıb. Bizim qəti mövqemiz bundan ibarətdir ki, münaqişə 
beynəlxalq hüquq normalarına uyğun, Azərbaycanın ərazi 
bütövlüyü çərçivəsində həll olunmalıdır. 
Hörmətli cənab Prezident, bir daha Sizi ürəkdən salamlayır, 
Sizə cansağlığı, ölkənizə və xalqınıza daim inkişaf və tərəqqi 
arzulayıram. 
Bu badəni Sizin sağlığınıza, Rumıniya ilə Azərbaycan 
arasında səmimi dostluq və faydalı əməkdaşlıq əlaqələrinin 
inkişafı şərəfinə qaldırıram. 
T r a y a n  B e s e s k u:  Hörmətli cənab Prezident! 
Hörmətli qonaqlar, xanımlar və cənablar! 
İkitərəfli münasibətlərimizin özəyini enerji məsələsi təşkil edir. 
Bu halda maraqlarımız üst-üstə düşür. Rumıniya Avropanın enerji 
mənbələrini şaxələndirmək məqsədi ilə sistemli siyasət yürüdür. 
Azərbaycan isə enerji marşrutlarını və bazarlarını şaxələndirmək 
arzusundadır. Nəticədə Rumıniya ilə Azərbaycan Qara dəniz 
regionunda təbii qazın nəqlində «maye qaz» düsturunu təqdim 
etməklə regional enerji durumunu dəyişəcək ilk layihə olan AGRİ-
nin başlanması prosesinə böyük töhfə vermişdir. 2010-cu ildə 
Bakıda keçirilən AGRİ zirvə görüşü Azərbaycanın həmin yeni 
layihənin həyata keçirilməsində mənbə ölkə kimi oynadığı rolu 
təsdiqlədi. 
Cənubi Qafqazda cərəyan edən hadisələri böyük maraqla 
izləyirik və əminik ki, beynəlxalq ictimaiyyətin davamlı səyləri 
ilə bu region sabitlik və iqtisadi əməkdaşlıq məkanına 
 164 
çevriləcəkdir. Biz Dağlıq Qarabağ münaqişəsinin yalnız beynəl-
xalq hüquq prinsipləri əsasında razılaşdırılmış həllinin tezliklə 
və dinc yolla müəyyən edilməsinin tərəfdarıyıq. Rumıniya 
ATƏT çərçivəsində tərəflər arasında danışıqların davam 
etdirilməsini alqışlayır və münaqişənin tezliklə davamlı 
nizamlanması üçün tərəflərin qəbul etdiyi hər hansı təklifi 
dəstəkləyir. 
Sonda prezident Trayan Besesku səfərin nəticələrinin, 
aparılan danışıqların və əldə olunan razılaşmaların xalqlarımız 
və regionlarımız üçün töhfə verəcəyinə əminliyini ifadə etdi. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 165 
TÜRKİYƏNİN QURU QOŞUNLARI KOMANDANI 
ERDAL CEYLANOĞLUNUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
19 aprel 2011-ci il 
 
Azərbaycan Respublikasının Prezidenti İlham Əliyev 
aprelin 19-da Türkiyənin Quru Qoşunları Komandanı Erdal 
Ceylanoğlunun başçılıq etdiyi nümayəndə heyətini qəbul et-
mişdir. 
Azərbaycan ilə Türkiyə arasında əlaqələrin bütün istiqa-
mətlərdə çox yüksək səviyyədə olduğunu vurğulayan dövlə-
timizin başçısı ölkələrimizin hərbi sahədə də yaxşı işbirliyinin 
yaradılmasından məmnunluğunu bildirdi. Prezident İlham 
Əliyev Türkiyənin Quru Qoşunları Komandanı Erdal Ceylan-
oğlunun səfər proqramı çərçivəsində keçirəcəyi görüşlərdə sə-
mərəli müzakirələr aparılacağına əminliyini ifadə etdi. Qar-
şılıqlı səfərlərin önəmini qeyd edən prezident İlham Əliyev 
Erdal Ceylanoğlunun ölkəmizə səfərinin uğurlu keçəcəyinə və 
Azərbaycan–Türkiyə əlaqələrinin daha da inkişaf etdirilməsi 
işinə xidmət edəcəyinə ümidvar olduğunu dedi. 
Türkiyənin Quru Qoşunları Komandanı Erdal Ceylanoğlu 
Azərbaycan ilə Türkiyə arasında əlaqələrin müxtəlif sahələrdə, 
o cümlədən hərbi sahədə uğurla inkişaf etdiyini vurğuladı və bu 
münasibətlərin bundan sonra daha da genişlənəcəyinə 
əminliyini ifadə etdi. 
 
 
 
 
 
 
 
 166 
ÇEXİYANIN KEÇMİŞ BAŞ NAZİRİ, «VAE 
CONTROLS» ŞİRKƏTİNİN DİREKTORLAR 
ŞURASININ SƏDRİ MİREK TOPOLANEK İLƏ 
GÖRÜŞ 
 
         Prezident sarayı  
 
19 aprel 2011-ci il 
 
Azərbaycan Respublikasının Prezidenti İlham Əliyev 
aprelin 19-da Çexiya Respublikasının keçmiş Baş naziri, «VAE 
Controls» şirkətinin Direktorlar Şurasının sədri Mirek 
Topolaneki qəbul etmişdir. 
Çexiyanın keçmiş Baş naziri, «VAE Controls» şirkətinin 
Direktorlar Şurasının sədri Mirek Topolanek Bakıda çox böyük 
inkişafın şahidi olduğunu və burada aparılan quruculuq 
işlərinin onda dərin təəssürat yaratdığını dedi. 
Görüşdə Azərbaycan Respublikasının Prezidenti İlham 
Əliyevin Mirek Topolanek ilə Praqada keçirilən «Cənub Dəh-
lizi–Yeni İpək yolu» sammitindəki görüşü məmnunluqla xatır-
landı, dövlətimizin başçısının həmin sammitdə iştirakının önəmi 
qeyd olundu, Azərbaycan ilə Çexiya arasında işgüzar əlaqələrə 
dair fikir mübadiləsi aparıldı. 
 
 
 167 
 
 
 
LİTVANIN DAXİLİ İŞLƏR NAZİRİ RAYMUNDAS 
PALAYTİSİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı  
 
20 aprel 2011-ci il 
 
Azərbaycan Respublikasının Prezidenti İlham Əliyev 
aprelin 20-də Litva Respublikasının Daxili İşlər naziri Ray-
mundas Palaytisin başçılıq etdiyi nümayəndə heyətini qəbul 
etmişdir. 
Azərbaycan ilə Litva arasında ikitərəfli əlaqələrin uğurla 
inkişaf etdiyini vurğulayan prezident İlham Əliyev bu müna-
sibətləri bütün sahələrdə genişləndirməyin zəruriliyini bildirdi. 
Ölkələrimizin müvafiq qurumları arasında müxtəlif sahələrdə 
yaxşı əlaqələrin yaradılmasının vacibliyini qeyd edən dövləti-
mizin başçısı bu baxımdan Litva Respublikasının Daxili İşlər 
naziri Raymundas Palaytisin ölkəmizə səfərinin uğurlu və 
məhsuldar keçəcəyinə ümidvar olduğunu bildirdi. 
Litva Respublikasının Daxili İşlər naziri Raymundas 
Palaytis bildirdi ki, Azərbaycan çox uğurla inkişaf edən bir 
ölkədir və Azərbaycana ilk dəfə səfər etməsindən məmnunluq 
hissi duyur. Raymundas Palaytis dünyanın hər yerində maliyyə 
böhranının hökm sürməsinə baxmayaraq, Azərbaycanda 
iqtisadi artımın olduğunu xüsusi vurğuladı. Raymundas Pa-
laytis ölkəsinin Azərbaycan ilə müxtəlif sahələrdə əməkdaşlıq 
etməyə maraqlı olduğunu bildirdi. 
 
 
 
 
 168 
 
 
 
 
BAKININ KƏND VƏ QƏSƏBƏLƏRİNİN  
SOSİAL-İQTİSADİ İNKİŞAFI İLƏ BAĞLI  
SƏBAİL RAYONUNUN BADAMDAR 
QƏSƏBƏSİNDƏ GÖRÜLMÜŞ  İŞLƏRLƏ 
TANIŞLIQ 
 
20 aprel 2011-ci il 
 
Azərbaycan prezidenti İlham Əliyev Bakı Şəhər İcra 
Hakimiyyətində şəhərətrafı qəsəbələrin sosial-iqtisadi inkişa-
fına həsr olunmuş müşavirədə Bakının kənd və qəsəbələrinin 
sosial-iqtisadi inkişafı ilə bağlı verdiyi tapşırıqların icrası ilə ye-
rində tanış olmaq üçün ayrı-ayrı yaşayış sahələrində olmuşdur. 
Aprelin 20-də prezident İlham Əliyev Səbail rayonunun 
Badamdar qəsəbəsində görülmüş işlərlə yaxından tanış olmuş-
dur. 
Bakı Şəhər İcra Hakimiyyətinin başçısı Hacıbala Abutalıbov 
xüsusi sxem əsasında Səbail rayonunda görülmüş işlər barədə 
prezident İlham Əliyevə məlumat verdi. Bildirildi ki, rayonun 
ərazisindəki parklar və dairələr əsaslı təmir edilmiş, mədəniyyət 
evi, uşaq bağçası, 15 saylı poliklinika, 236 saylı məktəb yenidən 
qurulmuş, qəsəbədə xeyir-şər evi istifadəyə verilmiş, elektrik 
şəbəkəsinin yeni binası inşa edilmişdir. 21 min 600 nəfər sakini 
olan Badamdar qəsəbəsində məhəllədaxili yolların təmirinə 
başlanılmışdır. İndiyə qədər 18 min kvadratmetr yol sahəsinə 
yeni asfalt örtüyü döşənmiş, 12 min kvadratmetr yol sahəsində 
isə hazırlıq işləri başa çatdırılmışdır. 
Dövlətimizin başçısı sakinlərlə görüşdü. 
İ l h a m  Ə l i y e v: Bakı qəsəbələrinin inkişafı proqramı 
hazırlanır. Hər bir qəsəbə üzrə konkret proqram tərtib olunacaq 
və beləliklə, Bakı ətrafında yerləşən qəsəbələrdə inkişaf daha da 
 169 
sürətlə gedəcəkdir. Bu proqram artıq hazırlanır və hər qəsəbədə 
bütün sosial-iqtisadi məsələlər tezliklə həllini tapmalıdır. 
Badamdar qəsəbəsində də həllini gözləyən problemlər vardır. 
Biz onları bilirik və onları həll edəcəyik. İlk növbədə yollardan 
başlamışıq. Bütövlükdə qəsəbənin yollarının uzunluğu 50 
kilometrə bərabərdir. Su problemi vardır və bu, təbii olaraq bizi 
narahat edir. Bu məsələ bütövlükdə ölkə üzrə həllini 
tapmaqdadır, o cümlədən Bakıda və Bakıətrafı qəsəbələrdə. 
Qazlaşdırma yenidən aparılmalıdır, çünki borular köhnəlib. Bəzi 
hallarda qazın təzyiqi lazımi səviyyədə deyildir. Yeni məktəbin 
tikintisi məsələsi vardır. Mənə deyirlər ki, bu gözəl məktəb bütün 
tələblərə cavab versə də, burada şagirdlər iki növbədə oxuyurlar, 
bu da çətinlik yaradır. Yeni məktəb tikilməlidir. Bir də burada 
yeni xəstəxana inşa olunmalıdır. Buna da ehtiyac vardır. Biz 
bütün bu məsələlərə kompleks şəkildə baxacağıq. 2013-cü ilin 
sonuna qədər Bakıətrafı qəsəbələrdə bütün sosial-iqtisadi 
məsələlər öz həllini tapmalıdır. İnfrastruktur yenidən 
qurulmalıdır. Elektrik enerjisi ilə təchizatda problem yoxdur. 
Ancaq xətlərin çəkilişi aparılmalıdır. Xətlər daha da müasir 
səviyyədə çəkilməlidir, bəzi yerlərdə yerin altına salınmalıdır. 
Dediyim kimi, qazlaşdırma, su, kanalizasiya məsələləri təkcə bu 
qəsəbə üçün deyil, bütövlükdə ölkəmiz üçün çox ciddidir. 
Əslində Badamdar qəsəbəsi şəhərin bir hissəsidir. Heç 
qəsəbə də demək olmaz, çünki burada şəhərtipli infrastruktur 
mövcuddur, bu qəsəbə şəhərin içindədir. Ancaq qəsəbə statusu 
vardır. Bütün qəsəbələrdə olduğu kimi, burada da bütün işlər 
yüksək səviyyədə aparılmalıdır. 
Bu gün mən gəlmişəm ki, sizdən soruşum, eşidim, əlavə hansı 
işlər görülməlidir?! Burada yaşayan sakinləri hansı məsələlər daha 
çox narahat edir ki, biz onları tezliklə həll edək. 
S a k i n: Hörmətli cənab Prezident, Badamdar sakinləri Sizi 
səmimi-qəlbdən salamlayır. Qəsəbəmizə xoş gəlmisiniz! 
İşinizin çox olmasına baxmayaraq, vaxt ayırıb qəsəbəmizə 
gəldiyinizə, biz sakinlərlə görüşdüyünüzə görə Sizə dərin 
minnətdarlığımızı bildirir və təşəkkür edirik. 
 170 
Hörmətli cənab Prezident! Vaxtilə müdrik şairlərimizdən 
biri demişdir ki, «Bakı, Azərbaycan, neftə bir bax, Şərqin ilk 
günəşi buradan doğacaq». Bəli, vaxt yetişdi, 1969-cu ildə o günəş 
Azərbaycan üzərində doğdu. O günəş Sovetlər İttifaqı dövründə 
iqtisadi cəhətdən geridə qalmış respublikanı qısa müddətdə 
hərtərəfli inkişaf etmiş qabaqcıl bir respublikaya çevirən ulu 
öndərimiz dahi Heydər Əliyev idi.  
Hörmətli Prezidentimiz! Mən uzun müddətdir bu qəsəbədə 
yaşayıram. Vaxtilə Badamdar kiçik bir qəsəbə idi. Buradakı 
binaları barmaqla saymaq olardı. Ancaq son vaxtlar, xüsusilə 
son 10 ildə qəsəbəmiz tanınmaz dərəcədə böyümüşdür, çoxlu 
yaşayış binaları tikilmiş, parklar, yollar salınmış, infrastruktur 
yaradılmışdır. Xüsusilə son illərdə abadlıq daha yüksək vüsət 
almışdır.  
Azərbaycanın tarixində üç nəfər Bakı şəhərinə su gə-
tirmişdir. Onun birincisi keçən əsrdə Hacı Zeynalabdin Tağı-
yev, ikincisi ümummilli liderimiz Heydər Əliyev olmuşdur, 
üçüncüsü isə Sizsiniz, cənab Prezident! 
Cənab Prezident! Bizim bir problemimiz də vardır. Qə-
səbəmizdə vaxtilə xəstəxana binası var idi. O bina coğrafi, 
yaxud da ki, memarlıq baxımından, deyə bilmərəm, məsləhət 
görüldü ki, sökülsün. Söküldü və yerində möhtəşəm hospital 
binası ucaldılmağa başlandı. O vaxtdan həmin xəstəxana 
tikilmir. Qəsəbədə yaşayan əhalinin əksəriyyəti neft sənaye-
sində, tikintidə və müxtəlif sahələrdə çalışan adamlardır, hərbi 
işçilərdir. Ona görə də bizim şəhərə getməyə imkanımız bir az 
məhduddur. Odur ki, qəsəbəmizdə xəstəxana binasının 
tikilməsinə sərəncam verməyinizi sakinlər Sizdən xahiş edirlər. 
İ l h a m   Ə l i y e v: Bu məsələ mütləq öz həllini tapacaq-
dır. Mən xəstəxananın tikintisi ilə bağlı xüsusi sərəncam 
verəcəyəm ki, işlər dərhal başlansın və gələn ilin dövlət büd-
cəsində bu məsələnin həlli üçün əlavə vəsait ayrılacaqdır. Yeni 
məktəb binasının tikintisi də nəzərdə tutulmalıdır. Çünki buna da 
ehtiyac vardır. Siz qeyd etdiyiniz kimi, qəsəbənin həm ərazisi 
 171 
genişlənir, həm də əhalisi artır. Burada bütün lazımi infrastruktur 
obyektləri yaxın zamanlarda tikilməlidir. 
Mən bilirəm ki, qazın verilməsi ilə  bağlı müəyyən problemlər 
vardır. Təzyiq bəzi hallarda aşağıdır, çünki borular köhnəlib. İndi 
bütün ölkə üzrə geniş qazlaşdırma işləri aparılır. Elə bir rayon 
yoxdur ki, oraya qaz verilməsin. Hətta ucqar kəndlərə də qaz 
xətləri çəkilir. 2012-ci ilin sonuna qədər ölkəmizdə qazlaşdırma 
90–95 faiz təşkil etməlidir və keyfiyyətli qaz verilməlidir. 
Xüsusilə, Bakıda və Bakıətrafı qəsəbələrdə bu məsələlər daha da 
tezliklə öz həllini tapmalıdır. 
İçməli su problemi əfsuslar olsun ki, bütün dövrlərdə bizim 
üçün aktual olmuşdur. Azərbaycanı və Bakını su ilə təmin edən 
xətlər çəkilibdir, siz onu qeyd etdiniz. Hacı Zeynalabdin Tağıyev 
Şollar kəmərini çəkdirmişdir. Ondan sonra ulu öndər Heydər 
Əliyev su kəmərləri çəkdirmişdir. İndi Oğuz–Qəbələ su kəməri 
də tikilib. Bu kəmərin xüsusiyyəti ondan ibarətdir ki, su daxili 
mənbələr hesabına formalaşır. Həm Kür, həm də Samur 
çaylarının mənbəyi başqa ölkələrin ərazisindədir və bir növ biz 
başqa ölkələrdən asılı vəziyyətdəyik. 
İndi Badamdarda və başqa yerlərdə su anbarları tikilir. Onlar 
istifadəyə veriləndən sonra su ilə təchizat daha da yaxşı olacaq, 
yeni xətlər də çəkilməlidir. Vaxtilə çəkilmiş xətlər köhnəlib, 
bəzi hallarda çürüyüb, biz onların hamısını yenidən qurmalıyıq. 
Bu, böyük maliyyə vəsaiti tələb edən bir işdir. Su və 
kanalizasiya məsələləri texniki cəhətdən çox ağır bir işdir. Hər 
iki məsələ bütün qəsəbələrdə, Bakıda və bütün rayonlarda 
paralel şəkildə öz həllini tapmalıdır. İndi nəinki Bakıda, hər bir 
rayon üzrə xüsusi su layihəsi hazırlanmışdır. Bəzi yerlərdə işlər 
başlanmışdır. Bəzi yerlərdə isə biz bu işlərə yaxın zamanlarda 
başlayacağıq. 
Əsas infrastruktur məsələləri bundan ibarətdir – su, ka-
nalizasiya, qazlaşdırma, elektrik enerjisinin verilməsi, sosial 
infrastruktur, xəstəxanalar, məktəblər, yollar. Biz bu işlərlə 
məşğuluq. Bütün ölkə üzrə proqramlar həyata keçirilir və Bakı 
qəsəbələri də bu proqramlardan kənarda qalmamalıdır. Hər bir 
 172 
bölgədə regional inkişaf proqramları vardır. Mən bölgələrdə 
tez-tez oluram, inkişafı görürəm. Mən istəyirəm ki, hər bir 
yerdə, hər bir kənddə, hər bir qəsəbədə bu inkişaf özünü 
göstərsin. Xüsusilə Badamdar kimi böyük tarixə malik olan 
qəsəbədə işlər yüksək səviyyədə olmalıdır. 
Yəni, Bakı qəsəbələrinin inkişafı proqramı icra olunandan 
sonra 2 il ərzində əsas məsələlər öz həllini tapacaqdır. Bu yolun 
çəkilişi başlanğıcdır, burada başqa yollar da çəkiləcəkdir. 
Ondan sonra yollarda işıq dirəkləri quraşdırılmalıdır. Çünki 
burada işıqlandırma yoxdur, axşamlar qaranlıqdır. Hər yer işıqlı 
olmalıdır. Biz indi özümüzü elektrik enerjisi ilə təmin edirik. 
Başqa ölkələrə də qaz, neft ixrac edirik. Ona görə də burada hər 
bir küçə işıqlandırılmalıdır. 
 
  
 173 
 
 
 
UKRAYNANIN BAŞ NAZİRİNİN BİRİNCİ 
MÜAVİNİ, İQTİSADİ İNKİŞAF VƏ TİCARƏT 
NAZİRİ ANDREY KLYUYEV İLƏ GÖRÜŞ 
 
Prezident sarayı  
 
21 aprel 2011-ci il 
 
Azərbaycan Respublikasının Prezidenti İlham Əliyev 
aprelin 21-də Ukraynanın Baş nazirinin Birinci müavini, İqti-
sadi İnkişaf və Ticarət naziri Andrey Klyuyevi qəbul etmişdir. 
Görüşdə Azərbaycan ilə Ukrayna arasında əlaqələrin müx-
təlif istiqamətlərdə, o cümlədən iqtisadi sahədə uğurla inkişaf 
etdiyi bildirildi. İqtisadi əlaqələrimizin genişlənməsində höku-
mətlərarası birgə komissiyanın rolu qeyd olunaraq bu baxım-
dan komissiyanın Bakıda keçirilən 9-cu iclasının önəmi 
vurğulandı. Görüşdə Azərbaycan ilə Ukrayna arasında ikitərəfli 
münasibətlərin bundan sonra da genişlənəcəyinə əminlik ifadə 
olundu. 
 
 
 174 
 
 
AZƏRBAYCANIN PRAVOSLAV XRİSTİAN 
İCMASINA 
 
Hörmətli həmvətənlər! 
Sizi xristianların müqəddəs Pasxa bayramı münasibətilə 
səmimi-qəlbdən təbrik edir, hər birinizə cansağlığı, xoşbəxtlik 
və əmin-amanlıq arzularımı yetirirəm. 
Yüz illər boyu Azərbaycanda yaşayan müxtəlif xalqlar 
arasında ənənəvi dostluq və qardaşlıq münasibətlərinin mövcud 
olması, ayrı-ayrı dinlərin və etiqadların qarşılıqlı hörmət və 
etimad şəraitində fəaliyyət göstərməsi bu gün ölkəmizi dünyada 
tolerantlıq məkanı kimi tanıtmışdır.  
Bəşəriyyət üçün xüsusi aktuallıq kəsb edən sivilizasiyalar-
arası və dinlərarası dialoq problemlərinə həsr edilmiş mötəbər 
beynəlxalq tədbirlərin son illər ölkəmizdə keçirilməsi ənənə 
halını almışdır. Azərbaycanda etnik-dini müxtəlifliyin, tarixi-
mənəvi irsin qorunub saxlanması dövlət siyasətimizin prioritet 
istiqamətlərindəndir və bu sahədəki səylərimizi gələcəkdə də 
davam etdirəcəyik. 
Azərbaycan tarixən olduğu kimi, bu gün də dilindən, dinindən, 
etnik mənsubiyyətindən asılı olmayaraq, burada yaşayan hər kəs 
üçün doğma vətəndir. Məmnuniyyət hissi ilə qeyd etmək istəyirəm 
ki, respublikamızın xristian icması və pravoslav vətəndaşlarımız 
ölkəmizdə gedən böyük quruculuq işlərində yaxından iştirak edir, 
vətəndaşlıq borcunu layiqincə yerinə yetirirlər. 
Əziz dostlar! Pasxa bayramı əmin-amanlıq, həmrəylik, 
mərhəmət və şəfqət rəmzi kimi, hər il Azərbaycanda təntənə ilə 
qeyd edilir. Qoy bu nurlu bayram ailələrinizə sevinc, 
süfrələrinizə xeyir-bərəkət gətirsin. 
Bayramınız mübarək olsun! 
İLHAM ƏLİYEV 
Azərbaycan Respublikasının Prezidenti 
 
Bakı, 22 aprel 2011-ci il  
 175 
 
 
 
AVRONEST ASSAMBLEYASININ PREZİDENTİ, 
AVROPA PARLAMENTİNİN ÜZVÜ KRİSTİAN 
VİGENİN İLƏ GÖRÜŞ 
 
Prezident sarayı  
 
22 aprel 2011-ci il 
 
Azərbaycan Respublikasının Prezidenti İlham Əliyev ap-
relin 22-də Avronest Assambleyasının prezidenti, Avropa par-
lamentinin üzvü Kristian Vigenini qəbul etmişdir. 
Kristian Vigenin ölkəmizə səfərinin əsas məqsədinin Avropa 
İttifaqının «Şərq Tərəfdaşlığı» proqramı çərçivəsində yaradılan 
Parlament Assambleyası, həmçinin Avropa İttifaqı, Avropa 
parlamenti ilə Azərbaycan Respublikasının Milli Məclisi 
arasında əməkdaşlıq məsələlərinin müzakirə edilməsindən 
ibarət olduğunu bildirdi. O, dövlət başçıları səviyyəsində bu 
əlaqələrə maraq göstərilməsinin önəmini vurğuladı. 
Bu təşəbbüsün və proqramın ölkəmiz üçün əhəmiyyətli 
olduğunu qeyd edən dövlətimizin başçısı İlham Əliyev Kristian 
Vigeninin səfərinin bu sahədə gələcək əməkdaşlığımız üçün 
faydalı olacağına əminliyini bildirdi. 
 
 
 
 176 
 
 
 
MÜXTƏLİF SAHƏLƏRDƏ UĞURLAR QAZANMIŞ 
BİR QRUP GƏNC VƏ TƏLƏBƏ GƏNCLƏR 
TƏŞKİLATLARININ NÜMAYƏNDƏLƏRİ İLƏ 
GÖRÜŞ 
 
Prezident sarayı  
 
22 aprel 2011-ci il 
 
Aprelin 22-də Azərbaycan Respublikasının Prezidenti 
İlham Əliyev müxtəlif sahələrdə uğurlar qazanmış bir qrup 
gənci və tələbə gənclər təşkilatlarının nümayəndələrini qəbul 
etmişdir. 
İ l h a m  Ə l i y e v:  Bu ayın əvvəlində, daha doğrusu, iki 
həftə bundan əvvəl mənim tərəfimdən «Azərbaycan gəncliyi 
Dövlət Proqramı» haqqında sərəncam imzalanmışdır. Sərəncamda 
Prezident Administrasiyasına tapşırıq verilib ki, iki ay müddətində 
Dövlət Proqramı hazırlansın, daha doğrusu, onun layihəsi 
hazırlansın və mənə təqdim edilsin. Proqramın layihəsinin 
hazırlanması ilə bağlı işçi qrupu yaradılmışdır və o, fəal işləməlidir 
ki, biz konkret proqramı qəbul edək. Bu proqram 2011–2015-ci 
illəri əhatə etməlidir. Proqram çox konkret olmalıdır, çox dəqiq 
vəzifələr qoyulmalıdır və əlbəttə ki, orada icra mexanizmləri 
göstərilməlidir. Proqram sadəcə olaraq, hansısa xoş niyyətin ifadə 
edilməsi üçün deyil, konkret nəticələrə gətirib çıxarmalıdır. Elə 
olmalıdır ki, orada hazırda gəncləri narahat edən məsələlər öz 
əksini, öz həllini tapsın. 
Son illər bu istiqamətdə böyük işlər görülmüşdür və bu gün 
Azərbaycan gəncləri ölkəmizin ictimai-siyasi, iqtisadi həyatında 
fəal rol oynayırlar. Gənclərimiz dövlətçiliyə sadiqdirlər, 
vətənpərvərlik ruhunda tərbiyə alırlar, bu çox vacibdir. O ki 
qaldı proqrama, hesab edirəm ki, orada ilk növbədə gənclərin 
 177 
məşğulluğu məsələləri öz həllini tapmalıdır. Son illər ölkəmizdə 
işsizliyin aradan qaldırılması üçün böyük işlər görülmüşdür, 
yüz minlərlə yeni iş yerləri, yeni müəssisələr açılmışdır. Ancaq 
yenə də işsizlik problemi var, bu problem bizi narahat edir və 
elə etməliyik ki, işsizliyin aradan qaldırılması üçün daha da fəal 
olaq. 
Ölkəmizin əhalisi də artır, bu çox müsbət haldır.  Keçən il 9 
milyonuncu vətəndaş dünyaya gəlmişdir. Bu bizi Cənubi Qafqaz 
məkanında digər ölkələrdən fərqləndirir və əhalimiz nə qədər artsa, 
bizim potensialımız da bir o qədər artacaqdır. Ancaq əhalinin 
artması işçi qüvvəsinin də artmasına gətirib çıxarır və biz buna 
hazır olmalıyıq. Hazırda ölkədə aparılan iqtisadi  və siyasi isla-
hatlar yeni iş yerlərinin açılmasına gətirib çıxarır və biz artan 
maliyyə imkanlarımızı da bu məqsədlərə yönəldirik. Biz böyük 
nailiyyətlərə çatmışıq, ancaq işsizliyin aradan qaldırılması üçün da-
ha da fəal olmalıyıq. Ümid edirəm ki, bu proqramda gənclərin işlə 
təmin olunması məsələləri konkret həllini tapacaqdır. 
Gənclərin yaşayış problemlərinin həlli üçün, şübhəsiz, daha 
da ciddi addımlar atılmalıdır. Son illər ipoteka kreditləşməsi 
məsələləri həll olunmağa başlanmışdır. Ancaq deyə bilərəm ki, 
bu təşəbbüs hələ ibtidai səviyyədədir. Elə etməliyik ki, həm 
güzəştli şərtlər daha da məqbul olsun, həm də ipoteka 
layihəsinin əhatə dairəsi genişlənsin. Bu, gənclər üçün yaxşı 
imkanın yaradılmasına xidmət göstərəcəkdir.  
Gənclərin peşə hazırlığı ilə bağlı məsələlər çox aktualdır. 
Xüsusilə ölkəmizin indiki inkişaf dinamikası bunu tələb edir. 
Qarşımızda duran ən ciddi məsələlərdən biri peşəkar kadrların 
hazırlanmasıdır. Çünki bizim artan iqtisadi potensialımız, yeni 
yaradılan sənaye müəssisələrimiz peşəkar kadrlar tələb edir. Biz 
inkişaf etmiş ölkələrin təcrübəsini yaxşı bilirik və görürük ki, 
orada peşəkar kadrlar, menecerlər elə hazırlanır ki, onlar 
istənilən sahədə işləyə bilərlər. Bizdə də elə olmalıdır. Misal 
üçün, böyük, transmilli şirkətlərin başında duran insanlar bir 
gün neft şirkətinin prezidenti vəzifəsində işləyirlər, sonra İKT 
şirkətinə cəlb olunurlar, ondan sonra inşaat şirkətinə rəhbərlik 
 178 
edirlər. Yəni bizdə də hazırlıq səviyyəsi elə olmalıdır ki, 
menecerlər istənilən sahədə çalışa bilsinlər. Buna böyük ehtiyac 
var. Hazırda Azərbaycanda fəaliyyət göstərən böyük şirkətlərin 
filiallarında xaricilərin sayı kifayət qədər çoxdur. Biz bunu 
alqışlayırıq. İndi Azərbaycan dünya iqtisadiyyatının bir 
parçasıdır və açıq ölkədir, investisiyalar üçün açıqdır və biz 
bütün müsbət meyillərə xoş münasibət göstəririk. Ancaq çox 
istərdik ki, yeni müəssisələrdə, xüsusilə xidmət sektorunda, 
turizm sektorunda, İKT sektorunda yerli kadrlar üstünlük təşkil 
etsin. 
Bilirsiniz ki, mən bölgələrdə tez-tez oluram, Bakı şəhərində 
böyük müəssisələrin açılışlarında iştirak edirəm və görürəm ki, 
bir çox hallarda onlara başçılıq edən insanlar xarici 
vətəndaşlardır. Azərbaycanın bu sahədəki siyasəti çox açıqdır 
və biz xarici menecerlərin Azərbaycana cəlb olunmasını 
alqışlayırıq. Onların buradakı fəaliyyəti və ümumiyyətlə, 
ölkəmizə xarici investisiyaların cəlb olunması müsbət rol 
oynayıbdır və oynayır. Lakin çox istərdim ki, bu mühüm 
vəzifələrdə yerli kadrlar işləsin. Ölkəmizin bugünkü iqtisadi 
inkişafı və gələcək planlarımız bunu tələb edir, ən müasir, 
qabaqcıl texnologiyalar tətbiq olunmalıdır. 
Ölkəmiz müasir dövlətə çevrilməlidir və bu istiqamətdə biz 
çox vacib addımlar atırıq. Müasirləşmə, əlbəttə ki, dövlət 
siyasətinin düzgün qurulmasından və bununla bərabər, 
gənclərin fəaliyyətindən asılıdır. Siz gənc nəslin nümayən-
dələrisiniz, Azərbaycan gəncləri müasir, Vətənə bağlı, millətə 
bağlı, dövlətçiliyə sadiq olmalıdır, eyni zamanda, gənclərimiz 
bütün mütərəqqi təcrübəyə də açıq olmalıdırlar. Hesab edirəm 
ki, bu proqramda peşə hazırlığına xüsusi diqqət göstərilməlidir. 
Texniki peşə təhsilinin təkmilləşdirilməsi işində daha da böyük 
işlər görülməlidir. Hazırda bizə daha çox bu kateqoriyalı 
peşəkarlar lazımdır və bütövlükdə təhsillə bağlı məsələləri daha 
da uğurla həll etməliyik. Bu sahədə də işlər görülür. Həm orta 
təhsildə, həm ali təhsildə irəliyə doğru addımlar atılır. Hələ ki, 
bu məsələlər istədiyimiz səviyyədə deyil və məhz buna görə 
 179 
Dövlət Neft Fondunun xətti ilə gənclərin xaricdə təhsil alması 
üçün vəsait ayrılır. Əgər bizdə təhsil istədiyimiz səviyyədə 
olsaydı, buna ehtiyac olmazdı. İki istiqamətdə çox fəal iş 
aparmalıyıq. İlk növbədə Azərbaycanda təhsilin səviyyəsinin 
qaldırılması üçün əlavə konkret addımlar atılmalıdır və hesab 
edirəm ki, proqramda bu məsələlər də öz həllini tapmalıdır, 
baxmayaraq ki, bu, təhsil sahəsinə aiddir. Təhsil sahəsi, ilk 
növbədə gənclərlə bağlıdır və xaricdə gənclərimizin təhsil 
alması üçün əlavə tədbirlər görüləcəkdir. Biz ölkəmizin gələcək 
inkişaf perspektivlərini və iqtisadiyyatımızın inkişaf 
istiqamətlərini yaxşı bilirik. Ona görə də kadrların hazırlanması 
ölkənin ümumi iqtisadi inkişafı ilə bağlı olmalıdır. 
Bu proqramda gənclərin bütün problemləri əks olunmalıdır. 
Fiziki sağlamlığı yaddan çıxarmamalıyıq. Bu məsələyə xüsusi 
diqqət göstərilir və indi bütün bölgələrdə idmanla məşğul olmaq 
üçün şərait yaradılır. İdmançılarımıza dövlət tərəfindən qayğı 
göstərilir, onların fəaliyyəti üçün bütün tədbirlər görülür. Biz 
burada iki məqsəd güdürük. İlk növbədə idmanın kütləviliyini 
təmin etməliyik. Bu, birinci məsələdir. İkinci məsələ,  
Azərbaycanın idman şöhrətinin qaldırılması üçün peşəkar 
idmançılar da hazırlamalıyıq. Bu istiqamətdə böyük uğurlar 
əldə edilibdir. Bu, gənclərdə və bütövlükdə cəmiyyətdə 
vətənpərvərlik hisslərinin güclənməsinə də xidmət göstərir. Hər 
bir beynəlxalq yarışda, hər bir mötəbər yarışda Azərbaycan 
bayrağının qaldırılması bizdə haqlı olaraq qürur hissi doğurur 
və fəxr edirik ki, idmançılarımız, yığma komandalarımız 
beynəlxalq arenalardan qələbələrlə qayıdırlar. 
Fiziki sağlamlıqla bağlı məsələlər də həllini tapmaqdadır. 
Yəqin ki, əlavə hansısa məsələlər də proqrama daxil edilməlidir. 
Hərbi hazırlıqla bağlı məsələlərə proqramda mütləq xüsusi yer 
ayrılmalıdır. Bu bizim üçün çox vacib məsələdir. Biz müharibə 
şəraitində yaşayırıq. Torpaqlarımız işğal altındadır, hər an hazır 
olmalıyıq ki, torpaqlarımızı azad edək, ərazi bütövlüyümüzü 
bərpa edək. Biz bu məsələni diplomatik yollarla həll etməyə 
 180 
çalışırıq. Bununla bərabər, hərbi potensialımız diplomatik 
danışıqlara da müsbət təsir göstərir. Biz artıq bunun şahidiyik. 
Mənim proqramla bağlı fikirlərim, demək olar ki, bundan 
ibarətdir. Mən hesab edirəm ki, istiqamətlər düzgün 
seçilməlidir. Ən önəmlisi, proqramda konkret tədbirlər planı da 
əksini tapmalıdır ki, konkret proqram olsun. Bir də demək 
istəyirəm ki, Azərbaycanda son illər ərzində qəbul edilmiş 
bütün proqramlar konkret xarakter daşıyır. Heç biri şüar naminə 
qəbul edilməyib. Regional inkişaf proqramı 2004-cü ildən bu 
günə qədər icra edilibdir və çox gözəl nəticələr vardır. İndi 
digər proqramlar, Bakı qəsəbələrinin sosial-iqtisadi inkişafı 
proqramı hazırlanır. Bu proqramda nəzərdə tutulmuş bütün 
vəzifələr real olmalıdır ki, bütün məsələlər öz həllini tapsın. 
Nəzərə alsaq ki, proqram 2011–2015-ci illəri əhatə edəcək, 
çox yığcam və konkret olmalıdır. O demək deyildir ki, 2015-ci 
ildən sonra bu məsələ kənarda qalacaqdır. Əlbəttə ki, yox. 
Ancaq daha da real vəzifələri müəyyən etmək və həll etmək 
üçün hesab edirəm ki, bu, ən optimal müddətdir. Ümid edirəm 
ki, siz də öz fikirlərinizi bildirəcəksiniz, həm bu gün, həm 
proqramın hazırlanması ilə bağlı fəal iştirak edəcəksiniz. 
 
                                             * * *  
Prezident yanında Dövlət İdarəçiliyi Akademiyasının hü-
quqşünaslıq üzrə ikinci kurs tələbəsi, test imtahanlarında 700 
ballıq maksimum nəticə əldə etmiş, Prezident təqaüdçüsü 
Fəridə Musayeva gənclərlə belə bir görüşün keçirilməsinə və 
«Azərbaycan Gəncliyi 2011–2015-ci illərdə» Dövlət Proqra-
mını imzaladığına görə prezident İlham Əliyevə minnətdarlıq 
etdi. 
 F ə r i d ə  M u s a y e v a (Dövlət İdarəçilik Akademiya-
sının  ikinci kurs tələbəsi): Bugünkü görüş hər bir gənc üçün 
çox əhəmiyyətlidir. Məktəbimizin girişində bu məktəbin 
məzunu olan ümummilli lider Heydər Əliyevin şəkli var idi. 
Mən hər dəfə məktəbə daxil olanda o şəklin qarşısında ayaq 
saxlayıb arzulayırdım ki, nə vaxtsa mənim də prezidentlə 
 181 
görüşüm olar. Təbii ki, prezidentlə görüşmək hər bir gəncə 
nəsib olmur. Mən buna layiq olmaq üçün öz üzərimdə daha çox 
işləyirdim, daha çox çalışırdım. Bu bir növ mənə stimul verirdi. 
Bunun üçün Sizə təşəkkür edirəm. 
H i k m ə t  İ s m a y ı l o v (Azərbaycan Tibb Universiteti-
nin altıncı kurs tələbəsi): Cənab Prezident, əmək bazarında olan 
imkanla texniki peşə sahəsində verilən təhsili müqayisə etdikdə, 
müəyyən uyğunsuzluqlar nəzərə çarpmaqdadır. Peşə 
məktəblərində verilən təhsil heç də müasir dövrün tələblərinə 
uyğun gəlmir. Deyə bilərəm ki, Azərbaycanda bir çox texniki 
peşə məktəbləri artıq köhnəlmişdir. Çünki  onlar illərdir yeni 
avadanlıqlar və cihazlarla təmin edilməyibdir. Bu öz 
növbəsində, təbii ki, gənclərimizin müasir peşələrə 
uyğunlaşmasına mənfi təsirini göstərməkdədir. Hətta müəyyən 
peşələr vardır ki, biz həmin işləri icra etmək üçün xaricdən 
mütəxəssis dəvət etmək məcburiyyətində qalırıq. 
Fikrimi xırda bir misalla ifadə edərək əsaslandırmaq 
istərdim. 2011-ci ili ölkəmizdə «Turizm ili» elan etmisiniz və 
yeni tikilən beşulduzlu çox görkəmli otellər, idman və istirahət 
mərkəzləri, həmçinin təmir olunan və yenidən qurulan tarixi 
mədəniyyət abidələrimiz,  müxtəlif beynəlxalq yarışların 
Azərbaycanda keçirilməsi ölkəmizə böyük turist axınına səbəb 
olmuşdur. Düşünürəm ki, texniki peşə təhsilinin 
təkmilləşdirilməsi turistlərə ən gözəl, ən yüksək səviyyədə 
xidmət göstərməyimizdə bizə müsbət mənada kömək edəcəkdir. 
Dəyərli vaxtınızı çox almaq istəmirəm. Sizdən rica edirəm ki, 
bu istiqamətdə müasir təcrübələrin tətbiqinə kömək edəsiniz. 
İ l h a m   Ə l i y e v: Sağ olun, buna doğrudan da böyük 
ehtiyac vardır. Mən də çıxışımda bunu qeyd etdim. Xüsusilə 
turizm sahəsində. Bilirsiniz, indi ölkəmizdə bu sahəyə çox 
böyük diqqət göstərilir. Doğrudan da biz ölkə iqtisadiyyatının 
neft, qaz amilindən asılılığını gərək kəskin şəkildə azaldaq. 
Əgər fikir vermisinizsə, son zamanlar, ümumiyyətlə, neft-qaz 
sektorunda görülən işlər haqqında o qədər də çox söhbət 
aparılmır. Çünki bu sahədə hər şey yaxşıdır. Ondan başqa, mən 
 182 
çox istəyirəm ki, Azərbaycanı dünyada neft hasil edən ölkə kimi 
deyil, müasir, yüksək intellektual potensiala malik olan ölkə 
kimi tanısınlar. 
Beləliklə, qeyri-neft sektorunun inkişafı üçün konkret 
addımlar atılır. Turizmin inkişafı burada xüsusi əhəmiyyət 
daşıyır. Çünki xoşbəxtliyimiz ondadır ki, bizim çox gözəl 
ölkəmiz vardır. Bəlkə dünya xəritəsində çox nadir hallarda belə 
gözəl, təbii imkanlara malik ölkəyə rast gəlmək olar. 
Bizim doqquz iqlim qurşağımız, gözəl dənizimiz, dağları-
mız, çaylarımız, bulaqlarımız vardır. Coğrafi vəziyyətimiz, 
Azərbaycanda hökm sürən sabitlik, ictimai-siyasi asayiş, təhlü-
kəsizlik – bütün bu amillər turistlərin cəlb olunmasında xüsusi 
rol oynayır. 
Hazırda Bakıda beşulduzlu mehmanxanalar tikilir. Özü də 
bu mehmanxanalar brendlərdir. Orada, əlbəttə ki, xidmət 
səviyyəsi çox yüksək olmalıdır. Mən fikirləşirəm ki, həmin 
mehmanxanalar bu il və gələn il açılacaqdır. Biz bu qədər kadrı 
haradan tapıb işə götürəcəyik?! Yenə də deyirəm ki, xarici 
mütəxəssislər, xarici xidmətçilər gələcəklər. Ona görə tapşırıq 
verilibdir ki, təkcə Bakıda deyil, bölgələrdə də turizm sahəsi 
üzrə peşə məktəblərinin sayı artırılsın. Çünki mehmanxanaların 
bir neçəsi bölgələrdə yerləşir.  
Bizim indi xizək kurortumuz da yaradılır. Hesab edirəm ki, 
bu da ölkəmiz üçün tarixi hadisədir. Bu ilin sonuna qədər artıq 
vətəndaşlarımız bu gözəl imkandan istifadə edəcəklər. O ki 
qaldı bütövlükdə peşə məktəblərinin fəaliyyətinə, əvvəlki 
illərdə bu sahəyə lazımi diqqət göstərilməmişdir. Yəqin ki, 
qarşıda bundan da ciddi problemlər dayanmışdı. Qəzalı 
məktəblərin təmiri, məktəblərin tikintisi – vəsait daha çox bu 
istiqamətə gedirdi. Bunun nəticəsində 2000-dən artıq yeni 
məktəb tikilmişdir. Məktəblərdə kompyuterləşmə prosesi 
sürətlə gedir. 
Mən hesab edirəm ki, biz bir neçə il ərzində inqilabi də-
yişiklik edə bilmişik. Çünki bu proqrama başlayanda hər 1000 
şagirdə 1 kompyuter düşürdüsə, indi hər 20–30 şagirdə 1 
 183 
kompyuter düşür. Əvvəllər mən bölgələrdə olarkən ma-
raqlanırdım ki, kompyuter sinfi, kompyuterlər var, yoxsa yox?! 
Bəzi hallarda kompyuterləri mənə göstərmək üçün 
quraşdırırdılar. Amma yaxınlaşanda görürdüm ki, onlar işləmir. 
Hazırda hər bir məktəbdə, hər bir rayonda, yəni yeni tikilmiş 
məktəblərdə kompyuter sinifləri vardır. Ona görə, indiki 
mərhələdə peşə məktəblərinin fəaliyyətinə xüsusi diqqət 
göstərilməlidir. Təhsil Nazirliyinə konkret tapşırıqlar 
verilmişdir. Hesab edirəm ki, gənclərlə bağlı proqramda da bu 
məsələ öz əksini tapmalıdır. 
A l y o n a  B a n d u r i n a (Azərbaycan Dövlət Rəssamlıq 
Akademiyasının dördüncü kurs tələbəsi): Buraxılış kursunda 
olan bir tələbə kimi, məni həllini tapmayan bir məsələ narahat 
edir. Bu, gənc rəssamların ölkə mədəniyyətinin inkişafına 
xidmət göstərmələri üçün emalatxanaların çatmamasıdır. Bu, 
Dövlət Proqramının olmamasının nəticəsidir. Bir məsələ də 
vardır ki, mən təklif irəli sürmək istərdim. Bu, mədəniyyət, elm, 
intellektual oyunlarda və digər sahələrdə fəaliyyət göstərən 
istedadlı gənclərə Azərbaycan Respublikası Prezidentinin illik 
təqaüdünün təsis edilməsidir. Təqaüdün təsis edilməsi hər il 
bütün sahələrdə yüksək nailiyyətləri ilə fərqlənən gənclərin 
seçilməsinə və həmçinin gənclərin daha yüksək nailiyyətlər əldə 
etməsi üçün əsas məqsədə çevriləcəkdir. Cənab Prezident, 
Azərbaycanda və ya onun hüdudlarından kənarda 
«azərbaycançılıq» sözünü söylədikdə müəyyən fərqli təəs-
süratlar yaranır. Biz bilmək istəyərdik ki, bu söz Sizin üçün 
azərbaycançılıq məfhumu kimi hansı təəssürati yaradır? 
İ l h a m   Ə l i y e v:  Sağ olun. İlk növbədə Azərbaycan di-
lində belə gözəl danışdığınıza görə mən sizə minnətdarlığımı 
bildirmək istəyirəm. Çünki ölkəmizdə bu barədə heç bir 
məhdudiyyət yoxdur. Rus dilində də danışa bilərsiniz, biz də 
rusca danışa bilərik. Hesab edirəm ki, Azərbaycan bu 
məsələlərlə də bağlı  dünyada fərqlənir. Amma sizin 
Azərbaycan dilində belə yaxşı danışmağınız, əlbəttə ki, çox 
müsbət haldır. Qaldırdığınız məsələlərlə – emalatxanalarla bağlı 
 184 
müvafiq tapşırıqlar verilmişdir. Xüsusi bir yer seçilsin, orada, 
ümumiyyətlə, rəssamlar, heykəltəraşlar üçün şərait yaradılsın 
ki,  işləyə bilsinlər. Bu məsələ ilə bağlı mən lazımi tapşırıqları 
verəcəyəm. Rəssamlıq Akademiyası binasının tikintisi davam 
edir. Bu binanı biz daha da böyüdəcəyik, gözəl memarlıq 
abidəsidir, orada bütün şərait də yaradılacaqdır. Təqaüdlərə 
gəldikdə, mən bu təşəbbüsü alqışlayıram. Hesab edirəm ki, 
proqramda bu məsələ öz həllini tapmalıdır. Xüsusilə istedadlı 
gənclərə təqaüdlər verilməlidir. Biz hazırda daha çox ölkə 
həyatında uzun illərdir ki, fəal rol oynamış, böyük töhfələr 
vermiş yaşlı nəslə bu təqaüdləri veririk. Hesab edirəm ki, 
gənclərə də bu təqaüdlərin verilməsi ədalətli olar. O ki qaldı 
azərbaycançılıq ideologiyasına, azərbaycançılıq məfkurəsinə, 
bu barədə ulu öndər Heydər Əliyev dəfələrlə öz fikrini 
bildirmişdir. Məhz onun təşəbbüsü ilə azərbaycançılıq 
məfkurəsi Azərbaycanda güclənmişdir. 
Bildiyiniz kimi, ondan əvvəlki dövrdə müxtəlif fikirlər, 
müxtəlif yanaşmalar var idi. Ancaq bu, ölkəmizi gələcəyə 
aparan yoldur. Çünki bu, ölkəmizi birləşdirən, ölkəmizdə 
yaşayan bütün xalqların, bütün millətlərin nümayəndələrini 
birləşdirən məfkurədir və məhz Heydər Əliyevin təşəbbüsü ilə 
və onun fəaliyyəti nəticəsində azərbaycançılıq ideologiyası 
Azərbaycanda oturuşdu və bu gün bizim dövlət və milli 
ideologiyamızdır. 
Azərbaycanda bütün millətlərin, dinlərin nümayəndələri bir 
ailə kimi yaşayırlar və bu, sadəcə, xoş sözlər deyil, reallıqdır. 
Bu bizim keçmişimizi də əks etdirir və ən önəmlisi, müstəqil 
ölkə kimi, Azərbaycanın inkişaf dövründə bu prinsiplərə həmişə 
çox böyük diqqət yetirilmişdir. Təsadüfi deyil ki, dünya birliyi, 
dünya ictimaiyyəti artıq bunu anlamağa başlayır və 
Azərbaycanda keçirilən beynəlxalq tədbirlər bunu bir daha 
təsdiqləyir. 
Biz müstəqil ölkə kimi, cəmi 20 ildir yaşayırıq. 20 il həm qısa 
bir tarixi dövrdür, eyni zamanda, 20 il ərzində çox iş görmək olar. 
20 ildə Azərbaycanın dövlətçiliyi tam bərqərar olmuşdur. Biz 
 185 
müstəqil ölkə kimi, öz taleyimizi özümüz müəyyən edirik və 
bütün məsələlərlə bağlı, bütün istiqamətlər üzrə dövlətimizin çox 
dəqiq mövqeyi vardır. 
Ölkə daxilində gedən proseslərlə bağlı və ölkənin gələcək 
inkişaf istiqamətləri ilə bağlı cəmiyyətdə fikir ayrılığı yoxdur. Biz 
müasir, güclü milli dəyərlərə söykənən dövlət qururuq. Əlbəttə ki, 
ümumbəşəri dəyərləri bölüşürük, Avropa dəyərlərinə də hörmətlə 
yanaşırıq. Ancaq bizim öz dəyərlərimiz var. Bu bizim 
ənənələrimizdir, tariximizdir, mədəniyyətimizdir,  dilimizdir. Fəxr 
edirik ki, biz müstəqil ölkə kimi, öz taleyimizi özümüz müəyyən 
edirik. Azərbaycanda tarixi keçmişə, mədəniyyətimizə, milli 
köklərimizə qayğıkeş münasibətə söykənən müasir dövlət 
quruculuğu prosesi gedir və elə etməliyik ki, dövlətçiliyimizin 
əsasları sarsılmaz olsun. Çünki Azərbaycanın həm coğrafi 
vəziyyəti, həm geosiyasi əhəmiyyəti, həm də zəngin təbii 
resurslarımız və bölgədə artan təsir imkanlarımız  diqqətləri 
Azərbaycana yönəldir. Ölkəmizi, əgər belə demək mümkünsə, öz 
tərəfinə çəkmək cəhdləri hələ ki, səngimir. Baxmayaraq ki, biz bu 
cəhdlərə qarşı ardıcıl mübarizə aparır və sübut etməyə çalışırıq ki, 
Azərbaycanın öz siyasəti var, öz məqsədləri var. Hesab edirəm ki, 
biz buna müvəffəq olmuşuq. Bütün ölkələrlə xoş münasibətlər 
qurmaq əzmindəyik və qururuq. Biz əsrlər boyu müstəmləkə, 
yaxud da ki, yarımmüstəmləkə vəziyyətində yaşamışıq. Qədim və 
zəngin tarixə, böyük mədəniyyətə malikik, lakin müstəqil xalq 
kimi yaşamamışıq. İndi isə bizim üçün fürsət və bütün imkanlar 
var ki – güclü iqtisadiyyat, formalaşan siyasi sistem, cəmiyyətdə 
ölkəmizin inkişafı ilə bağlı prinsipial məsələlərdə fikir ayrılığının 
olmaması, maliyyə resurslarımız, təbii resurslarımız, coğrafi vəziy-
yətimiz – Azərbaycan, sözün əsl mənasında, uğurla inkişaf etsin. 
Tam şəkildə müstəqil siyasət aparırıq və yenə də deyirəm, 
bizim siyasətimiz xoşniyyətlidir. Biz istəyirik ki, qarşılıqlı 
hörmət əsasında, bir-birinin işinə qarışmamaq şərti ilə bütün 
ölkələrlə münasibətlərimizi gücləndirək. Buna nail olmaq üçün 
təkcə enerji, yaxud da maliyyə resursları kifayət etmir. 
Cəmiyyətdə dövlətçiliyə bağlılıq daha da güclü olmalıdır. Gənc 
 186 
dövlət üçün dövlət atributlarına hörmət, bizim dövlətçilik prin-
siplərimizə sədaqət, gənclərin vətənpərvərlik ruhunda tərbiyə 
alması xüsusi məna daşıyır. 
Biz hələ ki, gənc müstəqil dövlətik, buna baxmayaraq, mən 
hesab edirəm ki, artıq keçid dövrünü başa vurmuşuq. İqtisadi 
göstəricilər və reallıq da bunu göstərir. Ona görə gələcək uğurlu 
həyatımızı təmin etmək üçün mütləq dövlət ideologiyası güclü 
olmalıdır və bu ideologiya azərbaycançılıq ideologiyasıdır. Mən 
çox şadam ki, siz bu sualı verdiniz. Hesab edirəm ki, bunlar 
vacib məsələlərdir və biz bu məsələləri daim diqqət mərkəzində 
saxlamalıyıq, proqramda bu məsələlər də nəzərdə tutulmalıdır. 
R ü f ə t   Ə z i z o v (Xəzər Mühəndisləri Cəmiyyətinin 
sədri, Britaniya Materiallar İnstitutunun üzvü):Hazırda neft 
sənayesindəki inkişaf və digər sənaye sektorlarının inkişaf 
etdirilməsi və ən əsası, gələcəkdə Azərbaycanın neft ixrac edən 
ölkədən bilik və texnologiyalar ixrac edən ölkəyə və yaxud da 
bilik və texnologiyalar mərkəzinə çevrilməsi üçün bizdə 
həqiqətən də müasir biliklərə, təcrübələrə yiyələnmiş kadrlara 
böyük ehtiyac vardır. Əgər biz Qərbin təcrübəsinə baxsaq, 
orada sənaye, təhsil və elm üçbucağı yaradılmışdır, onlar 
inteqrə olunmuş şəkildə birgə inkişaf edir və bir-birinin 
tələblərini ödəyir. Bizdə də ilk olaraq bu yola çıxmaq lazımdır. 
Bunun üçün də ən münasib yol – bu, Qərbdə də geniş 
yayılmışdır – elmi-texniki sahələrdə peşəkar təşkilatların təsis 
olunması və artıq fəaliyyət göstərən təşkilatların dəs-
təklənməsidir. 
Qloballaşan dünyada təhsil, sənaye texnologiyaları çox 
sürətlə inkişaf edir və bu sürətə çatmaq üçün, müasir dünya 
elminə inteqrasiya olunmaq üçün Azərbaycanın daim yeniləşən, 
yeni texnologiyalarla, yeni bilgilərlə, təcrübələrlə zənginləşən 
təhsil sisteminə ehtiyacı vardır. Təhsil sistemində yeniliklər 
dedikdə, kurikulumlardan başlayaraq, laboratoriya avadanlıqları 
ilə təchizat, prosedurlar, dərs metodikaları, müəllim-tələbə 
münasibətlərinin yenilənməsi kimi məsələlərə kompleks şəkildə 
baxılmalıdır. 
 187 
Hesab edirəm ki, xaricdə təhsil alıb gəlmiş gənclərimizin 
birbaşa bu işlərə cəlb olunması, onların xaricdə gördükləri 
təcrübəni təhsilə və böyük sənaye müəssisələrimizə gətirməsi 
bu sahədə böyük imkanlar yarada bilər. 
Digər tərəfdən, gələcəkdə Azərbaycanın texnologiyalar ixrac 
edən ölkəyə çevrilməsi üçün biz qloballaşan dünya elmi ilə 
ayaqlaşmalıyıq. Gələcəkdə özümüz texnologiyalar ixrac etmək 
istəyiriksə, nəinki həmin o qlobal elmə çatmalı, hətta onu ötüb 
keçməliyik. Bunun üçün də bizə yenə də müasir kadrlar 
lazımdır. Bütün bu prosesləri uzunmüddətli etmək üçün isə 
Azərbaycanda məktəb yaşlarından başlayaraq, elmi-texniki 
sahələrdə yaradıcı gənclərin ortaya çıxarılması əsas 
məqsədlərimizdən biri olmalıdır. 
Son illərdə idman və mədəniyyət sahələrində çox geniş 
inkişaf vardır. Bu sahələrdə olan gənclər müxtəlif layihələr 
vasitəsilə ortaya çıxırlar. Lakin təəssüf ki, elmi-texniki sahə-
lərdə hələ ki, az iş görülübdür. İdman yarışında qalib gəlmiş 
gənc ilə elm olimpiadasında, elm yarışında qalib gəlmiş gənc 
arasında fərq olmamalıdır, hər ikisinə yüksək səviyyədə qiymət 
verilməlidir. 
Bütün bu məsələlərdən irəli gələrək, iki təklif vermək is-
tərdim: peşəkar mühəndislik və elmi-texniki təşkilatların 
inkişafına dövlət dəstəyi; həmin sahələrin inkişafı üçün Azər-
baycan Respublikası Prezidentinin illik mükafatlarının təsis 
olunması. Hesab edirəm, bunlar bir qədər yüksək səviyyəli 
mükafatlar olmalıdır ki, gəncləri elmi-texniki axtarışlara isti-
qamətləndirsin. 
İ l h a m   Ə l i y e v:  Sağ olun. Hesab edirəm ki, sizin fi-
kirləriniz bu proqramda öz əksini tapmalıdır. Sirr deyil ki, hər 
bir ölkənin inkişafını müəyyən edən enerji resursları deyil, 
intellektual potensialdır. Bizim məqsədimiz gələcəkdə, sözün 
əsl mənasında, inkişaf etmiş ölkələrin sırasına daxil olmaqdır. 
Hesab edirəm ki, son illərdə Azərbaycanda sənayenin 
inkişafına, elmin inkişafına göstərilən dəstək yaxın gələcəkdə 
 188 
öz gözəl nəticələrini verəcəkdir. Ölkəmizdə hazırda sənaye 
mərkəzləri formalaşmaqdadır. 
Bu barədə mən bir müddət bundan əvvəl öz fikirlərimi 
bildirmişəm. Hesab edirəm ki, əsas üç mərkəz yaradılmalıdır. 
Biri Sumqayıt şəhəridir. Biz Sumqayıtı müasir sənaye 
mərkəzinə çevirməliyik. Gəncə şəhəri və Bakının Qaradağ 
rayonu. Çünki orada həm ərazi, həm də infrastruktur baxı-
mından kifayət qədər yaxşı imkanlar vardır. Bu sənaye 
mərkəzləri elmin inkişafı ilə də bağlı olmalıdır. Elmimiz daha 
da sürətlə inkişaf etməlidir və ölkə qarşısında duran vəzifələrin 
həllinə kömək göstərməlidir. Misal üçün, Sumqayıtda böyük 
texnopark yaradılır. Artıq 10-a yaxın müasir müəssisə yaradıl-
mışdır. Mən göstəriş vermişəm ki, o texnoparkın nəzdində 
texniki peşə məktəbləri də fəaliyyətə başlasın ki, kadr hazırlığı 
prosesi istehsalla uzlaşsın. 
Yaradıcı gənclərin dəstəklənməsi məsələləri də xüsusi 
diqqətə layiqdir. Mükafatlarla bağlı məsələni də biz proqramda 
nəzərdə tuta bilərik. Hesab edirəm ki, cəmiyyətdə  elm 
sahəsində, idman sahəsində uğurlar qazanmış gənclərə eyni 
münasibət olmalıdır. Ancaq dünyada gedən proseslər də 
müəyyən qədər bu fərqli yanaşmanı şərtləndirir. Çünki hər 
hansı bir dünya çempionatında medal qazanmış insan dərhal 
dünyada məşhur olur. Bəzi idman növlərində uğur qazanmış 
insanlar dərhal zənginləşir, varlanır, amma istedadlı alim öz 
kitablarının hesabına dolanmağa məcburdur. Yəni bu, dünya 
reallıqlarıdır. Ancaq biz çalışmalıyıq ki, müəyyən dərəcədə bu 
ayrı-seçkiliyi aradan qaldıraq. Ölkə daxilində bu məsələlərin 
ədalətli həlli üçün imkanlar vardır. Mükafatlar hesabına, ola bilsin 
ki, gənclər fondu yaradılsın – daha doğrusu, hesab edirəm ki, 
yaradılmalıdır – dövlət büdcəsindən ora vəsait ayrılsın və gənclər 
özləri müəyyən etsinlər ki, bu vəsait hansı istiqamətlər üzrə xərc-
lənməlidir. Bu, mükafatlandırmaya da yönəldilməlidir. Gənclərin 
elmi araşdırmalar aparmaları, texniki məsələləri həll etmələri üçün 
vəsait olmalıdır. Bu məsələ ilə ciddi məşğul olacağıq. Ölkəmizin 
uğurlu inkişafı diqtə edir ki, biz elmi-texniki tərəqqiyə daha da 
 189 
böyük diqqət göstərək. Bu istiqamətdə informasiya-kommunika-
siya texnologiyalarının inkişafı xüsusi əhəmiyyət daşıyır. Çünki bu 
sahə intellektual potensialın güclənməsinə xidmət göstərəcək, 
kommersiya cəhətdən çox əlverişlidir. Gələcəkdə İKT sektoru 
Azərbaycan iqtisadiyyatında daha da təsirli rol oynayacaqdır. 
Bildiyiniz kimi, kosmik sənayenin yaradılması ilə məşğul olmağa 
başlamışıq. Süni peykin orbitə çıxarılması ilə məşğuluq.  
Hazırda Azərbaycan kimi resurslarla zəngin olan ölkələr 
texnologiyaları xaricdən alırlar. Bu ən asan yoldur. Halbuki 
burada da siyasət düzgün aparılmalıdır, bizə lazım olan 
texnologiyalar alınmalıdır. Ancaq uzun illər bundan sonra belə 
davam edə bilməz. Biz texnoloji inkişafın bir parçası olmalıyıq. 
Ona görə hazırda Azərbaycanda İKT sektorunda, hərbi sənaye 
sektorunda birgə müəssisələrin yaradılması məsələləri öz həllini 
tapır. Bəlkə də bu müəssisələrin yaradılması daha da çox vaxt 
və daha da çox vəsait tələb edir. Xaricdən texnologiyanı, yaxud 
da avadanlığı almaq bəlkə  daha da asandır və bəzi hallarda 
daha da ucuzdur. 
Ancaq biz Azərbaycanda bu texnoloji proseslərin qurulması 
ilə ona görə məşğuluq ki, həm peşəkar kadrlar yetişsin, həm də 
hər bir elmi-texniki istiqamətdə atılmış addım ondan sonra o 
sahədə inkişafı şərtləndirir. Necə ki, vaxtilə neft sektoruna, neft 
quyularına qoyulan investisiyalar xidmət sektoruna sərmayə 
yatırılmasına xidmət edibdir. Bu məsələlər öz həllini tapmalıdır. 
Hesab edirəm siz qaldırdığınız məsələlərlə bağlı müraciət etmə-
lisiniz ki, biz də bunu proqramda nəzərə alaq. 
B a l a k i ş i  Q a s ı m o v («Nə? Harada? Nə vaxt?» tele-
viziya verilişinin Azərbaycandaki təmsilçisi və aparıcısı): Fik-
rimcə intellektual klublar yaradılmalıdır. Bu klublarda gənclər 
intellektual oyunlar üzrə yarışlar keçirə bilər. Bu klublar kitab 
klubları kimi də fəaliyyət göstərə, hansısa əsərləri müzakirə edə, 
yəni bir-birilərilə kitablarla paylaşa və öz asudə vaxtlarını 
səmərəli keçirə bilərlər. Kəndlərarası, rayonlararası, 
şəhərlərarası yarışlar keçirmək və ümumrespublika finalını isə 
hansısa bir televiziya kanalında göstərmək olar. Bu da gənclərdə 
 190 
biliyə, elmə, kitaba maraq yarada bilər. Yəni, belə bir təklif 
vardır. Bundan başqa, istəyərdim belə bir təklif də irəli sürüm ki, 
bu gün Azərbaycan Televiziyası, sağ olsunlar, intellektual 
verilişləri və gənclərdə milli dəyərləri kifayət qədər təbliğ edirlər, 
elmlə bağlı verilişlərə vaxt ayırırlar. Dövlət tərəfindən 
kommersiya televiziyalarına da məsləhət görülsün ki, onlar da 
intellektual verilişlərə müəyyən vaxt ayırsınlar, milli dəyərləri, 
kitabı təbliğ etsinlər, bu gün gənclərə lazım olan dəyərlər 
haqqında söhbət açsınlar. 
Bir də icazə versəniz, cənab Prezident, belə bir sualım 
vardır. Yəqin ki, tək məni maraqlandırmır. Biz bilirik ki, Sizin 
iş qrafikiniz çox sıxdır. Ancaq belə bir sual var ki, boş vaxtınız 
olanda hansı kanalları izləyirsiniz, hansı qəzetləri, jurnalları 
oxuyursunuz? 
İ l h a m   Ə l i y e v:  Sağ ol, Balakişi, sualına görə. Çalışım 
cavab verim. Birincisi, mən intellektual klubların yaradılması 
ideyasını dəstəkləyirəm. Hesab edirəm ki, biz bu təşəbbüsü 
reallaşdırmalıyıq. Hazırda bizim bəzi bölgələrdə Gənclər evləri 
fəaliyyət göstərir. Bu yaxınlarda mən Astara rayonunda 
olmuşam. Orada da yeni Gənclər evi yaradılmışdır. 
Kompyuterlər, kitabxanalar, müxtəlif dərnəklər fəaliyyət 
göstərir. O klubların bazasında belə intellektual tədbirlərin 
keçirilməsi yaxşı olar. Ölkə üzrə çempionatlar da keçirilsin. 
Sizin yaxşı təcrübəniz var və mən bu məsələni ürəkdən 
bəyənirəm. Hesab edirəm ki, özəl kanallarda da bu məsələlərə 
böyük diqqət göstərilməlidir. Mən də hesab edirəm ki, özəl 
kanallarda ölkəmizin, gənclərin intellektual imkanlarını təqdim 
edən, yəni milli dəyərlərə söykənən verilişlər nə qədər çox olsa, 
daha yaxşı olar. Bəzi hallarda daha çox əyləncəli verilişlərə 
üstünlük verilir. Bu da yəqin ki, bir növ zəmanənin tələbidir, 
çünki daha çox reklam verilir, daha çox auditoriyanı cəlb edir. 
Əlbəttə, televiziya daha çox təhsili, intellektual hazırlığı, 
milli dəyərlərə bağlılığımızı  təbliğ etməlidir.  
O ki qaldı mənim asudə vaxtıma, doğrudan da çox azdır. 
Mən, demək olar ki, gecə-gündüz işlə məşğulam. Vaxtım 
 191 
olanda çalışıram daha çox idmanla məşğul olum. Çünki əvvəllər 
də həmişə idmanla məşğul olmuşam. Televiziya kanallarına 
gəldikdə, əgər hansınınsa adını çəksəm yaxşı olmaz. Mən daha 
çox pultla işləyirəm. Çünki bəzi hallarda elə verilişlər olur ki, 
pult həmişə əlinin altında olmalıdır. Mən axtarışdayam, belə 
desəm daha düzgün olar. 
G ü n a y  D a ş d ə m i r o v a (Azərbaycan Respubli-
kasının Prezidenti yanında Dövlət İdarəçiliyi Akademiyasının 
tələbəsi): Bilirsiniz ki, bu gün Azərbaycan Respublikasının, 
ümumiyyətlə, Azərbaycan xalqının ən böyük problemi Dağlıq 
Qarabağ problemidir. Hesab edirəm ki, təkcə Azərbaycan 
Respublikasının Prezidenti yox, ölkənin hər bir vətəndaşı, hər 
bir fərdi bu problemlə məşğul olmalıdır, bu problemin həlli 
üçün öz töhfəsini verməlidir. 
Cənab Prezident, Siz Azərbaycan gənclərindən – biz gənc-
lərdən bu problemin həlli ilə bağlı nələr gözləyirsiniz? Biz 
Qarabağ üçün nələr etməliyik? 
İ l h a m   Ə l i y e v: Doğrudan da bu bizim ən ağrılı prob-
lemimizdir. Əfsuslar olsun ki, Azərbaycanın müstəqil həyatı bu 
problemlə üzləşib. Hətta müstəqillikdən əvvəl erməni 
separatçıları bu məsələni qaldırmışlar və azərbaycanlılara qarşı 
cinayətlər törətmişlər. Müstəqilliyimizin ilk illərində baş vermiş 
hadisələr və ölkədə hökm sürən anarxiya, xaos və vəzifə 
uğrunda, iqtidar uğrunda mübarizə, vətəndaş müharibəsi bu 
vəziyyətə gətirib çıxartdı. Biz çalışırıq ki, məsələ öz həllini 
tapsın. Azərbaycanın mövqeyini siz bilirsiniz, bu, prinsipial 
mövqedir. Bu mövqe həm ədalətə, həm tarixə, eyni zamanda, 
beynəlxalq hüquq normalarına əsaslanır. Əfsuslar olsun ki, 
dünyada mövcud olan ikili standartlar, ayrı-seçkilik, fərqli 
yanaşmalar imkan vermir ki, bu məsələ öz həllini tapsın. 
Mən bu yaxınlarda Liviya ilə bağlı hadisələrə öz fikrimi 
bildirmişəm. Necə ola bilər ki, BMT Təhlükəsizlik Şurasının 
qətnaməsi qəbul olunandan bir neçə saat sonra dərhal hərbi 
əməliyyat başlayır. Ancaq bizim işğal edilmiş torpaqlarla bağlı 
 192 
18 il bundan əvvəl 4 qətnamə qəbul edilib və hələ də məsələ 
danışıqlar mövzusudur. 
Ermənistan tərəfi hesab edir ki, mahiyyət ondan ibarətdir ki, 
Dağlıq Qarabağa müstəqillik verilsin. Bu heç vaxt olma-
yacaqdır. Amma reallıq ondan ibarətdir ki, məsələnin həlli üçün 
işğal edilmiş torpaqlardan erməni qoşunlarının çıxarılması baş 
verərsə, o zaman Ermənistan ilə Azərbaycan arasında sülh 
müqaviləsi bağlana bilər. Dağlıq Qarabağda hazırda yaşayan 
insanlar və oraya qayıdacaq Azərbaycan vətəndaşları 
muxtariyyət şəraitində yaşayacaqlar. Bu, dünya praktikasında 
tanınmış bir yanaşmadır və məhz belə də həll olunmalıdır. Əgər 
biz dünya birliyi üçün hələ ki öz əhəmiyyətini itirməmiş 
Helsinki Yekun Aktına baxsaq, görərik ki, orada xalqların öz 
müqəddəratını təyin etmək məsələləri ölkələrin ərazi bütövlüyü 
məsələləri ilə ziddiyyət təşkil etmir. Onu inkar etmir və ərazi 
bütövlüyü çərçivəsində bu məsələlər öz həllini tapmalıdır. Yenə 
də deyirəm, necə ki bəzi ölkələrdə, o cümlədən Avropada 
muxtariyyətlər vardır və o muxtariyyətlər mərkəzi icra orqanları 
tərəfindən, necə deyərlər, daha da böyük diqqət görürlər. Yəni 
məsələnin həlli məhz bundan ibarətdir. Azərbaycan dövləti heç 
vaxt – nə bu gün, nə 10 ildən, nə də 100 ildən sonra razı 
olmayacaq ki, Dağlıq Qarabağa müstəqillik verilsin. Bu, 
ümumiyyətlə, danışıqlar mövzusu deyildir. Ermənistan tərəfi isə 
çalışır ki, müxtəlif yollarla vaxtı uzatsın. Məsələn, danışıqlar 
prosesində müəyyən irəliləyiş əldə olunur, ondan sonra yenə də 
geriyə addım atılır. Sadəcə olaraq, vaxt uzadırlar, hesab edirlər 
ki, dünyadakı erməni lobbisi və bəzi dövlətlərdəki ermənipərəst 
qüvvələr mövcud status-kvonun saxlanmasında onlara kömək 
göstərəcəklər. 
Son dövrün mühüm əlamətlərindən biri də odur ki, artıq 
həmsədr ölkələr status-kvonun saxlanmasının qəbuledilməz 
olduğu haqqında bəyanatlar verirlər. Bu çox vacib məsələdir və 
dəfələrlə Azərbaycan tərəfi çox təkidlə, israrla tələb etmişdir ki, 
status-kvo dəyişdirilməlidir. Bu o deməkdir ki, bizim 
torpaqlarımızdan erməni işğalçı qüvvələrinin çıxarılması 
 193 
prosesi başlanmalıdır. Hazırda danışıqlar masasında mövcud 
olan təkliflər bütövlükdə qəbul edilə bilər. Bu təkliflər 
Azərbaycanın ərazi bütövlüyünü qoruyur. Dağlıq Qarabağda 
yaşayan insanlar üçün özünüidarə imkanları da yaradır. Hesab 
edirəm ki, bu düstur gərək əsas götürülsün. Bunun əsasında 
məsələ öz həllini tapsın. 
O ki qaldı məsələ ilə bağlı gənclərin fəaliyyətinə, hesab 
edirəm, gənclər və cəmiyyətimizin bütün üzvləri hərə öz 
yerində ölkəmizin güclənməsinə xidmət etməlidir. Kimin 
imkanı var, təbliğat işini daha da fəal qurmalıdır. Bizə qarşı 
dünya erməniliyi müharibə aparır. Bu reallıqdır. Bəlkə biz nadir 
ölkələrdənik ki, bizə qarşı mütəşəkkil qrup – özü də bir ölkədə 
deyil, müxtəlif ölkələrdə – gündəlik fəaliyyət göstərir. 
Azərbaycanı qaralamaq üçün, Azərbaycanı gözdən salmaq 
üçün, Azərbaycanı ləkələmək üçün. Bu addımlarla onlar bir 
neçə məqsəd güdürlər. Çünki hazırda dünya erməniliyi üçün bir 
nömrəli düşmən Azərbaycandır. Bu reallıqdır. 
Bilirsiniz ki, onlar maliyyə imkanlarına malikdirlər. Müx-
təlif ölkələrdə ermənipərəst siyasətçilər də vardır və bu 
imkanlardan, mətbuatdan istifadə edirlər. Digər məqsəd daha da 
praqmatik xarakter daşıyır, baxmayaraq ki, o da düşmənçilik 
üzərində qurulubdur. O da dünya birliyinə sübut etməkdir ki, 
Azərbaycan qeyri-demokratik ölkədir, burada milli azlıqlar 
əzilir, onların hüquqları pozulur və Dağlıq Qarabağ erməniləri 
Azərbaycanın tərkibində yaşaya bilməyəcəklər. Əgər bu nə 
vaxtsa baş verərsə, burada erməni qalmayacaq, azərbaycanlılar 
hamısını məhv edəcəklər. 
Bu tezis kökündən yanlışdır. Bizim keçmişimiz və indiki 
vəziyyətimiz onu göstərir ki, Azərbaycan bütün xalqların 
nümayəndələri üçün doğma vətəndir. Burada heç vaxt nə milli, 
nə də dini zəmində ayrı-seçkilik olmamışdır və olmayacaqdır. Mən 
buna tam əminəm. Artıq bizim siyasətimiz o qədər güclüdür ki, 
heç kim bu siyasətdən kənara çıxa bilməz. Azərbaycanda təşkil 
edilən beynəlxalq tədbirlər, xüsusilə mədəniyyətlərarası 
dialoqla bağlı tədbirlər bu mövqeni daha da gücləndirir. Ona 
 194 
görə biz gənclərdən daha da fəal olmağı gözləyirik. Xüsusilə 
internet vasitəsilə. İndi Azərbaycanda internet istifadəçilərinin 
sayı təxminən 50 faizə yaxındır. Bizim gənclərimiz çox fəal, 
çox müasirdirlər. İmkanı olan hər bir gənc bizim təbliğat 
işimizə öz dəstəyini verməlidir. Çünki bizim təbliğatımız reallıq 
əsasında qurulur, ermənilər kimi miflər əsasında, yaxud da ki, 
yalan məlumat üzərində yox. Haqq, ədalət bizim tərəfimizdədir. 
Bugünkü Ermənistan dövləti tarixi Azərbaycan torpaqlarında 
yaranıbdır. Bu, tarixi həqiqətdir. Biz bu tarixi yaxşı bilirik. 
İrəvan xanlığında yaşayanların əksəriyyəti azərbaycanlılar idi, 
Zəngəzur mahalı Azərbaycandan zorla qopardılıb ki, böyük türk 
dünyasını parçalasınlar və elə də oldu. Ancaq vaxt gələcək, bu 
ədalətsizliklər aradan qaldırılacaqdır. Mən şübhə etmirəm ki, 
biz öz ərazi bütövlüyümüzü bərpa edəcəyik. Bunun iki yolu 
vardır – ya hərb yolu, ya sülh yolu. Hələ ki, biz sülh yoluna 
üstünlük veririk. Çünki ümid edirik ki, bu yolla məsələ öz 
həllini tapar. Əgər hazırda danışıqlar masasında olan təkliflər 
ermənilər tərəfindən qəbul olunarsa, o zaman məsələ tədricən, 
mərhələli yolla öz həllini tapmağa başlayacaqdır. Belə olan 
halda, Azərbaycan vətəndaşları hazırda işğal altında olan 
torpaqlara qayıdandan sonra və biz orada bütün şəhərləri bərpa 
etdikdən sonra, hesab edirəm ki, məsələ ədalətli həllini 
tapacaqdır. 
Bir də demək istəyirəm ki, bu məsələ ilə bağlı bizim 
mövqeyimiz birmənalıdır, qətidir. Azərbaycanın ərazi bütöv-
lüyü məsələsi heç vaxt müzakirə mövzusu olmayıbdır. Bu 
məsələ ilə bağlı heç vaxt güzəşt olmayacaqdır. Ermənistan 
rəhbərliyi bunu nə qədər tez anlasa, onlar üçün bir o qədər 
yaxşıdır. Çünki vaxt bizə işləyir. Bu reallıqdır. Baxmayaraq ki, 
bizim vətəndaşlarımız əziyyət çəkirlər, ancaq həm iqtisadi, həm 
siyasi cəhətdən, həm də geosiyasi maraqlar baxımından bu gün 
Ermənistan və Azərbaycan müqayisəedilməz səviyyədədir. 
Bizim aramızda olan bu böyük məsafə, bu uçurum getdikcə 
daha da böyüyür və Azərbaycan kimi dinamik, müasir, 
inkişafda olan və böyük hərbi gücə malik ölkə Ermənistan üçün 
 195 
daim təhlükə mənbəyidir. Bu təhlükəni aradan qaldırmaq üçün 
onlar işğal edilmiş torpaqlardan çıxmalı və beynəlxalq hüquq 
normalarına əməl etməlidirlər. 
Ş a h i n  S e y i d z a d ə (İngiltərənin Mançester Univer-
sitetinin magistri): Azərbaycanda hər il 100 mindən artıq orta 
məktəb məzunu var və onlardan 20 mindən bir az çoxu ali 
məktəblərə qəbul olur. 80 min gənc isə kənarda qalır. Bunu 
nəzərə alaraq, məşğulluq problemini iş yerlərinin açılmasından 
savayı, başqa bir yolla həll etmək lazımdır. Gənclər də buna 
yanaşmanı dəyişməli, başa düşməlidirlər ki, onlar da sahibkar 
ola bilərlər, iş yeri aça bilərlər və bu bacarıq onlara lazımdır. 
Bununla bağlı təklifim var ki, ilk növbədə, regionlarda gənc 
sahibkarlara xüsusi diqqət göstərilsin, onlar başqa yerdə iş 
axtarmasınlar, özləri də iş yerləri yaratsınlar və bunun əsasında 
gənc menecer nəsilləri yetişsin. 
Xaricdə belə bir praktika var ki, universitetlərin nəzdindəki 
inkubatorlar tələbələrə – gənc sahibkarlara mini-qrantlar verirlər 
ki, onlar hər hansı bir ideyanı, təklifi reallaşdıra, hansısa bir 
məhsulu ortaya çıxara bilsinlər. Bu inkubator modelləri çox 
aktualdır və Azərbaycanda bununla bağlı təklifim var. 
Toxunmaq istədiyim ikinci məsələ çox yaralı yerimizdir. 
Azərbaycanda boşanmaların sayı ildən-ilə artır. 2011-ci ilin 
birinci rübündə 15 mindən artıq nikah bağlanıb, 2016 boşanma 
olubdur. Sonuncu böyük rəqəmdir. Bununla bağlı kifayət qədər 
işlərin görülməsinə ehtiyac vardır. 
İ l h a m   Ə l i y e v:  Sağ olun. Siz konkret təkliflərinizi 
verin, biz baxaq ki, bu məsələ ilə bağlı hansı addımlar atıla 
bilər. Boşanmanın artımı bizi də narahat edir. Ancaq burada 
düzgün addımlar atılmalıdır. Əlbəttə, biz inzibati yollarla heç nə 
əldə edə bilmərik. Konkret mexanizmlər olsun, biz bu məsələni 
dərindən araşdırmalıyıq. Konkret təkliflər olarsa, müəyyən 
mənada bu məsələni də proqramda nəzərə ala bilərik. 
Hesab edirəm ki, biznes inkubatorlarının yaradılması çox 
vacibdir. Biz buna diqqət göstərəcəyik və proqramda bu öz 
əksini tapmalıdır. Gənc sahibkarlara kreditlərin verilməsi 
 196 
məsələsinə də baxmaq olar. Bilirsiniz ki, ümumiyyətlə, 
sahibkarlığın inkişafı üçün dövlət tərəfindən verilən kreditlər 
mühüm rol oynayır. Hər il güzəştli şərtlərlə təxminən 120-125 
milyon manat həcmində kreditlər verilir. Bu məbləğin müəyyən 
hissəsi sırf gənc sahibkarlar üçün də nəzərdə tutula bilər. 
Düzdür, burada təcrübə məsələsi ortaya çıxa bilər. Çünki hər bir 
kredit biznes-plan əsasında verilir, onu hazırlamaq üçün 
müəyyən təcrübə olmalıdır. Kreditləri alanlar müəyyən illər 
ərzində daha çox sahibkarlıqla məşğuldurlar. Ona görə bu 
xüsusiyyəti nəzərə almaqla, Sahibkarlığa Kömək Milli 
Fondunun xətti ilə xüsusi bir məbləğ nəzərdə tutula bilər. Bu 
təkliflər də öz həllini tapmalıdır. 
K ö n ü l  A s l a n o v a (Azərbaycan İqtisad Universitetinin 
tələbəsi): Təhsilin dövlət siyasətinin əsas hissələrindən biri 
olduğunu nəzərə alsaq, məncə, bu problem də diqqət mərkə-
zində olmalıdır. Danılmaz faktdır ki, hazırda universitetdə dərs 
deyən müəllimlərin əksəriyyəti təqaüd yaşına çatmış və müasir 
dövrün yeniliklərini mənimsəməkdə çətinlik çəkən insanlardır. 
Bu da tələbənin əldə etdiyi biliyə, bacarığa, ümumiyyətlə, onun 
inkişafına birbaşa mənfi təsir göstərir. Universitetdə tələbə 
nəzəri biliklərlə yanaşı, müxtəlif bacarıq və vərdişlərə də 
yiyələnməlidir. Əldə etdiyi biliyi təcrübədə həyata keçirməyi 
bacarmalıdır. Bazar iqtisadiyyatı şəraitində rəqabətqabiliyyətli 
olmalıdır. Faktdır ki, bakalavr pilləsini bitirmiş tələbələrin bir 
qismi işsizliklə üzləşir. Çünki universitetdə ona əmək bazarına 
lazım olan bilik verilməyibdir. Mən hesab edirəm ki, bu 
problemi həll etmək üçün indiki müəllim heyətinin tədricən 
cavan, müasir təfəkkürlü, xarici dilləri bilən kadrlarla 
əvəzlənməsi daha yaxşı olardı. 
Başqa bir alternativ həll yolu kimi, inkişaf etmiş ölkələrin 
təcrübəsini misal göstərmək olar. Məsələn, xarici universi-
tetlərdə təkcə həmin ölkənin vətəndaşları deyil, başqa ölkə-
lərdən olan müəllim heyəti də çalışır. Məncə, bu təcrübəni 
Azərbaycana tətbiq etsək, yəni xaricdən müəllimlər dəvət etsək, 
onların təcrübələrindən faydalansaq yaxşı olar. 
 197 
İ l h a m   Ə l i y e v: Bu çox ciddi məsələdir. Bu məsələ ilə 
bağlı müvafiq göstərişlər verilmişdir. Mən hesab edirəm ki, biz 
daha çox buna üstünlük verməliyik. Xaricdə gənclərimizin 
oxuması da vacibdir. Çünki onlar gedirlər, başqa ölkələrdə 
yaşayırlar, müstəqil həyat sürürlər. Ancaq ölkə daxilində də 
təhsilin səviyyəsi elə olmalıdır ki, buna ehtiyac qalmasın. Ona 
görə xarici müəllimlərin Azərbaycana cəlb edilməsi ilə əlaqədar 
müvafiq göstərişlər verilmişdir və bu proses tədricən başlayır. 
Burada əsas məsələ maliyyə məsələsidir. Biz bunu 
hesablamalıyıq. Çünki yüksək peşəkarlığa malik olan xarici 
müəllim ancaq əlavə imtiyaz hesabına başqa ölkəyə gedə bilər. 
Ona görə maliyyə məsələləri, əlbəttə ki, əsasdır.  Amma tədricən 
biz bu işə başlamışıq. O ki qaldı yaşla bağlı sizin fikirlərinizə, mən 
hesab edirəm, burada biz gərək çox dəqiq siyasət aparaq. Çünki elə 
yaşlı müəllim var ki, o öz təcrübəsini bölüşərək, gənclərə böyük 
bilgilər verir. Sadəcə olaraq, burada yaş senzi əsas rol 
oynamamalıdır. Digər tərəfdən, mən tam əminəm ki, indi bu nəinki 
təhsil sahəsinə, bütün sahələrə aiddir. Pensiya yaşına çatmış 
insanlar pensiyaya getməlidirlər. Hazırda pensiyaya çıxanların 
sosial problemlərinin həlli işində müvafiq göstərişlər verilmişdir. 
Məsələn, 2006-cı ilə qədər pensiyaya çıxanların pensiya təminatı 
yaxşılaşdırılacaqdır. Başqa həvəsləndirici amillərdən də istifadə 
etmək olar ki, pensiya yaşına çatanlar pensiyaya çıxsınlar. 
Pensiyanın da məbləği elə olmalıdır ki, onları təmin etsin. 
Xüsusilə biz bunu Avropada, Asiyada da çox görürük, insanlar 
tələsirlər ki, pensiyaya çıxsınlar. Hesab edirlər ki, ondan sonra 
həyat başlayır. Çünki onlar ömür boyu işləyiblər, pul qazanıblar, 
uşaqları böyüdüblər. Pensiyaya çıxandan sonra gedirlər 
səyahətlərə, gəzməyə, yəni həyatı görməyə başlayırlar. Bizdə isə 
əksinədir. Bizdə heç kim pensiyaya çıxmaq istəmir. Hamı, demək 
olar, əksəriyyət axıra qədər işləmək istəyir. Beləliklə, həm 
dediyiniz məsələ ortaya çıxır, eyni zamanda, iş yerləri də boşalmır. 
Bu, daimi proses olmalıdır, gənc kadrlar üçün iş yerləri olmalıdır. 
Hər bir vətəndaş bilməlidir ki, müəyyən yaşa çatandan sonra 
pensiyaya getməlidir, o vəzifədən, o işdən yapışmamalıdır. Pensiya 
 198 
təminatı da elə olmalıdır ki, onu qane etsin. Ona görə bu məsələ ilə 
bağlı bir müddət əvvəl mənim tərəfimdən ümumi göstəriş 
verilmişdir ki, yaşı çatmış insanların pensiyaya çıxması ilə 
əlaqədar çox ciddi və dəqiq siyasət aparılsın ki, bu proses müsbət 
istiqamətdə getsin. 
 Ə s m ə r  D a ş d ə m i r o v a («Microsoft Azərbaycan» 
şirkətində marketinq şöbəsinin rəhbəri): Hörmətli cənab Prezi-
dent, intellektual mülkiyyətin qorunması sahəsində müəyyən 
işlər görülmüşdür. Biz bilirik ki, Siz və «Microsoft» şirkətinin 
rəhbərliyi bu il Davosda müzakirələr aparmısınız. Mən əminəm 
ki, bu razılaşmalar İKT marketinqinin sürətli inkişafına gətirib 
çıxaracaq, bu isə gənclər üçün külli miqdarda iş yerləri 
yaradacaqdır. Elə iş yerləri ki, gənclər orada öz intellektual 
potensiallarını həyata keçirməyə imkan tapacaqlar. 
İ l h a m   Ə l i y e v:  Sağ olun. Bu məsələ ilə mən tanışam. 
«Microsoft» şirkətinin Avropa üzrə prezidenti ilə görüşüm 
olubdur. O da mənə dedi, bu məni də çox narahat edir. Mən 
müvafiq göstəriş vermişəm. Müxtəlif tədbirlər görülməlidir. 
Nəzarət olmalıdır, həm də ictimai nəzarət. Hansısa mexanizmlər 
olmalıdır, çünki bu sahəyə nəzarət etmək o qədər də asan 
məsələ deyildir. Bizdə də o qədər böyük təcrübə yoxdur. Bu işə 
bələd adamlar da o qədər  çox deyil, bilsinlər ki, pirat 
məhsuldur, yoxsa intellektual mülkiyyətdir. Əgər bu məsələ ilə 
bağlı konkret təklifləriniz olarsa, yaxşı olar ki, biz bu mexanizmi 
işləyək. Hesab edirəm ki, bu, vacib məsələdir. Çünki, 
ümumiyyətlə, İKT sektorunun inkişafına biz böyük diqqət veririk. 
Bu sektorun inkişafı bizim üçün prioritetdir və növbəti illərdə də 
prioritet kimi qalacaqdır. Mən çox şadam ki, beynəlxalq qurumlar 
da Azərbaycanın bu sahədəki təcrübəsini alqışlayırlar. Məsələn, 
Dünya İqtisadi Forumu – Davos forumu Azərbaycanı İKT hazırlığı 
üzrə MDB məkanında birinci sıraya layiq görmüşdür. Bu il bu 
birinciliyi saxlamalıyıq, əldən verməməliyik. Yenə də deyirəm, bu 
sektor həm intellektual potensialın inkişafına xidmət edir, həm 
ölkənin imici üçün çox vacibdir, həm də burada biznes imkanları  
kifayət qədər genişdir. 
 199 
Ş a h i n  İ s m a y ı l o v (Azərbaycan Tələbə Gənclər 
Təşkilatları İttifaqının sədri): Əfsuslar olsun ki, axır vaxtlar 
universitetlərdə tələbələr ancaq tədris prosesində iştirak edirlər. 
Universitetlər tələbə həyatı üçün o qədər də maraqlı deyil. Bizim 
39 universitetdə təşkilatımız var, hamısında da müəyyən 
problemlər ortaya çıxır. Belə ki, tələbə gənclər təşkilatlarının 
tələbələri öz arxasınca aparmasında, onların problemlərini 
qabartmasında, həlli istiqamətində rolu yoxdur. Tələbə 
təşkilatlarının universitetin həyatında, universitetin idarə 
olunmasında iştirakı əksər hallarda çox aşağı səviyyədə olur. 
Məsələn, biz 29 universitetdə araşdırma aparmışıq və məlum olub 
ki, cəmi üç tələbə gənclər təşkilatının sədri rektoratlıqda və yaxud 
Elmi Şurada təmsil olunur. Bəzi hallarda rektorlar tələbə 
təşkilatları rəhbərlərinin seçkilərinə müdaxilə edirlər. Bu, 
ümumilikdə tələbə həyatının nisbətən sönük keçməsinə səbəb olur, 
tələbələrin asudə vaxtının səmərəli təşkilində müəyyən problemlər 
yaradır. 
Bilirsiniz ki, tələbələr sosial cəhətdən nisbətən kasıb kütlə 
sayılırlar. Müəyyən dövrdə biz onlarla sıx şəkildə işlədik. Müəyyən 
suallar ortaya çıxdı və bu gün çox gözəl imkan yaranıb ki, bu 
sualları mən sizə çatdıram. Onlar tələbələrə xüsusi güzəştlərin tətbiq 
olunmasını istəyirlər. Bu sahədə Avropada, ümumiyyətlə, dünyada 
olduqca böyük təcrübə vardır. Tələbələrə xüsusi endirim kartları 
tətbiq olunur və onlar həmin kartlardan endirimlər əldə edə bilirlər. 
Təklif etmək istərdim, əgər mümkün olsa, vahid tələbə kartı 
yaradılsın və tələbələr bundan müəyyən güzəşt kimi istifadə edə 
bilsinlər. 
Bir məsələyə də toxunmaq istərdim. Universitetlərdə tələbə 
gənclər təşkilatları ilə yanaşı, tələbə həmkarlar təşkilatları da 
fəaliyyət göstərir. Araşdırsaq məlum olar ki, ən cavan tələbə 
həmkarlar təşkilatının sədrinin ən yaxşı halda yaşı 26, ən 
yaşlısının isə 50-dən yuxarıdır. Bu da müəyyən suallara gətirib 
çıxarır, tələbələrin təşkilatlardan uzaqlaşmasına səbəb olur. 
Cənab Prezident, çox gözəl fürsət düşüb, tələbələrin bizə ən 
çox sual verdiyi məsələ təqaüdlərin artırılması ilə bağlıdır. 
 200 
Fürsətdən istifadə edib bu sualı Sizə ünvanlamaq istərdim ki, 
yaxın gələcəkdə tələbə təqaüdlərinin artırılması ilə bağlı hər 
hansı planlar varmı? 
İ l h a m   Ə l i y e v:  Sağ olun, qaldırdığınız məsələlərlə biz 
məşğul olacağıq. Əlbəttə ki, tələbələrin asudə vaxtlarının keçiril-
məsi üçün konkret təkliflər olarsa, məmnuniyyətlə baxıb məsələni 
həll edəcəyik. Vahid tələbə kartının tətbiq olunması ilə əlaqədar: 
əgər dünyada belə praktika varsa, onu öyrənək və biz də onu tətbiq 
edə bilərik ki, müəyyən güzəştlər edilsin. Elə etməliyik ki, 
tələbələrin həyatı həm mənalı olsun, həm dolğun olsun, həm də 
iqtisadi cəhətdən lazımi səviyyədə təmin edilsin. Tələbə təqaüd-
lərinin qaldırılması bizim planlarımızda var. Ancaq tələbə 
təqaüdləri bizdə minimum əməkhaqqının səviyyəsi ilə bağlıdır. 
Belə bir fikir var ki, minimum əməkhaqqının səviyyəsindən üstün 
olmamalıdır. Hazırda Azərbaycanda minimum əməkhaqqı 85 
manatdır. Biz yaxın vaxtlarda onu qaldıracağıq və beləliklə, tələbə 
təqaüdlərinin qaldırılması üçün də imkan yaranacaqdır. Onu da 
qeyd etməliyəm ki, təqaüdün məbləği bizi qane etməsə də, MDB 
məkanında ən yüksək səviyyələrdən biri də Azərbaycandadır. 
Konkret təkliflər olarsa, proqramda öz əksini tapa bilər. Mən 
çox şadam ki, siz bu məsələni qaldırdınız. Çünki bizdə 100 
mindən artıq tələbə var və onlar gənc yaşlarından yaxşı 
yaşamalı, yaxşı da oxumalıdırlar. 
O r x a n  Ə k b ə r o v (Xaricdə təhsil alan və məzun olmuş 
azərbaycanlı gənclərin Beynəlxalq Forumunun həmtəsisçisi və 
sədri): Azərbaycan gənclərinin xaricdə təhsil almalarına 
gənclərimiz bir xülya kimi baxırdılar. İndi isə Sizin 
imzaladığınız fərmanla təsdiqlənmiş Dövlət Proqramı çərçi-
vəsində dünyanın 24 ölkəsinin 200-dən çox ən yaxşı univer-
sitetlərinə azərbaycanlı tələbələr təhsil almağa gedirlər. Hazırda 
dünyanın 30-dan çox ölkəsində azərbaycanlı gənclər təhsil 
almaqdadırlar. Onların bir qismi təhsilini bitirdikdən sonra 
orada qalıb işləyir, digərləri isə Azərbaycana qayıdır.  
Bu gün xaricdə təhsil alan Azərbaycan gəncləri pərakəndə 
şəkildə azlığı deyil, intellektual çoxluğu təşkil edirlər. 
 201 
Düşünürəm ki, bu fürsətdən maksimum şəkildə istifadə edərək, 
onların intellektual bacarıqlarını və qabiliyyətlərini 
Azərbaycanımızın inkişafı üçün, gələcəyi üçün düzgün istiqa-
mətləndirə bilməliyik. Bu nədən ibarətdir? Az öncə toxunulan 
məsələ Azərbaycanda təhsilin inkişafı məsələsidir. Dövlət 
Proqramı xətti ilə xaricə göndərilən tələbələr geri qayıtdıqdan 
sonra 5 il dövlət orqanlarında çalışmalıdırlar. Mənə elə gəlir ki, 
buna bir əlavə olaraq onların Azərbaycanda ali təhsil 
ocaqlarında dərs demələri də nəzərdə tutulsa, bu, təhsilimizin 
inkişafına çox gözəl töhfələr verə bilər. Mənim dostlarımdan  
neçəsi var ki, bu gün Azərbaycanın bir çox universitetlərində 
həqiqətən çox uğurla dərs deyirlər. Bu, ilk təklifimdir. 
Digər təklifim, cənab Prezident, Bakıda Gənclər Mərkəzinin 
açılmasına böyük ehtiyac var. Bu ehtiyacı belə açıqlaya 
bilərəm: Azərbaycanda bir çox fəal gənclər təşkilatı var və 
onların heç də həmişə maddi imkanı olmur ki, bir oteldə 
konfrans zalını kirayə edib tədbir keçirsinlər. Əslində bizə bir 
çox şey verəcək tədbirlər maliyyə problemləri üzündən təxirə 
salınır. Bunlar olmasın deyə, ümumiyyətlə, gənclərimiz asudə 
vaxtlarını dəyərləndirsin deyə, sürətli internetlə təchiz olunmuş, 
beynəlxalq və yerli tədbirlərimizi keçirə biləcəyimiz konfrans 
və iclas zallarının olduğu və hətta xaricdən qonaqlarımız 
gəldikdə onları yerləşdirə biləcəyimiz Gənclər Mərkəzinin 
tikilməsi çox yaxşı olardı. Məsələn, Strasburqdakı İnternational 
Youth Center kimi. 
Digər təklifim bundan ibarətdir ki, xaricdə biz bir çox 
tədbirlər keçiririk. Əlbəttə ki, böyük tədbirləri Gənclər və 
İdman Nazirliyi maliyyələşdirir. Amma elə hallar olur ki, biz 
mütləq ona qarşı cavab tədbiri keçirməliyik, lakin maliyyə 
məsələlərinə görə baş tutmur. Mənə elə gəlir ki, bunu dediyiniz 
Gənclər fondu tərəfindən aktiv maliyyələşmə –  yəni uzun 
sənədləri doldurmaq vasitəsilə deyil – yolu ilə həll etmək olar. 
Son olaraq demək istədiyim bir məsələ var. Cənab Prezident, 
Sizinlə ilk görüşümüzdə – 2009-cu ilin martında mən hərbi 
geyimdə idim, əlimdə silah vardı. Bu gün Sizin qarşınızda 
 202 
əlimdə qələmlə, əynimdə kostyumdayam. Amma əmin ola 
bilərsiniz ki, Siz bizim yalnız prezidentimiz deyil, həm də Ali 
Baş Komandanımızsınız. İstədiyiniz vaxt biz Qarabağ 
problemini həll etməyə hazırıq. Hər zaman əlimizdəki qələm 
silahla, əynimizdəki kostyum hərbi geyimlə əvəz oluna bilər.  
İ l h a m   Ə l i y e v:  Çox sağ ol, bu məsələləri biz proqramda 
nəzərə almalıyıq. Bakıda Gənclər Mərkəzinin tikintisi ideyası 
mənim xoşuma gəlir. Hesab edirəm ki, bu, yaxşı layihə ola 
bilər. İndi siz qeyd etdiniz, Strasburqda belə bir Mərkəz var, 
yəqin ki, başqa paytaxtlarda da var. Onların təcrübəsini 
öyrənməliyik, bəlkə layihə də hazırlansın. Əsas odur ki, bu 
Mərkəz funksional baxımdan səmərəli olsun – orada hansı 
tədbirlər keçiriləcəkdir?! Maliyyə məsələlərini də həll edə 
bilərik. Gələn ilin büdcəsində nəzərdə tutula bilər ki, belə bir 
Mərkəz tikilsin. Gənclər fondu ilə əlaqədar təklifinizlə bağlı 
mən də hesab edirəm ki, burada çeviklik çox vacibdir. 
Bürokratik əngəllərdən uzaq olmalıyıq və vəsait səmərəli 
şəkildə istifadə olunmalıdır. Ona görə ki, xaricdə keçirilən 
tədbirlərin xüsusi əhəmiyyəti var. Hazırda bizim xarici 
ölkələrdəki səfirliklərimizin sayı da artıbdır, 50-dən yuxarı 
səfirlik var. Onların əksəriyyəti son illər yaradılmışdır. Diaspor 
təşkilatlarının formalaşmasında müəyyən addımlar atılmışdır. 
Hazırda biz istənilən paytaxtda istənilən aksiyanı keçirə bilərik. 
Bizim diaspor təşkilatlarımız və xaricdə oxuyan gənclərimiz də 
fəal iştirak edirlər. Mən bunu alqışlayıram və belə də olmalıdır. 
Xaricdə oxuyan gənclərin sayı artmaqdadır və dövlət 
tərəfindən ayrılan vəsait də artır. Əgər birinci illərdə 10 milyon 
manat nəzərdə tutulmuşdusa, bu il bu məbləğ 15 milyon 
manatdır. Lazım olanda biz bu məbləği artıracağıq ki, bu 
proqramı davam etdirək. Bilirsiniz ki, bu proqram Dövlət Neft 
Fondunun xətti ilə icra edilir. Dövlət Neft Fondunun xətti ilə 
icra edilən layihələr xüsusi əhəmiyyət kəsb edən layihələrdir. 
Xaricdə gənclərin oxuması layihəsi proqrama daxil edilərkən 
biz öz niyyətimizi göstərmişik. Doğrudan da hazırda xaricdə 
oxuyan gənclərin həm təhsil səviyyəsi, həm peşəkarlığı müsbət 
 203 
cəhətdən fərqlənir. Məqsəd ondan ibarətdir ki, – hesab edirəm 
ki, burada bu barədə fikir ayrılığı yoxdur – Azərbaycanda 
təhsilin səviyyəsi o qədər yüksək olsun ki, o fərq aradan 
qalxsın. 
G ü l s e l  S ə f ə r o v a (Azərbaycan Gənclərinin Avropaya 
İnteqrasiyası İctimai Birliyinin sədri): Zənnimcə, burada 
deyilənlərin üst qatında ideoloji aspektlər durur. Cənab Pre-
zident, Sizin də qeyd etdiyiniz kimi, dövlətçilik, azərbay-
cançılıq, milli mənəvi dəyərlərə sahib çıxma özündə bir ideolo-
giya formalaşdırır. Düşünürəm ki, bu gün Azərbaycan 
gəncliyində kifayət qədər potensial var. Dövlətin də kifayət 
qədər potensialı var ki, Azərbaycan gəncliyi modelini dünyaya 
çıxaraq. Avropaya inteqrasiya təşkilatı olaraq biz və eyni za-
manda, digər gənclər Avropada qurumlarda təmsil olunuruq, 
Azərbaycanın haqq və ədalət səsini dünyaya çatdırırıq. Belə bir 
anda Azərbaycan gəncliyi modelinin formalaşdırılıb dünyaya 
təqdim edilməsi, düşünürəm ki, çox mütərəqqi hal olardı. Onu 
da qeyd edim ki, artıq bu model formalaşmağa doğru gedir, 
sadəcə, bunda azərbaycançılıq ideologiyasının hökm sürməsi 
daha yaxşı olardı. Belə bir anda mən çox istərdim ki, 
Azərbaycan gəncliyində intellektual təhlükəsizlik formalaşsın. 
İntellektual təhlükəsizlik özündə keyfiyyətli düşünməni ehtiva 
edir. Bir neçə on illər öncə Azərbaycanda fundamental elmlərlə 
bağlı böyük işlər görülüb. Bizim komanda belə düşünür ki, bu 
fundamental elmlərin daha da inkişafı sayəsində keyfiyyətli 
düşünmənin yeni mərhələsi başlayacaqdır. Nəticədə intellektual 
təhlükəsizlik formalaşacaq, biz öz sözümüzü intellektual 
gücümüzlə deyə biləcəyik. Burada mən konkret təklif vermək 
istəyirəm. İlk addım kimi, biz belə düşünürük, bir ixtiraçılıq 
mərkəzinin, ixtiraçılıq institutunun açılması yaxşı olardı. Çünki 
düşünürəm ki, Azərbaycan sosial, iqtisadi, elmi, siyasi 
potensialına görə fərqlənən bir dövlətdir. Burada Azərbaycan 
gəncinin üzərinə düşən əsas məsələ iddiadır. Misal üçün, mən 
çox istərdim ki, Azərbaycan yaxın 20 ildə Yaxın Şərqin 
düşünmə mərkəzi olsun. Çünki biz o potensiala malikik. Baxın, 
 204 
burada nə qədər potensiallı gənclər var. Əlbəttə, 4-5 il ərzində 
ilk addımlar atılarsa, 10 ildən sonra biz istədiyimiz nəticəni əldə 
edəcəyik. 
İkinci bir məsələ barədə qısaca demək istəyirəm. Burada 
yəqin regionlardan gələn gənclər də var, yəqin onlar da 
danışacaqlar. İstər paytaxt gəncləri, istərsə də region gəncləri 
olsun, bu, Azərbaycan gəncliyidir. Amma bu gün paytaxt 
gəncliyində daha çox fəallıq müşahidə olunur. Bunu Siz də 
görürsünüz. Biz bir neçə illərdir region gəncləri ilə kifayət 
qədər iş təcrübəsinə malik təşkilatıq. 
Əgər biz 3 milyon gəncdən danışırıqsa, onun, demək olar ki, 
əksəriyyəti region gəncləridir. Mən region gəncləri üçün bir 
forumun keçirilməsini təklif edirəm. 
İ l h a m   Ə l i y e v:  Çox sağ olun, sizin təklifinizi də nəzərə 
alacağıq. Region gəncləri ilə bağlı təklifiniz dəyərlidir. Xüsusilə 
Azərbaycanı intellektual mərkəzə çevirmək təklifinizi qeyd etmək 
istəyirəm. Doğrudan da belə imkanlar var və biz buna çalışmalıyıq. 
Biz özümüzü həm dünyaya olduğumuz kimi təqdim etməliyik, 
həm də ən önəmlisi, ölkə daxilində işlər elə qurulmalıdır ki, 
Azərbaycanın potensialı daha da güclənsin. Bu isə ilk növbədə, 
intellektual potensialdır. Əgər o dediyiniz ixtiraçılıq mərkəzi 
yaranarsa və yaxşı nəticə verərsə, ölkəmiz üçün böyük töhfə ola 
bilər. Hesab edirəm ki, biz bu dəyərli təklifləri mütləq proqramda 
nəzərə almalıyıq. 
C e y h u n   O s m a n o v (Milli Məclisin deputatı): Məni 
indi seçicilər televizorda izləyirlər, onların deputatı cənab 
Prezidentlə görüşür və rayonun müəyyən problemlərini diqqətə 
çatdırmasam bunu çox mənfi dəyərləndirərlər. Oradakı 
gənclərin bir xahişi var. Kənd gənclərinin həyatında məktəb ən 
önəmli infrastrukturdur. Onların həm təhsili, həm mədəni, həm 
idman həyatı məktəblə bağlıdır. Siz çıxışınızda qeyd etdiniz ki, 
Azərbaycanda qəzalı məktəb probleminə son qoyulacaqdır. 
Təəssüflə qeyd edirəm ki, mənim seçildiyim rayonda da qəzalı 
məktəblər vardır. Onların bərpası kənd camaatının ürəyincə 
olardı. Kənd yerlərində gənclərin işlə təminatda problemləri 
 205 
daha çoxdur. Çalışmalıyıq ki, kəndlərimiz boşalmasın, gənclər 
iş dalınca şəhərə gəlməsin. İri aqrar layihələr hazırlanıb həyata 
keçirilsə, bu problem həll oluna bilər.  
İ l h a m   Ə l i y e v:  Qəzalı məktəblərin təmiri ilə bağlı 
konkret proqram vardır. Bizdə qəzalı məktəblərin sayı haradasa, 
200–300 civarındadır və onların hamısını yenidən qurmaq, 
tikmək, təmir etmək müəyyən vaxt aparacaqdır. Hesab edirəm 
ki, ən real müddət 2 ildir. Biz 2011 və 2012-ci illərdə qəzalı 
məktəblərin təmiri ilə məşğul olacağıq, onların hamısını yüksək 
səviyyəyə çatdıracağıq. 
Hər bir millət vəkili seçildiyi dairədə gedən işlərlə məşğul 
olmalıdır. Belə olan halda regionlarda işlər daha da sürətlə 
gedəcəkdir. Deyə bilərəm ki, dünyada, sözün əsl mənasında, 
inkişaf etmiş ölkələrin sayı çox deyildir. Ancaq mən hesab 
edirəm ki, nə üçün Azərbaycan onların sırasında olmasın?! 
Çünki bizdə bütün imkanlar var. Birincisi, siyasi iradə vardır. Bu 
məqsədə nail olmaq üçün düşünülmüş strategiya vardır. Taktiki 
addımlarımız da konkretdir, məqsədyönlüdür və nəticəyə gətirib 
çıxarır. İkincisi, ölkəmizin intellektual potensialı kifayət qədər 
yüksəkdir, xüsusilə gənclərin. Sizin qaldırdığınız məsələlərin həlli 
hesabına biz intellektual potensialımızı daha da artıracağıq. 
Üçüncüsü, ölkəmiz müasirləşmə dövrünü yaşayır və bu da bizim 
strateji seçimimizdir. Müasirləşmə bütün istiqamətlərdə özünü 
göstərməlidir. Həm iqtisadi, həm siyasi islahatlarda, həm də 
texnoloji inkişafda, sənaye potensialımızın inkişafında. 
Bizim təbii resurslarımız var. Yəni iqtisadi cəhətdən heç 
kimdən asılı deyilik. Bu bizə imkan verir ki, siyasətimizi Azər-
baycan xalqının maraqları üzərində quraq. Azərbaycan dünya 
birliyinin dəyərli üzvüdür. İnkişaf etmiş ölkələrlə bizim çox 
səmərəli əlaqələrimiz və  imkanlarımız var ki, gələcəkdə o 
ölkələrin sırasına daxil olaq. Həm bütün iqtisadi və siyasi 
islahatların aparılması, həm ekoloji standartlar, həm də yaşayış 
səviyyəsinin keyfiyyəti baxımından. Son illərdə Azərbaycan bütün 
reytinqlərdə çox uğurla inkişaf edir. Birləşmiş Millətlər Təşkila-
tının, Davos İqtisadi Forumunun, digər mötəbər beynəlxalq 
 206 
təşkilatların reytinqlərində uğurlarımız qeyd olunur. Hətta böhranlı 
illərdə də reytinq agentlikləri reytinqimizi artırıblar. Nəzərə alsaq 
ki, hazırda Azərbaycanın inkişaf modeli və strategiyası tamamilə 
müəyyən edilib və biz bu yolla gedirik, hesab edirəm, biz inkişaf 
etmiş ölkələrin sırasına daxil olmalıyıq.  
Xüsusilə cəmiyyətin fəal təbəqəsi olan gənclər bu təşəb-
büslərə bilirəm ki, böyük həvəslə qoşulurlar. Birgə fəaliyyətin 
nəticəsində biz ölkəmizi inkişaf etdirəcəyik. İnkişaf etmiş 
ölkəyə çevirəcəyik və müstəqilliyimizi daha da güclü edəcəyik. 
F u a d  M u r a d o v (Milli Məclisin deputatı): Cənab 
Prezident, zənnimcə, bugünkü görüşün əsas mahiyyəti ondan 
ibarətdir ki, Azərbaycan gəncliyi dövlətçiliyimizin, müstəqil-
liyimizin möhkəmləndirilməsində, ictimai-siyasi hadisələrdə 
həmişə öndə olan gənclikdir.  
Cənab Prezident, Sizin dəstəyinizlə bir neçə il bundan öncə 
çox geniş bir proqram başladı. Bu da gənc ailələrə ipoteka 
proqramıdır. Hətta orada mütərəqqi ideyalar oldu. Sizin 
göstərişiniz əsasında qanunvericilikdə bir neçə pilləli ipoteka 
təsbit olundu – sosial ipoteka, normal ipoteka və sosial ipoteka 
şərtləri. Oraya hərbçilər, elmlə məşğul olan insanlar daxil oldu. 
Təbii ki, o vaxt Azərbaycan inkişafda idi. Bu gün Azərbaycan 
inkişafının yeni mərhələsindədir. O vaxtkı ipoteka şərtləri 
bugünkü reallıqları əks etdirmir. Çünki orada minimal məbləğ 
35 min manat çərçivəsində idi. Amma bu gün artıq 
Azərbaycanın hər yerində sürətli inkişaf gedir. Bu gün, demək 
olar ki, hətta regionda da belə qiymətə mənzil tapmaq çətindir. 
Biz çox xahiş edərdik ki, – bu, gənclərin ümumi fikridir – bu 
istiqamətdə ilkin ödəniş məsələsinə baxılsın. İndi biz proqramın 
həyata keçirilməsini gözləyirik, bu təklifləri oraya verəcəyik. 
Bu gün Azərbaycanın imkanları çox sürətlə artır. Çox istərdik 
ki, bu məsələyə bir də baxılsın. Məsələn, Skandinaviya 
modelinin tətbiqi məsələsini nəzərdən keçirmək olar. Gənc 
ailələrə dövlət tərəfindən müəyyən şərtlərlə mərhələlər üzrə ev 
verilə bilər. Amma gənc də gərək işləsin, çalışsın ki, özünə 
mənzil ala bilsin. 
 207 
İkinci istiqamət isə özünüz burada vurğuladınız ki, Gənclər 
fondunun yaranmasıdır. Bir neçə il öncə Sizin tapşırığınız 
əsasında biz parlamentdə «Dövlət gənclər siyasəti haqqında» 
Qanuna Gənclər və İdman Nazirliyi ilə birlikdə baxdıq və oraya 
çox mütərəqqi əlavələr etdik. 
Əlavənin biri də məhz Azərbaycanda Gənclər fondunun 
yaranması idi. O gündən bu günə qədər, demək olar ki, dünyada 
olan bütün təcrübə öyrənilib. Bu gün biz bu istiqamətdə tam 
hazırıq, cənab Prezident. Təbii ki, biz bu təkliflərimizi artıq işçi 
qrupuna da vermişik və bütün sənədləri hazırlamışıq. 
Bu gün Azərbaycanda gənclər təşkilatları çox fəaldır. 
Demək olar ki, əksər böyük tədbirlər məhz gənclər tərəfindən 
həyata keçirilir. Bu, normal haldır, çünki Azərbaycan gəncləri 
sayca da çoxdurlar, intellektual səviyyəcə də irəlidədirlər, yeni 
texnologiyadan bacarıqla istifadə edirlər. 
İ l h a m   Ə l i y e v:  Fuad, hesab edirəm ki, qaldırdığın 
məsələlər də öz həllini tapmalıdır, həm mənzil-qərargahla, həm 
də ipoteka ilə bağlı. İndi ölkəmizin imkanları da artır və biz 
bütün məsələləri gərək ədalətli həll edək.  
O ki qaldı Gənclər fondunun yaradılmasına, mən giriş 
sözümdə bu barədə dedim və bilirəm ki, sizin də fikriniz 
eynidir. Tezliklə bu fond yaradılmalıdır. Yəqin ki, proqramda 
da onun yaradılması haqqında göstəriş verilməlidir və dövlət, 
əlbəttə ki, o fondun fəaliyyəti üçün maliyyə dəstəyini 
göstərəcəkdir. 
Hesab edirəm ki, əgər hazırlıq işləri ilə bağlı konkret tək-
liflər hazırlanarsa, orada istiqamətlər üzrə məsələlərin həlli üçün 
vəsait nəzərdə tutulmalıdır. Vəsaitin idarə olunması prinsipləri 
çox şəffaf olmalıdır. Yəqin ki, biz bu vəsaitdən gənclər 
təşkilatlarının birbaşa iştirakı ilə və ən prioritet məsələlərin həlli 
üçün istifadə etməliyik. Həm ölkə daxilində gənclərlə bağlı 
siyasəti gücləndirmək üçün, eyni zamanda, xaricdəki tədbirləri 
də müəyyən dərəcədə o fondun hesabına həll etmək üçün. 
Mən bugünkü görüşü çox yüksək qiymətləndirirəm. Biz çox 
istəyirik ki, gənclərimiz həm peşəkar, həm bilikli, həm də 
 208 
Vətənə, dövlətə bağlı olsunlar, Vətəni sevsinlər. Biz çalışırıq öz 
işimizlə ölkəmizi elə inkişaf etdirək ki, hər bir vətəndaş haqlı 
olaraq fəxr etsin ki, müstəqil Azərbaycanın vətəndaşıdır. 
Ölkəmizdə aparılan işlər – xarici siyasətimiz, siyasi 
islahatlar, iqtisadi təşəbbüslər bütövlükdə müsbət istiqamətdə 
gedir. Ancaq biz daim inkişafda olmalıyıq. Biz əldə edilmiş 
nailiyyətlərlə kifayətlənməməliyik və daim axtarışda olmalıyıq. 
Xüsusilə gənclər. Gənclər həmişə axtarışdadırlar. Gənclər 
cəmiyyətimizin ən fəal üzvləridir. Mən çox şadam ki, 
gənclərimiz Vətənə bağlıdırlar, Vətəni sevirlər, vətənpər-
vərdirlər, biliklidirlər, peşəkardırlar və biz bu müsbət meyilləri 
gücləndirməliyik. 
Belə görüşlərin keçirilməsində böyük fayda vardır. Çünki 
mən sizdən sizi narahat edən problemləri eşidirəm, sizin 
təklifiniz çox vacibdir. Bütün bu təkliflər ümumiləşdirilib 
Dövlət Proqramına daxil edilməlidir. Yenə də deyirəm, Dövlət 
Proqramı konkret xarakter daşımalıdır. Bu gün danışdığımız 
məsələlərlə bağlı əgər bütün təklifləriniz lazımi səviyyədə öz 
həllini taparsa, demək olar ki, bu istiqamətdə çox ciddi addımlar 
atılacaqdır. 
Çox sag olun. 
 
 
 
 
 
 
 
 
 
 
 
BEYNƏLXALQ ATÇILIQ FEDERASİYASININ 
PREZİDENTİ ÜLYAHƏZRƏTLƏRİ HAYA BİNT 
ƏL-HÜSEYN İLƏ GÖRÜŞ 
 
 209 
Prezident sarayı  
 
24 aprel 2011-ci il 
 
Azərbaycan Respublikasının Prezidenti İlham Əliyev aprelin 
24-də Beynəlxalq Atçılıq Federasiyasının prezidenti ülyahəzrətləri 
Haya bint  əl-Hüseyni qəbul etmişdir. 
Beynəlxalq Atçılıq Federasiyasının prezidenti ülyahəzrətləri 
Haya bint əl-Hüseyni Azərbaycanın birinci xanımı, Heydər Əliyev 
Fondunun prezidenti Mehriban Əliyeva qarşıladı. 
Sonra prezident İlham Əliyevin və xanımı Mehriban Əliyevanın 
ülyahəzrətləri Haya bint əl-Hüseynlə görüşü oldu. 
Ülyahəzrətləri Birləşmiş Ərəb Əmirliklərinin vitse-prezidenti, 
Baş naziri, Dubay əmiri Şeyx Məhəmməd bin Rəşid əl-Məktumun 
və İordaniya Haşimilər kralı II Abdullahın salamlarını 
dövlətimizin başçısına çatdırdı. 
Prezident İlham Əliyev Birləşmiş Ərəb Əmirliklərinin vitse-
prezidenti, Baş naziri, Dubay əmiri Şeyx Məhəmməd bin Rəşid əl-
Məktumla bir neçə il bundan əvvəl Dubayda keçirdiyi görüşünü 
məmnunluqla xatırlatdı,  İordaniya kralı II Abdullahla isə 
mütəmadi olaraq görüşdüyünü vurğuladı.  
Görüşdə ümummilli lider Heydər Əliyevin xatirəsinə həsr 
olunmuş atçılığın konkur növü üzrə beynəlxalq yarışın əhəmiyyəti 
qeyd edildi.  
Prezident İlham Əliyev Birləşmiş Ərəb Əmirliklərinin vitse-
prezidenti, Baş naziri, Dubay əmiri Şeyx Məhəmməd bin Rəşid əl-
Məktumun və İordaniya Haşimilər kralı II Abdullahın salamlarına 
görə minnətdarlığını bildirdi, onun da salamlarını Dubay əmirinə 
və İordaniya kralına çatdırmağı xahiş etdi. 
 
 
 
ÜMUMMİLLİ LİDER HEYDƏR ƏLİYEVİN 
XATİRƏSİNƏ HƏSR OLUNMUŞ BEYNƏLXALQ 
ATÇILIQ TURNİRİNİN FİNAL YARIŞI 
 
 210 
Binə Atçılıq Mərkəzi 
 
24 aprel 2011-ci il 
 
Ümummilli lider Heydər Əliyevin xatirəsinə həsr olunmuş 
atçılığın konkur növü üzrə 4 günlük beynəlxalq turnir aprelin 
24-də Binə Atçılıq Mərkəzində Qran-Pri final yarışları ilə başa 
çatmışdır. 
Final yarışlarını Azərbaycan dövlətinin başçısı, Milli 
Olimpiya Komitəsinin prezidenti İlham Əliyev, xanımı Meh-
riban Əliyeva və Beynəlxalq Atçılıq Federasiyasının prezidenti 
ülyahəzrətləri Haya bint əl-Hüseyn izləmişlər. 
Binə Atçılıq Mərkəzində yarışları izləyən çoxsaylı tama-
şaçılar prezident İlham Əliyevi, Mehriban xanım Əliyevanı və 
ülyahəzrətləri Haya bint əl-Hüseyni hərarətlə qarşıladılar. 
Azərbaycan Dövlət Sərhəd Xidmətinin əlahiddə nümunəvi 
orkestri marş ifa etdi. 
Azərbaycan Atçılıq İdmanı Federasiyasının prezidenti Elçin 
Quliyev çıxış edərək, xalqımızın ümummilli lideri Heydər 
Əliyevin xatirəsinə həsr olunan bu mötəbər turnirin ölkəmizdə 
həyata keçirilən uğurlu idman siyasətinin mühüm tərkib hissəsi 
olduğunu dedi. Prezident İlham Əliyevin diqqət və qayğısı 
sayəsində Azərbaycanın idman nailiyyətlərinin daha da 
artdığını bildirən E.Quliyev dedi ki, ölkəmizdə müasir idman 
infrastrukturu yaradılmışdır. Bu sırada atçılıq idman növünün 
inkişafı da mühüm yer tutur. Elçin Quliyev onu da diqqətə 
çatdırdı ki, hazırda Qarabağ və Diliboz at cinslərinin əvvəlki 
şöhrətinin qaytarılması, yeni atçılıq mərkəzlərinin yaradılması 
istiqamətində mühüm işlər görülür. Son illərdə beş atçılıq 
mərkəzi, həmçinin indiki beynəlxalq turnirin keçirildiyi Binə 
Mərkəzi istifadəyə verilmişdir. Yaxın gələcəkdə ümumi sahəsi 
86 hektar olan və atçılıq idmanının bütün növlərinin əhatə 
olunacağı Mərkəzi Atçılıq Bazasının tikintisi başlanacaqdır. 
2011-ci ildə isə yeddi beynəlxalq yarışın keçirilməsi nəzərdə 
tutulub ki, onlardan üçü artıq təşkil edilmişdir.  
 211 
Sonra turnirin hakimləri və qaydalar elan olundu. Bildirildi 
ki, turnirin keçirildiyi meydanda 13 maneə quraşdırılıb və 16 
sıçrayış nəzərdə tutulub. Maksimum hündürlük 150 santimetr, 
vaxt normativi isə 84 saniyədir. Turnirin mükafat fondu 117 
min dollardır. Yarışda 12 idmançı 20 atla mübarizə aparır. 
Meydana ilk olaraq Azərbaycan idmançısı Gennadi Qaşi-
bəyazov «Ladzero» ləqəbli atı ilə çıxdı. Bütün maneələri 84.86 
saniyəyə 4 cərimə balı ilə başa vuran idmançının çıxışı uğurlu 
oldu. Sonra Rusiyadan Olqa Danilova «Kilar» ləqəbli atla, 
Azərbaycandan Hikmət Musayev «Layt Limerik», Seyid Musa-
yev isə «Ursula» ləqəbli atlarla, Polşa təmsilçisi Aleksandra 
Lusina «Çiara MNM» ləqəbli atla, Azərbaycan idmançıları 
Patrik Mak Enti «David», Françesko Franko isə «San Sebastian» 
ləqəbli atlarla çıxış etdilər. Turnirin ən uğurlu çıxışını 
Azərbaycan idmançısı Camal Rəhimov etdi. O, «Bill Klinton» 
ləqəbli atı ilə maneələrin hamısını 79.15 saniyəyə heç bir cərimə 
xalı olmadan keçərək bütün rəqiblərini geridə qoydu.  
Bolqarıstan təmsilçisi Tenev Venetto «Uterusa», Belarus-
dan olan Viktor Petrov «Sindi Lupə», Gürcüstandan Şalva 
Qaçeçeladze isə «Konrad Deluks» ləqəbli atlarla  o qədər də 
uğurlu çıxış etmədilər. Azərbaycan idmançısı Gennadi Qaşi-
bəyazov «Papirus», Rusiya təmsilçisi Olqa Danilova «Vodka 
laym», Azərbaycan idmançıları Hikmət və Seyid Musayevlər 
«Arko VDH» və «Habab de Belou», Polşa idmançısı Alek-
sandra Lusina «Bahar MNM», Azərbaycandan Patrik Mak 
Enti isə «Konkord-57» ləqəbli atlarla çıxış etdilər. Azər-
baycan idmançıları Françesko Franko «Zidan», Camal Rəhi-
mov «Platin E», Gürcüstan təmsilçisi Kaxaber Kikiani isə 
«Kalitsa MS» ləqəbli atlarla  yarışları başa vurdular. 
Yarışlar başa çatdıqdan sonra keçirilən şouda məşhur Qara-
bağ atı nümayiş etdirildi. Balaca idmançılar öz məharətlərini 
göstərdilər. Digər məşhur at cinslərinin nümunəvi çıxışları da 
azarkeşlər tərəfindən maraqla qarşılandı. 
Sonra Pekin Yay Olimpiya oyunlarının təsnifat mərhələsində 
Azərbaycanın atçılıq idmanını layiqincə təmsil edən 16 yaşlı 
 212 
«Hollivud» ləqəbli at meydana gətirildi və «fəxri təqaüdə» gön-
dərildi. 
Turnirdə ən yaxşı nəticə göstərən «Bill Klinton» ləqəbli atın 
sahibinə isə «KİA» markalı avtomobilin açarları təqdim olundu. 
Daha sonra qalib idmançıların mükafatlandırma mərasimi 
keçirildi. 
Beşinci yerin qalibi «David» ləqəbli at ilə Azərbaycan 
idmançısı Patrik Mak Enti oldu. 
Dördüncü yerə Azərbaycan təmsilçisi Camal Rəhimov «Platin E» 
ləqəbli atla, üçüncü yerə isə digər Azərbaycan idmançısı Gennadi 
Qaşibəyazov «Ladzero» ləqəbli atla  çıxdı. 
İkinci yerin sahibi də «Konkord-57» ləqəbli at ilə Azərbaycan 
idmançısı Patrik Mak Enti oldu. 
Nəhayət, Qran-Pri turnirində birinci yerin və Heydər Əliyev 
kubokunun sahibi elan edildi. Bu mükafatlara «Bill Klinton» 
ləqəbli at ilə Azərbaycan idmançısı Camal Rəhimov layiq görüldü. 
Mükafatları Azərbaycan prezidenti İlham Əliyev, xanımı 
Mehriban Əliyeva və ülyahəzrətləri Haya bint əl-Hüseyn təqdim 
etdilər. 
Mərasim Azərbaycan Respublikasının Dövlət himninin səs-
lənməsi ilə başa çatdı. 
 
 
 
 
 
 
 
 
ABŞ-ın DÖVLƏT KATİBİNİN CƏNUBİ QAFQAZ 
REGİONU ÜZRƏ MÜŞAVİRİ TİNA KAYDANOV 
İLƏ GÖRÜŞ 
 
Prezident sarayı  
 
 213 
25 aprel 2011-ci il 
 
Azərbaycan Respublikasının Prezidenti İlham Əliyev 
aprelin 25-də ABŞ-ın Dövlət katibinin Cənubi Qafqaz regionu 
üzrə müşaviri Tina Kaydanovu qəbul etmişdir. 
Görüşdə Azərbaycan ilə ABŞ arasında ikitərəfli münasi-
bətlər, Ermənistan–Azərbaycan, Dağlıq Qarabağ münaqişə-
sinin nizama salınması ilə bağlı danışıqların hazırkı vəziyyəti və 
perspektivləri, regional və digər məsələlər ətrafında fikir 
mübadiləsi aparılmışdır. 
  
 214 
 
 
 
AZƏRBAYCAN MİLLİ ELMLƏR 
AKADEMİYASININ İLLİK ÜMUMİ  
YIĞINCAĞI  
 
26 aprel 2011-ci il 
 
Aprelin 26-da Azərbaycan Milli Elmlər Akademiyasının 
illik ümumi yığıncağı keçirilmişdir. 
Azərbaycan Respublikasının Prezidenti İlham Əliyev yığın-
caqda iştirak etmişdir. 
Dövlətimizin başçısı əvvəlcə Azərbaycan Milli Elmlər Aka-
demiyasının binası ətrafında aparılmış yenidənqurma və abad-
lıq işləri ilə tanış oldu. 
Akademiyanın prezidenti Mahmud Kərimov bildirdi ki, 
ərazidə fəaliyyət göstərən Milli Elmlər Akademiyasının elmi-
tədqiqat institutlarında yenidənqurma işləri görülmüş, binalar tə-
mir olunmuş, geniş yaşıllıq zolağı salınmışdır. 2007-ci ilin 
sonundan başlanan təmir və yenidənqurma tədbirlərinin ta-
mamlandığı, iş otaqlarının zəruri avadanlıqla təchiz olunduğu, 
akademiya işçilərinin elmi fəaliyyəti üçün hər cür şəraitin 
yaradıldığı qeyd edildi. 
Prezident İlham Əliyev binanın əvvəlki vəziyyətini və 
aparılmış təmir işlərini əks etdirən fotolara baxdı. 
Bildirildi ki, dövlətimizin başçısının qayğısı sayəsində 
paytaxtın gözəl memarlıq nümunəsi olan Azərbaycan Milli 
Elmlər Akademiyasının binası yenidən möhtəşəm görkəmi ilə 
Bakıya yaraşıq verir. 
                                            
      Азярбайъан Милли Елмляр Академийасынын иллик цмуми 
йыьынъаьында Милли Елмляр Академийасынын президенти 
Мащмуд Кяримов, академик Акиф Ялизадя, академик Исмайыл 
Щаъыйев, академик Акиф Щаъыйев, академик Вагиф Фярзялийев 
вя академик Бякир Нябийев чыхыш етдиляр.  
 215 
Sonra Azərbaycan Milli Elmlər Akademiyasının illik ümumi 
yığıncağı keçirildi. 
M a h m u d  K ə r i m o v  (AMEA-nın prezidenti): Möhtərəm 
cənab Prezident! 
Sizin Bakı şəhərinin unikal memarlıq incisi sayılan 
Azərbaycan Milli Elmlər Akademiyası binasının əsaslı təmir və 
yenidən qurulmasından sonra onun açılışı mərasimində 
iştirakınız, həmçinin əlamətdar hadisə olan akademiyanın illik 
ümumi yığıncağına gəlişiniz ölkəmizin elmi ictimaiyyəti 
tərəfindən böyük minnətdarlıq hissi ilə qarşılanır. 
Azərbaycan Milli Elmlər Akademiyasının elmi-tədqiqat 
institutlarının böyük bir hissəsi keçən əsrin 60-cı illərində gör-
kəmli memar, akademik Mikayıl Hüseynovun layihəsi əsasında 
tikilmiş bu binada yerləşir. Bu bina uzun illər ölkəmizin elm 
məbədgahı funksiyasını yerinə yetirmişdir. Sizin xüsusi 
tapşırığınıza əsasən bu möhtəşəm binada 2007-ci ilin sonundan 
əsaslı təmir və yenidənqurma işlərinə başlanılmışdır. Budur, 
artıq bu bina klassik memarlıq xüsusiyyətləri ilə modern 
memarlıq üslubunu özündə birləşdirən möhtəşəm bir sənət 
abidəsi kimi, yenidən alimlərin ixtiyarına verilir. 
Xüsusi olaraq qeyd etmək istərdim ki, son illərdə aka-
demiyanın elmi-tədqiqat müəssisələrinin maddi-texniki baza-
sının gücləndirilməsi, binalarının əsaslı təmiri və yenidən 
qurulması intensiv hal almışdır. Sizin birbaşa göstərişiniz 
əsasında Azərbaycan Milli Elmlər Akademiyasının Şamaxı 
Astrofizika Rəsədxanasının, Milli Azərbaycan Tarixi Mu-
zeyinin, Nizami Gəncəvi adına Ədəbiyyat Muzeyinin əsaslı 
təmirini misal gətirmək olar. Buna görə mən akademiyanın 
çoxsaylı kollektivi, bütövlükdə, respublikamızın elmi icti-
maiyyəti və şəxsən öz adımdan Sizə dərin minnətdarlığımı 
bildirirəm. 
Cənab Prezident! Siz digər sahələrdə olduğu kimi, dövlətin 
elm siyasəti sahəsində də ümummilli liderimiz Heydər Əliyevin 
ənənələrini davam etdirir, Azərbaycanın milli sərvətinin ayrılmaz 
tərkib hissəsi olan elmi potensialın qorunmasını, inkişaf 
 216 
etdirilməsini dövlət siyasətinin ən vacib istiqamətlərindən biri 
hesab edirsiniz. Sizin akademiya işçilərinin maddi rifah halının 
yaxşılaşdırılmasına, onun strukturunun təkmilləşdirilməsinə, milli 
cəmiyyət və demokratik dövlət quruculuğu işində elmi poten-
sialdan istifadəyə yönəlmiş sərəncamlarınız bunun bariz nü-
munəsidir. 
Sizin akademiyaya xüsusi diqqət və qayğınız, bu sahədə 
həyata keçirdiyiniz siyasət, bu siyasətin göstəricisi olan əməli 
addımlarınız akademiyanın çoxsaylı kollektivi qarşısında yeni 
vəzifələr qoyur. Hazırda Azərbaycan elmi Sizin sərəncamınızla 
təsdiq edilmiş «Azərbaycan Respublikasında 2009–2015-ci 
illərdə elmin inkişafı üzrə Milli Strategiya və onun həyata 
keçirilməsi ilə bağlı Dövlət Proqramı»nın prinsiplərinə və 
tələblərinə uyğun fəaliyyət göstərir. 
 
Azərbaycan prezidenti İlham Əliyevin  
AMEA-nın ümumi yığıncağında giriş nitqi  
 
Əziz dostlar! 
Hörmətli xanımlar və cənablar! 
İlk növbədə, məni akademiyaya dəvət etdiyinizə görə sizə 
minnətdarlığımı bildirmək istəyirəm. Bu gün akademiyanın 
ümumi illik yığıncağı keçirilir. Əminəm ki, yığıncaq çox uğurlu 
keçəcəkdir və Azərbaycan elminin gələcək inkişafı üçün burada 
çox dəyərli fikirlər səslənəcəkdir. Akademiyanın əsas binasında 
qısa müddət ərzində çox gözəl işlər görülmüşdür və bildiyimə 
görə, akademiyanın digər binalarında da təmir işləri aparılır. 
Burada yaradılan şərait ən yüksək səviyyəyə cavab verir. 
Bütövlükdə akademiyanın maddi-texniki bazasının 
möhkəmləndirilməsi işində konkret addımlar atılır. Bu siyasət 
bundan sonra da davam etdiriləcəkdir. Elə etməliyik ki, 
akademiyanın bütün ehtiyacları təmin olunsun və maddi-texniki 
bazası daha da gücləndirilsin. 
Azərbaycan Elmlər Akademiyası 1945-ci ildən fəaliyyət 
göstərir. 1945-ci ildən bu günə qədər akademiya böyük və 
 217 
uğurlu yol keçmişdir. Alimlərimiz Azərbaycanın inkişafına 
müxtəlif dövrlərdə dəyərli töhfələrini vermişlər. Azərbaycan 
müstəqilliyə qovuşanda isə müxtəlif fikirlər var idi. Hətta– siz 
yəqin ki, bunu yaxşı xatırlayırsınız – 1992-ci ildə akademiyanın 
ləğvi barədə, bağlanması haqqında təkliflər irəli sürülmüşdü. 
Əgər 1993-cü ildə Heydər Əliyev xalqın tələbi ilə Azərbaycanda 
siyasi hakimiyyətə qayıtmasaydı, yəqin ki, akademiyanın taleyi 
çox acınacaqlı ola bilərdi. Məhz Heydər Əliyevin Azərbaycan 
elminə bütün dövrlərdə göstərdiyi diqqət və qayğı nəticəsində 
elmin inkişafı sürətlə aparılırdı. Müstəqil yaşamağa başlayanda, 
əlbəttə ki, ölkədə mövcud olan ciddi iqtisadi və sosial məsələlər 
gündəliyin birinci sıralarında idi. Ulu öndər Heydər Əliyev Azər-
baycanın gələcəyini düşünərək və uzaqgörənliklə, müdrikliklə 
bütün dövrlərdə, o cümlədən müstəqillik dövründə elmin 
inkişafına çox böyük diqqət göstərmişdir. Burada səsləndi və 
təsadüfi deyil ki, hakimiyyətə qayıdandan sonra onun Azərbaycan 
ictimaiyyəti ilə ilk görüşü məhz akademiyada olmuşdur. 
Akademiyada Azərbaycanın intellektual elitası cəmlənib. 
Akademiyanın inkişafı Azərbaycanda elmin inkişafına birbaşa 
təsir göstərir. İnkişaf etmiş ölkələrin təcrübəsinə nəzər salsaq 
görərik ki, həmin ölkələrin uğurlarının təməlində ideya, fikir, 
innovasiya, elmi-texniki tərəqqi dayanır. Biz də ölkəmizdə 
müxtəlif istiqamətlərdə islahatlar apararkən müasirləşməyə 
üstünlük veririk. Müasir dövlətin qurulması elmin inkişafı 
olmadan mümkün deyildir. 
Bu gün Heydər Əliyev siyasəti Azərbaycanda bütün isti-
qamətlərdə davam etdirilir, o cümlədən dövlətin elmə olan 
münasibətində də özünü göstərir. Təsadüfi deyil ki, akademi-
yanın maddi-texniki bazasının möhkəmləndirilməsi işinə çox 
böyük diqqət göstərilir. Akademiyanın fəaliyyətinin genişlən-
dirilməsi və elmi tədqiqatların iqtisadiyyatla, bizim iqtisadi 
siyasətlə uzlaşması üçün konkret addımlar atılır. 
2009-cu ildə Elmin İnkişafı üzrə Milli Strategiya və Dövlət 
Proqramı qəbul edilmişdir, ondan sonra Elmin İnkişafı Fondu 
yaradılmışdır. Bu fondun xətti ilə nəinki müasir avadanlığın 
 218 
alınması öz həllini tapır, müxtəlif qrantlar verilir ki, biz 
Azərbaycanda elmi araşdırmaları stimullaşdıraq. 
Azərbaycan müstəqil dövlət kimi, uğurlu siyasət aparır. 
Ölkəmiz inkişaf edir. Bu inkişaf özünü bütün istiqamətlərdə 
göstərir. Elmin inkişafı da ümumi inkişaf templəri ilə 
uzlaşmalıdır. Azərbaycanda elmin, ali təhsilin, iqtisadiyyatın 
birliyi yaradılmalıdır. Bizim üçün elmin inkişafı ilə bağlı əsas 
məsələ prioritetlərin düzgün seçilməsidir. İşimizi bu prioritetlər 
üzərində qurmaq üçün konkret təkliflər verilməlidir. 
Bütün dövrlərdə alimlərimiz Azərbaycanın müxtəlif isti-
qamətlərdə inkişafına dəyərli töhfələrini vermişlər. İndiki şə-
raitdə, müstəqilliyimizin inkişafı və möhkəmlənməsi şəraitində 
elmi potensialın güclənməsinə böyük ehtiyac vardır. 
Azərbaycan alimləri müxtəlif sahələrdə öz sözlərini de-
mişlər. Azərbaycanda dünya səviyyəsində aparılan araşdırmalar 
da öz müsbət təsirini göstərmişdir. Geoloq alimlərimiz 
ölkəmizin təbii resurslarının kəşfi ilə bağlı əvəzolunmaz xid-
mətlər göstərmişlər. Bu gün təbii resurslar ölkəmizin müstə-
qilliyini gücləndirir, müstəqil siyasət aparmaq imkanlarımızı 
böyük dərəcədə şərtləndirir. XX əsrin ortalarında Xəzər 
dənizində dünyada ilk dəfə kəşf edilmiş neft bu gün müstəqil 
Azərbaycana xidmət göstərir. Azərbaycanda uğurlu neft strate-
giyasının aparılması nəticəsində bu gün biz enerji 
təhlükəsizliyimizi tam şəkildə təmin edə bilmişik. Təbii re-
surslardan çox səmərəli şəkildə istifadə edirik. Avropanın enerji 
təhlükəsizliyi məsələlərinin həlli üçün səylərimizi göstəririk. Bu 
gün Azərbaycan Avropanın enerji təhlükəsizliyinin təmin 
edilməsi üçün ən vacib tərəfdaşlardan biridir. 
Əgər vaxtilə alimlərimiz böyük neft-qaz yataqlarını kəşf 
etməsəydilər və Azərbaycanın bu təbii resursları olmasaydı, 
müstəqil həyatımız başqa istiqamətdə inkişaf edə bilərdi. Bir 
daha demək istəyirəm ki, bu amil iqtisadi müstəqillik verir. 
Azərbaycanda siyasi müstəqillik də lazımi səviyyədədir. Hesab 
edirəm ki, gələcək illərdə bu sahədə əlavə tədbirlər 
görülməlidir. Bu gün maliyyə resurslarımız belə imkanlar 
 219 
yaradır. Elə etməliyik ki, uzun illər, onilliklər ərzində Azər-
baycan dünya enerji bazarında öz rolunu daha da artırsın və 
milli maraqlarımız tam şəkildə təmin edilsin. 
Hesab edirəm ki, bütövlükdə Xəzər dənizinin tədqiqi ilə 
bağlı əlavə addımlar atılmalıdır. Bu istiqamətdə böyük işlər 
görülüb, ancaq biz hələ də Xəzər dənizini istədiyimiz qədər 
bilmirik, tanımırıq. Ona görə, elmi sahədə bu məsələ daim 
diqqət mərkəzində olmalıdır. 
Bu gün Azərbaycan iqtisadiyyatı qarşısında duran çağırışlar 
elmin inkişafı ilə bilavasitə bağlı olmalıdır. Biz böyük neft-
kimya kompleksinin tikilməsi üzərində işləyirik. Neft-kimya 
sahəsində böyük perspektivlər vardır. Nəzərə alsaq ki, 
ölkəmizdə bu istiqamətdə bütün dövrlərdə çox güclü elmi 
məktəb olmuşdur, bu, iqtisadi gücümüzü artıracaq, yeni iş 
yerlərinin açılmasına gətirib çıxaracaqdır. Hesab edirəm ki, bu 
gün alimlərimiz öz işlərini bu sahə üzrə müvafiq dövlət 
qurumları ilə əlaqəli şəkildə aparmalıdırlar. Azərbaycan 
hökumətinə müvafiq göstərişlər verilmişdir ki, bu sahəyə biz 
Azərbaycan elmini də cəlb edək. 
Bu gün ölkə qarşısında duran vəzifələr prioritetlər əsasında 
müəyyən edilib. Elm qarşısında duran məsələ də eyni qaydada 
həll olunmalıdır. İlk növbədə enerji təhlükəsizliyi məsələləri 
gündəlikdə durmuşdur. Bu məsələlər öz həllini tapıbdır və 
hazırda biz ölkəmizin hərtərəfli inkişafı ilə bağlı siyasətimizi 
aparırıq. İqtisadiyyatımızın qeyri-neft sektorunun inkişafı ilə 
bağlı çox ciddi addımlar atılıbdır. Konkret proqramlar icra 
edilir.  
Son 7 ildə Azərbaycanda bir milyona yaxın yeni iş yerləri 
açılmışdır ki, bunların mütləq əksəriyyəti qeyri-neft sektorunda 
yaradılmışdır. Bütövlükdə Azərbaycan iqtisadiyyatının uğurlu 
inkişafı dünya miqyasında bir fenomendir. Son bir neçə il 
ərzində ölkəmizdə iqtisadi artım ən yüksək səviyyədədir və biz 
bu göstəriciyə görə dünya miqyasında birinci yerdəyik. Bununla 
bərabər, iqtisadiyyatın hərtərəfli inkişafı da beynəlxalq maliyyə 
qurumları tərəfindən qiymətləndirilir. Azərbaycanın beynəlxalq 
 220 
reytinqləri artır. Hətta böhranlı 2009–2010-cu illərdə bu 
göstəricilər ən yüksək səviyyədədir. Biz uzunmüddətli inkişaf 
strategiyamızı müəyyən edərkən mütləq güclü elmi bazaya, 
iqtisadi inkişafımızın gələcək istiqamətlərini müəyyən edərkən 
güclü elmi əsaslara söykənməliyik. Düzgün proqnozlar 
verilməlidir. Biz nəinki beşillik proqramı icra edərkən bu 
məsələlərlə məşğul olmalıyıq, uzaq gələcəyə baxmalıyıq – 20 
ildən, 30 ildən sonra Azərbaycan hansı imkanlar hesabına 
inkişaf edəcəkdir?! Azərbaycanda elə güclü potensial 
yaradılmalıdır ki, ölkəmizin inkişafı uzunmüddətli, uğurlu və 
dayanıqlı olsun. Biz neft-qaz amilindən asılılığımızı tədricən 
azaldırıq. Artıq bu istiqamətdə müəyyən işlər görülmüşdür. 
Gələcəkdə isə biz çoxşaxəli iqtisadiyyat yaratmaqla elmi əsaslara 
söykənərək, dayanıqlı inkişaf modelimizi qurmalıyıq. Burada 
alimlər öz sözünü deməlidirlər. Biz hökumətlə bərabər, dövlət 
strukturları ilə birgə bu fəaliyyəti gücləndirməliyik. Ona görə, bu 
sahədə aparılan işlərə xüsusi diqqət göstərilməlidir. Ərzaq 
təhlükəsizliyi məsələləri ilə çox ciddi məşğuluq. Bildiyiniz kimi, 
sovet dövründə vahid xalq təsərrüfatı kompleksi mövcud idi. Bu 
məsələlər sovet hökuməti tərəfindən tənzimlənirdi. Müstəqillik 
dövründə, xüsusilə bəzi hallarda təbii fəlakətlər nəticəsində ərzaqla 
bağlı yaranan çətinliklərlə üzləşərək biz ərzaq təhlükəsizliyi 
məsələlərimizi daxili imkanlar hesabına təmin etməliyik. Bu 
istiqamətdə işlər aparılır. 
Azərbaycanda sahibkarlığın inkişafının dəstəklənməsi, 
kreditlərin verilməsi, özəl sektorun inkişafı bir məqsədi güdür 
ki, biz ərzaq təhlükəsizliyimizi tam şəkildə təmin edək. Hesab 
edirəm ki, növbəti 2-3 il ərzində biz özümüzü əsas ərzaq 
məhsulları ilə təmin etməliyik və bununla bərabər, çox güclü 
ixrac potensialımızı da yaratmalıyıq. Ona görə, aqrar elmlərin 
inkişafı və iqtisadi inkişafla uzlaşması xüsusi məna daşıyır. 
Hesab edirəm ki, Milli Elmlər Akademiyasının aqrar 
bölməsinin yaradılması üçün konkret addımlar atılmalıdır. Vaxt 
itirmədən bu bölmə yaradılmalıdır və fəal işə başlamalıdır. 
Beləliklə, əgər bu məsələlər öz həllini taparsa, hesab edirəm ki, 
 221 
bu, Azərbaycan elminin inkişafına güclü təkan olacaq, sifarişlər 
veriləcəkdir. Dövlət qurumları və özəl sektor tərəfindən 
sifarişlər verilməlidir. Alimlərimiz bu sifarişlər əsasında 
işləyəcəklər. Azərbaycan dövləti bundan sonra da elmin inkişafı 
üçün maliyyə dəstəyini verəcək.  
Ölkəmizdə hazırda müasirləşmə siyasəti aparılır. Bu siyasət 
özünü bütün istiqamətlərdə göstərməkdədir. Xüsusilə elmi-
texniki tərəqqi ilə bağlı addımlarımız gələcəyə yönəldilib. Bəlkə 
biz gənc müstəqil ölkə üçün xas olmayan təşəbbüslərlə çıxış edirik. 
Azərbaycanda kosmik sənayenin yaradılması prosesi gedir. 
Əminəm ki, bu proses sürətlə gedəcəkdir. Bu bizim dövlət 
siyasətimizdir. Hesab edirəm ki, birinci telekommunikasiya 
peykinin orbitə çıxarılmasından sonra bu sahəyə daha da böyük 
təkan veriləcəkdir. Azərbaycanda çox güclü kosmik sənaye 
yaradılacaqdır. Azərbaycan elmi də bu təşəbbüslərə öz dəstəyini 
verməlidir. Burada beynəlxalq əlaqələr də öz rolunu oynamalıdır. 
Dünyanın aparıcı elmi mərkəzləri ilə əməkdaşlıq səviyyəsi daha da 
güclü olmalıdır. Çünki bu sahədə bizdə olan potensial, hesab 
edirəm ki, hələ istədiyimizə cavab vermir. Bütövlükdə beynəlxalq 
elmi mərkəzlər ilə əməkdaşlıq daha da geniş olmalıdır. 
İnformasiya-kommunikasiya sektorunda uğurlarımız göz 
qabağındadır. Qısa müddət ərzində bu sahədə böyük nailiyyətlər 
əldə edilmişdir. Bu gün MDB məkanında Azərbaycan İKT ilə 
bağlı ön sıralardadır. Ancaq vəzifəmiz bununla bitmir. İstəyimiz 
ondan ibarətdir ki, Azərbaycan dünya miqyasında İKT-nın 
inkişafı üzrə birinci sıralarda olsun. Dövlət dəstəyi, maliyyə 
təminatı göstərilir, bəzi hallarda kreditlərin verilməsi ilə 
əlaqədar beynəlxalq maliyyə qurumları ilə aparılan danışıqlar 
nəticə verməyəndə, Azərbaycan dövləti öz maliyyə imkanlarını 
təşkil edir. İndi imkanlarımız genişlənir və elmin, elmi 
tərəqqinin inkişafına xüsusi diqqət göstərilməlidir, xüsusilə İKT 
sektorunda. Çünki İKT-nın inkişafı bir neçə məqsədi güdür. İlk 
növbədə bu, Azərbaycanın intellektual potensialının inkişafına 
xidmət göstərəcəkdir. Ölkədə gedən müasirləşmə siyasətinə 
dəstəyini verəcəkdir. Digər tərəfdən, bu sahədə çox böyük 
 222 
iqtisadi imkanlar vardır. Gələcəkdə İKT sektorunda yaranacaq 
gəlir Azərbaycan iqtisadiyyatının inkişafına çox böyük təsir 
göstərəcəkdir. Hesab edirəm ki, akademiyada bu istiqamətdə 
daha da ciddi addımlar atılmalıdır. 
Biz hərbi sənaye kompleksini yaradırıq. Qısa müddət 
ərzində, demək olar ki, yaratmışıq. Bu gün Azərbaycanda 430 
adda hərbi təyinatlı məhsul buraxılır. Gələcəkdə bu məhsulların 
sayı daha da çoxalacaqdır. 
Tanınmış beynəlxalq şirkətlərlə birgə fəaliyyətimiz geniş-
lənir, yeni texnologiyalar gətirilir və hazırda Azərbaycanda 
istehsal olunan məhsullar dünya səviyyəsindədir. Hərbi 
gücümüzü daim möhkəmləndirməliyik və ordu quruculuğu 
prosesi Azərbaycanda sürətlə gedir, buna böyük ehtiyac vardır. 
Biz müharibə şəraitində yaşayırıq və dövlətin bu məsələlərə çox 
böyük diqqəti və maliyyə təminatı vardır. Azərbaycan alimləri 
bu istiqamətdə də öz sözünü deməlidirlər. Dövlət qurumları ilə, 
xüsusilə Müdafiə Sənayesi Nazirliyi ilə işlər daha da yüksək 
səviyyədə aparılmalıdır. Bu çox perspektivli istiqamətdir və 
daim diqqət mərkəzində olmalıdır. 
Bir sözlə, iqtisadi inkişafımızla, sənaye inkişafımızla bağlı 
çox konkret proqramlar vardır. Azərbaycan elmi bu istiqamətdə 
öz sözünü deməlidir. Hazırda Azərbaycanda böyük 
texnoparklar və çox böyük sənaye potensialı yaradılır. Əlbəttə 
ki, bu təşəbbüslər gözəl nəticələrini verəcək və qeyd etdiyim 
kimi, ölkə iqtisadiyyatının neft amilindən asılılığını azaltmaq 
üçün öz təsirini göstərəcəkdir. Bu halda Azərbaycan elmi də 
burada ön sıralarda olmalıdır. 
Humanitar elmlərlə bağlı məsələlər daim diqqət mərkəzin-
dədir və bu sahədə aparılan işlər çox uğurludur, təqdirəlayiqdir. 
Bu sahəyə daim diqqət göstərməliyik, çünki müstəqillikdən 
əvvəl bizi millət kimi qoruyub saxlayan milli dəyərlərimiz, milli 
ənənələrimiz, ana dilimiz, ədəbiyyatımız, musiqimiz olub. 
Hesab edirəm ki, Elmlər Akademiyası bu istiqamətdə çox 
uğurlu fəaliyyət göstərir.  
 223 
Ana dilimizə hörmət və qayğı daimi olmalıdır. Biz ana 
dilimizi xarici təsirdən qorumalıyıq. Ana dilimiz bizim toxu-
nulmaz sərvətimizdir. Azərbaycan xalqının formalaşmasında, 
müstəqil Azərbaycanın formalaşmasında ana dilimiz – 
Azərbaycan dili müstəsna rol oynamışdır. Biz elə etməliyik ki, 
dilimizin saflığını daim qoruyaq. Bu məsələyə çox ciddi diqqət 
göstərilməlidir. 
Ədəbiyyat üzrə araşdırmalar davam etdirilir. Burada da 
fəaliyyət üçün çox geniş meydan vardır. Çünki ədəbiyyatımız 
dünya ədəbiyyatının inkişafında çox böyük rol oynamışdır. Biz 
haqlı olaraq bu barədə qürur hissi ilə danışa bilərik. 
Arxeoloji qazıntıların aparılmasına dəstək verilir, vəsait 
ayrılır. Bu da çox vacib sahədir. Biz keçmişimizi daha da də-
rindən öyrənməliyik və bu istiqamətdə aparılan işlər davam 
etdiriləcəkdir. Arxeoloji qazıntılar bizə yeni bilgilər, yeni 
məlumatlar verir. Beləliklə, tariximiz haqqında bizdə və 
dünyada daha da dolğun təsəvvür yaranacaqdır. 
Tarix elmləri ilə bağlı məsələlər daim diqqət mərkəzindədir. 
Bu məsələyə çox böyük diqqət göstəririk. Mən çox şadam ki, 
tarixçilərimiz çox sanballı və əsaslı əsərlər yaradırlar. Xüsusilə 
Ermənistan–Azərbaycan, Dağlıq Qarabağ münaqişəsinin 
mövcudluğu bizə diktə edir ki, bu sahəyə daha da böyük diqqət 
göstərək. Bu bölgənin tarixi ermənilər tərəfindən daim 
saxtalaşdırılır, daim təhrif olunur. Şadam ki, alimlərimiz mənim 
çağırışıma müsbət cavab verərək, qısa müddət ərzində bu 
bölgənin tarixi ilə bağlı çox gözəl və real faktlara əsaslanmış 
əsərlər yaratmışlar. Başlıcası, İrəvan xanlığının tarixi ilə bağlı 
yaradılmış əsərlər xüsusi məna daşıyır. Əfsuslar olsun ki, dünya 
birliyi, demək olar, bilmirdi ki, bugünkü Ermənistan dövləti 
tarixi Azərbaycan torpaqlarında yaranmışdır. 
Biz təşəbbüslərimiz, tarixə müraciətimiz və konkret 
dəlillərlə, faktlarla mövqeyimizi əsaslandırmışıq ki, İrəvan 
Ermənistanın paytaxtı kimi, Azərbaycan dövləti tərəfindən 
1918-ci ildə verilmişdir. İrəvan xanlığında yaşayan əhalinin ək-
səriyyəti azərbaycanlılar idi. Zəngəzur mahalı qədim Azər-
 224 
baycan torpağıdır və süni şəkildə Ermənistana verilmişdir. 
Zəngəzur mahalının Ermənistana verilməsi böyük ədalətsizlik 
idi. Doğma torpağımızın bir parçası Ermənistana birləşdirildi. 
Bunun çox böyük mənfi nəticəsi oldu. Bu, türk dünyasını 
parçaladı. Bu gün türk dünyası coğrafi baxımdan parçalanıb. 
Düzdür, biz siyasi addımlarla, iqtisadi təşəbbüslərlə, türkdilli 
dövlətlərin zirvə görüşlərinin keçirilməsi ilə – mən TÜRKSOY-
un fəaliyyətini də qeyd etməliyəm – çalışırıq və çalışacağıq ki, 
bütün türk dünyasını birləşdirək, siyasi maraqları birləşdirək, 
iqtisadi sahədə daha da çoxtərəfli əməkdaşlıq aparılsın. Ancaq 
coğrafi cəhətdən bu gün türk dünyası parçalanıbdır. Bu tarixi 
həqiqətlər işıq üzü görməlidir. Nəinki ölkə daxilində, xaricdə də 
bunu bilməlidirlər. Ona görə bu kitabların xarici dillərdə nəşri 
xüsusi məna daşıyır. 
Bütün indiki Ermənistan ərazisinin əksər toponimləri 
Azərbaycan mənşəlidir. Şəhərlərin, kəndlərin adları. Hətta bunu 
Böyük Sovet Ensiklopediyasında da görmək mümkündür. O 
vaxt erməni şəhərlərinin adları və onların əski variantı 
yazılmışdı. Biz bütün bunları bilməliyik. Bu gün Ermənistan 
dövləti bizə qarşı ərazi iddiası ilə çıxış edir. Torpaqlarımız işğal 
altındadır. Dağlıq Qarabağ işğal altındadır. Dağlıq Qarabağ 
əzəli Azərbaycan torpağıdır. Erməni təbliğatı bütün dünyada 
bizə qarşı işə salınıbdır. Biz isə həqiqətləri çatdırmalıyıq ki, 
Xankəndi şəhəri Stepanakert deyil, Xankəndidir. Stepanakert 
quldur dəstəsinin rəhbəri Şaumyanın adına verilmişdir. Mən 
dəfələrlə bu barədə demişəm, əgər o yaşayış məntəqəsinin tarixi 
adı olsa idi, o tarixi adı ermənilər bərpa edərdilər. Bu bizim 
torpağımızdır. Elmi araşdırmalar və elmi əsərlər, kitablar çox 
vacibdir. Bu sahədəki işimizi daha da gücləndirməliyik, müasir-
ləşdirməliyik. Bu məsələlərə nəinki alimlərimiz, hesab edirəm 
ki, ictimaiyyətin üzvləri də internet vasitəsilə fəal qoşulmalı-
dırlar. Bu sahədəki işlərlə bağlı təşəbbüslər reallaşır. Hesab 
edirəm ki, bu məsələyə xüsusi diqqət göstərilməlidir. Biz həm 
bu məsələnin elmi tərəfindən, həm də təbliğatımızda bu amildən 
daha da geniş şəkildə istifadə etməliyik. 
 225 
Mən bu gün ölkəmizin və elmimizin inkişafı ilə bağlı bəzi 
fikirlərimi ifadə etdim və əminəm ki, hörmətli alimlər, siz bütün 
bu məsələləri yaxşı bilirsiniz. Sizin təklifləriniz, əlbəttə ki, 
nəzərə alınacaqdır. Hazırda qeyd etdiyim təşəbbüslər – Elmin 
İnkişaf Fondunun yaradılması, Azərbaycan Elminin İnkişafı 
üzrə Strategiyanın və Dövlət Proqramının qəbul edilməsi də 
alimlər tərəfindən verilmiş təşəbbüslər idi. 
Biz elə etməliyik ki, Azərbaycan elmi inkişaf etsin, yaşasın 
və Azərbaycan dövlətinə, Azərbaycanın milli maraqlarına 
həmişə olduğu kimi xidmət etsin. 
Mən sizi bir daha ürəkdən salamlayıram. Dəvətinizə görə 
minnətdaram. Sizə və akademiyanın bütün üzvlərinə yeni 
uğurlar arzulayıram. 
                       
                                YEKUN NİTQİ 
 
  Mən burada səslənən təkliflərə münasibətimi bildirmək is-
təyirəm. Bu təkliflər çox dəyərlidir. Müvafiq tapşırıqlar veri-
ləcəkdir ki, qaldırdığınız məsələlər tezliklə öz həllini tapsın. 
İstəyirəm burada qaldırılan məsələlərə öz fikrimi bildirim. 
Sosial məsələlərin həlli daim diqqət mərkəzindədir, Azər-
baycanda maaşlar, təqaüdlər vaxtaşırı qaldırılır. Ancaq son illər 
ərzində maaşların və təqaüdlərin bir neçə dəfə qaldırılmasına 
baxmayaraq, xüsusilə dövlət sektorunda çalışanların sosial 
təminatı hələ ki, istədiyimiz səviyyədə deyildir. Bu məsələyə 
baxılacaq və akademiya işçilərini narahat edən məsələlər öz 
həllini tapacaqdır. 
Kitabxananın tikintisi ilə bağlı verilən təklifləri dəstək-
ləyirəm. Bu məsələ bir müddət bundan əvvəl müzakirə 
edilmişdi, bəzi təkliflər də irəli sürülmüşdü. Bu məsələyə daha 
da ciddi baxmalıyıq. Ola bilsin ki, gələn ilin dövlət büdcəsində 
kitabxananın tikintisi ilə bağlı artıq maliyyə mənbələri də 
müəyyən edilsin. Layihələndirmə işləri bu il də başlana bilər. 
Müasir, gözəl kitabxananın tikintisinə böyük ehtiyac vardır. 
Əminəm ki, biz buna nail olacağıq. 
 226 
Struktur islahatları ilə bağlı məsələləri siz özünüz müəyyən 
etməlisiniz. Ən optimal variant seçilməlidir. Seçdiyiniz variantı 
mən də dəstəkləyəcəyəm. Əsas odur ki, işin səmərəliliyini təmin 
edək. Struktur islahatları real nəticələrə gətirib çıxarmalıdır.  
Xəzər dənizinin tədqiqatları ilə bağlı beynəlxalq mərkəzin 
yaradılması təklifinə baxmaq olar. Bildiyiniz kimi, hazırda 
bütün Xəzəryanı ölkələr bir-biri ilə çox sıx əlaqədədir. Keçən 
ilin sonunda Bakıda Xəzəryanı ölkələrin dövlət başçılarının 
zirvə görüşünün keçirilməsi və görüş zamanı qəbul edilmiş çox 
vacib qərarlar Xəzər dənizində əməkdaşlıq meyillərini daha da 
gücləndirir. Bütün qonşularımız qeyd etmişlər ki, Xəzər ilə bağlı 
Bakıda keçirilən zirvə görüşü çox uğurlu olmuşdur. Bu beştərəfli 
əməkdaşlıq, əlbəttə ki, davam etdiriləcəkdir. Burada Xəzərin 
bioresursları ilə əlaqədar müəyyən təkliflər var, Xəzər dənizinin 
hüquqi statusunun müəyyən edilməsi ilə əlaqədar danışıqlar gedir 
və Azərbaycan bütün bu məsələlərdə çox konstruktiv mövqe 
nümayiş etdirir. Elə etməliyik ki, Xəzər dənizi bundan sonra da 
dostluq, mehriban qonşuluq dənizi olsun. Xəzər dənizinin 
tədqiqatları ilə bağlı mərkəzin yaradılmasına da baxmaq olar. Əgər 
belə bir mərkəz yaranacaqsa, bunun mərkəzi Bakı olmalıdır. Çünki 
Bakı Xəzəryanı ölkələr arasında yeganə paytaxtdır və Bakının 
Xəzərin tədqiqatında və təbii resursların işlənməsində xüsusi yeri 
vardır. 
Gənc alimlər üçün fondun yaradılması məsələsinə baxmaq 
olar. Hazırda «Azərbaycan gəncliyi 2011–2015-ci  illərdə» 
Dövlət Proqramı hazırlanır. Azərbaycan elminin inkişafı üzrə 
Dövlət Proqramı da 2015-ci ilə qədər hesablanıbdır. Bu iki 
proqramı biz bir növ bir-biri ilə bağlamalıyıq və gənclərin, 
ümumiyyətlə, elmə cəlb edilməsi üçün, əlbəttə ki, əlavə 
tədbirlər nəzərdə tutulmalıdır. Mən o fikirlə tam razıyam ki, 
gəncləri elmə cəlb etmək üçün əlavə mexanizmlər hazırla-
malıyıq, stimullaşdırmalıyıq. Hərbi xidmətlə bağlı məsələlərə 
də baxacağıq. 
Neft hasilatının sabit səviyyədə saxlanılması məsələsi bizim 
üçün çox vacibdir. Azərbaycanda fəaliyyət göstərən beynəlxalq 
 227 
şirkətlər böyük investisiyalar qoyurlar və Azərbaycan tərəfi də 
bu işlərdə fəal iştirak edir. Hazırda konsorsium tərəfindən hasil 
edilən neftin gəlir hissəsinin 75 faizi Azərbaycanın payına düşür. 
Bu, məhz vaxtilə «Əsrin müqaviləsi»nin üzərində danışıqların 
aparılması zamanı Azərbaycanın mövqeyinin kifayət qədər ciddi 
olmasından xəbər verir. Baxmayaraq ki, o vaxt iqtisadi 
vəziyyətimiz o qədər də yaxşı deyildi, siyasi proseslər də 
müəyyən dərəcədə bizi narahat edirdi. O vaxt maksimum məqbul 
şərtləri əldə etmişdik. Məhz buna görə bu gün xarici tərəfdaşlar 
tərəfindən hasil edilən neftin əksər hissəsi Azərbaycanın payına 
düşür. Xarici şirkətlərlə apardığımız danışıqlarda biz daim bu 
məsələ ilə bağlı öz fikrimizi bildiririk. Biz istəyirik ki, 
uzunmüddətli hasilata nail olaq. Hasilatın artırılmasına o qədər də 
müsbət baxmırıq, hazırkı səviyyə optimaldır. Elə etməliyik ki, 
uzun illər neftimiz iqtisadiyyatımızın inkişafına xidmət göstərsin. 
Hazırda biz böyük qaz layihəsinin icrası ilə məşğuluq və 
«Şahdəniz» qaz yatağı dünya miqyasında ən böyük yataqlardan 
biridir, nadir yataqdır. «Şahdəniz» yatağından sonra 
Azərbaycan alimləri, geoloqları, neftçiləri «Ümid» yatağını 
aşkar ediblər. Çox böyük qaz potensialı yaranır və giriş 
sözümdə qeyd etdiyim Avropanın enerji təhlükəsizliyi 
məsələləri də müəyyən dərəcədə Azərbaycan qazının hesabına 
təmin edilə bilər. Hazırda bu istiqamətdə ciddi danışıqlar 
aparılır. İlin əvvəlində Avropa İttifaqı ilə Azərbaycan arasında 
Cənub qaz dəhlizi üzrə bəyannamə imzalanmışdır, işçi qrupu 
yaradılmışdır. İlk növbədə  ölkəmizin və xalqımızın milli 
maraqlarını təmin etməliyik. Bizə xüsusilə qazın ixracı üçün 
yeni bazarlar, tərəfdaşlara isə yeni alternativ mənbələr lazımdır. 
Maraqlarımız, demək olar ki, üst-üstə düşür və gələcəkdə 
Azərbaycanda həm neftin, həm də qazın hasilatının səviyyəsini 
biz müəyyən edəcəyik.   
Mən seysmoloji xidmətin inkişafı ilə əlaqədar verilən tək-
liflərə baxmağa hazıram. Əgər əlavə vəsait ayırmaq lazımdırsa, 
bunu edərik ki, bu sahədəki işi daha da təkmilləşdirək. 
Zəlzələdən, demək olar ki, 10 il vaxt keçir. Ola bilsin ki, o vaxt 
 228 
alınmış avadanlıq köhnəlib. Yeni texnologiyalar, yeni ava-
danlıqlar çıxır, buna baxacağıq.  
Tarixi Təbiət Muzeyinin təmiri ilə əlaqədar təklifə baxarıq. 
Bu muzeyi ya yüksək səviyyədə təmir etdirək, yaxud da 
yenisini yaradaq. Əgər yenisini yaradacağıqsa, gərək yer 
müəyyən edilsin, şəhərin mərkəzində gözəl bir yer olsun. Çünki 
nümayiş etdirmək üçün kifayət qədər materiallar, eksponatlar 
vardır. Siz yaxşı bilirsiniz ki, palçıq vulkanlarının sayına görə 
Azərbaycan dünyada birincidir.  Əfsuslar olsun ki, nə ölkə 
daxilində, nə də ki, xaricdə bu barədə kifayət qədər bilgilər 
yoxdur. Alimlər bunu bilir, ancaq geniş ictimaiyyət bundan 
xəbərsizdir. Həm də muzeyin yaradılması, internet 
materiallarının hazırlanması, elmi tədqiqatların aparılması 
sayəsində dünyaya göstərəcəyik ki, Azərbaycan bu sahədə də 
birinci yerdədir. 
Şamaxı astrofizika rəsədxanasında əsaslı təmir işləri gedir, 
daha doğrusu, bütün infrastruktur yenidən qurulur. Bu 
məqsədlər üçün prezidentin ehtiyat fondundan vəsait ay-
rılmışdır. Bir müddət bundan əvvəl Şamaxı rayonunda olarkən 
orada gedən işlərlə tanış olmuşdum. Alimlərin yaşaması, 
fəaliyyəti, elmi tədqiqatların aparılması üçün bütün işlər çox 
gözəl, müasir səviyyədə görülür. Hesab edirəm ki, bu rəsədxana 
dünya miqyasında öz müasirliyi və gözəlliyi ilə seçiləcəkdir. 
Azərbaycan elminin inkişafına, bu sahədəki elmin inkişafına 
yeni təkan veriləcəkdir. Gələcəkdə rəsədxana turistlər üçün də 
açıq olmalıdır. Orada müəyyən ekskursiyalar təşkil olunmalıdır. 
İndi Azərbaycanda turizm imkanları geniş inkişaf edir. Bakıda, 
Bakıya yaxın olan Şamaxı rayonunda böyük quruculuq işləri 
aparılır, gözəl yol çəkilib. İndi biz Bakı–Şamaxı yolunu 
genişləndirəcəyik.  
Sumqayıtda Polimer Materialları İnstitutunun təmiri ilə 
əlaqədar fikir səslənmişdir. Tapşırıq verəcəyəm ki, bu məsələ 
araşdırılsın və kömək göstəriləcəkdir. Bütövlükdə kimya 
elminin inkişafına diqqət göstərilməlidir və göstərilir. Mən giriş 
sözümdə qeyd etdim ki, neft-kimya sahəsinə böyük diqqət 
 229 
göstərilir. Azərbaycanda müasir neft-kimya kompleksinin 
yaradılması ilə əlaqədar tapşırıqlar verilmişdir. Müasir 
neftayırma zavodunun tikintisi ilə bağlı tapşırıqlar verilmişdir. 
İndi layihə hazırlanır. Bu sahədə də ən müasir texnologiyaları 
cəlb etməliyik. Dövlət Neft Şirkətinə göstəriş verəcəyəm ki, 
Azərbaycan alimlərini bu işlərə maksimum dərəcədə cəlb 
etsinlər və bu işləri birgə görsünlər. 
Nizami mərkəzinin yaradılması ilə əlaqədar səslənən 
təkliflər, hesab edirəm ki, təqdirəlayiqdir. Heç kimdə şübhə 
yoxdur ki, Nizami Gəncəvi dahi Azərbaycan şairidir. Bunu 
dünya bilir. Əgər ehtiyac yaranıbsa ki, bunu kiməsə sübut edək, 
biz bunu çox asanlıqla sübut edə bilərik. Nizaminin xatirəsi hər 
bir azərbaycanlı üçün əzizdir, doğmadır. Nizaminin əsərləri 
milli şüurumuzun tərkib hissəsidir. O ki qaldı hansısa qüvvələr 
tərəfindən bu əsərlərə yiyə çıxmaq, yaxud da 
özününküləşdirmək məsələsinə, əfsuslar olsun ki, biz belə 
hallarla dəfələrlə üzləşirik. Bunun da əsas səbəbi ondadır ki, 
Azərbaycan ədəbiyyatı, Azərbaycan mədəniyyəti, incəsənəti o 
qədər zəngindir ki, başqa tərəflərdən bizim milli sərvətimizi 
özününküləşdirmək üçün cəhdlər göstərirlər. Bu təkcə 
ədəbiyyatla, yaxud da ki, Nizaminin əsərləri ilə bağlı deyil, 
musiqimiz də ermənilər tərəfindən utanmadan oğurlanır. Dahi 
Üzeyir bəyin əsərləri, milli mətbəximiz ermənilər tərəfindən 
oğurlanır. Dünyaya erməni mətbəxi kimi təqdim etməyə 
çalışırlar. Halbuki milli yeməklərimizin adları da Azərbaycan 
sözləridir. Əgər ermənidən soruşsan, dolma ermənicə nə 
deməkdir, deyə bilməz. Necə ki, Qarabağ deyəndə, onlar üçün 
bu, sadəcə bir sözdür, mənasını bilmirlər. Çünki erməni sözü 
deyildir.  
Biz öz milli, mədəni irsimizi qorumalıyıq. Bunun üçün 
təbliğat işləri daha da güclü olmalıdır, imkanlarımızı artırma-
lıyıq. Dünyada Azərbaycan diaspor təşkilatları fəaliyyət 
göstərir, 50-dən çox ölkədə Azərbaycan səfirlikləri uğurla 
fəaliyyət göstərir. Təbliğat imkanlarımız genişdir. Biz heç vaxt 
başqa xalqın milli dəyərinə, yaxud da ki, milli irsinə göz 
 230 
dikməmişik. Ancaq əfsuslar olsun ki, bizə qarşı həmişə belə 
cəhdlər olub. Yenə də deyirəm, bunun əsas səbəbi Azərbaycan 
xalqının istedadı və mədəniyyətimizin zəngin olmasıdır. Biz 
mədəni irsimizi qoruyacağıq, bütövlükdə müstəqilliyimizi 
qoruyacağıq, müstəqil seçimimizi qoruyacağıq.   
Əziz dostlar, bir daha sizi ürəkdən salamlayıram. Əminəm 
ki, akademiyanın inkişafı bundan sonra da uğurlu olacaqdır. 
Verilən əlavə tapşırıqlar yaxın zamanlarda akademiyanın 
inkişafına müsbət təsir göstərəcəkdir.  
 
 
 
 
 
 
 
 
 231 
 
 
 
RUSİYANIN MÜSTƏQİL HƏMKARLAR 
İTTİFAQLARI FEDERASİYASININ SƏDRİ, 
ÜMUMHƏMKARLAR İTTİFAQLARI 
BEYNƏLXALQ KONFEDERASİYASININ 
PREZİDENTİ MİXAİL ŞMAKOV İLƏ GÖRÜŞ 
 
Prezident sarayı  
 
26 aprel 2011-ci il 
 
Azərbaycan Respublikasının Prezidenti İlham Əliyev 
aprelin 26-da Rusiya Federasiyası Müstəqil Həmkarlar İtti-
faqları Federasiyasının sədri, Ümumhəmkarlar İttifaqları Bey-
nəlxalq Konfederasiyasının prezidenti Mixail Şmakovu qəbul 
etmişdir. 
Mixail Şmakov Bakıda keçiriləcək «Miqrasiya problemləri 
və çağırışlar: Həmkarlar ittifaqlarının rolu» mövzusunda II 
konfransın önəmini qeyd etdi. O, Beynəlxalq Əmək Təşkilatı ilə 
birgə təşkil edilən bu tədbirdə müxtəlif ölkələrin nüma-
yəndələrinin iştirak edəcəyini dedi. Qonaq bildirdi ki, tədbirin 
əsas məqsədlərindən biri də beynəlxalq miqrasiya məsələlərini 
müzakirə etməkdən ibarət olacaqdır. O bu baxımdan həmkarlar 
ittifaqı təşkilatlarının işçi miqrantların hüquqlarının qorunması 
istiqamətində həyata keçirdikləri işlərin əhəmiyyətini qeyd etdi. 
Rəhbəri olduğu təşkilatın Azərbaycan Həmkarlar İttifaqları 
Konfederasiyası ilə səmərəli əməkdaşlıq etdiyini vurğulayan 
qonaq bu mühüm məsələnin Azərbaycan Həmkarlar İttifaqları 
Konfederasiyası ilə imzalanan yeni müqavilədə də öz əksini 
tapdığını dedi. 
Dövlətimizin başçısı Azərbaycan Həmkarlar İttifaqları 
Konfederasiyası ilə Rusiya Federasiyasının Müstəqil Həm-
karlar İttifaqları Federasiyası arasında əməkdaşlığın ikitərəfli 
 232 
münasibətlərimizin inkişafına öz töhfəsini verəcəyinə əminliyini 
bildirdi. İşçi miqrantların fəaliyyətinin hüquqi tənzimlənməsi 
məsələsinə toxunan dövlət başçısı bu məsələnin həm ikitərəfli 
münasibətlərin inkişafında, həm də MDB çərçivəsində 
əməkdaşlıq baxımından önəmini vurğuladı. Prezident İlham 
Əliyev sürətlə inkişaf edən ölkəmizdə xaricdən gələn işçi 
qüvvəsinin artdığını bildirərək, Azərbaycanda miqrantların 
əmək fəaliyyəti istiqamətində görülən işləri qeyd etdi. 
Mixail Şmakov vaxtilə Sovetlər İttifaqının Həmkarlar İttifaqı 
Təşkilatına rəhbərlik edən bir qrup şəxsin Azərbaycan xalqının 
ümummilli lideri Heydər Əliyevlə çəkdirdiyi fotoşəkli xatirə 
olaraq dövlətimizin başçısına təqdim etdi. Sonra Mixail Şmakov 
dövlətimizin başçısını Ümumhəmkarlar İttifaqları Beynəlxalq 
Konfederasiyasının Fəxri gümüş nişanı, Beynəlxalq Rabitə 
İşçiləri Həmkarlar İttifaqları Komitəsinin Qızıl ordeni ilə təltif 
etdi. Mixail Şmakov Rusiya Federasiyası Müstəqil Həmkarlar 
İttifaqları Federasiyasının 100 illik yubileyi münasibətilə 
hazırlanmış abidənin maketini prezident İlham Əliyevə təqdim 
etdi. 
 
 
 
 
 
 233 
 
 
 
İRAN PREZİDENTİNİN XƏZƏR MƏSƏLƏLƏRİ 
ÜZRƏ XÜSUSİ NÜMAYƏNDƏSİ MƏHƏMMƏD 
MEHDİ AXUNDZADƏ İLƏ GÖRÜŞ 
 
Prezident sarayı  
 
26 aprel 2011-ci il 
 
Azərbaycan Respublikasının Prezidenti İlham Əliyev ap-
relin 26-da İran İslam Respublikası Prezidentinin Xəzər mə-
sələləri üzrə xüsusi nümayəndəsi Məhəmməd Mehdi Axund-
zadəni qəbul etmişdir. 
Görüşdə Azərbaycan ilə İran İslam Respublikası arasında 
ikitərəfli münasibətlər, Xəzər dənizinin hüquqi statusunun ha-
zırlanması istiqamətində aparılan danışıqların vəziyyəti müza-
kirə edilmiş, bu baxımdan Xəzəryanı ölkələrin dövlət başçıla-
rının Bakı Sammitinin önəmi vurğulanmışdır. 
 
 
 
 
 234 
 
 
 
bp ŞİRKƏTİNİN İCRAÇI DİREKTORU  
ROBERT DADLİ İLƏ GÖRÜŞ 
 
Prezident sarayı  
 
27 aprel 2011-ci il 
 
Azərbaycan Respublikasının Prezidenti İlham Əliyev 
aprelin 27-də bp şirkətinin icraçı direktoru Robert Dadlini 
qəbul etmişdir. 
Görüşdə Azərbaycan ilə bp şirkəti arasında uzun illər uğurlu 
əməkdaşlıq həyata keçirildiyi vurğulandı. 
bp şirkətinin icraçı direktoru Robert Dadli icrada olan 
layihələr üzrə işlərin gedişi barədə Azərbaycan prezidentinə 
məlumat verdi. 
Görüşdə, həmçinin əməkdaşlığımızın hazırkı vəziyyəti və 
perspektivləri ətrafında fikir mübadiləsi aparıldı. 
 
 
 
 235 
 
 
 
ŞƏHƏRƏTRAFI QƏSƏBƏLƏRİN SOSİAL-
İQTİSADİ İNKİŞAFI İLƏ BAĞLI SABUNÇU 
QƏSƏBƏSİNDƏ GÖRÜLMÜŞ İŞLƏRLƏ 
TANIŞLIQ 
 
27 aprel 2011-ci il 
 
Azərbaycan Respublikasının Prezidenti İlham Əliyev Bakı 
Şəhər İcra Hakimiyyətində şəhərətrafı qəsəbələrin sosial-
iqtisadi inkişafına həsr edilmiş müşavirədə kənd və qəsəbələrdə 
abadlıq və quruculuq işləri ilə bağlı verdiyi tapşırıqların icrası 
ilə tanış olmaq üçün ayrı-ayrı yaşayış sahələrində olmuşdur. 
Aprelin 27-də dövlətimizin başçısı həyata keçirilən abadlıq 
və quruculuq işləri ilə yaxından tanış olmaq üçün Sabunçu 
qəsəbəsinə gəldi. 
Bakı Şəhər İcra Hakimiyyətinin başçısı Hacıbala Abutalıbov 
qəsəbənin sxemi əsasında görülən işlər barədə prezident İlham 
Əliyevə məlumat verdi. 
Azərbaycan prezidenti Sabunçu vağzalının ətrafında əvvəlki 
vəziyyəti əks etdirən fotostendə baxdı. Bildirildi ki, Sabunçu 
vağzalının ətrafındakı ərazidə kanalizasiya, su və rabitə xətləri 
yeniləri ilə əvəz edilmişdir. 28 min kvadratmetr sahəsi olan 
Əslidar Məmmədəliyev küçəsinə ikiqat asfalt və 950 metr 
uzunluğunda səkiyə qranit piltə döşənib. Səkilərdə 1700 
kvadratmetr sahədə asfalt işləri görülüb. Əlavə olaraq 22 min 
kvadratmetr sahəsi olan qəsəbədaxili küçələrə asfalt döşəmək 
üçün hazırlıq işləri aparılır. Sabunçu vağzalının binasında 
yenidənqurma işləri başa çatdırılıbdır. 
Görülən işlərlə yaxından tanış olan prezident İlham Əliyev 
sakinlərlə görüşdü. 
Qəsəbə sakinləri dövlətimizin başçısını hərarətlə qar-
şıladılar. 
 236 
S a k i n: Hörmətli Prezidentimiz, xoş gəlmisiniz! Sizin son 
vaxtlar verdiyiniz sərəncamlar hamımızın ürəyincədir. Sizi həmişə 
dəstəkləmişik, yenə də dəstəkləyəcəyik. Çox sağ olun! 
İ l h a m   Ə l i y e v: Sağ olun. Bu sərəncamlar icra olunur. İndi 
bütün qəsəbələrdə yaxşı işlər gedir, yollar çəkilir, o cümlədən 
Sabunçu qəsəbəsində də bu işlər başlanmışdır. Bütün qəsəbələrin 
sosial-iqtisadi problemləri öz həllini tapmaqdadır. Bir neçə gündən 
sonra böyük Dövlət Proqramı qəbul olunacaqdır. Proqramda bütün 
məsələlər öz əksini tapacaqdır. Mən bilirəm ki, Sabunçu qəsəbəsinin 
də problemləri var. Biz bu problemləri bilirik və həll etməyə 
çalışırıq. İlk növbədə, yolların çəkilişi öz həllini tapmalıdır. Sonra 
kanalizasiya xətləri çəkilməlidir. Ümumiyyətlə, Sabunçu və digər 
qəsəbələrdə kanalizasiya xətləri olmayıb. Biz bu problemin həlli 
üçün çalışırıq. Bütün qəsəbələrdə su problemi var. O da ciddi 
problemdir. Elektrik enerjisi, qaz məsələsi tədricən öz həllini tapır. 
Ancaq biz bunu daha da böyük həcmdə etməliyik. 
Proqramda Sabunçu qəsəbəsində yerləşən uşaq bağçalarının, 
məktəblərin təmiri nəzərdə tutulur. Əminəm ki, Sabunçu 
qəsəbəsinin sakinləri bu proqramın icrasını hiss edəcəklər. 
Qarşımıza bir neçə vacib məsələ qoyulubdur. Bakıətrafı 
qəsəbələrin inkişafı onların içərisində prioritet məsələdir. Mən 
qəsəbələrdə oluram, vəziyyətlə tanış oluram, özüm görürəm 
işlər necə gedir. Sizdən də eşitmək istərdim ki, hansı məsələlər 
sizi daha çox narahat edir. Biz hansı məsələlərdən 
başlamalıyıq? Yəni prioritetlər nədir və sizi narahat edən hansı 
məsələlərdir? 
S a k i n: Cənab Prezident, Sabunçu qəsəbəsində 31 minə 
yaxın əhali yaşayır, bunların 5 minə yaxını məcburi köçkündür. 
Hər yerdə müəyyən problemlər olduğu kimi, Sabunçu qəsəbə-
sində də problemlər vardır. Bu problemlərdən biri poliklinika 
məsələsidir. Qəsəbədə həm böyüklər, həm də uşaqlar üçün 
poliklinika var. Böyüklər üçün olan 1898-ci ildə tikilib 
istifadəyə verilmiş bir binada yerləşir. Uşaq poliklinikasının 
yerləşdiyi bina isə 1925-ci ildə tikilmişdir. Hər ikisi bir-birinə 
yaxın yerdə yerləşir. İkisi də günün tələblərinə cavab vermir. 
 237 
Sabunçuda yaşayan bütün əhali bu poliklinikalara müraciət edir. 
Bütün sakinlər adından Sizdən xahiş edirəm qəsəbəmizdə hər 
iki poliklinikanın yerləşəcəyi yeni bir binanın tikilməsinə 
sərəncam verəsiniz. Bu bizə ən yaxşı töhfə olardı. 
İ l h a m   Ə l i y e v:  Yaxşı, biz bunu təşkil edərik. Doğ-
rudan da buna böyük ehtiyac vardır. İndi ölkəmizin bütün 
yerlərində müasir tibb ocaqları yaradılır. Bakıda və Bakı 
qəsəbələrində də bu işlər lazımi səviyyədə aparılmalıdır. Burada 
bu məsələlər müasir səviyyədə öz həllini tapmalıdır. Çünki bu 
tibb ocaqları köhnəlibdir, avadanlıq da sıradan çıxıbdır. Şərait 
də o qədər yaxşı deyildir. 
S a k i n: Qəsəbəmizdə yeni poliklinika binasının tikilməsi 
üçün sərəncam versəniz çox yaxşı olar. Biz hamımız Sizi 
həmişə alqışlamışıq, alqışlayırıq və ömrümüzün axırına qədər 
alqışlayacağıq.  
İ l h a m   Ə l i y e v:  Bu hələ birinci mərhələdir. Əsas yollar 
təmir olunacaq, uşaq bağçaları, məktəblər, tibb məntəqələri 
tikiləcək, kanalizasiya, su xətləri çəkiləcək. Biz bu işlərə kompleks 
şəkildə yanaşırıq ki, 2013-cü ilin sonuna qədər əsas məsələlər öz 
həllini tapsın. Proqramı da biz məhz 2011–2013-cü illər üçün 
nəzərdə tutmuşuq. 2011-ci ilin ilk dörd ayının artıq başa çatmasına 
baxmayaraq, qalan aylar ərzində çox ciddi işlər başlanacaqdır. 
Bəli, Sabunçu qəsəbəsinin çox böyük tarixi vardır, qədim yaşayış 
məntəqəsidir. Ona görə, biz gərək bu tarixi qəsəbəni gözəlləşdirək, 
abadlaşdıraq. Burada yaşamaq, işləmək üçün şərait yaxşı olmalıdır, 
iş yerlərinin yaradılması üçün tədbirlər görülməlidir. Hər şey bu 
yol kimi yüksək səviyyədə, müasir səviyyədə olmalıdır.  
 S a k i n: Sabunçu qəsəbəsindən aeroporta getməyə imka-
nımız yoxdur. Elə Bakıxanov qəsəbəsinə də. Biz avtobusa 
minib Maştağa tərəfə getməli, sonra oradan mərkəzi yola 
qayıtmalı və Bakıxanov qəsəbəsinə gəlməli oluruq, çünki inzi-
bati mərkəzlərimiz orada yerləşir. Məhz Bakıxanov qəsəbəsinə 
tez gedib çatmağa imkan yoxdur. Bu problemi qısa müddətdə 
həll etmək olar, çünki bizdə birtərəfli bir yol vardır, onu imkan 
daxilində genişləndirmək mümkündür. 
 238 
İ l h a m   Ə l i y e v: Belə məsələləri qısa müddətdə həll 
etmək olar. Bülbülədə bu işi bir həftəyə gördük. 
S a k i n: Özü də çox gözəl yerinə yetirilmişdir. 
İ l h a m   Ə l i y e v:  Həm də rahat olmuşdur. Biz yollar, 
böyük traslar tikirik. Yaxşı ki, siz bu məsələni qaldırdınız. 
S a k i n: Gəlişinizə görə Sizə təşəkkür edirik! Sizə 
cansağlığı, xoşbəxtlik diləyir, ən xoş arzularımızı bildiririk.  
İ l h a m   Ə l i y e v: Sağ olun. Dediyiniz kimi, Sabunçu 
rayonunda bütün millətlərin nümayəndələri tarix boyu bir ailə 
kimi yaşayıblar. Bu, ölkəmizin xüsusiyyətidir. Biz bu vəziyyəti 
yaxşı qiymətləndiririk, dəyərləndiririk. Bundan sonra da 
Azərbaycanda bütün xalqların nümayəndələri bir ailə kimi, 
mehriban qonşuluq şəraitində yaşayacaqlar. Əlbəttə, hər bir 
qəsəbənin inkişafı çox böyük əhəmiyyətə malikdir. Çünki 
Bakıətrafı qəsəbələrdə 800 mindən artıq əhali yaşayır. Sabunçu 
qəsəbəsində 30 min, amma Sabunçu rayonunda isə 200 mindən 
artıq əhali vardır. 
 
* * * 
 
Qəsəbə sakinləri ilə görüşdən sonra Azərbaycan prezidenti 
İlham Əliyev Sabunçudan Bakıxanov qəsəbəsinə və Heydər 
Əliyev prospektinə aeroport istiqamətində nəqliyyatın çıxışını 
təmin etmək üçün çəkiləcək yeni yolun keçəcəyi ərazi ilə tanış 
olmaq məqsədilə həmin sahəyə gəldi. Ərazi ilə yaxından tanış 
olan prezident İlham Əliyev yeni yolun çəkilişi ilə bağlı müvafiq 
tapşırıqlarını verdi.  
 
 
 
 
 
 
 
 
 
 239 
ABŞ KONQRESİNDƏ AZƏRBAYCAN ÜZRƏ  
İŞÇİ QRUPUNUN HƏMSƏDRİ BİLL ŞUSTERİN 
BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ  
 
Prezident sarayı  
 
28 aprel 2011-ci il 
 
Azərbaycan Respublikasının Prezidenti İlham Əliyev 
aprelin 28-də ABŞ-ın Pensilvaniya ştatından respublikaçı, 
Konqresin Silahlı Qüvvələr və Nəqliyyat komitələrinin üzvü, 
Azərbaycan üzrə işçi qrupunun həmsədri Bill Şusterin başçılıq 
etdiyi nümayəndə heyətini qəbul etmişdir. 
Nümayəndə heyətinin tərkibinə Nyu-Cersi ştatından res-
publikaçı, Silahlı Qüvvələr, Təbii Ehtiyatlar və Veteranlar 
məsələləri üzrə komitələrin üzvü Con Runian, İllinoys ştatından 
respublikaçı, Enerji və Ticarət komitələrinin üzvü Adam 
Kinzinger, Viskonsin ştatından respublikaçı, Maliyyə Xidmətləri 
və İqtisadiyyat komitələrinin üzvü Şon Daffi, Luiziana ştatından 
demokrat, Milli Təhlükəsizlik və Kiçik Biznes komitələrinin üzvü 
Sedrik Riçmond, Konnektikut ştatından demokrat, Xarici 
Əlaqələr, Nəzarət və Hökumət İslahatları komitələrinin üzvü 
Kristofer Mörfi daxildirlər. 
Görüşdə Azərbaycan ilə ABŞ arasında ikitərəfli münasibət-
lərin müxtəlif sahələri, energetika sahəsində həyata keçirilən 
əməkdaşlıq və digər sahələrdə əlaqələrin bugünkü vəziyyəti və 
perspektivləri ətrafında fikir mübadiləsi aparılmış, Azərbayca-
nın Əfqanıstandakı sülhməramlı missiyada iştirakı və beynəl-
xalq antiterror əməliyyatlarının həyata keçirilməsi işinə verdiyi 
töhfə qeyd olunmuşdur. 
Görüşdə, həmçinin regional məsələlərə də toxunulmuşdur. 
 
 
 
 
 240 
UKRAYNA PREZİDENTİ VİKTOR 
YANUKOVİÇİN AZƏRBAYCANA RƏSMİ SƏFƏRİ  
 
28 aprel 2011-ci il 
 
Aprelin 28-də Azərbaycan Respublikasına rəsmi səfərə 
gələn Ukrayna prezidenti Viktor Yanukoviçin rəsmi qarşılanma 
mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi Azərbaycan prezidenti İlham 
Əliyevə raport verdi. 
Azərbaycan prezidenti İlham Əliyev Ukrayna prezidenti 
Viktor Yanukoviçi qarşıladı. 
Fəxri qarovul dəstəsinin rəisi Ukrayna prezidentinə raport 
verdi. 
Ukraynanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından 
keçdilər. 
Ukrayna prezidenti Azərbaycan əsgərlərini salamladı. 
Azərbaycanın dövlət və hökumət nümayəndələri prezident 
Viktor Yanukoviçə, Ukrayna nümayəndə heyətinin üzvləri pre-
zident İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 241 
 
 
 
UKRAYNA PREZİDENTİ VİKTOR YANUKOVİÇ 
İLƏ TƏKBƏTƏK GÖRÜŞ 
 
Prezident sarayı  
 
28 aprel 2011-ci il 
 
Aprelin 28-də rəsmi qarşılanma mərasimindən sonra Azər-
baycan prezidenti İlham Əliyevin və Ukrayna prezidenti Viktor 
Yanukoviçin təkbətək görüşü olmuşdur. 
Görüşdə ölkələrimiz arasında ikitərəfli münasibətlərin 
müxtəlif sahələrdə uğurla inkişaf etdiyi vurğulandı. 
Dövlət başçıları yüksək səviyyədə qarşılıqlı səfərlərin əla-
qələrin möhkəmləndirilməsi baxımından əhəmiyyətini qeyd 
etdilər. 
Prezidentlər ölkələrimiz arasında siyasi, iqtisadi, energetika, 
humanitar və digər sahələrdə əməkdaşlığın daha da inkişaf 
etdirilməsi üçün yaxşı potensialın olduğunu bildirdilər, əla-
qələrin bundan sonra da möhkəmlənəcəyinə əminliklərini ifadə 
etdilər. 
Görüşdə ikitərəfli, regional və beynəlxalq məsələlərə dair 
fikir mübadiləsi aparıldı. 
 
 
 
 
 242 
 
 
 
AZƏRBAYCAN VƏ UKRAYNA PREZİDENTLƏR 
ŞURASININ ÜÇÜNCÜ İCLASI 
 
Prezident sarayı  
 
28 aprel 2011-ci il 
 
Aprelin 28-də Azərbaycan prezidenti İlham Əliyevin və 
Ukrayna prezidenti Viktor Yanukoviçin təkbətək görüşü başa 
çatdıqdan sonra iki ölkənin Prezidentlər Şurasının üçüncü 
iclası olmuşdur. İclasda Azərbaycan və Ukrayna nümayəndə 
heyətlərinin üzvləri iştirak etmişlər. 
İ l h a m  Ə l i y e v: Hörmətli Viktor Fyodoroviç! 
Hörmətli qonaqlar! 
Sizi Azərbaycanda ürəkdən salamlayıram. Sizi ölkəmizdə 
görməyə çox şadam. Bu Sizin Ukrayna prezidenti kimi, 
Azərbaycana ilk səfərinizdir. Əminəm ki, səfər uğurlu olacaq, 
yaxşı nəticələr əldə ediləcək, biz irəliyə doğru fəal hərəkət 
edəcəyik. Mən, həmçinin keçən il Sizin ölkənizə səfərim zamanı 
mənə göstərilmiş qonaqpərvərliyə görə təşəkkür etmək istəyirəm. 
Biz ölkələrimiz arasında əməkdaşlığın əsas istiqamətlərini 
müəyyən etmişik. Bütün istiqamətlər üzrə fəal irəliləyirik. 
Hökumətlərarası Komissiya səmərəli işləyir, siyasi dialoq inkişaf 
edir. Bu gün Sizinlə təkbətək görüşdə biz münasibətlərimizin 
geniş gündəliyini müzakirə etdik. Lakin bu gün razılaşdırılmış 
gündəliyi Prezidentlər Şurasının iclasında da müzakirə edəcəyik. 
Gündəlik geniş, çox müfəssəl və konkretdir. Əminəm ki, 
Prezidentlər Şurasının iclasının yekunlarına əsasən biz öz 
münasibətlərimizin inkişafının sonrakı addımlarını müəyyən 
edəcəyik. Biz bu münasibətləri çox yüksək qiymətləndiririk, 
onların qədrini bilirik və əminik ki, Ukrayna ilə Azərbaycan ara-
 243 
sında münasibətlərin daha da inkişaf etməsi regional koope-
rasiyanın da genişlənməsinə kömək edəcəkdir. 
Sizi bir daha ürəkdən salamlayıram və ümid edirəm ki, səfər 
uğurlu və xoş olacaqdır. 
Xoş gəlmisiniz! 
V i k t o r  Y a n u k o v i ç: Sağ olun, möhtərəm İlham 
Heydər oğlu! 
Hörmətli iclas iştirakçıları! 
İlham Heydər oğlu, mən ilk növbədə, Azərbaycan Res-
publikasına rəsmi səfərə dəvət edildiyimə və buraya gəlmək 
imkanıma görə Sizə minnətdarlığımı bildirmək istəyirəm. Bizim 
ölkələr artıq çoxdandır ki, strateji tərəfdaşlardır. Mən deyərdim, 
bu bir-biri ilə çox yaxın olan iki ölkə arasında münasibətləri necə 
qurmaq lazım olduğunu göstərən parlaq nümunədir. 
Biz ikitərəfli səviyyədə münasibətlərimizi çox uğurla inkişaf 
etdiririk. Bizim Hökumətlərarası Komissiya və altkomissiyalar 
gözəl işləyirlər. Onlar bütün istiqamətlər üzrə iş aparırlar. Keçən 
ilin yekunları bu işin nəticəsi olmuşdur. Bu səmərəli işin əyani 
nümunəsi belədir: ölkələrimiz arasında əmtəə dövriyyəsi artımı 
rekord səviyyəyə çatmışdır. Lakin bu hələ son hədd deyildir. 
Əminəm ki, imkanlarımız bundan qat-qat genişdir. Bunu görmək 
mənə xoş oldu ki, Ukrayna Rusiyadan sonra Azərbaycanın ikinci 
ticarət tərəfdaşına çevrilmişdir. Bu çox gözəl nəticədir. 
 244 
 
 
 
SƏNƏDLƏRİN  İMZALANMASI MƏRASİMİ   
 
Prezident sarayı 
 
28 aprel 2011-ci il 
 
Aprelin 28-də Azərbaycan və Ukrayna Prezidentlər 
Şurasının üçüncü iclasından sonra Azərbaycan–Ukrayna sə-
nədlərinin imzalanması mərasimi olmuşdur. 
«Azərbaycan Respublikası və Ukrayna prezidentlərinin 
strateji tərəfdaşlıq münasibətlərinin gələcək inkişafı barədə 
Birgə Bəyannamə»ni, «Azərbaycan Respublikası və Ukrayna 
Prezidentlər Şurasının üçüncü iclasının Protokolu»nu, «Azər-
baycan Respublikası ilə Ukrayna arasında 2011–2015-ci illərdə 
Hərtərəfli Əməkdaşlığa dair Tədbirlər Planı»nı Azərbaycan 
prezidenti İlham Əliyev və Ukrayna prezidenti Viktor Yanukoviç 
imzaladılar. 
 
 
 
 
 
 245 
 
 
 
AZƏRBAYCAN VƏ UKRAYNA 
PREZİDENTLƏRİNİN MƏTBUAT 
KONFRANSINDA BƏYANATLARLA  
ÇIXIŞLARI  
 
Prezident sarayı 
 
28 aprel 2011-ci il 
 
Aprelin 28-də Azərbaycan–Ukrayna sənədlərinin im-
zalanması mərasimindən sonra Azərbaycan prezidenti İlham 
Əliyevin və Ukrayna prezidenti Viktor Yanukoviçin birgə mət-
buat konfransı olmuşdur. 
   Dövlət başçıları əvvəlcə jurnalistlər qarşısında bəyanatlarla 
çıxış etdilər. 
 
Azərbaycan prezidenti İlham Əliyevin bəyanatı 
 
Çox hörmətli Viktor Fyodoroviç! 
Hörmətli qonaqlar, xanımlar və cənablar! 
Viktor Fyodoroviç, Sizi Azərbaycanda ürəkdən salamla-
yıram. Bu Sizin Ukrayna prezidenti kimi, ölkəmizə ilk səfə-
rinizdir. Mən şadam ki, səfər çox uğurlu keçir, bu gün aparılan 
danışıqlar, fikir mübadiləsi bir daha ölkələrimizin və 
xalqlarımızın, dövlətlərimizin mövqelərinin nə qədər yaxın 
olduğunu göstərir. 
Ölkələrimiz arasında ənənəvi çox mehriban dostluq müna-
sibətləri mövcud olmuşdur. Hazırda bu münasibətlərin inkişafı 
yeni mərhələyə qədəm qoymuş, konkret məzmun kəsb etmişdir. 
Münasibətlərimiz dinamizmi və əlaqələrimizi bütün 
istiqamətlərdə inkişaf etdirmək üçün qarşılıqlı əzmlə fərqlənir. 
 246 
Siyasi baxımdan çox fəal dialoq aparırıq. Biz daim əlaqədəyik 
və rəsmi səfərlər mübadiləsi ölkələrimiz arasında qarşılıqlı siyasi 
fəaliyyətin yüksək səviyyəsindən xəbər verir. Mən ötən ilin 
sonlarında Ukraynaya rəsmi səfərimi böyük səmimiyyətlə 
xatırlayıram. Təbii ki, qarşılıqlı səfərlər ölkələrimizin 
yaxınlaşmasına kömək edir. Biz, həmçinin beynəlxalq təşki-
latlarda fəal əməkdaşlıq edir, bir-birimizi dəstəkləyirik. BMT, 
ATƏT, Avropa Şurası, MDB və digər beynəlxalq təşkilatlarda 
əməkdaşlığımız böyük əhəmiyyət kəsb edir. 
Bu gün biz iqtisadi, siyasi sahələrdə qarşılıqlı fəaliyyətlə bağlı 
çox geniş müzakirələr apardıq. Mən Ukrayna prezidentinə 
Ermənistan–Azərbaycan, Dağlıq Qarabağ münaqişəsi ilə bağlı 
vəziyyət barədə məlumat verdim. Münaqişənin həllində prinsipial 
mövqeyinə görə Ukraynaya təşəkkürümü bildirmək istəyirəm. Bu 
mövqe bu gün imzalanan Birgə Bəyannamədə də öz əksini 
tapmışdır. Bəyannamədə deyilir ki, münaqişə beynəlxalq hüququn 
norma və prinsipləri əsasında, ərazi bütövlüyü, suverenlik və 
dövlətlərin sərhədlərinin pozulmazlığı prinsipləri nəzərə alınmaqla 
nizama salınmalıdır. 
Bu gün biz Prezidentlər Şurasının iclasında münasibətlərimizin 
iqtisadi hissəsini də müzakirə etdik, yaxşı rəqəmlər, nəticələr, 
əmtəə dövriyyəsinin artmasını gördük. Əlbəttə, əmtəə 
dövriyyəsinin sürətlə artması böyük nikbinlik və ümid doğurur. 
Bizim şirkətlər tərəfindən həyata keçirilən investisiya 
layihələri də vardır. Əminəm ki, yaxın vaxtlarda onların həcmi 
artacaqdır. 
Hərbi-texniki sahədə əməkdaşlıq da ənənəvi formata 
malikdir. Bu gün biz iqtisadiyyatın bu mühüm seqmentində 
yeni keyfiyyət səviyyəsinə çıxırıq, əməkdaşlığın istiqamətlərini 
genişləndiririk. Əminəm ki, bu gün mövcud olan təcrübə 
qarşılıqlı faydalı hərbi-texniki əməkdaşlığı çox fəal inkişaf 
etdirməyə imkan verəcəkdir. Bu əməkdaşlıq həm də birgə 
tədqiqatları və müştərək istehsalı nəzərdə tutur. 
Energetika sahəsində əməkdaşlıq münasibətlərimizin mü-
hüm tərkib hissəsidir. Burada işlərimiz çox uğurla gedir. Bu 
 247 
artımın nə qədər sürətli olmasını görmək üçün Azərbaycandan 
Ukraynaya neft və neft məhsulları satışının həcminə dair keçən 
ilin statistikasına nəzər salmaq kifayətdir. Təkcə keçən il 
Ukraynaya təqribən 1,5 milyon ton Azərbaycan nefti nəql 
edilmişdir. Bu, ölkələrimiz arasında fəal və çox səmərəli 
əməkdaşlığın nəticəsi olan yeni layihədir. Bu məsələ uzun illər 
boyu diskussiya mərhələsində olmuşdur. Bu gün o, artıq özünün 
konkret həllini tapmışdır. 
Bu ilin yanvar ayında biz, iki prezident Azərbaycanın maye 
qazının Ukrayna ərazisinə nəql edilməsi haqqında sənəd də 
imzalamışıq. Biz bu layihəyə böyük əhəmiyyət veririk və bu 
gün həmin mövzuda məsləhətləşmələr aparılır. Bizim çox 
zəngin qaz ehtiyatlarımız vardır və qaz satışının coğrafiyasını 
şaxələndirməyə çalışırıq. Zənnimcə, bu da ukraynalı 
tərəfdaşlarımız üçün maraq doğurur. 
Başqa sözlə desək, bugünkü müzakirələrin və Prezidentlər 
Şurasının iclasının yekunları çox sanballıdır. Bir daha deyirəm, 
bu nəticələr konkret, praqmatik, realist olmaqla möhkəm siyasi 
və humanitar əlaqələrə əsaslanır. 
Dostumuz Viktor Fyodoroviç Yanukoviçi ölkəmizdə qəbul 
etmək mənə çox xoşdur. Ölkəmizə Sizin sonuncu səfərinizi 
xatırlayıram, o vaxt Siz Baş nazir idiniz. O vaxtdan 5 il keç-
mişdir. Lakin bütün bu illər ərzində əlaqələrimiz, müna-
sibətlərimiz davam etmişdir. Bu gün bu münasibətlər ölkələri-
miz arasında əlaqələrin möhkəmlənməsinə çox cəhətdən kömək 
edir. 
Bir daha xoş gəlmisiniz, Viktor Fyodoroviç! 
 
Ukrayna prezidenti Viktor Yanukoviçin bəyanatı 
 
Hörmətli İlham Heydər oğlu! 
Ukraynanın və Azərbaycan Respublikasının nümayəndə 
heyətlərinin hörmətli üzvləri! 
Azərbaycan Respublikasının və Ukraynanın Prezidentlər 
Şurasının növbəti, üçüncü iclası indicə başa çatmışdır. Bundan 
 248 
əvvəl İlham Heydər oğlu ilə təkbətək formatda bir sıra məsələləri 
müzakirə etmişik. Biz indicə İlham Heydər oğlunun dediyi 
məsələlərin praktiki olaraq bütün spektrini, birgə planlarımızın 
həyata keçirilməsi mexanizmlərini çox ətraflı müzakirə etməyə 
müvəffəq olduq. Hörmətli İlham Heydər oğlu, demək istəyirəm ki, 
Bakının yeniləşmiş görkəmi məni ürəkdən sevindirir. Biz Bakıya 
gələn kimi, imkan tapib həmkarlarımızla fikir mübadiləsi apardıq. 
Çünki mənim kimi, burada iştirak edənlərin əksəriyyəti son 5 ildə 
Bakıda olmamışlar. Biz gördük ki, müxtəlif informasiya məlumat-
larında, statistik nəşrlərdə deyilən tərəqqi göz qabağındadır. Bunlar 
onu göstərir ki, Azərbaycan iqtisadiyyatı ilbəil çox yüksək sürətlə 
inkişaf edir. Bizim üçün bu, hər hansı kəskin daxili və xarici siyasi 
dəyişiklikləri qəbul etməyən dövlət idarəçiliyi sisteminin necə 
səmərəli işləyə bilməsini göstərən əyani nümunədir. Sabitlik 
dövlətin inkişafının əsasıdır. 
Mənə çox xoşdur ki, Azərbaycanın Ukraynaya münasibətdə 
siyasəti də bu sabitliyin tərkib hissəsidir. Bu ənənələr hələ 
Heydər Əliyevlə başlanmışdır. Ukrayna üçün çox ağır illərdə 
Heydər Əliyev bizə kömək əlini uzatmışdır. O vaxt, keçən əsrin 
90-cı illərində Ukraynada yanacaq-sürtkü materialları yox idi. 
Azərbaycan həmin məhsulların əldə olunmasında Ukraynaya 
kömək etdi və biz ölkəmizdə kənd təsərrüfatı işlərini yanacaqla 
təmin etdik və bütövlükdə ölkəyə, necə deyərlər, bir udum 
oksigen verdik. Ukrayna xalqı bunu unutmur, Heydər Əliyevin 
ruhu şad olsun. 
Ölkələrimiz arasında münasibətlərin əsasını təşkil edən 
ənənələr davam edir. Əgər bu gün ölkələrimizin bu qədər böyük 
potensiala malik olduğu bir şəraitdə xalqlarımızın həyatını 
yaxşılaşdırmağın əsası olan iqtisadiyyatın səviyyəsini xeyli 
artırmaq vəzifəsini qarşıya qoymasaq, yəqin ki, haqlı olmarıq. 
Ötənilki əmtəə dövriyyəsi ölkələrimizin müstəqillik qazan-
dığı bütün illər içərisində görünməmiş səviyyədir. Bu il Ukray-
na da, Azərbaycan da müstəqilliklərinin 20-ci ildönümünü qeyd 
edəcəkdir. Biz ötən il parlaq nümunə göstərdik, əmtəə 
dövriyyəsi elə səviyyəyə qalxdı ki, hazırda Ukrayna 
 249 
Azərbaycanla bu göstərici üzrə ikinci yeri tutur. Mən bu gün 
bunu artıq ikinci dəfədir deyirəm. Bu bizim üçün xoşdur. 
Əlbəttə, razılaşmalarımızı yerinə yetirməyimiz, onlara əməl 
etməyimiz çox vacibdir. Nəhayət, Odessa–Brodı neft kəməri işə 
düşdü. Əlbəttə, onun Baltik dənizinə qədər uzadılması vacibdir. 
Yəqin ki, biz bu məsələni yaxın gələcəkdə necə həll etmək 
barədə düşünməliyik. Biz bu məsələni İlham Heydər oğlu ilə 
müzakirə etmişik. Biz neft kəmərinin Baltik dənizinədək çatması 
üzərində işləyəcəyik. Mən planlarımızın təfsilatları barədə 
danışmayacağam. Lakin biz gözəl başa düşürük ki, mövcud 
imkanları mütləq birlikdə həyata keçirməliyik. 
İlham Heydər oğlu məni, demək olar ki, bir çox məsələlər 
barədə danışmaq imkanından məhrum etdi. Çünki o çox şey 
barədə danışdı. Təkcə onu əlavə edə bilərəm ki, birgə həyata 
keçirmək barədə razılığa gəldiyimiz müştərək sərmayə 
layihələri əlli-əlliyə gerçəkləşdiriləcəkdir. Bu layihələri birlikdə 
maliyyələşdirmək nəzərdə tutulmuşdur. Bu o deməkdir ki, inşa 
edəcəyimiz obyektlər, hansı ərazidə tikilməsindən asılı 
olmayaraq, dövlətlərimizin – Azərbaycan Respublikasının və 
Ukraynanın birgə mülkiyyəti olacaqdır. Bu, etimadın ən yüksək 
səviyyəsidir və əlbəttə, düşünürəm ki, biz əvvəlcə birlikdə 
layihələşdirib, sonra həyata keçirsək səmərəlilik daha da artar. 
İndi nəzərdən keçirdiyimiz bir sıra layihələr təkcə layi-
hələşdirməyə deyil, həm də müxtəlif elmi tədqiqatlara, yeni 
texnologiyaların inkişafı sahəsinə, elmi-təcrübə bazalarımızın, 
elmi-tədqiqat təşkilatlarının fəaliyyətinə aiddir. Bunlar ən yaxın 
gələcəkdə həyata keçirəcəyimiz planlardır. Bu gün biz belə 
müqavilələr imzaladıq. Başqa sözlə, birgə qərarlarımızın 
səmərəliliyi bu gün imzaladığımız 2014–2015-ci illərədək olan 
dövr üçün planların əsasını təşkil edir. Orada müxtəlif sənədlər 
vardır. 
Mən həm də Azərbaycan torpağında bizə göstərdiyiniz çox 
böyük qonaqpərvərliyə, əlbəttə, qərarların qəbul edilməsində və 
həyata keçirilməsində operativliyə görə nümayəndə heyətimiz 
 250 
adından təşəkkürümü bildirmək istəyirəm. Bu, ikitərəfli 
münasibətlərimiz üçün səciyyəvidir. 
Qarşıda bizi müxtəlif beynəlxalq təşkilatlarda birgə fəaliy-
yətimizin əlaqələndirilməsinə dair böyük işlər gözləyir. Bu, 
iqtisadiyyatın qloballaşdırılması, müxtəlif texnogen qəzaların 
nəticələrinin aradan qaldırılması şəraitində çox vacibdir. 
Bununla əlaqədar, Çernobıl Atom Elektrik Stansiyasında 
«Örtük» layihəsinin həyata keçirilməsi üçün Çernobıl Fonduna 
bir milyon dollar köçürülməsi barədə qərara görə, İlham Heydər 
oğlu, Sizə, Azərbaycan xalqına təşəkkürümü bildirmək 
istəyirəm. Bu da xalqlarımız arasında qırılmaz əlaqələrin dar 
gündə də, Ukrayna sakinlərinin təhlükəsizliyi, 25 il əvvəl baş 
vermiş faciə ilə bilavasitə bağlı qərar qəbul etmək vaxtı çatanda 
da özünü büruzə verməsinin parlaq nümunəsidir. Bu faciə indi 
də Ukrayna xalqını böyük gərginlikdə saxlayır. Çünki biz o 
faciənin nəticələrinə görə təkcə qonşu ölkələr qarşısında deyil, 
həm də Avropa qarşısında, bütün dünya qarşısında məsuliyyət 
hiss edirik. Biz bilirik ki, bu layihə 2015-ci ildən sonra Çernobıl 
qəzasının nəticələrini birdəfəlik aradan qaldırmağa, başqa sözlə, 
qəzalı bloku söküb nüvə yanacağının qalıqlarını oradan 
çıxarmağa imkan verəcəkdir. Buna görə də Sizə çox böyük 
təşəkkürümü bildirir, Azərbaycan xalqı qarşısında baş əyirəm.  
* * * 
 
Sonra dövlət başçıları jurnalistlərin suallarını cavablan-
dırdılar. 
S u a l: Hörmətli prezidentlər, maye qaz barədə razılaş-
manı bir qədər konkretləşdirə bilərdinizmi? Məsələn, 
Ukraynada terminalın necə inşa ediləcəyi məsələsində artıq 
aydınlıq vardırmı? Bu işə sərmayə qoyulacaq, yoxsa 
dövlətlərin hesabına tikiləcəkdir? Azərbaycan bu terminalı 
qazla təmin edə bilərmi və o rəqabətədavamlı olacaqdırmı? 
İ l h a m   Ə l i y e v: Bu barədə sənəd bu ilin yanvar ayında 
Davosda Viktor Fyodoroviçlə görüşümüz zamanı imzalanmışdır. 
O qədər də çox vaxt keçməmişdir və indi biz bu mövzuda ciddi 
məsləhətləşmələrə başlayırıq. Sizin dediyiniz məsələlər bu 
 251 
layihənin həyata keçirilməsi baxımından çox böyük əhəmiyyət 
kəsb edir. Çünki bu layihəni həyata keçirmək üçün bütün texniki, 
kommersiya, hüquq məsələləri həll edilməlidir. Bizim 
diskussiyalar zamanı gördük ki, ukraynalı tərəfdaşlarımız bu 
layihəni həyata keçirməyə çox səy edirlər. Bu layihə Ukrayna 
tərəfinin təşəbbüsü ilə başlanmışdır. Bu onu göstərir ki, Ukrayna 
bu layihənin həyata keçirilməsində, eləcə də təchizat mənbələrinin 
şaxələndirilməsində maraqlıdır. Buna görə bu gün biz 
ölkələrimizin nazirlikləri, həmçinin şirkətləri səviyyəsində bu 
mövzuda fəal məsləhətləşmələr aparırıq və düşünürəm ki, bu 
məsləhətləşmələrin nəticəsi artıq konkret təkliflər və texniki-
iqtisadi əsaslandırmalar olacaqdır. Bu sənədlərdə məhz mənim 
dediyim məqam – layihənin kommersiya tərəfi, təchizatın həcmi, 
nəqliyyat amili, bu qazın çatdırılması üçün zəruri vasitələr öz 
əksini tapacaqdır. Bildiyiniz kimi, burada da müxtəlif variantlar 
vardır. Ona görə də biz bunu perspektivli layihə hesab edirik və biz 
onun həyata keçirilməsi ilə əlaqədar proseslərdə fəal iştirak 
edəcəyik. 
Təchizatın həcmi məsələsinə gəldikdə, burada yəqin ki, bizim 
malik olduğumuz rəqəmləri göstərmək kifayətdir, mən həcm 
göstəricilərini nəzərdə tuturam. Azərbaycanda təbii qazın 
təsdiqlənmiş ehtiyatlarının həcmi 2,2 trilyon kubmetrə bərabərdir. 
Yaxın gələcəkdə planlaşdırılan investisiyaların məbləği 
milyardlarla, bəlkə də 10 milyardlarla dollar ilə ölçüləcək. Bu, 
hasilatı artırmağımıza imkan verəcəkdir və təbii ki, biz təchizatın 
şaxələndirilməsində maraqlıyıq. Bu gün biz qaz ehtiyatlarımızı 
qonşu ölkələrə nəql edirik. Əlbəttə, biz bu ənənəvi bazarlara 
təchizatın artırılmasında, eləcə də yeni bazarlara çıxmaqda 
maraqlıyıq. İstehlakçı ölkələr yeni mənbələrdə maraqlı olduğu 
kimi, istehsalçı ölkələr də yeni bazarlarda maraqlıdırlar. Burada 
istehlakçıların və istehsalçıların maraqları üst-üstə düşür. 
Düşünürəm ki, biz lap yaxın vaxtlarda bu mövzuda fəal silsilə 
məsləhətləşmələr aparacağıq və onda artıq bu məsələdə daha çox 
aydınlıq olacaqdır. 
 252 
S u a l: Mənim sualım hər iki prezidentədir. Energetika 
sahəsində Azərbaycan ilə Ukrayna arasında əməkdaşlıq 
uğurla inkişaf edir. Qeyri-neft sektorunda da ölkələrimiz 
arasında münasibətlərin inkişaf etdirilməsi üçün böyük 
imkanlar vardır. Siz bu sahədə əməkdaşlığın perspektivlərini 
necə qiymətləndirirsiniz? 
İ l h a m   Ə l i y e v: Bu gün biz bu məsələləri çox fəal 
müzakirə etmişik və Prezidentlər Şurasının iclasında bu məsələ 
diskussiyalarımızın bir hissəsi olmuşdur. Əlbəttə, energetika 
sahəsində əməkdaşlıqla əlaqədar məsələlər xüsusi maraq 
doğurur. Lakin biz iqtisadiyyatlarımızı da şaxələndirməli, əmtəə 
dövriyyəsinin strukturuna da nəzər salmalıyıq. Hökumətlərarası 
komissiyanın həmsədrləri bizə bu gün məruzə etdilər ki, bizim 
Ukraynaya ixracın mütləq əksəriyyəti neft və neft məhsullarıdır. 
Bu özlüyündə yaxşı amildir. Biz istərdik ki, ixracın nomenklaturu 
daha çox şaxələnsin. Xüsusən ona görə ki, Azərbaycanda iqtisadiy-
yatın qeyri-neft sektorunun inkişafına böyük əhəmiyyət verilir. 
Emal sənayesi inkişaf edir, sənaye istehsalı artır. Düşünürəm ki, 
hökumətlərarası komissiyanın bu yaxınlarda Bakıda keçirilmiş 
iclası çərçivəsində bu məsələ müzakirə olunmuşdur və bizim necə 
əməkdaşlıq edə biləcəyimizin konkret yolları müəyyən ediləcəkdir. 
Bu gün müzakirə etdiyimiz məsələlərdən, qeyri-neft 
sektorunda əlaqələrin konkret istiqamətlərindən hərbi-texniki 
sahədə əməkdaşlığın adını çəkmək istərdim. Bu barədə mən 
artıq danışdım. Burada da bizim bir neçə komponentimiz vardır 
– alışlar, birgə istehsal, habelə müştərək araşdırmalar. Bundan 
əlavə, biz bu gün aerokosmik sahədə əməkdaşlığın 
perspektivlərini də müzakirə etdik. Burada Ukraynanın da çox 
böyük potensialı və bu sahədə ənənələri vardır, Azərbaycan da 
bu sahəni inkişaf etdirməyi çox arzulayır. Bizim kosmik 
məsələlər üzrə agentlik yaratdığımızı, kosmik sənaye 
yaratmaqda olduğumuzu və gələn ilin sonuna qədər ilk 
telekommunikasiya peyki buraxacağımızı nəzərə alsaq, bu sahə 
bizim üçün prioritet sahələrdən birinə çevrilir. 
 253 
Zənnimcə, qeyri-neft sektorunda bu iki istiqamət üstünlük 
təşkil edəcəkdir. Əlbəttə, kənd təsərrüfatı məhsulları istehsalı, 
emal məhsulları istehsalı sahəsində də böyük perspektivlər 
vardır. Biz müştərək istehsalatlar yaratmaq, həm ixracın, həm 
də idxalın nomenklaturunu genişləndirmək barədə fikirləşirik. 
V i k t o r   Y a n u k o v i ç: Mən vurğulamaq istərdim ki, 
Ukraynada Azərbaycana ixracın strukturunda məhsulların 
spektri çox genişdir və bunlar əsasən əlavə dəyər səviyyəsi 
yüksək olan məhsullardır. Buraya maşınqayırma, elektrotexnika 
məhsulları, Ukrayna ilə Azərbaycan arasında onilliklər boyu 
əlaqələri olan iqtisadiyyatın ənənəvi sahələrinin məhsulları 
daxildir. Lakin bu gün biz artıq o barədə danışırıq ki, bu 
məhsulun bir qismini Azərbaycanda buraxmaq olar. Biz bu 
məsələləri müzakirə etmişik və gələcəkdə bu strategiyaya riayət 
edəcəyik. Yəni, Azərbaycan ərazisində müştərək müəssisələr 
yaradacağıq ki, gələcəkdə bu texnikaya xidmət etmək, servis 
xidmətləri göstərmək, Ukraynada istehsal edilən, Azərbaycanda 
istehsal etməyin mənası olmayan dəstləşdirmə məmulatlarından 
qismən istifadə etməklə məhsul istehsal etmək mümkün olsun. 
Dəstləşdirici məmulatların müəyyən hissəsi isə Azərbaycanda 
istehsal ediləcəkdir. 
Bir daha təkrar edirəm, bu məhsulların spektri çox genişdir. 
İlham Heydər oğlu çox məsələlər haqqında danışdı, mən isə, 
əlbəttə, əlavə edə bilərəm ki, Azərbaycanda işləyə biləcək kənd 
təsərrüfatı texnikasının, Ukraynada istehsal edilən müxtəlif markalı 
avtomobillərin buraxılışı məsələlərini də müzakirə etməyə dəyər 
və bu gün həmin avtomobillər Azərbaycanda istismar edilir. Lakin 
biz onları burada yığa bilərik və bu, təkcə Azərbaycan üçün deyil, 
bizim həmin texnika ilə təmin etdiyimiz bütün Xəzər regionu üçün 
maraqlı olacaqdır. 
Bütövlükdə əməkdaşlığımız bizim iqtisadiyyatların bir-birini 
qarşılıqlı tamamlamasına və ölkələrimizdə mövcud olan 
ənənəvi istiqamətlərin rəqabət qabiliyyətini təmin etməyə 
yönəlmişdir. Bu gün biz düşünürük ki, Ukraynada olan 
potensialımız azərbaycanlı həmkarlarımız, tərəfdaşlarımız üçün 
 254 
tam həcmdə istifadə edilə bilsin. Təbii ki, İlham Heydər oğlu ilə 
biz Azərbaycan məhsullarının Ukraynaya göndərilməsi barədə 
də danışdıq. Hazırda yanacaqdoldurma stansiyaları tikirik. Bu 
bizim marağımıza uyğundur, həmçinin Ukrayna ərazisində neft 
emalı zavodunun tikilməsi, ola bilsin ki, alınması, 
modernləşdirilməsi məsələlərini də müzakirə edirik. Perspektiv 
baxımından bu tamamilə real və maraqlıdır. Əlbəttə, xammal 
satışından əlavə, onu bizdə, Ukrayna ərazisində emal etmək də 
maraqlıdır. Buna görə də münasibətlərimizin əsasını təşkil edən 
etimad, dostcasına qarşılıqlı anlaşma qərarlar qəbul edilməsini 
və yaxın müddət üçün nəzərdə tutduğumuz işlərin yerinə 
yetirilməsini müəyyən dərəcədə sürətləndirəcəkdir. Hesab 
edirəm ki, bizim bu işlərin sürətini yalnız artırmaq perspektivi 
vardır. Bu gün həmin sürət optimaldır, münasibətlərimiz üçün 
əlverişlidir və güman edirəm ki, biz münasibətlərdə bu 
vəziyyəti uzun müddət qoruyub saxlayacağıq. 
 
 
 255 
 
 
 
AMERİKA BİRLƏŞMİŞ ŞTATLARININ 
PREZİDENTİ ZATİ-ALİLƏRİ  
CƏNAB BARAK OBAMAYA 
 
Hörmətli cənab Prezident! 
Ölkənizdə baş vermiş təbii fəlakət nəticəsində çoxsaylı 
insan tələfatı və dağıntılar barədə xəbər məni olduqca kə-
dərləndirdi. 
Bu faciə ilə əlaqədar Sizə, həlak olanların ailələrinə və yaxın 
adamlarına dərin hüznlə başsağlığı verir, yaralananların və 
xəsarət alanların tezliklə sağalmasını arzulayıram. 
 
İLHAM ƏLİYEV 
Azərbaycan Respublikasının Prezidenti 
 
Bakı, 29 aprel 2011-ci il  
 
 
 
 
 
 
 
 
 256 
 
 
 
MƏRAKEŞ  KRALI ƏLAHƏZRƏT  
VI MƏHƏMMƏDƏ 
 
Əlahəzrət! 
Mərakeş şəhərində törədilmiş terror aktı nəticəsində 
çoxsaylı insan tələfatı xəbəri bizi olduqca sarsıtdı. 
Biz bu dəhşətli hadisədən son dərəcə hiddətlənir, terrorun 
bütün təzahürlərini qətiyyətlə pisləyir, terrorizmə qarşı 
mübarizəni hər cür dəstəkləyirik. 
Baş vermiş faciə ilə əlaqədar dərdinizi bölüşür, Sizə, həlak 
olanların ailələrinə və yaxın adamlarına, bütün Mərakeş xalqına 
şəxsən öz adımdan və Azərbaycan xalqı adından dərin hüznlə 
başsağlığı verir, yaralananlara və xəsarət alanlara şəfa 
diləyirəm. 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 29 aprel 2011-ci il 
 
 
 
 
 
 
 
 
 
 
 
 
 
 257 
 
 
 
 
BÖYÜK BRİTANİYA VƏ ŞİMALİ İRLANDİYA 
KRALİÇASI ÜLYAHƏZRƏT II ELİZABETƏ 
 
Ülyahəzrət! 
Nəvəniz – Şahzadə Uilyamın toyu münasibətilə Sizi 
ürəkdən təbrik edirəm. 
Sizə ən xoş arzularımı yetirir, yeni ailə həyatına qədəm 
qoyan gənclərə möhkəm cansağlığı və xoşbəxtlik diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 29 aprel 2011-ci il 
 
 
 258 
 
 
 
BAKIDA KEÇİRİLƏN X AZƏRBAYCAN 
BEYNƏLXALQ TURİZM VƏ SƏYAHƏTLƏR,  
II ÜMUMRESPUBLİKA DAXİLİ TURİZM 
SƏRGİLƏRİ İLƏ TANIŞLIQ 
 
Bakı Sərgi Mərkəzi  
 
29 aprel 2011-ci il 
 
Aprelin 29-da prezident İlham Əliyev və xanımı Mehriban 
Əliyeva Bakı Sərgi Mərkəzində keçirilən X Azərbaycan 
Beynəlxalq turizm və səyahətlər, II Ümumrespublika daxili 
turizm sərgiləri ilə tanış olmuşlar. 
Son illər Azərbaycanın uğurlu iqtisadi inkişafı, dayanıqlı sa-
bitlik respublikamıza turist axınını şərtləndirən əsas amillərdəndir. 
Azərbaycanın coğrafi baxımdan əlverişli məkanda yerləşməsi, 
flora və fauna növlərinin müxtəlifliyi ölkəmizin turizm imkanlarını 
daha da artırır. Prezident İlham Əliyevin sərəncamı ilə 2011-ci 
ilin Azərbaycanda «Turizm ili» elan edilməsi bu sahənin daha da 
inkişaf etdirilməsi istiqamətində mühüm addım olmuşdur. Kifayət 
qədər turizm potensialı olan Azərbaycan bu sahədə dünyanın 
aparıcı ölkələri ilə rəqabətə girməyə və öz imkanlarını nümayiş 
etdirməyə qadirdir. Ölkəmizin turizm imkanları ilə maraqlanan 
əcnəbilər bu sahəyə göstərilən dövlət qayğısını da yüksək 
qiymətləndirirlər. Artıq beynəlxalq tədbirlərin keçirildiyi məkana 
çevrilən Azərbaycanda turizm sərgilərinin təşkili bu sahəyə olan 
marağın göstəricisidir. Belə sərgilər, həm də ölkəmizin turizm 
imkanlarının nümayiş etdirilməsi üçün əlverişli imkanlar yaradır. 
Azərbaycan Beynəlxalq turizm və səyahətlər sərgisi ilk dəfə 
2002-ci ildə keçirilmişdir. Həmin il sərgidə 5 ölkədən 26 şirkət 
iştirak edirdisə, indi onların sayı xeyli artmışdır. Ötən illər 
ərzində sərgiyə təxminən 900-ə yaxın şirkət qatılmışdır. 
 259 
Təsadüfi deyildir ki, Azərbaycan Beynəlxalq turizm sərgisi bü-
tün Xəzəryanı regionun səyahət sənayesinin əsas hadisəsinə 
çevrilmişdir. Sərgi çərçivəsində müxtəlif görüşlər keçirilir, 
əməkdaşlıq müqavilələri imzalanır, yeni proqram, layihə və 
istiqamətlər müəyyənləşdirilir. 
«İteca Caspian» şirkətinin dəstəyi ilə baş tutan Beynəlxalq 
sərginin II Ümumrespublika daxili turizm sərgisi ilə eyni vaxtda 
keçirilməsi xüsusi əhəmiyyət kəsb edir. Çünki bu, xarici 
qonaqlara Azərbaycanın zəngin turizm potensialı, gözəl təbiəti, 
müalicəvi kurortları ilə tanış olmaq fürsəti verir. 
Prezident İlham Əliyev və xanımı Mehriban Əliyeva X Azər-
baycan Beynəlxalq turizm və səyahətlər və II Ümumrespublika 
daxili turizm sərgiləri ilə tanış olmaq üçün Bakı Sərgi Mər-
kəzinə gəldilər. 
Mədəniyyət və Turizm naziri Əbülfəs Qarayev bildirdi ki, 
sərgilərin «Turizm ili» kimi qeyd olunan 2011-ci ildə təşkil 
edilməsi əlamətdar hadisədir. Sərgidə Azərbaycanın turizm 
bölgələri də yüksək səviyyədə təmsil olunmuşdur. 
Xaçmaz rayonu stendinin qarşısına gələn prezident İlham 
Əliyevə və xanımı Mehriban Əliyevaya məlumat verildi ki, bu 
rayonun geniş turizm imkanları vardır. Azərbaycanın ən 
tanınmış və sevilən istirahət zonalarından olan Xaçmaz həm 
dəniz, həm də meşə turizminin inkişafı baxımından çox əlve-
rişlidir. Hazırda Xaçmazda 32 turizm obyekti lisenziya ilə 
fəaliyyət göstərir. Rayonda 2003-cü ildə mehmanxana və meh-
manxana tipli bir obyekt var idisə, indi bu rəqəm 57-yə çat-
mışdır. Xaçmazda 62 tarixi abidənin olması rayonun turizm 
imkanlarını daha da artırır. 
Bu potensial özünü Quba–Qusar bölgəsində də göstərir. 
Həmin region həm qış, həm də yay turizmi üçün əlverişlidir. 
Gözəl təbiət bu bölgəyə turistləri ilin bütün fəsillərində cəlb 
edir. Bu rayonlarda turistlərin qəbulu üçün gözəl şərait yara-
dılmışdır. 8 il əvvəl Qubada bir mehmanxana var idisə, hazırda 
onların sayı 29-dur. Bu, regiona gələn turistlərin istirahəti üçün 
geniş imkanlar açır. 
 260 
Azərbaycanın cənub bölgəsi də özünün turizm potensialı ilə 
diqqəti cəlb edir. Dövlətimizin başçısının diqqətinə çatdırıldı ki, 
özünəməxsus təbiəti və geniş istirahət imkanları olan bu 
bölgədə son illər turizmin inkişafı ilə bağlı görülən işlər öz bəh-
rəsini verir. Bu sırada Masallı da xüsusi yer tutur. Azər-
baycanın gözəl guşələrindən olan bu rayona istirahətə gə-
lənlərin sayı ilbəil artır. Hazırda rayonda Mədəniyyət və 
Turizm Nazirliyinin lisenziyası əsasında 22 turizm obyekti 
fəaliyyət göstərir. Eyni şərait Lənkəranda da yaradılmışdır. 
Burada 9 turizm obyekti turistlərin ixtiyarına verilmişdir. Lən-
kəranda çoxlu tarixi abidələrin olması turistlərin bu bölgəyə 
olan marağını daha da artırmışdır. 
Dövlətimizin başçısı və xanımı Lənkəranın «Nənələr» folklor 
ansamblının ifasını dinlədilər. 
Qeyd edildi ki, Lerik də cənub bölgəsində turizm imkanları 
geniş olan rayondur. Bildirildi ki, 2003-cü ilədək burada heç 
bir turizm obyekti olmasa da, indi onların sayı səkkizə 
çatmışdır. 
Sərgidə İsmayıllı rayonunun turizm imkanlarının əks olun-
duğu stend də prezident İlham Əliyevdə və xanımı Mehriban 
Əliyevada maraq doğurdu. Bildirildi ki, rayonun dəniz səviy-
yəsindən 2500 metr yüksəklikdə yerləşən Lahıc kəndi daim öz 
sənətkarları ilə məşhur olmuşdur. Hər il Lahıca 8-10 min turist 
gəlir ki, onların da 80 faizi əcnəbilərdir. Bu rayonda müxtəlif 
millətlərin nümayəndələrinin birgəyaşayışı qonaqlarda maraq 
doğurur. 
Azərbaycan prezidenti və xanımı «İvanovka» folklor qru-
punun çıxışını izlədilər. 
Qax və Zaqatala rayonlarının turizm potensialını əks etdirən 
stendlər də diqqət çəkirdi. Burada əks olunan məlumatlardan 
görünürdü ki, bölgənin turizm imkanları kifayət qədər inkişaf 
etmişdir. Hazırda Qaxda 7,  Zaqatalada isə 6 turizm obyekti 
fəaliyyət göstərir. 
Məlumat verildi ki, son illər Şəkidə də turizmin inkişafı üçün 
mühüm işlər görülmüşdür. Bunu rayona istirahətə gələnlərin 
 261 
sayında müşahidə olunan artımdan da görmək olur. Əgər 2004-
cü ildə Şəkiyə 2800 turist gəlmişdisə, ötən il onların sayı 15 
minə yaxınlaşmışdır. 
Qəbələ stendində rayonun səfalı yerləri ilə yanaşı, həm də 
müasir səviyyədə inşa edilən mehmanxana kompleksləri nü-
mayiş olunur. Ötən il Qəbələyə 30 mindən çox turist gəlmişdir. 
Onlardan 4 mindən çoxu müxtəlif xarici ölkələrdən gələn qonaqlar 
olmuşdur. Turistlərin sayındakı artım, şübhəsiz ki, Qəbələdə 
yaradılan müasir turizm infrastrukturunun nəticəsidir. 
Azərbaycanın ən səfalı bölgələrindən olan Şamaxının da 
turizm imkanları bu sərgidə yüksək səviyyədə nümayiş etdi-
rilmişdir. Stendlə tanış olan dövlətimizin başçısına və xanımına 
məlumat verildi ki, səfalı təbiəti ilə diqqəti çəkən Şamaxı 
rayonunda həm yay, həm də qış turizmi üçün geniş imkanlar 
vardır. Hazırda Şamaxıda 12 turizm obyekti fəaliyyət göstərir. 
Ölkəmizin həm qədim, həm də müasir şəhəri olan Gəncənin 
stendində isə sənətkarların əl işləri daha çox maraq doğururdu. 
Stenddə Gəncədə, Göygöldə, Daşkəsəndə və Hacıkənddəki 
istirahət mərkəzləri barədə geniş məlumatlar yer almışdır. 
Diqqətə çatdırıldı ki, Azərbaycanın ən qədim və gözəl gu-
şələrindən olan Naxçıvan da sərgidə uğurla təmsil olunur. 
Naxçıvanın coğrafi mövqeyi, özünəməxsus iqlimi, fauna və florası, 
qədim tarixə malik mədəniyyət abidələri bölgənin turizm 
imkanlarının genişliyindən xəbər verir. Naxçıvandakı müalicəvi 
sular, «Duzdağ» Fizioterapiya Mərkəzi turistlərdə böyük maraq 
doğurur. 
Azərbaycan mədəniyyətinin zəngin hissəsini özündə yaşadan 
Qarabağın malik olduğu imkanlar, bununla belə, hazırda işğal 
altındakı bölgələrimizdə mövcud turizm potensialının ermənilər 
tərəfindən məhv edilməsi də sərgiyə gələnlərin diqqətinə 
çatdırılır. Onlara Qarabağın tarixi, mədəniyyəti, etnoqrafiyası 
barədə məlumatlar verilir. 
Paytaxtımızın yerləşdiyi Abşeron yarımadasının qədim tarixi 
abidələri, o cümlədən nadir coğrafi mövqeyi bu regionu da 
turistlərin maraq dairəsinə daxil etmişdir. Xəzər dənizinin 
 262 
sahilində yerləşən çoxsaylı istirahət mərkəzləri daim turistləri 
cəlb edən məkana çevrilmişdir. 
Dövlətimizin başçısına məlumat verildi ki, hazırda Bakıda 
beynəlxalq standartlara cavab verən 6 müasir mehmanxana 
kompleksinin tikintisi gedir. Bu komplekslərin istifadəyə verilməsi 
paytaxtımızın gözəlliyinə əlavə çalarlar qatmaqla bərabər, 
turizmin inkişafında mühüm rol oynayacaqdır. Bununla yanaşı, 
son illərdə bölgələrdə də müasir turizm kompleksləri istifadəyə 
verilir. Qusarda inşa olunan Şahdağ qış-yay turizm kompleksi 
ölkəmizin iqtisadi gücünün göstəricisi olmaqla yanaşı, Azər-
baycanın turizm imkanlarını da nümayiş etdirir. 
Prezident İlham Əliyev və xanımı Mehriban Əliyeva Mə-
dəniyyət və Turizm Nazirliyinin pavilyonu ilə tanış oldular. 
Dövlətimizin başçısına ölkəmizdə turizmin inkişaf dinamikası 
barədə ətraflı məlumat verildi. 
Bildirildi ki, ötən il Azərbaycana 1 milyon 962 min 906 nəfər 
gəlmişdir ki, onlardan da 1 milyon 494 min 725 nəfəri turistdir. 
Qeyd edildi ki, ölkəyə gələn turistlər üçün yeni imkanlar 
yaradılır. Bu sırada «Azərbaycan turizm naviqasiyası» layihəsi 
xüsusi əhəmiyyət daşıyır. Layihə çərçivəsində yaradılan onlayn 
turist naviqatoru geniş imkanlara və özəlliklərə malikdir. 
Burada üç dildə Azərbaycanın yeddi turizm marşrutuna dair 
məlumatlar yer almışdır. 
Prezident İlham Əliyev və xanımı Mehriban Əliyeva  X Azər-
baycan Beynəlxalq turizm və səyahətlər sərgisində xarici ölkə-
lərin turizm şirkətlərinin pavilyonları ilə  tanış oldular. 
Türkiyə yubiley sərgisinə beş şirkətlə qatılmışdır. Türkiyə 
artıq ikinci dəfədir ki, bu sərginin əsas tərəfdaşı kimi çıxış edir. 
Ümumilikdə isə sərgidə 24 ölkədən 230 şirkət təmsil olunur. 
Şirkətlər 61 turizm istiqamətini əhatə edir. Ötən illə müqayisədə 
builki sərgidə daha çox iştirakçının olması Bakıda keçirilən bu 
tədbirə beynəlxalq səviyyədə yaranan maraqdan xəbər verir. 
Misir, Gürcüstan, Rusiya Federasiyasının Dağıstan 
Respublikası, Çexiya, Yunanıstan və Hindistanın milli stend-
lərinin geniş yer aldığı sərgi qonaqları turizmin müxtəlif 
 263 
istiqamətləri ilə tanış edir. Sərgidə Seyşel, Mavriki və Maldiv 
adaları öz turizm proqramlarını təqdim edir. Sanatoriyalar və 
kurortlar tərəfindən təqdim olunan müalicə turizmi ilə Azər-
baycan, Rusiya, Ukrayna və Çexiyanın stendlərində tanış olmaq 
mümkündür. Sərgi Azərbaycan üçün ilk dəfə olaraq Laos, 
Kamboca, Macarıstan, Vyetnam, Myanma və Meksika kimi 
ölkələrə yeni istiqamətlər açacaqdır. 
Sərgini dolğun işgüzar proqram müşayiət edir. Belə ki, 
Mədəniyyət və Turizm Nazirliyi sərgiyə xarici ölkələrdən 
Səudiyyə Ərəbistanı Krallığı, Küveyt, Qətər, Birləşmiş Ərəb 
Əmirlikləri, Almaniya üçün informasiya turları təşkil etmişdir. 
Bununla yanaşı, turizm sahəsinin peşəkarları Ümumdünya 
Turizm Təşkilatı və digər şirkətlər tərəfindən təşkil ediləcək 
seminarlar, təqdimat mərasimləri və təkmilləşdirmə kurslarında 
iştirak etmək imkanı qazanmışlar. 
Prezident İlham Əliyev və xanımı Mehriban Əliyeva Zirə 
adasında inşası nəzərdə tutulan «Azərbaycan mirvarisi» layi-
həsi ilə  tanış oldular. 
Daha sonra dövlətimizin başçısı və xanımı Azərbaycan Milli 
Kulinariya Mərkəzinin nümayəndələri ilə söhbət etdilər, onların 
təqdim etdiyi mətbəx nümunələrinə və əl işlərinə baxdılar. 
Kulinarlar prezident İlham Əliyev və xanımı Mehriban Əli-
yeva ilə xatirə şəkli çəkdirdilər. 
 
 
 
 
 
 
 
 
 
 
NORVEÇ KRALI ƏLAHƏZRƏT V HARALDA 
 
 264 
Əlahəzrət! 
Ölkənizin milli bayramı – Konstitusiya günü münasibətilə 
Sizə və Sizin simanızda bütün xalqınıza öz adımdan və 
Azərbaycan xalqı adından ən səmimi təbriklərimizi yetirirəm. 
Əminəm ki, Azərbaycan–Norveç münasibətləri xalqlarımızın 
mənafelərinə uyğun olaraq bundan sonra da dostluq və 
əməkdaşlıq məcrasında öz inkişafını davam etdirəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost Norveç xalqına əmin-amanlıq və firavanlıq 
arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 2 may 2011-ci il 
 
 
 
 
 
 
 
 
 
 
 
 
 
 
 
 
 
LİTVA RESPUBLİKASININ PREZİDENTİ XANIM 
DALYA QRİBAUSKAYTENİN AZƏRBAYCANA 
 265 
RƏSMİ SƏFƏRİ 
 
 
2 may 2011-ci il 
 
Mayın 2-də Litva Respublikasının Prezidenti xanım Dalya 
Qribauskayte Azərbaycan Respublikasına rəsmi səfərə 
gəlmişdir. 
Litva dövlət başçısının rəsmi qarşılanma mərasimi ol-
muşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi Azərbaycan prezidenti İlham 
Əliyevə raport verdi. 
Azərbaycan prezidenti İlham Əliyev Litva prezidenti xanım 
Dalya Qribauskayteni qarşıladı. 
Fəxri qarovul dəstəsinin rəisi Litva prezidentinə raport 
verdi. 
Litvanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından 
keçdilər. 
Litva prezidenti Azərbaycan əsgərlərini salamladı. 
Azərbaycanın dövlət və hökumət nümayəndələri prezident 
Dalya Qribauskayteyə, Litva nümayəndə heyətinin üzvləri 
prezident İlham Əliyevə təqdim olundu. 
Fəxri qarovul dəstəsi hərbi marşın sədaları altında pre-
zidentlərin qarşısından keçdi. 
 
 
 
 
 
 
 
 
 266 
LİTVA PREZİDENTİ DALYA QRİBAUSKAYTE 
İLƏ TƏKBƏTƏK GÖRÜŞ 
 
Prezident sarayı  
 
2 may 2011-ci il 
 
Mayın 2-də rəsmi qarşılanma mərasimindən sonra 
Azərbaycan prezidenti İlham Əliyevin və Litva prezidenti Dalya 
Qribauskaytenin təkbətək görüşü olmuşdur. 
İ l h a m  Ə l i y e v : Hörmətli xanım Prezident, xoş 
gəlmisiniz! Sizi Azərbaycanda görməyimə çox şadam. Bu Sizin 
ölkəmizə ilk səfərinizdir. Əminəm ki, səfər çox uğurlu olacaq və 
biz çox maraqlı müzakirələr aparacağıq. Çünki ölkələrimiz 
arasında münasibətlər çox uğurla inkişaf edir və bir çox sahəni 
əhatə edir. Ona da əminəm ki, Sizin səfəriniz bu əlaqələrin 
genişləndirilməsində, aramızdakı siyasi dialoqun və iqtisadi 
əlaqələrin dərinləşməsində vacib rol oynayacaqdır. Regional 
əhəmiyyət daşıyan bir sıra məsələləri də müzakirə edəcəyik. 
Uğurlu nəticələr əldə edəcəyimizə əminəm. Bir daha Sizə 
«Azərbaycana xoş gəlmisiniz!» – deyirəm və ümid edirəm ki, 
ölkəmizə səfəriniz uğurlu olacaqdır. 
D a l y a  Q r i b a u s k a y t e: Dəvətinizə görə çox min-
nətdaram. Bir neçə ay əvvəl Sizinlə danışanda qərara gəlmişdim ki, 
ATƏT-ə sədrlik edən dövlətin başçısı kimi, Azərbaycana səfərə 
gələcəyəm. İkitərəfli iqtisadi münasibətlərimizin yaxşı olduğunu 
nəzərə alaraq, müzakirə edə biləcəyimiz bir çox məsələlər, görə-
cəyimiz işlər vardır. 
Avropa ilə apardığınız danışıqlardan, Tvininq layihəsi 
vasitəsilə verilən töhfədən, danışıqların aparılmasında təcrübə 
mübadiləsindən bəhrələnə bilərik. Biz Sizinlə təcrübə 
mübadiləsi aparmağa açığıq. 
 
 
 
AZƏRBAYCAN VƏ LİTVA PREZİDENTLƏRİNİN   
 267 
MƏTBUAT ÜÇÜN BƏYANATLARLA ÇIXIŞLARI  
 
Mayın 2-də təkbətək görüş başa çatdıqdan sonra Azər-
baycan prezidenti İlham Əliyev və Litva prezidenti Dalya Qri-
bauskayte  bəyanatlarla çıxış etmişlər. 
 
   Azərbaycan prezidenti İlham Əliyevin bəyanatı  
 
Hörmətli xanım Prezident! 
Hörmətli qonaqlar! 
Sizi Azərbaycanda bir daha salamlamaq istəyirəm. Əminəm 
ki, səfəriniz uğurlu olacaqdır. İkitərəfli münasibətlərimizə aid 
müxtəlif aspektlər, o cümlədən regional məsələlər ətrafında çox 
maraqlı müzakirələr oldu. Əminəm ki, bu müzakirələr regionda 
baş verən hadisələri, çağırışları və problemləri daha yaxşı 
anlamağa və irəliyə doğru hansı yolla gedəcəyimizi təsəvvür 
etməyə imkan yaradacaqdır. İkitərəfli münasibətlərə gəldikdə, 
bildirmək istəyirəm ki, onlar əladır. Bizim çox fəal siyasi 
dialoqumuz vardır. Beynəlxalq təşkilatlar çərçivəsində yaxşı 
əməkdaşlıq edirik. Litva Azərbaycanın Avropaya inteqrasiya 
siyasətini daim dəstəkləyir. Əminəm ki, xanım Prezidentin 
səfəri ölkələrimiz arasında siyasi münasibətləri daha da 
möhkəmləndirəcəkdir. Zənnimcə, iqtisadi sahədə 
əlaqələrimizin, xüsusən də işgüzar dairələr arasında birbaşa 
təmasların inkişafı üçün yaxşı potensial vardır. Bilirəm ki, 
hazırda qarşılıqlı maraq artmaqdadır. Biznes dairələrimiz 
tərəfindən Litvada müxtəlif sərmayə imkanları qiymətləndirilir. 
Hesab edirəm ki, gələcəyə nəzər salaraq iqtisadi əlaqələrimizin 
genişləndirilməsi üzərində düşünməliyik. Çünki 
iqtisadiyyatlarımız bir-biri ilə rəqabət aparmır, bir-birini 
tamamlayır.  
  Nəqliyyat sektorunda yaxşı imkanlar vardır. Azərbaycan 
müxtəlif daşıma layihələrini həyata keçirməkdədir. Bu layihələr 
yeni infrastrukturu, quru, dəmir və hava yollarını yaradacaqdır. 
Həmçinin Xəzər dənizi vasitəsilə nəqliyyat məsələləri də bu 
 268 
halda nəzərdə tutulur. Bu, Baltik, Qara və Xəzər dənizləri 
regionları arasında nəqliyyat əməkdaşlığının bir hissəsi ola 
bilər. Bu, ölkələrimizin öz regionlarında olduqca mühüm rol 
oynadığı regional əməkdaşlıq siyasətini gücləndirəcəkdir. 
Bu gün biz, həmçinin enerji təhlükəsizliyi məsələlərini    
müzakirə etdik. Bildiyiniz kimi, Azərbaycan bu baxımdan daha 
fəal rol oynayır. Cari ilin yanvarında Avropa İttifaqı ilə 
Azərbaycan arasında Cənub qaz dəhlizi haqqında Birgə 
Bəyannamə imzaladıq. Bu, irəliyə doğru atılan mühüm bir 
addım oldu. Bu həmin sahədə daha geniş əməkdaşlığın qurul-
masına əsas yaradacaqdır. 
Azərbaycanın nəhəng neft və qaz ehtiyatları vardır. Ölkəmiz 
artıq mövcud daşıma infrastrukturuna və karbohidrogenlərimizi 
müxtəlif istiqamətlərə nəql edən çox sayda boru kəmərinə 
malikdir. Bu sahədə Avropa ilə Azərbaycan arasında mövcud 
əməkdaşlıq qarşılıqlı faydaya əsaslanır. Əminəm ki, gələn illər 
ərzində bunun daha yaxşı nəticələrini görəcəyik. Əlbəttə ki, 
enerji sahəsində əlaqələr Avropa İttifaqı ilə əməkdaşlığımızın 
mühüm bir hissəsidir. Biz Azərbaycanın iştirak etdiyi «Şərq 
Tərəfdaşlığı» proqramına verdiyi dəstəyə görə Litvaya 
minnətdarıq. 
Təbii ki, bu gün biz regional təhlükəsizlik məsələlərini də 
müzakirə etdik. Bu məsələ, həmçinin ikitərəfli gündəliyimizin 
bir hissəsidir. Litva hazırda ATƏT-ə sədrlik edən ölkədir. 
Münaqişənin həlli müzakirələrimizin bir hissəsi oldu. Uzun 
illərdir ki, Azərbaycan ilə Ermənistan arasındakı münaqişə həll 
olunmayıb. Minsk qrupu, demək olar ki, 20 ildir fəaliyyət 
göstərir. Lakin indiyə qədər praktiki nəticələr yoxdur. Bu 
yaxınlarda ATƏT-in sahə qiymətləndirmə missiyası 
Azərbaycanın işğal olunmuş ərazilərinə səfər etmiş və hesabat 
hazırlamışdır. Həmin hesabatda aydın şəkildə deyilir ki, işğal 
olunmuş ərazilərdə bütün infrastruktur dağıdılıb, qeyri-qanuni 
məskunlaşdırma faktları vardır. Rayonların tarixi adlarını, 
inzibati sərhədlərini dəyişmək cəhdləri və Ermənistanın işğalçı 
siyasəti ilə bağlı bir çox digər sübutlar vardır. Azərbaycanın 
 269 
Dağlıq Qarabağ bölgəsinin inzibati hüdudlarından kənarda 
yerləşən 7 rayonu da işğal altındadır. Biz etnik təmizləmə 
siyasətindən əziyyət çəkirik. Bir milyondan çox azərbaycanlı öz 
doğma torpaqlarında qaçqın və məcburi köçkün vəziyyətinə 
düşmüşdür. Azərbaycanın beynəlxalq səviyyədə tanınmış 
ərazisinin təxminən 20 faizi işğal altındadır. Dağlıq Qarabağ 
Azərbaycanın tərkib hissəsidir. Əlbəttə ki, münaqişə beynəlxalq 
hüququn norma və prinsipləri əsasında həll edilməlidir. 
Mən xanım Prezidenti danışıqların hazırkı statusu, müzakirə 
olunan məsələlər barədə məlumatlandırdım. Ümidvarıq ki, 
Ermənistan ATƏT-in Minsk qrupunun təkliflərinə konstruktiv 
yanaşma nümayiş etdirməklə irəliyə doğru addım atacaq və 
Azərbaycanın işğal olunmuş ərazilərindən çıxmağa başlayacaqdır. 
Bundan sonra bölgədə sülh bərqərar ola bilər. Ermənistan ilə 
Azərbaycan arasındakı münaqişə regional təhlükəsizliyə və 
sabitliyə əsas təhdiddir. Bu münaqişənin beynəlxalq hüquq 
əsasında tezliklə həlli bütün tərəflərin marağındadır. 
Mən xanım Prezidentə dəvəti qəbul edib bu gün ölkəmizə 
səfər etdiyinə görə bir daha minnətdarlığımı bildirirəm. 
Ümidvaram ki, səfəriniz uğurlu olacaq və səfərinizdən məmnun 
qalacaqsınız. 
D a l y a  Q r i b a u s k a y t e: Çox sağ olun. Səfərimin ilk 
dəqiqələrindən deyə bilərəm ki,  çox razıyam. 
Çünki cənab Prezidentlə onun qeyd etdiyi bütün məsələlər, 
ikitərəfli münasibətlərə, eləcə də Azərbaycan ilə Avropa 
arasında əlaqələrə aid məsələlər ətrafında, o cümlədən hamı-
mızın üzləşdiyi problemlərin ATƏT çərçivəsində çözülməsinə 
dair çox səmimi söhbətimiz oldu. Qeyd olunan problemlərin 
həlli və əməkdaşlıq edəcəyimiz bütün sahələr nəinki ölkəniz, o 
cümlədən Avropa və ATƏT, bütövlükdə isə bütün dünya üçün 
vacibdir. 
Litva ilə Azərbaycan arasında ikitərəfli münasibətlərə gəl-
dikdə, iqtisadi əlaqələrimizin təkmilləşməsindən çox razıyıq. 
Biznes dairələrimiz hər iki tərəfdən əməkdaşlıq imkanlarını 
araşdırıb, müəyyən ediblər. Səfirliklərimiz ölkələrimizdə 
 270 
müvafiq qaydada işləyirlər. Sizin səfiriniz bizim ölkədə, bizim 
səfirimiz isə sizin ölkədə fəal çalışırlar. Mən onları təbrik etmək 
istəyirəm. Onlar çox yaxşı iş görürlər. İşgüzar dairələrimiz hər 
iki ölkədə iş aparmaq imkanlarından çox məmnundurlar. 
Onların bizneslə məşğul olmaları üçün yaxşı şansları vardır. 
Azərbaycanda korrupsiyaya qarşı mübarizə proqramının 
həyata keçirilməsi sahəsində müəyyən müsbət addımlar vardır. 
Biz bunu yeni qəbul etdiyiniz korrupsiyaya qarşı proqramın hə-
yata keçirilməsində görürük. Bu məsələ,  şəxsən mənim və 
ölkəmin gündəliyində duran məsələdir. Bu problem bu və ya 
digər dərəcədə hər bir ölkədə vardır.  
Təbii qaz və digər enerji daşıyıcılarının nəqlinin şaxə-
ləndirilməsində ölkəniz Avropa üçün böyük əhəmiyyət kəsb 
edir. Bu münasibətlərin böyük gələcəyi vardır. Mən arzu-
layaram ki, ölkəniz bundan tam istifadə etsin və bu məsələlər 
Avropa İttifaqının istənilən üzv ölkəsi ilə əlaqələrin daha da 
yaxşı olmasına töhfə versin. 
Ermənistan–Azərbaycan, Dağlıq Qarabağ münaqişəsi və bu cür 
münaqişələr hər bir ölkəyə böyük itkilər verir. Mənəvi dəyərlərə, 
münasibətlərə, iqtisadiyyata çox pis təsir göstərir. Bu çətinlikləri 
aradan qaldırmaq olduqca mürəkkəbdir. Bunun üçün sizə səbir, 
açıq yanaşma və əlbəttə ki, sülhsevər münasibət lazımdır. Avropa 
və bütün dünya istəyir ki, münaqişələr dinc yolla həll edilsin. Bu 
məsələnin həllində Litva həm ATƏT-in, həm Avropa İttifaqının 
üzvü kimi, həm də ki, ikitərəfli formatda sizə bacardığı qədər 
kömək etməyə hazırdır. 
 
 
 
 
HEYDƏR ƏLİYEV FONDU İLƏ TANIŞLIQ 
 
2 may 2011-ci il 
 
 271 
Mayın 2-də Litva prezidenti xanım Dalya Qribauskayte 
Azərbaycana rəsmi səfəri çərçivəsində Heydər Əliyev Fondun-
da olmuşdur. 
Litva dövlətinin başçısını Azərbaycan prezidenti İlham 
Əliyev və xanımı Mehriban Əliyeva qarşıladılar. 
Prezident İlham Əliyev və xanımı Mehriban Əliyeva ali 
qonağa xalqımızın ümummilli liderinin xatirəsinə yaradılmış 
fondun məqsədi və fəaliyyəti barədə məlumat verdilər. 
Bildirildi ki, fond ümummilli liderin zəngin irsini öyrənir və 
təbliğ edir, müxtəlif sosial-iqtisadi, humanitar layihələr həyata 
keçirməklə Azərbaycanın tərəqqisinə, mədəniyyətinin inkişafına və 
tarixinin öyrənilməsinə kömək edir. Ulu öndərin hakimiyyətdə 
olduğu dövr Azərbaycan tarixinin ən şərəfli səhifələrindən biridir. 
Bu gün beynəlxalq birlik tərəfindən ölkəmizin misilsiz uğurları 
kimi qəbul edilən sosial-iqtisadi inkişaf, əldə olunan nailiyyətlər 
məhz ümummilli liderin fəaliyyətinin bəhrələridir. 
Ali qonaq ulu öndər  Heydər Əliyevin həyatının ən müxtəlif 
məqamlarını əks etdirən və Azərbaycan tarixinin bütöv bir dövrü 
barədə geniş təsəvvür yaradan çoxlu sənədlərlə, dünyanın tanın-
mış siyasi xadimlərinin bəxş etdikləri hədiyyələrlə, ulu öndərə həsr 
olunmuş kitablarla, nüfuzlu elm, mədəniyyət və incəsənət 
xadimlərinin müstəqil Azərbaycan dövlətinin qurucusu haqqında 
fikirləri ilə tanış oldu.  
Dalya Qribauskayte fondla tanışlıqdan sonra Xatirə kitabına 
ürək sözlərini yazdı. 
Sonra qarşılıqlı hədiyyələr təqdim edildi. 
Ali qonaq Heydər Əliyev Fondundan zəngin təəssüratla 
ayrıldı. 
 
 
 
BELARUSUN DÖVLƏT TƏHLÜKƏSİZLİK 
KOMİTƏSİNİN SƏDRİ VADİM ZAYTSEV İLƏ 
GÖRÜŞ  
 
 272 
Prezident sarayı   
 
3 may 2011-ci il 
 
Azərbaycan Respublikasının Prezidenti İlham Əliyev 
mayın 3-də Belarusun Dövlət Təhlükəsizlik Komitəsinin sədri 
Vadim Zaytsevi qəbul etmişdir. 
Vadim Zaytsev Belarus prezidenti Aleksandr Lukaşenkonun 
salamlarını dövlətimizin başçısına çatdırdı. 
Görüşdə Azərbaycan ilə Belarus arasında ikitərəfli müna-
sibətlərin müxtəlif sahələrdə uğurla inkişaf etdiyi vurğulandı, 
ölkələrimizin müvafiq qurumları arasında əməkdaşlığın önəmi 
qeyd olundu, təhlükəsizlik sahəsində əlaqələri genişləndirməyin 
zəruriliyi bildirildi. 
Dövlətimizin başçısı Belarus prezidenti Aleksandr Luka-
şenkonun salamlarına görə minnətdarlığını bildirdi, onun da 
salamlarını Belarus dövlətinin başçısına çatdırmağı xahiş etdi. 
 
 
 273 
 
 
 
BƏHREYN KRALI ƏLAHƏZRƏT ŞEYX HƏMƏD 
BİN İSA ƏL-XƏLİFƏYƏ 
 
Əlahəzrət! 
Nənəniz şahzadə Muza bint Həməd əl-Xəlifənin vəfatı 
xəbərini kədər hissi ilə qarşıladım. 
Bu ağır itki ilə əlaqədar dərdinizi bölüşür, Sizə, ailənizin 
üzvlərinə, bütün Bəhreyn xalqına dərin hüznlə başsağlığı 
verirəm. 
Allah rəhmət eləsin! 
             İLHAM ƏLİYEV
  
Azərbaycan Respublikasının Prezidenti 
 
Bakı, 5 may 2011-ci il 
 
 
 
 274 
 
 
 
KÜVEYT DÖVLƏTİNİN ƏMİRİ ƏLAHƏZRƏT 
ŞEYX SABAH ƏL-ƏHMƏD ƏL-CABİR  
ƏL-SABAHA 
 
Əlahəzrət! 
Qardaşınız Şeyx Xalid əl-Əhməd əl-Cabir əl-Sabahın 
vəfatı xəbəri məni olduqca kədərləndirdi. 
Bu ağır itki ilə əlaqədar dərdinizi bölüşür, Sizə, ailənizin 
bütün üzvlərinə dərin hüznlə başsağlığı verirəm. 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 5 may 2011-ci il 
 
 
 
 
 275 
 
 
 
SABİRABAD VƏ SAATLI RAYONLARINA SƏFƏR 
 
5 may 2011-ci il 
 
Mayın 5-də Azərbaycan Respublikasının Prezidenti İlham 
Əliyev Sabirabad rayonuna səfərə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Sabirabad şəhərinin mərkəzində ucaldılmış abidəsini 
ziyarət etdi, önünə gül dəstəsi qoydu. 
Prezident İlham Əliyevə məlumat verildi ki, hazırda rayonda 
abadlıq və quruculuq işlərinin növbəti mərhələsinə başlanıl-
mışdır. Bu mərhələdə ulu öndər Heydər Əliyevin abidəsinin 
yerləşdiyi parkda geniş abadlıq işləri görülmüş, yaşıllıq zolağı 
salınmış, sakinlərin istirahəti üçün hər cür şərait yaradılmışdır. 
 
Sabirabad–Qasımbəyli–Narlıq–Qaraqaşlı avtomobil 
yolunun 15 kilometrlik hissəsinin yenidənqurmadan  
sonra açılışı mərasimi 
 
Mayın 5-də Azərbaycan prezidenti İlham Əliyev Sabira-
bad–Qasımbəyli–Narlıq–Qaraqaşlı avtomobil yolunun 15 kilo-
metrlik hissəsinin yenidənqurmadan sonra açılışında iştirak 
etmişdir. 
Dövlətimizin başçısına yolun texniki-iqtisadi göstəriciləri 
barədə məlumat verildi. Qeyd edildi ki, Kür və Araz çaylarının 
daşması nəticəsində baş vermiş təbii fəlakətin fəsadlarının aradan 
qaldırılması məqsədi ilə rayonun 7 min 400 təsərrüfatını əhatə 
edən və 33 min 500 nəfər əhalinin yaşadığı 17 yaşayış məntəqəsini 
birləşdirən 68 kilometrlik Sabirabad–Qasımbəyli–Narlıq–
Qaraqaşlı avtomobil yolunun əsaslı surətdə yenidən qurulması 
üçün dövlətimizin başçısının ötən ilin noyabrında imzaladığı 
sərəncama əsasən prezidentin ehtiyat fondundan maliyyə vəsaiti 
 276 
ayrılmışdır. Artıq bu yolun 15 kilometrlik Sabirabad–Qasımbəyli 
hissəsinin əsaslı bərpası və asfaltlanması işləri başa 
çatdırılmışdır. Hazırda yolun digər hissələrində yenidənqurma 
işləri davam etdirilir. Sabirabad rayonunun həyatında mühüm 
əhəmiyyətə malik olan bu yolun yenidən qurulması təbii fəlakət-
dən zərər çəkən əhalinin rahatlığını təmin etməyə və kəndlərarası 
avtomobil əlaqəsini daha da asanlaşdırmağa imkan verəcəkdir. 
 
                          * * *  
Dövlətimizin başçısı Sabirabad–Qasımbəyli–Narlıq–Qara-
qaşlı avtomobil yolunun 15 kilometrlik hissəsinin açılışından 
sonra Qasımbəyli kəndində əsaslı təmir edilmiş Hilal Ən-
nağıyev adına tam orta məktəbinə gəlmişdir. 
İ l h a m  Ə l i y e v: Mən sizi yeni məktəbin açılışı müna-
sibətilə təbrik edirəm. Gözəl məktəbdir, uşaqlar üçün yaxşı 
şərait yaradırıq. Sizi yeni yolun çəkilişi münasibətilə də təbrik 
edirəm. Bu hələ birinci mərhələdir, çünki yolun çəkilişi davam 
edir. Hələlik 15 kilometr çəkilmişdir. Artıq bir neçə kəndə yol 
çəkilib, yolun ümumi uzunluğu 68 kilometr olacaqdır. 
Mən bilirəm ki, burada yaşayan əhalini ən çox narahat edən 
məsələlərdən biri də yolun bərbad vəziyyətdə olması idi. Ona 
görə tədbirlər görüldü, prezidentin ehtiyat fondundan vəsait 
ayrıldı və birinci mərhələ artıq başa çatmışdır. Əvvəlki 
dövrlərdə bu yol torpaq yol idi. Heç vaxt asfalt vurulmamışdı. 
Ancaq indi gözəl asfalt yol çəkilir və dediyim kimi, bu birinci 
mərhələdir. Azərbaycanda bütün kənd yolları təmir olunur, 
yenidən tikilir. Həm Bakıətrafı qəsəbələrdə, həm də ən ucqar 
kəndlərdə, ən ucqar rayonlarda yolların tikintisi prosesi sürətlə 
gedir. Ümid edirəm ki, rayonun yeni rəhbərliyi bu işləri uğurla 
icra edəcəkdir. Yeni təyin edilmiş icra başçısı təcrübəlidir. Bir 
neçə rayonda işləyib və yaxşı nəticələr göstərib. Sabirabad kimi 
böyük rayonda, əminəm ki, sizin köməyinizlə yaxşı 
işləyəcəkdir. 
Mən istəyirəm ki, Sabirabad rayonunda bütün sosial və iqti-
sadi məsələlər tezliklə öz həllini tapsın. Bunu etmək üçün, əlbəttə 
ki, əlavə vəsait ayrılacaqdır. Regionların sosial-iqtisadi inkişafı 
 277 
Dövlət Proqramında nəzərdə tutulan bütün məsələlər həllini 
tapmalıdır. Növbəti bir neçə il ərzində əsas infrastruktur 
məsələləri həllini tapacaqdır. Məktəb tikintisinə böyük ehtiyac 
vardır. Sabirabadda 84 məktəb vardır. Orada təmir işləri 
aparılmalıdır, yeni məktəblər tikilməlidir. 
Qasımbəyli kəndi keçən il sel və daşqınlar nəticəsində 
subasmaya məruz qalmışdır. Mənə verilən məlumata görə, 
bütövlükdə Sabirabad rayonunda mindən artıq ev uçmuşdur, ya 
da qəzalı vəziyyətə düşmüşdür. Bu evlərin bərpası, yenidən 
tikilməsi prosesi gedir, minə yaxın ev tikilibdir. Ancaq hələ ki, 
bu proses davam edir. Biz burada əsas vəzifəmizi onda görürük 
ki, gələcək illərdə istənilən təbii fəlakətə hazır olaq. Bu 
məqsədlə bəndbərkitmə işləri  daha da keyfiyyətlə aparılmalıdır. 
Daha da genişmiqyaslı işlər aparılmalıdır. Evlərin bərpası, 
məktəblərin tikintisi, tibb məntəqələrinin təmiri işləri daha da 
sürətlə aparılmalıdır. Mən ümid edirəm ki, nəzərdə tutduğumuz 
bütün vəzifələr icra ediləcəkdir. 
Bunu etmək üçün bizdə həm siyasi iradə, həm də düşü-
nülmüş proqramlar vardır. Bu proqramları biz icra edirik. 
Əminəm ki, 2013-cü ilə qədər ikinci regional proqramın başa 
çatması ilə bağlı bütün sosial infrastruktur məsələləri həllini 
tapmalıdır. Yenə də deyirəm, bu yolun çəkilişi birinci 
mərhələdir. Hələ çox yollar çəkilməlidir və çəkiləcək, çox 
məktəblər tikiləcəkdir. Elə etməliyik ki, insanların yaşaması, 
işləməsi üçün bütün şəraiti yaradaq. 
S a k i n: Çox sağ olun, cənab Prezident. Sizi camaatımız 
adından salamlayır, «Xoş gəlmisiniz!» – deyirəm. Qasımbəyli 
kəndinə bu şəraiti yaratdığınıza görə Sizə, bütün doğmalarınıza 
Allahdan uzun ömür, möhkəm cansağlığı arzulayırıq. Dediyiniz 
kimi, ötən il kəndimiz, rayonumuz təbii fəlakətlə üz-üzə qaldı. 
Bir il ərzində Siz üçüncü dəfədir ki, bizimlə görüşə gəlirsiniz, 
problemlərimizi həll etmək üçün verdiyiniz tapşırıqların icrasını 
yerindəcə yoxlayırsınız. Ötən il baş verən fəlakət zamanı ancaq 
Sizə güvəndik, cənab Prezident, Sizə arxalandıq! Siz doğrudan 
da bizə arxa durdunuz. Evlərimiz dağıldı, on minlərlə əkin 
 278 
sahələrimiz su altında qaldı. Bu gün durduğumuz bu ərazinin 
hamısı suyun altında idi. Sizin tapşırığınızla burada cənnət-
məkan yaradılıb. Buna görə, Sizə necə təşəkkür edəcəyimizə 
söz tapa bilmirik. Bütün bunlara görə Sizə çox sağ olun – 
deyirik! 
İ l h a m   Ə l i y e v: Sağ olun. Mən çox şadam ki, bütün bu 
təmir-bərpa işləri qısa müddət ərzində öz həllini tapmışdır. 
Fəlakət zamanı birinci vəzifəmiz ondan ibarət idi ki, bütün 
insanları itkisiz, təhlükəsiz yerlərə köçürək, onlar üçün şərait 
yaradaq. O vaxt bütün dövlət qurumları, eyni zamanda, özəl 
şirkətlər çox gözəl, fəal işlədilər. Bütün şərait, hətta tibb 
məntəqələri də yaradıldı. Uşaqların oxuması üçün şərait 
yaradıldı. Çadırlar quruldu, isti yeməklər təşkil olundu. Yəni, 
bütün xalqımız səfərbər olundu. Nə üçün?! Çünki vətən-
daşlarımız çətin vəziyyətə düşmüşdü. 
Bu təbii fəlakət qarşısında biz öz gücümüzü və xalqın 
səfərbərliyini göstərdik. O zaman burada olarkən qarşıya vəzifə 
qoymuşdum ki, bütün işlər qısa müddət ərzində görülməlidir. 
Bərpa işləri aparılmalıdır, evlər tikilməlidir. Bir neçə ay ərzində 
evlərin böyük əksəriyyəti tikilmişdir. Çox böyük vəsait tələb 
olundu. Biz dövlət büdcəsinə əlavələr etdik. Böyük məbləğ 
təşkil olundu. Təkcə Sabirabad rayonunda dövlət hesabına minə 
yaxın gözəl ev tikilmişdir. Siz yaxşı bilirsiniz ki, burada evlərin 
çoxu çiy kərpicdən tikilmişdi. Su dəyən kimi uçub dağılmışdı. 
İndi yaxşı şəraitli gözəl daş evlərdir, gözəl məktəblərdir. 
Ona görə, bir də demək istəyirəm ki, bu hadisə bizim üçün 
bir sınaq idi. Biz bu sınaqdan şərəflə çıxdıq. Digər tərəfdən, 
ölkəmizin gücünü göstərdik. Biz bütün bu işləri öz hesabımıza, 
heç bir itki vermədən görə bildik. Bu gün həmin gözəl işlərin 
nəticələrini görürük. Hesab edirəm ki, gördüyümüz bu işlər 
görəcəyimiz işlərin bir hissəsidir. Hələ çox işlər görülməlidir. 
Biz bütün ölkəmizi abadlaşdırmalıyıq, şərait yaratmalıyıq. Yeni 
iş yerlərinin açılması ilə bağlı işlər gedir. Bu gün mən bir neçə 
rayonda tədbirlərdə iştirak edəcəyəm. Yeni müəssisələr açılır, 
yeni binalar, məktəblər tikilir, yollar çəkilir. Hər bir yerdə inki-
 279 
şaf, quruculuq gedir. Mən istəyirəm ki, bu işlər daha da sürətlə 
getsin. İstəyirəm özüm vəziyyətlə tanış olum, görüm əlavə hansı 
işlər görülməlidir ki, işlərimizi lazımi səviyyədə aparaq. 
S a k i n l ə r: Çox sağ olun, cənab Prezident, Allah ömür 
versin.  464 yerlik bu məktəb də suyun altında idi. Əslində bu 
məktəb yenidən tikildi. Kənddə evlərin 75-80 faizi çiy kərpicdən 
idi. Hamısı uçdu-dağıldı. İndi Sizin sayənizdə elə evlər tikiblər 
ki, tayı-bərabəri yoxdur. 
İ l h a m   Ə l i y e v: Elə də olmalıdır! 
S a k i n: Cənab Prezident! Gəldiyiniz bu məktəb mənim 
həyat yoldaşımın adını daşıyır. Qarabağ uğrunda döyüşlərdə 
şəhid olub. Onun büstü də Sizin sayənizdə qoyulub. Mənim 
üçün də ev tikilir. 
İ l h a m   Ə l i y e v: Şəhidlərimizə Allah rəhmət eləsin!  
Sizin eviniz uçmuşdu? 
S a k i n: Qəzalı vəziyyətdə idi. İndi yenisi tikilir. Sizə 
ailəmiz adından təşəkkürümü bildirirəm, cansağlığı, uzun ömür 
arzulayıram. 
İ l h a m   Ə l i y e v: Çox sağ olun. 
S a k i n: Hörmətli cənab Prezident, bu məktəblə bərabər, 
nümayəndəliyimizdə daha bir yeni məktəb tikilib. İki məktəb, 
bir uşaq bağçası əsaslı təmir olunub. Bütün müəllimlər və 
şagirdlər adından Sizə minnətdarlığımızı bildiririk. Doğrudan 
da Sizin himayəniz sayəsində Qasımbəyli inzibati vahidliyi çox 
gözəlləşib. Bizə çəkdirdiyiniz yoldan 35 min əhali istifadə edir. 
Həyatımız boyu biz belə abad yol görməmişdik. Torpaq yol idi, 
yayda toz, qışda palçıq olurdu. Sizdən bir xahişimiz də var, Kür 
çayının üzərində burada saldırdığınız körpünün birinin də 
tikilməsinə göstəriş verəsiniz.  
İ l h a m   Ə l i y e v: Buna ehtiyac var? 
S a k i n: Bəli, ehtiyac var. O yol Kürdəmirə qədər uzanır. 
İ l h a m   Ə l i y e v: Siz təklifinizi verin, baxarıq və in-
vestisiya proqramına daxil edərik. İndi 17 kəndə yol çəkilib. 
Ancaq bizim işimiz bununla bitmir. Növbəti mərhələdə başqa 
kəndlərə də gözəl yollar çəkilməlidir. Artıq 33 min əhalini bu 
 280 
yol birləşdirəcəkdir. Ancaq rayonun əhalisi təqribən 150 min 
nəfərdən çoxdur. Ona görə də yol çəkilişi, kənd yollarının 
çəkilişi bundan sonra daha da sürətlə gedəcəkdir. 
Birinci mərhələdə bizim üçün əsas layihələr magistral yolların 
çəkilişi idi. Biz onları, demək olar ki, başa çatdırırıq. Bakıdan 
bütün sərhədlərə qədər gözəl yollar çəkilir. Ancaq bununla 
yanaşı, şəhərlərarası yollar, kənd yolları da mütləq çəkiləcəkdir. 
Sizin təklifləriniz də nəzərə alınacaqdır. 
 
                              * * *  
Qasımbəyli kəndinin sakinləri ilə görüşdən sonra dövləti-
mizin başçısı əsaslı təmir edilmiş Hilal Ənnağıyev adına tam 
orta məktəbin binası ilə tanış olmuşdur.  
Qeyd edildi ki, ötən ilin mayında Kür çayının daşması ilə 
yaranan təbii fəlakət nəticəsində Qasımbəyli kəndinə külli 
miqdarda ziyan dəymiş, demək olar ki, bütün infrastruktur 
dağılmışdı. Kənd məktəbi də tamamilə yararsız vəziyyətə 
düşmüşdü. Lakin dövlətimizin başçısının tapşırığına əsasən 
məktəbin binası qısa müddətdə müasir tələblər səviyyəsində 
yenidən qurulub istifadəyə verilmişdir. 
Dövlətimizin başçısına məlumat verildi ki, əsaslı təmirdən 
sonra daha geniş və müasir standartlara uyğunluğu ilə seçilən 
bu məktəb binası qasımbəylililər üçün əsl hədiyyə olmuşdur. 
Hazırda 246 şagird yeri olan binada təlim-tədris üçün bütün 
şərait yaradılmış, sinif otaqları zəruri avadanlıqla təchiz 
edilmişdir. Şagirdlərin informasiya-kommunikasiya texnologi-
yalarından istifadə imkanları diqqət mərkəzində saxlanılmışdır. 
Fənn laboratoriyalarında da yüksək şərait yaradılmışdır. Əyani 
vəsaitlərin bolluğu ilə diqqət çəkən siniflərdə şagirdlərin elmin 
sirlərinə yiyələnmələri üçün heç bir problem yoxdur. 
Şagirdlərin yüksək təhsili və pedaqoji kollektivin səmərəli 
fəaliyyəti üçün bütün amillər nəzərə alınmışdır. Məktəb istilik 
sistemi ilə təchiz olunmuş, burada yaradılmış müasir idman 
zalında zəruri avadanlıq quraşdırılmışdır. 
 281 
Prezident İlham Əliyev məktəbin idman zalında güləşçilərin 
nümunəvi çıxışlarını izlədi. 
Bildirildi ki, rayonda təhsil sisteminin maddi-texniki baza-
sının möhkəmləndirilməsi məqsədi ilə bir sıra digər tədbirlər də 
həyata keçirilir. Sabirabadın Yuxarı Axtaçı kəndində 240 şagird 
yerlik orta məktəb binası tikilir. Ulacalı, Mürsəlli, Bala 
Həşimxanlı kənd orta məktəblərində əsaslı təmir işləri başa 
çatdırılmış, Əsgərbəyli və Muradbəyli kənd məktəblərində isə 
yenidənqurma işləri davam etdirilir. 
Prezident İlham Əliyev görülmüş işlərdən razılığını bildirdi. 
 
Qasımbəyli kəndində tikilmiş yeni evlərlə tanışlıq  
 
 Mayın 5-də Azərbaycan prezidenti İlham Əliyev Sabi-
rabadın Qasımbəyli tam orta məktəbi ilə tanışlıqdan sonra ötən 
ilin mayında Kür çayının daşması nəticəsində bu kənddə 
evlərini itirmiş sakinlər üçün tikilmiş yeni mənzillərlə tanış 
olmuşdur. Sakinlər dövlətimizin başçısını hərarətlə qarşıladılar. 
S a k i n: Cənab Prezident, xoş gəlmisiniz, Allah Sizi qoru-
sun!   
İ l h a m  Ə l i y e v: Çox sağ olun. Necəsiniz? 
S a k i n: Sağ olun, hər şey yaxşıdı. Allah köməyiniz olsun. 
Siz bu evi tikdirib bizə verdiniz, gözəl şərait yaratdınız. 
İ l h a m   Ə l i y e v: Çox şadam ki, ev tikildi, gözəl daş ev-
dir. Burada rahat yaşamaq olar. Bu sizin köhnə evinizdir? 
Burada su nə qədər qalxmışdı? 
S a k i n: 3 metr. 
İ l h a m   Ə l i y e v: Bu ev nədən tikilmişdi? 
S a k i n: Şpaldan. 
Dövlətimizin başçısı Qasımbəyli kənd sakini Bəxtiyar 
Abışovun evində oldu. 
Prezident İlham Əliyevin diqqətinə çatdırıldı ki, təbii fəlakət 
nəticəsində evlərini itirən əhali üçün bütün standartlara uyğun 
və yüksək keyfiyyətli tikinti materiallarından istifadə edilməklə 
 282 
yeni evlər inşa olunmuşdur. Yeni mənzillər əvvəlkilərlə 
müqayisədə daha genişdir və otaqların sayı da çoxdur. 
Dövlətimizin başçısına bildirildi ki, Qasımbəyli kəndində 74 
ev tikilib və onlardan 55-i artıq istifadəyə verilib. Ümumilikdə 
isə Qasımbəyli də daxil olmaqla, Sabirabadın Yuxarı Axtaçı, 
Muradbəyli və Əsgərbəyli kəndlərində tikilən 169 fərdi evdən 
85-i artıq istifadədədir. Prezident İlham Əliyevə məlumat 
verildi ki, Kür və Araz çaylarının daşması nəticəsində dəymiş 
ziyanın aradan qaldırılması və dağılmış infrastrukturun 
bərpası, demək olar ki, başa çatdırılmışdır. Zərər çəkən 
insanlara 10 milyon manata qədər kompensasiya ödənilmişdir. 
Sabirabad rayonunun Kürboyu ərazilərində yerləşən kənd-
lərində bəndvurma və sahilbərkitmə işlərinin əsas mərhələsi 
başa çatdırılmışdır.  
 
                                          * * *  
 
Azərbaycan prezidenti İlham Əliyev mayın 5-də Qasım-
bəylidə tikilmiş yeni evlərlə tanışlıqdan sonra onu qarşılamaq 
üçün yol üstünə çıxmış Əsgərbəyli kəndinin sakinləri ilə də 
görüşdü.  
İ l h a m   Ə l i y e v: Gəlmişəm ki, özüm vəziyyətlə tanış 
olum. Gördüm ki, dayanmısınız. Maşını saxlatdırdım ki,  bəlkə 
mənə sözünüz var? 
S a k i n l ə r: Qədəmləriniz mübarək olsun, xoş gəlmisiniz! 
İ l h a m  Ə l i y e v: Mənim işim budur ki, gedim yoxlayım, 
harada nə çatışmır, onu biz düzəldək. Yollar çəkilir, evlər, 
körpülər tikilir, bəndlər salınır. 
S a k i n: Cənab Prezident, Allah Sizə uzun ömür versin. 
Muradbəyli, Qasımbəyli, Yuxarı Əsgərbəyli kənd camaatı Sizə 
dəfələrlə məktub yazmış, teleqram vurmuşdur. Həqiqətən böyük 
işlər görülüb. Bunun üçün Sizə minnətdarıq. Çox istərdik ki, 
bizim kənddə də orta məktəb olsun. Natamam orta məktəbdir, 
poçtumuz da yoxdur.  
İ l h a m   Ə l i y e v: Məktəbiniz yoxdur? 
 283 
S a k i n: Var, bir qədər irəlidədir, doqquzillik məktəbdir. 
Orta məktəb statusu verilsə, övladlarımız təhsillərini orada 
davam etdirərlər. Poçtumuz və tibb məntəqəmiz də yoxdur.  
İ l h a m   Ə l i y e v: Təklifləriniz qeydə alınır, yazılır, mə-
nə məruzə ediləcəkdir. Mən müvafiq göstərişlər verəcəyəm ki, 
buradakı problemlər tezliklə öz həllini tapsın.  
Yaxşı bilirsiniz ki, təbii fəlakətin miqyası böyük idi, 3 min 
hektar torpağı 2-3 metr hündürlükdə su basmışdı. Biz bu 
vəziyyətdən itki vermədən insanları köçürdük. Məktəb tikil-
məlidir, tibb məntəqəsi, evlər, yollar, özü də təkcə burada deyil, 
qonşu rayonlarda da. Böyük işdir, amma biz bu işləri lazımi 
səviyyədə aparacağıq. Ona görə yolüstü dayandım ki, sizinlə 
görüşüm, fikirlərinizi, nədən əziyyət çəkdiyinizi öyrənim. Biz 
daha da fəal çalışacağıq ki, bütün işlər görülsün. Sizi narahat 
edən bütün məsələlər öz həllini tapsın. Sağ olun.   
 
 
 
 
 
 284 
 
 
 
SAATLI ŞƏHƏRİNDƏ ÜMUMMİLLİ LİDER 
HEYDƏR ƏLİYEVİN ABİDƏSİNİ ZİYARƏT  
 
5 may 2011-ci  
 
Azərbaycan prezidenti İlham Əliyev mayın 5-də Sabi-
rabada səfərini başa çatdıraraq Saatlı rayonuna gəlmişdir. 
Dövlətimizin başçısı xalqımızın ümummilli lideri Heydər 
Əliyevin Saatlı şəhərinin mərkəzindəki parkda ucaldılmış 
abidəsini ziyarət edərək,  önünə gül dəstəsi qoydu. 
Dövlətimizin başçısına məlumat verildi ki, rayonda abadlıq 
və yaşıllaşdırma sahəsində diqqət çəkən işlərdən biri Heydər 
Əliyev adına park və meydandır. Ümumi sahəsi 5,6 hektar olan 
park və meydan rayon sakinlərinin ən sevimli istirahət mər-
kəzlərindəndir. Burada geniş abadlıq və yaşıllaşdırma işləri 
görülmüş, fəvvarə quraşdırılmış, həmçinin Heydər Əliyev 
Muzeyi fəaliyyət göstərir. 
Prezident İlham Əliyev görülmüş işlərdən razılığını bildirdi. 
 
Saatlı–Musalı–Məzrəli avtomobil yolunun  
yenidənqurmadan sonra açılışı mərasimi 
 
Mayın 5-də Azərbaycan prezidenti İlham Əliyev Saatlı 
rayonuna səfəri çərçivəsində Saatlı–Musalı–Məzrəli avtomobil 
yolunun yenidənqurmadan sonra açılışında iştirak etmişdir. 
Prezident İlham Əliyevə yolun texniki-iqtisadi göstəriciləri 
barədə məlumat verildi. Bildirildi ki, dövlətimizin başçısının 
2010-cu ildə imzaladığı sərəncama əsasən yenidən qurulan 
yolun ümumi uzunluğu 17 kilometrdir. Rayonun səkkiz yaşayış 
məntəqəsini əhatə edən bu müasir yoldan 20 mindən artıq sakin 
istifadə edəcəkdir. 
Dövlətimizin başçısı yolun rəmzi açılışını bildirən lenti 
kəsdi, rayon ictimaiyyətinin nümayəndələri ilə görüşdü. 
 
 285 
 
 
 
SAATLI RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
5 may 2011-ci il 
 
Mayın 5-də Azərbaycan prezidenti İlham Əliyev yenidən 
qurulmuş Saatlı–Musalı–Məzrəli avtomobil yolunun açılışından 
sonra rayon ictimaiyyətinin nümayəndələri ilə görüşmüşdür. 
Sakinlər dövlətimizin başçısını hərarətlə qarşıladılar. 
İ l h a m   Ə l i y e v: Necəsiniz, nə var, nə yox? İşlər necə-
dir? Yolun əvvəlki şəkilləri burada göstərilib. Torpaq yolu idi. 
Özü də subasmadan sonra, ümumiyyətlə, sıradan çıxmışdır. İndi 
yeni yol çəkilib, həm Saatlı, həm də İmişli rayonlarının 
kəndlərini birləşdirir. Rahat və gözəl yoldur. On minlərlə insan 
bu yoldan istifadə edir. Gözəl hadisədir. Bildiyiniz kimi, bütün 
bölgələrdə kənd yolları bərpa edilir, yenidən tikilir. 
Kəndlərimizdə yolların əksəriyyəti torpaq yolları idi. Xüsusi 
göstərişlər verilmişdir. O cümlədən Saatlı rayonunda da bu işlər 
başlayıb. 
Bu birinci mərhələdir. Bu, xəritədə göstərilir. Burada əlavə 
tədbirlər görülməlidir ki, bütün kənd yolları bərpa olunsun. 
Bunu edəndən sonra bu yollarla gedib-gəlmək rahat olacaqdır. 
Rayonun inkişafı ilə bağlı müvafiq göstərişlər verilmişdir. 
Bildiyiniz kimi, təbii fəlakətdən sonra xüsusi diqqət göstərilir, 
təmir-bərpa işləri gedir. Böyük bir qəsəbə salınmışdır – 178 
evdən ibarət qəsəbə. Artıq orada vətəndaşlar yerləşiblər. Ondan 
əlavə, 350 yeni ev tikilmişdir. Təmir-bərpa işləri də davam edir. 
Çünki qəzalı vəziyyətdə evlər vardır. Biz onları da təmir 
edəcəyik ki, təbii fəlakətin bütün fəsadlarını aradan qaldıraq. 
İndi məktəblər, yollar, evlər, sosial obyektlər tikilir. Bütün 
bunlar böyük vəsait tələb edir. Bu vəsaiti Azərbaycan dövləti 
ayırır ki, biz insanların yaşayış səviyyəsini yaxşılaşdıraq. 
 286 
S a k i n: Hörmətli Prezident, mən Sizi salamlayıram, xoş 
gəlmisiniz! Biz Sizinlə fəxr edirik. Allah Sizi qorusun, bu 
işlərinizdə Sizə uğurlar qismət etsin! 
İ l h a m   Ə l i y e v: Sağ olun. Saatlı rayonunda iqtisadi 
məsələlər də öz həllini tapmaqdadır. Yeni müəssisələr tikilir, 
zavodlar, bazalar. Bu gün «Aqroservis» bazası istifadəyə 
veriləcəkdir. Soyuducu anbar tikilibdir. Buna da çox böyük 
ehtiyac vardır. Çünki indi bütün rayonlarda soyuducu anbarlar 
tikilir ki, fermerlər məhsullarını saxlaya bilsinlər. 
Regionların inkişafı ilə bağlı proqramda bütün məsələlər 
nəzərdə tutulub. Növbəti aylarda, xüsusilə bu il və gələn ilin 
sonuna qədər rayonun qazlaşdırma ilə bağlı problemlərinin tam 
əksəriyyəti öz həllini tapmalıdır. Mən bilirəm ki, bu məsələyə 
həmişə olduğu kimi, böyük diqqət yetirilməlidir. Müəyyən işlər 
görülmüşdür, ancaq əksər yaşayış məntəqələrində qaz xətləri 
yoxdur. Keçmişdə də olmayıb, olanlar da sıradan çıxıb. 
Ona görə Dövlət Neft Şirkətinə göstəriş vermişəm ki, 2012-
ci ilin sonuna qədər Azərbaycanın bütün yaşayış məntəqələri 
harada ki, mümkündür qazlaşdırılsın. Beləliklə, ölkə ərazisinin 
95 faizi qazlaşdırılacaqdır. O ki qaldı Saatlı rayonuna, burada 
qazlaşdırma 100 faiz olmalıdır. Çünki burada dağlıq kəndlər 
yoxdur. Dağlıq kəndlərə qaz çəkmək daha da çətindir. Burada 
kəndlər, demək olar ki, bir-birinə yaxındır. İndi yollar da 
çəkilir. Hesab edirəm ki, gələn ilin sonuna qədər Saatlıda 
qazlaşdırma ilə bağlı bütün problemlər həll olunmalıdır. Bu 
məsələ daim diqqət mərkəzindədir. Mən məsələ ilə 
maraqlanıram, soruşuram ki, vaxt itirməyək. İndi bizim texniki 
imkanlarımız da, maliyyə imkanlarımız da vardır. Dövlət 
Proqramında da bu məsələlər öz əksini tapıbdır. 
Vətəndaşları narahat edən digər məsələ içməli su ilə bağlıdır. 
Bu məsələ, əfsuslar olsun ki, əsrlər boyu bizi incidib. Çünki 
kifayət qədər su mənbələrimiz olmamışdır. Vaxtilə çəkilmiş 
xətlər sıradan çıxmışdır. Rayon yerlərində, ümumiyyətlə, 
kanalizasiya xətləri olmamışdır. Böyük layihədir, böyük 
proqramdır, indi icra olunmağa başlamışdır. Saatlıda hələ ki, 
 287 
işlər başlanmayıb. Mən tapşırıq verəcəyəm ki, tezliklə 
başlansın. Biz çalışmalıyıq ki, bu layihəni də 2013-cü ilin 
sonuna qədər icra edək. Həm texniki cəhətdən çox çətin, həm 
iqtisadi cəhətdən, maliyyə baxımından çox böyük vəsait tələb 
edən layihədir. Ancaq bu iki layihəni – qazlaşdırma ilə içməli 
su, kanalizasiya məsələlərini biz həll etsək böyük bir iş 
olacaqdır. Yaşamaq, işləmək üçün şərait daha da yaxşı 
olacaqdır. İş yerləri açılmalıdır. Biz bu məsələyə də daim diqqət 
göstərməliyik. 
İdman-sağlamlıq mərkəzinin, xəstəxananın tikintisi baş-
lamışdır. Saatlıda gözəl, müasir xəstəxana tikiləcəkdir. Bütün 
bu işləri biz görürük və görəcəyik. 
S a k i n: Hörmətli Prezident, Sizə camaatımızın adından 
«Xoş gəlmisiniz!» – deyirəm. Mən sürücüyəm.Yayda bu yolun 
tozuna, qış aylarında palçığına batmışıq. Mən indi bu yolu 
görürəm – rayonla bizim aramız beş kilometrdir – bu beş 
kilometri gedincə, bəlkə deyim, bir saat çəkirdi, bəlkə də çox. 
İndi çox rahat gedirik, mənzil başına çox tez çatırıq. Buna görə 
Sizə duaçıyıq. Başınız həmişə uca, adınız şərafətli olsun. Bizə 
göstərdiyiniz diqqət və qayğıya görə çox sağ olun. 
İ l h a m   Ə l i y e v: Çox sağ olun, təşəkkür edirəm. Bu yol 
doğrudan da çox gözəl yoldur. Ancaq bu birinci mərhələdir. 
İcra hakimiyyəti tərəfindən yeni təkliflər veriləcəkdir. Yeni 
vəsait ayrılacaq, yollar çəkiləcəkdir. Elə etməliyik ki, bütün 
kənd yolları belə olsun. Bu, böyük sosial məsələdir. Azərbaycan 
kəndlərində gözəl asfalt yollar tikilir. Bu məsələ öz həllini 
tapmalıdır və tapacaqdır. 
S a k i n: Cənab Prezident, keçən il, təbii fəlakət zamanı bu 
yol sel sularının altında qalıb bərbad hala düşmüşdü. Sizin 
sərəncamınızla yenidən bərpa edildi. Bu yoldan Arazboyu 70 
kəndin 20 mindən artıq sakini istifadə edəcəkdir.  
İ l h a m   Ə l i y e v: Keçən il, demək olar ki, bütün qitə-
lərdə təbii fəlakətlər baş vermişdir. Gördünüz, həm yanğınlar, 
həm daşqınlar, həm zəlzələlər. Bu, necə deyərlər, hər bir ölkədə 
özünü göstərmişdir. Dünya insan itkisi ilə üzləşmişdir. Ancaq 
 288 
biz bütün insanları vaxtında köçürdük, şərait yaratdıq, 
müvəqqəti yaşayış məntəqələri yaratdıq. İndi evlərin bərpası ilə 
məşğuluq. İşlərin böyük əksəriyyəti görülmüşdür. Ancaq hələ 
ki, təmirə ehtiyacı olan evlər vardır. O vaxt qeydiyyat 
aparılanda bu evlərin sayı göstərilmişdir. Ondan sonra il ərzində 
bəzi evlər dəymiş ziyana görə yararsız vəziyyətə düşmüşdür. 
Yəni onların yenidən qeydiyyata alınması prosesi gedir. Ona 
görə keçən il nəzərdə tutduğumuzdan daha da artıq iş 
görülməlidir. Bu məqsədlər üçün əlavə vəsait ayrılacaq ki, 
bütün bu işləri lazımi səviyyədə görək. Bir məsələ də vardır. O 
da bilirəm ki, müəyyən suallar doğurur. Çiy kərpicdən tikilmiş 
evləri  yeniləri ilə əvəz edirik. Möhkəm daş evlərdir. Amma  
uçmamış, çiy kərpicdən olan evlər necə var idi, elə də 
qalmışdır. 
Burada müəyyən mənada ədalətsizlik yaranır. Kimin ki, evi 
uçub, onun şəraiti yaxşılaşıb. Kimin ki, evi uçmayıb, o elə 
köhnə evdədir. Ona görə, bu məsələ ilə bağlı gərək təkliflər 
verilsin, biz baxaq, hansı əlavə işləri görək ki, ehtiyacı olan 
evləri də təmir etdirək. Bu, böyük işdir. Biz təkcə Saatlı 
rayonunda deyil, bütün ətraf rayonlarda da evlərin qəzalı 
vəziyyətə düşməsi ilə üzləşmişik. Ancaq bunu edəcəyik. 
S a k i n: Musalı kəndinə çəkilən yeni yol istifadəyə verilib. 
Ötən il bizim kəndimiz – Musalı və Nəriman kəndləri də su 
altında qalmışdı. Sizin tapşırığınızdan sonra bizim Nəriman 
kənd orta məktəbi, tibb, poçt məntəqələri, məscid qısa bir 
müddətdə əsaslı təmir olundu. Sizin təhsilə diqqətinizi biz gözəl 
bilirik. Rayonumuzda təhsil ilə əlaqədar çox böyük, möhtəşəm 
işlər görülmüşdür. Beş böyük, yeni məktəb binası tikilib 
istifadəyə verilmişdir. Onlarca məktəb binası əsaslı təmir 
olunmuşdur. Bütün müəllimlər, valideynlər, şagirdlər adından 
Sizə öz minnətdarlığımı bildirirəm. Sizə xoşbəxtlik, ailə səadəti 
arzulayıram. 
İ l h a m   Ə l i y e v: Sağ olun. Məktəb tikintisi də davam 
etməlidir və edir. Amma hələ ki, təmirə ehtiyacı olan məktəblər 
vardır. Son 5-6 il ərzində böyük proqramla 2000-dən artıq 
 289 
məktəb tikilmişdir. Ancaq qəzalı vəziyyətdə məktəblər hələ ki, 
çoxdur. Bu ilin dövlət büdcəsində əlavə vəsait nəzərdə tutulacaq 
ki, qəzalı vəziyyətdə olan məktəbləri biz ilin sonuna qədər təmir 
edək. Biz bu proqramı da 2013-cü ilin sonuna qədər başa 
çatdıracağıq. Beləliklə, Azərbaycanda bir dənə də qəzalı, yaxud da 
ki, pis vəziyyətdə məktəb olmayacaqdır. Bu da böyük bir nailiyyət 
olacaqdır. Çünki ölkəmizdə 4500-dən artıq məktəb vardır. Onların 
2000-dən bir az artığını biz tikmişik. Amma hələ ki, 2000-ə yaxın 
məktəb vardır ki, onların da müəyyən qədəri təmir edilməlidir. Biz 
bütün bu problemləri bilirik. Əsas məsələ də problemi bilmək, 
düzgün təhlil etmək və həlli yollarını tapmaqdır. İstər sosial-
iqtisadi, istərsə də infrastruktur, qazlaşdırma, meliorasiya, suvarma 
məsələləri çox ciddi məsələlərdir. Burada kənd şəraitində yaşayan 
insanlar yaxşı bilirlər ki, suvarma məsələləri də öz həllini 
tapmalıdır. Hər bir rayon, bütövlükdə ölkə üzrə konkret proqramlar 
vardır və biz bunları icra edirik. 
S a k i n: İcazə verin, rayonumuzun gəncləri adından Sizi 
salamlayım, «Xoş gəlmisiniz!» – deyim. Sizin Azərbaycan 
gəncləri ilə son günlərdə keçirdiyiniz görüşlər bizdə xoş əhval-
ruhiyyə, xoş ovqat yaratmışdır. Möhtərəm Prezident, məlumdur 
ki, respublikamızda genişmiqyaslı işlər görülür, yeni-yeni 
olimpiya kompleksləri tikilib istifadəyə verilir. Qonşu 
Sabirabad rayonunda yeni olimpiya kompleksi tikilib istifadəyə 
verilmişdir. Eşitmişik ki, İmişli rayonunda da yeni olimpiya 
kompleksi istifadəyə veriləcəkdir. Bir Saatlı rayonu qalır arada. 
Xahiş edirik ki, bizə də kömək göstərəsiniz. Azərbaycan 
gəncləri Sizinlədir, Sizinlə qürur duyuruq. 
İ l h a m   Ə l i y e v: Yaxşı ki, bu məsələni siz qaldırdınız. Çün-
ki indi o qədər olimpiya kompleksləri tikilmişdir ki, yadda saxlamaq 
çətindir harada tikilib, harada tikilməyib. İmişlidə bu gün açılacaq 
kompleks 31-cidir. Saatlıda da mütləq gözəl olimpiya kompleksi 
yaradılacaqdır. Onun yanında Gənclər evi də yaradılmalıdır. 
Dediyimiz kimi, «Azərbaycan gəncliyi 2011–2015-ci illərdə» 
Dövlət Proqramı hazırlanır. Orada həm Bakıda Gənclər Mərkəzinin 
 290 
tikintisi nəzərdə tutulmalıdır, həm də rayonlarda. Ona görə də bu 
məsələ ilə bağlı göstəriş veriləcəkdir. 
S a k i n: Mən Sizin qarşınızda çıxış edərkən bir xahiş 
etmişdim. Bu, işıq problemi idi. Sizin diqqətiniz, qayğınız və 
köməkliyiniz nəticəsində az bir müddət ərzində işıq problemi 
tamamilə həll olundu. İndi camaatımız işıqdan fasiləsiz istifadə 
edir. Sevincimin həddi-hüdudu yoxdur. Xalqımız kimi, mən də 
sevinirəm. Ona görə ki, üçüncü dəfədir Sizinlə görüşürəm. 
Allah Sizi xoşbəxt eləsin, sağ olun. 
     İ l h a m   Ə l i y e v:  Siz də sağ olun. 
 
«Aqrolizinq» Açıq Səhmdar Cəmiyyətinin Saatlı  
«Aqroservis» filialının açılışı mərasimi 
 
Mayın 5-də Azərbaycan prezidenti İlham Əliyev ictimaiy-
yətin nümayəndələri ilə görüşdən sonra «Aqrolizinq» Açıq 
Səhmdar Cəmiyyətinin Saatlı «Aqroservis» filialının açılışında 
iştirak etmişdir. 
Filialın kollektivi dövlətimizin başçısını hərarətlə qarşıladı. 
Kənd Təsərrüfatı naziri İsmət Abasov prezident İlham Əliyevə 
məlumat verdi ki, «Aqrolizinq» Açıq Səhmdar Cəmiyyətinin yeni 
yaradılan Saatlı «Aqroservis» filialı rayonda kənd təsərrüfatının 
inkişafında mühüm rol oynayacaqdır. Ümumi sahəsi 1 hektar olan 
Saatlı «Aqroservis» filialının tikintisinə 2010-cu ildə başlanılmışdır. 
Filialın ərazisində inzibati bina, təmir emalatxanası, texnikaların 
saxlanılması üçün talvar və açıq meydança yaradılmışdır. Bundan 
əlavə, filialda gübrə və pestisidlər anbarı da vardır. Ümumi tutumu 
2 min ton olan anbarda Almaniyadan gətirilmiş pestisidlər, Rusiya, 
Ukrayna və Qazaxıstan istehsalı olan mineral gübrələr fermerlərə 
veriləcəkdir. Filialın təmir emalatxanasında kənd təsərrüfatı tex-
nikalarına texniki xidmət göstərmək üçün hərtərəfli şərait 
yaradılmışdır. Filialda 30 nəfər daimi işlə təmin edilmişdir. 
Prezident İlham Əliyevə «Aqrolizinq» Açıq Səhmdar Cə-
miyyətinin regional logistik bazaları, aqroservis filialları barə-
də də ətraflı məlumat verildi. Qeyd edildi ki, hazırda Sabirabad, 
 291 
Şəki, Cəlilabad, Şəmkir, Bərdə və Xaçmaz rayonlarında cə-
miyyətin regional logistik bazaları fəaliyyət göstərir. 18 rayon-
da isə «Aqroservis» filialları vardır. Bu il daha 5 filialın isti-
fadəyə verilməsi nəzərdə tutulur. 
Prezident İlham Əliyev cəmiyyətin rayonlararası təchizat, 
regional logistik bazalarının və aqroservis filiallarının əvvəlki 
vəziyyətini əks etdirən fotolara baxdı. 
Saatlı «Aqroservis» filialındakı texnika ilə tanışlıq zamanı 
dövlətimizin başçısının diqqətinə çatdırıldı ki, buraya ümumilikdə  3 
milyon 700 min manat dəyərində kənd təsərrüfatı texnikası 
verilmişdir. Onlardan 2 milyon 900 min manatlıq texnika lizinqə, 
yerdə qalanı isə filiala verilmişdir. Filialda Finlandiya, Rusiya, 
Türkiyə və Polşada istehsal edilən kənd təsərrüfatı texnikaları ilə 
yanaşı, Gəncə avtomobil zavodunda buraxılan traktorlar da vardır. 
«Aqrolizinq» Açıq Səhmdar Cəmiyyəti ilə Gəncə Avtomobil zavodu 
arasında bağlanmış müqaviləyə əsasən hər il cəmiyyət zavoddan 
500 traktor alır. Bundan əlavə, Gəncə Avtomobil zavodunda bu 
traktorlar üçün kotanlar da istehsal edilir. İndiyədək, cəmiyyət 
zavoddan 1890 traktor almışdır. Filialın fəaliyyətə başlaması Saatlı 
rayonunda kənd təsərrüfatı məhsullarının istehsalçılarına geniş 
imkanlar açacaqdır. Buradakı müasir kənd təsərrüfatı texnikalarının 
fermerlərə verilməsi məhsulun keyfiyyətinin yüksəldilməsi ilə yanaşı, 
bolluğuna da imkan verəcəkdir. Filialda ümumilikdə 290 texnika 
vardır. Onlardan 88-i traktor, 27-si kombayn, yerdə qalanları isə 
asılan və qoşulan texnikalardır. 
«Aqrolizinq» Açıq Səhmdar Cəmiyyətinin Saatlı «Aqro-
servis» filialı ilə tanış olan dövlətimizin başçısı kollektivə 
uğurlar arzuladı. 
 
 
 
İMİŞLİDƏ ÜMUMMİLLİ LİDER HEYDƏR 
ƏLİYEVİN ABİDƏSİNİ ZİYARƏT 
 
5 may 2011-ci il 
 292 
 
Mayın 5-də Azərbaycan prezidenti İlham Əliyev Saatlıya 
səfərini başa çatdıraraq İmişli rayonuna gəlmişdir. 
Dövlətimizin başçısı xalqımızın ümummilli lideri Heydər 
Əliyevin İmişli şəhərinin mərkəzindəki Mədəniyyət və istirahət 
parkında ucaldılmış abidəsini ziyarət etdi, önünə gül dəstəsi 
qoydu. 
Prezident İlham Əliyevə abidənin yerləşdiyi Heydər Əliyev 
adına Mədəniyyət və istirahət parkında görülmüş işlər barədə 
məlumat verildi. Qeyd edildi ki, şəhərin mərkəzi olan bu ərazidə 
geniş abadlıq işləri aparılmış və park salınmışdır. Burada 
rayon sakinlərinin istirahəti üçün hər cür şərait yaradılmışdır. 
Prezident İlham Əliyev görülmüş işlərdən razılığını bildirdi. 
 
İmişli–Qaravəlili–Mirili avtomobil yolunun  
yenidənqurmadan sonra açılışı mərasimi 
 
Prezident İlham Əliyev mayın 5-də İmişli–Qaravəlili–
Mirili avtomobil yolunun yenidənqurmadan sonra açılışında 
iştirak etmişdir. 
Dövlətimizin başçısı əvvəlcə yolun əvvəlki və indiki vəziy-
yətini əks etdirən fotoşəkillərə baxdı. 
Prezident İlham Əliyevə yolun texniki-iqtisadi göstəriciləri 
barədə məlumat verildi. Bildirildi ki, uzunluğu 12 kilometr olan 
bu yol əvvəllər istifadəyə yararsız halda olmuşdur. Prezident 
İlham Əliyevin sərəncamına əsasən, 42 minə yaxın əhalisi olan 
7 yaşayış məntəqəsini əhatə edən İmişli–Qaravəlili–Mirili 
avtomobil yolunun əsaslı təmir işlərinə ötən ilin sonlarında 
başlanılmışdır. Həmin avtomobil yolu müasir tələblərə uyğun 
olaraq yenidən qurulmuş, yolboyu abadlıq və yaşıllaşdırma işləri 
aparılmışdır. Yolun istifadəyə verilməsi, həmçinin İmişli və Saatlı 
rayonları arasındakı gediş-gəliş məsafəsini iki dəfə azaltmışdır. 
Dövlətimizin başçısı yolun rəmzi açılışını bildirən lenti 
kəsdi, görülmüş işlərdən razılığını bildirdi. 
 
 293 
«Azərsun Holdinq» şirkətinin müəssisələri ilə tanışlıq,  
yem fabrikinin açılışı və kəllə qənd zavodunun  
təməlqoyma mərasimi 
 
Azərbaycan prezidenti İlham Əliyev mayın 5-də İmişli 
rayonuna səfəri çərçivəsində «Azərsun Holdinq» şirkətinin 
müəssisələri ilə tanış olmuş, yem fabrikinin açılışında, kəllə 
qənd zavodunun təməlqoyma mərasimində iştirak etmişdir. 
Dövlətimizin başçısı əvvəlcə «Green Land» yem fabrikinin 
açılışında iştirak etdi. 
Bildirildi ki, prezident İlham Əliyevin sahibkarlığın in-
kişafına dəstək siyasətinə uyğun olaraq, «Green Land» yem 
fabriki dövlətin güzəştli krediti və «Azərsun Holdinq»in vəsaiti 
hesabına inşa olunmuşdur. 
Dövlətimizin başçısı fabrikdə istehsal olunan hazır yem 
məhsullarına baxdı. Qeyd edildi ki, təqribən bir hektar ərazisi 
olan fabrikdə qaramal və davar, eləcə də broyler və yumurtalıq 
quş yemləri istehsal olunacaqdır. 
Prezident İlham Əliyev fabrikin idarəetmə mərkəzindən 
istehsal prosesini izlədi. 
Dövlətimizin başçısına məlumat verildi ki, fabrik mər-
kəzləşdirilmiş kompyuter sistemi ilə idarə olunur. Bir sözlə, 
prosesə insan müdaxiləsi yoxdur. Hazırda fabrikdə idarə olu-
nan sistem dövlət standartlarına uyğundur. 
Fabriklə tanış olan prezident İlham Əliyevin diqqətinə 
çatdırıldı ki, 80 nəfərin işlə təmin olunduğu müəssisənin illik 
istehsal gücü 150 min tondur. Burada altı xam maddə, bir hazır 
məhsul anbarı da vardır. 
Dövlətimizin başçısı şirkətin bitki yağları fabriki ilə də tanış 
oldu. 
Bildirildi ki, müəssisə 1,2 hektar ərazini əhatə edir. 
Prezident İlham Əliyev fabrikdə istehsal prosesini izlədi. 
Qeyd olundu ki, müəssisədə quraşdırılmış avadanlıqlar ən 
müasir standartlara cavab verir. 
 294 
Dövlətimizin başçısı fabrikdə istehsal olunan məhsulların 
nümunələrinə də baxdı. Məlumat verildi ki, müəssisədə həm 
xam bitki yağları, həm də günəbaxan cecəsi və soya jımıxı 
hazırlanacaqdır. İllik istehsal gücü 60 min ton olan fabrikdə 80 
nəfər işlə təmin edilmişdir. Müəssisədə Azərbaycanda ən böyük 
üç saxlama anbarı yaradılmışdır. Anbarın quraşdırılmasında 
Sahibkarlığa Kömək Milli Fonduna müraciət olunmuş və 
dövlətin güzəştli kreditlərindən istifadə edilmişdir. 
Sonra prezident İlham Əliyev müəssisədə yağın alınması 
prosesinin son mərhələsini izlədi. 
Dövlətimizin başçısı xam şəkər saxlanılacaq anbarla tanış 
oldu. Bildirildi ki, anbarda 40 min ton xammal saxlamaq 
mümkündür. 
Prezident İlham Əliyev küspə qurutma sexi ilə tanış oldu. 
Qeyd olundu ki, burada yüksək keyfiyyətli həm peletli, həm 
də peletsiz çuğundur cecəsi hazırlanacaqdır. Bu yemlər ətlik, 
südlük mal-qara və qoyunlara verilən samanın və otun key-
fiyyətini artırır. Müəssisədə, həmçinin melas qarışıqlı heyvan 
yeminin də hazırlanması nəzərdə tutulur. Sexin illik istehsal 
gücü 15 min tondur. Burada 30 nəfər işlə təmin olunmuşdur. 
Avadanlıqlar isə hazırda bu sahədə inkişaf etmiş ölkələrdə 
istifadə olunan avadanlıqlardır. 
Dövlətimizin başçısı kəllə qənd zavodunun təməlqoyma 
mərasimində də iştirak etdi. 
Zavodun sxemi ilə tanış olan prezident İlham Əliyevə mə-
lumat verildi ki, müəssisənin tikintisi üçün 7,5 hektar torpaq 
sahəsi ayrılmışdır. İllik istehsal gücü 60 min ton olan müəs-
sisədə müxtəlif çeşiddə kəllə qənd hazırlanacaqdır. Zavod işə 
düşdükdən sonra 220 nəfər işlə təmin olunacaqdır. 
Prezident İlham Əliyevə Azərbaycan Şəkər İstehsalat Bir-
liyinin sənaye spirti zavodu barədə məlumat verildi. Burada 96 
dərəcə sənaye etil spirti hazırlanır. 
Qeyd edildi ki, ərazidə Azərbaycan Şəkər İstehsalat Bir-
liyinin bütün əməkdaşları üçün 700 nəfərlik yeməkxana binası 
inşa olunmuşdur. 
 295 
Dövlətimizin başçısı gilizi təmələ buraxdı və beton qarışığı 
tökdü, zavodun tikintisi ilə bağlı tapşırıq və tövsiyələrini verdi 
və müəssisənin kollektivini salamladı.  
 İ l h a m  Ə l i y e v: Sizi təbrik edirəm. Bura böyük bir 
sənaye mərkəzinə çevrilib. Vaxtilə şəkər zavodunun tikintisi 
nəticəsində bu ərazi abadlaşıb. Bu müəssisələrdə həm iş yerləri 
yaranır, həm yerli istehsal təmin edilir, idxaldan asılılığımız 
azalır. Bu işlər Azərbaycan dövlətinin iqtisadiyyatla bağlı olan 
inkişaf proqramına uyğun şəkildə təmin olunub. Biz kənd 
təsərrüfatını, emal sənayesini inkişaf etdirməliyik. Belə 
müəssisələrin yaradılması məqsədimizə tam uyğundur. Həm iş 
yerləri açılır, həm də yerli istehsal, gözəl müasir avadanlıq və 
daxili tələbata hesablanmış ixracyönümlü məhsulların istehsalı 
təmin edilir. 
Təməl daşını qoyduğumuz kəllə qənd zavodu da, əminəm ki, 
yaxın zamanlarda tikiləcək və gözəl, keyfiyyətli məhsul istehsal 
edəcəkdir. 
Sizi təbrik edirəm, yeni uğurlar arzulayıram. 
 
     Olimpiya İdman Kompleksinin açılışı mərasimi 
 
Prezident İlham Əliyev mayın 5-də İmişli Olimpiya İdman 
Kompleksinin açılışında iştirak etmişdir. 
Dövlətimizin başçısı kompleksin açılışını bildirən lenti kəsdi. 
Gənclər və İdman naziri Azad Rəhimov prezident İlham Əli-
yevə bildirdi ki, bu, ölkədə istifadəyə verilən sayca 31-ci 
Olimpiya İdman Kompleksidir. İmişli şəhərinin mərkəzində 
yerləşən kompleksin tikintisinə 2007-ci ilin oktyabrında baş-
lanılmışdır. Bu nəhəng idman qurğusunun inşası üçün 5 hektar 
torpaq sahəsi ayrılmışdır. Tikinti işləri ən yüksək səviyyədə 
aparılmış və mayın əvvəlində başa çatdırılmışdır. İkimərtəbəli 
kompleksin binasında universal idman zalı, üzgüçülük hovuzu, 
boks, güləş, trenajor, şahmat və konfrans zalları, eləcə də 
yeməkxana və mehmanxana fəaliyyət göstərir. 
 296 
Bildirildi ki, tikinti sahəsi 12 min kvadratmetr olan əsas bina 
5 hissədən ibarətdir. 
Dövlətimizin başçısı birinci mərtəbədə ümummilli lider 
Heydər Əliyevin və prezident İlham Əliyevin respublikamızda 
bədən tərbiyəsinin və idmanın inkişafına göstərdikləri diqqət və 
qayğını, idmançılarımızın müxtəlif beynəlxalq yarışlarda 
uğurlarını əks etdirən fotostendlərə baxdı. 
Prezident İlham Əliyev kompleksin birinci mərtəbəsində 
boks və güləş zalları ilə tanış oldu. Bildirildi ki, zallar bütün 
lazımi idman avadanlıqları ilə təchiz olunmuşdur. 
Medallar, qələbələr qazanmaq, idmanla məşğul olmaq üçün 
gözəl şərait yaradılıb.  
Prezident İlham Əliyev üzgüçülük hovuzuna baxdı. Hovuzun 
uzunluğu 25, eni isə 12,5 metrdir. Burada xüsusi nəmalma qur-
ğusu quraşdırılmışdır.  
Prezident İlham Əliyev kompleksin mehmanxanası ilə də 
yaxından tanış oldu. Bildirildi ki, 15 otaqdan ibarət mehmanxana 
32 yerlikdir. Burada həm idmançılar, həm də qonaqların istirahəti 
üçün hər cür şərait yaradılmışdır. 
Açıq havada quraşdırılan idman qurğuları ilə tanış olan 
prezident İlham Əliyevə məlumat verildi ki, burada inşa edilmiş 
futbol, basketbol və voleybol meydançalarında həm rayon, həm də 
respublika səviyyəli yarışlar keçirmək mümkündür.  
Dövlətimizin başçısı görülən işlərdən razılığını bildirdi. 
 
 
 
 
 
 
İMİŞLİ RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
 297 
Mayın 5-də Azərbaycan prezidenti İlham Əliyev İmişli 
Olimpiya İdman Kompleksinin açılışından sonra rayon icti-
maiyyətinin nümayəndələri ilə görüşdü. 
İctimaiyyətin nümayəndələri dövlətimizin başçısını hərarətlə 
qarşıladılar. 
İ l h a m   Ə l i y e v: Əziz dostlar, mən Sizin hamınızı ürəkdən 
salamlayıram. İmişlidə olimpiya kompleksinin açılışı münasibətilə 
sizi ürəkdən təbrik edirəm. Əminəm ki, bu gözəl idman qurğusu 
İmişli idmançılarına gözəl xidmət göstərəcəkdir. Burada idmanla 
məşğul olmaq üçün bütün şərait var və deyə bilərəm ki, ölkəmizdə 
istifadəyə verilmiş olimpiya komplekslərinin arasında bu, ən gözəl 
komplekslərdən biridir. Böyük idman zalları, açıq meydançalar, 
qapalı idman zalları, üzgüçülük hovuzu, kiçik mehmanxana və s. 
var. Eyni zamanda, kompleksin çox gözəl xarici görünüşü də 
vardır. Mən çox şadam ki, İmişlidə də gözəl Olimpiya İdman 
Kompleksi tikilmişdir. Bu, Azərbaycanda son illər ərzində tikilmiş 
komplekslərin arasında, yenə də demək istəyirəm ki, öz gözəlliyi 
və funksional tərəfi ilə seçilən komplekslərdəndir. Sayca 31-cidir. 
Azərbaycanda qısa müddətdə 31 Olimpiya İdman Kompleksi 
tikilmişdir və bu proses davam edir. Hazırda 9 rayonda yeni 
komplekslər tikilir. 
Azərbaycanda idmanın və olimpiya hərəkatının inkişafı üçün çox 
böyük addımlar atılır. İdmançılarımız da öz növbəsində bizi 
qələbələrlə sevindirirlər. Beynəlxalq yarışlarda, dünya, Avropa 
çempionatlarında, Olimpiya oyunlarında idmançılarımız Azərbay-
canı ləyaqətlə təmsil edirlər. Azərbaycanda beynəlxalq yarışların 
keçirilməsi artıq gözəl ənənəyə çevrilmişdir. Bu beynəlxalq yarışlar 
nəinki Bakıda, bölgələrdə də keçirilir. 
Əgər vaxtilə bizim tərəfimizdən irəli sürülmüş təşəbbüs 
reallaşmasaydı, belə tədbirlərin keçirilməsi üçün şərait olma-
yacaqdı. Bu gün həm yerli idmançıların məşq prosesinin təşkili, 
həm də ölkədaxili və beynəlxalq yarışların keçirilməsi üçün 
bütün şərait vardır. Qarşıya məqsəd qoyulub ki, Azərbaycanın 
hər bir rayonunda idmanla məşğul olmaq üçün gözəl, müasir 
şərait yaradılsın. 
 298 
İdmançılarımız bizi sevindirirlər. Bizim olimpiya, dünya və 
Avropa çempionlarımız vardır. İdmanın kütləviliyini təmin 
etmək üçün biz öz siyasətimizi aparırıq. Belə komplekslərdə 
uşaqlar, gənclər, yeniyetmələr məşq edəcəklər, öz peşə-
karlıqlarını artıracaqlar, fiziki cəhətdən sağlam olacaqlar. 
Bizə həm fiziki cəhətdən, həm mənəvi cəhətdən sağlam yeni 
nəsil lazımdır. Mən çox şadam ki, idman bölmələrinə axın 
güclənir, uşaqlar, gənclər, yeniyetmələr idmanla məşğul olmaq 
üçün bölmələrə gəlirlər, məşğul olurlar, fiziki sağlamlıqlarını 
möhkəmləndirirlər. Uşaqların, yeniyetmələrin, gənclərin idmana 
cəlb olunmasını biz beynəlxalq yarışlarda əldə edilmiş uğurlarda 
da görürük. Xüsusilə yeniyetmələrin I Olimpiya oyunlarında 
Azərbaycan gənclərinin əldə etdikləri uğurlar bizi hədsiz 
dərəcədə sevindirir. İlk dəfədir ki, beynəlxalq miqyasda 
yeniyetmələrin Olimpiya oyunları keçirilmişdir. Azərbaycan 
milli komandası bu yarışlarda dünya miqyasında 11-ci yerə 
layiq görülmüşdür. Bu, böyük qələbədir. Bu həm də onu 
göstərir ki, Azərbaycan, sözün əsl mənasında, idman dövlətidir. 
Onu da göstərir ki, burada idman prosesi çox düzgün təşkil 
edilib, gənclər, yeniyetmələr, uşaqlar idmanla məşğul olurlar və 
ölkəmizi beynəlxalq arenalarda ləyaqətlə təmsil edirlər. 
Biz elə etməliyik ki, Azərbaycan gəncləri fiziki cəhətdən 
sağlam, mənəvi cəhətdən möhkəm, dövlətə, dövlətçiliyə sadiq 
olsunlar, vətənpərvərlik ruhunda tərbiyə alsınlar. Bildiyiniz 
kimi, Azərbaycanda çox güclü gənclər siyasəti aparılır. Bu 
yaxınlarda «Azərbaycan gəncliyi 2011–2015-ci illərdə»  Dövlət 
Proqramı qəbul ediləcəkdir. Bu proqramda gənclərlə bağlı 
bütün məsələlər öz əksini tapacaqdır. Gənclərin məşğulluğu, 
sağlam yaşaması, iş yerlərinin açılması, idmanla məşğul olması 
üçün orada xüsusi məsələlər öz həllini tapacaqdır. Gənc 
alimlərin fəaliyyəti üçün əlavə tədbirlər görüləcəkdir. Gənclər 
fondu yaradılacaqdır. Bakıda və rayonlarda gənclər mərkəzləri 
tikiləcəkdir. Bütün bunlar proqramlarımızda var və biz elə 
etməliyik ki, Azərbaycanda idmanın inkişafı bundan sonra da 
 299 
sürətlə getsin. Gənclər siyasəti də Azərbaycanda yüksək 
səviyyədə aparılır və aparılmalıdır. 
Ölkəmiz müstəqil ölkə kimi gəncdir. Amma çox dinamik şə-
kildə inkişaf edir. Ölkəmizdə bütün istiqamətlər üzrə konkret 
proqramlar icra olunur və layihələr reallaşır. Bölgələrin inkişafı 
ilə bağlı Dövlət Proqramının ikinci hissəsi icra edilir. Bu 
proqram bütün bölgələri əhatə edir. Hər bir rayon üzrə xüsusi 
tədbirlər planı var və bu planlar icra edilir. O cümlədən, İmişli 
rayonunun sosial-iqtisadi inkişafı proqramı icra edilir. Burada 
bütün istiqamətlər üzrə işlər gedir, sosial infrastruktur yaradılır. 
Gözəl olimpiya mərkəzi, məktəblər tikilir və təmir edilir. Rayon 
xəstəxanasının əsaslı təmiri başlanmışdır. Xəstəxana ən müasir 
avadanlıqla təchiz ediləcəkdir. Böyük qazlaşdırma proqramı 
reallaşacaqdır. Gələn ilin sonuna qədər İmişlinin bütün kəndləri 
qazlaşdırılmalıdır. Qarşıya belə vəzifə qoyulub.  Meliorasiya, 
içməli su, kanalizasiya xətlərinin çəkilişi ilə bağlı müvafiq gös-
tərişlər verilmişdir və onlar yaxın zamanlarda icra edilməyə 
başlanacaqdır. 
Digər sosialyönümlü təşəbbüslər irəli sürülür. İş yerlərinin 
açılması ilə bağlı konkret və çox dəqiq proqram icra edilir. Bu 
gün mən İmişli rayonunda bir neçə yeni müəssisənin açılışında 
iştirak etmişəm. Mən yeni müəssisənin təməl daşının 
qoyulmasında iştirak etmişəm. Bir neçə il əvvəl burada böyük 
şəkər zavodunun tikintisi, demək olar ki, Azərbaycanın qeyri-
neft sektoruna qoyulan ən böyük sərmayələrindən biri idi. 
Böyük vəsait qoyulmuşdur və ən müasir tələblərə cavab verən 
zavod yaradılmışdır. İndi o zavodun ətrafında yeni zavodlar 
tikilir. İmişlidə yeni müasir emal sənayesi ilə bağlı təşəbbüslər 
irəli sürülür və həll olunur. 
Bu zavodlarda minlərlə yeni iş yerləri açılmışdır. Gələcəkdə 
görüləcək tədbirlər nəticəsində bu zavodlar böyüyəcək, onların iş 
funksiyaları artacaq və beləliklə, yerli istehsalın artırılmasına nail 
olacağıq, idxaldan asılılığımızı azaldacağıq, yeni iş yerləri də 
açacağıq. Azərbaycanda bu proses aparılır və son 7 il ərzində 
ölkədə 900 mindən artıq yeni  iş yeri açılmışdır ki, onların tam 
 300 
əksəriyyəti daimi iş yerləridir. İşsizliklə bağlı olan bütün 
problemləri bilirik, onları həll edirik və edəcəyik. 
Yoxsulluğun azaldılması, yeni iş yerlərinin açılması, sənaye 
potensialımızın möhkəmlənməsi, qeyri-neft sektorunun inkişafı, 
regional inkişaf proqramının icrası – bütün bunlar bizim üçün əsas 
istiqamətlərdir və hər bir istiqamət üzrə konkret nəticələr vardır. 
Bu gün bu gözəl, möhtəşəm Olimpiya İdman Kompleksinin açılışı 
özlüyündə Azərbaycanın güclü dövlət olduğunu göstərir. Biz 
iqtisadiyyatı inkişaf etdirməklə sosial proqramların həllinə də nail 
olmuşuq. Sosial problemlərin həlli və imkansız təbəqənin yaşayış 
səviyyəsinin yaxşılaşdırılması məsələləri daim diqqət mərkə-
zindədir. Bildiyiniz kimi, əhalinin qaza, suya olan borcları silindi. 
Nə üçün? Ona görə ki, kimin ki, imkanı yoxdur, o borc yükünü 
onların çiyinlərindən götürək. Digər sosial proqramlar – ünvanlı 
sosial yardım icra edilir. İndi pensiyaların, minimum 
əməkhaqqının artırılması ilə bağlı konkret təkliflər verilmişdir.  
Bir sözlə, Azərbaycanda güclü iqtisadi və sosial siyasət 
aparılır. Bu gün ölkəmiz öz resursları hesabına yaşayır və 
inkişaf edir. Bizdə olan inkişafın dünya miqyasında heç bir 
analoqu olmayıb. Çünki 7 il ərzində iqtisadiyyatımız 3 dəfə 
artıbdır, dünya təcrübəsində belə göstərici olmayıbdır. Yəni, 
inkişafımız dinamikdir, dayanıqlıdır və hərtərəflidir. Bununla 
bərabər, ölkədə hələ ki, problemlər vardır və bu problemlər öz 
həllini tapmaqdadır. Ölkəmizin, regionların inkişafı üçün əlavə 
tədbirlərin görülməsi nəzərdə tutulur. Elə etməliyik ki, 
Azərbaycanda yaşayan hər bir vətəndaş həm işlə təmin olunsun, 
həm də onun məvacibi tələblərinə uyğun olsun. Bizneslə 
məşğul olanlar üçün gözəl şərait yaradılır. Belə olmasaydı, bu 
gün özəl sektor inkişaf etməzdi. Özəl sektorun inkişafı üçün 
konkret tədbirlər görülür. Bu gün mən aqroservis bazasının 
fəaliyyəti ilə tanış oldum. Bir neçə il bundan əvvəl 
«Aqrolizinq» dövlət şirkətinin yaradılması ilə biz, demək olar 
ki, kənd təsərrüfatı texnikası ilə təminatı xeyli dərəcədə 
yaxşılaşdıra bilmişik. İndi qıtlıq yoxdur. Biz hər bir sahə üzrə 
fəal işləməliyik, məqsədyönlü siyasət aparmalıyıq. Bütün 
 301 
cəmiyyət bu amal ətrafında birləşməlidir ki, müstəqilliyimizi 
daha da gücləndirək, iqtisadiyyatımızı möhkəmləndirək, 
insanların yaxşı yaşamasını təmin edək.  
Bu gün isə açılan bu gözəl idman mərkəzi, əminəm ki, 
imişlililərə yaxşı xidmət göstərəcəkdir. Hesab edirəm ki, bu 
kompleksdən nəinki idmançılar, rayon sakinləri də istifadə 
etməlidirlər. İdmanla məşğul olmaq üçün bütün şərait vardır.  
Mən sizi bir daha bu gözəl hadisə münasibətilə ürəkdən 
təbrik edirəm, bütün imişlililərə cansağlığı və xoşbəxtlik 
arzulayıram.  
 
Araz çayının yeni qolunun üzərində 
tikilmiş körpünün açılışı mərasimi 
 
Mayın 5-də Azərbaycan prezidenti İlham Əliyev İmişli 
rayonuna səfəri çərçivəsində Araz çayının yeni qolunun üzərində 
tikilmiş körpünün açılışı mərasimində iştirak etmişdir. 
Nəqliyyat naziri Ziya Məmmədov məlumat verdi ki, kör-
pünün tikintisinə ötən ilin oktyabrında başlanılmışdır. Bəhrəm-
təpə–Biləsuvar avtomobil yolunun 4-cü kilometrliyində inşa 
edilən körpünün uzunluğu 230 metr, eni isə 12,5 metrdir. 
Körpünün istifadəyə verilməsi Bəhrəmtəpə–Biləsuvar istiqamə-
tində avtomobillərin hərəkətini asanlaşdıracaqdır. 
Prezident İlham Əliyevə Araz çayının yeni qolunun üzərində 
aparılan işlər barədə ətraflı məlumat verildi. 
Sonra dövlətimizin başçısı körpünün açılışını bildirən lenti 
kəsdi. 
 
 
 
AZƏRBAYCAN PREZİDENTİ İLHAM ƏLİYEVİN  
AĞCABƏDİ RAYONUNA SƏFƏRİ  
 
6 may 2011-ci il 
 
 302 
Mayın 6-da Azərbaycan prezidenti İlham Əliyev Ağcabədi 
rayonuna səfərə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Ağcabədi şəhərinin mərkəzində ucaldılmış abidəsini 
ziyarət etdi, önünə gül dəstəsi qoydu. 
Prezident İlham Əliyevə abidənin yerləşdiyi ərazidə və 
rayonda görülmüş abadlıq-quruculuq işləri barədə məlumat 
verildi. Bildirildi ki, abidənin ətrafında yeni yaşıllıq zolağı 
salınmış, ağac və bəzək kolları əkilmiş, müasir işıqlandırma 
sistemi quraşdırılmışdır. 
 
Heydər Əliyev adına Mədəniyyət və istirahət 
parkı ilə tanışlıq 
 
Azərbaycan prezidenti İlham Əliyev mayın 6-da Ağca-
bədiyə səfəri çərçivəsində rayonun mərkəzində salınmış Heydər 
Əliyev adına Mədəniyyət və istirahət parkı ilə tanış olmuşdur. 
Dövlətimizin başçısının diqqətinə çatdırıldı ki, ölkəmizdə 
aparılan abadlıq-quruculuq işləri əhalinin istirahətinin səmə-
rəli təşkilinə öz töhfəsini verməkdədir. Əhalinin mənalı istira-
hətinin təşkilində, şəhər və rayonlarımızın simasının daha da 
gözəlləşməsində yeni parkların salınması mühüm rol oynayır. 
Bildirildi ki, Ağcabədi şəhərində 2000-ci ildə istifadəyə 
verilən Heydər Əliyev adına parkın ümumi sahəsi 4 hektardır. 
2008-ci ildə yenidən qurulan parkda ulu öndərin abidəsi ucal-
dılmışdır. Abidənin arxa hissəsində qranitdən Azərbaycanın 
xəritəsi işlənmişdir. Şəhərin ən gözəl guşəsinə çevrilən parkda 
həm uşaqlar, həm də böyüklərin rahatlığı üçün hər cür şərait 
yaradılmışdır. Parkın ərazisində müxtəlif əyləncə qurğuları 
quraşdırılmışdır. Bu istirahət məkanında çay evi də sakinlərin 
ixtiyarına verilmişdir. Mədəni-kütləvi tədbirlərin keçirilməsi 
üçün səhnə quraşdırılmışdır. 
Məlumat verildi ki, milli ornamentlərdən geniş istifadə olunan 
park xüsusi memarlıq üslubunda yenidən qurulmuşdur. Giriş 
qapısı, parkətrafı yollar və mərkəzi yollar, mərkəzi meydan, 
 303 
burada tikilmiş iki fəvvarə və müasir işıqlandırma sistemi parkın 
gözəlliyini daha da artırır. Parkda iki hektaradək ərazidə yaşıl 
örtük salınmış, həmişəyaşıl ağaclar əkilmiş, çəmənliklərdə xüsusi 
zövqlə çiçəklər əkilmişdir. Bütün bunlara görə Heydər Əliyev 
adına Mədəniyyət və istirahət parkı ağcabədililərin və rayonun 
qonaqlarının ən sevimli istirahət məkanına çevrilmişdir. 
Parkda yaradılmış şəraiti yüksək qiymətləndirən dövlətimizin 
başçısı görülmüş işlərdən razılığını bildirdi. 
 
Üzeyir Hacıbəyli adına Qarabağ Muğam  
Mərkəzinin fəaliyyəti ilə tanışlıq 
 
Mayın 6-da prezident İlham Əliyev Ağcabədi şəhərinin 
mərkəzində yerləşən Üzeyir Hacıbəyli adına Qarabağ Muğam 
Mərkəzinin fəaliyyəti ilə tanış olmuşdur. 
Azərbaycan prezidentinə məlumat verildi ki, 1,7 hektar ərazisi 
olan parkda yerləşən Qarabağ Muğam Mərkəzi 2008-ci ilin 
sentyabrında inşa olunmuşdur. Ümumi sahəsi 830 kvadratmetr 
olan Mərkəzdə hər biri 155 yerlik qış və yay zalları fəaliyyət 
göstərir. 
Dövlətimizin başçısı dahi bəstəkar Üzeyir Hacıbəylinin 
Mərkəzin binası önündə ucaldılmış büstünün önünə gül dəstəsi 
qoydu. Sonra prezident İlham Əliyev büstün ətrafında dahi 
bəstəkarın dünyaca məşhur «Arşın mal alan» və «O olmasın, bu 
olsun» əsərlərini təcəssüm etdirən epizodik lövhələrlə tanış 
oldu. 
Dövlətimizin başçısı binanın foyesində ümummilli lider 
Heydər Əliyevin, prezident İlham Əliyevin və Heydər Əliyev 
Fondunun prezidenti, Milli Məclisin deputatı Mehriban Əliye-
vanın xalqımızın milli mədəni dəyərləri içərisində özünəməxsus 
yeri olan muğamımızın inkişafına göstərdikləri diqqət və 
qayğını əks etdirən fotoguşəyə baxdı. 
Bildirildi ki, burada Azərbaycanın tanınmış muğam us-
tadlarının, Heydər Əliyev Fondunun dəstəyi ilə təşkil edilən 
 304 
müxtəlif muğam müsabiqələrinin qaliblərinin şəkilləri də 
nümayiş olunur. 
Azərbaycan prezidenti məktəbin tələbəsinin ifasında 
«Qarabağ şikəstəsi»ni dinlədi. 
Qeyd edildi ki, Mərkəzin yay zalı ilin isti aylarında açıq 
konsertlərin təşkili üçün nəzərdə tutulmuşdur. Burada keçirilən 
tədbirlər böyük razılıqla qarşılanır və zəngin təəssürat doğurur. 
Təkcə son beş ayda Qarabağ Muğam Mərkəzində 42 tədbir 
keçirilmişdir. Bu isə muğamsevərlərin Mərkəzin fəaliyyətinə 
olan marağını ifadə edir. 
Dövlətimizin başçısı Mərkəzdə yaradılmış şəraitdən ra-
zılığını bildirdi. 
 
    Əsaslı təmirdən sonra istifadəyə verilmiş Yaqub 
Məmmədov adına rayon Mədəniyyət evində görülmüş  
işlərlə tanışlıq 
 
 Azərbaycan prezidenti İlham Əliyev Ağcabədiyə səfəri 
çərçivəsində mayın 6-da şəhərin Heydər Əliyev prospektində 
yerləşən və əsaslı təmirdən sonra istifadəyə verilmiş Yaqub 
Məmmədov adına rayon Mədəniyyət evində görülmüş işlərlə 
tanış olmuşdur. 
Dövlətimizin başçısına məlumat verildi ki, ötən əsrin 60-cı 
illərində inşa olunmuş rayon Mədəniyyət evi son vaxtlaradək 
əsaslı təmir olunmamışdır. Azərbaycan prezidentinin 2008-ci 
ilin yanvarında Ağcabədi rayonuna səfəri zamanı verdiyi tap-
şırıqlara müvafiq olaraq bu mədəniyyət ocağının əsaslı təmirinə 
başlanılmışdır. 
Bildirildi ki, ətrafda yaşıllıqlar salınmış, dekorativ gül və 
ağac kolları əkilmiş, müasir işıqlandırma sistemi yaradılmışdır. 
945 kvadratmetr sahəsi olan binanın fasadı tam yenilənmişdir. 
Mədəniyyət evinin foyesində ulu öndər Heydər Əliyevin 
mədəniyyətimizin inkişafı ilə bağlı fikirlərini əks etdirən yazılar 
əks olunmuşdur. Birinci mərtəbədə qonaq və qrim otaqları və 
304 nəfərlik zal fəaliyyət göstərir. Zalda bütün texniki vəsaitlər və 
 305 
elektrik sistemi alman texnologiyası ilə təchiz olunmuşdur. Zalın 
və səhnənin işıqlandırma sistemi müasirləşdirilmişdir. Binada 
xarici texnologiya əsasında havalandırma sistemi qurulmuş, 
səsləndirmə sistemi yüksək keyfiyyəti ilə seçilir. Binanın ikinci 
mərtəbəsində iş və texniki otaqlar yerləşir. Burada müxtəlif 
dərnəklər də fəaliyyət göstərir. 
Dövlətimizin başçısı şəhərin incəsənət məktəbi şagirdlərinin 
ifasını dinlədi. 
Azərbaycan prezidenti Mədəniyyət evində yaradılmış şəraiti 
yüksək qiymətləndirdi, tövsiyə və tapşırıqlarını verdi. 
 
       Şahmat məktəbinin yeni binasının açılışı mərasimi 
 
Mayın 6-da prezident İlham Əliyev Ağcabədi şəhərinin 
Üzeyir Hacıbəyli prospektində yeni inşa olunmuş Şahmat mək-
təbinin binasının açılışında  iştirak etmişdir. 
Dövlətimizin başçısı binanın açılışını bildirən lenti kəsdi və 
məktəblə yaxından tanış oldu. 
Məlumat verildi ki, rayonda 1983-cü ildən fəaliyyət göstərən 
Uşaq Gənclər Şahmat Məktəbinin əvvəlki binası yararsız halda 
olduğundan ötən ilin iyunundan yeni binanın tikintisinə 
başlanılmışdır. Müasir üslubda inşa olunmuş bu tədris binası 
şahmat meydançasına bənzədilmişdir. 
  Prezident İlham Əliyev dərs otaqlarına baxdıqdan sonra 
binanın ikinci mərtəbəsində ulu öndər Heydər Əliyevin və pre-
zident İlham Əliyevin idmana, xüsusən də şahmata və şah-
matçılara olan diqqət və qayğısını əks etdirən fotolardan ibarət 
stendlərə baxdı. 
Oyun zalı ilə tanış olan dövlətimizin başçısının diqqətinə 
çatdırıldı ki, ümumi sahəsi 148 kvadratmetr olan zalda eyni 
vaxtda 100-dək şahmatçı görüş keçirə bilər. Oyunların canlı 
izlənilməsi üçün zalda bir neçə kamera quraşdırılmışdır. Bina-
nın girişində quraşdırılan monitor məktəbdə gedən yarışları 
canlı izləməyə imkan verir. Zalda müxtəlif şahmat fiqurlarından 
və kompozisiyalardan ibarət xüsusi guşələr də yaradılmışdır. 
 306 
Bütün siniflər və yarış zalı şahmat taxtaları, saat və lazımi 
avadanlıqla təchiz olunmuşdur. 
Sonra prezident İlham Əliyev burada yaradılan kompyuter 
otağına baxdı. Bildirildi ki, kompyuter otağı yüksək sürətli 
internetlə təmin edilmişdir ki, bu da dərslərin kompyuter va-
sitəsilə keçirilməsinə, ən son yenilikləri qısa zaman çərçivəsində 
öyrənməyə şərait yaradacaqdır. 
Vurğulandı ki, Ağcabədi Şahmat Məktəbi bir sıra respublika 
səviyyəli yarışlara da ev sahibliyi etməyə hazırdır. Təsadüfi 
deyildir ki, Ağcabədi şahmatçıları son 3 il ərzində respublika 
şahmat turnirlərində 100-dək medal, diplom və kuboklara layiq 
görülmüşlər. 2008-ci ilin avqustunda Bakıda keçirilən Uşaq 
Gənclər Şahmat Məktəbi komandalarının Respublika birincili-
yinin final mərhələsində iştirak edən Ağcabədinin qızlardan iba-
rət komandası uğurla çıxış edərək, üçüncü yerə layiq görül-
müşdür. Fərdi yarışlarda isə Fərid Abdullayev, Əsmər Həsənova, 
Aysun Bədəlova medal qazanmışlar. 
Dövlətimizin başçısına məlumat verildi ki, Şahmat mək-
təbinin yanında 100 min cildlik elektron kitabxananın tikilməsi 
üçün yer ayrılmışdır. 
Prezident İlham Əliyev yaradılmış şəraiti yüksək qiy-
mətləndirdi, görülmüş işlərdən razılığını bildirdi. 
 
 
 307 
 
Mərkəzi Rayon Xəstəxanasının  
təməlqoyma mərasimi 
 
Mayın 6-da Azərbaycan prezidenti İlham Əliyev Ağcabədi 
şəhərinin Hüsü Hacıyev küçəsində inşa olunacaq 205 
çarpayılıq Mərkəzi Rayon Xəstəxanasının təməlqoyma məra-
simində iştirak etmişdir. 
İnşaatçılar Azərbaycan prezidentini hərarətlə qarşıladılar. 
Dövlətimizin başçısı yeni inşa olunacaq xəstəxananın Baş 
planının və layihələrin əks olunduğu stendə baxdı. 
Səhiyyə naziri Oqtay Şirəliyev prezident İlham Əliyevə 
məlumat verdi ki, 4 hektar ərazidə tikiləcək xəstəxana kompleksi 
bir-birinə keçidi olan 4 böyük korpusdan və 3 əlavə yardımçı 
binadan ibarət olacaqdır. Ən müasir avadanlıqla təchiz 
ediləcək xəstəxananın zirzəmisində camaşırxana və mətbəx 
yerləşəcəkdir. Birinci mərtəbədə qəbul, ginekologiya və doğum 
şöbələri, uşaq poliklinikası, diaqnostika, laboratoriya, 
poliklinika, otolarinqologiya şöbələri fəaliyyət göstərəcəkdir. 
İkinci mərtəbədə observasiya şöbəsi, əməliyyat bloku, reani-
masiya, intensiv terapiya, cərrahiyyə və uşaq terapiyası şöbə-
ləri yerləşəcəkdir. Üçüncü mərtəbədə isə fərdi doğum palata-
ları, uşaq terapiyası, tibbi bərpa mərkəzi, kardiologiya və tera-
piya şöbələri xəstələrin ixtiyarına veriləcəkdir. Xəstəxananın 
dördüncü mərtəbəsində doğuş-əməliyyat bloku, terapiya 
otaqları və konfrans zalı olacaqdır. Prezident İlham Əliyevin 
diqqətinə çatdırıldı ki, burada ağcabədililərlə yanaşı, qonşu 
rayonların da əhalisinə yüksək səviyyəli xidmət göstərmək 
mümkün olacaqdır. Ən müasir avadanlıqlarla təchiz olunacaq 
xəstəxanada yüksək ixtisaslı tibbi kadrlar işləyəcəklər. 
Sonra dövlətimizin başçısı metal gilizi bünövrəyə buraxdı və 
beton qarışığı tökən qurğunu işə saldı. 
Prezident İlham Əliyev inşaatçılarla söhbət etdi, tövsiyə və 
tapşırıqlarını verdi. 
 
 308 
 
            
Yeni süd emalı zavodunun açılışı mərasimi 
 
 Mayın 6-da prezident İlham Əliyev Ağcabədi şəhərində 
yeni süd emalı zavodunun açılışında iştirak etmişdir. 
Dövlətimizin başçısının diqqətinə çatdırıldı ki, son illərdə 
ölkəmizdə davamlı sosial-iqtisadi yüksəliş nəticəsində kənd 
təsərrüfatının inkişafı ölkənin bütün rayonlarını əhatə etmək-
dədir. Xüsusilə də heyvandarlığın inkişaf etdirilməsi onunla 
bağlı bir sıra sahələrin də artımına təkan vermişdir. Bu baxım-
dan süd və süd məhsullarının istehsalının artımı ilə bağlı ola-
raq, heyvandarlığın inkişaf etdiyi rayonlarda yeni müəssisələr 
açılır. Bu həm də dövlətimizin sahibkarlığın inkişafı ilə bağlı 
həyata keçirdiyi siyasətin prioritet istiqamətlərindən biridir. 
Bildirildi ki, Ağcabədi Süd emalı zavodunun açılması bu 
rayonda sahibkarlığın inkişafına dəstək olmaqla yanaşı, ağartı 
məhsullarının yüksək keyfiyyətlə istehsalında növbəti uğurlu 
addımdır. Ümumi ərazisi iki hektar olan bu zavodun qapalı his-
səsinin sahəsi 5 min kvadratmetrdir. Zavod beynəlxalq stan-
dartlara cavab verən avadanlıqla təchiz edilmişdir. Müəssisənin 
həyətində abadlıq və yaşıllaşdırma işləri aparılmışdır. Zavodun fa-
siləsiz elektrik enerjisi ilə təmin olunması məqsədilə ərazidə 
transformator qoyulmuşdur. Zavodda 12 adda müxtəlif ağartı 
məhsullarının istehsalı nəzərdə tutulmuşdur. 
Prezident İlham Əliyev zavodu işə saldı. 
Qeyd edildi ki, sutkalıq emal gücü 20–50 ton olan zavoda 
süd Ağcabədinin müxtəlif kəndlərindən gətirilir. Bu məqsədlə 
ətraf kəndlərdə 5 südtoplama məntəqəsi təşkil edilmişdir. 
Məntəqələr soyuducu qurğularla təchiz edilmişdir. Zavodun 
satış şəbəkəsi, müasir tələblərə cavab verən laboratoriyası və 
digər xidməti bölmələri vardır. Zavodun istehsal sahəsində 50, 
südtoplama məntəqələrində 20, satış şəbəkəsində isə 30 nəfər 
işlə təmin edilmişdir. 
 309 
Dövlətimizin başçısı zavodun istehsal bölməsində iş pro-
sesini izlədi, zavodun məhsullarının nümayiş etdirildiyi stendlə 
tanış oldu. 
Bildirildi ki, müəssisənin istehsal bölməsində geniş çeşiddə 
pendir, qatıq, dovğa, ayran, kəsmik, xama, kərə yağı və s. istehsal 
edilir. Holland pendirinin istehsalı avtomatlaşdırılmış qaydada 
həyata keçirilir. Bu məhsulların hər biri zavodda yaradılan ayrı-
ayrı sexlərdə gigiyenik qaydalara uyğun olaraq hazırlanır. Hər bir 
məhsul laboratoriyalarda müvafiq yoxlamalardan keçir. Sexlərdə 
quraşdırılan havalandırma sistemi istehsal sahələrində normal 
temperaturun təmin edilməsinə imkan yaradır. Zavodda süd və süd 
məhsullarının tərkibinin müəyyənləşdirilməsi və keyfiyyətinin 
ölçülməsi məqsədilə müasir standartlara cavab verən iki 
laboratoriya fəaliyyət göstərir.  
Zavodun fəaliyyəti ilə tanış olan dövlətimizin başçısı tapşırıq 
və tövsiyələrini verdi. 
 
        «Atena» süd məhsulları kombinatının açılışı  mərasimi 
 
Mayın 6-da Ağcabədiyə səfəri çərçivəsində Azərbaycan 
prezidenti İlham Əliyev rayonun Ağabəyli kəndində tikilən 
«Atena» süd məhsulları kombinatının açılışında iştirak et-
mişdir. 
Dövlətimizin başçısının diqqətinə çatdırıldı ki, «Atropatena» 
şirkəti tərəfindən inşa olunan «Atena» süd məhsulları kombinatı 
Azərbaycanda sahibkarlığın kompleks şəkildə inkişafına gös-
tərilən dövlət dəstəyinin bariz nümunəsidir. Ümumi ərazisi 22 hektar 
olan kombinatın tikinti hissəsinin sahəsi 1,2 hektardır. 
Müəssisənin ərazisi abadlaşdırılmış, yaşıllıqlar salınmış, müasir 
işıqlandırma sistemi quraşdırılmışdır. Kompleksdə ildə 7,6 min 
ton süd istehsalı və 90 min ton süd emalı nəzərdə tutulmuşdur. 
Hazırda kombinatda 100 nəfər işlə təmin edilmişdir. 
Prezident İlham Əliyev kombinatı işə saldı. 
Müəssisənin fəaliyyəti ilə tanış olan dövlətimizin başçısına 
məlumat verildi ki, kombinatda Avropanın ən müasir avadanlığı 
 310 
quraşdırılmışdır. Kombinatda ilkin olaraq 42 çeşiddə süd 
məhsullarının istehsalı planlaşdırılır. Gələcəkdə bu rəqəmi 100-
ə çatdırmaq nəzərdə tutulur. 
Müəssisənin idarəetmə mərkəzi ilə tanışlıq zamanı bildirildi 
ki, kombinatda emal prosesi tam şəkildə kompyuterləşdiril-
mişdir və bütün proses vahid mərkəzdən idarə olunur. Mütə-
xəssislər emal prosesini kompyuter vasitəsilə kənardan izlə-
yirlər. 
Kombinatda süd, qatıq, kəsmik, pendir və digər məhsulların 
hər biri xüsusi şəraitdə hazırlanır və gigiyenik normalara uy-
ğun şəkildə qablaşdırılır. Məhsulların qablaşdırılması üçün 
tələb olunan taralar kombinatda hazırlanır. Müəssisənin xam-
malla təmin edilməsi məqsədilə Ağcabədidə və ətraf rayonlarda 
21 süd qəbulu məntəqəsi təşkil olunmuşdur. Bu isə regionda 
fəaliyyət göstərən fermerlərin və ailə təsərrüfatlarının 
inkişafına təkan verəcəkdir. 
Laboratoriya ilə tanışlıq zamanı prezident İlham Əliyevə 
məlumat verildi ki, kombinatda bütün emal prosesi yüksək 
keyfiyyətli laborator avadanlıqla yoxlamadan keçirilir. Bu 
proses bir neçə dəfə təkrar olunur. 
Diqqətə çatdırıldı ki, «Atena» süd emalı və heyvandarlıq 
kompleksinin tikintisi üçün dövlət tərəfindən 5 milyon manat 
güzəştli kredit verilmişdir. Hazırda dövlətimizin başçısının tap-
şırıqlarına uyğun olaraq müəssisənin xammalla təmin olunması 
məqsədilə heyvandarlıq kompleksinin yaradılması istiqamətində 
işlər aparılır. Bu layihənin icrası isə daha 115 nəfərin işlə 
təmin olunmasına şərait yaradacaqdır. 
Dövlətimizin başçısı istehsal prosesinin son mərhələsini, 
məhsulların qablaşdırılması üçün tələb olunan taraların 
hazırlanması prosesini izlədi, soyuducu kamera ilə tanış oldu. 
  
 311 
Ağcabədi–Qaradolaq–Kəbirli avtomobil yolunun  
24,5 kilometrlik hissəsinin yenidənqurmadan  
sonra açılışı mərasimi 
 
Mayın 6-da prezident İlham Əliyev Ağcabədi rayonuna 
səfəri çərçivəsində Ağcabədi–Qaradolaq–Kəbirli avtomobil 
yolunun 24,5 kilometrlik hissəsinin yenidənqurmadan sonra 
açılışında iştirak etmişdir. 
Dövlətimizin başçısı yolun əvvəlki və hazırkı vəziyyətini əks 
etdirən fotostendə baxdı. 
Prezident İlham Əliyev yolun üzərində yerləşən Qaradolaq, 
Yeni Qaradolaq, Aran, Kəbirli və Mehrablı kəndləri ərazisində 
təhsil, səhiyyə və mədəniyyət sahələri ilə bağlı görülən işləri əks 
etdirən fotostendlə də tanış oldu. Bildirildi ki, ümumilikdə 11 
minədək əhalinin yaşadığı 5 kəndi birləşdirən yolun yenidən 
qurulması nəticəsində yaşayış məntəqələri ilə rayon mərkəzi 
arasında gediş-gəliş asanlaşmışdır. Uzun müddət istismara 
yararsız halda olan və bir sıra yaşayış məntəqəsini əhatə edən 
yolun bu hissəsi prezidentin ehtiyat fondundan ayrılmış vəsait 
hesabına Ağcabədi Rayon İcra Hakimiyyətinin sifarişi ilə 
yenidən qurulmuşdur. 
Qeyd edildi ki, eni 6 metr olan dördüncü dərəcəli ikizolaqlı 
yolboyu həm avtomobillərin, həm də piyadaların sərbəst hərə-
kəti üçün lazımi şərait yaradılmış, istiqamətverici işarələr qo-
yulmuşdur. Müasir standartlara cavab verən yolun giriş hissə-
sində abadlıq işləri aparılmışdır. Magistral yoldan girişdə 1, 
kəndarası yollarda isə 2 müasir tipli dayanacaq quraşdırıl-
mışdır. Yol kənarında 30 minədək ağac və gül kolu əkilmiş, ya-
şıllıq zolağı salınmışdır. Ümumilikdə yolboyu 6 körpü və ötü-
rücü inşa edilmişdir ki, burada da 54 yolgöstəricisindən istifadə 
olunmuşdur. 2010-cu ilin noyabrından inşasına başlanılan 
yolun tikintisində 80 nəfərlik işçi qüvvəsindən və 40-dan artıq 
texnikadan istifadə olunmuşdur. 
Prezident İlham Əliyev yolun açılışını bildirən lenti kəsdi və 
yeni yolda avtomobili idarə etdi. 
 312 
                              
                                * * *  
 
Sonra dövlətimizin başçısı Qaradolaq kənd ictimaiyyətinin 
nümayəndələri ilə görüşdü. 
Kənd sakinləri dövlətimizin başçısını hərarətlə qarşıladılar. 
S a k i n: Cənab Prezident, kəndimizə xoş gəlmisiniz!  Ca-
maatımız yol sarıdan əziyyət çəkirdi. İndi bizim rahat yolumuz 
vardır. Buna görə də biz Sizə minnətdarıq, təşəkkürümüzü 
bildiririk. Allah köməyiniz olsun. Siz Azərbaycanın bayrağını 
zirvələrə qaldırmısınız. Azərbaycanımızın bayrağı həmişə uca 
olsun. Kəndimizin camaatı adından Sizə minnətdarlığımızı 
bildiririk. Buraya gəlməklə bizi şərəfləndirmisiniz. 
İ l h a m   Ə l i y e v: Çox sağ olun. Yol həyat, inkişaf 
deməkdir. Bütün bölgələrdə kənd yolları çəkilir. Bu yol da 
gözəl yoldur. Bir neçə kəndi birləşdirir. Daha da çox işlər 
görəcəyik. Göstəriş vermişəm ki, bütün kəndlərə qaz xətləri 
çəkilsin. Ağcabədi rayonunda 100 faiz qazlaşdırma aparıl-
malıdır. İçməli su layihəsi, suvarma ilə bağlı bütün məsələlər 
həllini tapmalıdır. O ki qaldı kənd yollarına, gələcək mər-
hələlərdə biz kəndləri abadlaşdıracaq, yollar çəkəcəyik. Elə 
etməliyik ki, gediş-gəliş rahat olsun. Bu yol torpaq yolu 
olmuşdur. Heç vaxt bu yola asfalt vurulmamışdır. İndi görün 
gediş-gəliş üçün nə gözəl yoldur. 
Ağcabədi rayonunda aparılan quruculuq-abadlıq işləri məni 
sevindirir. Çox şadam ki, burada işlər yaxşı gedir, böyük işlər 
görülür. Rayonlar, kəndlər abadlaşır, sosial məsələlər öz həllini 
tapır. Belə olan halda, əlbəttə ki, həm rayon inkişaf edəcək, həm də 
ölkəmiz qabağa gedəcək. Bu gün Ağcabədidə sosial, iqtisadi 
məsələlər öz həllini tapır. Böyük süd kompleksləri tikilir. Orada 
yüzlərlə yeni iş yerləri açılır. Məktəblər tikilir, xəstəxana tikiləcək, 
böyük xəstəxananın təməl daşı qoyulacaqdır. Parklar salınır, 
olimpiya kompleksləri tikilir, kənd yolları çəkilir – yəni bütün 
şərait yaradılmalıdır. Hər bir rayonda, xüsusilə Ağcabədi kimi 
böyük rayonda bütün bu işlər lazımi səviyyədə aparılmalıdır. Kənd 
 313 
yollarının tikintisi isə bundan sonra da davam edəcəkdir. Biz 
çalışmalıyıq ki, bütün kəndləri belə gözəl yollarla birləşdirək. Sizə 
cansağlığı, uğurlar arzulayıram. 
Qazlaşdırma bütün kəndlərdə gələn ilin sonuna qədər bitməli-
dir. O ki qaldı su layihəsinə, o da icra olunacaqdır. Bu məsələlər 
çox vacibdir – qaz, işıq, su, suvarma və yol. Xəstəxana tikiləcək, 
yəqin ki, bir ilə, il yarıma istifadəyə veriləcəkdir. Sosial obyektlərin, 
məktəblərin tikintisinə dair proqramımız, planlarımız vardır. Bu 
proqramı icra edəcəyik. 
S a k i n: Mən kənd məktəbinin müəllimləri adından burada 
çıxış edirəm. Bu il bizim üçün təzə məktəb tikilib, artıq 
istifadəyə verilib. Bunun üçün Sizə təşəkkür edirik. Çox gözəl, 
çox layiqlidir. Biz müəllimlər də çalışacağıq ki, bütün biliyimizi 
Azərbaycanın gəncliyi yolunda sərf edək. Sizin göstərişinizlə 
«Azərbaycan gəncliyi 2011–2015-ci illərdə» Dövlət 
Proqramının hazırlanması ilə bağlı görülən işlər bizi sevindirir. 
Bunun üçün Sizə təşəkkür edirik. Biz Azərbaycan gəncləri, 
Azərbaycan müəllimləri, Azərbaycan xalqı Sizinlə fəxr edirik. 
     İ l h a m   Ə l i y e v: Sağ olun. Mən məktəbin şəklini 
gördüm, çox gözəl məktəbdir. 
     S a k i n l ə r: Çox sağ olun, təşəkkür edirik. 
 
 
 
 314 
 
 
 
QARABAĞ İQTİSADİ ZONASINDA KƏND 
TƏSƏRRÜFATI SAHƏSİNDƏ SAHİBKARLIĞIN 
İNKİŞAFI MƏSƏLƏLƏRİNƏ HƏSR OLUNMUŞ 
MÜŞAVİRƏDƏ NİTQ   
 
Ağcabədi 
 
6 may 2011-ci il 
 
      Bu gün Ağcabədi rayonunda yeni süd kombinatının 
açılışında iştirak edirik. Çox gözəl, böyük süd kompleksidir. 
Azərbaycanda son illər ərzində qeyri-neft sektorunda yaradılmış 
müəssisələrin sırasında bu kompleksin öz yeri vardır. 
Mən çox şadam ki, Azərbaycanda özəl sektor inkişaf edir. 
Yerli sahibkarlar Azərbaycan iqtisadiyyatına sərmayə qoyurlar. 
O sahələrə ki, Azərbaycanda qeyri-neft sektorunun inkişafında 
mühüm rol oynayır. O sahələrə ki, harada biz hələ idxaldan 
asılıyıq. Ona görə, belə böyük və müasir komplekslərin 
yaradılması çox vacib məsələdir. Bu kompleks nəinki bölgədə, 
Cənubi Qafqazda, qonşu ölkələrdə tikilmiş komplekslərin 
arasında həm müasirliyi, həm də istehsal gücü ilə fərqlənir. Mən 
çox şadam ki, Azərbaycanda məhz müasir sənaye müəssisələri 
yaradılır. Bu müəssisələr bundan sonra uzun illər ərzində 
Azərbaycan iqtisadiyyatının inkişafına xidmət edəcəkdir. 
                                            
 Азярбайъан президенти Илщам Ялийевин сядрлийи иля Гарабаь 
игтисади зонасында кянд тясяррцфаты сащясиндя 
сащибкарлыьын инкишафы мясяляляриня щяср олунмуш 
мцшавирядя Кянд Тясяррцфаты назири Исмят Абасов, Аэъабяди 
Район Иъра Щакимиййятинин башчысы Шащин Мяммядов вя 
Аьъабяди район Сцд комбинатынын тясисчиси Мцлщазил 
Балакишийев чыхыш етдиляр. 
 315 
Bütövlükdə Ağcabədi rayonunda sənaye və sosial infra-
strukturun yaradılması işində müsbət meyillər vardır. Burada 
həm sosial obyektlər tikilir – bu gün kənd yolunun açılışında 
iştirak etmişəm – həm də kənd təsərrüfatının inkişafı ilə bağlı 
vacib məsələlər öz həllini tapır. Bu gün yeni, müasir xəstəxana 
binasının təməl daşının qoyulmasında iştirak etmişəm. Bir sözlə, 
burada sosial-iqtisadi inkişaf templəri lazımi səviyyədədir. Dünən 
Sabirabad, Saatlı, İmişli rayonlarında vəziyyətlə tanış olmuşam. 
Hər bir bölgədə inkişaf vardır. 
Azərbaycan iqtisadiyyatı hərtərəfli inkişaf edir. Biz iqtisa-
diyyatımızın şaxələndirilməsi işində müsbət nailiyyətlərə 
çatmışıq. Elə etməliyik ki, gələcək illərdə bu müsbət meyillər 
daha da güclənsin və ölkəmizdə müasir sənaye komplekslərinin 
sayı artsın. 
Qeyri-neft sektorunun inkişafı üçün konkret proqramlar icra 
edilir. Regionların sosial-iqtisadi inkişafı Dövlət Proqramının 
ikinci mərhələsi başlanmışdır. İkinci Dövlət Proqramı 2013-cü ilə 
qədər başa çatmalıdır. Proqramın icrası nəticəsində ölkə 
qarşısında duran əsas sosial və iqtisadi məsələlər öz həllini 
tapacaqdır. 
Son illərdə bir milyona qədər yeni iş yerləri açılmışdır. 
Ancaq hələ ki, işsizlik vardır. Belə gözəl komplekslərin yara-
dılması işsizliyin aradan qaldırılması üçün çox mühüm əhə-
miyyətə malikdir. Bununla bərabər, yerli istehsalın artırılması, 
idxaldan asılılığımızın azaldılması, yoxsulluğun aşağı salınması 
məsələləri də öz həllini tapmaqdadır. 
Biz növbəti illərdə kənd təsərrüfatının emal sahəsinin inkişafı 
ilə bağlı əlavə addımlar atacağıq. Kənd təsərrüfatının inkişafı 
üçün çox gözəl imkanlar vardır. Birinci növbədə dövlət siyasəti 
düzgün istiqamətdə aparılır, sahibkarlığın inkişafına dəstək 
verilir. Sahibkarlığa Kömək Milli Fondunun xətti ilə hər il böyük 
məbləğdə vəsait nəzərdə tutulur. Bu il sahibkarlara 125 milyon 
manat vəsait veriləcəkdir. Bu kompleksin yaradılmasında 
müəyyən dərəcədə dövlət imkanlarından istifadə olundu. Ancaq 
qeyd etməliyəm ki, investisiyaların mütləq əksəriyyəti 
 316 
sahibkarlar tərəfindən qoyulmuşdur. Bu da çox müsbət haldır. Bu 
onu göstərir ki, sahibkarların Azərbaycanın iqtisadi inkişafına 
böyük inamı vardır. 
Həm yerli sahibkarlar, həm xarici investorlar Azərbaycana 
maraq göstərirlər. Bu onun nəticəsidir ki, ölkəmizdə çox düzgün 
investisiya siyasəti aparılır. Son illərdə ancaq kənd təsərrüfatı 
sahəsinə 100 milyon dollarla ölçülən investisiyalar 
qoyulmuşdur. Azərbaycanda bütövlükdə investisiyaların həcmi 
100 milyard dollara yaxındır. Bu investisiyaların, demək olar ki, 
əlli faizdən bir az çoxu daxili investisiyalardır. 
Dövlət İnvestisiya Şirkəti bu istiqamətdə çox vacib funksi-
yalar icra edir, daha böyük infrastruktur və sənaye müəs-
sisələrinin yaradılmasına maliyyə dəstəyi göstərir. Sahibkarlığa 
Kömək Milli Fondunun xətti ilə isə daha çox kənd təsərrüfatı, 
emal müəssisələri və regional əhəmiyyət daşıyan müəssisələrin 
yaradılmasına xidmət göstərilir. 
Azərbaycanda ümumi iqtisadi inkişaf çox müsbətdir. Hətta 
böhranlı illərdə iqtisadiyyatımız artmışdır. Bu ilin investisiya 
proqramında çox vacib məsələlər həllini tapacaqdır. 
İnfrastruktur layihələri icra edilir. İndi ölkəmizdə genişmiqyaslı 
qazlaşdırma prosesi, kənd yollarının tikintisi uğurla gedir. 
Növbəti illərdə içməli su, kanalizasiya, suvarma, meliorasiya 
məsələlərinə daha çox diqqət göstərilməlidir. Bu yaxınlarda 
Bakının və onun qəsəbələrinin sosial-iqtisadi inkişafı Dövlət 
Proqramı qəbul edilmişdir. Bu proqramın icrası nəticəsində 
2013-cü ilə qədər Bakıətrafı qəsəbələrdə bütün sosial və iqtisadi 
məsələlər öz həllini tapacaqdır. 
Qeyd etdiyim kimi, regional inkişaf proqramı uğurla icra 
olunur. 2004-cü ildən bu proqram icra edilir və proqramın ikinci 
mərhələsi 2013-cü ildə başa çatacaqdır. Ondan sonra biz baxacağıq 
ki, əlavə hansı tədbirlər görülməlidir. Məqsəd qoyulmuşdur ki, 
2004–2013-cü illərdə, yəni 10 il ərzində ölkə qarşısında duran əsas 
infrastruktur, sosial və iqtisadi məsələlər öz həllini tapsın. Biz bu 
məqsədə yaxınlaşırıq. Ötən 8 ilin təcrübəsi onu göstərir ki, 
istənilən istiqamətdə çox gözəl nəticələr vardır. İş yerləri açılır, 
 317 
yoxsulluq azalır, sənaye müəssisələri yaradılır, infrastruktur 
layihələri icra edilir. Biz elektroenergetika sahəsinə çox böyük 
investisiyalar cəlb etmişik və bu gün nəinki özümüzü təmin edirik, 
hətta ixrac potensialımız yaranıbdır. 
Çalışmalıyıq ki, emal müəssisələrinin fəaliyyəti də ixrac-
yönümlü olsun. Düzdür, birinci mərhələdə biz daxili tələbatı 
daxili istehsal hesabına tam şəkildə təmin etməliyik. Bu çox 
vacib məsələdir. Əgər buna nail olsaq, bir neçə vacib məsələni 
həll etmiş olacağıq, o cümlədən işsizliklə bağlı məsələlər də 
daha tezliklə həllini tapacaqdır. Ancaq biz ondan sonrakı 
mərhələdə kənd təsərrüfatı məhsullarının və emal məhsullarının 
ixracı ilə bağlı yeni bazarlara çıxmalıyıq. Bunun üçün, əlbəttə 
ki, istehsal edilən məhsullar yüksək keyfiyyətə malik olmalıdır. 
Biz nəinki qonşu bazarlara ixrac imkanlarımızı, potensialımızı 
artırmalıyıq, Avropa bazarlarına da çıxmalıyıq. Avropa 
bazarlarına çıxmaq üçün, əlbəttə ki, yüksək keyfiyyətli 
məhsullar istehsal olunmalıdır. Belə müasir səviyyədə qurulmuş 
bu süd kombinatından əminəm ki, istənilən ölkəyə məhsul ixrac 
etmək mümkün olacaqdır. 
Sahibkarlara bundan sonra da dövlət dəstəyi göstəriləcəkdir. 
Bu həm siyasi, həm iqtisadi, həm də maliyyə dəstəyidir. 
Sahibkarlığa Kömək Milli Fondunun xətti ilə gələn illərdə də 
lazımi səviyyədə vəsait nəzərdə tutulacaqdır. Azərbaycanda 
maliyyə problemləri artıq həllini tapır. Yalnız keçən il 15 
milyard dollar səviyyəsində investisiya qoyulmuşdur. Bu il 
büdcəmizə düzəlişlər edilməlidir, dürüstləşmə aparılmalıdır. Bu 
dürüstləşmə infrastruktur layihələrini əhatə etməlidir, insanların 
sosial məsələlərinin həlli üçün orada vəsait nəzərdə 
tutulacaqdır. Maaşların, pensiyaların qaldırılması məsələləri öz 
həllini tapacaqdır. 
Bir sözlə, dövlət ölkəmizin inkişafı üçün bütün tədbirləri 
görür. Sahibkarlar da ölkəmizin iqtisadiyyatına sərmayə qoy-
maqla həm öz imkanlarını genişləndirirlər, eyni zamanda, 
ölkəmizin inkişafına xidmət etmiş olurlar. Mən çox şadam ki, 
Azərbaycanda sahibkarların əksəriyyəti məsuliyyətli 
 318 
insanlardır. Onlar sosial məsələlərin həlli ilə də məşğuldurlar. 
Kimin imkanı varsa, bu məsələyə daha da böyük diqqət 
göstərməlidir. Eyni zamanda, sahibkarlar rəqabət- qabiliyyətli 
məhsulların istehsalına daha da çox üstünlük verməlidirlər. 
Mən «keyfiyyətli məhsullar istehsal olunmalıdır ki, Avropa 
bazarlarına çıxsın» – deyəndə, onu da qeyd etməliyəm ki, daxili 
bazara da ancaq və ancaq keyfiyyətli məhsullar lazımdır. İndi 
dövlət qurumları bu məsələ ilə bağlı çox fəal iş aparırlar. 
Bazarda keyfiyyətsiz məhsulların yığışdırılması prosesi gedir, 
monitorinq aparılır. Bu məsələyə çox böyük diqqət 
göstərilməlidir. Keyfiyyətsiz məhsullara qarşı ciddi mübarizə 
aparılmalıdır. Bu həm idxal mallarına, həm də Azərbaycanda 
istehsal olunan mallara aiddir. Keyfiyyət birinci dərəcəli 
məsələdir. 
Mən hesab edirəm ki, bu siyasətimizin nəticəsində gələcək 
illərdə ölkəmizdə çox güclü sənaye, yəni emal sənayesi 
potensialı yaradılacaqdır. Artıq müxtəlif bölgələrdə yeni gözəl 
emal kompleksləri tikilir, o cümlədən süd kombinatları 
tikilməkdədir və bu proses davam etdiriləcəkdir. 
Rəqabət artdıqca rəqabətlə bağlı məsələlər daha da qabarıq 
şəkildə özünü büruzə verəcəkdir. Elə etməliyik ki, ölkəmizdə 
sağlam rəqabəti təmin edək. Bu həm sahibkarlardan, həm də 
daha çox dövlət qurumlarından asılıdır. Çünki bəzi hallarda 
qeyri-sağlam rəqabət, inhisarçılıqla mübarizə işimizə çox böyük 
maneə törədir. İnhisarçılıq həm idxalda, həm də ki, yerli 
istehsalda özünü göstərir. Biz Novruz bayramı ərəfəsində bu 
vəziyyətlə üzləşmişdik, Azərbaycanda istehsal olunan ərzaq 
məhsullarının qiymətləri süni şəkildə qaldırılırdı. Ona görə çox 
ciddi tapşırıqlar verildi və nəzarət təşkil edildi ki, həm 
Azərbaycanda istehsal olunan məhsulların qiymətləri şişməsin, 
digər tərəfdən, məhsulların idxalında tam şəffaflıq təmin edilsin. 
Sağlam rəqabət biznes mühitinin yaxşılaşdırılması üçün ən vacib 
amillərdən biridir. 
Bununla bərabər, Azərbaycanda rüşvətxorluğa, korrupsiyaya 
qarşı mübarizənin gücləndirilməsi də öz müsbət nəticələrini 
 319 
verməkdədir. Bu özünü sosial sahədə göstərir, dövlət qurumlarının 
fəaliyyəti daha da şəffaf olur, ictimai nəzarət güclənir. Biznes 
sektorunda da rüşvətxorluğa, əsassız tələblərə son qoyulmalıdır. 
Mən bu məsələ ilə bağlı bir neçə dəfə fikirlərimi bildirmişəm, 
müvafiq tapşırıqlar da vermişəm. Sahibkarlar da öz tərəfindən 
əsassız tələblərə qarşı mübarizə aparmalıdırlar, müqavimət 
göstərməlidirlər, hər bir xoşagəlməz hallarla üzləşəndə mütləq 
müvafiq dövlət qurumlarına məlumat verməlidirlər. 
Bütün maliyyə sistemimizdə şəffaflığı təmin etməliyik, bunu 
edirik və bu sahədə böyük uğurlara nail ola bilmişik. Mən 
Azərbaycan Dövlət Neft Fondunu misal gətirə bilərəm. Dünya 
miqyasında fəaliyyət göstərən bütün oxşar fondların arasında ən 
şəffaf və ən gözəl idarə olunan Azərbaycan Dövlət Neft 
Fondudur. Təsadüfi deyildir ki, Birləşmiş Millətlər Təşkilatı və 
digər beynəlxalq təşkilatlar tərəfindən Neft fondunun fəaliyyəti 
yüksək qiymətləndirilir. Bu Dövlət Neft Fondunu biz 
yaratmışıq və biz idarə edirik. Bu onu göstərir ki, siyasi iradə, 
düzgün menecment və peşəkarlıq olan yerdə biz ən yüksək 
dünya standartlarına nail ola bilərik və belə olan halda bütün 
başqa sahələrdə də şəffaflıq, dürüstlük olmalıdır. Biznesə 
gəldikdə, bir də demək istəyirəm ki, sağlam rəqabət 
aparılmalıdır. 
Bugünkü iclasda bölgənin rayonlarının icra hakimiyyəti 
başçıları da iştirak edirlər. Mən dəfələrlə onlara da öz sözümü 
demişəm. Onlar sahibkarlığa kömək göstərməlidirlər, maneçilik 
törətməməlidirlər. Dövlət tərəfindən sahibkarlara diqqət hər bir 
bölgədə, hər bir rayonda, hər bir kənddə göstərilməlidir. Deyə 
bilərəm ki, bu sahədə son illərdə çox müsbət dəyişikliklər 
vardır. Yerli icra orqanlarının əksəriyyəti dövlət siyasətini 
düzgün başa düşür və düzgün icra edir. Bilirsiniz ki, mən 
bölgələrdə tez-tez oluram, bütün bölgələri gəzirəm. İnsanlarla 
görüşürəm, soruşuram, məlumat mənbələrim vardır. Harada 
nəyin baş verməsindən də kifayət qədər xəbərim vardır. Ona 
görə deyə bilərəm ki, əksər hallarda yerli icra orqanları bu 
işlərdə özlərini yaxşı göstərirlər. Harada ki nöqsanlar, qüsurlar 
 320 
var, bu məsələyə də biz lazımi diqqət göstəririk, lazımi ölçülər 
götürülüb və götürüləcəkdir. 
* * * 
 
İqtisadi İnkişaf Nazirliyinin Sahibkarlığa Kömək Milli 
Fondunun icraçı direktoru Şirzad Abdullayev güzəştli kredit-
lərlə bağlı görülən işlər barədə məlumat verdi. 
Ş i r z a d  A b d u l l a y e v:  Möhtərəm cənab Prezident, bu 
ilin əvvəlindən Sizin tapşırığınıza uyğun olaraq, Sahibkarlığa 
Kömək Milli Fondunun xətti ilə 125 milyon manat güzəştli 
kreditin sahibkarlara çatdırılması nəzərdə tutulmuşdur. Artıq ötən 
dövr ərzində Sahibkarlığa Kömək Milli Fondunun xətti ilə 500 
sahibkara 37,2 milyon manat güzəştli kreditin verilməsi təmin 
olunmuşdur ki, bu verilmiş kreditlər hesabına 2016 yeni iş yerinin 
yaradılması nəzərdə tutulmuşdur.  
Bakı qəsəbələrinin sosial-iqtisadi inkişafı Dövlət Proqramına 
uyğun olaraq, son günlərdə Bakı qəsəbələrində mütəmadi olaraq 
sahibkarlığın inkişafına dəstək proqramı çərçivəsində tədbirlər 
həyata keçirilir. Həmin tədbirlər çərçivəsində artıq 40-a yaxın 
sahibkara 4,5 milyon manat güzəştli kreditin verilməsi təmin 
olunmuşdur ki, bu kreditlər hesabına 400-ə qədər yeni iş yerinin 
yaradılması nəzərdə tutulmuşdur. 
Ümumiyyətlə, ötən dövr ərzində Sahibkarlığa Kömək Milli 
Fondunun xətti ilə 12 minə yaxın sahibkara 700 milyon 
manatdan çox güzəştli kreditin verilməsi təmin olunmuşdur və 
gələcəkdə də bu istiqamətdə fəaliyyətimizi davam etdirəcəyik. 
İ l h a m   Ə l i y e v: Kreditlərin qaytarılması necə? Vax-
tında qaytarırlar? 
Ş i r z a d   A b d u l l a y e v: Bəli, cənab Prezident. Artıq bu 
ildən verilən kreditlərin 73 faizi, yəni 91 milyon manatı geri 
qaytarılan vəsaitlər hesabına təmin olunur. Güzəştli kreditlərin geri 
qaytarılmasında hər hansı bir problemimiz yoxdur. 
İ l h a m   Ə l i y e v: Çalışın ki, qalan məbləği də bir neçə 
ay ərzində verəsiniz. Çünki 37 milyon manat verilib, haradasa 
90 milyon manata yaxın məbləğ hələ verilməyib. Artıq ilin 4 
 321 
ayı başa çatıbdır. Çalışın, heç olmasa, oktyabr ayına qədər bu 
kreditlərin hamısı verilsin. Sizdə bütün layihələr var, yoxsa hələ 
yoxdur? 
Ş i r z a d   A b d u l l a y e v: Bəli, bu gün 28 böyük layihə 
Sahibkarlığa Kömək Milli Fondunun xətti ilə maliyyələş-
dirilibdir. Həmçinin 30-a yaxın layihəyə də artıq baxılıb, 
müsbət qərar verilib və hissə-hissə tranşlarla maliyyələş-
dirilməsi təmin olunur. Bu gün mövcud layihələr çərçivəsində 
80 milyon manat vəsaitin yerləşdirilməsi, demək olar ki, təmin 
olunub. 
İ l h a m   Ə l i y e v: 37 milyon manat verilib, 80 milyon 
manat müəyyən olunub, qalan hissə o qədər də böyük deyil, onu 
da müəyyən edərsiniz. Bir də ki, bizdə vaxtilə limitlər 
qoyulmuşdu, indi də vardır. Düzdür, biz vaxtaşırı limitləri 
qaldırırıq. Bəlkə gələn ildən limitləri bir az da qaldıraq. Çünki 
misal üçün, belə böyük süd emalı kompleksi tikilib, vəsaitin 
böyük əksəriyyəti sahibkarlar tərəfindən verilibdir. Buraya 40 
milyon manata qədər investisiya qoyulub. Fonddan isə 5 milyon 
manat kredit verilibdir. 
Ş i r z a d   A b d u l l a y e v: Cənab Prezident, ümumi la-
yihəyə – süd emalı müəssisəsi və heyvandarlıq kompleksinə 5 
milyon manat güzəştli kreditin verilməsi təmin olunubdur. 
İ l h a m   Ə l i y e v: Ona görə baxmaq lazımdır, bəlkə 
gələn ildən biz o limiti qaldıraq və kreditlərin həcmini də artıra 
bilərik. İndi 125 milyon manatın neçə faizi əvvəlcədən verilmiş 
kreditlərin qaytarılması hesabına təşkil olunub? 
Ş i r z a d   A b d u l l a y e v:  73 faizi,  cənab Prezident.  
27 faizi, – 34 milyon manatı dövlət büdcəsindən ayrılacaq, 91 
milyon manatı və ya 73 faizi geri qaytarılan vəsaitlər hesabına 
formalaşacaqdır. 
İ l h a m   Ə l i y e v: Deməli, dövlət büdcəsinə qoyulan 
yükün həcmi azalır. 
Ş i r z a d   A b d u l l a y e v: Bəli, ilbəil azalır. Gələn il isə 
120 milyon manata qədər vəsaitin geri qaytarılması gözlənilir. 
 322 
İ l h a m   Ə l i y e v: Onda biz gələn il də o fonda daha çox 
vəsait təşkil etməliyik. Bəlkə 150, 160, 170 milyon manat. 
Çünki görüləsi işlər çoxdur. Bu kreditlərin də verilməsi 
hesabına, qeyd etdiyim kimi, minlərlə iş yerləri açılır. Yəni bu 
həm inkişafımıza gözəl təkan verir, həm dövlət qayğısını 
göstərir,  həm də şirkətləri stimullaşdırır ki, daha da böyük 
həvəslə vəsait qoysunlar. Biz növbəti illərdə kənd təsərrüfatının 
inkişafına müxtəlif mənbələrdən daha da böyük məbləğdə vəsait 
cəlb etməliyik. Əlbəttə ki, dövlət infrastruktur layihələri də 
hesablanmalıdır. Sahibkarın dediyi kimi, əgər elektrik enerjisi və 
təchizatı lazımi səviyyədə olmasaydı, yollar olmasaydı, heç kim bu 
qədər vəsait qoymazdı. Eyni zamanda, kreditlərin məbləğini 
artırmalıyıq və digər mənbələrdən vəsait təşkil edilməlidir ki, 
növbəti illərdə kənd təsərrüfatına daha da böyük investisiyalar 
qoyulsun. 
 
YEKUN NİTQİ 
 
 Kənd təsərrüfatı bizim üçün prioritet sahədir. Qeyd 
etdiyimiz kimi, biz kənd təsərrüfatının inkişafı hesabına həm 
işsizliyin aradan qaldırılmasına nail olacağıq, həm yerli 
istehsalın inkişafını təmin edəcəyik və həm də ölkə iqtisadiyyatı 
daha da dayanıqlı olacaqdır. Nəzərə alsaq ki, Azərbaycan 
əhalisinin təxminən 50 faizi kəndlərdə yaşayır, bu, böyük sosial 
məsələdir. Ona görə, növbəti illərdə, əlbəttə ki, dövlət 
investisiya proqramında bütün bu məsələlər nəzərdə 
tutulacaqdır. Növbəti illərdə kəndlərin inkişafına daha da böyük 
diqqət göstərilməlidir. 
Böyük işlər görülübdür. İndi qazlaşdırma prosesi gedir. 
Elektrik enerjisi ilə təchizat, demək olar ki, öz həllini tapmışdır. 
Bütün rayonlarda, kəndlərdə qaz xətləri çəkilir. 2012-ci ilin 
sonuna qədər mənim tərəfimdən verilən tapşırığa uyğun olaraq, 
əksər kəndlərdə bütün qazlaşdırma işləri başa çatmalıdır. O ki 
qaldı Qarabağ zonasına, burada, hesab edirəm ki, 100 faiz 
qazlaşdırma təmin edilməlidir və bu istiqamətdə işlər gedir. 
 323 
İçməli su və kanalizasiya problemləri ənənəvi olaraq bizi, 
necə deyərlər, həmişə incidir, üzür. Çünki kanalizasiya xət-
lərinin olmaması, içməli suyun lazımi səviyyədə verilməməsi 
xüsusilə kənd yerlərində ən ciddi problemdir. Bu məsələnin 
həlli üçün ölkə miqyasında konkret proqramlar icra edilir. 
Çalışacağıq ki, 2013-cü ilin sonuna qədər bu məsələ də tam 
şəkildə öz həllini tapsın. Düzdür, burada çox böyük investi-
siyalar nəzərdə tutulur və texniki çətinliklər vardır. Ancaq 
müvafiq tapşırıqlar verilib və yenə də deyirəm, çalışacağıq ki, 
regional proqramın icrası bu məsələləri ehtiva etsin. 2013-cü ilə 
qədər maksimum nə mümkündürsə etməliyik. 
Kənd yollarının çəkilişi prosesi daha da sürətlə gedir. Dünən 
və bu gün 4 rayonda yeni kənd yollarının açılışlarını etdik və bu 
proses davam etdirilməlidir. Nəinki bu bölgədə, bütün 
rayonlarda. Əlavə vəsait ayrılır və kənd yollarının tikintisi həm 
sosial, həm iqtisadi cəhətdən çox vacib olan məsələlərdir. Bu 
məsələyə bu ilin büdcəsində əlavə vəsait nəzərdə tutulub və 
gələn ilin büdcəsində də mütləq kənd yollarının tikintisinə daha 
böyük diqqət göstərilməlidir. 
Prezident Administrasiyasına göstəriş verilib, yerlərdən 
bütün təklifləri almısınız. O təkliflər mənə verilibdir. O təkliflər 
əsasında prezidentin ehtiyat fondundan bu yollara – Sabirabad, 
Saatlı, İmişli, Ağcabədi rayonlarında kənd yollarına vəsait 
ayrıldı. Bu ən vacib yollar idi. Misal üçün, Sabirabad rayonunda 
68 kilometr, Ağcabədidə 24 kilometr, Saatlıda, İmişlidə 27 
kilometr yollar böyük kəndləri birləşdirən yollardır. Ancaq belə 
təkliflər hər bir rayondan gəlir. Ona görə, onları həm bu ilin, 
həm də xüsusilə gələn ilin proqramına salaq ki, biz kənd 
yollarını maksimum dərəcədə bərpa edək. Özü də biz bu yolları 
yüksək səviyyədə tikirik. Vaxtilə yollar hamısı torpaq yollar 
olmuşdur. Heç asfalt vurulmamışdı. İndi gözəl asfalt yollardır. 
Bu da kəndlərin inkişafına çox böyük təkan verəcəkdir. 
Keçən il subasmaya məruz qalmış kəndlərdə bərpa işləri 
gedir. Böyük işlər görülübdür. Ancaq görüləsi işlər hələ də 
çoxdur. Dünən Sabirabadın Qasımbəyli kəndində olarkən  yeni 
 324 
məktəbin açılışında iştirak etmişdim. Orada yeni evlər tikilib. 
Nəinki Sabirabadda, digər bölgələrdə işlərin böyük əksəriyyəti 
görülmüşdür. Ancaq gərək bütün kəndlərə diqqət göstərilsin. 
Qasımbəylidən qayıdarkən gördüm ki, qonşu kəndin sakinləri 
yolda durub məni gözləyirlər. Mən maşını saxladım, çıxıb 
soruşdum ki, nədir məsələ? Deyirlər ki, onların kəndində – 
Əsgərbəylidə işlər ləng gedir. Bir kənddə işlər sürətlə gedir, 
digər kənddə isə ləng gedir. Mənim proqramımda Qasımbəyli 
kəndi nəzərdə tutulmuşdu. Yəqin ona görə də orada işlər daha 
yaxşı gedir. Amma onun yanındakı Əsgərbəyli kəndinə 
getməsəydim bilməyəcəkdim ki, orada vəziyyət necədir. Ona 
görə belə məsələlərə də diqqət göstərilməlidir. 
İşin həcmi çox böyükdür. Biz öz hesabımıza qısa vaxtda – 
bir neçə ay ərzində işlərin böyük əksəriyyətini görə bilmişik. 
Dövlət hesabına minlərlə ev, məktəb, sosial obyekt tikilib. 70 
min hektar torpaq su altında qalmışdı. Bir neçə min ev tamamilə 
uçub dağılmışdı. Minlərlə ev qəzalı vəziyyətə düşmüşdü. İndi 
vaxt keçdikcə biz bu məsələyə yenidən baxmalıyıq. Vaxtilə 
qəzalı ev kimi qeydiyyata alınmayan evlər sonra qəzalı 
vəziyyətə düşdü. Yenidən təftiş aparılmalıdır və qış gələnə 
qədər əlavə tədbirlər görülməlidir ki, bu evlər bərpa olunsun, 
zərərçəkmiş bütün insanlar diqqət-qayğı görsünlər. 
İnfrastruktur layihələrinin içində suvarma və meliorasiya 
məsələləri xüsusi məna daşıyır. Əgər biz kənd təsərrüfatımızı 
bundan sonra da inkişaf etdirmək istəyiriksə – biz bunu mütləq 
istəyirik – bu məsələlərə daha da böyük diqqət göstərilməlidir. 
İndi ölkəmizdə böyük layihələr icra edilir. O layihələrin icrası 
nəticəsində minlərlə, bəlkə də 10 minlərlə yeni torpaq sahələri 
suvarılacaqdır. Şəmkirçay, Taxtakörpü su anbarları tikilir, digər 
layihələr vardır. Kanallar tikilməlidir, Samur–Abşeron su kanalı 
tikilir. Yəni, bütün bu layihələr böyük investisiyalar tələb edir. 
Ora 100 milyonlarla manat investisiya qoyulur ki, kənd 
təsərrüfatının inkişafına təkan verilsin. 
Yeni torpaq sahələrinin dövriyyəyə buraxılması nəticəsində 
kənd təsərrüfatı məhsullarının istehsalı artacaqdır. Bununla 
 325 
bərabər, biz dəfələrlə bu barədə danışmışıq, kənd təsərrüfatının 
inkişafı intensiv xarakter daşımalıdır. Burada ən müasir 
texnologiyalar tətbiq olunmalıdır. Biz aqrar elmi bu işlərə cəlb 
etməliyik. Bu yaxınlarda Elmlər Akademiyasında keçirilən illik 
yığıncaqda da bu barədə fikir mübadiləsi aparıldı. Ondan sonra 
mənim sərəncamımla, Baş nazirin rəhbərliyi ilə xüsusi 
komissiya yaxın zamanlarda konkret təkliflər verəcəkdir. Aqrar 
elmin lazımi səviyyəyə qaldırılmasına böyük ehtiyac vardır. 
İndi bizdə bir neçə aqraryönümlü institut fəaliyyət göstərir. 
O institutların fəaliyyəti daha da təsirli olmalıdır. Onların 
buraxdığı məhsul daha da keyfiyyətli olmalıdır və institutların 
işini təkmilləşdirmək üçün konkret təkliflər verilməlidir. Bu 
təkliflər nədən ibarət olacaq, onu siz müəyyən edəcəksiniz – 
təklif verəcəksiniz, baxacağıq. Biz doğrudan da aqrar elminə 
daha böyük diqqət göstərməliyik. Bu sahəyə kifayət qədər 
lazımi səviyyədə diqqət göstərilməmişdir. Ancaq indi vaxt çatıb 
və biz aqrar elmin inkişafı və mütərəqqi texnologiyaların 
Azərbaycana gətirilməsi sahəsində böyük dönüşə nail ola 
bilərik. Xüsusilə indi həm texnika, həm ən gözəl cins mal-qara 
alınır. Amma onların saxlanması, onlara şəraitin yaradılması, 
ətraf infrastruktur əgər lazımi səviyyədə olmasa, istədiyimiz 
nəticəni verməyəcəkdir. Ona görə bütün bu məsələlərə 
kompleks şəkildə baxılmalıdır. Xarici aqraryönümlü elmi-
tədqiqat mərkəzləri ilə əlaqələr daha da ciddi olmalıdır. Biz bu 
işlərə xarici mütəxəssisləri də cəlb etməliyik. Çünki biz 
bilməliyik dünyada nələr baş verir, hansı inkişaf etmiş ölkələrdə 
bu məsələlər necə həll olunur?! Onların təcrübəsini tətbiq 
etməliyik, əlbəttə ki, daxili şəraitə də uyğunlaşdırmalıyıq. 
Ona görə bu məsələlər – suvarma, meliorasiya və aqrar 
elmin inkişafı ilə bağlı məsələlər xüsusi məna daşıyır. Suvarma 
və meliorasiya məsələlərini biz dövlət investisiyaları hesabına 
həll edəcəyik. Buna böyük ehtiyac vardır. Əlavə təkliflər 
verilməlidir. Biz əkin sahələrinin həcmini artırmalıyıq. Dünən 
İmişli Şəkər zavodunda olarkən – bildiyiniz kimi, orada yeni 
müəssisələr fəaliyyətə başlayır – məsələ qaldırıldı ki, zavodun 
 326 
fəaliyyətinin 12 faizi daxili istehsal hesabına təşkil olunur. Bu 
da müsbət haldır. Çünki zavod fəaliyyətə başlamazdan əvvəl, 
ümumiyyətlə, bizdə çuğundur çox az əkilirdi. İndi müxtəlif 
bölgələrdə, rayonlarda çuğundur istehsal olunur və emala 
gətirilir. Ancaq biz bilirik ki, başqa ölkələrdə şəkər zavodları öz 
işlərini daha çox yerli xammal üzərində qurur. Hesab edirəm ki, 
12 faiz azdır. Ona görə 12 faizdən çox qalxmır ki, münbit 
torpaq azdır. Ona görə nəinki çuğundurla, bütün başqa sahələrlə 
bağlı suvarma işləri aparılmalıdır. İndi biz iri taxılçılıq fermer 
təsərrüfatlarını yaradacağıq. O yerlər də müəyyən edilib. Nə 
qədər müəyyən edilib? 
İ s m ə t   A b a s o v (Kənd Təsərrüfatı naziri): İlkin 
mərhələdə 100 min hektar. Amma geniş proqramda 200 min 
hektar nəzərdə tutulubdur. 
İ l h a m   Ə l i y e v: 200 min. Bu sahələr artıq müəyyən 
edilib? 
İ s m ə t   A b a s o v: 100 min hektarı, bəli. Hazırda Dövlət 
Torpaq və Xəritəçəkmə Komitəsi tərəfindən torpaqların 
keyfiyyəti araşdırılır ki, həmin torpaqlarda nə işlər görülməlidir 
və yaxud da onların bugünkü vəziyyəti necədir, gələcəkdə orada 
hansı kənd təsərrüfatı bitkilərini əkmək mümkündür? Ondan 
sonra meliorativ işlərlə də məşğul olunacaq, sonra məhsul 
istehsalına başlanılacaqdır. 
İ l h a m   Ə l i y e v: Amma 100 min və 200 min əlavə 
hektarın dövriyyəyə buraxılması əlavə vəsait tələb edəcəkdir. 
İndi əlavə texnika, gübrələr alınmalıdır. Hər şey hesablan-
malıdır. Biz hazır olmalıyıq, məsələyə çox ciddi yanaşmalıyıq 
və kompleks tədbirlər görülməlidir ki, doğrudan da bu işin 
nəticəsi bizim maraqlarımıza uyğun olsun. 
Bununla bərabər, kəndlərdə sosial infrastrukturun yaradılması 
işinə daha da böyük diqqət göstərilməlidir. İndi bütün rayonlarda 
müasir xəstəxanalar, idman qurğuları, mədəniyyət ocaqları, 
məktəblər tikilir. Bu proses geniş vüsət almışdır. Növbəti illərdə bu 
məsələyə daha da böyük diqqət göstərilməlidir. Qəzalı vəziyyətdə 
olan bütün məktəblər təmir olunmalıdır. Onların siyahısı vardır. 
 327 
Təhsil Nazirliyinə, Prezident Administrasiyasına göstəriş 
verilmişdir. Yerli icra orqanları da siyahılar tərtib ediblər, 
göndəriblər. Dövlət investisiya proqramında həm bu il, həm gələn 
il bu məsələlər öz əksini tapacaqdır. O cümlədən Bakıda və 
Bakıətrafı qəsəbələrdə də qəzalı vəziyyətdə məktəblər, əfsuslar 
olsun ki, vardır. Məktəblərin təmiri 2013-cü ilin sonuna qədər başa 
çatmalıdır. Çalışmalıyıq ki, bütövlükdə məktəblərlə, məktəblərin 
maddi-texniki bazasının möhkəmləndirilməsi ilə bağlı məsələləri 
də regional proqramın başa çatması ilə əlaqələndirək və 2013-cü 
ilin sonuna qədər bu məsələ də öz həllini tapsın. 
Həm bu bölgədə, həm digər bölgələrdə indi kifayət qədər taxıl 
anbarları tikilib. Əlavə taxıl anbarlarının tikintisinə sanki 
ehtiyac yoxdur. Siz bu məqsədlər üçün daha vəsait nəzərdə 
tutmursunuz, yoxsa yenə də ehtiyac vardır? 
Ş i r z a d   A b d u l l a y e v: Əgər sahibkarların təşəbbüsü 
olacaqsa, cənab Prezident, bu layihənin maliyyələşdirilməsi 
məsələsinə baxılacaqdır. Amma bu gün respublikanın əsasən 
taxıl anbarları kompleksləri ilə təmin olunması mümkündür. 
Çünki bu gün respublikada bir milyon tona qədər tutumu olan, 
müasir tələblərə cavab verən taxıl anbarları kompleksləri artıq 
fəaliyyətdədir. 
İ l h a m   Ə l i y e v: Amma nəzərə alsaq ki, bizdə taxılın 
istehsalı artacaq, onda bəlkə də müəyyən mərhələdə yenə də 
tikmək lazım olacaqdır. 
İ s m ə t   A b a s o v: Hazırda mövcud layihələr hesabına 
təxminən 267 min ton tutumu olan taxıl anbarları vardır. 
Bundan başqa, nəzərə alsaq ki, Fövqəladə Hallar Nazirliyi 
tərəfindən də bu tədbirlər həyata keçirilmişdir, mən düşünürəm 
ki, bu gün üçün hələlik kifayət edər. Amma gələcəkdə ehtiyac 
olarsa, yenidən bu məsələyə İqtisadi İnkişaf Nazirliyi ilə 
birlikdə baxmaq olar. 
İ l h a m   Ə l i y e v: Biz bu məsələni qısa müddət ərzində 
həll etdik. Konkret tapşırıqlar verildi, vəsait ayrıldı. İndi 
soyuducu anbarların tikintisi də davam edir. Orada da böyük 
işlər görülür. Ancaq hələ ki, işlər görülməlidir. Buna ehtiyac 
 328 
vardır. Yəqin siz də investisiya proqramında bunu nəzərdə 
tutacaqsınız. 
«Aqrolizinq»lə bağlı məsələlər öz həllini tapır. Bir neçə il 
bundan əvvəl biz «Aqrolizinq»i yaratdıq. Dünən «Aqroservis» 
bazasında olarkən yeni texnika ilə tanış oldum. Bir daha 
gördüm ki, əgər vaxtilə «Aqrolizinq»i yaratmasaydıq, 
ümumiyyətlə, indi kənd təsərrüfatı necə inkişaf edəcəkdi?! 
İ s m ə t   A b a s o v: Cənab Prezident, rayonlarda «Aq-
roservis» filiallarının yaradılması Sizin təşəbbüsünüzlə oldu. 
Yəni o vaxt Siz dəstək verməsəydiniz, bu yaranmayacaqdı. 
Filiallar Sizin təklifiniz və razılığınızla yaradıldı. Yoxsa 
deyirdilər ki, bu texnikalar yalnız lizinqə verilsin. Amma nəzərə 
alsaq ki, kombayn mövsümdə bir ay yarım işləyir, fermerlərin 
böyük vəsait hesabına bu texnikanı almalarına lüzum yoxdur. 
İ l h a m   Ə l i y e v: Vaxtilə «Aqrolizinq»i yaradanda da 
müxtəlif fikirlər var idi. Ancaq mən hesab edirəm və həyat bunu 
göstərdi ki, bu ən düzgün addım idi. İndi bəzi fikirlər var ki, 
«Aqroservis»lər sovet dövründən qalan mirasdır. Amma sovet 
dövründə də axı müsbət hallar, müsbət təşəbbüslər kifayət qədər 
idi. Məhz sovet dövründə Azərbaycanda 2 milyon ton üzüm, 1 
milyon ton pambıq istehsal olunurdu. Bunlar Heydər Əliyevin 
fəaliyyətinin nəticəsi idi. O, hakimiyyətə gələndə Azərbaycanda 
pambıq istehsalı 150 min tonu keçmirdi. 
İ s m ə t   A b a s o v: 150 min ton pambıq, 264 min ton 
üzüm istehsal olunurdu. 
İ l h a m   Ə l i y e v: Bəli, pambıq istehsalı bir milyon tona, 
üzüm isə 2 milyon tona çatdı. Ona görə biz müsbət təcrübəni 
tətbiq etməliyik. Xüsusilə üzümçülüklə bağlı verdiyim 
tapşırıqlar indi icra olunur və olunmalıdır, biz geniş proqram 
qəbul etməliyik. Bilirəm ki, bu məsələ ilə bağlı da fikir ayrılığı 
vardır. Bəzi fikirlər var ki, biz o əkin sahələrini daha çox ərzaq 
təhlükəsizliyinin təmin edilməsi üçün, taxılçılıq üçün saxlayaq. 
Ərzaq təhlükəsizliyi məsələləri çox vacibdir və biz bu 
məsələlərə böyük diqqət göstəririk. Amma biz hamımız yaxşı 
bilirik ki, üzümçülüyün inkişafı hesabına XX əsrin 70-ci 
 329 
illərində on minlərlə kəndli pul qazandı, ev tikdi, maşın aldı, 
güzəranını yaxşılaşdırdı. Ona görə üzümçülüyün inkişafına 
diqqət verilir və verilməlidir.  
İ s m ə t   A b a s o v: Üzümçülüyün inkişaf etdirilməsi, 
əlbəttə, Sizin dediyiniz kimi, həyata keçiriləcəkdir. Söylədiyiniz 
kimi, ərzaq təhlükəsizliyinin təmin edilməsinə, məhsuldarlığın 
artırılmasına daha çox diqqət yetirilməlidir. Biz mütəxəssislər 
düşünürük ki, suvarılan sahələri olan fermerlər yaxşı olardı ki, 
ərzaq təhlükəsizliyinin təmin edilməsi ilə məşğul olsunlar. 
İ l h a m   Ə l i y e v: Yəni, taxılçılıqla. 
İ s m ə t   A b a s o v: Bəli, taxılçılıqla. Amma dəmyə şə-
raitində olan sahələrdə üzümçülüyü inkişaf etdirmək daha 
məqsədəuyğundur. Biz hesablamalar aparmışıq ki, Azərbay-
canda təxminən 50 min hektar üzüm bağı olsa və hektardan 100 
sentner məhsul götürülərsə, bu, 500 min ton deməkdir. Nəzərə 
alsaq ki, həmin məhsul öz bazarını tapıb satılmalıdır, ilkin 
mərhələdə 500 min ton Azərbaycan üçün kifayət edər. 
İ l h a m   Ə l i y e v: Bəli. Amma, əlbəttə ki, bu məsələlər 
kompleks şəkildə öz həllini tapmalıdır. Biz istehsalı artıra 
bilərik, ondan sonra emal müəssisələri və satış məsələləri gəlir. 
Satışla bağlı inanmıram ki, hər hansı bir problem ortaya çıxsın. 
Əvvəlki dövrdə ənənəvi bazarlarımız olubdur və o bazarlara çıxmaq 
üçün hesab edirəm ki, bizdə imkanlar vardır. Bu məsələyə 
kompleks şəkildə baxmalıyıq – istehsaldan satışa qədər. Gərək bu 
zənciri müəyyən edək və siz də bunun üzərində işləyin. Orada nə 
qədər dövlət vəsaiti olmalıdır. Dövlət vəsaitini illər üzrə bölün. Biz 
bilməliyik, texnika almaq, fermerləri stimullaşdırmaq üçün nə 
qədər vəsait lazımdır. Çünki bu sahə bir az unudulub. 
İ s m ə t   A b a s o v: Ötən il 130 min ton üzüm istehsal 
olunmuşdur. Cənab Prezident, nəzərə almaq lazımdır ki, ölkədə 
təkcə sənaye üçün üzümün istehsalı deyil, süfrə üzümünə çox 
böyük ehtiyac vardır. Süfrə üzümünün qeyri-mövsümdə də 
satılması üçün soyuducu kameralar tikilir. Bundan başqa, süfrə 
üzümünün emal edilərək kişmiş və digər formada satılması da 
iqtisadiyyatımıza müsbət təsir göstərər. 
 330 
İ l h a m   Ə l i y e v: Mütləq buna da fikir verilməlidir. İndi 
bəzi hallarda süfrə üzümü Azərbaycana idxal edilir. 
Bizim üstünlüyümüz ondadır ki, ölkədə istehsal olunan kənd 
təsərrüfatı məhsullarının hamısı təbiidir. Orqanik deyirlər bunlara. 
Yaxşı bilirsiniz ki, xaricdə orqanik, yəni təbii məhsullar daha da 
baha qiymətə satılır. Biz bu təbiiliyi saxlamalıyıq. Ona görə bu 
məsələyə çox ciddi diqqət verilməlidir. Bu həm iqtisadi inkişaf, 
həm də insanların, fermerlərin sosial məsələlərinin həlli 
baxımından çox vacibdir. Biz bu ənənəni bərpa etməliyik. Vaxtilə 
bizim üzüm bağlarımızı sovet hökuməti məhv edib. Azərbaycana, 
azərbaycanlılara qarşı qərəzli münasibət bunda da özünü 
göstəribdir. O vaxt digər respublikalarda da üzüm istehsal 
olunurdu – Ukraynada, Moldovada, Ermənistanda, Gürcüstanda. 
Orada nədənsə üzüm bağları məhv edilməmişdir. Amma mərkəzi 
hökumət və onların buradakı xidmətçiləri canfəşanlıqla bütün 
üzüm bağlarını məhv etdilər, insanları çörəksiz qoydular. Biz bu 
sahəni bərpa etməliyik. 
Beləliklə, kənd təsərrüfatının inkişafı ilə bağlı bütün məsə-
lələrə daha kompleks şəkildə baxılmalıdır, onlar həllini 
tapmalıdır. Biz bu məsələlərlə bağlı vaxtaşırı görüşürük. Sa-
hibkarlarla görüşlərimdə də əsas diqqət kənd təsərrüfatının 
inkişafına yönəldilir. Sahibkarlığa Kömək Milli Fondunun xətti 
ilə əsas vəsait kənd təsərrüfatının emal sənayesinin inkişafına 
gedir. Bu sahə daim diqqət mərkəzindədir və bütün dövlət 
qurumları – Prezident Administrasiyası, Kənd Təsərrüfatı, 
İqtisadi İnkişaf nazirlikləri, fond, yerli icra orqanları öz işlərini 
əlaqəli şəkildə qurmalıdırlar ki, ölkəmizin bu istiqamətdəki 
siyasəti daha da təsirli və məqsədyönlü olsun. 
Azərbaycanda kənd təsərrüfatının, sahibkarlığın inkişafı 
sahəsində böyük uğurlar, nəticələr vardır və bu gözəl süd 
kombinatı da bunun bariz nümunəsidir. Nəinki qonşuluqda, 
hətta Şərqi Avropada da buna bənzər gözəl kompleks yoxdur. 
Mən istəyirəm ki, belə gözəl komplekslərin sayı çox olsun. 
Sizə uğurlar və yeni nailiyyətlər arzulayıram. 
 
 331 
 
 
 
ZƏRDAB RAYONUNDA ÜMUMMİLLİ  LİDER 
HEYDƏR ƏLİYEVİN ABİDƏSİNİ ZİYARƏT   
 
6 may 2011-ci il 
 
Mayın 6-da Ağcabədiyə səfərini başa çatdıran Azər-
baycan prezidenti İlham Əliyev Zərdab rayonuna gəlmişdir. 
Dövlətimizin başçısı əvvəlcə ümummilli lider Heydər 
Əliyevin abidəsini ziyarət etdi, önünə gül dəstəsi qoydu. 
Prezident İlham Əliyev rayonun mərkəzində ümummilli 
liderin adını daşıyan parkda tikiləcək Heydər Əliyev Mərkəzinin 
eskiz layihəsinə baxdı. 
Parkla tanışlıq zamanı dövlətimizin başçısına məlumat 
verildi ki, bu istirahət mərkəzi zərdablıların ən çox üz tutduqları 
məkandır. Bunu nəzərə alaraq, parkın müasirləşməsi və daha 
da gözəlləşməsi üçün son vaxtlar bir sıra yenidənqurma işləri 
aparılmış, elektrik dirəkləri təzələnmiş, əraziyə 5 min 
kvadratmetr mərmər piltə döşənmiş, geniş yaşıllaşdırma işləri 
aparılmışdır. 
Prezident İlham Əliyev Heydər Əliyev Mərkəzinin tikintisi 
çərçivəsində hazırlıq işləri ilə də tanış oldu. Dövlətimizin baş-
çısına məlumat verildi ki, ulu öndərin əziz xatirəsini əbə-
diləşdirmək və onun zəngin irsinin öyrənilməsi məqsədi ilə 
yaradılacaq Mərkəzin ümumi sahəsi 1000 kvadratmetrdən artıq 
olan ikimərtəbəli binasında ümummilli liderin titanik ictimai-
siyasi fəaliyyətinin müxtəlif məqamlarını əks etdirən fotolar, 
kitablar və digər eksponatlar nümayiş olunacaqdır. Birinci 
mərtəbədə gənclərin müxtəlif sənət vərdişlərinə yiyələnməsi 
üçün rəsm, şahmat, kompyuter, xalçaçılıq və digər otaqlar 
yerləşəcəkdir. İkinci mərtəbə iclas zalı və kitabxanadan ibarət 
olacaqdır. 
 
 332 
 
 
 
ZƏRDAB RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
6 may 2011-ci il 
 
Mayın 6-da Azərbaycan prezidenti İlham Əliyev Zərdab 
rayon ictimaiyyətinin nümayəndələri ilə görüşdü. 
Zərdablılar dövlətimizin başçısını hərarətlə qarşıladılar. 
İ l h a m   Ə l i y e v: Zərdab rayonunda işlər necə gedir? 
S a k i n: Əla, yüksək səviyyədə. 
İ l h a m   Ə l i y e v: Çox yaxşı. 
S a k i n: Allah Sizə ömür versin! Biz Sizi ürəkdən sevirik. 
Həsən bəy Zərdabi yurdu həmişə Sizi dəstəkləmişdir. Siz ulu 
öndərin siyasətini uğurla davam etdirirsiniz. Bu möhtəşəm işlərə 
görə Sizə çox minnətdarıq. Rayonumuza təyin etdiyiniz başçı da 
bizə çox yaxşı baxır. 
İ l h a m   Ə l i y e v: Çox sağ olun, təşəkkür edirəm. Mən 
çox şadam ki, burada işlər yaxşı gedir, böyük planlar vardır. 
Hər bir rayon üzrə konkret proqramlar var, təkliflər vardır. İndi 
yerlərdən gələn təkliflərə baxırıq. Hər bir rayon üzrə konkret 
proqram icra olunmalıdır. O cümlədən Zərdab rayonunda bütün 
işlər yüksək səviyyədə görülməlidir. Rayonların inkişafı, 
abadlıq, quruculuq işləri, yolların, su, qaz xətlərinin çəkilişi – 
bütün bu məsələlər çox vacibdir. Hər bir rayon üzrə konkret 
proqram icra olunur. Bilmək istəyirəm ki, hansı məsələlər öz 
həllini gözləyir, hansı məsələlərə daha da böyük diqqət 
göstərilməlidir? Harada biz daha da çevik siyasət aparmalıyıq?! 
Mənim bölgələrə səfərlərimin səbəbi bundan ibarətdir. Həm 
vəziyyətlə tanış olmaq, həm də sizdən eşitmək ki, əlavə hansı 
işlər görülməlidir? 
 333 
S a k i n: Hörmətli cənab Prezident, bu gün rayonumuzun 
camaatı çox sevinir ki, Siz Zərdaba ikinci dəfə təşrif buyur-
musunuz. Sizə «Xoş gəlmisiniz!» – deyirik. 
Rayondakı abadlıq, quruculuq işlərindən danışan müəllimə 
Vüsalə Kərimova bir çox sosial obyektlərin, xidmət müəssisə-
lərinin, Qarabağ əlilləri üçün mənzillərin inşa edildiyini, yolların 
abadlaşdırılmasının geniş vüsət aldığını diqqətə çatdırdı. O, son 
illər rayonda yeni məktəblərin tikilməsinə, onların maddi-texniki 
bazasının güclənməsinə dövlət dəstəyi ilə yanaşı, Azərbaycanın 
birinci xanımı, Heydər Əliyev Fondunun prezidenti, Milli Məclisin 
deputatı Mehriban xanım Əliyevanın da xidmətlərini xüsusi qeyd 
etdi. 
İ l h a m   Ə l i y e v: Sizin rayonda qazlaşdırma ilə bağlı 
vəziyyət necədir? 
S a k i n: Yaxşıdır. Bu işə kəndlərdə də başlayıblar. 
İ l h a m   Ə l i y e v: Bəs rayon mərkəzi necə, qazlaş-
dırılırmı? 
L ü t v ə l i   B a b a y e v ( Zərdab Rayon İcra Hakimiyyə-
tinin başçısı): Cənab Prezident, rayonun mərkəzi tamamilə 
qazlaşdırılıb. Hazırda Sizin diqqət və qayğınız sayəsində Dövlət 
Proqramına uyğun olaraq 41 kənddə qazlaşdırma işlərinə 
başlanılıb və işlər sürətlə gedir. Bayaq qeyd olunduğu kimi, 
təbii fəlakətin rayonumuza vurduğu ziyanın nəticələri Sizin 
diqqət və qayğınız sayəsində tez bir zamanda aradan qaldırılıb. 
60,6 kilometr uzunluğunda, 8 metr enində bənd işləri görülüb. 
İ l h a m   Ə l i y e v: Tikilib qurtarıb? 
L ü t v ə l i   B a b a y e v: Xeyr, Kürün Zərdab rayonu əra-
zisindən keçən 87 kilometrlik hissəsində hazırda 233 texnika, 
300 canlı qüvvə bəndbərkitmə işləri ilə məşğuldur. 
İ l h a m   Ə l i y e v: İşlər sürətlə gedirmi? 
L ü t v ə l i   B a b a y e v: Bəli, sürətlə gedir. İnsanlarımız 
çox razıdırlar və bu gün əhval-ruhiyyə çox yüksək səviyyədədir. 
İ l h a m   Ə l i y e v: Bəs evlərin tikintisi necə gedir? 
L ü t v ə l i   B a b a y e v: Cənab Prezident, Sizin tapşırığı-
nıza əsasən yaradılmış komissiya – Fövqəladə Hallar Nazir-
 334 
liyinin alt komissiyası üç dəfə bizim rayonumuzda olmuş, 
dəymiş ziyan yüksək diqqət və qayğınız sayəsində aradan 
qaldırılmışdır. Hazırda həmin ərazidə məktəb, bağça, tibb 
məntəqəsi binaları inşa olunur və işlər yüksək səviyyədə gedir. 
Bu ərazi Zərdabın ən yüksək yeridir. Su nə qədər  daşsa da, 
təhlükə yoxdur. 
İ l h a m   Ə l i y e v: Heç bir təhlükə yoxdur? 
L ü t v ə l i   B a b a y e v: Xeyr, cənab Prezident, yoxdur. 
2010-cu ildə Göyçay, Türyançay çayları da təhlükə törədirdi. 
Sizin tapşırığınıza əsasən görülən işlər sayəsində o təhlükə 
tamamilə aradan qaldırılmışdır. İndi sürətlə bəndbərkitmə işləri 
aparılır. 
İ l h a m   Ə l i y e v: Çox yaxşı. Elektrik enerjisi ilə təchizat 
sarıdan vəziyyət necədir? Qaydasındadırmı? Rayon üçün əlavə 
nə işlər görülməlidir? Hansı təklifləriniz, təşəbbüsləriniz var? 
Hansı məsələlər tezliklə öz həllini tapmalıdır? 
S a k i n: Sizin tapşırığınıza əsasən hazırda rayonumuzda 
kanalizasiya və içməli su məsələləri həll olunur. 
İ l h a m   Ə l i y e v: Layihəyə başlayıblar? 
S a k i n: Nümayəndələr gəliblər. 
İ l h a m   Ə l i y e v: Yaxın zamanlarda başlamalıdırlar. 
L ü t v ə l i   B a b a y e v: Möhtərəm Prezident, Sizin tap-
şırığınıza əsasən Dövlət Proqramında Zərdab rayonu ilə bağlı 
nəzərdə tutulmuş 13 maddənin 10-u artıq həyata keçirilmişdir. 
Biri idman kompleksinin tikintisidir. 
İ l h a m   Ə l i y e v: O layihə vardır. 
L ü t v ə l i   B a b a y e v: Bəli, vardır. Sizin tapşırığınızla 
Dövlət Proqramına daxil edilmiş bu məsələlər zərdablılar üçün 
çox vacibdir. Artıq o işlərə başlanılıb. 
İ l h a m   Ə l i y e v: Su və kanalizasiya xətlərinin çəkilişi 
tezliklə başlanmalıdır. Yəqin ki, ya bu il, ya gələn il başlanar və 
iki il ərzində bütün bu layihə başa çatmalıdır. Əfsuslar olsun ki, 
su və kanalizasiya xətlərinin çəkilişi bütün bölgələr üçün 
ənənəvi problem olaraq qalır. Artıq bu işlərə də təkan 
verilmişdir. Bəzi rayonlarda işlər başlayıb, bəzi rayonlarda 
 335 
hazırlıq işləri gedir. Yaxın zamanlarda bu məsələ də öz həllini 
tapacaq. Qazlaşdırma, elektrik enerjisi ilə təchizat, su, 
kanalizasiya xətlərinin, kənd yollarının çəkilişi – bunlara da 
böyük ehtiyac var. Zərdab rayonunda da kənd yollarının  əksə-
riyyəti  torpaq yollarıdır. Onlara da asfalt vurulmalıdır. Konkret 
təkliflər verin. Bəzi rayonlarda müəyyən işlər görülüb, yollar 
çəkilib, burada da çəkilməlidir. Rayonda neçə kənd var? 
L ü t v ə l i   B a b a y e v: 41 kəndimiz var. 
İ l h a m   Ə l i y e v: Əhali nə qədərdir? 
L ü t v ə l i   B a b a y e v: Hazırda rayonumuzun 54 min 
əhalisi var. Sizin tapşırığınıza əsasən  41 kənddə 119 kilometr 
kəndarası yollar çəkilməlidir. 
İ l h a m   Ə l i y e v: Təkliflərinizi vermisiniz? 
L ü t v ə l i   B a b a y e v: Bəli, cənab Prezident, vermişik. 
S a k i n: Mən idmançı olmuşam, birinci dərəcəli alpinistəm. 
Veteranlarımız da, gənclərimiz də Sizin siyasətinizi 
dəstəkləyirlər. Biz hamımız bir nəfər kimi, Sizin ətrafınızda 
birləşmişik. Sizin sadiq köməkçilərinizik. 
İ l h a m   Ə l i y e v: Sağ olun. Mən bir qədər əvvəl vəsait 
ayırdım ki, bayrama qədər hamıya çatsın. Pensiyaların da 
məsələsinə baxılır, yenə də baxılacaqdır. 
Gənclər üçün də şərait yaradılıb, Dövlət Proqramı qəbul olu-
nacaqdır. Hər yerdə gənclər mərkəzləri tikilməlidir. Gənc-
lərimiz ölkəmizin inkişafı yolunda fəal işləməli və çalış-
malıdırlar. Bütün insanlar bir məqsəd uğrunda çalışmalıdırlar 
ki, ölkəmizi daha da gücləndirək, inkişaf etdirək, müasir dövlət 
yaradaq. Buna nail olmaq üçün bütün rayonlarda işlər yaxşı, 
yüksək səviyyədə getməlidir. 
S a k i n: Cənab Prezident, veteranlarımızın, gənclərimizin 
bir arzusu vardır: ancaq və ancaq Qarabağ məsələsi həll 
olunsun. Əminik ki, Sizin səyləriniz nəticəsində bu məsələ 
həllini tapacaqdır. Biz bunu səbirsizliklə gözləyirik.  
 
 
 
 336 
BEYNƏLXALQ CÜDO FEDERASİYASININ 
PREZİDENTİ MARİUS VİZERİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
7 may 2011-ci il 
 
Azərbaycan Respublikasının Prezidenti İlham Əliyev 
mayın 7-də Beynəlxalq Cüdo Federasiyasının prezidenti Marius 
Vizerin başçılıq etdiyi nümayəndə heyətini qəbul etmişdir. 
Görüşdə cüdoçuların Bakıda keçirilən Qran-Pri turnirinə 
ölkəmizin ev sahibliyi etməsindən məmnunluq ifadə olundu, 
Azərbaycan cüdoçularının bu turnirdə yaxşı nəticələr əldə 
etdikləri vurğulandı. Görüşdə, həmçinin ölkəmizdə idmana 
göstərilən yüksək dövlət qayğısından danışıldı, cüdoçuların 
Bakıda keçirilən Qran-Pri turnirinin önəmi qeyd edilərək, bu 
tədbirin idman sahəsində beynəlxalq əməkdaşlığın genişlən-
dirilməsi işinə töhfə verəcəyinə əminlik ifadə olundu. 
 
 
 
 337 
 
 
 
İORDANİYA KRALI ƏLAHƏZRƏT  
II ABDULLAH İBN ƏL-HÜSEYNƏ 
 
Əlahəzrət! 
Əziz qardaşım! 
Ölkənizin milli bayramı – Müstəqillik günü münasibətilə 
Sizi və bütün xalqınızı şəxsən öz adımdan və Azərbaycan xalqı 
adından səmimi-qəlbdən təbrik edirəm. 
Əminəm ki, Azərbaycan–İordaniya dövlətlərarası münasi-
bətlərinin, xalqlarımız və ölkələrimiz arasındakı dostluq əla-
qələrinin möhkəmləndirilməsi, ikitərəfli və çoxtərəfli qaydada 
əməkdaşlığımızın dərinləşdirilməsi yolunda səylərimizi bundan 
sonra da davam etdirəcəyik. 
Bu əlamətdar gündə Sizə möhkəm cansağlığı, səadət, 
işlərinizdə uğurlar, qardaş İordaniya xalqına sülh və firavanlıq 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 9 may 2011-ci il 
 
 
 
 338 
 
 
 
ARGENTİNA RESPUBLİKASININ PREZİDENTİ  
XANIM KRİSTİNA FERNANDES DE KİRŞNERƏ 
 
Hörmətli xanım Prezident! 
Argentina Respublikasının milli bayramı – May inqi-
labının ildönümü münasibətilə Sizə və bütün xalqınıza ən 
səmimi təbriklərimizi yetirirəm. 
Ümidvaram ki, Azərbaycan–Argentina dövlətlərarası müna-
sibətlərinin inkişafı dostluq və əməkdaşlıq əlaqələrimizin 
genişlənməsi üçün yeni imkanlar açacaqdır. 
Belə bir xoş gündə Sizə möhkəm cansağlığı, işlərinizdə 
uğurlar, dost Argentina xalqına əmin-amanlıq və rifah ar-
zulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 9 may 2011-ci il 
 
 
 
 
 
 
 339 
 
 
 
GÜRCÜSTAN  RESPUBLİKASININ PREZİDENTİ  
ZATİ-ALİLƏRİ  
CƏNAB MİXEİL SAAKAŞVİLİYƏ 
 
Hörmətli cənab Prezident! 
Əziz dostum! 
Ölkənizin milli bayramı – Dövlət müstəqilliyinin bərpası 
günü münasibətilə Sizi və Sizin simanızda bütün xalqınızı öz 
adımdan və Azərbaycan xalqı adından ürəkdən təbrik edirəm. 
Azərbaycan ilə Gürcüstanı dərin tarixi kökləri olan möhkəm 
dostluq və mehriban qonşuluq ənənələri birləşdirir. Bu gün 
həmin ənənələr yeni məzmunla zənginləşərək xalqlarımızın 
iradəsini bariz şəkildə əks etdirməkdədir. 
Əminəm ki, dost ölkələrimiz arasında istər ikitərəfli qay-
dada, istərsə də regional təşkilatlar və layihələr çərçivəsində 
səmərəli əməkdaşlığın müvəffəqiyyətlə davam etdirilməsi 
yolunda bundan sonra da birgə səylər göstərəcəyik. 
Bu xoş gündə Sizə möhkəm cansağlığı, xoşbəxtlik, işlə-
rinizdə uğurlar, dost Gürcüstan xalqına sülh və firavanlıq 
arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 9 may 2011-ci il  
 
 
 
 
 
 340 
 
 
 
 
 
QEYDLƏR 
 
1. Novruz bayramı  – qədim xalq bayramı. Şimal yarım-
kürəsində astronomik yazın başlandığı gecə-gündüz bəra-
bərliyi günündə (martın 21–22-də ) keçirilir. Qədim zaman-
lardan başlayaraq İran, Azərbaycan, Əfqanıstan, Tacikistan, 
Özbəkistan və bəzi Şərq ölkələri baharın – yeni ilin gəlişini 
şənliklərlə qarşılayırlar. Respublikamız müstəqillik qazanan-
dan sonra Novruz bayramı rəsmi ümumxalq bayramı və 
istirahət günü elan edilmişdir.  
2009-cu ildən Birinci vitse-prezident Mehriban Əliyevanın 
təşəbbüsü ilə YUNESKO-nun Qeyri-maddi mədəni irs siya-
hısına daxil edilmişdir. BMT-nin Baş Məclisi martın 21-ni 
«Beynəlxalq Novruz günü» elan etmişdir. – 5,6–12,76, 113. 
 
 
2. Mehriban Əliyeva, M e h r i b a n  A r i f  q ı z ı 
(d.1964) – ictimai və siyasi xadim, fəlsəfə doktoru, Azər-
baycan Respublikasının Birinci vitse-prezidenti, prezident 
İlham Əliyevin həyat yoldaşı. 1988-ci ildə M.Seçenov adına 
1-ci Moskva Dövlət Tibb İnstitutunu bitirmişdir. 1988–92-ci 
illərdə akademik M.Krasnovun rəhbərliyi altında Moskva 
Elmi-Tədqiqat Göz Xəstəlikləri İnstitutunda işləmişdir. 
1995-ci ildə Mehriban Əliyeva «Azərbaycan Mədəniy-
yətinin Dostları» xeyriyyə fondu yaratmışdır. Fəaliyyətə 
başladığı ilk gündən fond  milli mədəniyyətimizin inkişafı, 
təbliği, tanınması üçün xeyli işlər görmüşdür. 1996-cı ildə 
fond Azərbaycan mədəniyyətini xarici ölkələrdə geniş 
təbliğ etmək üçün üç dildə – Azərbaycan, rus və ingilis dil-
 341 
lərində çıxan «Azərbaycan–İrs» jurnalını təsis etmişdir. 
2004-cü ildən Mehriban Əliyeva Azərbaycan xalqının 
ümummilli liderinin zəngin irsinin öyrənilməsi və həmçinin 
Heydər Əliyevin milli dövlətçilik ideyalarını yeni nəsillərə 
aşılamaq məqsədilə yaranmış Heydər Əliyev Fonduna 
başçılıq  edir. 
Mehriban Əliyevanın təşəbbüsü ilə Heydər Əliyev Fon-
du respublikanın bir çox şəhər, rayon və kəndlərində yeni 
məktəb binaları tikdirmiş və təmir etdirmişdir. Onun keçirdiyi 
xeyriyyə aksiyaları  şəkər, talassemiya  və anemiya xəstə-
liklərindən əziyyət çəkən Azərbaycan uşaqlarına  yardım 
məqsədilə təşkil olunur.  
Azərbaycanın şifahi xalq yaradıcılığı və musiqi irsinin 
qorunub saxlanılması və inkişaf etdirilməsi sahəsindəki yo-
rulmaz işlərinə görə Mehriban Əliyeva YUNESKO və 
İSESKO-nun Xoşməramlı səfiri seçilmişdir. 
Yeni Azərbaycan Partiyası Siyasi Şurasının üzvü, 2005-
ci ildən Milli Məclisin deputatıdır. Mehriban Əliyeva 
ölkəmizdə təhsil sisteminin inkişafına, milli-mədəni irsimizin 
qorunub saxlanılmasına və dünyada təbliğinə, xarici 
ölkələrdə xalqımızın müsbət imicinin möhkəmlənməsinə, 
genişmiqyaslı xeyriyyəçilik işlərinə xüsusi diqqət yetirir. 
2015-ci ildə Bakıda keçirilən ilk Avropa oyunlarının Təşkilat 
Komitəsinin sədri olmuş, oyunların  yüksək səviyyədə 
keçirilməsində müstəsna xidmətlərinə görə «Heydər Əliyev» 
ordeni ilə təltif edilmişdir. – 5–12,40,53,66, 96,98,212,213–
215,261–266,274,307,337. 
 
 
3. Heydər Əliyev Fondu – qeyri-hökumət, qeyri-kom-
mersiya təşkilatı. Rəsmi açılışı 10 may 2004-cü ildə olmuş-
dur. Heydər Əliyev Fondunun prezidenti YUNESKO və 
İSESKO-nun Xoşməramlı səfiri, Milli Məclisin deputatı, 
 342 
Azərbaycan Respublikasının Birinci vitse-prezidenti Meh-
riban Əliyevadır. 
Fondun yaradılmasında məqsəd ümummilli lider Heydər 
Əliyevin xatirəsinə ehtiramı ifadə etmək, Heydər Əliyev si-
yasi məfkurəsinin həmişəyaşar səciyyəsini əks etdirmək, 
Heydər Əliyevin yaratdığı milli dövlətçilik ideyalarını yeni 
nəsillərə daima aşılamaq olmuşdur. 
Fondun prezidenti onun səlahiyyətli qanuni nümayəndə-
sidir. Fondun işinə bilavasitə rəhbərlik icraçı direktora aiddir. 
Fondun nəzdində Ekspert Şurası və digər qurumlar fəaliyyət 
göstərir. – 6,53,212,213,274,307,337. 
 
 
4. YUNESKO – BMT-nin maarif, elm və mədəniyyət iş-
lərinə baxan hökumətlərarası təşkilat. 1945-ci ilin noyabrında 
yaradılmış, 1946-cı ildən fəaliyyətə başlamışdır. Ali orqanı 
iki ildən bir çağırılan konfransdır. Katibliyi Parisdədir. 
Azərbaycan 1992-ci ildən YUNESKO-nun üzvüdür. – 6, 
13,76. 
 
 
5. Dağlıq Qarabağ Muxtar Vilayəti – Azərbaycan Res-
publikası ərazisində muxtar vilayət. 1923-cü il iyulun 7-də təş-
kil edilmişdir. Dağlıq Qarabağda 1988-ci ilə qədər 170 min 
əhali yaşayırdı. Sahəsi 4,4 min  km2-dir. Mərkəzi Xankəndidir.  
1988-ci ildə muxtar vilayətin erməni separatçıları və mil-
lətçiləri Ermənistan silahlı qüvvələri ilə birlikdə bu ərazidə 
yaşayan azərbaycanlıları doğma torpaqlarından çıxararaq 
Dağlıq Qarabağı işğal etdilər. BMT-nin 822, 853, 874, 884 
saylı qətnamələrinə görə, erməni işğalçıları Azərbaycan 
torpaqlarını qeyd-şərtsiz tərk etməlidirlər. Ancaq Azərbaycan 
torpaqları hələ də erməni tapdağı altındadır. –
9,10,52,86,109,110,124,140,161,165,166,194,195,196,204, 
216,226,227,233,249,264,272,273,282,337,339. 
 343 
 
 
6. Əbülfəs Qarayev, Ə b ü l f ə s   M ü r s ə l   o ğ l u  
(d.1956) – fəlsəfə doktoru. 1994-cü ildən 2006-cı ilədək 
Azərbaycan Respublikası Gənclər, İdman və Turizm naziri, 
2006-cı ildən Mədəniyyət və Turizm naziridir. Gənclər, İd-
man və Turizm naziri işlədiyi vaxtda respublikada idmanın 
və bədən tərbiyəsinin inkişafına ciddi fikir verilmiş, çoxlu 
idman meydançaları və olimpiya kompleksləri tikilmiş, 
mədəniyyət və turizm sahəsində xeyli təqdirəlayiq işlər gö-
rülmüşdür. – 13,262. 
 
 
7. Hacıbala Abutalıbov, H a c ı b a l a  İ b r a h i m  o ğ- 
l u (d.1944) – Bakı Şəhər İcra Hakimiyyətinin başçısı. Fizika-
riyaziyyat elmləri doktoru. Azərbaycan Respublikasının «Şərəf» 
ordeni ilə təltif edilmişdir. – 14,23,37,87,89,170,238 
 
 
8. Qazaxıstan, Q a z a x ı s t a n   R e s p u b l i k a s ı– 
Avrasiyanın mərkəzi hissəsində dövlət. Sahəsi 2,7 milyon 
km2, əhalisi 18 milyon  nəfərdir. Dövlət başçısı prezident, 
qanunverici orqanı birpalatalı Ali Sovetdir. Paytaxtı Astana 
şəhəridir. – 32,82.  
 
 
9. Nursultan Nazarbayev,  N u r s u l t a n   A b i ş  o ğ - l 
u (d.1940) – Qazaxıstanın dövlət və siyasi xadimi. 1979-cu 
ildə Qazaxıstan KP MK-nın katibi, 1984-cü ildə Qazaxıstan 
Ali Sovetinin sədri, Nazirlər Sovetinin sədri, 1989–91-ci illər-
də Qazaxıstan KP MK-nın Birinci katibi, 1990-cı ildə eyni za-
manda, Ali Sovetin sədri, 1991-ci ildə Qazaxıstan SSR-in 
Prezidenti olmuşdur. 1991-ci ilin dekabrından Qazaxıstan Res-
publikasının Prezidentidir. Azərbaycan Respublikasının 
«Heydər Əliyev» ordeni ilə təltif edilmişdir. – 32. 
 344 
 
10. Suriya, S u r i y a   Ə r ə b   R e s p u b l i k a s ı – 
Yaxın Şərqdə  dövlət. Sahəsi 185,2 min km2, əhalisi 17,7 
milyon nəfərdir. İnzibati  ərazisi 10 mühafazaya (qubernator-
luğa) və Dəməşq munisipalitetinə bölünür. Dövlət başçısı 
prezident, ali qanunverici orqanı Xalq Şurasıdır. Paytaxtı Də-
məşq şəhəridir. – 33. 
 
11. Bəşşar əl-Əsəd (d.1965) – 2000-ci ildən Suriya Ərəb 
Respublikasının Prezidentidir. – 33. 
 
 
12. XVI Benedikt (d.1927) – 2005–2013-cü  illərdə Ro-
ma Papası olmuşdur. – 35. 
 
 
13. Danimarka, D a n i m a r k a  K r a l l ı ğ ı – Şimali 
Avropada dövlət. Sahəsi 43,1 min km2, əhalisi 5,7 milyon 
nəfərdir. İnzibati ərazisi 14 amta bölünür. Danimarka konsti-
tusiyalı monarxiyadır. Hökumət başçısı  kraliça, qanunverici or-
qanı birpalatalı Folketinqdir. Paytaxtı Kopenhagen şəhəridir.  – 
36. 
 
 
14. II Marqrete (d.1940) – 1972-ci ildən Danimarka Kral-
lığının Kraliçası. Kral IX Frederikin qızıdır. – 36. 
 
 
15. Yunanıstan, Y u n a n ı s t a n   R e s p u b l i k a s ı – 
Cənubi Avropada dövlət. Sahəsi 132 min km2, əhalisi 11 mil-
yon nəfərdir. İnzibati ərazisi 13 vilayətə bölünür. Dövlət baş-
çısı prezident, qanunverici orqanı birpalatalı parlamentdir. 
Paytaxtı Afina şəhəridir. – 44–63,266. 
 
 345 
16. Karolos Papulyas (d.1929) – yunan  siyasətçisi, 2005–
2015-ci illərdə Yunanıstan Respublikasının Prezidenti ol-
muşdur. – 44–63. 
 
17. Rövnəq  Abdullayev, R ö v n ə q   İ b r a h i m    o ğ-l 
u (d.1965) – mühəndis. 2003-cü ildən Heydər Əliyev adına 
Bakı Neft Emalı zavodunun direktoru, 2005-ci ildən Azər-
baycan Dövlət Neft Şirkətinin prezidentidir. – 48,143. 
 
18. Hüseynqulu  Bağırov,   H ü s e y n q u l u  S e y i d  
o ğ l u (d.1955) – iqtisadçı. 2000–2001-ci illərdə  Azər-
baycan Respublikası Ticarət naziri, 2001-ci ilin may ayından 
Azərbaycan Respublikası Ekologiya və Təbii Sərvətlər 
naziridir. H.Bağırov bir sıra beynəlxalq akademiyaların və 
assosiasiyaların həqiqi üzvüdür. Azərbaycan Respublikasının 
«Şöhrət» ordeni ilə təltif edilmişdir.  –.48. 
 
 
19. Elmar  Məmmədyarov, E l m a r  M ə h ə r r ə m   o 
ğ l u (d.1960) – tarix elmləri namizədi, diplomat. 1995–98-
ci illərdə Azərbaycan Xarici İşlər Nazirliyində Beynəlxalq 
Təşkilatlar İdarəsinin başçısı, 1998–2003-cü illərdə ABŞ-da 
Azərbaycan səfirliyində müşavir, 2003–2004-cü illərdə İtaliya-
da Azərbaycan Respublikasının səfiri, 2004-cü ildən isə Azər-
baycan Respublikasının Xarici İşlər naziridir. – 48,157. 
 
 
20. Avropa İttifaqı  (Aİ) – 1992-ci ildə 12 ölkəni  (Belçi-
ka, Böyük Britaniya, Almaniya, Yunanıstan, Danimarka, 
İrlandiya, İspaniya, İtaliya, Lüksemburq, Niderland, Portuqa-
liya, Fransa) birləşdirən Avropa Birliyi bazasında 1993-cü il-
də Maastrixt müqaviləsinə əsasən yaradılmışdır.  
Sonralar Avropa İttifaqına bir çox dövlətlər də daxil ol-
muşdur. Müqavilə vahid siyasi, iqtisadi mühitin və valyuta-
 346 
nın yaradılmasını, malın, kapitalın və adamların  azad hərə-
kətinə bütün maneələrin aradan qaldırılmasını irəli sürmüş-
dür. Vahid Avropa vətəndaşlığı qəbul edilmişdir. Avropa 
Mərkəzi Bankında Avropa valyuta interneti fəaliyyət gös-
tərir, 1999-cu ildən vahid valyuta–avro işlənir (Danimarka və 
Böyük Britaniya istisna olmaqla), vahid pul-kredit siyasəti 
aparılır. Təşkilatın mənzil-qərargahı Brüsseldə yerləşir. – 
50,51,52,55,57,81,119,159,161,164, 177,271,273. 
 
 
21. ATƏT-in Minsk qrupu – 1992-ci il martın 24-də yara-
dılmışdır. 1997-ci ildə Minsk qrupunun tərkibinə aşağıdakı 
dövlətlər daxil olmuşdur: Azərbaycan, Ermənistan, Belarus, 
Almaniya, İtaliya, Rusiya, ABŞ, Fransa, Türkiyə, Danimarka və 
İsveç. 1994-cü ilin dekabrından Minsk qrupuna iki sədr – Rusi-
ya və İtaliya rəhbərlik edirdi. 1996-cı ilin dekabrından onun üç 
– Rusiya, ABŞ və fransalı həmsədrləri var. Qrupun əsas vəzifəsi 
Ermənistan–Azərbaycan münaqişəsinin sülh yolu ilə aradan 
qaldırılmasına və Dağlıq Qarabağ probleminin dinc vasitələrlə 
həll edilməsinə bilavasitə kömək etməkdir. – 52,124, 271,272. 
 
 
22. Heydər Əliyev, H e y d ə r  Ə l i r z a  o ğ l u (1923–2003) 
–  Müstəqil Azərbaycan dövlətinin memarı və qurucusu, xalqı-
mızın ümummilli lideri, görkəmli dövlət xadimi, Azərbaycan 
Respublikasının Prezidenti (1993–2003), iki dəfə Sosialist 
Əməyi Qəhrəmanı. 
1964-cü ildə Azərbaycan SSR Nazirlər Soveti yanında Döv-
lət Təhlükəsizlik Komitəsi sədrinin müavini, 1967-ci ildə isə 
sədri vəzifəsinə irəli çəkilmişdir. 
Azərbaycan Kommunist Partiyası Mərkəzi Komitəsinin iyul 
(1969) plenumunda Heydər Əliyev MK-nın Büro üzvü, Azər-
baycan KP MK-nın Birinci katibi seçilmişdir.  
 347 
H.Əliyevin respublikaya rəhbərlik etdiyi ilk  illərdən əhatəli 
iqtisadi konsepsiya hazırlanmış, yeni istehsal sahələri yaradıl-
mış, Azərbaycanın iqtisadi potensialı güclənmişdir. H.Əliyevin 
respublikaya bilavasitə rəhbərlik etdiyi dövrdə (1969–82-ci 
illər) idarəetmə mexanizminin və metodlarının tək-
milləşdirilməsi, əmək və ictimai-siyasi fəallığın artırılması, 
kənd təsərrüfatının inkişafında yüksək göstəricilər əldə 
edilməsi, azərbaycançılıq məfkurəsinin, milli ruhun, milli 
özünüdərkin yüksəlişi, müstəqil dövlətçilik ideyalarının güc-
lənməsi və reallaşması üçün dəyərli işlər görülmüşdür. 
H.Əliyev 1971-ci ildə Sovet İttifaqı Kommunist Partiyası 
Mərkəzi Komitəsinin  üzvü, 1976-cı ilin martında Sov.İKP MK 
Siyasi Bürosu üzvlüyünə namizəd, 1982-ci ilin noyabrında isə 
Siyasi Büro üzvü seçilmiş və eyni zamanda, SSRİ Nazirlər So-
veti sədrinin Birinci  müavini təyin edilmişdir. 
H.Əliyev Moskvada işlədiyi dövrdə də həmişə Azərbaycanı 
düşünmüş, onun taleyi ilə yaşamış, doğma respublikanın dün-
yada tanıdılması üçün əlindən gələni etmişdir. 
H.Əliyev 1990-cı ilin 20 yanvarında sovet qoşunlarının Ba-
kıda törətdiyi qanlı faciəni qətiyyətlə pisləmiş və Azərbay-
canın Moskvadakı nümayəndəliyində kəskin bəyanatla 
çıxış etmişdir. 
H.Əliyev 1990-cı ilin iyulunda Azərbaycana qayıtmış,  əv-
vəlcə Bakıda, sonra isə Naxçıvanda yaşamışdır. O, 1991–93-cü 
illərdə Naxçıvan Muxtar Respublikası Ali Məclisinin sədri, 
Azərbaycan Respublikası Ali Sovetinin sədr müavini olmuş, 
Ali Sovetin sessiyalarında fəal iştirak etmiş, Azərbaycanda 
mövcud ictimai-siyasi  vəziyyəti həmişə obyektiv təhlil etmiş, 
mühüm prinsipial fikirlər söyləmiş, Dağlıq Qarabağ münaqişə-
sinin səbəblərini aşkara çıxarmış və təqsirkarların dəqiq ünva-
nını göstərmişdir. 1993-cü ilin may–iyununda dövlət böhranı-
nın, hakimiyyətsizliyin, başıpozuqluğun kulminasiya nöq-
təsinə çatması ilə ölkədə vətəndaş müharibəsi və müs-
təqilliyin itirilməsi təhlükəsi yarandıqda Azərbaycan xalqı 
 348 
H.Əliyevin hakimiyyətə gətirilməsi tələbi ilə ayağa qalxdı 
və Azərbaycanın o zamankı dövlət rəhbərliyi onu rəsmən 
Bakıya dəvət etməyə məcbur oldu. H.Əliyev iyunun 15-də 
Azərbaycan Ali Sovetinin sədri seçildi, iyulun 24-də Milli 
Məclisin qərarı ilə Azərbaycan Respublikası Prezidentinin 
səlahiyyətlərini həyata keçirməyə başladı.  
1993-cü il oktyabrın 3-də ümumxalq səsverməsi nəticə-
sində H.Əliyev Azərbaycan Respublikasının Prezidenti 
seçildi. H.Əliyevin Azərbaycan rəhbərliyinə qayıdışı ilə 
ölkənin ictimai-siyasi, sosial, iqtisadi, elmi-mədəni həyatında 
böyük dönüş oldu, beynəlxalq norma və prinsiplərə uyğun 
müstəqil dövlət quruculuğu prosesi başlandı. Dövlətimizin 
xarici siyasəti, eləcə də dünyanın aparıcı dövlətləri və 
beynəlxalq təşkilatları ilə əlaqələri milli maraqlara 
əsaslanan xətlə inkişaf etməyə başladı. Dağlıq Qarabağ 
münaqişəsinin həllində ilk mərhələ kimi, cəbhə xəttində 
atəşkəs elan edilməsinə nail olundu. H. Əliyevin fəal 
diplomatiyası nəticəsində ATƏT-in Lissabon sammitində 
(1996) bu beynəlxalq təşkilatın 54 üzvündən 53-ü (Ermə-
nistandan başqa) Dağlıq Qarabağ probleminin həllində 
Azərbaycanın mənafeyinə uyğun  prinsipləri açıq şəkildə 
müdafiə etdi. 
1994-cü ilin sentyabrında Bakıda dünyanın aparıcı neft  şir-
kətləri ilə «Əsrin müqaviləsi» adı almış mühüm  müqavilələr  
bağlandı. 
 1999-cu ilin aprelində GUÖAM birliyinin geniş bir məkan-
da yaranmasında H.Əliyevin önəmli xidməti olmuşdur. 
H.Əliyevin «İnsan hüquq və azadlıqlarının təmin edilməsi 
haqqında» fərmanı Azərbaycanın dünyaya və Avropaya 
inteqrasiyası prosesinin sürətləndirilməsinə geniş imkanlar ya-
ratdı. Məhz bunun nəticəsində Azərbaycan 1996-cı ilin iyunun-
dan Avropa Şurasına  «Xüsusi qonaq» statusu almış, 2001-ci il 
yanvarın 25-də isə onun tamhüquqlu üzvü olmuşdur. 
 349 
H.Əliyev 1998-ci il oktyabrın 11-də xalqın  yüksək siyasi 
fəallığı şəraitində keçirilən seçkilərdə yekdilliklə yenidən prezi-
dent seçildi. 
H.Əliyev bir sıra beynəlxalq mükafatlara, o cümlədən 
Beynəlxalq Atatürk  Sülh Mükafatına, müxtəlif ölkə univer-
sitetlərinin Fəxri doktoru adına və digər yüksək nüfuzlu fəxri 
adlara layiq görülmüşdür. – 53,91,125,133–134, 
143,150,163,164,172,173,212,213,218,220,274,278,287,295, 
299,307,308, 322. 
 
23. ATƏT – Avropada Təhlükəsizlik və Əməkdaşlıq Təş-
kilatı. Əsası 1973-cü ilin iyulunda Helsinkidə qoyulmuşdur. 
Burada Avropanın 33 dövlətinin, ABŞ və Kanadanın dövlət 
və hökumət rəhbərləri iştirak edir. ATƏT «soyuq müha-
ribə»nin qurtarmasından sonra Ümumavropa təhlükəsizlik 
sistemini formalaşdıran, yeni Avropanın siyasi və iqtisadi 
həyatının sivil birgəyaşayış qaydalarını müəyyən edən, 
dövlətlərarası münasibətləri rəqiblik və münaqişə yolundan 
əməkdaşlıq və qarşılıqlı mənafe istiqamətlərinə yönəldən bir 
təşkilat funksiyasını icra edir. 
Azərbaycan 1992-ci ildən ATƏT-in üzvüdür və 1993-cü 
ilin ikinci yarısından ATƏT-in zirvə görüşlərində  Azərbaycan 
nümayəndə heyəti fəal iştirak edir. – 55,73,109,110, 
164,166,249, 269,271,272,273. 
 
 
24. Avropa Şurası (AŞ) – Avropada hökumətlərarası 
təşkilat. 1949-cu ildə yaradılmışdır. Qərargahı Fransanın 
Strasburq şəhərində yerləşir. AŞ-nın əsas məqsədi Avropa-
da sülhü və təhlükəsizliyi qorumaq, seçki sistemində çox-
partiyalılığa riayət etmək, demokratiyanı və insan hüquq-
larını müdafiə etmək, möhkəmləndirmək, Avropa ölkələ-
rinin mədəniyyətlərinin yaxınlaşmasına çalışmaq və s. iba-
rətdir. AŞ-nın ali orqanları Nazirlər Komitəsi, Məsləhət 
 350 
Assambleyası, Sahə Nazirliklərinin Müşavirəsi və Katib-
likdir. Azərbaycan 2001-ci ildən Avropa Şurasının üzvüdür. 
– 55,64,70,73,75,109,164,249. 
 
25. Qara Dəniz Ölkələri İqtisadi Əməkdaşlıq Təşkilatı – 
1992-ci ildə İstanbul zirvə görüşündə yaradılmışdır. Buraya 
Albaniya, Azərbaycan, Bolqarıstan, Ermənistan, Gürcüstan, 
Moldova, Rumıniya, Rusiya, Serbiya, Xorvatiya, Türkiyə, Uk-
rayna və Yunanıstan daxildir. Bu təşkilat ancaq iqtisadi əmək-
daşlıq maraqları əsasında qurulmuş təşkilatdır. İqamətgahı 
İstanbuldadır. – 55,164. 
 
 
26. Bizans, Şərqi Roma imperiyası, Bizans imperiyası – 
Aralıq dənizi sahilyanı ərazilərində IV–XV əsrin ortalarında 
mövcud olmuş dövlət. Paytaxtı Konstantinopol şəhəri idi. Dün-
yanın ən böyük sivilizasiyalarından biri olan Bizans antik mə-
dəniyyət ilə xristian dünyası, Şərqlə Qərb arasında əlaqələn-
dirici kimi mühüm tarixi rol oynamışdır. – 56. 
 
 
27. Nizami Gəncəvi,  İ l y a s  Y u s i f  o ğ l u (1141–1209) 
– dahi Azərbaycan şairi və mütəfəkkiri. Dünya ədəbiyyatı 
tarixinə məsnəvi formasında yazdığı 5 epik poemadan ibarət 
«Xəmsə» müəllifi kimi daxil olmuşdur. Nizami Gəncəvinin 
ilkin Şərq Renessansının zirvəsi olan yaradıcılığında döv-
rünün ən humanist, ümumbəşəri ictimai-siyasi, sosial və 
mənəvi-əxlaqi idealları parlaq bədii əksini tapmışdır. Nizami 
Gəncəvi Yaxın Şərq ədəbiyyatında mənzum roman janrının 
əsasını qoymuş, yeni ədəbi məktəb yaratmışdır. Nizami Gən-
cəvi həm də dövrünün görkəmli mütəfəkkiri olmuşdur. Onun 
bütün əsərlərində şəxsiyyət azadlığı, insanın mənəvi azadlığı 
tərənnüm olunur. – 56,125,127,128,232. 
 
 351 
28.  Türkiyə Cümhuriyyəti – Qərbi Asiyada və Avropanın 
cənub-şərqində dövlət. Sahəsi 783,5 min km2, əhalisi 79,4 
milyon nəfərdir. İnzibati cəhətdən 81 ilə (vilayətə) bölünür.  
Dövlət başçısı prezident, Ali qanunverici orqanı Türkiyə Böyük 
Millət Məclisidir. Paytaxtı Ankara şəhəridir.  – 57,167, 265,294. 
 
 
29. Valter Şvimmer (d.1942) – Avstriyanın dövlət xa-
dimi. 28 il Avstriya parlamentinin üzvü, 1999–2004-cü illər-
də  Avropa Şurasının Baş katibi, İctimai Forumunun Bey-
nəlxalq Əlaqələr Komitəsinin sədri olmuşdur. – 64. 
 
 
30. Koişiro Matsuura (d.1937) – 1999–2009-cu illərdə 
YUNESKO-nun Baş direktoru olmuşdur. Azərbaycan Respub-
likasının «Şöhrət» ordeni ilə təltif edilmişdir. – 76. 
 
 
31. Rusiya, R u s i y a   F e d e r a s i y a s ı – Avropanın 
şərqində, Asiyanın şimalında dövlət. Sahəsi 17,125 milyon  
km2, əhalisi 146,5 milyon nəfərdir. Rusiya Federasiyasına 22 
respublika, 9 diyar, 46 vilayət, federal əhəmiyyətli Moskva və 
Sankt-Peterburq şəhərləri, 4 muxtar vilayət və mahal daxildir.  
Dövlət başçısı prezident, qanunverici orqanı ikipalatalı Dövlət 
Duması və Federasiya Şurasıdır. Paytaxtı Moskva şəhəridır. – 
77–86,124,234–235,294. 
 
 
32. Avropa parlamenti, A v r o p a r l a m e n t – Avropa 
İttifaqının (Aİ) fövqəlmilli institutlarından biri. 1957-ci ildə 
Avropa iqtisadi inteqrasiya təşkilatları çərçivəsində yaradıl-
mışdır. Seçmək və seçilmək hüququndan Aİ vətəndaşları is-
tifadə edir. Deputat mandatlarının ümumi sayı (2007) 785-dir. 
Plenar iclasları Strasburqda, komissiyaların işi Brüsseldə keçi-
rilir. Avroparlamentin bütün çağırışlarında başlıca mövqe  Av-
 352 
ropa Xalq Partiyasına və Avropa Sosialist Partiyasına məx-
susdur. Avroparlament məcburi xarakter daşımayan qərar 
verir. Avroparlament beynəlxalq problemlərin müzakirəsi za-
manı öz səlahiyyətlərindən geniş istifadə edir, qəbul olunan 
qətnamələr məcburi qüvvəyə malik deyildir. Avroparlament 
Azərbaycan Respublikasının Milli Məclisi ilə əməkdaşlıq edir. 
–  73,109,177. 
 
 
33. Dmitri Medvedev (d.1965) – Rusiyanın dövlət və siyasi 
xadimi, 2008–2012-ci illərdə Rusiya Federasiyasının Prezidenti 
olmuşdur, 2012-ci ilin may ayından Rusiyanın  Baş naziridir. – 
85. 
 
 
34. Liviya, L i v i y a Ə r ə b  X a l q  S o s i a l i s t  C ə- 
m a h i r i y y ə s i – Şimali Afrikada dövlət. Sahəsi 1.759,5 min 
km2, əhalisi 6,5 milyon nəfərdir. Liviyanın rəhbər orqanı 
inqilabi rəhbərdir. Qanunverici orqanı Ümumi Xalq Konqre-
sidir. Dövlətin funksiyasını Ali Xalq Komitəsi yerinə yetirir. 
Paytaxtı Tripoli şəhəridir. – 86,109,194. 
 
 
35. Dövlət Neft Fondu – 1999-cu ildə yaradılmışdır. Əsas 
fəaliyyəti  neft və qaz ehtiyatlarına dair sazişlərin həyata ke-
çirilməsi ilə bağlı Azərbaycan Respublikasının əldə etdiyi 
gəlirlərin toplanmasını, səmərəli idarə edilməsini, gələcək 
nəsillər üçün saxlanılmasını təmin edən xüsusi məqsədli 
dövlət qurumudur.  – 84,205,322. 
 
 
36. Mərmərə Qrupu Strateji və Sosial Araşdırmalar 
Vəqfi – 1985-ci ildə İstanbulda yaradılmışdır. Hazırda 200-
dən çox üzvü olan bu qrupa tanınmış sənət və iş adamları, 
nazirlər və millət vəkilləri daxildir. Qrup xarici ölkələrin 
 353 
prezidentləri, görkəmli dövlət xadimləri, nüfuzlu siyasət-
çiləri ilə mütəmadi olaraq görüşlər keçirir. – 99. 
 
37. Belarus, B e l a r u s   R e s p u b l i k a s ı – Avropada 
dövlət. Sahəsi 207,6 min km2, əhalisi 9,5 milyon nəfərdir. İn-
zibati ərazisi 6 vilayətə, 117 rayona bölünür. Dövlət başçısı 
prezident, qanunverici orqanı parlamentdir. Paytaxtı Minsk 
şəhəridir. – 101,275. 
 
 
38. Aleksandr Lukaşenko (d.1954) – Belarusun dövlət 
xadimi. 1994-cü ildən Belarus Respublikasının Prezidentidir. 
– 101,275. 
 
 
39. İordaniya,  İ o r d a n i y a  H a ş i m i l ə r  K r a l- l 
ı ğ ı –  Qərbi  Asiyada dövlət. Sahəsi  92,3 min km2,  əhalisi  
7 milyon nəfərdir. İnzibati ərazisi 8 əyalətə bölünür. Dövlət 
başçısı kral, qanunverici orqanı ikipalatalı parlamentdir. 
Paytaxtı Əmman şəhəridir. – 102,212,341. 
 
40. II Abdullah, A b d u l l a h   b i n  H ü s e y n (d.1962) 
– 1999-cu ildən İordaniya kralıdır. – 102,212, 341. 
 
41. NATO (Şimali Atlantika Müqaviləsi Təşkilatı) – hərbi-
siyasi ittifaq. 1949-cu il aprelin 4-də Vaşinqtonda ABŞ, Bö-
yük Britaniya, Fransa, Belçika, Niderland, Lüksemburq, Ka-
nada, İtaliya, Portuqaliya, Norveç, Danimarka, İslandiyanın 
imzaladıqları Şimali Atlantika müqaviləsi əsasında yaradıl-
mışdır. 1952-ci ildə Yunanıstan və Türkiyə, 1955-ci ildə Al-
maniya Federativ Respublikası, 1982-ci ildə İspaniya NATO-
ya qoşulmuşlar. Varşava Müqaviləsi Təşkilatı dağıldıqdan 
(1991) sonra əvvəllər sosialist ölkələri düşərgəsinə daxil olmuş 
ölkələrin bir qismi NATO-ya üzvlüyə qəbul edilmiş, digər 
 354 
qismi isə ilkin mərhələ kimi, NATO-nun «Sülh naminə tərəf-
daşlıq» proqramına qoşulmuşlar. Ali orqanı NATO  Şurasının 
sessiyasıdır. Mənzil-qərargahı Brüsseldədir. – 109,161. 
 
42. Xocalı soyqırımı  – 1992-ci il fevralın 25-dən 26-na 
keçən gecə erməni silahlı qüvvələri və Xankəndidə yerləşən 
Rusiyanın 366-cı alayının əsgər və zabitləri Xocalıya hər 
tərəfdən hücum etmiş, şəhəri tamamilə yandırmışlar, 613 
azərbaycanlı  öldürülmüş, yüzlərlə şəhər sakini yaralanmış, 
itkin düşmüşdür. – 109. 
 
 
43. Laçın – Azərbaycan Respublikasında inzibati rayon. 
1930-cu ildə təşkil edilmişdir. Sahəsi 1835 km2, əhalisi 73,1 
min nəfərdir. 1992-ci ildə erməni işğalçıları tərəfindən işğal 
edilmişdir. – 111. 
 
 
44. Kəlbəcər – Azərbaycan Respublikasında inzibati ra-
yon. 1930-cu ildə təşkil edilmişdir. Sahəsi 1936 km2, əhalisi 
75 min nəfərdir. 1993-cü ildə erməni silahlı qüvvələri tərə-
findən işğal edilmişdir. – 111. 
 
 
 
45. Niderland Krallığı (qeyri-rəsmi adı Hollandiya) – 
Qərbi Avropada, Şimal dənizi sahilində dövlət. Sahəsi 41,5 
min km2, əhalisi 17 milyon nəfərdir. İnzibati ərazisi 12 əyalə-
tə bölünür. Dövlət başçısı kral, qanunverici orqanı ikipalatalı 
(Baş ştatlar) parlamentdir. Paytaxtı Amsterdam şəhəridir. – 123. 
 
 
46. II Beatriks (d.1938) – 1980–2013-cü illərdə Nider-
land Krallığının Kraliçası olmuşdur. – 123. 
 
 
 355 
47. Amerika Birləşmiş Ştatları (ABŞ) – Şimali Amerikada 
dövlət. Şimaldan Kanada, cənubdan Meksika, şərqdən Atlantik 
okeanı və qərbdən Sakit okeanla əhatə olunur. Sahəsi 9,5 
milyon km2, əhalisi 325,6 milyon nəfərə yaxındır. İnzibati 
cəhətdən 50 ştat və Kolumbiya federal paytaxt dairəsinə bö-
lünür. Ali qanunvericilik orqanı ikipalatalı (Nümayəndələr Pa-
latası və Senat) ABŞ Konqresidir. Dövlət başçısı prezidentdir. 
Paytaxtı Vaşinqton şəhəridir. – 124,151,216, 242,258. 
 
 
48. Fransa, F r a n s a   R e s p u b l i k a s ı – Qərbi 
Avropada dövlət. Sahəsi 674,6 min km2, əhalisi 66,7 mil-
yon nəfərdir. İnzibati cəhətdən 101 departamentə bölünür. 
Qanunverici  orqanı iki palatadan (Milli Məclis və Senat) 
ibarət parlamentdir. İcra hakimiyyəti prezident və Nazirlər 
Şurasına məxsusdur. Paytaxtı Paris şəhəridir. – 124,150. 
 
 
49. Elçin Quliyev, E l ç i n   İ s a ğ a   o ğ l u (d.1967) – 
hüquqşünas, general-polkovnik. Bakı Dövlət Universitetini 
və Bakı Ali Hərbi Birləşmiş Komandirlər Məktəbini bitirmiş-
dir. 2002-ci ildən Azərbaycan Respublikası Sərhəd Qoşunları 
Komandanıdır. «Azərbaycan bayrağı»  ordeni ilə təltif edil-
mişdir. – 141,213. 
 
 
50. Naxçıvan Muxtar Respublikası (1920–23-cü illərdə 
Naxçıvan Sovet Sosialist Respublikası, 1923–24-cü illərdə Nax-
çıvan Muxtar Diyarı, 1924–90-cı illərdə Naxçıvan  Muxtar Sovet 
Sosialist Respublikası, 1990-cı ildən Naxçıvan Muxtar Respub-
likası) – Azərbaycan Respublikasının tərkibində muxtar dövlət. 
Muxtar respublika ərazisinin sahəsi 5,5 min km2, əhalisi 440 
min nəfərdir. Hazırda 7 inzibati rayonu (Babək, Culfa, Ordubad, 
Sədərək, Şahbuz, Şərur, Kəngərli),  4 şəhəri (Naxçıvan, Ordubad, 
Culfa, Şərur), 9 qəsəbəsi, 160 kəndi vardır. – 144. 
 356 
 
51. Düpon Ambruaz (d.1937) – Fransanın siyasi xadimi,  
Senatın üzvü. – 150. 
 
 
52. Polşa, P o l ş a   R e s p u b l i k a s ı – Mərkəzi Avropa-
da dövlət. Sahəsi 312,7 min km2, əhalisi 38,7 milyon nəfərdir. 
İnzibati cəhətdən 49 voyevodalığa bölünür. Ali və yeganə qa-
nunverici orqanı ikipalatalı Seymdir. Paytaxtı Varşava şəhəridir. 
– 152,194. 
 
 
53. Bronislav Komorovski (d.1952) – Polşanın siyasi xadi-
mi. 2010–2015-ci illərdə Polşa Respublikasının Prezidenti 
olmuşdur. – 152. 
 
 
54. Latviya, L a t v i y a   R e s p u b l i k a s ı – Şərqi Avro-
pada – Pribaltikada dövlət. Sahəsi 64,5 min km2, əhalisi 1,9 
milyon nəfərdir. İnzibati ərazisi 26 rayona bölünür. Dövlət baş-
çısı prezident, qanunverici orqanı Seymdir. Paytaxtı Riqa şəhə-
ridir. – 153. 
 
 
55. Valdis Zatlers (d.1955) – 2007–2011-ci illərdə Latviya 
Respublikasının Prezidenti olmuşdur. Peşəsi həkim travmatoloq-
ortopeddir. 2011-ci ildən  Reforma Partiyasının lideridir. Azərbay-
can Respublikasının «Heydər Əliyev» ordeni ilə təltif edilmişdir. – 
153.  
 
 
56. Rumıniya, R u m ı n i y a   R e s p u b l i k a s ı  – 
Cənubi Avropada, Dunayın aşağı hövzəsində dövlət. Sahəsi 
238,4 min km2, əhalisi  19,5 milyon nəfərdir. Dövlət başçısı 
prezident, qanunverici orqanı ikipalatalı parlamentdir. Pay-
taxtı Buxarest şəhəridir. – 154–166. 
 357 
 
 
57. Trayan Besesku (d.1951) – Rumıniyanın siyasi və 
dövlət  xadimi. 2004–2014-cü illərdə Rumıniya Respublika-
sının Prezidenti olmuşdur. Azərbaycan Respublikasının 
«Heydər Əliyev» ordeni ilə təltif edilmişdir.  – 154–166. 
 
 
58. İsmət Abasov, İ s m ə t  D u r s u n  o ğ l u  (d.1954) – 
iqtisadçı, iqtisad elmləri namizədi. 2008–2013-cü illərdə Azər-
baycan Respublikasının Kənd Təsərrüfatı naziri olmuşdur. 
Hazırda Baş nazirin müavinidir.  – 157,329. 
 
 
59. Oqtay  Şirəliyev, O q t a y   K a z ı m   o ğ l u (d.1950) – 
tibb elmləri doktoru, professor. 2005-ci ildən Azərbaycan Res-
publikasının Səhiyyə naziridir. – 157,310. 
 
 
60. GUAM – Avropada adi silahların azaldılması haqqın-
da müqavilənin cinah sənədi müzakirə olunduqdan sonra 
həmin sənədi bəyənən ölkələrdən – Gürcüstan, Ukrayna, 
Azərbaycan və Moldovadan ibarət qeyri-rəsmi «dördlər qru-
pu» yaradıldı. Sonralar bu quruma  Özbəkistan da qatıldı (10 
oktyabr 1997-ci il). 2005-ci ildə isə Özbəkistan qurumu tərk 
etdi.  – 164. 
 
 
61. Corce Enesku (1881–1955) – rumın bəstəkarı, skrip-
kaçı, pianoçu, dirijor, pedaqoq, musiqi xadimi. Müasir rumın 
bəstəkarlıq məktəbinin banisi Eneskunun əsərləri rumın 
müsiqisinin klassik nümunələridir. – 164. 
 
 
 358 
62. Çexiya, Ç e x i y a   R e s p u b l i k a s ı – Mərkəzi 
Avropada dövlət. Sahəsi 78,9 min km2, əhalisi 10,5 milyon 
nəfərdir. İnzibati cəhətdən 7 vilayətə bölünür. Dövlət baş-
çısı prezident, qanunverici orqanı ikipalatalı (Senat və De-
putatlar Palatası) parlamentdir. 1993-cü ildən Çexoslovaki-
ya  Federasiyasının fəaliyyəti dayandırıldıqdan sonra Çexi-
ya müstəqil dövlətdir. Paytaxtı Praqa şəhəridir. – 168,266. 
 
 
63. Mirek Topolanek (d.1956) – 2006–2009-cu illərdə 
Çexiyanın Baş naziri olmuşdur. –  168. 
 
 
64. Litva, L i t v a   R e s p u b l i k a s ı – Şərqi Avropada 
– Pribaltikada dövlət. Sahəsi 65,3 min km2, əhalisi 2,8 milyon 
nəfərdir. İnzibati ərazisi 44 rayona bölünür və respublika ta-
beçiliyinə 11 şəhər  daxildir. Dövlət başçısı prezident, qanun-
verici orqanı birpalatalı Seymdir. Paytaxtı Vilnüs şəhəridir. – 
169,268–274. 
 
 
65. Hacı Zeynalabdin Tağıyev (1838–1924) – məşhur 
messenat, maarifpərvər. Bakı milyonçusu. Əvvəllər bənna 
işləmiş  Hacı 1872-ci ildən neftçıxarma işinə kapital qoymuş 
və sahibkarlıq fəaliyyətinə başlamışdır. Bakıda «Tağıyev 
H.Z. lifli maddələrin emalı üzrə Qafqaz səhmdar cəmiy-
yəti»ni, toxuculuq fabrikini, «Xəzər manufaktura cəmiyyə-
ti»ni, «Tağıyev balıq sənayesi səhmdar cəmiyyəti»ni, yerli 
sahibkarlarla birlikdə Bakı Ticarət Bankını yaratmış və Bank 
Şurasının sədri seçilmişdi. 
Savadı olmayan Hacı savadsızlığın acısını duymuş və 
buna görə də Vətən övladlarının, xüsusilə kasıb oğlan və 
qızların təhsil almasına böyük qayğı göstərmişdi. O öz 
vəsaiti ilə Yaxın Şərqdə – Bakıda ilk qız gimnaziyası, qadın-
ları işlə təmin etmək üçün toxuculuq fabriki, Mərdəkanda 
 359 
sənət məktəbi, teatr binası tikdirir. Qiraətxanalar üçün qəzet 
və jurnalların pulunu ödəyir, öz xərcinə Azərbaycan şair və 
alimlərinin əsərlərini, həmçinin Azərbaycan dilinə tərcümə-
ləri çap etdirir. 1905–11-ci illərdə İran Məşrutə hərəkatına 
silah və pulla yardım edir. İranda onlarla məktəbin açılma-
sına, məktəb ləvazimatı və zəruri kitablarla təmin edilməsinə, 
daxildə və xaricdə oxuyan və maddi təminata ehtiyacı olan-
lara daim yardım edirdi. «Kaspi», «Həyat», «Füyuzat» kimi  
qəzet və jurnalların nəşri üçün vəsait ayırmışdı. 
Hacı Bakıya «Şollar suyu» kəmərini çəkdirmiş, Mər-
dəkanda dən üyüdən elektrik dəyirmanı tikdirmiş və qəsə-
bənin əhalisini ilk dəfə elektrik işığı ilə təmin etmişdir. – 
172,173. 
 
 
66. Ukrayna, U k r a y n a  R e s p u b l i k a s ı – 
Cənub-Şərqi Avropada dövlət. Sahəsi 603,5 min km2, əhalisi 
42,4 milyon nəfərdir. Dövlət başçısı prezident, qanunverici or-
qanı Radadır. Paytaxtı Kiyev şəhəridir. – 175,243–257,333. 
 
 
67. Pasxa bayramı – yəhudi və xristian bayramı. Pasxa əvvəllər 
yəhudilərin Misirdən  «çıxıb getmələri» münasibətilə, sonra isə 
yəhudi xalqının xilaskarının zühurunu  gözləməklə, xristianlıqda isə 
İsanın iztirabları, din yolunda fəda olunması, onun olümü və 
yenidən dirilməsi ilə əlaqələndirilir. Əvvəllər yəhudi və xristian 
pasxaları eyni vaxta təsadüf edirdi. 325-ci ildə Ümumdünya xristian 
yığıncağı xristian pasxasını yəhudi pasxası qurtarandan bir həftə 
sonra qeyd etməyi qərara aldı. Bu tarix aprelin 4-dən mayın 8-dək 
olan dövrə təsadüf edir. – 176. 
 
 
68. Azərbaycan Respublikasının Prezidenti yanında 
Dövlət İdarəçiliyi Akademiyası (DİA) – 1999-cu ildə 
yaradılmışdır. Akademiyanın 3 fakültəsi (rəhbər kadrların 
 360 
ixtisasartırması, inzibati idarəetmə, siyasi idarəetmə), 2 
kafedrası var. Rəhbər kadrların ixtisasartırması fakültəsi 1, 
siyasi idarəetmə fakültəsi 2 ixtisas üzrə kadr hazırlayır. 
Tələbələr 5 ixtisas üzrə bakalavr, 2 ixtisas üzrə magistr təhsili 
alırlar. – 182,193. 
 
 
69. Helsinki Yekun Aktı – 1975-ci il avqustun 1-də 
Finlandiyanın paytaxtı Helsinkidə Avropanın 33 dövlətinin, 
ABŞ və Kanadanın dövlət və hökumət başçılarının  müşa-
virəsi oldu. Onlar Avropada təhlükəsizlik və əməkdaşlıq 
haqqında  Zirvə aktını imzaladılar. Azərbaycan Respublikası 
bu aktı 1992-ci ildə imzalamışdır. – 194. 
 
 
70. Zəngəzur mahalı, Z ə n g ə z u r   q ə z a s ı – XIX 
əsrin 2-ci yarısında Azərbaycanda inzibati ərazi vahidi. 1861-
ci ildə təşkil edilmişdir. Çar Rusiyası Hökumətinin 1867-ci il 
dekabr tarixli Fərmanına əsasən yaradılmış Yelizavetpol (Gən-
cə) quberniyasının tərkibinə daxil edilmişdi. – 186,227. 
 
 
71. Mikrosoft – müxtəlif hesablama texnikası – şəxsi kom-
pyuterlər, oyun konsolları, KPK, mobil telefonlar, dünyada 
daha çox yayılmış platforma proqramları, Windows  əməliyyat 
sistemləri istehsal edən ən böyük transmilli kompaniya 1975-
ci ildə yaradılmışdır. Mikrosoftun texnikası 80-dən çox ölkəyə 
ixrac, proqramları isə 45 dilə tərcümə edilmişdir. Mənzil-
qərargahı Redmond (ABŞ) şəhərindədir. – 201. 
 
 
72. Dünya İqtisadi  forumu, D a v o s  İ q t i s a d i   f o- 
r u m u  –  İsveçrənin kurort şəhəri Davosda hər il Ümum-
dünya İqtisadi forumu keçirilir. 1995-ci il yanvarın 26–30-da 
Azərbaycan prezidenti Heydər Əliyev başda olmaqla, Azər-
 361 
baycan nümayəndə heyəti ilk dəfə bu forumda iştirak etmişdir. 
– 201,209. 
 
73. Ceyhun Osmanov, C e y h u n  Y u n i s  o ğ l u 
(d.1982) – politoloq. 2010-cu ildən Azərbaycan Respublikası 
Milli Məclisinin deputatı və parlamentin Beynəlxalq 
münasibətlər və parlamentlərarası əlaqələr komitəsinin üzvüdür. 
– 207. 
 
 
74. Fuad Muradov, F u a d   R a u f   o ğ l u (d.1979) – mü-
həndis. 2005-ci ildən Azərbaycan Respublikası Milli Məclisinin 
deputatıdır. 
Milli Məclisin İnsan hüquqları daimi komitəsinin üzvü, 
Avropa İttifaqı – Azərbaycan parlament əməkdaşlığı komitəsi 
sədrinin müavinidir. – 209. 
 
 
75. Birləşmiş Ərəb Əmirlikləri – Yaxın Şərqdə dövlət. 
Sahəsi 83,6 min km2, əhalisi 5,5 milyon nəfərdir. BƏƏ-nin 
tərkibinə 7 əmirlik daxildir. Ali orqanı  Federal Milli Şuradır 
ki, prezidenti 5 il müddətinə seçir. Paytaxtı Əbu-Dabi şəhə-
ridir. – 212,266. 
 
 
76. Şeyx Məhəmməd bin Rəşid əl-Məktum (d.1949) – Bir-
ləşmiş Ərəb Əmirliklərinin Baş naziri və vitse-prezidenti, Du-
bay əmiri. 1971-ci ildən Ərəb Əmirliklərinin Müdafiə  naziridir. 
– 212. 
 
 
77. Azərbaycan Milli Elmlər Akademiyası (AMEA)– 
Azərbaycan Respublikasında elmin inkişafını təşkil və təmin 
edən, dövlətin elmi və elmi-texniki siyasətini həyata keçirən 
ali dövlət elmi təşkilatı. 1945-ci ildə Bakıda təsis edilmişdir. 
 362 
2001-ci ilin may ayından Azərbaycan Milli Elmlər Akade-
miyası adlanır. Burada elmin müxtəlif sahələrinə dair aktual 
problemlər üzərində tədqiqat işləri aparılır. Hər il onlarla elmi 
işin nəticəsi istehsalatda tətbiq olunur. – 217–233. 
 
 
78. Mahmud Kərimov, M a h m u d   K ə r i m   o ğ l u 
(1948–2013) – fizik, fizika-riyaziyyat elmləri doktoru, pro-
fessor, akademik. 2001–2013-cü illərdə Azərbaycan Milli 
Elmlər Akademiyasının  prezidenti olmuşdur. Azərbaycan 
Respublikasının «Şöhrət» ordeni ilə təltif edilmişdir. – 217. 
 
 
79. Mikayıl  Hüseynov,  M i k a y ı l  Ə l ə s g ə r  o ğ- l 
u (1905–1992) – Azərbaycan memarı və memarlıq tarixçisi. 
Müasir Azərbaycan memarlığının banilərindən biri. Memar-
lıq doktoru, professor. Azərbaycan və SSRİ EA-nın həqiqi 
üzvü olmuşdur. M.Hüseynovun layihələri ilə Bakıda və res-
publikanın digər şəhərlərində, eləcə də Moskvada, 
Düşənbədə yaşayış, ictimai və mədəni-məişət binaları tikil-
mişdir. Bakıda M.F.Axundov adına Milli Kitabxana, EA 
şəhərciyi kompleksi, Bakı metropoliteninin «Nəriman 
Nərimanov», «Nizami», «Elmlər Akademiyası» stansiyaları 
M.Hüseynovun ən görkəmli əsərlərindəndir. M.Hüseynov 
Azərbaycan və  SSRİ Dövlət mükafatları laureatı və Sosialist 
Əməyi Qəhrəmanı idi. – 218. 
 
 
80. Şamaxı  Astrofizika Rəsədxanası,   N ə s i r ə d d i n    
T u s i    a d ı n a  Ş a m a x ı   A s t r o f i z i k a   R ə s ə d -x a 
n a s ı – Azərbaycan Milli Elmlər Akademiyasının Fizika 
İnstitutunun «Astrofizika» sektoru bazasında 1960-cı ildə 
yaradılmışdır. Şamaxı Astrofizika Rəsədxanası dəniz səviy-
yəsindən 1500 metr hündürlükdə yerləşir. Bu rəsədxana çətin 
müşahidə edilən cənub göyünün öyrənilməsində dünyanın 
 363 
bir çox rəsədxanası ilə müqayisədə müəyyən üstünlüklərə 
malikdir. Burada aydın gecələrin sayı 190–200-ə çatır. – 218. 
 
 
81. Azərbaycan  Ədəbiyyatı  Muzeyi,  A z ə r b a y c a n  
R e s p u b l i k a s ı    M E A   N i z a m i    a d ı n a   M i l l i    A 
z ə r b a y c a n     Ə d ə b i y y a t ı    M u z e y i – 1945-ci ildə 
Nizaminin həyat və yaradıcılığını əks etdirən muzey kimi, 
Bakıda yaradılmışdır. Muzeydə ən qədim zamanlardan 
müasir dövrədək Azərbaycan əbədiyyatının inkişaf yolu əks 
etdirilir. Muzeyin ekspozisiyasında 4 mindən çox əlyazması, 
nadir kitablar, yazıçıların xatirə əşyaları, portret, heykəl, 
illüstrasiya, miniatür, bədii işləmə və s. eksponatlar nümayiş 
etdirilir. Nizaminin «İsgəndərnamə» poemasının 1413-cü 
ildə, Füzulinin «Bəngü-Badə» əsərinin 1569-cu ildə köçü-
rülmüş əlyazması nüsxələri ən qiymətli eksponatlardır. Mu-
zeyin qədim və orta əsrlər Azərbaycan ədəbiyyatı, 1919–20-
ci illər Azərbaycan ədəbiyyatı ekspozisiyaları və elmi 
fondları, bədii tərtibat, elmi-kütləvi şöbələri var. Elmi 
fondlar şöbəsində 70 minə yaxın qiymətli əşya qorunub 
saxlanılır. – 218. 
 
 
82. Milli Azərbaycan Tarixi Muzeyi – 1920-ci ildə yara-
dılmışdır. Muzeyin müxtəlif fondlarında Vətən tarixini yaşadan 
300 minədək maddi-mədəniyyət nümunəsi qorunur. Muzeyin 
kitabxanasında 80 mindən artıq XIX–XX əsrlərin əvvəllərində 
nəşr olunmuş nadir kitab, jurnal və qəzet toplanmışdır. Muzeyin 
10 otağında Azərbaycan xalqının görkəmli oğlu Hacı 
Zeynalabdin Tağıyevin həyat və fəaliyyətinə həsr olunmuş ma-
teriallar qorunub saxlanılır. – 218. 
 
 
 364 
83. Xankəndi – Azərbaycan Respublikasında şəhər. Dağ-
lıq Qarabağ Muxtar Vilayətinin mərkəzi. 1990-cı ildən ermə-
ni separatçıları tərəfindən işğal edilmişdir. – 227. 
 
84. İrəvan xanlığı   – XVIII əsrin ortalarında Cənubi Qaf-
qazda, keçmiş Çuxursəd bəylərbəyliyi ərazisində  yaranmış 
müstəqil Azərbaycan feodal dövləti; Ağrıdağ düzənliyinin 
Göyçə gölü hövzəsini və Araz çayından cənub-qərbə doğru 
uzanan ərazini əhatə edirdi. Azərbaycanın cənub-qərbində 
yerləşən bu xanlıq paytaxtı  İrəvan şəhəri olmaqla, inzibati 
cəhətdən 15 mahala bölünürdü, İrəvan xanlığı 1747–97-ci 
illərdə müstəqil dövlət olmuş, 1797–1828-ci illərdə İranın 
hakimiyyəti altında olmuşdur. Türkmənçay müqaviləsinə 
(1828) görə Rusiyanın tərkibinə keçmişdi. Bu zaman İrəvan 
xanlığı ərazisində 420-dən çox kənd dağıdılmış, 10 minlərlə 
azərbaycanlı əhali məhv edilmişdi. – 196,227. 
 
 
 
85. Mixail Şmakov (d.1949) – 1993-cü ildən Rusiya Fe-
derasiyası Müstəqil Həmkarlar İttifaqının sədridir. – 234–
235. 
 
 
86. İran, İ r a n   İ s l a m   R e s p u b l i k a s ı – Cənub-
Qərbi Asiyada dövlət. Sahəsi 1,65 milyon km2, əhalisi 78,4 
milyon nəfərdir. İnzibati cəhətdən 24 ostana bölünür. Ali 
qanunverici orqanı 4 il müddətinə seçilən Xalq Şurası Məc-
lisidir. Hökuməti Baş nazir təşkil, prezident isə təsdiq edir. 
Paytaxtı Tehran şəhəridir. – 236.  
 
 
87. bp,  «B r i t i ş h  P e t r o l e u m»  – dünyanın ən iri neft 
şirkətlərindən biri. 1909-cu ildən bir çox ölkələrdə neftin kəşfiy-
yatı, çıxarılması, emalı və satışı ilə məşğuldur. bp 1994-cü ildən 
 365 
Azərbaycanda fəaliyyət göstərir. Hazırda ABƏŞ-in əsas ope-
ratorudur. – 237. 
 
88. Robert Dadli (d.1955) – mühəndis. 2009-cu ildən 
bp-nin icraçı direktoru, 2010-cu ildən isə Baş direktorudur. 
– 232. 
 
 
89. Bill Şuster (d.1961)  – 2001-ci ildən ABŞ Konqresinin 
və Respublikaçılar Partiyasının üzvü. Konqresdə Azərbaycan 
üzrə işçi qrupunun həmsədridir. – 242.  
 
 
90.  Əfqanıstan, Ə f q a n ı s t a n   İ s l a m    R e s p u b - l i 
k a s ı  – Cənub-Qərbi Asiyada dövlət. Sahəsi 652,8 min km2, 
əhalisi 32,5 milyon nəfərdir. İnzibati ərazisi 34 vilayətə  bölünür. 
Dövlət başçısı prezidentdir. Paytaxtı Kabil şəhəridir. – 242. 
 
 
91. Çernobıl hadisələri – 1986-cı ilin aprel ayında 
Çernobıl AES-in 4-cü enerji blokunda avariya baş verdi. 
Bunun nəticəsində Ukrayna ərazisinin xeyli hissəsi, həmçinin 
Belorusiya və Rusiya Federasiyasının Bryansk və Kaluqa 
əyalətləri də radioaktiv çirklənməyə məruz qaldı və nəticədə 
AES-in 30 km-lik radiusda yaşayan əhalisi bu zonadan köçü-
rüldü. 1986-cı ilin noyabrında 4-cü blok ləğv edildi. – 253. 
 
 
92. Barak Obama (d.1961) – ABŞ-ın 44-cü prezidenti 
(2008–2016). 2004–2008-ci illərdə Demokratlar Partiyasından 
ABŞ Senatının üzvü olmuşdur. 2009-cu ildə Nobel Sülh mü-
kafatına layiq görülmüşdür. – 258. 
 
 
 366 
93. Mərakeş, M ə r a k e ş   K r a l l ı ğ ı – Şimal-Qərbi 
Afrikada dövlət. Sahəsi 446,6 min km2, əhalisi 34 milyon nə-
fərdir. İnzibati ərazisi 16 əyalətə bölünür. Mərakeş konstitusi-
yalı monarxiyadır. Dövlət başçısı kral, qanunverici orqanı bir-
palatalı Nümayəndələr Palatasıdır. Paytaxtı Rabat  şəhəridir. – 
259. 
 
 
94. VI  Məhəmməd, b i n   ə l - H ə s ə n (d.1963) – 1999-cu 
ildən Mərakeş kralı. VI Məhəmməd 1666-cı  ildən Mərakeşi 
idarə edən Alauitlər sülaləsindən 18-ci kraldır. – 259. 
 
 
95. Böyük  Britaniya,  B ö y ü k   B r i t a n i y a  v ə   Ş 
i m a l i    İ r l a n d i y a   B i r l ə ş m i ş   K r a l l ı ğ ı   – Qərbi 
Avropada dövlət. B.Britaniya adası, İrlandiya adasının şi-
mal-şərq hissəsi, Anqlsi, Uayt, Normand, Orkney, Hebrid, 
Şetlend adaları və bir sıra kiçik adalardan ibarətdir. Sahəsi 
244,1 min km2, əhalisi 64 milyon nəfərdir.  İnzibati cəhət-
dən qraflıqlara və qraflıq hüququnda  olan şəhərlərə bölü-
nür. Böyük London xüsusi inzibati vahiddir. B.Britaniya par-
lamentli monarxiyadır. Paytaxtı London şəhəridir. – 260. 
 
 
96. II  E l i z a b e t  (d.1926) – Böyük Britaniya kraliçası. 
Vindzor sülaləsindəndir. 1952-ci ildə atası VII Georgun ölü-
mündən sonra taxt-taca sahib olmuşdur. – 26. 
 
 
97. «Duzdağ» – fizioterapiya sanatoriyası. Babək rayonu-
nun Böyükduz kəndi yaxınlığında qədim duz mədənləri ba-
zası əsasında yaradılmışdır. 1979-cu ildə təşkil olunmuşdur. 
Bronxial astma və ağciyər bronx sisteminin digər qeyri-
spesifik xəstəlikləri müalicə olunur. – 264. 
 
 367 
 
98. Küveyt, K ü v e y t   d ö v l ə t i – Qərbi Asiyada dövlət. 
Sahəsi 17,8 min km2, əhalisi 3 milyondan çoxdur. Küveyt kons-
titusiyalı monarxiyadır. Dövlət başçısı əmirdir. Qanunverici 
orqan və hökumət əmirə və birpalatalı Milli Məclisə tabedir. 
Paytaxtı əl-Küveyt şəhəridir.  – 266, 277. 
 
 
99. Gürcüstan, G ü r c ü s t a n   R e s p u b l i k a s ı – 
Cənubi Qafqazın mərkəzi və qərb hissəsində dövlət. Sahəsi 
69,7 min km2, əhalisi 3,7 milyon nəfərdir. Dövlət başçısı pre-
zident, qanunverici orqanı parlamentdir. Paytaxtı Tbilisi şəhə-
ridir.  – 266,334,342. 
 
 
100. Norveç,  N o r v e ç   K r a l l ı ğ ı – Şimali Avropada  
dövlət. Sahəsi 385 min km2,  əhalisi 5 milyon nəfərdir. İnzi-
bati ərazisi 19 fülkeyə (qraflığa) bölünür. Dövlət başçısı kral, 
qanunverici orqanı birpalatalı parlamentdir (Stortinq). Pay-
taxtı Oslo şəhəridir. – 267. 
 
 
101. V Harald (d.1937) – 1991-ci ildən Norveç kralı. 
Kral V Ulafin oğlu. – 267. 
 
 
102. Dalya Qribauskayte (d.1956) – Litva siyasətçisi.  2009-
cu ildən Litva Respublikasının Prezidentidir. – 268–274. 
 
 
103. Bəhreyn, B ə h r e y n   d ö v l ə t i – Cənub-Qərbi 
Asiyada dövlət (əmirlik). Sahəsi 766 km2, əhalisi 1,5 milyon 
nəfərdir. Bəhreyn konstitusiyalı monarxiyadır. Dövlət başçısı 
əmirdir. Paytaxtı Manama şəhəridir. – 276. 
 
 368 
104. Şeyx Həməd bin İsa əl-Xəlifə (d.1950) – 1999-cu 
ildən Bəhreynin əmiri, 2002-ci ildən isə özünü kral elan 
etmişdir. Kral Bəhreyndə bir sıra siyasi islahatlar aparmış, eyni 
zamanda, siyasi amnistiya və qadınlara  seçkilərdə iştirak etmək 
hüququ vermişdir. – 276. 
 
 
105. Cabir əs-Sabah (d.1929) – 2006-cı ildən Küveyt əmi-
ri. Hakimiyyətə gəldikdən sonra ölkədə bir sıra demokratik 
islahatlar keçirmiş, qadınlara dövlət orqanlarında işləməyə 
icazə verilmiş, onlar seçib-seçilmək hüququ əldə etmişlər. – 
277. 
 
 
106. «Aqrolizinq» – 2004-cü ildə təsis edilmişdir. Şirkət 
ölkənin Kənd Təsərrüfatı Nazirliyinin strukturuna daxildir. Təşki-
latın ölkənin 55 rayonunda xidmət məntəqələri vardır. – 293–
294. 
 
 
107. Üzeyir bəy Hacıbəyli, Ü z e y i r  Ə b d ü l h ü s e y n  
o ğ l u (1885–1948) – dahi Azərbaycan bəstəkarı, musiqişü-
nas alim, publisist, dramaturq, pedaqoq və ictimai xadim. 
Müasir Azərbaycan professional musiqi sənətinin və milli 
operasının banisi, SSRİ Xalq artisti, SSRİ Dövlət mükafatı 
laureatı. – 306. 
 
 
108. Argentina, A r g e n t i n a   R e s p u b l i k a s ı  – 
Cənubi Amerikanın cənub-şərqində dövlət. Sahəsi 2780 min 
km2, əhalisi 43,4 milyon nəfərdir. Argentina federasiyası tər-
kibinə 22 əyalət, 1 milli ərazi (Odlu Torpaq) və 1 Federal 
(paytaxt) mahal daxildir. Dövlət başçısı prezident, qanun-
verici orqanı ikipalatalı Milli Konqresdir. Paytaxtı Buenos-
Ayres şəhəridir. –  342. 
 369 
 
109. Kristina de Kirşner (d.1953) – 2007–2015-ci illərdə 
Argentina Respublikasının Prezidenti olmuşdur. – 342. 
 
 
 
 
   Şəxsi  adlar  göstəricisi 
 
Abasov İsmət   – 157,329 
Abbasov İlqar   – 21 
II Abdullah   – 102,212,341 
Abdullayev Fərid  – 310 
Abdullayev Rövnəq  – 48,143 
Abdullayev Şirzad  – 323 
Abışov Bəxtiyar  – 285 
Abutalıbov Hacıbala  – 14,23,37,87,69,170,238 
Axundzadə Məhəmməd – 236 
Ariton İon   – 157 
Aslanova Könül  – 199 
Babayev Lütvəli  – 337 
Bağırov Hüseynqulu  – 48 
Bandurina Alyona  – 185 
Beatriks   – 123 
XVI Benedikt   – 35 
Besesku Trayan  – 154–166 
Bədəlova Aysun  – 309 
Bradtke Robert  – 124 
Ceylanoğlu Erdal  – 167 
Çavuşoğlu Mövlud  – 75 
Dadli Robert   – 237                         
Daffi Şon   – 242 
Daşdəmirova Günay  – 193 
Daşdəmirova Əsmər  – 200 
 370 
De Kirşner Kristina  – 242 
Diamantidis İoannis  – 48 
Drutsas Dimitris  – 48 
Düpon Ambruaz  – 150 
II Elizabet   – 260 
Enesku Corce   – 164 
Əkbərov Orxan  – 203 
Əl-Əsəd Bəşşar  – 33 
Əl-Hüseyn Haya  – 212,213 
Əl-Xəlifə bint Həməd Muza – 276 
Əl-Xəlifə Şeyx Həməd bin İsa– 276 
Əl-Məktum Şeyx Məhəmməd – 212 
Əl-Mulki Hani  – 102 
Əl-Sabah Şeyx Xalid  – 277 
Əl-Sabah əl-Cabir  – 277 
Əlizadə Solmaz  – 16 
Əzimov Lətifağa  – 16,18 
Əzizov Rüfət   – 188 
Fasye Bernar   – 124 
Fridman George  – 151 
Gəncəliyev Səfixan  – 15 
Gəncəvi Nizami  – 56,125,127,128,232 
Hacıbəyli Üzeyir  – 306 
V Harald   – 267 
Herodot   – 56 
Həsənov Əsmər  – 309 
Hüseynov Mikayıl  – 218 
İsmayılov Şahin  – 201 
İsgəndər (Makedoniyalı) – 56 
Kaydanov Tine  – 216 
Karteron Jan   – 65 
Kərimov Mahir  – 21 
Kərimov Mahmud  – 217 
Kərimova Vüsalə  – 337 
 371 
Kərimov Tahir   – 147–149 
Kinzinger Adam  – 242 
Klyuyev Andrey  – 175 
Komorovski Bronislav  – 152 
Kostea Doru   – 157 
Qarayev Əbülfəs  – 13,262 
Qasımov Balakişi  – 192 
Qasibəyazov Gennadi  – 214 
Qribauskayte Dalya  – 268–274 
Quliyev Aydın  – 141 
Quliyev Mahir   – 135 
Quliyev Elçin   – 141,213 
Quliyev Mirzağa  – 20,21 
Lukaşenko Aleksandr  – 101,275 
Mak Petrik   – 214 
Maniatis İoannis  – 48 
II Marqre   – 36 
Matsuura Koişiro  – 76 
Medvedev Dmitri  – 85  
VI Məhəmməd   – 259 
Məmmədov Ziya  – 132,304 
Məmmədyarov Elmar  – 48,157 
Mirniese Linda  – 153 
Morfi Kristofer  – 242 
Muradov Fuad   – 209 
Musayev Hikmət  – 214 
Musayev Seyid  – 214 
Nazarbayev Nursultan  – 32 
Obama Barak   – 258 
Osmanov Ceyhun  – 207 
Palaytis Raymundas  – 169 
Pirverdiyev Etibar  – 144 
Papulyas Karolos  – 44–63 
Peres Şimon   – 34 
 372 
Popov İqor   – 124 
Rəhimov Azad   – 298 
Rəhimov Camal  – 214 
Riçmand Sedrik  – 242 
Runian Con   – 242 
Saakaşvili Mixeil  – 343 
Saxinis Harri   – 48 
Seyidzadə Şahin  – 197 
Səfərova Gülsel  – 206 
Şirəliyev Oqtay  – 157,310 
Şmakov Mixail  – 234–235 
Şvimmer Valter  – 64 
Şuster Bill   – 242 
Tağıyev Hacı Zeynalabdin – 172,173 
Topolanek Mirek  – 168 
Vigenin Kristian  – 177 
Vizer Marius   – 340 
Yanukoviç Viktor  – 243–257 
Zatlers Valdis   – 153 
Zaytsev Vadim  – 275 
 373 
 
 
 
Coğrafi adlar göstəricisi 
 
Abşeron (yarımada)  – 265 
Ağcabədi   – 305–316,317–334 
Afina    – 47 
Almaniya   – 266 
Amerika Birləşmiş Ştatları – 124,151,216,242,258 
Aran    – 314 
Araz çayı   – 304 
Argentina   – 342 
Asiya    – 200 
Astara    – 132,133–146 
Avropa    – 
55,56,88,19,159,160,163,  
   200,201,202,206,221,230,  
   270, 273,312,321 
Badamdar – 170–174 
Bala Həşimxanlı  – 284 
Baltik  dənizi   – 271 
Bəhreyn   – 276 
Belarus   – 101,275 
Bərdə    – 294 
Biləcəri   – 89,90–95 
Binəqədi   – 87–89,90–98 
Birləşmiş Ərəb Əmirlikləri – 212,266 
Bizans    – 56 
Böyük Britaniya  – 260 
Buxarest   – 164 
Bülbülə   – 19,87–89,241 
Cənubi Qafqaz   – 52,166,216,317 
Cəlilabad   – 294 
 374 
Çexiya    – 168,266 
Çernobıl   – 253 
Dağıstan   – 266 
Danimarka   – 36 
Daşkəsən   – 147,264 
Davos    – 201,209 
Dubay    – 212 
Əfqanıstan   – 242 
Əhmədli   – 23,24 
Ələt    – 37–43 
Əsgərbəyli   – 284,327 
Finlandiya   – 294 
Fransa    – 124,150 
Gəncə    – 264,294 
Göygöl   – 264 
Gürcüstan   – 266,334,342 
Hacıkənd   – 264 
Hindistan   – 266 
Xaçmaz   – 262,294 
Xankəndi   – 277 
Xəzər dənizi  – 81,82,160,221,222,229,236,   
   256,262,265,271 
Xocahəsən   – 98 
Xocalı    – 109 
İmişli    – 292,295–204,318 
İran    – 236 
İrəvan xanlığı   – 196,227 
İordaniya   – 102,212,341 
İsrail    – 34 
Kamboca   – 266 
Keşlə    – 27–31 
Kəbirli    – 314 
Kəlbəcər   – 111 
Kür çayı   – 94,148,283 
 375 
Kürdəmir   – 283 
Küveyt   – 266,277 
Qafqaz   – 52,37,62 
Qax    – 263 
Qara dəniz   – 160,165,271 
Qaradolaq   – 314 
Qasımbəyli   – 279–285,327 
Qazaxıstan   – 32,82 
Qəbələ    – 264 
Qətər    – 266 
Qobustan   – 37–43 
Quba    – 262 
Qusar    – 265 
Laçın    – 111 
Lahıc    – 263 
Laos    – 266 
Latviya   – 153 
Lerik    – 146,263 
Lənkəran   – 146,263 
Litva    – 169,268–274 
Litiya    – 86,109,194 
Macarıstan   – 266 
Maldiv (adaları)  – 266 
Masallı   – 125–132,146–263 
Maştaga   – 240 
Mavriki (adaları)  – 266 
Meksika   – 266 
Mərakeş   – 259 
Mərkəzi Avropa  –  52,89   
Midiya   – 56 
Minsk    – 101  
Misir    – 266 
Moldova   – 333 
Muradbəyli   – 284 
 376 
Musalı    – 291 
Mürsəlli   – 284 
Myanma   – 266 
Naxçıvan   – 264 
Naxçıvan MR   – 144 
Nərimanov   – 291 
Niderland   – 123 
Norveç   – 267 
Polşa    – 152,294 
Praqa    – 168 
Rumıniya   – 154–166 
Rusiya    – 77–86,124,234–235,294 
Saatlı    – 287–294,318 
Sabunçu   – 14–22,238–241 
Sabirabad   – 278–286,318,327 
Salyan    – 147–149 
Seyşel (adaları)  – 266 
Sərçuvar   – 132 
Səudiyyə Ərəbistanı  – 266 
Strasburq   – 204 
Sumqayıt   – 232 
Suraxanı   – 14–22,87–89 
Suriya    – 33 
Sulutəpə   – 95–98 
Şamaxı   – 231,232,264 
Şəki    – 264,294 
Şəmkir   – 294 
Şərqi Avropa   – 163,334 
Şimali Afrika   – 84 
Türkiyə   – 57,167,265,294 
Ulacalı    – 284 
Ukrayna   – 175,243–257,333 
Vyetnam   – 266 
Yaxın Şərq   – 84 
 377 
Yardımlı   – 146 
Yeni Qaradolaq  – 314 
Yuxarı Axtaçı   – 284,285 
Yuxarı Əmgərbəyli  – 286 
Yunanıstan   – 44–63,266 
Zabrat    – 16 
Zaqatala   – 263 
Zəngəzur   – 196,227 
Zərdab    – 335–339 
Zirə    – 266 
 
 
   
              
 378 
 
 
 
 
 MÜNDƏRİCAT 
 
NOVRUZ BAYRAMI MÜNASİBƏTİLƏ  
AZƏRBAYCAN XALQINA TƏBRİK 
 
18 mart 2011-ci il ..................................................................... 5 
 
NOVRUZ BAYRAMI MÜNASİBƏTİLƏ ÜMUMXALQ 
ŞƏNLİYİ  
 
19 mart 2011-ci il ..................................................................... 6 
 
AZƏRBAYCAN XALÇASI VƏ XALQ TƏTBİQİ  
SƏNƏTİ DÖVLƏT MUZEYİ ÜÇÜN İNŞA  
EDİLMİŞ YENİ BİNADA TİKİNTİ İŞLƏRİNİN  
GEDİŞİ İLƏ TANIŞLIQ 
 
30 mart 2011-ci il ..................................................................... 13 
 
BAKININ ŞƏHƏRƏTRAFI QƏSƏBƏLƏRİNİN SOSİAL-
İQTİSADİ İNKİŞAFI İLƏ BAĞLI SABUNÇU VƏ 
SURAXANI RAYONLARINDA GÖRÜLMÜŞ  İŞLƏRLƏ 
TANIŞLIQ 
 
31 mart 2011-ci il ..................................................................... 14 
 
BAKININ ŞƏHƏRƏTRAFI QƏSƏBƏLƏRİNİN SOSİAL-
İQTİSADİ İNKİŞAFI İLƏ BAĞLI  
 
 379 
XƏTAİ VƏ NİZAMİ RAYONLARINDA GÖRÜLMÜŞ 
İŞLƏRLƏ TANIŞLIQ 
 
1 aprel 2011-ci il ...................................................................... 23 
 
ƏHMƏDLİ QƏSƏBƏ SAKİNLƏRİ İLƏ GÖRÜŞ 
 
1 aprel 2011-ci il ...................................................................... 24 
 
QAZAXISTAN RESPUBLİKASININ PREZİDENTİ  
ZATİ-ALİLƏRİ CƏNAB NURSULTAN NAZARBAYEVƏ 
 
4 aprel 2011-ci il ...................................................................... 32 
 
SURİYA ƏRƏB RESPUBLİKASININ PREZİDENTİ   
ZATİ-ALİLƏRİ CƏNAB BƏŞŞAR ƏL-ƏSƏDƏ 
 
4 aprel 2011-ci il ...................................................................... 33 
 
İSRAİL DÖVLƏTİNİN PREZİDENTİ  
ZATİ-ALİLƏRİ CƏNAB ŞİMON PERESƏ 
 
4 aprel 2011-ci il ...................................................................... 34 
 
ROMA PAPASI XVI BENEDİKT HƏZRƏTLƏRİNƏ 
 
4 aprel 2011-ci il ...................................................................... 35 
 
DANİMARKA KRALİÇASI ÜLYAHƏZRƏT  
II MARQRETEYƏ 
 
4 aprel 2011-ci il ...................................................................... 36 
 
 380 
 
BAKININ ŞƏHƏRƏTRAFI QƏSƏBƏLƏRİNİN SOSİAL-
İQTİSADİ İNKİŞAFI İLƏ BAĞLI QARADAĞ 
RAYONUNUN QOBUSTAN VƏ  
ƏLƏT QƏSƏBƏLƏRİNDƏ GÖRÜLMÜŞ  
İŞLƏRLƏ TANIŞLIQ 
 
4 aprel 2011-ci il ...................................................................... 37 
 
YUNANISTAN RESPUBLİKASININ PREZİDENTİ 
KAROLOS PAPULYASIN AZƏRBAYCANA  
RƏSMİ SƏFƏRİ  
 
5 aprel 2011-ci il ...................................................................... 44 
 
YUNANISTAN PREZİDENTİ KAROLOS PAPULYAS 
İLƏ TƏKBƏTƏK GÖRÜŞ 
 
5 aprel 2011-ci il ...................................................................... 45 
 
GENİŞ TƏRKİBDƏ GÖRÜŞ 
 
5 aprel 2011-ci il ...................................................................... 46 
 
SƏNƏDLƏRİN  İMZALANMASI MƏRASİMİ 
 
5 aprel 2011-ci il ...................................................................... 48 
 
AZƏRBAYCAN VƏ YUNANISTAN 
PREZİDENTLƏRİNİN  MƏTBUAT ÜÇÜN 
BƏYANATLARLA ÇIXIŞLARI   
 
5 aprel 2011-ci il ...................................................................... 49 
 
 381 
 
HEYDƏR ƏLİYEV FONDU İLƏ TANIŞLIQ 
 
5 aprel 2011-ci il ...................................................................... 53 
 
ALİ QONAĞIN ŞƏRƏFİNƏ RƏSMİ QƏBUL  
 
5 aprel 2011-ci il ...................................................................... 54 
 
IV AZƏRBAYCAN–YUNANISTAN BİZNES-FORUMU 
 
6 aprel 2011-ci il ...................................................................... 58 
 
AVROPA ŞURASININ SABİQ BAŞ KATİBİ,  
DÜNYA İCTİMAİ FORUMUNUN BEYNƏLXALQ 
ƏLAQƏLƏNDİRMƏ KOMİTƏSİNİN  
SƏDRİ VALTER ŞVİMMER İLƏ GÖRÜŞ 
 
6 aprel 2011-ci il ...................................................................... 64 
 
KRANS MONTANA FORUMUNUN TƏSİSÇİSİ  
VƏ PREZİDENTİ JAN POL KARTERON İLƏ GÖRÜŞ 
 
6 aprel 2011-ci il ...................................................................... 65 
 
ÜMUMDÜNYA MƏDƏNİYYƏTLƏRARASI DİALOQ 
FORUMUNDA İŞTİRAK EDƏN  
XARİCİ ÖLKƏLƏRİN VƏ BEYNƏLXALQ 
TƏŞKİLATLARIN YÜKSƏK SƏVİYYƏLİ 
NÜMAYƏNDƏLƏRİ İLƏ GÖRÜŞ 
 
7 aprel 2011-ci il ...................................................................... 66 
ÜMUMDÜNYA MƏDƏNİYYƏTLƏRARASI DİALOQ 
FORUMUNUN AÇILIŞINDA NİTQ  
 382 
 
7 aprel 2011-ci il ...................................................................... 67 
 
AVROPA ŞURASI PARLAMENT ASSAMBLEYASININ 
SƏDRİ MÖVLUD ÇAVUŞOĞLU İLƏ GÖRÜŞ 
 
7 aprel 2011-ci il ...................................................................... 75 
 
YUNESKO-nun KEÇMİŞ BAŞ DİREKTORU KOİŞİRO 
MATSUURA İLƏ GÖRÜŞ 
 
7 aprel 2011-ci il ...................................................................... 76 
 
ÜMUMRUSİYA DÖVLƏT TELERADİO VERİLİŞLƏRİ 
YAYIM ŞİRKƏTİNİN  
«ROSSİYA-24» – RUSİYA İNFORMASİYA 
TELEKANALINA MÜSAHİBƏ 
 
8 aprel 2011-ci il ...................................................................... 77 
 
SURAXANI RAYONUNUN BÜLBÜLƏ, BİNƏQƏDİ 
RAYONUNUN BİLƏCƏRİ QƏSƏBƏLƏRİNDƏ VƏ 
SULUTƏPƏ YAŞAYIŞ SAHƏSİNDƏ GÖRÜL- 
MÜŞ ABADLIQ VƏ QURUCULUQ İŞLƏRİ  
İLƏ TANIŞLIQ 
 
11 aprel 2011-ci il .................................................................... 87 
 
BİLƏCƏRİ QƏSƏBƏ SAKİNLƏRİ İLƏ GÖRÜŞ 
 
11 aprel 2011-ci il ........................................................................ 90 
XIV AVRASİYA İQTİSADİ ZİRVƏ TOPLANTISININ 
İŞTİRAKÇILARINA 
 
 383 
11 aprel 2011-ci il .................................................................... 99 
 
BELARUS RESPUBLİKASININ PREZİDENTİ  
ZATİ-ALİLƏRİ CƏNAB ALEKSANDR LUKAŞENKOYA 
 
12 aprel 2011-ci il .................................................................... 101 
 
İORDANİYANIN SƏNAYE VƏ TİCARƏT NAZİRİ, 
AZƏRBAYCAN–İORDANİYA HÖKUMƏTLƏRARASI 
BİRGƏ KOMİSSİYASININ HƏMSƏDRİ HANİ ƏL-
MULKİNİN BAŞÇILIQ ETDİYİ NÜMAYƏNDƏ HEYƏTİ 
İLƏ GÖRÜŞ 
 
12 aprel 2011-ci il .................................................................... 102 
 
NAZİRLƏR KABİNETİNİN 2011-ci İLİN BİRİNCİ 
RÜBÜNÜN SOSİAL-İQTİSADİ İNKİŞAFININ 
YEKUNLARINA HƏSR OLUNMUŞ İCLASINDA NİTQ 
 
12 aprel 2011-ci il .................................................................... 103 
 
YEKUN NİTQİ  
 
12 aprel 2011-ci il .................................................................... 112 
 
NİDERLAND KRALİÇASI ÜLYAHƏZRƏT BEATRİKSƏ 
 
14 aprel 2011-ci il .................................................................... 123 
 
ATƏT-in MİNSK QRUPUNUN HƏMSƏDRLƏRİ  
VƏ ATƏT-in HAZIRKI SƏDRİNİN XÜSUSİ 
NÜMAYƏNDƏSİ İLƏ GÖRÜŞ 
 
14 aprel 2011-ci il .................................................................... 124 
 384 
 
CƏNUB BÖLGƏSİNƏ SƏFƏR 
 
14 aprel 2011-ci il .................................................................... 125 
 
MASALLI RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
14 aprel 2011-ci il .................................................................... 128 
 
ASTARA ŞƏHƏRİNDƏ ÜMUMMİLLİ LİDER HEYDƏR 
ƏLİYEVİN ABİDƏSİNİ ZİYARƏT 
 
15 aprel 2011-ci il .................................................................... 133 
 
ASTARA RAYON İCTİMAİYYƏTİNİN  
NÜMAYƏNDƏLƏRİ İLƏ GÖRÜŞ 
 
15 aprel 2011-ci il .................................................................... 136 
 
SALYAN ŞƏHƏRİNDƏ SAKİNLƏRLƏ  
YOLÜSTÜ GÖRÜŞ 
 
15 aprel 2011-ci il .................................................................... 147 
 
FRANSA SENATININ FRANSA–QAFQAZ DOSTLUQ 
QRUPUNUN SƏDRİ, SENATOR AMBRUAZ DÜPONUN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 
16 aprel 2011-ci il .................................................................... 150 
 
STRATFOR ÖZƏL ELMİ KORPORASİYASININ 
YARADICISI, İCRAÇI DİREKTORU VƏ BAŞ  
ANALİTİKİ GEORGE FRİDMAN İLƏ GÖRÜŞ 
 385 
 
16 aprel 2011-ci il .................................................................... 151 
 
POLŞA RESPUBLİKASININ PREZİDENTİ  
ZATİ-ALİLƏRİ CƏNAB BRONİSLAV 
KOMOROVSKİYƏ 
 
18 aprel 2011-ci il .................................................................... 152 
 
LATVİYA RESPUBLİKASININ DAXİLİ İŞLƏR NAZİRİ 
XANIM LİNDA MURNİESENİN  
BAŞÇILIQ ETDİYİ NÜMAYƏNDƏ HEYƏTİ  
İLƏ GÖRÜŞ 
 
18 aprel 2011-ci il .................................................................... 153 
 
RUMINİYA PREZİDENTİ TRAYAN BESESKUNUN 
AZƏRBAYCANA RƏSMİ SƏFƏRİ 
 
18 aprel 2011-ci il .................................................................... 154 
 
RUMINİYA PREZİDENTİ TRAYAN BESESKU İLƏ  
TƏKBƏTƏK GÖRÜŞ 
 
18 aprel 2011-ci il .................................................................... 155 
 
 386 
GENİŞ TƏRKİBDƏ GÖRÜŞ 
 
18 aprel 2011-ci il .................................................................... 156 
 
SƏNƏDLƏRİN İMZALANMASI MƏRASİMİ 
 
18 aprel 2011-ci il .................................................................... 157 
 
AZƏRBAYCAN VƏ RUMINİYA PREZİDENTLƏRİNİN 
MƏTBUAT ÜÇÜN BƏYANATLARLA ÇIXIŞLARI  
 
18 aprel 2011-ci il .................................................................... 158 
 
ALİ ORDENLƏRLƏ TƏLTİF OLUNMA MƏRASİMİ 
 
18 aprel 2011-ci il .................................................................... 162 
 
ALİ QONAĞIN ŞƏRƏFİNƏ RƏSMİ ZİYAFƏT  
 
18 aprel 2011-ci il .................................................................... 163 
 
TÜRKİYƏNİN QURU QOŞUNLARI KOMANDANI 
ERDAL CEYLANOĞLUNUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
19 aprel 2011-ci il .................................................................... 167 
 
ÇEXİYANIN KEÇMİŞ BAŞ NAZİRİ, «VAE CONTROLS» 
ŞİRKƏTİNİN DİREKTORLAR ŞURASININ SƏDRİ 
MİREK TOPOLANEK İLƏ GÖRÜŞ 
 
19 aprel 2011-ci il .................................................................... 168 
 387 
LİTVANIN DAXİLİ İŞLƏR NAZİRİ RAYMUNDAS 
PALAYTİSİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
20 aprel 2011-ci il .................................................................... 169 
 
BAKININ KƏND VƏ QƏSƏBƏLƏRİNİN  
SOSİAL-İQTİSADİ İNKİŞAFI İLƏ BAĞLI  
SƏBAİL RAYONUNUN BADAMDAR QƏSƏBƏSİNDƏ 
GÖRÜLMÜŞ  İŞLƏRLƏ  
TANIŞLIQ 
 
20 aprel 2011-ci il .................................................................... 170 
 
UKRAYNANIN BAŞ NAZİRİNİN BİRİNCİ MÜAVİNİ, 
İQTİSADİ İNKİŞAF VƏ TİCARƏT NAZİRİ ANDREY 
KLYUYEV İLƏ GÖRÜŞ 
 
21 aprel 2011-ci il .................................................................... 175 
 
AZƏRBAYCANIN PRAVOSLAV XRİSTİAN İCMASINA 
 
22 aprel 2011-ci il  ................................................................... 176 
 
AVRONEST ASSAMBLEYASININ PREZİDENTİ, 
AVROPA PARLAMENTİNİN ÜZVÜ KRİSTİAN 
VİGENİN İLƏ GÖRÜŞ 
 
22 aprel 2011-ci il .................................................................... 177 
 
MÜXTƏLİF SAHƏLƏRDƏ UĞURLAR QAZANMIŞ BİR 
QRUP GƏNC VƏ TƏLƏBƏ GƏNCLƏR  
 
TƏŞKİLATLARININ NÜMAYƏNDƏLƏRİ İLƏ GÖRÜŞ 
 388 
 
22 aprel 2011-ci il .................................................................... 178 
 
BEYNƏLXALQ ATÇILIQ FEDERASİYASININ 
PREZİDENTİ ÜLYAHƏZRƏTLƏRİ HAYA BİNT  
ƏL-HÜSEYN İLƏ GÖRÜŞ 
 
24 aprel 2011-ci il .................................................................... 212 
 
ÜMUMMİLLİ LİDER HEYDƏR ƏLİYEVİN 
XATİRƏSİNƏ HƏSR OLUNMUŞ BEYNƏLXALQ 
ATÇILIQ TURNİRİNİN FİNAL YARIŞI 
 
24 aprel 2011-ci il .................................................................... 213 
 
ABŞ-ın DÖVLƏT KATİBİNİN CƏNUBİ QAFQAZ 
REGİONU ÜZRƏ MÜŞAVİRİ TİNA KAYDANOV İLƏ 
GÖRÜŞ 
 
25 aprel 2011-ci il .................................................................... 215 
 
AZƏRBAYCAN MİLLİ ELMLƏR AKADEMİYASININ 
İLLİK ÜMUMİ YIĞINCAĞI  
 
26 aprel 2011-ci il .................................................................... 217 
 
YEKUN NİTQİ 
 
26 aprel 2011-ci il .................................................................... 228 
 
RUSİYANIN MÜSTƏQİL HƏMKARLAR İTTİFAQLARI 
FEDERASİYASININ SƏDRİ, ÜMUMHƏMKARLAR 
İTTİFAQLARI BEYNƏLXALQ KONFEDERASİYASININ 
PREZİDENTİ MİXAİL ŞMAKOV İLƏ GÖRÜŞ 
 389 
 
26 aprel 2011-ci il .................................................................... 234 
 
İRAN PREZİDENTİNİN XƏZƏR MƏSƏLƏLƏRİ ÜZRƏ 
XÜSUSİ NÜMAYƏNDƏSİ MƏHƏMMƏD MEHDİ 
AXUNDZADƏ İLƏ GÖRÜŞ 
 
26 aprel 2011-ci il .................................................................... 236 
 
bp ŞİRKƏTİNİN İCRAÇI DİREKTORU  
ROBERT DADLİ İLƏ GÖRÜŞ 
 
27 aprel 2011-ci il .................................................................... 237 
 
ŞƏHƏRƏTRAFI QƏSƏBƏLƏRİN SOSİAL-İQTİSADİ 
İNKİŞAFI İLƏ BAĞLI SABUNÇU QƏSƏBƏSİNDƏ 
GÖRÜLMÜŞ İŞLƏRLƏ TANIŞLIQ 
 
27 aprel 2011-ci il .................................................................... 238 
 
ABŞ KONQRESİNDƏ AZƏRBAYCAN ÜZRƏ  
İŞÇİ QRUPUNUN HƏMSƏDRİ BİLL ŞUSTERİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ  
 
28 aprel 2011-ci il .................................................................... 242 
 
UKRAYNA PREZİDENTİ VİKTOR YANUKOVİÇİN 
AZƏRBAYCANA RƏSMİ SƏFƏRİ  
 
28 aprel 2011-ci il .................................................................... 243 
 
 
UKRAYNA PREZİDENTİ VİKTOR YANUKOVİÇ İLƏ 
TƏKBƏTƏK GÖRÜŞ 
 390 
 
28 aprel 2011-ci il .................................................................... 244 
 
AZƏRBAYCAN VƏ UKRAYNA PREZİDENTLƏR 
ŞURASININ ÜÇÜNCÜ İCLASI 
 
28 aprel 2011-ci il .................................................................... 245 
 
SƏNƏDLƏRİN  İMZALANMASI MƏRASİMİ   
 
28 aprel 2011-ci il .................................................................... 247 
 
AZƏRBAYCAN VƏ UKRAYNA PREZİDENTLƏRİNİN 
MƏTBUAT KONFRANSINDA BƏYANATLARLA  
ÇIXIŞLARI  
 
28 aprel 2011-ci il .................................................................... 248 
 
AMERİKA BİRLƏŞMİŞ ŞTATLARININ PREZİDENTİ 
ZATİ-ALİLƏRİ  
CƏNAB BARAK OBAMAYA 
 
29 aprel 2011-ci il  ................................................................... 258 
 
MƏRAKEŞ  KRALI ƏLAHƏZRƏT VI MƏHƏMMƏDƏ 
 
29 aprel 2011-ci il .................................................................... 259 
 
 
BÖYÜK BRİTANİYA VƏ ŞİMALİ İRLANDİYA  
KRALİÇASI ÜLYAHƏZRƏT II ELİZABETƏ 
 
29 aprel 2011-ci il .................................................................... 260 
 
 391 
BAKIDA KEÇİRİLƏN X AZƏRBAYCAN 
BEYNƏLXALQ TURİZM VƏ SƏYAHƏTLƏR, II 
ÜMUMRESPUBLİKA DAXİLİ TURİZM SƏRGİLƏRİ 
İLƏ TANIŞLIQ 
 
29 aprel 2011-ci il .................................................................... 261 
 
NORVEÇ KRALI ƏLAHƏZRƏT V HARALDA 
 
2 may 2011-ci il ........................................................................ 267 
 
LİTVA RESPUBLİKASININ PREZİDENTİ XANIM 
DALYA QRİBAUSKAYTENİN AZƏRBAYCANA RƏSMİ 
SƏFƏRİ 
 
2 may 2011-ci il ........................................................................ 268 
 
LİTVA PREZİDENTİ DALYA QRİBAUSKAYTE İLƏ 
TƏKBƏTƏK GÖRÜŞ 
 
2 may 2011-ci il ........................................................................ 269 
 
AZƏRBAYCAN VƏ LİTVA PREZİDENTLƏRİNİN   
MƏTBUAT ÜÇÜN BƏYANATLARLA ÇIXIŞLARI  
 
2 may 2011-ci il ........................................................................ 270 
 
 
HEYDƏR ƏLİYEV FONDU İLƏ TANIŞLIQ 
 
2 may 2011-ci il ........................................................................ 274 
 
BELARUSUN DÖVLƏT TƏHLÜKƏSİZLİK 
KOMİTƏSİNİN SƏDRİ VADİM ZAYTSEV  
 392 
İLƏ GÖRÜŞ  
 
3 may 2011-ci il ........................................................................ 275 
 
BƏHREYN KRALI ƏLAHƏZRƏT ŞEYX HƏMƏD BİN 
İSA ƏL-XƏLİFƏYƏ 
 
5 may 2011-ci il ........................................................................ 276 
 
KÜVEYT DÖVLƏTİNİN ƏMİRİ ƏLAHƏZRƏT ŞEYX 
SABAH ƏL-ƏHMƏD ƏL-CABİR  
ƏL-SABAHA 
 
5 may 2011-ci il ........................................................................ 277 
 
SABİRABAD VƏ SAATLI RAYONLARINA SƏFƏR 
 
5 may 2011-ci il ........................................................................ 278 
 
SAATLI ŞƏHƏRİNDƏ ÜMUMMİLLİ LİDER HEYDƏR 
ƏLİYEVİN ABİDƏSİNİ ZİYARƏT  
 
5 may 2011-ci  .......................................................................... 287 
 
SAATLI RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
5 may 2011-ci il ........................................................................ 288 
İMİŞLİDƏ ÜMUMMİLLİ LİDER HEYDƏR ƏLİYEVİN 
ABİDƏSİNİ ZİYARƏT 
 
5 may 2011-ci il ........................................................................ 295 
 
 393 
İMİŞLİ RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
5 may 2011-ci il ........................................................................ 300 
 
AZƏRBAYCAN PREZİDENTİ İLHAM ƏLİYEVİN  
AĞCABƏDİ RAYONUNA SƏFƏRİ 
 
6 may 2011-ci il ........................................................................ 305 
 
QARABAĞ İQTİSADİ ZONASINDA KƏND  
TƏSƏRRÜFATI SAHƏSİNDƏ SAHİBKARLIĞIN  
İNKİŞAFI MƏSƏLƏLƏRİNƏ HƏSR OLUNMUŞ 
MÜŞAVİRƏDƏ NİTQ  
 
6 may 2011-ci il ........................................................................ 317 
 
YEKUN NİTQİ 
 
6 may 2011-ci il ........................................................................ 325 
 
ZƏRDAB RAYONUNDA ÜMUMMİLLİ  LİDER 
HEYDƏR ƏLİYEVİN ABİDƏSİNİ ZİYARƏT   
 
6 may 2011-ci il ........................................................................ 335 
 
ZƏRDAB RAYON İCTİMAİYYƏTİNİN 
NÜMAYƏNDƏLƏRİ İLƏ GÖRÜŞ 
 
6 may 2011-ci il ........................................................................ 336 
 
BEYNƏLXALQ CÜDO FEDERASİYASININ 
PREZİDENTİ MARİUS VİZERİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 394 
 
7 may 2011-ci il ........................................................................ 340 
 
İORDANİYA KRALI ƏLAHƏZRƏT  
II ABDULLAH İBN ƏL-HÜSEYNƏ 
 
9 may 2011-ci il ........................................................................ 341 
 
ARGENTİNA RESPUBLİKASININ PREZİDENTİ  
XANIM KRİSTİNA FERNANDES DE KİRŞNERƏ 
 
9 may 2011-ci il ........................................................................ 342 
 
GÜRCÜSTAN  RESPUBLİKASININ PREZİDENTİ  
ZATİ-ALİLƏRİ CƏNAB MİXEİL SAAKAŞVİLİYƏ 
 
9 may 2011-ci il  ....................................................................... 343 
 
QEYDLƏR ............................................................................... 344      
 
Şəxsi adlar göstəricisi ............................................................ 373 
 
Coğrafi adlar göstəricisi ........................................................ 377 
 395 
 
 
 
 
 
 
 
 
 
 
 
Texniki redaktor  Zoya Nəcəfova 
Yığım üzrə operator  İlhamə Kərimova 
Kompyuter tərtibatı  Məhəbbət Orucov 
 
 
 
 
 396 
 
 
 
 
 
 
 
 
 
 
 
 
 
 
 
 
 
 
 
Cildin hazırlanmasında AZƏRTAC-ın materiallarından  
istifadə olunmuşdur. 
 
«Tayms» qarnitur. Formatı 84x1081/32. Ofset kağızı 1. Şərti çap vərəqi 
25,75. Uçot nəşr vərəqi 26,25. Tirajı 5000.  
Müqavilə qiyməti ilə. 
 
Azərbaycan Respublikası Mədəniyyət və Turizm Nazirliyi 
Azərbaycan Dövlət Nəşriyyatı. Bakı – Mehdi Hüseyn küç. 61,  
dalan 2, ev 3. 
«Şərq-Qərb» mətbəəsi, Aşıq Ələsgər küçəsi 17. 
 
 
