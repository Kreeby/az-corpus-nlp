Qələmşah İdrisov
XAÇMAZ 
TOPONİMLƏRİ
Kitab AMEA Nəsimi adına Dilçilik
İnstitutu Elmi Şurasının 14 may 2010-cu il
tarixli iclasının qərarına əsasən çap olun -
muşdur (protokol № 3)
“Şərq-Qərb”
Bakı – 2011
Müəllif kitabın nəşrində maddi və mənəvi köməyə görə
millət vəkili İlham Əliyevə, Xaçmaz rayon İcra Hakimiyyətinə
və Adıgözəl Tağıyevə dərin minnətdarlığını bildirir.
Elmi redaktorlar: M.İ.Əliyev
filologiya elmləri doktoru, professor 
AMİ Quba filialının direktoru
Q.İ.Məşədiyev
filologiya elmləri doktoru, professor
AMEA Nəsimi adına Dilçilik İnstitutu 
Onomastika şöbəsinin müdiri
Rəyçilər: İ.B.Kazımov
filologiya elmləri doktoru, professor 
İ.M.Tahirov
filologiya elmləri doktoru,
AMEA Nəsimi adına 
Dilçilik İnstitutunun elmi katibi
Qələmşah Seyidəhməd oğlu İdrisov. Xaçmaz toponimləri.
Bakı, “Şərq-Qərb” Nəşriyyat evi, 2011, 104 səh.+ 16 səh.illüst.
Kitabda ilk dəfə olaraq Xaçmaz rayonunun kənd və qəsəbə adları tarixi-
linqvistik istiqamətdə təhlil olunur. Burada oykonimlərin yaranma yolları,
quruluşunun linqvistik əsasları müəyyənləşdirilmiş, yaşayış məntəqə adlarının
məna və mənşəyindəki bir sıra mübahisəli məsələlərə aydınlıq gətirilmişdir.
Oykonimlərin etimoloji təhlilinə də kitabda diqqət yetirilmişdir.
Kitabdan filoloji təhsil alanlar, müəllim və tədqiqatçılar, eləcə də mövzu ilə
maraqlanan oxucu kütləsi istifadə edə bilər.
ISBN 978-9952-34-626-8
© Qələmşah İdrisov, 2011
© “Şərq-Qərb” Nəşriyyat evi, 2011

4
XAÇMAZ RAYONU AZƏRBAYCANIN ƏN GÖZƏL
 GU ŞƏLƏRİNDƏN BİRİDİR. BURADA TƏBİƏT DƏ
GÖ ZƏL DİR, TORPAQ DA MÜNBİTDİR VƏ BUN-
LARIN HAMISINDAN ƏHƏMİYYƏTLİ ODUR Kİ,
BURANIN ADAMLARI DA QƏHRƏMANDIR,
FƏDAKARDIRLAR.
Heydər  Əliyev
Azərbaycan xalqının ümummilli lideri
5
BİZ XAÇMAZ RAYONUNUN TİMSALINDA BU
GÜN AZƏRBAYCANDA APARDIĞIMIZ SİYASƏTİN
NƏTİCƏ LƏ RİNİ GÖRÜRÜK.
İlham Əliyev 
Azərbaycan Respublikasının Prezidenti
6
XAÇMAZ ÇOX DƏYİŞİB, ABADLAŞIBDIR.
KÜ ÇƏ LƏR SALINIB, BİNALAR BƏRPA OLUNUB,
ABAD LIQ, İNKİŞAF HİSS OLUNUR. DEMƏLİ,
BUNU ETMƏK MÜMKÜNDÜR. SADƏCƏ İSTƏK
OLMALI, ADAMIN ÜRƏYİ YANMALIDIR.
Azərbaycan Respublikasının Prezidenti 
cənab İlham Əliyevin 
xaçmazlılarla görüşündəki nitqindən
7
XAÇMAZ RAYONUNDA HƏQİQƏTƏN BÖYÜK
QURUCULUQ İŞLƏRİ GEDİR, XAÇMAZLILAR
ZƏHMƏT, ƏMƏKSEVƏR İNSANLARDIR.
İlham Əliyev
56 saylı Xaçmaz kənd seçki dairəsindən
seçilmiş millət vəkili
8
MƏN NAXÇIVANDA İŞLƏDİYİM VAXT HEYDƏR
ƏLİYEV BÖYÜKLÜYÜNÜN, BU DAHİ İNSANIN
XALQINA, VƏTƏ NİNƏ SƏDAQƏTİNİN HƏMİŞƏ
ŞAHİDİ OLMUŞAM.
Şəmsəddin Xanbabayev
Xaçmaz rayon İcra Hakimiyyəti Başçısı
9
MƏN FƏRƏHLƏNİRƏM Kİ, MÖHTƏRƏM PREZİ-
DENTİMİZ İLHAM ƏLİYEV MƏNƏ ETİMAD GÖS -
TƏRƏRƏK XAÇMAZA GÖNDƏRDİ. VAR QÜVVƏMLƏ
ÇALIŞIRAM Kİ, DÖVLƏT BAŞÇISININ MƏNƏ GÖS -
TƏR DİYİ BU ETİMADI DOĞRULDAM. 
Şəmsəddin Xanbabayev
Xaçmaz rayon İcra Hakimiyyəti Başçısı
10
ÖN SÖZ
Bu gün müstəqil Azərbayсan dövləti Ümummilli liderimiz
Heydər Əliyev tərəfindən əsası qoyulmuş möhtəşəm təməl üzərində
möhtərəm prezidentimiz cənab İlham Əliyevin rəhbərliyi ilə sürətlə
və dinamik surətdə inkişaf edir. Dövlət başçımız cənab İlham
Əliyevin böyük uzaqgörənliklə qəbul etdiyi “Regionların sosial-iqti-
sadi inkişafı Dövlət Proqramı”nın uğurla həyata keçirilməsi
nəticəsində son illər respublikamızın bütün bölgələrində olduğu
kimi, Xaçmaz rayonunda da irimiqyaslı işlər həyata keçirilir. Xaç-
maz günü-gündən inkişaf edir, abadlaşır, müasir bir şəhərə çevrilir.
Görülən işlərə əhalinin, sadə xaç maz lı ların çox böyük qiymət
verməsi, yaradılan gözəlliklərin qorunub saxlanması bizim üçün
böyük əhəmiyyət kəsb edir. Möhtərəm prezidentimizin son illərdə
3 dəfə rayonumuzda olması və səfərləri zamanı gördüyümüz kiçik
işlərə böyük qiymət verməsi isə bizim üçün çox əhəmiyyətli ol-
maqla bərabər, daha çox və səmərəli işləmək üçün bir stimul yaradır.
Tez-tez respublika mətbuatında, televiziya kanallarında işıq lan -
dırılan Xaçmazın bugünkü nailiyyətləri, xaçmazlıların döv lətimizə,
onun rəhbərlərinə olan böyük rəğbətin və məhəbbətin ifadəsidir.
Elinə, obasına, bütövlükdə Vətəninə böyük məhəbbətin nə ti cə -
si olaraq filologiya elmləri namizədi Qələmşah İdrisоvun rayonun
80 illiyinə ithaf etdiyi “Xaçmaz toponimləri” kitabı da Xaç mazın
bugünkü tarixini dəyərləndirən əhəmiyyətli bir nümunədir. 
Doğma Vətənini, torpağını sevən, ölkəsinin tarixinə hörmət
bəsləyən, keçmişinə ehtiramı olan şəxslər ən böyük hörmətə
layiqdirlər. Yaşadığı torpağın tarixini araşdırmaq, bunu gələcək
nəsillərə çatdırmaq çox çətin, lakin olduqca şərəfli işdir. Öz xal -
qının, yaşadığı torpağının tarixini bilmək isə ən sadə vətəndaşa belə
ucalıq gətirən bir dəyərdir.
Azərbaycan Milli Elmlər Akademiyası Nəsimi adına Dilçilik
İnstitutu Elmi Şurasında müzakirə edilib nəşr olunması məsləhət
görülən “Xaçmaz toponimləri” kitabının rayonumuzun tarixini,
eləcə də dilimizin tarixini öyrənmək sahəsində xüsusi rolu vardır.
11
Toponimlər vasitəsilə biz xalqın, ona məxsus qəbilə, tayfa, yer-yurd,
şəxs və s. kimi adların ətraflı öyrənilməsinə nail ola bilir və bu
adların nəsildən-nəslə ötürülməsinə yardımçı oluruq.
Müəllif haqlı olaraq qeyd edir ki, Xaçmaz rayonu əraziləri
qədim türkdilli xalqların yaşayış məskənlərindən biri olmuşdur.
Müxtəlif dövrlərdəki könüllü və məcburi miqrasiyalar onun etnik
tərkibinin də müxtəlifliyinə təkan vermiş, bu miqrasiyalar nəti -
cəsində rayon ərazilərində bir çox etnonim və antroponim mənşəli
toponimlər yaranmışdır.
Məlumdur ki, tarixi torpaqlarımızın böyük bir hissəsi başqa
dövlətlərin ərazisinə qatılmış, minilliklər ərzində azərbaycanlıların
yaşadıqları bu torpaqlara 1828-ci ildə Rusiya ilə İran arasında
bağlanmış Türkmənçay müqaviləsindən sonra İran və Türkiyədən
ermənilər, daha sonra isə Rusiya ərazilərindən ruslar kütləvi surətdə
köçürülmüşdülər. Belə köçürmələr Xaçmaz rayonu ərazi lə rindən də
yan keçməmiş, məskunlaşdıqları ərazi topo nim lərində öz izini
buraxmışdır. Bir çox yaşayış məntəqələrinin adları dəyişdirilmiş,
yaxud da yeni yaşayış məskənləri salınaraq onlara yad dil tərkibli
toponimik adlar verilmişdir.
Dilimizin leksik sistemi uzun müddət zorla dəyişdirilən bu
adların təsiri altında qalsa da, respublikamız müstəqillik əldə
etdikdən sonra həmin yaşayış məntəqələrinin, demək olar ki,
hamısının tarixi adları rayon rəhbərliyinin təşəbbüskarlığı və təkidi
nəticəsində özünə qaytarılmışdır. Bu toponimlərin sistemli şəkildə
tədqiqi sahəsində həmyerlimiz, dilçi alim Q.İdrisovun əməyi
danılmazdır.
Görkəmli alimlərin müsbət rəy verdikləri “Xaçmaz toponim -
ləri” kitabını biz də yüksək qiymətləndirir, müəllif əməyini bu
sahədə atılmış uğurlu addım kimi dəyərləndirir və Qələmşah
müəllimə yeni-yeni yaradıcılıq uğurları diləyirik.
Şəmsəddin Xanbabayev
Xaçmaz rayon İcra Hakimiyyəti Başçısı
SƏNƏTDƏN ELMƏ GEDƏN YOL
Müəllim, rəssam və şair kimi tanıdığım filologiya elmləri
namizədi Qələmşah Seyidəhməd oğlu İdrisovun bir vaxtlar mənə
hədiyyə etdiyi şeirlər kitabından oxumuşdum:
Mənə könül verən qız
Bilmədin sevgi nədi!
Sən yerdə axtarırsan,
Mənim sevgim göydədi.
Bu nümunəni elə-belə çəkmədim. Çünki sevgisi göydə olan
kəslərin mənəviyyatı bütövlükdə ilahi sevgi ahənginə bürünür.
İstər poetik, istər təsviri, istərsə də elmi yaradıcılığında olsun,
Qələmşah müəllimin əsas sevgi obyekti Vətən, el-oba və insan
mənəviyyatıdır. Haqqında söz açacağım kitab da onun doğulub
boya-başa çatdığı el-obasına böyük məhəbbətin təzahürüdür. 
Mən Qələmşah müəllimlə 10 ildən çoxdur ki, tanışam. Onun
bütün yaradıcılıq şaxələrinə yaxından bələdəm. Onda olan çox -
şaxəli istedad bu tanışlığı daha da möhkəmləndirdi və dostluğa çe-
virdi. Rəsmdə, sözün bədii ifadəsində, elmi araşdırmalarda
Qə ləm şah müəllimin özünəməxsus dəsti-xətti və üslubu var.
Əyalətdə yaşasa da tez-tez mətbuatda bir-birindən maraqlı
elmi-publisistik yazıları ilə çıxış edir. Təbiət gözəlliklərinin,
insanların daxili aləminin, mənəvi dünyasının tərənnümü nəsrlə
nəzmin vəhdəti şəklində Q.İdrisovun yaradıcılığında daha güclü
əks olunur. 
Q.İdrisov 50-dən çox elmi, metodiki, publisistik yazıların müəl -
lifidir. Hazırda nəşrə hazırlanan “Xaçmaz toponimləri” adlı kitabı
müəllifin sayca dördüncü kitabı olsa da, mən deyərdim ki,
tədqiqatçılıq baxımından bu, daha yüksək dəyərə malikdir. Xalqın
12
tarixi qədər onun dilinin təşəkkül tarixinin də qədimliyini əsas
meyar göstərən müəllif əsərdə “xaçmaz” sözünü türk mənşəli
qədim xeçmatak//xaçmatak tayfaları ilə bağlayır. Çünki dilimizin
özəyini Azərbaycan torpaqlarındakı türk əsilli soyların dili təşkil
etmiş və onlar zaman-zaman öz etnik tərkibləri ilə bu ərazilərdə
toponimik izlər buraxmışlar.
Ümumi leksikanın tərkibinə daxil olan Xaçmaz toponim lə rin -
dəki bir qisim oykonimlər (Qarğalıq, Qaradağlı, Qırağlı, Qara -
qurdlu və s.) uzun müddət ümumişlək söz kimi anlaşılmışdır.
Doğrudur, müəyyən mənbələrdə etnotoponimlər haqqında ensik-
lopedik məlumatlara rast gəlirik. Ancaq onların yaranma yolları,
quruluşunun linqvistik əsasları, mənşə mənzərəsi məhz bu əsərdə
öz əksini tapır.
Xaçmaz toponimlərini təşkil edən toponimik laylar və onların
inkişaf xüsusiyyətlərinin açılması, aydınlaşdırılması dilçiliyin
vacib məsələlərindən biri kimi əsərdə tədqiqatın əsas məzmununu
təşkil edir. Bu layların qruplaşdırılaraq dil baxımında təhlili alimin
böyük uğuru kimi qiymətləndirilməlidir.
İnanırıq ki, Q.İdrisovun “Xaçmaz toponimləri” kitabı təkcə mü -
tə xəs sislərin deyil, eləcə də geniş oxucu kütləsinin böyük mara -
ğına səbəb olacaqdır.
Sənətdən elmə doğru gedən bu yolda həmkarıma yeni yara dı -
cılıq uğurları arzulayıram.
İsmayıl Kazımov
filologiya elmləri doktoru, professor
13
XAÇMAZIN
A məndən Xaçmazı soruşan bəndə,
Qoy deyim, ucadır başı Xaçmazın.
Neçə tarixləri qoyub arxada
İllər, əsrlərdi yaşı Xaçmazın.
Öpür sahilini aynalı Xəzər,
Kəndi, qəsəbəsi xalıya bənzər
Bəzəksiz-düzəksiz incə bir gözəl,
Ləldi, cəvahirdi daşı Xaçmazın.
Dərbəndə bağlıdır dostluq telləri, 
Birdir uluları, birdir elləri 
Neçə qəhrəmanı, igid ərləri…
Qələbədir hər yarışı Xaçmazın.
Dirilik suyudur Şollar bulağı,
Nabran heyran qoyar gələn qonağı.
Bülbüllər yurdudur bağçası, bağı,
Sanki, yay kimidir qışı Xaçmazın.
Hər küçə laləzar, hər park gül-çiçək,
Baxdıqca baxmaqdan doymayır ürək
Gəzməyə nə London, nə Paris gərək,
Bir cənnətdir hər qarışı Xaçmazın.
Qələmşah İdrisov
14
XAÇMAZIN  XƏRİTƏSİ
15
16
RAYONUN İNZİBATİ – ƏRAZİ VAHİDLİKLƏRİ*
Sıra №-si Nümayəndəlik Nümayəndəliyə daxil olan 
yaşayış məntəqələri
1. Xaçmaz şəhəri Xaçmaz şəhəri
2. Xudat şəhəri Xudat şəhəri
3. Müqtədir qəsəbəsi Müqtədir (qəsəbə) 
Vələmir (kənd)
4. Yeni həyat qəsəbəsi Həbibkənd
Yeni həyat (qəsəbə) 
5. Nabran Dalğalı 
Günəşli 
Meşəli 
Nabran 
Samurçay 
Şimali 
Tel 
Turist 
6. Qalağan Ərəb
Hacılar 
İlxıçı 
Keymərəz 
Qalağan 
Sayad 
7. Çarxı Çarxı
Xanlıqoba 
8. Hülövlü Bəyqışlaq 
Canaxır 
Hülövlü
Qaradağ buduq 
Qaradağlı 
Qobuqıraq 
Mehrəliqışlaq 
Mürsəlliqışlaq 
Rəhimoba
Ustacəlilli (Ustacallı)
*Qeyd: Xaçmaz rayonu üzrə İƏV (İnzibati-Ərazi Vahidlikləri)
01.01.2011-ci il məlumatına əsaslanmışdır.
17
9. Aşağı Zeyd Aşağı Zeyd
Çılğır 
Qaracıq Zeyd
Qaraçaycek 
Qədiməliqışlaq
Şıxhapıt 
Qaracıq 
Alıcqışlaq
10. Yergüc Armudpadar 
Padar 
Sərkərli 
Üçgün 
Yergüc 
11. Hacıəlibəy Ağyazı Buduq 
Arzu 
Bayoba
Hacıəlibəy
Suxtaqalaqışlaq 
12. Qaraçı Cığatay 
Çaxmaqlı 
Gülalan 
Hacıqurbanoba
Qaraçı 
Qaraqaşlı 
Qaraqurdlu 
Laman 
13. Niyazabad Əbilyataq
İlxıçı (H.Əfəndi)
Qarabağlı 
Niyazabad 
İlxıçı 
Qarğalıq 
Ağçay 
14. Qımılqışlaq Çuxuroba 
Qadaşoba 
Qımılqışlaq 
Maşıoba 
Mirzəməmmədkənd
Mollabürhanlı 
Şıxlar 
Ağarəhimoba
Hacıisaoba
18
15. Müşkür Bəbəli
Xaspoladoba 
Köhnə Xaçmaz
Müşfiq 
Müşkür 
Müzəffəroba
Gəncəli
Əzizli
16. Əhmədoba Əhmədoba
Hacıəhmədoba
Hacıqazma 
Qaracallı
17. Nərəcan Çiləgir
Mənçəroba
Mürşüdoba 
Nərəcan
Sabiroba 
Ağtala 
18. Alekseyevka Alekseyevka 
Gödəkli
19. Uzunoba Baraxum 
Xəzərli 
Krasnı Xutor 
Məcidoba
Şərifoba 
Tikanoba 
Uzunoba 
Yataqoba 
20. Qusarçay Ağaverdioba 
Balaqusarqışlaq 
Həsənqala
Qusarçay 
21. Çinartala Ağaşirinoba 
Çinartala 
Qıraqlı 
Manafoba
Palçıqoba
22. Dədəli Bostançı 
Dədəli
Hacıəbdürrəhimoba 
Kiçik Baraxum 
Nağıoba 
Sabiroba 
19
23. Pirquluoba Hacıməmmədoba
Qoçaqlı
Pirquluoba 
Yeni Sudur 
24. Susayqışlaq Çaxçaxlı
Maqsudkənd
Pərdiqıran 
Susayqışlaq 
Şollar
25. Ləcət Ləcət
Moruqoba 
Tağaroba 
26. Seyidlikəndyeri Aslanoba 
Aşağıoba 
Xuray 
Sahillər
Seyidlikəndyeri
27. Yalama Düztahiroba 
Xanoba 
Ortaoba 
Səlimoba 
Ukuroba 
Yaquboba 
Yalama 
Zuxuloba 
28. Köhnə Xudat Aşağı Ləgər
Digahoba 
Fərzəlioba 
İdrisoba 
Köhnə Xudat 
Seyidlər 
XAÇMAZ
ENSİKLOPEDİK MƏLUMAT
Azərbaycanda inzibati rayon. Şimal-qərbdən Dağıstan, qərbdən
Qusar və Quba rayonları, cənubdan Dəvəçi rayonu və şərqdən
Xəzər dənizi ilə sərhədlənir. Rayon əsasən Samur-Dəvəçi
düzənliyində, qismən Qusar maili düzənliyinin bir hissəsində
yerləşir. Rayonun mərkəzi Xaçmaz şəhəridir. Rayon 1930-cu il
avqust ayının 8-də yaradılmış, 1963-cü ildə ləğv edilərək ərazisi
Quba və Qusar rayonlarına verilmişdir. 1965-ci ildə yenidən
müstəqil rayon olmuşdur. Ərazisi 1063 km2, əhalisinin sayı 
2010-cu ilin məlumatına görə 162,4 min nəfərdir. Bunun 40 minə
qədəri Xaçmaz şəhərində, qalanı isə ətraf yaşayış məskənlərinin
payına düşür. Xaçmaz rayonunda mövcud 150 yaşayış məntəqəsi
146 kənd, 2 qəsəbə və 2 şəhərdən ibarətdir.
Şəhər Bakıdan 163 km aralı, Qudyalçayın sahilindədir.
Yaşayış məntəqəsi kimi özü XVIII əsrin əvvəllərindən salınsa
da, tarixi mənbələrdə “Xaçmaz” toponimik adına VII–IX əsr
müəlliflərinin əsərlərində rast gəlinir. Rayon ərazisindən (Tel,
Sərkərtəpə) Daş dövrünə aid tarixi maddi-mədəniyyət nümunələri
tapılmışdır. Qədim memarlıq abidələrindən Şıxlar kəndində Şeyx
Yusif türbəsi (XV əsr), altıüzlü türbə (XIX əsr) var.
Ümumiyyətlə, Xaçmaz rayonu ərazisində 62 memarlıq abidəsi
qeydə alınmışdır. Bunlardan ikisi – Sərkərtəpə və Canaxır
kurqanları dünya əhəmiyyətli, digərləri isə dövlət əhəmiyyətli
abidələrdir.
İri yaşayış məntəqələri Xaçmaz, Xudat şəhərləri və Nərəcan,
Çarxı, Qusarçay kəndləridir.
Şəhər XIX əsrin 90-cı illərində tikilmiş dəmiryol stansiyası
əsasında salınmışdır.
Nəqliyyat vasitəsinin kodu 27, telefon kodu 172, poçt kodu isə
AZ 2700-dür.
20
XAÇMAZIN ETİMOLOGİYASI HAQQINDA 
MÜLAHİZƏLƏR
Azərbaycan ərazisində “xaç” komponentli aşağıdakı topo -
 nimlər qeydə alınmışdır: Xaçal Kəkər oronimi (Balakən ra -
yonunda dağ. Oronimlərə dağ, təpə, dərə, düz, aşırım, bir sözlə,
coğrafi relyef quruluşlu adları bildirən onomastik vahidlər da -
xildir), Xaçbulaq hidronimi (Daşkəsən rayonunda çay. Hidronim
su obyektlərinin adlarını bildirən toponimik vahiddir), Xaçbulaq
oykonimi (Daşkəsən rayonunda kənd. Oykonim kənd, qəsəbə,
şəhər, bir sözlə, yaşayış məskənlərinin adlarını bildirən toponimik
vahiddir), Xaçın hidronimi (Kür çayının bir qolu), Xaçınabad
oykonimi (Beyləqan rayonu ərazisində kənd), Xaçınçay hidronimi
(Ağdam rayonu ərazisində su anbarı), Xaçındərbətli oykonimi
(Ağdam rayonunda kənd), Xaçıntak hidronimi (Xocalı rayonunda
çay), Xaçısər oronimi (Şəmkir rayonunda dağ), Xaçmazqışlaq
oykonimi (Oğuz rayonunda kənd), Xaçmaz oronimi (Xocavənd
ərazisində dağ) və bir neçə Xaçmaz oykonimi. Bunlardan üçü
Oğuz və Cəlilabad rayonları eyniadlı inzibati ərazi vahidində və
Şuşa yaxınlığında kənd, digəri isə Xaçmaz rayonunun mərkəzi
şəhəridir.
Göründüyü kimi, Azərbaycanda Xaçmaz həm makro, həm də
mikro onomastik vahidlər kimi mövcuddur. Bu, təkcə oykonim
kimi yox, həm də oronim və hidronimlərdə öz yaşarlığı ilə diqqəti
cəlb edir.
Xaçmaz haqqında tədqiqatçıların müxtəlif fikirləri var. Bizi də
məhz “xaçmaz” sözünün mənşəyi, onun etimologiyası maraqlan -
dırır. Bu məqsədlə sözün mənşəyi və onun necə meydana gəlməsi
haqqında xeyli araşdırmalar apardıq. Bir çox müəlliflərin Xaçmaz
haqqındakı yazılarını izlədik.
Əvvəlcə “xaçmaz” sözünün komponentlərinə diqqət yetirək:
İlk baxışdan sadə görünən bu söz xaç və maz tərkiblərindən ibarət
21
olmaqla bir çox tədqiqatçıların əsərlərində öz linqvistik həllini
tapmışdır. Zənnimcə, bunların bir neçəsinə nəzər yetirsək,
məsələnin mahiyyətinə aydınlıq gətirmiş olarıq.
Qorqudşünas alim Əcdər Fərzəli “xaç” sözünün xristianlıqla
heç bir əlaqəsi olmadığı qənaətindədir. Müəllif “Xaç – od ni şa -
nıdır” adlı məqaləsində qeyd edir ki, “xaç” sözü və “xaç” özü
Azərbaycanda xristianlığın yayılmağa başladığı vaxtdan da qabaq
mövcud olmuşdur (18). 
Əməkdar elm xadimi, professor Mirəli Seyidov “xaç” sözü
haqqında maraqlı məlumat verir: “Biz təbii bir hadisəni yada
salmaq istəyirik. Günəş şüası – yaruqu gözdə, suda, şüşədə, ay-
nada xaç-artar (artar V.V.Radlovun lüğətində Günəş şüası kimi
göstərilir – Q.İ.) kimi əks olunur. Əski oğuzlar və bir çox  türkdilli
qəbilə birləşmələri bu təbii hadisəni müşahidə etmiş, onu özlərinin
Günəş, sonralar təktanrılıq, sonsuzluq inamları ilə bağlamışlar.
Deməli, artar-xaç xristianlıqdan qabaq mifik təfəkkürdə olmuşdur
və Günəşin, odun bəlgəsidir.”
Müəllif daha sonra yazır: “Artarın – xaçın mü qəd dəs -
ləşməsində başqa bir səbəb də var. Əski insan iki ağacı bir-birinə
artar şəklində sürtərək od alırmış. Beləliklə də, artar-xaç odun
bəlgəsinə çevrilmişdir. Əski insan odu müqəddəs saydığından onu
yaradan artarı, ağacı, xaçı da müqəddəsləşdirmişdir. Xaç fələyin
çərxi anlayışı, yaşarılıq, əbədilik anlayışları ilə birləşdikdən sonra
artarın hər ucuna çərxi-dövranın hərəkətinin istiqamətini
birləşdirmək üçün xətt artırmaqla ona yaşarılıq sifəti də
verilmişdir” (40, 424–425).
“Azərbaycanın Şimal qapısı – Xaçmaz” kitabının müəllifi pro-
fessor Fəxrəddin Nərimanoğlu Xaçmazın 1200 illik tarixə malik
olduğunu yazır. O, “xaçmaz” sözünün etimologiyasına başqa
mövqedən yanaşır: “Məlumdur ki, Şimali Azərbaycanda tarixən
mövcud olmuş Albaniya feodal dövlətində xristianlıq dövlət dini
olmuşdur. Xəzərsahili torpaqlarda isə indiki Xaçmaz rayonu
ərazisində yaşayan tayfalar, demək olar ki, bu dini qəbul etməmiş,
kökü ta qədimlərə gedib çıxan Atəşpərəstlik dininə meyilli
22
olmuşlar. Bunu nəzərə almayan bəzi yazarlar səhv olaraq “Xaç-
matak” toponimini “xaçpərəst xalq” kimi mənalandırırlar. Hal-
buki qədim türk dilində “maz” inkar şəkilçisi kimi işlənmişdir.
Məsələn: qorxmaz, tükənməz, etməz, eşitməz və s. Bu tutarlı dəlili
nəzərə alsaq, “Xaçmaz” terminini “xaç sındıran”, “xaçı qəbul
etməyən” kimi mənalandırmaq daha düzgün olardı” (38, 18). 
Zənnimcə, müəllifin “xaçmaz” sözünün “xaç sındıran”, “xaçı
qəbul etməyən” kimi mənalandırması düzgün olmazdı. Çünki
Azərbaycan ərazisində 10-dan çox “xaç” komponentli oykonim,
oronim və hidronim mövcuddur. Həm də buradakı “xaç” tərkibinin
xristianlıqla heç bir əlaqəsi yoxdur.       
Göründüyü kimi, tədqiqatçıların “xaç” sözü haqqında apar dıq -
ları təhlillərdən aydın olur ki, bu sözün xristianlıqdan çox əvvəllər
təfəkkürdə olması və odla bağlılığı fikri daha inandırıcıdır.
Bir çox mənbələrdə də “xaç” (dörd guşəli, dörd gözlü, dörd
yanlı və s. mənalarda) sözünün türk mənşəli söz kimi Azərbaycan
toponimiyasında geniş şəkildə işləndiyi qeyd olunur. 
Bu məsələnin birinci tərəfidir. İndi isə “xaçmaz” sözündəki
“maz” tərkibinin araşdırılmasındakı bəzi məqamlara diqqət
yetirmək istərdik.
“Maz” topoformantının müxtəlif variantları (maz//mas//moz)
Azərbaycan və İran toponimiyasında geniş yayılmışdır: Mazan-
daran, Masallı, Mazımçay, Mazam, Xaçmaz və s.
“Avesta”nın sözlüyünü işləmiş Mobid Firuz Azərkəşsbin
fikrincə, zərdüştlülərin tanrılarından olan Məzdanın adı “məz”dən
yaranmışdır. Kökcə türk dillərindən alınan məz, məs – böyük
deməkdir (47, 70).
“Ümumi türk tarixinə giriş” kitabında da “massaget ” sözü
“böyük ket” kimi izah olunur.
Buna əsaslanan toponimçi alim R.Əliyeva Abşeron yarı ma da -
sı nın şor göllərindən biri olan Masazırı da “Böyükşor” kimi
mənalandırmağı məqbul sayır (13, 86).
Tarixçi-alim İmammirzə Şahbazov “xaçmaz” sözünü qədim
türkdilli xeçmatak//xaçmatak tayfaları ilə bağlayaraq tərkibindəki
23
“maz” (maso) komponentinin “balıqyeyən” (Qədim Avestaya
görə) mənasında olduğu qənaətindədir. Daha sonra o, “Dostluq”
qəzetində Xaçmaz haqqında dərc etdirdiyi məqalədə qeyd edir ki,
massagetlər su hövzələrində, su sahillərində yaşayıb balıq ovu ilə
məşğul olmuşlar. Deməli, massaget anlayışını mas və ket kimi
başa düşsək, onda Xaçmaz toponimindəki mas//maz hissəsi üçün
Qədim Avestadakı “maso” sözünü əsas götürmək olar. O, belə
qənaətə gəlmişdir ki, “xaçmaz” sözü qədim Masqut dövlətindəki
xeçmatak//xaçmataq adlı tayfanın (əyalətin) etimologiyası ilə
əlaqədar yaranmış və həmin tayfalar su hövzələrində (Samurun
yuxarı hissəsində) yaşamışlar.
VII əsr coğrafiyasında da qədim xeçmatak//xaçmataq tayfala -
rının Samur çayı boyunca yerləşməsi göstərilir. 
Tədqiqatçı müəllimlər Fazil Seyidov və İbrahim Əsgərov da
“Dostluq” qəzetinin (№ 5) yanvar 1990-cı il buraxılışında müxtəlif
mənbələrə istinad edərək “Xaçmaz haqqında nə bilirik?” adlı
məqalədə yazırlar ki, “xaçmaz” sözü “heçmatik” etnonimi əsasın -
da yaranmışdır. V əsr tarixçisi Favstos Buzanskinin qeydlərinə
əsaslanan müəlliflər heçmatakların Samur və Vəlvələ çayları
arasındakı ərazilərdə yaşadıqlarını yazırlar. Müəlliflərə görə Xaç-
maz yaşayış yeri kimi Qudyalçayın sahilində XV əsrdən də əvvəl
mövcud olmuşdur. Məqalədə göstərilir: “Ehtimal etmək olar ki,
yaxınlıqda yerləşən orta əsr Niyazabad şəhəri XIII əsrdə monqol-
lar, bir az sonra isə şimaldan basqın edən köçərilər tərəfindən
darmadağın edildikdən və elmi ədəbiyyatda Dəyirmantəpə kimi
qeyd olunan yaşayış yerində XIV əsrdən həyat söndükdən sonra
əhali əsasən Xaçmaz yaşayış yerində məskən salmağa başlayır. Bu
da öz növbəsində bu yaşayış yerinin inkişafına, ərazisinin bö yümə -
sinə və nəticədə XV əsrdə yaşayış yerinin şəhərə çevrilməsinə
səbəb olmuşdur» (42). 
“Azərbaycan toponimlərinin ensiklopedik lüğəti”ndə Xaçmaz
şəhəri adının hazırkı Köhnə Xaçmaz kəndinin adı ilə bağlı olduğu
göstərilir. Şəhərin dəmiryol stansiyası ətrafında genişlənməsi ilə
əlaqədar yaşayış məskəni böyümüş və Xaçmaz adlandırılmışdır.
24
Hazırda şəhərə birləşdirilmiş Xaçmaz kəndinin əhalisi vaxtilə tat
dilində danışan xristianlar olmuşdur. Bu əhalinin qədim xaçmatak
(xaçpərəst xalq) tayfasından olması ehtimal edilir (8, 234).
Bəzi müəlliflər xaçmatak (xaçpərəst xalq) tayfasının adını
çəkməyə ehtiyat edirlər. Amma bu ehtiyatlı yanaşmadan istifadə
edərək bəzi müasir xaçpərəst müəlliflər “xaçmaz” sözünü öz milli
mənafelərinə uyğun istiqamətə yönəldirlər. 
Məlumdur ki, islamiyyətə qədər türklər dini etiqadlarına görə
xaçpərəst, atəşpərəst, bütpərəst olmuş, bir-birindən fərqli inanc -
larla müxtəlif ayinlər icra etmişlər. Bu, təxminən eramızın VII
əsrinə qədərki dövrü əhatə etmişdir. Buna görə də, “Azər baycan
toponimlərinin ensiklopedik lüğəti”ndə Xaçmaz kəndinin (Köhnə
Xaçmaz – Q.İ.) əhalisinin vaxtilə tat dilində danışan xristianlar
olması kimi göstərilməsi heç bir şübhə doğura bilməz.
F.Xalıqov müxtəlif mənbələrə əsaslanaraq yazır ki, tat türk
sözüdür. Türk dilində göstərilən leksik vahid “zəli”, “zəlil”,
“yabançı” mənalarındadır. Bu leksik vahid əvvəllər İran dillərində
işlənsə də, sonralar türkdilli xalqlar onu iranlıların özlərinə
qaytarıb, onları, yəni irandilli xalqları tat (tacik) adı altında
birləşdirmişdir (20, 110).
N.Nəbiyev tatların IV əsrdə Sasanilər dövründə Azərbaycan
ərazilərinə köçmələrini yazır (37, 193).
Q.Qeybullayevə görə tatlar xristianlığın hökm sürdüyü
dövrlərdə Albaniyaya köçmüşlər. Bu dövr bizim eramızın I
əsrindən VI əsrə qədərki dövrü əhatə edir. Ona görə də onların bir
hissəsi xristianlığı qəbul etmiş, böyük bir hissəsi isə atəşpərəst
olduqlarından ərəb işğalından sonra islam dinini qəbul edib
müsəlman olmuşlar (54, 183).
Azərbaycanda tatların üç qrupu məlumdur: müsəlman tatlar,
xristian tatlar və cuhud tatları. B.Savina müsəlman tatlarının
farslarla qaynayıb-qarışmalarını qeyd edir (56, 143).
Beləliklə, belə bir nəticəyə gəlmək olar ki, Xaçmaz ərazisinin
qədim sakinləri türk mənşəli xeçmatak/xaçmatak tayfaları olmuşlar.
25
Bu tayfaların böyük bir hissəsi atəşpərəst olduğundan ərəb
istilasından sonra islamiyyəti qəbul etmişlər. Xristianlığı qoruyub
saxlamağa çalışan bir qisim tayfalar isə Albaniyanın şimalına, Baş
Qafqaz silsiləsinin yamaclarına və indiki Dağlıq Qarabağ əra -
zilərinə çəkilmişlər. “Xaç” komponentli toponimlərin bu əra zi lər -
də çoxluq təşkil etməsi, fikrimizcə, bu ehtimalı inandırıcı göstərir.
Xaçmazın bir yaşayış məskəni kimi tarixi çox qədimdir.
Mənbələrdə “Xaçmaz” toponimik adına XVIII əsr müəlliflərinin
əsərlərində daha çox rast gəlinir. 
Müşkür mahalı (Xaçmaz) Quba xanlığının tərkibində olduğu
üçün professor Şahin Fərzəlibəylinin “Quba tarixi” kitabında bu
barədə mümkün qədər fakt və materiallar verilmişdir. Kitabda
qeyd olunur ki, Rusiyanın İrandakı səfiri A.P.Volinski dvoryan
Adrian Lopuxinə Niyazabaddan Rusiya sərhədinə qədər mövcud
olan Azərbaycan torpaqları barədə icmal xarakterli məlumat
toplamağı və həmin məlumatı şəxsən onun özünə çatdırmağı
barədə sərəncam verdi. A.Lopuxin əlahəzrət çarın (I Pyotrun –
Q.İ.) tapşırığına təcili əməl etmək üçün yubanmadan səfərə
başlayır: “Biz iki kəndi keçdik. Onlardan biri Hacı Davud bəyin
yeri idi ki, biz Xaçmaz (indiki Köhnə Xaçmaz kəndi nəzərdə tutu-
lur – Q.İ.) adlanan o yerdə gecələdik. Quba şəhərinə isə günortaya
yarım saat qalmış çatdıq (43, 43).
“Материалы для новой истории Кавказа с 1722 до 1803 год
П.Г. Буткова” adlı əsərdə Azərbaycan toponimləri içərisində
“Xaçmaz” toponiminin “Kaçmaş” kimi qeyd olunduğu göstərilir
(13, 19-20).
Başqa bir mənbədə oxuyuruq: “Quba qəzasına ermənilər XVIII
əsrin sonlarında Qubalı Fətəli xanın zamanında gəlmişdilər və
Gilvar ilə Xaçmaz (indiki köhnə Xaçmaz kəndi nəzərdə tutulur –
Q.İ.) kəndlərində sakin olmuşdular. Bu kəndlərin erməniləri keçən
əsrin ortalarına kimi (XIX əsrin – Q.İ.) tat dilində danışırdılar və
bir kəlmə də olsa erməni sözü bilmirdilər. Fəqət eyni zamanda
xristianlığı mühafizə edə bilmişdilər. İndi isə bu ermənilər öz ana
dillərində danışırlar (Xaçmazı tərk etmişlər)” (51, 30).
26
Mənbələrdə ermənilərin bu ərazilərə 1768-ci ildə Cavad xanlığı
Şimal-şərqi Azərbaycan birliyinə – Quba xanlığına tabe olduqdan
sonra köçürülməsi göstərilir. Qaradağ və Ərdəbildən olan bu
erməni köçəriləri mal-qarasını Muğan qışlağına gətirirdilər. M.
Vəlilinin (Baharlı) göstərdiyi kimi, onlar xristianlığı qoruyub
saxlasalar da tat (fars) dilində danışırdılar. 
İran dövləti XVIII əsrin 70-ci illərində Quba xanlığının Rusiya
ilə yaranmaqda olan isti münasibətlərə mane olmağa çalışırdı.
Bunun üçün İran şahı Kərim xan Zənd müxtəlif üsullardan –
rüşvət, təxribat, “kəbin diplomatiyası”, etnik köçürmə siyasəti,
hətta hərbi yürüşlərdən də istifadə edirdi (43, 79).
Tarixən başqa dini-etnik mənşəyə mənsub xalqların bir
ərazidən başqa bir əraziyə köçürməsi siyasəti öz dövründə siyasi
qələbə kimi qiymətləndirilsə də, köçürülənlər getdikcə məs -
kunlaşdığı dövlətin ərazisində başqa dövlətlər üçün bir “daxili
nüvə silahı” rolunu oynamışdır.
“Quba tarixi” kitabında erməni ailələrinin Şamaxı, Müşkür,
Dərbənd ərazilərinə köçürmələri haqqında məlumat verilir. Fətəli
xan Dərbəndin yuxarı hissəsində – Narınqalada əvvəlcə yüzdən
çox erməni ailəsini yerləşdirmiş, sonra isə, 1776-cı ilin əvvəl -
lərində məlum olmayan səbəblərə görə həmin ermənilər şəhərin
aşağı hissəsinə köçürülmüşdür (43, 84).
Dini mənsubiyyət məsələsi də Rusiyanın apardığı ən başlıca
siyasət idi. Buna görə də çar Rusiyası himayəsində olan torpaqlara
xristian mənşəlilərin köçürülməsinə təkliflər və təzyiqlər nəticə -
sində nail olurdu. 1813-cü il “Gülüstan” və 1828-ci il “Türk mən -
çay” müqavilələrindən sonra Rusiya imperiyasının tabeçiliyində
olan Azərbaycan torpaqlarına quberniyalardan və İrandan açıq-
aşkar şəkildə kütləvi surətdə xristian mənşəlilər, o cümlədən
ermənilər köçürüldülər (Bu barədə kifayət qədər rəsmi sənədlər
və elmi əsərlər var). Bunlar da rus həmdinlərinə arxalanaraq yaşa -
dıq ları ərazilərdə daim azərbaycanlıları sıxışdıraraq məskun -
laşdıqları ərazi toponimlərini dillərinə uyğun dəyişdirirdilər.
Mərhələlərlə həyata keçirilən mürtəce etnik siyasətin nəticələri
27
Azərbaycan Respublikasının coğrafi-siyasi xəritəsində dərin izlər
buraxmaqla, ərazisi zaman-zaman kiçildilmişdir.
Mənbələrdə göstərilir ki, 1914–1918-ci illər Birinci dünya
müharibəsi dövründə “Daşnaksütyun” partiyasının rəhbərlərindən
olan Muradyan adlı bir erməni tabeçiliyində olan 2000 erməni və
rus əsgərləri ilə özünü rus çarizminin ən yaxın müttəfiqi kimi
qələmə verməklə Müşkür mahalında əmin-amanlıq yaratmaq adı
ilə bir növ ön cəbhədən yayınmışlar. Onlar cəbhəyə getmək
əvəzinə Xaçmazda müsəlmanlara divan tutmuş və burada etnik
təmizləmə siyasətinə əl atmışlar (35, 14). 
Köhnə Xaçmaz kəndində sakin olan ermənilər də, M.Vəlilinin
(Baharlı) qeyd etdiyi kimi, xristian olsalar da, tat dilində
danışırdılar. Tat dilinin bəzi ləhcələrində “xaçamaz”, “xaçemaz”,
“xaçmaz” sözü “qoz” mənasında başa düşülür. Bu ərazilər
əvvəllər həqiqətən də, qoz ağacı sahələri ilə zəngin idi.
Xaçmaz oykonimini fitonim mənşəli hesab edənlər, görünür,
bu fikri əsas tuturlar. 
Xristian mənşəlilərin türkdilli xeçmatak/xaçmatak tayfaları
haqqında məlumatları olmadan bu sözü özlərinin leksik sisteminə
uyğunlaşdıraraq “Xaçmaz” toponimik adını saxlamışlar. Xaçmaz
sözünün tərkibindəki “xaç” komponenti xristian mənşəlilərə çox-
dan tanış olmaqla, həm də sərfəli idi. Əks halda, Azərbaycanın bir
çox toponimləri kimi Xaçmazın da adını dəyişə bilərdilər. 
Deməli, Müşkür mahalına köçüb gələn ermənilər “Xaçmaz”
toponimik adını tat dilinə uyğun olaraq “qoz” sözü ilə bağlamışlar.
Əslində bu, zahirən belə idi. Gizli olaraq apardıqları siyasət isə bu
ərazilərdə erməni-xristian mənşəli əhalinin sayını artırmaq, ərazi
toponimlərinin adlarını rus və erməni dillərinə uyğunlaşdırmaq,
qırğınlar törətməklə yerli əhalinin sayını azaltmaq və rus dövləti
ilə qonşuluq şəraitində yaşamaq üçün muxtariyyət əldə etməkdən
ibarət idi.
Mənbələrdə göstərilir ki, 1918-ci ildə erməni daşnaklarının
Quba qəzasında törətdikləri vəhşiliklər vaxtı Xaçmaz onların əsas
dayaq məntəqəsi olmuşdur. Bolşevik rəhbərləri tərəfindən Bakı-
Qudermes stansiyasına qədər dəmiryol hərəkətinin milisi təyin
28
edilmiş David Gelovani qəza komissarı kimi fəaliyyətə baş la dıq -
dan sonra ermənilər məkrli siyasətlərini həyata keçirməyə
başladılar. Daşnak qulduru Amazasp qəzada – Xaçmazda qırğınlar
törətdiyi halda, balıq sənayeçisi Vartan Avapov və iri dəyirman
sahibi Harutunyan bir qrup erməni millətçiləri ilə siyasi işlərlə
məşğul idilər. Onlar bolşevik rəhbərlərini inandırmağa çalışırdılar
ki, Xaçmazda müsəlmanlar xristian əhalini sıxışdırır və bolşevik -
lərin hakimiyyətinə tabe olmaq istəmirlər. Bu məsələyə müəyyən
qədər nail olan ermənilər xristian dəstəyinə arxalanaraq Xaçmazda
müsəlmanları qırmaqla əhalinin sayını azaldır, ətraf yerlərə
ermənilərin köçüb gəlmələrinə şərait yaradırdılar. Burada erməni
kilsələri tikilir, İrandan və Ermənistandan keşişlər dəvət olunurdu.
Bütün bunlara baxmayaraq, xaçmazlıların fədakarlığı və vətən -
pərvərliyi nəticəsində onların bu niyyəti baş tutmadı. Ancaq
kütləvi surətdə xristianlaşdırılan bəzi yaşayış məntəqələrinin adları
dəyişdirildisə də məqsədli şəkildə bu “Xaçmaz” toponiminə şamil
edilmədi. Belə ki, “Xaçmaz” onomastik vahidindəki “xaç” kom-
ponenti “Xaçmaz” toponiminin qoruyucusuna çevrilmişdir. 
Beləliklə, aydın olur ki, “xaçmaz” sözü türk mənşəli qədim
“xeç matak”// “xaçmatak” tayfalarının adı ilə bağlıdır. Sonralar
bu tayfaların bir qismi yerli əhali ilə qaynayıb-qarışmış və is -
lamiyyəti qəbul etmişlər. “Xeçmatak”// “xaçmatak” tayfalarının
bir qismi isə islamiyyətlə mübarizədə tab gətirə bilmədikləri üçün
Baş Qafqaz silsiləsinin yamaclarına və Dağlıq Qarabağa yaxın
ərazilərə çəkilmişlər.
Tarixdən məlumdur ki, müəyyən bir etnik tərkib yaşadığı
ərazilərin toponimlərində öz etnik mənşəyinin izlərini yaşadır və
bunun yayılma areallarını genişləndirir. Bunu nəzərə alsaq görərik
ki, bu genişlik respublikamızın dağlıq əraziləri üçün (Balakən,
Daşkəsən, Xocavənd, Oğuz) daha xarakterikdir. Elə isə, bu fikir
Xaçmaz şəhərinin adındakı “xaçmaz” sözünün miqrasiya xarak-
terli olmasını deməyə əsas verir. Miqrasiyanın əsas hərəkət
istiqaməti isə düzənlik ərazilərdən dağlıq ərazilərə yönəlmişdir.
Azərbaycan əraziləri türkün vətəni olmaqla, onun parçalanma
sahəsi kimi mərkəzi mövqe tuturdu (25, 12).
29
XAÇMAZ OYKONİMLƏRİNİN 
ÖYRƏNİLMƏSİNƏ DAİR 
Xalqımızın soykökünü, onun tarixi keçmişini, həyat və
fəaliyyətini, yayılma areallarını tədqiq edib öyrənmək və onu
obyektiv şəkildə qiymətləndirmək üçün tarix bizə geniş imkanlar
açmışdır. Azərbaycanın münbit torpaqları, yaşayış üçün zəngin
təbii şəraiti daim insanları özünə çəkmiş, nəsil-nəsil qəbilələr, tay-
falar, xalqlar müxtəlif dövrlərdə istəyi və ya zorakılıqla miqrasiya
etmişlər. Belə miqrasiyalar nəticəsində yaşayış ərazilərində et-
noslar ya tamamilə, ya da qismən dəyişib. Yaşayış məskənlərinin
kiçik və böyüklüyündən asılı olmayaraq insanlar öz etnik tər kib -
ləri, məşğuliyyəti, adları, bəzən də yaşadıqları yerin təbii-coğrafi
relyefinə, onun flora və faunasına uyğun olaraq bu əraziləri biri-
birin dən fərqləndirmək üçün ad vermişlər. Həmin adlar Azərbay -
ca nın ayrı-ayrı bölgələrinin toponimlərində öz əksini tapmışdır.
Toponimlər xalqımızın ictimai-mədəni həyatı ilə bağlı olduğu
üçün onların öyrənilməsi və tədqiqi məsələləri nadir maddi-
mədəniyyət qalıqları qədər qiymətlidir.
Azərbaycan lap qədimdən bir çox qəbilə birləşmələrinin, xalq -
larının yaşadığı, qaynayıb-qarışdığı, formalaşdığı ölkə olmuşdur.
Onun ayrılmaz bir hissəsi olan Alban-Albaniya-Ağvan-Ağvanq-
Alvan-Aran və onun ayrı-ayrı yer adlarının (toponimlərin) anlamı
bu yerlərdə yaşayan 26 qəbilənin (Strabona görə) dili və əsasən
də Azərbaycan dili ilə bağlıdır. Əlbəttə, burada başqa dillərlə də
səsləşən bəzi yer adları da tapmaq olar. Yer adları məhz belə bir
mürəkkəb, dürlü mənzərəyə malikdir. Araşdırmalar göstərir ki,
Azərbaycanın və onun ayrılmaz hissəsi olan Albaniyanın yer ad -
larının ən əski qatı Azərbaycan dili ilə bağlıdır (40, 60–61).
Azərbaycan ərazisindəki toponimik adlar tarixin müxtəlif
dövrlərində meydana gəlmişdir. Həm tarixi, həm də müasir toponi -
30
miya məzmun etibarilə müxtəlif dillərdədir. Məlumdur ki, topon-
imik adlar coğrafiyanın fənnidir, lakin onların mənası dilçilik
tərəfindən açılır və məhz həmin adlar tarixi tədqiqatlar üçün əlavə
bəzən də yeganə mənbəyə çevrilir. Etnogenetik öyrənmələrin
aparıl masında toponimikanın rolu xüsusilə əhəmiyyətlidir (49, 8).
Göründüyü kimi, toponimiya elmi dilçiliklə sıx bağlıdır. Buna
görə də, toponimlərin linqvistik təhlili ayrı-ayrı dövrlərdə dilin
lüğət tərkibi haqqında müəyyən təsəvvürlər yaratmaqla bərabər,
onun etimologiyasını da açmağa bizə imkan verir.
Bu mənada Azərbaycanın ayrı-ayrı ərazi toponimlərinin tarixi-
linqvistik istiqamətlərdə öyrənilməsi ən vacib məsələlərdəndir.
Toponimlərin etimologiyası ilə əlaqədar A.A.Bakıxanovun
“Gülüstani-İrəm” əsərində daha dolğun məlumat verilmişdir.
Ötən əsrin 60-cı illərindən etibarən Azərbaycan toponimləri
etnik tarixi-linqvistik istiqamətlərdə alimlərimizdən Q.Qeybul-
layev, A.Axundov, Ə.Dəmirçizadə, S.Aşurbəyli, A.Qurbanov,
T.Əh mədov, L.Quliyeva Q.Məşədiyev, R.Əliyeva və başqalarının
əsər lərində öyrənilmişdir. Son dövrlərdə ayrı-ayrı bölgə topo nim -
ləri də tədqiq edilərək həmin ərazilərdə yaşayanların etnik və dil
mənsubiyyətini üzə çıxarmağa imkan vermişdir. Bu da bütövlükdə
Azərbaycan xalqının tarixini, dil məsələlərini öyrənmək işini
asanlaşdırır. Bu baxımdan Azərbaycan toponimiyasında Xaçmaz
rayonunun yaşayış məskənlərinin adları da xüsusi lay təşkil edir.
Etiraf edək ki, Xaçmaz toponimləri, ayrı-ayrı məqalə və yazı -
ları nəzərə almasaq, əsaslı şəkildə öyrənilməmişdir. Bölgə tarixi-
mizin bu gözəl nümunələrini hərtərəfli geniş oxucu kütləsinə
çat dırmaq həm elmi-nəzəri, həm də ictimai baxımdan çox əhə miy -
yətlidir. 
Toponimlərin bir vahidi olan oykonimlərin – Xaçmaz oy konim -
lərinin az bir qismini həmyerlimiz t.e.n. İ.Şahbazov etnik-coğrafi
baxımdan tədqiq edərək ayrı-ayrı məqalələr şəklində rayon
qəzetində (Dostluq) 1990–1991-ci illərdə çap etdirmişdir. Bir qis-
minin tədqiqi məsələləri isə başlanğıc olaraq qalmışdır. Buna görə
31
də, toponimik vahid kimi, hər bir bölgə oykonimlərinin öy rənil -
məsi həm tarixilik, həm də dilçilik baxımından bütövlükdə ono-
malogiya elminin inkişafına böyük kömək edə bilər. Çünki hər bir
kiçik ərazi böyük ərazinin bir hissəsidir.
Məlumdur ki, tarix boyu bütün toponimlər öz ilkin adını qoru -
yub saxlaya bilməmiş, ictimai-siyasi hadisələrin təsiri nəticəsində
onların müəyyən bir qismi ya başqa adla əvəz olunmuş, ya da
trans formasiyaya uğrayaraq şəklini dəyişmişdir. Bunun nəticə -
sində də oykonim ifadə etdiyi ilkin mənadan uzaqlaşaraq tədqiqat
işinin istiqamətini dəyişmiş və nəticədə ayrı-ayrı tədqiqatçılar
tərəfindən müxtəlif cür yozulmuşdur. Belə ki, mövcud “Azər -
baycan toponimlərinin ensiklopedik lüğəti”ndə (iki cilddə. Bakı,
2007) Xaçmazın bəzi oykonimləri əsaslı şəkildə tədqiq edil mə -
diyindən düzgün olmayaraq verilmişdir. Bəziləri isə kitaba daxil
edilməmişdir. Məsələn: Çılqır, Müşkür, Əzizli, Müşfiq və s. (Bu
barədə oykonimlərin etimoloji xülasəsində bəhs edəcəyik.) Nəzərə
almaq lazımdır ki, adıçəkilən kitab əsasən toponimik tədqiqatlara
yardım məqsədi daşıyır.
Xaçmaz oykonimləri maraqlı xüsusiyyətlərə malikdir. Bu
oykonimlərin yarısından çoxu “oba” komponentlidir. Oykonim -
lərin müəyyən bir qismi morfoloji yolla yaranmış, az bir hissəsi
isə kənd, qışlaq, yataq və çay komponentlərindən ibarətdir. 
Xalqımızın etnik mənşəyi ilə bağlı olan oykonimlər isə daha
bö yük maraq doğurur. Məsələn: Ustacallı (Ustacəlilli), Padar, Cığa -
tay, Qı rağ lı, Seyidlər, Ərəb, Şıxlar, Qaracallı və s. Bu etnoto po nim -
lərin, demək olar ki, əksəriyyəti paralellik təşkil edir. Bu, onunla
izah edilir ki, tayfalar böyüdükcə ata yurdundan köçmələr baş
vermiş, yeni yurdda da onlar əvvəlki adlarla tanınmışlar. Yəni köç -
dükləri yurda da əvvəlki yurd adlarını daşımışlar. Köçmələr, əsasən,
həm siyasi, həm də iqtisadi faktorlarla bağlı olurdu. Məsələn,
padarların Səfəvilər tərəfindən Azərbaycana kö çü rül məsi siyasi
faktor idisə, onların buradan ucqarlara yayılması (Padar, Armud-
padar) həm qismən siyasi, həm də iqtisadi faktorla bağlı idi. Bu
faktoru rayondakı bir çox etnotoponimlərə aid etmək olar. 
32
Toponimik ədəbiyyatlarda hətta bəzi paralel toponimlərin
Azərbaycandan kənarda da mövcudluğu göstərilir. Bəziləri isə
müəyyən dövrlərdə sinonimlik təşkil etmiş, getdikcə mövcud döv -
lətin dilinə və mənafeyinə uyğun dəyişdirildiyindən itib-batmışdır.
Xalqımızın etnik mənsubiyyət məsələsinə gəlincə, Azər -
baycanın ən qədim kökləri türkdilli aborigenlərlə və gəlmə türk
mənşəli tayfalarla sıx şəkildə bağlı olmuşdur. Azərbaycanın digər
ərazilərində olduğu kimi, Xaçmaz rayonu ərazisində məskunlaşan
qədim türk mənşəli tayfaların izi etnotoponimlərin, eləcə də
etnoantroponimlərin nüvəsində qorunaraq dövrümüzə qədər gəlib
çatmışdır.
Etnotoponimlər haqqında ən maraqlı məlumatı Azərbaycan
alimi Məhəmmədhəsən Vəlili (Baharlı) vermişdir. 1921-ci ildə
ərəb-fars əlifbası ilə yazılmış “Azərbaycan. Coğrafi-təbii etno-
qrafik və iqtisadi mülahizat” əsəri təxminən yetmiş ildən sonra
tərcümə edilərək tarixin qaranlıq səhifələrini işıqlandırmışdır.
Xaçmaz oykonimlərinin tədqiqi məsələlərində göstərilən tarixi
əsərlə yanaşı toponimçi-dilçi alimlərimizin tədqiqatlarından, ayrı-
ayrı müəlliflərin məqalələrindən də mümkün qədər bəhrələnmişik.
Oykonimlərin etimoloji təhlilində əsasən onların leksik xü -
susiyyətləri araşdırılmış, mümkün qədər tarixilik məsələlərinə də
diqqət yetirilmişdir.
Beləliklə, Xaçmaz oykonimləri bu tədqiqat işində ilk dəfə
olaraq monoqrafik şəkildə öyrənilmiş, bu əraziyə məxsus yaşayış
məskənlərinin etimoloji təhlili verilməklə yanaşı, yaşayış mən -
təqəsini ifadə edən coğrafi terminlərin oykonim yaradıcılığında
yeri açıqlanmışdır. Kitabda morfoloji və sintaktik yolla yaranan
oykonimlərə də nəzər salınmışdır.
33
OYKONİMLƏRİN YARANMASININ LİNQVİSTİK
ƏSASLARI 
Xaçmaz oykonimlərinin tədqiqi göstərir ki, onların tərkibi
çoxşaxəlidir. Buna görə də onların linqvistik təhlilini verməzdən
əvvəl oykonimlərin onomastik sistemdəki yerini müəy yənləş -
dirmək lazımdır.
Dildəki xüsusi adları elmi cəhətdən öyrənən dilçiliyin onoma -
logiya (yunan mənşəli söz olub, “onoma” – ad “loqos” elm,
təlim, nəzəriyyə deməkdir) şöbəsi də dilçilik elminin tədqiqat
obyektinə daxildir. Deməli, bu şöbədə xüsusi adların, o cümlədən
oykonimlərin əmələgəlmə yolları, inkişaf prosesləri, işlənmə yeri
şərh edilməli, onların elmi təsviri verilməlidir.
Bunu əsas tutaraq, Xaçmaz oykonimlərinin tədqiqi mə sə -
lələrində mümkün qədər bu məsələyə genişlik verməyə çalışmışıq.
Onomastik leksikada eyni xarakterli və səciyyəli mənanı
bildirən sözlər xüsusi qrupda birləşdirilir. Bu cəhət nəzərə alınaraq
onomastikada (dilin lüğət tərkibindəki xüsusi sözlər) xüsusi adlar
aşağıdakı kimi qruplaşdırılmışdır:
1. Antroponimlər
2. Etnonimlər
3. Toponimlər
4. Hidronimlər
5. Zoonimlər 
6. Fitonimlər
7. Kosmonimlər
8. Ktematonimlər
Antroponimlər (yunan sözü olub, anthropos – insan və onu -
ma – ad deməkdir) onomastik leksikanın bir hissəsi olmaqla şəxs
adları, soyad, təxəllüs və ləqəbləri əhatə edir.
34
Etnonimlər onomastik leksikanın bir layını təşkil etməklə
tayfa, xalq və millət adlarını özündə birləşdirir.
Toponimlər coğrafiyaya aid olsa da, dilçilikdə yer adlarını
öyrənir. Toponimik vahidlər iki yerə – oronimlər (relyef quruluşlu
formalar: dağ, dərə, təpə, aşırım və s.) və oykonimlərə (yaşayış
məntəqələrinin adları) bölünür.
Hidronimlər su obyektlərinin adlarını bildirən onomastik sis-
temdir.
Zoonimlər dilin zooloji leksikasını əhatə etməklə heyvan, quş
adlarından ibarət anlayışları özündə birləşdirir.
Kosmonimlər səma cisimlərinin adları ilə bağlı onomastik
leksikanın bir layını təşkil edir.
Fitonimlər bitkilərlə (kol, çiçək, ağac və s.) bağlı olan ono-
mastik vahidləri bildirir. 
Ktematonimlərə maddi-mədəniyyət, elm və texnika, inzibati
idarələrin, özəl şirkətlərin və s. adları daxildir.
Toponimlərin bir vahidi olan oykonimlər əraziyə məxsus
yaşayış məntəqələrinin (kənd, qəsəbə, şəhər) adlarını bildirir.
Oykonimlərin təhlili xalqın tarixi, dili, mədəniyyəti, ictimai həyat
tərzi, məşğuliyyəti haqqında bizə maraqlı məlumatlar verir. Bu
baxımdan Xaçmaz oykonimlərinin öyrənilməsi və tarixi-linqvistik
təhlili çox önəmlidir. Oykonimlər insanların tarixən məskunlaşdığı
coğrafi obyektlər, xalqın etnogenezini açıqlamaqla onların yayıl -
ma areallarını, dil faktorlarını da öyrənməyə imkan verir. Buna
görə də kitabda toponimik vahidlər olan oykonimlər haqqında
məlumat əsas yer tutur.
A.Qurbanov toponimlərin aşağıdakı üsullarla yarandığını
göstərir.
1. Leksik üsul.
2. Semantik üsul.
3. Morfoloji üsul.
4. Sintaktik üsul (30, 446).
Bu üsullar toponimlərin hər bir vahidi üçün xarakterikdir.
35
Azərbaycan toponimlər sistemində bu dilə məxsus, eləcə də
başqa dillərdən keçən ayrı-ayrı leksik vahidlərdən törənən və
morfemlərin köməyi ilə düzələn sadə və düzəltmə oykonimlərə
təsadüf olunur. İlk baxışda sadə və düzəltmə oykonim kimi
görünən bir sıra coğrafi obyekt adları əslində coğrafi obyekt tipini
göstərən terminlərin (rayon, şəhər, qəsəbə, kənd və s.) köməyi ilə
yaranmış mürəkkəb quruluşlu adlardır (15,150). Məsələn: Xaçmaz
rayonu, Xudat şəhəri, Müqtədir qəsəbəsi, Qırağlı kəndi, Bayoba
kəndi və s.
Deməli, toponimlər və onların ən geniş yayılmış qollarından
biri olan oykonimlər yalnız coğrafi nomenlərin köməyi ilə
yaradılır. Lakin funksional toposistemin yığcamlığa, qənaətçiliyə
meyli çox olduğu üçün oykonimlərin də tərkibində müəyyən ixti-
sarlar baş verir, yəni məntəqə adının spesifik cəhətini semantik
cəhətdən özündə əks etdirən, aparıcı rola malik olan müxtəlif
quruluşlu birinci komponentlər müstəqil şəkildə oykonimləşir.
Məsələn: Qarğalıq kəndi − Qarğalıq, Dədəli kəndi − Dədəli,
Uzunoba kəndi − Uzunoba, Manafoba kəndi − Manafoba, Şıxlar
kəndi − Şıxlar və s. Belə komponentlərin ilkin funksiyaları mənşə
etibarilə etnonim, antroponim, hidronim, fitonim və s. kimi adları
bildirmiş, sonradan həmin modellərdən məqsədli şəkildə istifadə
edilmişdir.
Oykonimləri xalq yaradıcılığı nümunələri də hesab etmək olar.
Çünki xalq özünün bir çox əlamətlərini oykonimlərdə yaşada
bilmişdir. Oykonimlərin yaradılması dilin lüğət tərkibinə əsaslanır.
Dilin bir sözü hesabına ümumən onlarla, yüzlərlə toponim yarat-
maq mümkündür. Məsələn: oba, yurd, qışlaq, qala, kənd, tala,
yataq və s. kimi topoformantlar müəyyən sözlərlə birləşərək kiçik
yaşayış məntəqələrini – oykonimləri bildirir. Bu komponentlərin
bəziləri ümumən toponim yaradıcılığında topoformant kimi
işlənərək böyük coğrafi əraziləri əhatə etsə də, Xaçmaz oyko nim -
ləri üçün kiçiklik xarakterikdir. Bu cür komponentləri olan
oykonimlərə aşağıdakıları misal göstərə bilərik: İdrisoba,
Aşağıoba, Tikanoba, Ağaşirinoba, Manafoba, Üçgünqışlaq,
36
Hacıqazma, Həbibkənd, Həsənqala, Əbilyataq, Çinartala,
Qusarçay və s.
Leksik üsul
Rayonumuzun ərazisində bir sıra yer adları vardır ki, bunlar
müəyyən leksik vahidlər olub, oykonimləri ifadə edir. Bu tip
oykonimlər antroponimlərdən, nəsil-tayfa bildirən anlayışlardan
(etnonimlərdən), bir qismi isə ümumişlək sözlərdən ibarətdir.
Məsələn: leksik yolla antroponimlərdən Müqtədir, Müşfiq (memo-
rial toponimdir) – etnonimlərdən Padar, Ərəb Cığatay, ümumişlək
sözlərdən – Şimal, Arzu, Turist və s. əmələ gəlmişdir. Bununla
yanaşı rayon ərazisində elə sadə toponimlərə rast gəlirik ki, onların
mənası hələ də dilçilik baxımından əsaslı şəkildə tədqiq
olunmayıb.
Sadə quruluşlu toponimləri linqvistik baxımdan tədqiq edən
dilçilər leksik vahidi coğrafi ad kimi qəbul edirlər.
Etnonimlərin müəyyən bir hissəsini yalnız Azərbaycan dili və
onun dialekt və şivələri baxımından sadə etnonim adlandırmaq
olar. Çünki etimoloji təhlil zamanı aydın olur ki, onların bir çoxu
morfoloji (düzəltmə) və sintaktik (mürəkkəb) üsulla yaranmışdır.
Qeyd etmək lazımdır ki, “sadə oykonim” ifadəsi burada şərti
səciyyə daşıyır. Nəzərdə tutulmalıdır ki, toponimiyada sadəlik an -
layışı ola bilməz. Çünki sadə sözlər, sadə leksik vahidlər hələ heç
də sadə toponimlər deyillər. Müxtəlif məfhumları ifadə edən sadə
leksik vahidlər toponim yaradıcılığında yalnız iştirak edir, lakin
bu zaman həmin sözlər müəyyən bir obyektin ünvanına çevrilmək
üçün ən azı digər bir leksik vahidlə (coğrafi nomenlə) ya naşı
durmalıdır (16, 92–93). (Məsələn; Xaçmaz – Xaçmaz şə hə ri,
Nabran – Nabran kəndi, Gödəkli – Gödəkli kəndi və s. – Q.İ.).
N.Əsgərov isə müəllifin fikri ilə razılaşmadığını bildirir. 
O, qeyd edir ki, bir halda ki, söhbət adlardan gedir, onda əsas
diqqəti coğrafi terminə yox, ada yönəltməliyik (19, 47).
37
Özünün qrammatik görünüşünə görə bu gün sadə söz kimi
formalaşan və səslənən coğrafi adlar, əslində məlum toponim ik-
inci (təyin edən) komponentini itirdikləri üçün toponimə məxsus
bütün semantik yükü daşıyır.
Semantik üsul
Xüsusi adların bir qismi semantik üsulla konvensiya yolu ilə
yaranır. Belə ki, müxtəlif nitq hissələrinə mənsub olan bir sıra
ümumi sözlər substantivləşir və sırf xüsusi ad əmələ gətirilir. (30,
448). Məsələn: Şimal, Arzu, Turist, Palçıqoba, Tikanlıoba, Pər -
diqıran, Qaraçı, Qaraqurdlu, Vələmir və s.
“Şimal” sözünə diqqət yetirək: ərəb mənşəli olan “şimal”
sözü, yer kürəsinin cənuba əks olan cəhəti, soyuq iqlim zonasında
yerləşən sahəsi kimi başa düşülür. Bu söz mənanın xüsusiləşməsi
nəticəsində oykonimə çevrilmişdir. Şimal yaşayış məntəqəsi Xəzər
dənizinin sahilində, rayonun şimala tərəf soyuq, külək tutan
ərazisində yerləşdiyi üçün belə adlandırılıb. 
Fars mənşəli “arzu” sözü də dilimizdə “bir şeyin olmasını
ürəkdən istəmək, dilək, əməl, həsrət” mənalarındadır. Arzu həm
də, şəxs adıdır.
“Turist” sözü də məna çalarının xüsusiləşməsi nəticəsində
oykonimə çevrilmiş və bu ərazidə turist bazasının yaranması ilə
əlaqədar yaşayış məskəni belə adlandırılmışdır.
Eleziya nəticəsində (ilk sözün son səsinin düşməsi) yaranan
“Vələmir” oykonimi semantik mənasına görə taxıl fəsiləsindən
olan dənli yem bitkisinin adını bildirir. Toponimik ədəbiyyatlarda
isə oykonimin Vəli Əmir şəxs adından yarandığı qeyd olunur.
Semantik üsulla yaranan toponimik vahidlərdə bəzi nitq
hissələri substantivləşir. Rəng, əlamət, istiqamət, yer bildirən
sözlər birinci tərəf kimi çıxış edərək coğrafi məkan bildirən tərəflə
birləşir. Məsələn: Ağtala, Ağçay, Ortaoba, Çuxuroba və s.
Oykonimlərin semantikası bəzi hallarda Xaçmaz rayonunda
38
yaşayan etnik qrupların dil xüsusiyyətlərində də özünü göstərir.
Burada bəzi xalqlar və etnik qruplara məxsus bir neçə oykonim
vardır ki, həmin dillərin öz semantikası əsasında yaranmışdır.
Onların araşdırılması üçün həmin dilləri bilmək, onların məişət və
mədəniyyətinə dərindən bələd olmaq lazımdır. 
Morfoloji üsul
Xaçmaz oykonimlərinin təhlili göstərir ki, onların müəyyən bir
qismi morfoloji yolla əmələ gəlmişdir. Morfoloji üsulla yaranmış
oykonimlər məhsuldarlığı ilə seçilir. Bu zaman söz kökünə mü-
vafiq şəkilçi qoşulmaqla yeni söz – oykonim düzəlir. Məsələn:
Dalğalı, Əzizli, Günəşli, Xəzərli və s. Oykonimlərin çoxu dilimizin
daxili imkanlarına əsaslanıb türk mənşəli olduğuna görə bu yolla
yaranan oykonimlərdə dilimizin qanunauyğunluqları özünü
göstərir. Dilimiz leksik şəkilçilərlə zəngin olsa da oykonimlərin
yaranmasında onların müəyyən bir qismi iştirak edir.
Toponim yaradıcılığında morfoloji yoldan bəhs edən tədqi -
qatçı-alim R.Əliyeva yazır: “Dildə sadə sözlərdən mürəkkəb
sözlər düzəlir, sonra mürəkkəb sözün komponentlərindən biri öz
mənasını itirərək şəkilçiləşir, daha sonra şəkilçi də öz mənasını
itirir və həmin söz sadə sözə çevrilir (13, 86). Bu baxımdan Xudat,
Xuray, Ləcət, Nabran və s. oykonimlər dilimizdə sadə sözlər hesab
olunur”.
-lı, -li, -lu, -lü şəkilçisi vasitəsilə yarananlar. Rayon əra zi -
sindəki oykonimlərin yaranmasında ən məhsuldar şəkilçi -lı, -li, -
lu, -lü şəkilçiləridir. Türk xalqlarının toponimiyasında bu müxtəlif
variantlarda işlənsə də eyni səciyyə daşıyır. Bu şəkilçi isimlərə
qoşularaq müxtəlif oykonimlər yaradır. Həmin oykonim lərin tərkibi
də müxtəlifdir. -lı
4
şəkilçiləri etnonimlərə (nəsil tayfa ad la rına),
antroponimlərə (şəxs adlarına), coğrafi anlayışlara və s. qo şularaq
oykonim əmələ gətirməsi bölgəmiz üçün daha xarakterikdir.
Müşkür ərazisi ayrı-ayrı qışlaq və obalardan ibarət olduğu üçün
bəzən həmin yaşayış məskənləri konkret olaraq müəyyən bir nəslə,
39
tayfaya və tirəyə mənsubluq bildirir: Ustacallı (Ustacəlilli),
Qırağlı, Ərəb, Gödəkli, Hülövlü, Qaraqurdlu, Çaxmaqlı və s. belə
oykonim lərdəndir. 
Bu tip məntəqə adı kimi, sabitləşən komponentlər oykonimiya
baxı mından sadə, qrammatik cəhətdən isə düzəltmə quruluş -
ludurlar. Çünki, göstərilən adların tərkibindəki -lı4 elementləri ilkin
olaraq oykonimləri deyil, etnonimləri yaratmışdır. Bu qayda digər
qrammatik elementlərdən (-lar2, -çı4, -lıq4) ibarət olan yaşayış
məntəqələrinin yaranmasına da aid edilir. Deməli, bu qəbildən
olan yaşayış məntəqələri ilkin etnonimlərdən düzəlməklə
oykonimləşmişdir.
Günəş, dalğa, meşə kimi sadə isimlərə -lı, -li, -lu, -lü şəkilçiləri
artırmaqla Günəşli (kosmonim mənşəli), Dalğalı (hidronim
mənşəli), Meşəli (coğrafi məkan anlamlı) oykonimləri morfoloji
yolla yaradılmışdır.
-lar, -lər şəkilçisi vasitəsilə yarananlar. Bölgə oykonimlərinin
yaranmasında iştirak edən şəkilçilərdən biri də cəmlik bildirən -
lar, -lər şəkilçiləridir. Tədqiqatlar göstərir ki, bu topoformant
coğrafi relyeflə bağlı müxtəlif obyektləri ifadə edən terminlərə,
hər hansı bir tayfa, xalq, nəsil və şəxs adlarına qoşularaq onların
çoxluğunu bildirir. Rayon ərazisində qeydə alınmış Şıxlar,
Seyidlər, Hacılar, Sahillər kimi oykonimlər belə yaranmışdır. 
Nümunədən göründüyü kimi, -lar2 şəkilçisi ilə düzəlmiş Şıxlar,
Seyidlər, Hacılar etnonimləri həmin etnosun adını bildirən
oykonimlərə çevrilmişdir. Bu şəkilçi Azərbaycan dilində topon-
imik vahidlərin yaranmasında topoformant kimi iştirak edən ən
məhsuldar şəkilçilərdən biridir.
-çı, -çi, -çu, -çü şəkilçisi vasitəsilə yarananlar. Bu şəkilçi
dilimizdə sənət, peşə, məşğuliyyət və mənsubiyyət kimi
məzmunları ifadə edir və dilimizin söz yaradıcılığı prosesində
məhsuldarlığı ilə seçilir. -çı4 şəkilçisi dilimizdə leksik şəkilçi ol-
maqla, toponim yaradıcılığında topoformant kimi çıxış edir. Xaç-
maz rayonu ərazisində qeydə alınmış Bostançı, İlxıçı (paralel
toponimdir) oykonimləri bu qəbildəndir.
40
-lıq, -lik, -luq, -lük şəkilçisi vasitəsilə yarananlar. Dilimizin
söz yaradıcılığında iştirak edən -lıq, -lik, -luq, -lük şəkilçiləri çox
vaxt -lı, -li, -lu, -lü şəkilçilərinin ekvivalenti kimi çıxış edir.
N.A.Baskakova görə -lı4 şəkilçisi mənşəcə -lıq, -lik, -luq, -lük
şəkilçilərindən yaranmışdır (52, 577). Rayon ərazisində bu şəkilçi
ilə yaranan Qarğalıq oykonimi mövcuddur.
-ka şəkilçisi vasitəsilə yarananlar. Bu şəkilçi vasitəsilə
yaranan oykonimlərin əksəriyyəti rus dilinə məxsusdur.
Azərbaycanın rus mənşəli toponimlərinin tədqiqatçısı L.H.Qu -
liyeva onları iki qrupa ayırır:
1. Mənşəcə rus dilinə məxsus olub, rus dili vahidləri və
topoformantları əsasında formalaşanlar (Alekseyevka, Pavlovka,
Krasnı(y) Xutor və s.).
2. Qeyri-rus mənşəli vahidlərdən rus sözdüzəldici formantları
vasitəsilə düzələnlər (56, 5). Aranovka (Əzizli). 
Azərbaycan toponimlərinin az bir qismi -ka şəkilçisi vasitəsilə
yaranmışdır. Bu da təsadüfi deyil. 
XIX əsrin əvvəllərindən Azərbaycanın Rusiya tərəfindən işğal
olunması nəticəsində ana dili quruluşuna məxsus bir çox
toponimlər dəyişdirildi və iki əsrə yaxın rus antroponimlərinə,
coğrafi anlayışlarına, -ka şəkilçisi qoşularaq müxtəlif oykonimlər
yaradıldı. Bu şəkilçi ilə əmələ gələn oykonimlərə, demək olar ki,
Azərbaycanın bütün bölgələrində rast gəlmək olur. Azərbaycan
müstəqillik qazanana qədər bu şəkilçi ilə formalaşan oykonimlər
Xaçmaz bölgəsində də çoxluq təşkil edirdi. Məsələn: Pavlovka,
Rodnikovka, Zaliyevka, Alekseyevka, Aranovka, Vasilyevka və s.
1992-ci ildən sonra demək olar ki, bu tipli oykonimlərin əvvəlki
adları qaytarıldı. Təəssüf ki, Alekseyevka kəndinin adı (Xuc
palasa) hələ də qaytarılmayıb yaxud da başqa cür adlandırılmayıb.
41
Sintaktik üsul
Dilimizdə mürəkkəb-analitik yolla sözyaratma sintaktik üsul
adlanır. Yəni burada iki və daha artıq söz müxtəlif münasibətlər
əsasında birləşərək bir mürəkkəb leksik vahid əmələ gətirir. Ono-
mastik vahidlərin bu yolla əmələ gəlməsinə dair Azərbaycan
dilində çox müxtəlif dil fiqurlarına rast gəlinir. Özü də bu ono-
mastik dil hadisəsi bütün xüsusi adlar qrupunda özünü göstərir
(30, 467).
Məlumdur ki, mürəkkəb tərkibli toponimlər söz birləşmələri
əsasında yaranır. Bu zaman ən azı iki müxtəlif məzmunlu söz -
lərdən istifadə olunur ki, bunlardan biri konkretləşdirici əlaməti,
digəri isə ümumi coğrafi obyekti ifadə edir (13, 97).
Mürəkkəb tərkibli sözlərdən yaranan oykonimlər bölgə
oykonimlərində ən çox I növ təyini söz birləşmələri şəklində
özünü göstərir.
Mürəkkəb leksik vahid kimi formalaşan oykonimlərin müəy -
yən hissəsi zahirən I növ tipinə oxşasa da, mənaca II və III növ
təyini söz birləşmələri funksiyalarını yerinə yetirir. Məsələn:
Fərzəlioba, Ağaşirinoba, Əhmədoba, Aslanoba, Əbilyataq,
Qədiməliqışlaq və s. kimi oykonimlərin birinci tərəfləri yiyəlik
hal, ikinci tərəfləri isə mənsubiyyət şəkilçiləri qəbul etməsə də,
onlar semantik yükü və çalarlarına görə II və III növ birləşmələrlə
eynilik təşkil edir: Fərzəlioba – Fərzəlinin obası, Ağaşirinoba –
Ağaşirinin obası, Əhmədoba – Əhmədin obası, Aslanoba –
Aslanın obası, Əbilyataq – Əbilin yatağı və s.
Professor Q.Kazımov söz birləşmələrindən bəhs edərək yazır
ki, söz birləşmələrinin ən çox istifadə olunan modellərindən biri
ası lı tərəfi atributiv xarakterdə olan substantiv birləşmələr modeli -
dir. Bu modelə isim, sifət ... heç bir morfoloji əlamətə ehtiyac
olma dan atributiv şəkildə bu və ya digər ismə yanaşır və birləşmə
əmə lə gətirir (24, 35).Bu cür birləşmələr mürəkkəb coğrafi adlarda
– oykonimlərdə də özünü göstərir.
42
Tədqiqat apardığımız bölgə oykonimlərində özünü göstərən
asılı tərəf əsas tərəflə əlaqə yaradaraq fərqləndirici əlamət daşıyır.
Belə ki, birinci tərəf konkretləşdirici əlamət bildirən müxtəlif
sözlərdən (kiçik, köhnə, yeni, aşağı və s.), ikinci – əsas tərəf isə
ümu mi coğrafi obyekti ifadə edən sözdən ibarət olur. Məsələn: Ki -
çik Baraxum, Köhnə Xudat, Yeni Həyat, Köhnə Xaçmaz, Yeni Su -
dur, Armud Padar, Qaradağ Buduq, Aşağı Ləgər, Aşağı Zeyd və s.
Mürəkkəb söz şəklində olan oykonimlər ən çox nəsil, tayfa, tirə
və şəxs adlarından, eləcə də coğrafi anlayışlardan əmələ gəlmişdir:
Hacıəlibəy, Ağyazıbuduq, Şıxhapıt, Qaraçaycek, Qobuqıraq və s.
Sintaktik yolla yaranan oykonimlər ən çox isim+isim modeli
əsasındadır. Bunlar quruluşuna görə xüsusi isim + ümumi isim
(Manafoba, Məcidoba, Ağarəhimoba, Əhmədoba, Əbilyataq və
s.), ümumi isim+ümumi isim (Xanoba, Çinartala, Palçıqoba,
Yataqoba və s.) şəklində yaranmışdır. Oykonimlərin bir qismi isə
müxtəlif nitq hissələrindən (zərf+isim, say+isim və s.) ibarətdir.
Üçkomponentli oykonimlər də vardır ki, bunlar çox az bir qisim
təşkil edir.
“Oba” topoformantı. Araşdırmalar göstərir ki, Xaçmaz
oykonimlərində 50-yə qədər “oba” komponentli oykonim vardır.
Ümumiyyətlə, “oba” sözü Müşkür adlanan ərazi üçün oykonim
yaradıcılığında ən məhsuldar komponentdir.
Yeri gəlmişkən qeyd edək ki, Müşkür adına müxtəlif variant-
larda (Masqut, Miskar, Müşkar) XVI əsr ingilis səyyahı Antoni
Cenkinsonun yol qeydlərində, rus hərbi qulluqçusu P.Q.Butkovun
Qafqaz tarixi haqqında topladığı materiallarda, A.Bakıxanovun
“Gülüstani-İrəm” əsərində də rast gəlirik (23,13). Bəzi tədqi qat -
çılar isə Müşkürün bir şəhər kimi Xaçmaz yaxınlığında yerləşdi -
yin dən xəbər verir. 
Professor F.Nərimanoğlu tədqiqatçıların qənaətinə əsaslanaraq
Müşkürün tarixən mövcud olmuş Masqut-Hun dövləti ilə əlaqədar
olduğunu yazır (38, 33).
Toponimçi alim R.Əliyeva da Müşkür haqqında maraqlı mə -
lumat verir: “Tarixi mahal olan Müşkür Samur çayı, Xəzər dənizi
43
və Şabran arasındakı ərazini əhatə etmiş, VIII əsrin əvvəllərindən
Dərbənd əmirliyinin, X əsrdən Şirvanşahlar dövlətinin tərkibində
olmuşdur. XVIII əsrin ikinci yarısından Quba xanlığının mahal -
larından biri olan Müşkür müasir Azərbaycan toponimiyasında
mikrotoponimə çevrilmişdir (13, 52). Yerli sakinlər isə hazırda
Xaçmazla Yalama arasındakı ərazilərə Müşkür deyirlər.
Müşkür tarixən dağlıq ərazilərdə yaşayan xırda xalqların (qrız,
cek, hapıt, buduq və s.) qışlaq yerləri olmuşdur. Bu qışlaqlar da
ayrı-ayrı obalardan ibarət idi. Bəzən eyni etnik mənşəyə malik
olan nəsil Müşkürdə bir neçə qışlağa sahib idi ki, bunlar da yaşayış
məntəqəsi kimi “oba” adlanırdı. Obaları bir-birindən fərqlən -
dirmək üçün onlara nəsil başçılarının, nüfuzlu adamların adlarını
verirdilər. Məsələn, Rəhimin obası (Rəhimoba), Müzəffərin obası,
(Müzəffəroba), Ağaşirinin obası (Ağaşirinoba), Hacı İsanın obası
(Hacıisaoba) və s.
Professor M.Seyidov mənbələrə istinad edərək “oba” sözü
haqqında yazır ki, bir çox türkdilli xalqlar dağ belindəki dar keçidə
dağın və eləcə də dağ ruhunun, yiyəsinin şərəfinə, adına daşlar
yığıb ona tapınarmışlar. Bu cür daş təpəciklərə “oba”// “ova”
deyərmişlər (40, 266). Biz sözarası demək istəyirik ki, “oba” həm
də yurd qoruyucusu ruhu, kultu, onqonu imiş (40, 267).
V.V.Radlov da “oba” sözünü yurd, ailə, köç kimi izah edir. (53,
1157).
P.İvanovun fikrincə, “oba” sözü türkmən dilindəki “obak” –
alaçıq sözü ilə əlaqəlidir (60, 47–50).
Azərbaycan dilinin izahlı lüğətində “oba” sözü “bir neçə
evdən ibarət kiçik yaşayış məntəqəsi, kiçik kənd və köçərilərin,
heyvandarların müvəqqəti sakin olduqları bir neçə alaçıq və ya
çadırdan ibarət köç yeri, düşərgə” kimi göstərilir (3, 509).
Dilimizdə kiçik yaşayış məntəqəsi kimi başa düşülən “oba”
sözü şəxs adlarına, coğrafi məkan və relyef quruluşlu sözlərə, bitki
adlarına, nəsil, tayfa adlarına, arxaik dil elementlərinə və s.
birləşərək müxtəlif oykonimlər əmələ gətirmişdir.
44
“Oba” komponentli bölgə oykonimlərini aşağıdakı kimi
qruplaşdırmaq olar:
a) şəxs adları ilə ifadə olunanlar:
Ağarəhimoba, Ağaşirinoba, Ağaverdioba, Bayoba, Əhmədoba,
Fərzəlioba, Hacıəhmədoba, İdrisoba, Hacıisaoba, Hacımə mə -
doba, Manafoba, Məcidoba, Mənçəroba, Xaçpoladoba və s. Bu
mürəkkəb oykonimlərdə birinci komponent antroponimik adlarla
ifadə olunaraq yaşayış məntəqəsinin konkret şəxsə mənsubluğunu
və ya həmin şəxs tərəfindən salındığını bildirir;
b) etnik tərkiblə ifadə olunanlar: 
Ərəb, Padar, Cığatay, Qaraçı və s. 
c) coğrafi relyef və istiqamətlə ifadə olunanlar:
Çuxuroba, Ortaoba, Uzunoba, Palçıqoba və s.
ç) nəsil adı ilə ifadə olunanlar: 
Xanoba, Xanlıqoba;
d) bitki adı ilə ifadə olunanlar: 
Tikanoba.
Kiçik yaşayış məntəqəsini bildirən “oba” topoformantından
əmələ gəlmiş oykonimlərə Azərbaycanın digər bölgələrində də
rast gəlinsə də, bu Xaçmaz oykonimlərinə nisbətən azlıq təşkil
edir. Masallıda Türkoba, Nəzəroba, Dəlləkoba, Zərdabda
Dəkkəoba və s. belə oykonimlərdəndir.
“Qışlaq” topoformantı. Bu topoformant da oykonimlərdə
xalqın köçəri həyatı ilə bağlı yaranmışdır. “Qışlaq” və “yaylaq”
bir-birinin müqabili kimi yayda və qışda maldarlıq və qoyunçuluq
üçün əlverişli olan yer, yurd, oba mənasını ifadə edir.
Məlumdur ki, türk xalqlarının, həmçinin Azərbaycan türk -
lərinin əsas məşğuliyyətini lap qədimlərdən maldarlıq təşkil
etmişdir. Köçəri həyat tərzi türk xalqlarında əsas yaşayış prinsipi
olduğundan, ulu babalarımız həyatlarını iqtisadi cəhətdən təmin
etmək üçün özlərinə münasib ərazilərə köç etmişlər. Bunun
nəticəsində onlar məskən saldıqları ərazilərdəki coğrafi obyektlərə
ad vermişlər. 
45
Yayda insanlar təbii şəraitinə görə əlverişli olan dağlıq ərazilərə
– yaylağa, qışda isə nisbətən mülayim şəraitdə keçirmək üçün
dağətəyi və düzən ərazilərə – qışlağa köç edərdilər. Belə köçəri
həyat tərzi “qışlaq” topoformantlı oykonimlərin yaranmasına
səbəb olmuşdur. 
Xaçmaz oykonimlərində bu həm şəxs adlarına, həm də dağlıq
ərazilərdəki yaşayış məskənlərinin adlarına birləşərək oykonim
əmələ gətirmişdir.
Ç.Kazımov “Cəbrayıl toponimləri” monoqrafik tədqiqatında
“qışlaq” sözünün “qış” və “laq” komponentlərindən ibarət olub,
“qış yurdu” mənasında olduğunu qeyd edir (27, 14).
R.Əliyeva da “laq” topoformantının yer, məkanla bağlı ol -
duğunu yazır (13, 92).
Xaçmaz rayonunda “qışlaq” topoformantı ilə ifadə olunan aşa -
ğı dakı oykonimlər var: Qımılqışlaq, Susayqışlaq, Bala Qusar qış -
laq, Mirzəməmmədqışlaq, Üçgünqışlaq, Bəyqışlaq, Mehrəliqışlaq,
Mürsəlliqışlaq, Qədiməliqışlaq, Alıcqışlaq, Suxtaqalaqışlaq.
“Kənd” topoformantı. Bu komponent toponim yaradıcılığında
fəal iştirak etsə də, Xaçmaz oykonimlərində azlıq təşkil edir. 
M.Kaşqarinin “Divani-luğat it-türk” əsərində “kənd” sözü
şəhər, inzibati ərazi kimi izah olunur. Bir çox türkdilli xalqların
toponimiyasında da “kənd” sözü topoformant kimi oykonimlərdə
iş tirak edərək şəhər mənası ifadə edir (Daşkənd, Çimkənd).
“Kənd” sözü də digər determinativ sözlər kimi toponimlərin tər -
ki bində iştirak etmişdir. Bu söz bir sıra şəxs adlarına qoşularaq aşa -
 ğıdakı oykonimləri əmələ gətirmişdir: Maqsudkənd, Həbib kənd.
“Qazma” topoformantı. “Qazma” keçmişdə mal-qoyun
qışlayan və saxlayan yerlərdə düşərgə rolu oynamışdır. Bu cür
qazmaların yerində sonralar böyük kəndlər yaranır (32, 24.)
“Qazma” sözünün ilkin mənası “yeraltı daxma, yerin altında
qazılmış müvəqqəti ibtidai yaşayış yeri” kimi də başa düşülür.
XI–XIII əsr ərəb səyyahlarının qeydlərində Azərbaycanın
şimalında yeraltı daxmalardan ibarət kənd və orada yaşayan
46
əhalinin hava haqqında əvvəlcədən məlumat vermək bacarığından
söz açılır (13, 75).
Qazma tipli müvəqqəti yaşayış məskənləri adətən qışlaq yerləri
üçün xarakterikdir. Qazmalarda həm qoyun-quzu saxlanılırdı, həm
də onlar qışlıq yem bazası rolunu oynayırdı.
Dialektoloji lüğətlərdə “qazma” sözünün “tövlə” mənasında
işlədilməsi də göstərilir. Bu sözün digər mənası neft və s. çıxarmaq
üçün qazılan quyu, şaxtadır.
Xaçmaz bölgəsində “qazma” topoformantlı iki oykonim qeydə
alınmışdır: Hacıqazma və Qoçaqqazma.
“Çay” topoformantı. “Çay” sözü dilimizin lüğət tərkibində
yaşamaqla bərabər türk dillərinin əksəriyyətində müxtəlif variant-
larda işlənir. Bu anlayış türk xalqları üçün xarakterikdir. “Çay”
Kuban türklərinin dilində “dağ çayı”, Orta Asiyada “quru çay
qolu”, “susuz çay” mənasında işlənirsə, Azərbaycan dilində axar
su anlayışını verir (19, 17).
“Çay” Azərbaycan dilinin izahlı lüğətində öz hövzələrinə
düşən atmosfer yağıntılarından və ya bulaqlardan qidalanan və özü
əmələ gətirdiyi yataqla axan çoxlu və fasiləsiz təbii su axını kimi
qeyd olunub. “Çay” həm də dilin leksik tərkibində omonimlik
xarakteri daşıyır.
“Çay” sözü məişətdə çox işlənən leksik vahidlərdəndir. Bu ter-
min “çafan” şəklində çin dilində işlənir. “Çafan” sözünün “ça”
hissəsi çay, “fan” isə ev mənasındadır. “Ça-çay” paralelliyi dünya
dillərinin bir kökdən olduğunu sübut edən faktlardandır (26, 137).
Xaçmaz rayonu ərazisindəki Qusarçay, Samurçay, Ağçay
coğrafi anlayışları hidronim mənşəlidir. 
“Yataq” topoformantı. Bu söz azərbaycanlıların qədim
məşğuliyyəti olan heyvandarlıqla bağlıdır. Dilimizdə bir neçə
omonimlik bildirən bu söz bölgədə qeydə alınmış Əbilyataq
oykonimində kənddən kənarda mal-qaranı saxlamaq üçün salınmış
məskən, yer mənasını ifadə etməklə Əbilin yatağı, Əbilə məxsus
yataq olduğunu bildirir.
47
“Tala” topoformantı. “Tala” sözü dilimizin izahlı lüğətində
meşədə ağacsız, çılpaq yer, sahə mənalarında olduğu göstərilir.
“Tala” sözünə bir sıra türk dilli xalqların toponimiyasında da rast
gəlinir. Bu söz Qazax dilində “düzənlikdə açıq yer, çöl”
mənasında “dala” formasında, qırğız dilində “tarla, çöl, açıq
sahə” mənasında “talaa” formasında işlədilir. Bəzi tədqiqatçılar
isə “tala” sözünü ərəb dilindəki tall//tell sözü ilə “təpə” mə -
nasında əlaqələndirirlər.
Azərbaycan ərazisində “tala” komponentli coğrafi adlara çox
rast gəlinsə də, Xaçmaz rayonunda yalnız biri – fitonim mənşəli
Çinartala oykonimi qeydə alınmışdır.
“Qala” topoformantı. Ərəb mənşəli “qala” sözü toponim
yaradıcılığında bir komponent kimi çox işlənir. Bu sözün
Azərbaycan dilinin izahlı lüğətində bir neçə mənası qeyd
olunmuşdur:
1.Uzun müddət içində qapanıb düşmənə müqavimət göstərmək
üçün möhkəm müdafiə tikililəri və vasitələri olan istehkam;
2.Qədimdə qala rolunu oynamış yüksək və əksərən dairəvi
şəkildə olan tikili.
Toponimiyamızda “qala” komponenti ilə əlaqədar xeyli
oronim, hidronim və oykonimlər vardır. Bunlardan biri –
Həsənqala oykonimi Xaçmaz rayonu ərazisindədir.
Beləliklə, demək olar ki, Xaçmaz rayonunun oykonimləri
maraqlı qrammatik xüsusiyyətlərə malikdir. Bu ərazilərdə həm də
şəxs adları əsasında əmələ gələn antroponimlər geniş yayılmışdır.
Bu oykonimlər sadə, düzəltmə və mürəkkəb quruluşlu bir və ya
ayrı-ayrı dil vahidlərindən ibarət olub, hibrid oykonimlər də əmələ
gətirmişdir. Xaçmaz oykonimlərinin yaranmasında morfoloji və
sintaktik üsul ən məhsuldar üsuldur. Oykonimlərin əksəriyyəti
Azərbaycan (türk) dili xüsusiyyətlərini özündə birləşdirir. 
48
OYKONİMLƏRİN ETİMOLOJİ XÜLASƏSİ
AĞARƏHİMOBA. Rayonun Qımılqışlaq İƏV-də (İnzibati
Ərazi Vahidi) kənd. XIX əsrin ortalarında Quba rayonunun Cek
kəndindən köçmüş ailələrin həmin kəndə məxsus (Ağarəhim adlı
şəxsin) qışlaq yerində məskunlaşması nəticəsində yaranmışdır.
Oykonim “Ağarəhimin obası, Ağarəhimə məxsus oba”
mənasındadır. 
AĞAŞİRİNOBA. Kənd rayonun Çinartala İƏD-ə (İnzibati
Ərazi Dairəsi) daxildir. XIX əsrin ortalarında Quba rayonunun
Qrız kəndinə məxsus qışlaq yerində salınmışdır. Oykonim
Ağaşirin (antroponim – şəxs adı) və oba komponentindən ibarət
olub, “Ağaşirinə məxsus el, nəsil, yurd” dəməkdir. 
AĞAVERDİOBA. XIX əsrin II yarısında Qrız kəndinin sakini
Ağaverdi adlı şəxsin oba yerində salınmış bu kənd Qusarçay İƏV-
nə daxildir. Oykonim “Ağaverdiyə məxsus oba, el” mənasındadır. 
AĞÇAY. Rayonun Niyazoba İƏV-də kənd. XIX əsrdə gəlmə
rusların məskunlaşması ilə əlaqədar Vasilyevka adlandırılırdı.
Hidronim mənşəli bu oykonim Ağçayın sahilində yerləşdiyi üçün
belə adlandırılmışdır. 1992-ci ildən Ağçay kimi qeydə alınmışdır. 
AĞTALA. Nərəcan İƏV-də kənd. XIX əsrin ortalarında burada
rusların məskunlaşması ilə əlaqədar adı dəyişdirilərək Rodnikovka
(bulaqlı yer) adlandırılmışdır. 
“Ağ” sözünün ifadə etdiyi semantik çalarlar çox müxtəlifdir.
Bir sıra coğrafi adların tərkibində bu söz rəng mənasını (Ağdərə,
Ağçay), bir qismində isə keyfiyyət mənasını (Ağsu) ifadə edir.
Ağtala oykoniminin tərkibindəki “ağ” sözü “kiçik, xırda, çox
geniş ərazi olmayan, balaca” mənasını ifadə edir. Oykonim ağ
(kiçik) və tala (sahə) sözlərindən düzəldilib “kiçik sahə” demək
dir .  
49
AĞYAZI BUDUQ. Etnonim mənşəli oykonimdir. Rayonun
Hacıəlibəy İƏV-də yerləşən bu kənd 1917–1933-cü illərdə Ağyazı
şəklində qeydə alınmışdır.
Ağ tərkibi bütün türkdilli xalqlarda yüzlərlə yer-yurd adının
tərkibində işlənir. 
Azərbaycan toponimiyasında, ümumilikdə 44 toponimin
tərkibində “ağ” komponentinin işlənməsi qeyd olunur.
Mənbələrə əsaslanaraq filologiya elmləri doktoru F.Xalıqov
yazır ki, türk dillərində “yazı” leksik vahidi hələ IX əsrdən
işlədilmişdir. Qədim türk dillərində də “yazı” sözü “çöl”, “düz”
mənalarındadır. (20, 119).
Oykonim Ağyazı və buduq sözlərindən ibarət olub “buduqlular
yaşayan Ağyazı kəndi” dəməkdir. 
ALEKSEYEVKA. Rayonun eyniadlı İƏV-də kənd. Qusar
çayının sağ sahilindən bir qədər aralıda yerləşir. XIX əsrdə rusların
burada məskunlaşması ilə əlaqədar Aleksey (antroponim) və evka
(rus dilindəki məxsusluq bildirən komponent) tərkiblərindən
düzəldilmişdir. Daha sonra bura Quba rayonunun Zıxır kəndindən
kütləvi surətdə tatlar axışıb gəldilər. 
Əvvəllər Quba rayonunun Xuc kəndinə məxsus otlaq və
təsərrüfat yerləri olan bu ərazi Xuc palasa (Xuc qışlaq) adlanırdı.
Xuc tacik dilində “uçurum” dəməkdir. Tacikistanda Daranxuc,
Xucguh toponimləri mövcuddur. Xuclular Səlcuq-Türkmən
mənşəli əhali hesab olunurlar. 
ALICQIŞLAQ. Mürəkkəb oykonimdir. Yaşayış məntəqəsini
XIX əsrin ortalarında Qubanın Alıc kəndindən köçüb gələn ailələr
özlərinə məxsus qışlaq yerində salmışlar. Alıc/alıs/alış/alic sözü
çoxmənalı olub, qədim türk dillərində çayın ağzı, mənsəbi, axar
suyun hövzəyə tökülən yeri, soyuq, uzaq, uzaqda olan, duz ol-
mayan, vəhşi qus, kələ-kötür və s. mənaları ifadə edir. Kənd Aşağı
Zeyd İƏV-də yerləşir. 
50
ARANOVKA. Rayonun Müskür İƏV-də kənd. Oykonimin bir-
inci komponentindəki aran sözü yaylaq yerlərə nisbətən alçaq və
iqlimcə isti olan yerlər mənasındadır. Rusların ərazidə məskun -
laşması ilə əlaqədar Aranovka adlandırılmışdır. 1992-ci ildən
kəndin adı dəyişdirilərək Əzizli adlandırılmışsa da, hələ də bəzi
mənbələrdə Aranovka kimi göstərilir. 
ARMUDPADAR. Rayonun Yergüc İƏV-də kənd. 1933-cü ildə
Xaçmaz rayonu ərazisində eyniadlı üç kənd qeydə alınmışdır.
Mənbələrdə padarların Səfəvilər tərəfindən İrandan (Cənubi
Azərbaycandan) köçüb gəlmələri qeyd olunur. Padarlarla bağlı
olan və Padar adlanan başqa bir yaşayış məntəqəsindən fərqlən -
dirmək məqsədi ilə belə adlandırılıb. Padar etnooykonimi Ağsu,
Dəvəçi, Sabirabad, Oğuz rayonları ərazilərində tək, Xaçmaz ray-
onunda isə kəmiyyətcə iki olduğuna görə, birinə armud fərqlən -
dirici ünsürü əlavə edilmiş və beləliklə, onovahidin
di fe ren sial laş ması baş vermişdir (20, 153).
Yerli sakinlər oykonimin tərkibindəki armud sözünü bu
yerlərdə vaxtilə çoxlu armud bağlarının olması ilə əlaqələndirir.
Əslində isə, Armudpadar oykoniminin padar tərkibi oğuz-səlcuq
tayfalarından biri olan padarlarla bağlıdır. 
Əksər mənbələrdə ən məşhur oğuz tayfalarından biri kimi
təqdim edilən padarların Elxanilər dövründə Orta Asiyadan
Azərbaycana köçürülmüş 200 min türkdilli ailə içərisində mühüm
yer tutmaları qeyd edilmişdir. Onlar əvvəl Cənubi Azərbaycanda
yaşamış, XI–XVII əsrlərdə – Səfəvilər dövründə isə müəyyən
hissəsi dağıstanlıların (ləzgilərin) qarşısını almaq məqsədilə Şimali
Azərbaycana köçürülmüşdü (15, 86).
Mənbələrdə onların daha sonrakı dövrlərdə ictimai-iqtisadi
hadisələrlə əlaqədar yerlərinin dəyişməsi və səpələnərək müxtəlif
zonalarda məskunlaşmaları haqqında məlumatlar var. Yeni
saldıqları yaşayış məntəqələri də onların etnik adı ilə adlandırıldığı
üçün təkrarlanan adların yaranmasına səbəb olmuşdur. Bir-birinə
51
nisbətən yaxın yaşayış məntəqələri isə özündə fərqləndirici
əlaməti əks etdirmişdir.
ARZU. Yaşayış məntəqəsi Samur-Abşeron kanalının ya xın -
lığında Hacıəlibəy İƏV-də yerləşir. Kənd (qəsəbə) XX əsrin 50-ci
illərində 12 №-li sovxozun nəzdində salınmış və 1965-ci ildən
rəsmi olaraq Arzu adlandırılmışdır. Oykonimin belə adlandırılması
burada məskunlaşmış əhalinin xoş gələcəyə ümidi ilə bağlıdır. 
ASLANOBA. Kənd Seyidlikənd yeri İƏV-də, Xəzər dənizinin
sahilindədir. Oykonim Aslan (şəxs adı) və oba sözlərindən düzəlib,
“Aslana məxsus oba, kənd” dəməkdir. Aslan sözü antroponim və
etnonim kimi türk dilli xalqların toponimiyasında geniş
yayılmışdır: Aslanbud, Aslanbəyli, (Qazax rayonunda), Aslanlar,
Aslanlı (Ermənistan ərazisində), Aslan, Aslanşah, Qamışaslan,
Aslandüz (İran) və s. 
AŞAĞI LƏGƏR. Rayonun Köhnə Xudat İƏV-də qəsəbə.
Sovet dövründə Çkalov adına sovxozun 5-ci şöbəsi yanında
yaranmış və 1965-ci ildən Aşağı Ləgər adlandırılmışdır. Eyniadlı
oykonim Qusar rayonunda, Qusar maili düzənliyində də var.
Oykonimin tərkibindəki aşağı sözü fərqləndirici komponent ol-
maqla “Aşağıda yerləşən Ləgər kəndi” dəməkdir. Ləgər sözü bəzi
mənbələrdə ləgər//ləkər (dağ ətəyində çökəklik) və ya lüəkər
(yarğanlı yer) kimi hallanır. Bəziləri isə “ləkər” sözünü yaraşıq,
görkəm sözü ilə bağlayırlar. Əslində isə ləkər//ləgər sözü
laklar//ləklər etnoniminin tələffüz formasıdır. 
AŞAĞIOBA. Bu yaşayış məntəqəsi rayonun Seyidlikənd yeri
İƏV-də, Xəzər dənizinin sahilindədir. Kənd obalar əsasında
yaranmışdır. Yaşayış məntəqəsi XIX əsrin ortalarında Susay
kəndinə məxsus qışlaqda yaranmış iki obadan (Aşağıoba və
Susayqışlaq) biridir. 
52
AŞAĞI ZEYD. Kənd Qara çayın sağ sahilində, rayonun
eyniadlı İƏV-də yerləşir. Yaşayış məntəqəsi XIX əsrin ortalarında
Quba rayonunun Zeyd kəndindən bir qrup ailənin həmin kəndə
məxsus qışlaq yerində məskunlaşması nəticəsində yaranmışdır.
Oykonimin birinci komponenti yaşayış məntəqəsinin coğrafi
mövqeyini bildirir. Zeyd ərəb mənşəli etnotoponimdir. Mənbələrdə
oykonimin “seyid” sözündən yaranması haqqında fikirlər var. 
Kəndin əsasını Zeyd kəndindən olan Qasım adlı bir şəxs
qoyduğu üçün “Qasım qışlağı” da adlanır. 
BABALI. Oykonim rayonun Müşkür İƏV-də yerləşir. 1917-ci
ildə Bəbəli variantında qeydə alınmış bu kənd o zaman Quba
qəzasının Dədəli bölgəsinə daxil idi. Keçmişdə Qoz Babalı (qo-
zluq ərazidə yerləşdiyi üçün) və ya Ərəb Babalı da adlanırdı.
Hazırda rayonun Qaraqaşlı kəndi yaxınlığında Ərəb Babalı adlı
xarabalıq var. Eyniadlı yaşayış məntəqəsi Cəlilabad rayonu
ərazisində də mövcuddur. Mənbələrdə göstərilir ki, kəndin əsasını
Xaçmaz rayonundan köçmüş babalılar qoymuşlar. Tədqiqatçılar
oykonimi VII əsrdə Azərbaycana köçürülmüş ərəb tayfalarından
birinin adı ilə bağlayırlar. Etnotoponimdir. 
BALAQUSARQIŞLAQ. Mürəkkəb üçkomponentli oykon-
imdir. Yaşayış məntəqəsi rayonun Qusarçay İƏV-də yerləşir.
Oykonim Qusar rayonunun Bala Qusar kəndindən həmin kəndə
məxsus qışlaq yerinə köçmüş ailələrin məskunlaşması nəticəsində
yaranmışdır. Oykonimin mənası “Kiçik Qusar, Bala Qusar
kəndinin qışlağı” deməkdir. 
BARAXUM. Qusar çayı sahilində Uzunoba İƏV-də kənd.
1933-cü ildə rayonun ərazisində Baraxlı kəndi də qeydə alın -
mışdır. 1917-ci ildə kiçik və böyük Baraxum, Köhnə və yeni
Baraxum adlı dörd kəndin Quba qəzasının Dədəli və Müşkür
bölgələrində yerləşməsi haqqında mənbələrdə məlumat verilir.
53
Oykonim baraxlı//barağlı etnonimindən yaranmışdır. Tədqi qat -
çılar Baraxum oykonimini Səlcuq türkləri ilə xristianlar (xristian
mənşəli baraxum tayfası) arasında gedən mübarizə nəticəsində
yaranmasını qeyd edirlər. Baraxumlar bu tayfanın başçısı Sultan
İbrahim Eynalın (Baraxum) adı ilə onun irsindən qalmışlar (44).
BAYOBA. Rayonun Hacıəlibəy İƏD-də kənd. Yaşayış mən -
təqəsini XIX əsrin ortalarında Quba rayonunun Cek kəndindən
köçüb gəlmiş ailələr salmışlar. Yerli sakinlərin verdiyi məlumata
görə oykonim kəndin əsasını qoymuş Bay adlı bir şəxsin adı ilə
adlandırılmışdır. Oykonim bəy və oba komponentlərindən ibarət
olub mənası “bəy kəndi, bəy obası” deməkdir. Bəy sözünün qədim
variantları bay formasında müasir özbək, qazax, qırğız və s.
dillərdə işlənməkdədir. 
BƏYQIŞLAQ. Oykonim bəy və qışlaq komponentlərindən
ibarət olub, “bəyə məxsus qışlaq, bəyin qışlağı” mənasındadır. Bu
yaşayış məntəqəsi rayonun Hülövlu İƏV-nə daxildir. 
BOSTANÇI. Rayonun Dədəli İƏV-də kənd. Oykonimi etno-
toponim hesab edən tədqiqatçıların fikrincə, toponim bostan
(qırğızlarda və özbəklərdə boston) tayfa adından və -çı
mənsubiyyət şəkilçisindən düzəlib. Kəndin ərazisində orta əsrlərə
aid ərəb yazılı daş sənduqələrin və sinə daşlarının tapılması onun
qədim yaşayış məskəni olmasından xəbər verir. Bostançı oykoni-
mini bu kənddə yaşayan əhalinin qədim məşğuliyyəti ilə
bağlayanlar da var. Ermənistanda Bostançı Xaraba, Gürcüstanda
Bostançı, Özbəkistanda, Bostanlıq, Bustan, Tacikistanda Bus-
tankala toponimləri qeydə alınmışdır. 
CANAXIR. Rayonun Hülövlu İƏV-də kənd yaşayış məntə -
qəsini Quba rayonunun Əlik kəndindən çıxmış ailələr Canaxır ad-
lanan yerdə salmışlar. Kənd əvvəllər Aşağı Əlik də adlanmışdır.
54
Azərbaycan dilinin əksər dialektlərində cana sözü “yararsız yer”
mənasındadır, xır isə “əkin sahəsi, taxıl təmizləyən yer”
 mənasında işlənir. Bunu nəzərə alıb, oykonimin “əkin sahəsi üçün
yararsız yer” mənasında olmasını söyləmək olar. Əslində isə bu-
rada yaşayışın olması tunc və dəmir dövrlərinə aid edilir. Bunu
Canaxır kurqanlarından tapılmış maddi-mədəniyyət nümunələri
də sübut edir. 
CIĞATAY. Etnotoponimdir. Kənd rayonun Qaraçı İƏV-də
yerləşir. Oykonim türkdilli cığatay tayfasının adındandır. Bu
oykonim haqqında mənbələrdə Çingiz xanın oğlu Cığatayın adın -
dan olduğu göstərilir. Cığatayın türklərlə moğolların qarışığından
əmələ gəlməsi haqqında məlumat verilir (51, 48).
Oykonim XVIII əsrin sonlarında Fətəli xanın Qarabağdan bəzi
elləri, o cümlədən cığatayları Quba xanlığı ərazisində yerləşdiril -
məsi nəticəsində yaranmışdır. Cığataylar etnik adlarını Cığatay
oykonimində yaşada bilmişlər. 
Qəbələ rayonundakı Cığatelli oykonimi də “cığatayların məs -
kun laşdığı kənd” deməkdir. Oykonim 1917-ci ildə Cığataylı,
1933-cü ildə isə Cığatallı şəklində qeydə alınmış, tədricən Cı -
ğatelli variantına düşmüşdür.
XV əsr türk ədəbiyyatının ən böyük şairi Əlişir Nəvai cığatay
türkcəsində yazıb-yaratmışdır (12, 144).
ÇAXÇAXLI. Rayonun Susayqışlaq İƏV-də kənd. Mənbələrdə
oykonimin çaxçax (ağac çəpər) sözündən və -lı şəkilçisindən
düzəlib, “ağac çəpərlə bağlanan yer” mənasında olduğu göstərilir
(8, I c., 128). Çaxçax sözünün su dəyirman daşlarının çıxardığı
səslə əlaqəli olması haqqında fikirlər də var.
ÇAXMAQLI. Kənd Ağçayın sahilində dağətəyi düzənlikdədir.
Etnotoponimdir. Rayonun Qaraçı İƏV-də yerləşir. Mənbələrin
verdiyi məlumata görə, çaxmaqlılar Qubalı Fətəli xanın dövründə
55
tayfa başçısı Şahsevən Məhəmməd xanın tabeliyində Ərdəbil
ətrafından Quba xanlığına köçüb Müşkür və Şabran mahallarında
məskunlaşmış səkkiz Şahsevən tayfasından biri olmuşdur. Bu tay-
falar Şabran və Müşkür mahallarında Çaxmaqlı, Cığatay, Hacılı,
Ustacallı, Laman və Qaradağlı ərazilərində yerləşdirilmişdir. 
ÇARXI. Rayonun eyniadlı İƏV-də kənd. Oykonim çayarxı
sözünün təhrif olunmuş formasıdır. Cağacıq çayından çəkilmiş
böyük suvarma arxının sahilində olduğu üçün oykonim belə
adlandırılmışdır. Bu sözün su üzərində qurulmuş ağac dəzgahla
(çarx) bağlılığı da ola bilər.
Abbasqulu Ağa Bakıxanov “Gülüstani-İrəm” əsərində Səbrənli
Yəqub Çərxi adlı alimin adını çəkir. Tədqiqatçılara görə çarxılılar
Əfqanıstanın Qəznə vilayətinin Çərxi kəndindəndirlər. Tatar-mon-
qol istilaları dövründə Xəzər sahili ovalıq boyunca yaşayan əhalini
başqa yerlərə, Səfəvilərin hakimiyyəti dövründə isə imperiyanın
müxtəlif yerlərindən Quba əyalətinə xeyli əhali köçürülmüşdü.
Çarxılılar da bu köçürmə nəticəsində burada məskunlaşmış,
əvvəlki yaşayış məskəninin adını Çarxı oykonimində yaşatmışlar.
Çarxı sözü qədim türk və fars dillərində “sənətkar” anlamın -
dadır. Qədimdə müxtəlif peşə sahiblərinə “çərxi” deyilirdi.
İ.Şahbazova görə yaşayış məntəqəsinin adı onların qədim
məşğuliyyəti ilə bağlıdır (45).
ÇILĞIR. Rayonun Aşağı Zeyd İƏV-də kənd. Oykonim
Vəlvələ çayın sahilində yerləşir. Çılqır/Çilğır sözü haqqında
müxtəlif fikirlər mövcuddur. Ancaq bu sözü türk dilləri ilə
bağlamaq daha düzgün olardı. Türk dillərində çıldır/sildir/çılqır
sözü “çay, suyun ətrafa yayılması daşqın, məcrasından çıxan çay,
qəzəblənmə” mənalarında işlənir. V.V.Radlov da “çılğın” sözünü
“qızğın, qəzəbli” anlamları ilə bağlayır (40, 111).
Əvvəllər kəndin əhalisi Vəlvələ çayının sağ sahilində yaşa mış -
lar. Arası kəsilməyən daşqınlar nəticəsində əhali çayın sol sahilinə
56
köçmək məcburiyyətində qalmışdır. Çılqırlılar özlərini Şama -
xıdakı Şıxlar kəndindən gəlmə hesab edirlər. Şıxlar Çılqır kən -
dində toponimik yerdir. Şıxlar (Şeyxlər) isə başda Şıx Bəbələddin
baba olmaqla Şamdan gəlmədirlər. 
Yerli sakinlər kənd ərazisində vaxtilə daş qutu qəbirlərin ol du -
ğunu da bildirirlər. Oykonimin mənasını “məcrasından çıxan
çay”, “qəzəblənmiş çay və ya çayın ətrafa yayılan yeri” kimi izah
et mək olar. 
Oykonim “Azərbaycan toponimlərinin ensiklopedik lüğəti”nə
düşməmişdir.
ÇİLƏGİR. Bu adla Azərbaycan ərazisində üç oykonim qeydə
alınmışdır; bunlardan biri Qusar maili düzənliyində Urva İƏV-də,
ikisi isə rayonun Aşağı Zeyd və Nərəcan İƏV-dəki kəndlərdir.
Tədqiqatçıların ehtimalına görə Çiləgir sözü etnotoponimdir. 
Oykonim XVI əsrdə Anadoluda yaşamış Boz Ulus tayfa
ittifaqına daxil olan çılaxır tayfasının adı ilə bağlı yaranmışdır.
Quba rayonu ərazisindəki Cağacıq çayı ilə Qaraçayın suayırıcında
yerləşən dağ və həmin çayın bir qolu da Çiləgir adlanır.
ÇİNARTALA. Fitonim mənşəli bu oykonim rayonun eyniadlı
İƏD-də, Qusar çayının sol sahilindən bir qədər aralıda yerləşir.
Yaşayış məntəqəsi XIX əsrin ortalarında Quba rayonunun Qrız
kəndindən gəlmiş ailələr tərəfindən Çinarlı tala adlanan ərazidə
salındığından belə adlandırılmışdır. Bu ərazilər əvvəllər Qrız
kəndinin qışlaq və təsərrüfat yerləri olmuş, sonra daimi yaşayış
məntəqəsinə çevrilmişdir. Oykonim “çinar ağacları olan tala”
mənasındadır. 
ÇUXUROBA. Rayonun Qımılqışlaq İƏV-də kənd. Oykonim
çuxur (çökək) və oba (kəndin bir hissəsi) komponentlərindən
ibarət olub, “çuxurda olan oba, yurd” mənasındadır. Kol lek -
tivləşmədən sonra oba daimi yaşayış məntəqəsinə çevrilmişdir. 
57
DALĞALI. Rayonun Nabran İƏV-də qəsəbə. Hidronim mən -
şəli düzəltmə oykonimdir. Xəzər dənizinin ləpədöyən sahilində
yerləşdiyi üçün belə adlandırılmışdır. 
DƏDƏLİ. Rayonun eyniadlı İƏV-də kənd. Mənbələrdə oykon-
imin əsl adının Ərəbdədəli olduğu bildirilir. Sonralar oykonimin
tərkibindəki ərəb sözü düşmüşdür. Mənbələrdə dədəlilərin
ərəbdədəli tayfasına mənsub olması haqqında məlumat var. 
XVIII əsr rus hərbi qulluqçusu P.Q.Butkovun Qafqaz tarixi
haqqında topladığı materiallarda Dədəli kəndinin adı çəkilir.
Rusların və İran hakimlərinin Azərbaycandakı zülmünə qarşı
mübarizə aparan və dövlət müstəqilliyinə cəhd göstərən Müşkür
mahalının Dədəli kənd sakini Hacı Davud haqqında bu dövrün
tanınmış səyyahı Lopuxin də məlumat verir. Hacı Davud 1728-ci
ildə Krit adasında əsirlikdə ölmüşdür.
Ağsu və Füzuli rayonlarının ərazisindəki eyniadlı oykonimlərin
də ərəbdədəli tayfası ilə əlaqəli olduğu qeyd olunur. 
DİGAHOBA. Kənd Köhnə Xudat İƏV-nə daxildir. Oykonim
Digah (kənd adı) və oba sözlərindən ibarət olub “Digah kəndinin
obası, digahlılara məxsus oba” mənasındadır. Yaşayış məntəqəsi
kimi XIX əsrin ortalarından mövcuddur. Digah sözü tat dilindəki
di (kənd) və gah (yer) sözlərindən ibarət olub “kənd yeri, yurd”
mənasındadır. Digahoba kollektivləşmə illərindən sonra daimi
yaşayış məntəqəsinə çevrilmişdir. 
DOSTLUQ. Nabran yaxınlığında kiçik qəsəbə. 1965-ci ildə 6
№-li balıq vətəgəsi yanında salınmış və rəmzi olaraq belə
adlandırılmışdır. Burada əvvəl balıqçılıqla məşğul olan ailələr
məskunlaşmış, sonra yaşayış evləri artmışdır. Dostluq Turizm
üçün ən əlverişli ərazilərdəndir. 
58
DÜZTAHİROBA. Üçkomponentli antroponim mənşəli
oykonimdir. Rayonun Yalama İƏV-də yerləşir. Oykonim düz
(düzənlik), Tahir (şəxs adı) və oba komponentlərindən ibarət olub
“düzdə yerləşən Tahirin obası” mənasındadır. Dağlıq ərazilərdən
gəlmiş ailələrin məskunlaşması nəticəsində daimi yaşayış
məntəqəsinə çevrilmişdir.
ƏBİLYATAQ. Rayonun Niyazoba İƏV-də kənd. Oykonim Əbil
(şəxs adı) və yataq komponentlərindən ibarət olub “Əbilin yataq
yeri, Əbilə məxsus yataq (mal-qara saxlanılan yer)” mənasındadır.
Əvvəllər Quba rayonunun Giləzi kəndinə məxsus yataq olmuş və
sonralar daimi yaşayış məskəninə çevrilmişdir.
ƏHMƏDOBA. Rayonun eyniadlı İƏV-də kənd. Oykonim
Əhməd (şəxs adı) və oba komponentlərindən ibarət olub, “Əhmədə
 məx sus oba” mənasındadır. Oba sonralar daimi yaşayış mən tə -
qəsinə çevrilmişdir. 
ƏRƏB. Rayonun Qalağan İƏV-də kənd. Yaşayış məntəqəsi
özündə ərəb etnonimini əks etdirir. VII əsrdən ərəb işğallarının
başlanması ilə əlaqədar Xilafətin tərkibinə daxil olan ərazilərə, o
cümlədən, Azərbaycana xeyli ərəb tayfaları köçürülmüşdür.
Mənbələrin məlumatına görə təkcə xəzər-ərəb müharibələri
dövründə Hişam ibn Mərvan 731-ci ildə Şimal sərhədlərini qoru-
maq üçün Azərbaycanda Şamdan (Suriyadan) gəlmiş 40 min ərəb
ailəsi yerləşdirmişdi. Ərəblərin Azərbaycana köçürülməsi sonralar
kütləvi hal almışdı. Gələn ərəblərin əksəriyyəti Şam, Mosul,
Yəmən, Kufə, Bəsrə və başqa ərazilərdən idi. XIX əsrin əv -
vəllərinə aid mənbələrə görə Zaqafqaziyadakı ərəb komponentli
toponimlərin 29-dan 19-u Bakı quberniyasında idi. M.Vəliliyə
görə, vaxtilə Azərbaycanı fəth edib, burada sakin olmağa başlamış
ərəblər tamamilə türkləşmişlər (51, 54). Oykonim ərəblərin iz
buraxdığı kəndlərdəndir. 
59
Ağdaş, Laçın, Masallı rayonlarında eyniadlı oykonimlər qeydə
alınmışdır. Ümumiyyətlə, Azərbaycanda 15-dən çox “ərəb” kom-
ponentli oykonim mövcuddur.
ƏZİZLİ. Oykonim 1992-ci ilə qədər Aranovka adlanırdı. Kənd
Müskür İƏV-də yerləşir. 
FƏRZƏLİOBA. Köhnə Xudat İƏV-də kənd. 1917-ci ildə Hacı
Fərzəlioba variantında qeydə alınmışdır. Oykonim Fərzəli (şəxs
adı) və oba komponentlərindən ibarət olub “Fərzəlinin obası,
Fərzəliyə məxsus oba” mənasındadır. Sonralar bu oba daimi
yaşayış məntəqəsinə çevrilmişdir.
GƏNCƏLİ. Müşkür İƏV-də kənd. Quruluşca düzəltmə oykon-
imdir. Bu oykonim Gəncə (şəhər adı) və mənsubluq bildirən -li
şəkilçisindən düzəlib, “Gəncədən olanlar” mənasındadır. Gəncəli
yaşayış məntəqəsinin Səfəvilər dövründə (1514-cü ildən –
Çaldıran döyüşündən sonra) yaranması güman edilir. Mənbələrdə
bu yaşayış məntəqəsini Gəncə şəhərindən köçüb gəlmiş ailələrin
saldığı göstərilir. Eyniadlı kənd Salyan rayonunun Çuxanlı İƏV-
də də mövcuddur. M.Kaşqarinin əsərlərindəki bilgilərə əsasən
Gəncək türk qəbilələrindən birinin adıdır. Professor R.Tağıyeva
məlumat verir ki, qıpçaq qrupu dillərindən fərqli olaraq, oğuz
qrupu türk dillərində bir çox hallarda söz sonundakı -k, -q səsləri
düşür və söz əvvəlində kar samitlərin cingiltiləşməsi meyli
güclənir (28, 157). Deməli, Gəncə sözü Gəncək tayfasının adı ilə
əlaqədardır. Bəzi tədqiqatçılar isə Gəncə sözünü “xəzinə” kimi
mənalandırır. 
GÖDƏKLİ. Rayonun Alekseyevka İƏV-də kənd. Gödəkli
oykoniminin mənbələrdə qədim türk tayfası olan Xələclərin
gödəkli tirəsinin adı ilə bağlı olduğu göstərilir. XX əsrin
əvvəllərində Rusiyanın mərkəzi quberniyalarından köçürülmüş
60
ruslar burada məskunlaşdıqdan sonra yaşayış məntəqəsi Aleksan-
drovka adlandırılmış və 1992-ci ildə kəndin əvvəlki adı qay ta rıl -
mış dır. Yerli sakinlərin yaşlı nəslin nümayəndələri özlərini
Şəki dən gəlmə hesab edirlər. 
Beyləqan və Qubadlı rayonlarında Gödəklər adlı kəndlər
mövcuddur. İmişli rayonunun Xələc İƏV-də də Gödəklər adlı
yaşayış məntəqəsi də qeydə alınmışdır. Gödəklər Şəkidə və Za-
qatalada məhəllə adlarıdır. 
GÜLALAN. Qaraçı İƏV-də yerləşən bu kəndin adı əslində
Gölolanqışlaq olmuşdur. Qışlağın ərazisində kiçik göl olduğu
üçün belə adlandırılmışdır. “Göl” sözünün “gül” variantı, yəni 
“ö-ü” əvəzlənməsi Quba-Xaçmaz keçid şivəsi üçün xarakterikdir. 
Mənbələrdən məlum olur ki, Quba xanlığının fərmanlarında bu
kəndin adı Gölolanqışlaq kimi qeyd olunurdu . Sonralar burada
yaranmış daimi yaşayış məntəqəsi nəticəsində oykonimdəki qışlaq
tərkibi tədricən itmişdir. 
GÜNƏŞLİ. Qəsəbə tipli bu yaşayış məntəqəsi Nabran İƏV-də,
Xəzər dənizinin sahilində yerləşir. 4 nömrəli Yalama balıq vətəgəsi
yanında salınmışdır. 1965-ci ildən oykonim rəmzi olaraq Günəşli
(kosmonim mənşəli oykonimdir) adlandırılmışdır. 
HACIƏBDÜRRƏHİMOBA. Mürəkkəb oykonimdir. Rayonun
Dədəli İƏV-də yerləşir. Yaşayış məntəqəsini Quba rayonunun Qrız
kəndindən olan Hacı Əbdürrəhim adlı şəxs keçmiş qışlaq yerində
salmışdır. Qışlaq kollektivləşmədən sonra daimi yaşayış məntə -
qəsinə çevrilmişdir. Oykonim Hacı Əbdürrəhim (şəxs adı) və oba
komponentlərindən ibarət olub, “Hacı Əbdürrəhimə məxsus oba”
mənasındadır.
HACIƏHMƏDOBA. Yaşayış məntəqəsi Məzarçayın sahilində,
Samur-Dəvəçi ovalığında yerləşir. Rayonun Əhmədoba İƏV-nə
61
daxildir. Mənbələrdə XIX əsrin ortalarında Quba rayonunun Qrız
kəndindən olan Hacı Əhməd adlı şəxs yaşayış məntəqəsini keçmiş
qışlaq yerində salması haqqında məlumat verilir. Kollektiv -
ləşmədən sonra daimi yaşayış məntəqəsinə çevrilmişdir. Oykonim
“Hacı Əhmədə məxsus oba” mənasındadır. 
HACIƏLİBƏY. Bu yaşayış məntəqəsinin keçmiş adı Hacıəli -
bəy qışlaq olmuşdur. Yaşayış məntəqəsini XIX əsrin ortalarında
Yergüc kəndindən (Quba rayonu) çıxmış ailələr özlərinə məxsus
qışlaq yerində salmışlar. Sonradan oykonimin tərkibindəki qışlaq
komponenti düşmüşdür. Yaşayış məntəqəsi eyniadlı İƏD-nə dax-
ildir. 
HACIİŞAOBA. Rayonun Qımılqışlaq İƏV-də kənd. Yaşayış
məntəqəsi XIX əsrin ortalarında Quba rayonu Qrız kəndindən
köçmüş ailələrin keçmişdə Hacı İsa adlı bir şəxsə məxsus qışlaq
yerində məskunlaşması nəticəsində yaranmışdır. Oykonim “Hacı
İsaya məxsus oba” mənasındadır. 
HACIQAZMA. Rayonun Əhmədoba İƏV-də kənd. Yaşayış
məntəqəsi XIX əsrin ortalarında salınmışdır. Oykonim Hacı (şəxs
adı) və qazma (qədim yeraltı tikinti) komponentlərindən ibarət
olub, “Hacıya məxsus qazma” mənasındadır. 
HACIQURBANOBA. Yaşayış məntəqəsi Qaraçı İƏV-nə dax-
ildir. Oykonim Hacı Qurban (şəxs adı) və oba komponentlərindən
ibarət olub, “Hacı Qurbana məxsus oba” mənasındadır. Yaşayış
məntəqəsi XIX əsrin ortalarında keçmiş qışlaq yerində salınmışdır. 
HACILAR. Rayonun Qalağan İƏV-də kənd. Etnotoponimdir.
Ərəb sözü hesab edilən “Hacı – Məkkəni ziyarət etmiş adam”
mənasını ifadə edir. (17, 96-97). 
Bu oykonim haqqında mənbələrdə qeyd olunur ki, hacılar
türkdilli tayfalardan olub, əvvəllər Şərqi Anadoluda yaşamışlar.
62
Qaraqoyunlu dövlətinin (1410–1468) siyasi həyatında yaxından
iştirak etmiş hacılar böyük bir tayfa olmuşdur. Qubalı Fətəli xanın
dövründə (1758–1789) şahsevən Məhəmməd xanın başçılığı ilə
Ərdəbil əyalətindən Quba xanlığına köçüb Müşkür və Şabran
mahallarında məskunlaşmış səkkiz tayfa arasında hacılar da var
idi. Oykonim qızılbaşların Zülqədər tayfasının hacılar tirəsinə
mənsub ailələrin məskunlaşması nəticəsində yaranmışdır.
Eyniadlı yaşayış məntəqəsi Ağdaş, Ağcabədi, Bərdə, Gədəbəy,
Laçın və Tovuz rayonlarında da mövcuddur.
HACIMƏMMƏDOBA. Üçkomponentli mürəkkəb oykon-
imdir. Rayonun Pirquluoba İƏV-də yerləşir. Kənd XIX əsrdə Quba
rayonunun Hapıt kəndindən olan Hacı Məmməd adlı bir şəxsə
məxsus keçmiş qışlaq yerində salınmış və sonralar daimi yaşayış
məntəqəsinə çevrilmişdir. Oykonim “Hacı Məmmədə məxsus
oba” mənasındadır. 
HƏBİBKƏND. Rayonun Yeni həyat İƏV-də kənd. Yaşayış
məntəqəsi kimi XIX əsrin ortalarından məlumdur. Oykonim Həbib
(şəxs adı) və kənd komponentlərindən ibarət olub, “Həbibə
məxsus kənd” mənasındadır. Yerli sakinlər Həbibkəndi “sevimli
kənd” kimi mənalandırırlar.
HƏSƏNQALA. Bu yaşayış məntəqəsi Qusar rayonu Həsənqala
kəndinin qışlaq yeri olmuşdur. Həmin kənddən köçmüş ailələrin
burada daimi məskunlaşması nəticəsində paralel olaraq belə
adlandırılmışdır. Həsənqala oykonimi ərazisindəki (Qusar rayonu)
eyniadlı qədim qalanın adından yaranmışdır. Kənd Qusarçay İƏV-
nə daxildir.
HÜLÖVLÜ. Rayonun eyniadlı İƏV-də kənd. Bəzi tədqi qat çı -
lara görə toponim təhrifə uğramışdır. Oykonim özündə qədim
türkdilli karluqların gelo (gelu) tayfasının (üç oğuz da adlan -
dırırlar) adını əks etdirir. Hülövlü sözünün tərkibindəki -lü tərkibi
isə mənsubiyyət şəkilçisidir. 
63
XIII əsrdə monqol yürüşlərində iştirak etmiş bu tayfa sonralar
Azərbaycanın şimal-şərq hissəsində məskunlaşmışdır. Bu isə daha
ağlabatandır. Oykonimin qədimliyini sübut edən nümunələr – bu
dövrə aid edilən minalı və şirsiz qablar Xaçmaz Tarix Diyar -
şünaslıq muzeyinin maraqlı eksponatlarındandır. 
Gelu tayfasının adını Şəki şəhərindəki Güleyli məhəlləsinin,
Abşeron yarımadasındakı Küleyli dağının adı ilə də bağlayırlar.
XAÇMAZ. Eyniadlı inzibati rayonun mərkəzi (bu barədə kitab -
da verilmiş “Ensiklopedik məlumat”a baxmalı).
XANLIQOBA. Rayonun Çarxı İƏV-də kənd. Oykonim xanlıq
və oba komponentlərindən yaranıb, “xanlara məxsus oba yeri”
mənasını ifadə edir. Bu yaşayış məntəqəsi XIX əsrin ortalarında
Quba rayonunun dağlıq ərazilərindən köçmüş ailələrin xanlıq adlı
ərazidə məskunlaşması nəticəsində yaranmışdır. Həmin ərazi isə
vaxtilə Quba xanlarına məxsus mülk yerləri olmuşdur. 
Bəzi tədqiqatçılara görə xanlıqobalılar xançoban tayfasından
olub, Cənubi Azərbaycanın Qaradağ vilayətindəndirlər. Onlar
əvvəlcə Muğandakı Xanlıq qışlağında yaşamış, sonra isə bura
köçmüşlər.
XANOBA. Kənd Quba xanlarına məxsus ərazidə salındığı
üçün belə adlandırılıb. Oykonim xan və oba komponentlərindən
ibarət olub, “xanın obası” mənasındadır. Yalama İƏV-də yerləşir.
XARAXOBA. Oykonimdə olan “xarax” sözü avar dilində
“köh nə, əski, qədim” sözündəndir. XIX əsrin əvvəllərindən Dağıs -
ta nın Xarax kəndindən köçüb gəlmiş ailələrin məskunlaşması
nəticəsində yaranmışdır. 
XASPOLADOBA. Oykonim Xaspolad (şəxs adı) və oba kom -
ponent lərindən düzəlib, “Xaspolada məxsus oba” mənasındadır.
64
Əvvəllər paralel olaraq Qasabovka da adlanırdı. Yaşayış məntəqəsi
Müşkür İƏV-nə daxildir.
XƏZƏRLİ. Rayonun Uzunoba İƏV-də, Xəzər dənizi sahilində
yerləşir. Yaşayış məntəqəsi Böyük vətən müharibəsindən sonrakı
illərdə Xəzər dənizi sahilində salındığı üçün belə adlandırılmışdır.
Xəzər sözü türkdilli xəzərlər etnik birliyinin adından əmələ
gəlmişdir. Bu türklər Şimali Qafqazda “Kaspi” sahillərinin qədim
yerli sakinlərindəndir. Xalqımızın etnogenezində xəzərlər mühüm
rol oynamışdır.
XIRDAOYMAQ. Bəzi tədqiqatçılar oykonimin xırda (kiçik)
və oymaq (kənd, el, oba) komponentlərindən ibarət olub, “kiçik
kənd, oba” kimi mənalandırırlar. Daha ilkin mənbələrdə isə
oykonimin etnotoponim olması göstərilir və oykonimin Səlcuq
qəbilələrindən olan şahsevən tayfa nəsillərinin buraxdığı iz
nəticəsində yaranması ehtimal olunur (49, 45).
XUDAT. Xaçmaz rayonunda şəhər. Çox güman ki, “xudat”
sözü fars dilindəki “hakim, hökmdar”, daha qədim mənası isə
Allah (xuda) sözündəndir. Mənbələrdə isə oykonimin türk
dillərindəki xod/xud (tərəvəz) və -at (yer) komponentlərindən
ibarət olub, “bostan yeri” mənasını ifadə etdiyi qeyd olunur (8, 
I c., 251). Bu fikirlə razılaşmaq olmaz.
XVIII əsrin ortalarında Azərbaycanda yaranmış feodal döv -
lətlərindən biri olan Quba xanlığının mərkəzi Xudat olmuşdur.
Xanlığın banisi Hüseynəli xan Xudatda müdafiə qalası da
tikdirmişdi.
Feodal-ara mübarizələri və xarici basqınlar iqamətgahı Xudat
kimi açıq, çətin müdafiə olunan yerdən təbii müdafiə imkanı olan
yerə köçürməyi zəruri etdi. Mənbələrdə xanlığın mərkəzinin
1747–1748-ci illərdə Qubaya köçürülməsi göstərilir (35, 9).
65
Bəzi mənbələrdə qeyd olunur ki, ərəb istilaları zamanı Orta
Asiyada bir çox əyalətlərin rəhbərləri “Xudat” adlanırdı. Xudat
sözünün kökü “xud” (kut) türkdilli xalqlarda “səadət” məna sın -
dadır. Bu ifadə isə hakimlərin böyüklüyü, ədalətli idarəçiliyi ilə
bağlıdır. Tarixçi alim, həmyerlimiz İ.Şahbazov bu fikri təsdiqləyir.
Xudat 1943-cü ilin oktyabrında eyniadlı rayonun mərkəzinə
çevrilir. Mənbələrin verdiyi məlumata görə 1955-ci ildə rayon
mərkəzinin əhalisi 5 min nəfərdən yuxarı deyildi.
Şəhərdə cəmi 578 yaşayış evi və bir o qədər də təsərrüfat
tikililəri var idi. 1959-cu il dekabrın 4-də Xudat rayonu ləğv
edilərək ərazisi Xaçmaz rayonuna verilir (38, 119).
XURAY. Rayonun Seyidlikənd yeri İƏV-də kənd. Keçmiş adı
Xurayqışlaq olmuşdur. Yaşayış məntəqəsi Qusar rayonundakı
Xuray kəndinə məxsus qışlaq yerində salınmışdır. XIX əsrin
ortalarından həmin kənddən köçmüş ailələr burada məskun -
laşmışlar. Oykonim ləzgi dilindəki xur/xür (kənd) sözü və -ay
(ismin çıxışlıq hal şəkilçisi) topoformantından ibarət olub,
“kənddən olan” mənasındadır.
İDRİSOBA. Rayonun köhnə Xudat İƏV-də, Qusar maili
düzənliyindədir. Yaşayış məntəqəsi keçmişdə Quba rayonu Qrız
kəndindən olan İdris adlı şəxsin obası olmuş, sonralar daimi
yaşayış məntəqəsinə çevrilmişdir. Oykonim İdris (şəxs adı) və oba
komponentlərindən ibarət olub, “İdrisin obası” mənasındadır. 
İLXIÇI. Eyniadlı oykonimlə rayon ərazisində iki yaşayış
məntəqəsi mövcuddur.
1. Qalağan İƏV-də kənd. Kəndin keçmiş adı İlxıçı Həsən
Əfəndi olmuşdur. Quba xanları tərəfindən xanlığın qazisi Həsən
Əfəndiyə bağışlanmış və onlar vergilərdən azad edilmişdir. Bu,
İlxıçı tayfasının məskunlaşdığı kənddir. Sonradan oykonimin
tərkibindəki Həsən Əfəndi komponenti atılmışdır.
66
2. Niyazabad İƏV-də kənd. Kəndin əvvəlki adı Məmmədxan
İlxıçı olmuşdur. Məmmədxan həmin kənddə məskunlaşmış İlxıçı
tayfasına mənsub ailələrin başçısının adıdır.
İlxıçı Səlcuq türklərinin tayfa adıdır. Bu türk tayfaları Osmanlı
imperatorluğu dövründə doğma vətənləri Anadolunu tərk edərək
Azərbaycana gəldilər və daimi olaraq burada qaldılar. Bu tayfalar
(İlxıçı və Qaradağlı – Q.İ.) Azərbaycana köçdükləri vaxtdan öz
qəbiləçilik təşkilatlarını unudaraq, başqa türk əhalisiylə
qarışmışlar. Öz qəbilələri adıyla iz buraxdıqları oykonimlərdən
başqa, onlardan bir iz qalmamışdır. M.Vəlili (Baharlı) şahsevən
ilxıçı qəbilələrinin 1921-ci il məlumatına görə Quba qəzasında
aşağıdakı kəndlərdə iz buraxdıqlarını qeyd edir. “Quba qəzasında
– Qasımqışlaqlı (2), Xəlifələr, Ulduğ, Zərgərli, İlxıçı Həsən
Əfəndi, İlxıçı Məmmədxan, İlxıçı Qaradağlı (2), Əhmədli (2),
Xırdaoymaq” (51, 45).
Şübhə yoxdur ki, bu kəndlərin əhalisi içərisində onların nəsil -
ləri qalmaqdadır. Şamaxı rayonu ərazisində, Pirsaat çayının sol
sahilində hündürlüyü 673 m olan eyniadlı dağ qeydə alınmışdır.
Burada keçmişdə ilxıçı tayfasına məxsus yaylaq yurdu olduğu
bildirilir.
KEYMƏRƏZ. Oykonimin əvvəlki adı Ərəb Keymuraz olmuş -
dur. Vaxtilə Azərbaycanı fəth edib, burada sakin olan türkləşmiş
ərəblər bu adı yadigar qoymuşlar. Kənd Qalağan İƏV-də yerləşir.
Oykonim Keymuraz adlı şəxsin nəsillərinin burada məskunlaş -
ması nəticəsində yaranmışdır.
KİÇİK BARAXUM. Rayonun Dədəli İƏV-də kənd. Vaxtilə
Baraxum kəndindən ayrılmış ailələr tərəfindən salındığı üçün belə
adlandırılmışdır. Oykonimin tərkibindəki “kiçik” komponenti
fərqləndirici əlamət daşıyır. 
67
KÖHNƏ XAÇMAZ. Rayonun Müşkür (Pavlovka) İƏV-də
kənd. 1900-cü ildə Biləcəri-Dərbənd dəmir yolu xəttinin çəkilişi
ilə əlaqədar burada tikilən stansiyaya Xaçmaz stansiyası adı
verilmişdi. Xaçmaz kəndi tikilmiş stansiyadan əvvəl mövcud
olduğu üçün belə adlandırılmışdır. XIX əsrin əvvəllərində çariz -
min xristianlaşdırma siyasəti nəticəsində bura ruslar və ermənilər
köçürülmüşdür. Çox güman ki, oykonimin belə adlandırılması
xristianlığın möhkəmləndirilməsi ilə bağlı olmuşdur.
KÖHNƏ XUDAT. Rayonun eyniadlı İƏV-də kənd. Xudat
şəhərinin yaxınlığındadır. Kənd Xudat dəmir yolu stansiyasından
əvvəl mövcud olduğu üçün fərqləndirmək məqsədi ilə Köhnə
Xudat adlandırılmışdır.
KRASNI XUTOR. Rayonun Uzunoba İƏV-də kənd. Oykonim
rus dilindəki krasnı(y) (qırmızı) və xutor (yaşayış yeri) kom po -
nentlərindən düzəlib, “qırmızı qəsəbə, kənd” mənasındadır.
Yaşayış məntəqəsi XIX əsrin axırlarında çar hökuməti tərəfindən
“sürgün” edilmiş subbotniklərin burada məskunlaşması nəti -
cəsində yaranmış və belə adlandırılmışdır.
QADAŞOBA. Oykonim Qadaş (şəxs adı) və oba kompo -
nentlərindən ibarət olub, “Qadasin obası” mənasındadır. Yaşayış
məntəqəsi Quba rayonu Küsnət kənd sakini Qadaş adlı şəxsin oba
yeri olmuş və sonralar nəsillərin artımı nəticəsində kəndə çevril -
mişdir. Kənd Qımılqışlaq İƏV-də yerləşir.
QALAĞAN. Rayonun eyniadlı İƏV-də kənd. Oykonimi
bəziləri yabanı tikanlı səhra bitkisinin adı ilə əlaqələndirirlər. Bu
səhv fikirdir. Əslində isə Qalağan etnotoponimdir. Qalağan sözü
“quliqan” etnoniminin təhrif olunmuş formasıdır. Quliqan qədim
türkdilli tayfanın adını əks etdirir. Quliqanlar mənşəcə erkən orta
əsrlərdə Monqolustanın qərbində Sələng çayının hövzəsində
68
yaşamış tolos (tulus) tayfasının bir qolunu təşkil etmişlər. Toloslar
XII əsrdə monqollara qarışmış və Ön Asiyanın işğalında iştirak
etmişlər. XIII əsrdə onların müəyyən hissəsi Azərbaycanda məs -
kunlaşmışdır. Qalağan kəndinin qədim yaşayış məskənlərindən
biri olması faktını ərazisindən tapılmış maddi-mədəniyyət
nümunələri olan əmək alətləri də təsdiqləyir.
QARABAĞLI. Rayonun Niyazabad İƏV-də kənd. Yaşayış
məntəqəsi 1780–1781-ci illərdə Quba xanı Fətəli xanın Qarabağ
xanlığından köçürdüyü ailələrin məskunlaşması nəticəsində
yaranmışdır. Oykonim “Qarabağdan olanlar, Qarabağdan gələn -
lər” mənasındadır. Oykonimin Qara (böyük) və bak (qədim türk
dillərində el, tayfa, soy) sözlərindən ibarət olduğu ehtimal olunur.
Orta əsrlərdə Qafqaz Albaniyasında yaşayan peçeneqlərin qarabağ
qolunun adındandır. Oykonimin tərkibindəki -lı şəkilçisi “mənsub -
luq, məxsusluq” bildirir. 
Salyan və Samux rayonları ərazisində eyniadlı yaşayış məs -
kənləri mövcuddur.
QARACALLI. Rayonun Əhmədoba İƏV-də kənd. Məzarcayın
sahilindəki düzənlikdə yerləşir. Etnotoponimdir. Qaracallılar
türkləşmiş kürdlərdir. Bu kürdlər, demək olar ki, öz dillərini
tamamilə unutmuşlar. Kəngərlilərin Qaracallı tayfasına məxsus bir
qoldur. Qaracallılar müxtəlif dövrlərdə Azərbaycana yayılmışlar.
Qaracallı tayfasının bir qismini 1781-ci ildə Qubalı Fətəli xan
Qarabağdan öz xanlığının ərazisinə köçürmüşdü. Onlar öz etnik
tərkiblərini müxtəlif oykonimlərdə saxlaya bilmişdir. Məsələn:
Kürd, Kürdsaban, Kürdmaşı, Kürdqarabağlar (Göyçay); Kürd -
qaradağlı, Kürdlər (Şuşa); Kürdmahmudlu, Kürdmahrızlı
(Cəbrayıl); Səfikürd (Gəncə); Bərgüşad, Kürdlər (Lənkəran) və o
cümlədən, Qaracallı adı ilə dörd yaşayış məntəqəsi (Ucar,
Qubadlı, Cəbrayıl və Xaçmaz rayonlarında).
Çapar Kazımov Cəbrayıl rayonundakı Qaracallı oykoniminin
69
ilkin formasının Qarahacılı olduğunu qeyd edərək, tərkibindəki
“qara” sözünü “qorxmaz, cəsarətli” kimi mənalandırır (27, 12). 
“Azərbaycanın coğrafi adları” kitabında isə Qaracallı oykon-
imi kürd qəbiləsinə mənsub nəsil adı kimi qeyd olunur (50, 39). 
Qeyd edək ki, Xanlar rayonu ərazisində Qaracallı təpəsi (Əli
Bayramlı kəndi) və Qaracallı dərəsi (Bolçalı kəndi) adlı iki to-
ponim də qeydə alınmışdır.
QARACIQ. Etnotoponimdir. Mənbələrdə XVIII əsrdə Qarabağ
xanı Pənahəli xanın Naxçıvanın Qaracuq (Qaracıq) kəndindən
Qarabağa köçürdüyü kəngərlilərin bir hissəsini sonralar Qubalı
Fətəli xan öz xanlığının ərazisinə köçürməsi haqqında məlumat
verilir. Oykonim həmin ailələrin burada məskunlaşması nəticə -
sində yaranmışdır.
Yaşayış məntəqəsi Aşağı Zeyd İƏV-nə daxildir.
QARACIQ ZEYD. Rayonun Aşağı Zeyd İƏV-də kənd. Yaşayış
məntəqəsi XIX əsrin ortalarında Quba rayonunun Zeyd kəndindən
bir qrup ailənin həmin kəndə məxsus qışlaq yerində məskun -
laşması nəticəsində yaranmışdır. Yeni yaşayış məskəni Qaracıq
kəndinə çox yaxın olduğu üçün belə adlandırılmışdır. Oykonim
“Qaracıq kəndi yaxınlığındakı zeydlilər” mənasını bildirir.
QARAÇAYCEK. Oykonim XIX əsrin ortalarında Quba ray-
onunun Cek kəndindən bir qrup ailənin Şabran düzünə köçərək
məskunlaşması nəticəsində yaranmışdır. Kənd Qaraçayın sahilində
yerləşdiyindən belə adlandırılmışdır. Oykonim “Qaraçay sahilin -
dəki ceklilər” mənasındadır. Kənd Aşağı Zeyd İƏV-nə daxildir.
Cig (cek) qədim türk tayfalarından birinin adıdır. Herodot
ciglərin Qara dəniz sahillərində yaşamasından xəbər verir. Tar-
ixçi-alim, həmyerlimiz İ.Şahbazov isə mənbələrə əsaslanaraq
ciglərin/cigllərin VI–VII əsrlərdə Yenisey çayının mənbəyində
yaşadıqlarını, IX əsrin əvvəllərindən X əsrin axırlarınadək onların
70
yaratdığı Qaraxanilər dövlətinin geniş bir əraziyə malik olmasını
yazır (46).
XI yüzilliyin müəllifi Mahmud Kaşqariyə görə ciglər Taraz
(Cambul) vilayətinin yaxınlığındakı Cigil şəhərində və onun
ətrafında yaşamışlar. Mənbələrdə Orta əsrlərdə İssıkkulun hər
tərəfini cigil tayfalarının tutduğu bildirilir.
Quba rayonunun Cek kəndinin içərisində böyük bir qaya daşı
və bunun üstündə bir neçə ev var. Kəndin əhalisi bu daşa kum, Cek
kəndindən çıxmış obaların əhalisinə isə kumayti deyirlər. Kumayti
ceklərə görə “Cek kəndindən çıxanlar” deməkdir. Cek həm də,
türk dillərində “yarğan” mənasındadır.
QARAÇI. Rayonun eyniadlı İƏV-də kənd. Ağçayın sahilində,
Samur-Dəvəçi ovalığındadır. Oykonim türkdilli xalqlar içərisində
siqan adlanan qaraçı xalqının adı ilə bağlıdır. XIX əsrin əvvəl -
lərində kəndin ərazisində bir neçə qaraçı ailəsinin yaşaması
mənbələrdən məlumdur. Mənşəcə Hindistanın Kəraçi vilayətindən
çıxmaları haqqında fikirlər geniş yayılmışdır. M.Vəlili yazır ki,
Azərbaycan qaraçıları öz dilləri və türk sözləri ilə qarışıq tat
dilində danışırlar. Bununla bərabər onların dili hind-Avropa dillə -
rinin Şimal-Qərb qrupu əlamətlərinə malikdir (51, 64). Qaraçılar
əvvəl Azərbaycan ərazisində köçəri həyat sürürdülər. Hazırda isə
demək olar ki, oturaq həyata uyğunlaşmışlar.
Xaçmaz rayonunda Qaraçı kəndi, Hacıqabul yaxınlığında
Qaraçı karvansarası, Ağdaş rayonu Mollalar kəndində Qaraçı
təpəsi, Xanlar rayonu ərazisində Qaraçı dərə, İsmayıllı rayonu
Güyüm kəndi yaxınlığında Qaraçıbulaq, Zəngilan rayonu Keşikli
kəndi ərazisində Qaraçı çuxuru toponimlərdə qaraçı etnoniminin
izlərini qoruyub saxlaya bilmişdir. 
QARADAĞ BUDUQ. Oykonim Qaradağ və Buduq adlarının
birləşməsindən yaranmışdır. Qaradağlı kəndinin yaxınlığında
yerləşdiyinə görə digər Buduq kəndindən (indiki Ağyazı Buduq)
71
fərqləndirmək üçün belə adlandırılmışdır. Qaradağlı oykonimin -
dən sonralar -lı şəkilçisi düşmüşdür. Oykonim “Qaradağlı kəndi
yaxınlığındakı Buduq kəndi” mənasındadır. Hülövlü İƏV-də
yerləşir. 
Professor V.Piriyev yazır ki, “Buduq” oykonimi buduqlulara
qonşu xalqlar, etnik qruplar tərəfindən verilmiş addır. Buduqlular
isə özlərini “buduq” və ya “buduqlu” deyil, “budad” adlandı -
rırlar. O, XIII–XIV əsrlərin görkəmli tarixçisi, həkimi və dövlət
xadimi Fəzlullah Rəşidəddinin “Came ət-təbarix” (Tarixlərin
toplusu) əsərinə istinad edərək oykonimin budat/budad qəbiləsi
ilə əlaqədar olduğunu yazır. Budat/budad qəbiləsi isə qədim vaxt-
lardan monqol ləqəbi daşıyan türk qəbilələrindən olan “Nurun
türkləri” sırasına daxil edilir. Budat/budad sözü bud etnoniminin
-at/-ad mənsubiyyət şəkilçisi ilə birləşməsindən ibarət olub,
“budlu, buda mənsub olan” mənasını verir. “t” samitinin “d”-yə
keçməsi adi fonetik haldır. Müasir buduqlular XIII əsrin birinci
yarısında Azərbaycana gəlmiş türk-monqol qəbilələrindəndir (11,
21–23). 
Buduq sözünə müxtəlif yanaşmalar da var. M.Vəlili (Baharlı)
buduqluları yerli – “xüsusi Qafqaz xalqları” (qrız, cek, xınalıq,
hapıt və s.) qrupuna daxil edir (50, 29).
Q.Qeybullayev buduqluların Şəki-Zaqatala zonasından
(Albaniyanın Bed/Bex/Bis vilayətindən) gəlmələr olduğunu yazır
(55, 93).
Həmyerlimiz tarixçi alim İmammirzə Şahbazov isə Buduğun
tayfa adı olduğunu və Herodotun adını çəkdiyi budilərlə əlaqəsi
olduğu qənaətindədir (47). 
Buduqlular Bas Buduq, Agyazı, Qarabulaq, Qaradağ, Qaraçay,
Dəliqaya, Yergüc, Suxtakələ (Suxtaqala) buduqlusu və s. kimi
tanınırlar.
QARADAĞLI. Rayonun Hülövlü İƏV-də kənd. Qaradağlı ən
böyük Azərbaycan ellərindən birinin adıdır. Yaşayış məntəqəsi
72
mənşəcə Səfəvilərin hakimiyyət uğrunda mübarizəsində böyük rol
oynamış qızılbaşların müəyyən ərazilərdə qaradağlı tayfasının
məskunlaşması nəticəsində yaranmışdır. Tayfa isə öz adını Cənubi
Azərbaycanın Qaradağ mahalının adından almışdır. Onlar burada,
Qaradağın ətəklərində qoyunçuluqla məşğul olmuşlar. Səfəvilər
hakimiyyətə gəldikdən sonra qaradağlılar müxtəlif ərazilərə
yayılmışlar. Azərbaycanın ayrı-ayrı ərazilərində iyirmiyə yaxın
Qaradağlı toponimi mövcuddur.
QARAQAŞLI. Rayonun Qaraçı İƏV-də kənd. Oykonim
qaraqaşlı tayfasının adı ilə bağlıdır. XIX əsrin ortalarında 376
ailədən ibarət qaraqaşlılar Azərbaycanın müxtəlif zonalarında bir
sıra yaşayış məntəqələri salmışlar. Mənbələrdə onların Asiya və
Altayda yaşamış qarakeş tayfasının oğuz və monqolların tərki bin -
də Azərbaycana gəlmiş hissələri olduğu bildirilir. Eyniadlı oyko -
nim Ağsu, İmişli, Neftçala, Sabirabad rayonlarında da mövcuddur.
QARAQURDLU. Rayonun Qaraçı İƏV-də kənd. Tədqi qat -
çılara görə, yaşayış məntəqəsini XVIII əsrin axırlarında Quba xanı
Fətəli xanın Qarabağdan köçürdüyü kəngərlilərin qurdlu tayfasına
mənsub olan ailələri Qarasu adlı gölməçə yaxınlığında salmışlar.
Həmin vaxtlar yaşayış məntəqəsi Qarasu Qurdlu adlandırılmış,
sonradan oykonimin tərkibindəki su komponenti düşmüşdür.
Oykonim “Qarasu yaxınlığındakı Qurdlu kəndi” mənasındadır.
Türkdilli xalqlarda qurd totem seçilmiş və müqəddəs
sayılmışdır.
Mənbələrdə Azərbaycan ərazisində (Qarabağda) XIX əsrin
əvvəllərində Dördlər Qurdu, Qurt-Qaradağlı, Qurt-Bərdə adlı yaşayış
məntəqələri olması haqqında məlumat verilir. Hazırda Ağ dam ray-
onunun Qasımlı İƏV-də və Bərdə rayonunun Kətəlparaq İƏV-də
qurdlu tirəsi ilə bağlı Qurdlar yaşayış məskənləri mövcuddur.
Keçən əsrdə Ukraynanın Odessa vilayətində bir, Krım vila -
yətinin Sak rayonunda isə iki Kara Kurt adlı yaşayış məntəqəsi
73
qeydə alınmışdır. Qurdluların yayılma arealları oykonimin etno-
toponim olmasını söyləməyə əsas verir.
QARĞALIQ. Kənd Qaraçayın sahilində, Niyazabad İƏV-də
yerləşir. Qarğalıq oykonimi qədim türk tayfalarından birinin adı
olan qarğa/karqa və qədim türk dili abidələrində bir sıra mənalarla
yanaşı, həm də -lı şəkilçisinin sinonimi kimi mənsubluq, aidlik
mənasında işlənmiş -lıq şəkilçisindən ibarət olub “qarğa tayfasına
məxsus kənd” mənasını daşıyır. Türkdilli xalqların toponimi ya -
sında Karqa coğrafi termin kimi “daşlı, çınqıllı zolaq” mənasında
da işlənir. 
Qarğalıq oykonimini, bəzilərinin qəbul etdiyi kimi zoonim
(quş adı) hesab edilməsi doğru deyil.
Yerli sakinlər oykonimi “darğalıq” sözünün təhrif olunmuş
forması hesab edirlər. Onların fikrincə, kəndi vaxtilə Quba xanın
darğası idarə etdiyindən oykonim belə adlandırılmışdır.
Eyniadlı oykonim Babək rayonunda və Masallıda da mövcud-
dur. Keçən əsrdə Tatarıstanda Karqalı, Şimali Qazaxıstanda
Karqalı, Krımda Karqalıq toponimləri qeydə alınmışdır.
QƏDİMƏLİQIŞLAQ. Rayonun Aşağı Zeyd İƏV-də kənd.
Oykonim Qədiməli (şəxs adı) və qışlaq sözlərindən ibarət olub,
“Qədiməliyə məxsus qışlaq, Qədiməlinin qışlağı” mənasındadır.
XIX əsrin axırlarında Quba rayonunun dağlıq ərazilərindən
köçmüş ailələrin qışlaq yerində daimi məskunlaşması nəticəsində
yaranmışdır.
QIMILQIŞLAQ. Rayonun eyniadlı İƏV-də kənd. Yaşayış
məntəqəsinin əsasını Qubanın Qımıl kəndindən olanlar XIX əsrin
ortalarında qoymuşlar. Hidronim mənşəli oykonim olması ehtimal
olunur. Qımıl sözü Sibir toponimiyasında Qılmimil “isti su, min-
eral su” mənasında qeydə alınmışdır. Qudyal çayının bir qolu
Qımıl adlanır. Qımılqışlaq əvvəllər Qubanın Qımıl kəndinə məx -
74
sus qışlaq yeri olmuş, sonralar daimi yaşayış məntəqəsinə çevril -
mişdir. Oykonim Qımıl (kənd adı) və qışlaq (coğrafi məkan) kom -
po nentlərindən ibarət olub, “Qımıl kəndinin qışlağı”
mənasındadır.
QIRAQLI. Yaşayış məntəqəsi Çinartala İƏD-nə daxildir. Et-
nonim mənşəli bu oykonimin adı, əslində Qırağlı kimi qeyd
olunmalıdır. Kənd Qusar çayı ilə Samur-Abşeron kanalının
kəsişdiyi ərazidə yerləşir. “Azərbaycan toponimlərinin ensiklope-
dik lüğəti”ndə keçmiş adının Qırağlı-Cekli olması göstərilir.
Mənbədə düzgün olmayaraq yaşayış məntəqəsinin XIX əsrin
ortalarında Quba rayonunun Cek kəndindən köçüb gəlmiş bir qrup
ailənin məskunlaşması nəticəsində yaranması qeyd olunur (8, 54).
Halbuki, ceklilər köçüb gəldikləri zaman Qırağlı kəndi artıq
mövcud idi. Ceklilərin bir qismi bu yaşayış məntəqəsində, bir
qismi isə Qusar çayının sağ sahilində məskunlaşmışdılar. Bunun
nəticəsində həmin yeni salınmış yaşayış məntəqəsi Qırağlı-Cekli
(yəni Qırağlı kəndi yaxınlığındakı ceklilər) adlandırılmışdır. Hər
iki yaşayış məntəqəsi vaxtilə Quba qəzasına daxil olduğu üçün
eyniləşdirilərək Qırağlı-Cekli adlandırılmışdır. Qırağlı oykonimi
heç də “çay qırağı”, “çay sahili” ilə bağlı deyil. 
Mənbələrdə Qırağlı yaşayış məskəninin bu ərazidə XVIII əsrin
ortalarında salınması faktı göstərilir (23, 22). 
Qırağlılar qayı adlanan türk tayfalarının əfşar qoludur. Nadir
şahın zamanında Azərbaycana gələrək Quba və Cavad qəzalarında
məskunlaşmışlar (49, 49).1758-ci ildə Hüseynəli xanın vəfatından
sonra hakimiyyətə gələn Fətəli xan Quba xanlığının yüksəlişi ilə
bağlı və dövlətin sərhədlərini möhkəmləndirmək üçün Muğandan
Şahsevən qırağlılıların bir qismini xanlığın ərazisinə köçürmüşdü.
Bu köçürmənin 1768-ci ildən sonra, yəni 1774-cü ilə qədər
aparılması qeyd olunur (23, 16-17). “Qırağlı” sözü türk mənşəli
olub, qırağ (qədim türk dillərində “dağ silsiləsində məskən salan,
ucalan, ucalıq” mənalarında) və mənsubluq bildirən -lı şəkilçi -
sin dən ibarətdir. “ğ” samitinin “q”-yə keçməsi adi fonetik əvəzlən -
75
mə olub, görünür, “qıraq” (kənar) sözünün leksik xüsusiyyətini
aydınlaşdırır (23, 22–23). 
Çapar Kazımov “Qıraxdın” toponiminin izahında qırax (qıraq)
sözünün tayfa adı, -dın tərkibini isə qədim dövrlərdə dilimizdə
ismin çıxışlıq hal şəkilçisi kimi işləndiyini yazır (27, 15).
Goranboy və Xanlar rayonlarında da qeydə alınmış Qırıqlı
oykoniminin mənbələrdə bu tayfanın adı ilə bağlı olduğu qeyd ol-
unur. 
QOBUQIRAQ. Rayonun Hülövlü İƏV-də kənd. Yaşayış
məntəqəsi XIX əsrdə Quba rayonunun dağlıq ərazilərindəki
kəndlərdən köçüb gəlmiş ailələrin qobu adlı coğrafi ərazidə
məskunlaşması nəticəsində yaranmışdır. Oykonim Qobu (suyun
yardığı çökək, çay dərəsi) və qıraq tərkibindən ibarət olub,
“Qobunun qırağı, kənarı” mənasındadır.
Qobu sözü ilə əlaqədar Azərbaycanda bir sıra yer adları
mövcuddur. Bunlardan; Abşerondakı Qobu qəsəbəsi, Ağdaş
rayonundakı Qobuüstü kəndi, Girdimançayın bir qolu və s.
QOÇAQLI. Kənd Pirquluoba İƏV-də yerləşir. XIX əsrin
ortalarında Quba rayonunun dağlıq ərazilərindən köçüb gəlmiş
ailələrin məskunlaşması nəticəsində yaranmışdır. Oykonim Qoçaq
(şəxs, yaxud əlamət bildirən ad) və qazma (yaz fəslində təsərrüfat
işləri görmək üçün müvəqqəti yaşayış tikilisi, yaxud mal-qara
saxlamaq üçün sığınacaq) sözlərindən ibarət olub, “Qoçağın
qazması, Qoçağa məxsus qazma” mənasındadır.
QUSARÇAY. Rayonun eyniadlı İƏV-də yerləşən bu kənd
rayon mərkəzindən 15 km aralıdadır. Yaşayış məntəqəsi 1898-ci
ildə ingilislər tərəfindən tikilmiş dəmir yolu stansiyası əsasında
salınmışdır. Həmin stansiya yaxınlığında axan eyniadlı çayın adı
ilə əlaqədar olaraq belə adlandırılmışdır. Qusarçay yaşayış məntə -
qəsi əhalisinin əksəriyyətini Quba rayonunun dağlıq ərazilərindən
gəl miş ailələr təşkil edir. Kənddə 11 etnik qrupun tərkibinə daxil
76
olan ailələr yaşayır. Oykonim eyniadlı stansiyanın adı ilə
əlaqədardır.
LAMAN. Rayonun Qaraçı İƏV-də kənd. Etnotoponimdir.
Oykonim şahsevənlərin laman tirəsinin adı ilə bağlıdır.
Mənbələrin məlumatına görə Laman yaşayış məskəni kimi
XVIII əsrin axırlarından mövcuddur.
Ərdəbilli Təlabi Məhəmmədxan özünəməxsus şahsevən ailələri
ilə birlikdə Qubalı Fətəli xanın (hakimiyyət illəri 1762–1789)
icazəsi ilə Quba xanlığına gələrək Şabran və Müşkür mahallarında
bir çox əraziləri özünə bina etmişdir.
Lerik rayonunun Şingədulan İƏV-də eyniadlı yaşayış
məntəqəsi vardır.
LƏCƏT. Kəndin keçmiş adı Ləcətoba olmuşdur. Oykonim Qusar
rayonundakı Ləcət kəndinə məxsus qışlaq yerində salındığı üçün
belə adlandırılmışdır. Sonralar daimi yaşayış məntəqəsinə çevrilən
kəndin adındakı ikinci komponent olan “oba” sözü düş müş dür.
Ləcət sözünün Azərbaycan dilinin dialektlərindəki ləc (ba taqlıq) və
ət (burada, yer, yurd, məkan mənalarında) kom po nent lərindən
düzəlib, “bataqlıq yer” mənasında olduğu ehtimal edilir.
Ləcət ərazisi qədim yaşayış məskənlərindən biridir. Keçən əsrin
70-ci illərində Ləcət dəmir yolu stansiyası yaxınlığından tapılmış
içərisində “Həyat ağacı” təsviri verilmiş küp bunu deməyə əsas
verir. Yaşayış məntəqəsi rayonun eyniadlı İƏV-dədir.
MAQSUDKƏND. Rayonun Susayqışlaq İƏV-də kənd.
Oykonim Maqsud (şəxs adı) və kənd coğrafi terminindən ibarətdir.
Yerli məlumata görə kəndi Maqsud adlı şəxs saldığı üçün belə
adlandırılmışdır. “Maqsuda məxsus kənd” mənasındadır.
MANAFOBA. Kənd rayonun Çinartala İƏD-də yerləşir. Ərazi
sakinləri tərəfindən paralel olaraq Mollaoba kimi də tanınır.
77
Oykonim Manaf (şəxs adı) və oba komponentlərindən ibarət olub,
“Manafa məxsus oba, Manafın obası” mənasındadır. Yaşayış
məntəqəsi Quba rayonu Qrız kəndinin sakini Manaf adlı şəxsin
keçmiş oba yerində salındığı üçün belə adlandırılmışdır. Manaf
(şəxs adı) dini təhsilli (molla) şəxs olduğundan əvvəllər yaşayış
məntəqəsinin adı Molla Manaf oba adlanırdı. Yaşayış məntəqəsi
kimi XIX əsrin axırlarından məlumdur. Əvvəllər mövcud olmuş
Hacırüstəmoba oykonimi Manafobanın tərkibində itib-batmışdır.
MAŞIOBA. Rayonun Qımılqışlaq İƏV-də kənd. Oykonimin
Maşı antroponimindən (şəxs adı) və oba coğrafi terminindən ibarət
olması ehtimal olunur. Bir mülahizəyə görə, yaşayış məntəqəsinin
adı təhrif olunmuşdur. Bu oykonim meşəoba, yəni “meşədə oba,
meşədəki oba” mənasındadır.
MEHRƏLİQIŞLAQ. Rayonun Hülövlü İƏV-də kənd. Yaşayış
məntəqəsi XIX əsrin axırlarında Quba rayonunun Əlig kənd sakini
Mehrəli adlı şəxsə məxsus keçmiş qışlaq yerində salındığı üçün
belə adlandırılmışdır. Oykonim “Mehrəliyə məxsus qışlaq”
mənasındadır.
MEŞƏLİ. Rayonun Nabran İƏV-də qəsəbə. Yaşayış məntəqəsi
Yalama 6 №-li balıq vətəgəsi yanında salınmış, 1965-ci ildən
rəsmi olaraq Meşəli adlandırılmışdır. Qəsəbəyə bu ad meşəlik
ərazidə, meşənin içində yerləşdiyinə görə verilmişdir.
MƏCİDOBA. Yaşayış məntəqəsi Quba rayonu Qrız kəndinin
sakini Məcid adlı şəxsə məxsus keçmiş oba yerində salınmışdır.
Oykonim “Məcidin obası, Məcidə məxsus oba” mənasındadır.
Kənd rayonun Uzunoba İƏV-də yerləşir.
MƏNÇƏROBA. Rayonun Nərəcan İƏV-də kənd. Oykonim
Mənçər (şəxs adı) və oba komponentlərindən ibarət olub,
78
“Mənçərə məxsus oba, Mənçərin obası” mənasındadır. Yaşayış
məntəqəsi XIX əsrin axırlarında Quba rayonu Qrız kənd sakini
Mənçər adlı şəxsə məxsus olan oba yerində salınmışdır.
MİRZƏMƏMMƏDKƏND. Yaşayış məntəqəsini Mir zəməm -
mədkənd camaatı (Quba rayonu) keçmiş qışlaq yerində saldığı
üçün belə adlandırılmışdır. Əvvəllər Mirzəməmmədkəndqışlaq
adlanmış, sonradan oykonimin tərkibindəki kənd komponenti
düşdükdən sonra müasir şəklini almışdır. Oykonim “Mirzəməm -
məd kəndə məxsus qışlaq, Mirzəməmməd kəndindən olanların
qışlağı” mənasındadır. Kənd rayonun Qımılqışlaq İƏV-də yerləşir.
MOLLABÜRHANLI. Kənd rayonun Qımılqışlaq İƏV-də,
Qudyalçayın sol sahilində yerləşir. Oykonim molla (dini rütbə) və
Bürhan (antroponim – şəxs adı) sözlərindən ibarət olub, “Molla
Bürhana məxsus kənd” mənasındadır.
MURUQOBA. Yaşayış məntəqəsi XIX əsrin ortalarında
Dağıstanın Çaroda rayonundakı Muruq kəndindən köçüb gəlmiş
ailələrin məskunlaşması nəticəsində yaranmışdır. Oykonim
“muruqluların obası, muruqlulara məxsus oba” mənasındadır.
Kənd Ləcət İƏV-nə daxildir.
MÜQTƏDİR. Rayonun eyniadlı İƏV-də qəsəbə. Antropon-
imdir. Əvvəllər adı Xudatbaza (Xudatın anbarları yerləşən yer)
olmuşdur. Qəsəbəyə sonralar inqilabçı Müqtədir Aydınbəyovun
(1884–1918) adı verilmiş və memorial toponimə çevrilmişdir.
MÜRSƏLLİQIŞLAQ. Yaşayış məntəqəsi XIX əsrin orta ların -
da Canaxır kəndindən çıxmış Mürsəlli nəslinə mənsub ailələrin
məskunlaşması nəticəsində yaranmışdır. Oykonim “mürsəllilərə
məxsus qışlaq” mənasındadır. Kənd Hülövlü İƏV-də yerləşir.
79
MÜRŞÜDOBA. Rayonun Nərəcan İƏV-də kənd. Əvvəllər
paralel olaraq dildə Ləcət də adlandırılırdı. Oykonim Mürşüd (şəxs
adı) və oba komponentlərindən ibarət olub, “Mürşüdə məxsus
oba” mənasındadır. Kənd Alpançayın sol sahilində, Xaçmaz-
Xudat yolunun kənarında yerləşir.
MÜŞFİQ. Rayonun Müşkür İƏV-də kənd. Memorial topon-
imdir. 1992-ci ilə qədər kənd Zaliyevka adlanırdı. Yaşayış
məntəqəsini XIX əsrin sonlarında Rusiyadan köçürülmüş ailələr
salmışlar.
MÜŞKÜR. Rayonun eyniadlı İƏV-də kənd. XIX əsrdə
ruslaşmaya məruz qalan bir sıra yaşayış məntəqələri kimi bu
kəndin də adı əvvəllər Yekaterinovka, daha sonra isə Pavlovka
adlandırılmışdı. Bu onunla bağlı idi ki, çar Rusiyasının ucqarlara,
o cümlədən Azərbaycana köçürmə siyasəti nəticəsində mərkəzi
quberniyalardan köçüb gəlmiş ailələrin məskunlaşması bu yaşayış
məntəqəsini əmələ gətirmişdir.
Müşkür “qışlaq” mənasındadır. Vəlvələçayla Samur çayı
arasındakı ovalıq Müşkür adlanırdı. Qədimdə Müşkür düzündə
yaşayan əhaliyə müşkür əhalisi deyilirdi.
Göyçay rayonunun Yeniarx İƏV-də Müşkürlü oykonimi qeydə
alınmışdır. Oykonim qədimdə Müşkür düzündə yaşamış ellərin
ümumi adı olmuşdur.
MÜZƏFFƏROBA. Rayonun Müşkür İƏV-də kənd. Yaşayış
məntəqəsi Quba rayonundakı Cek kəndinin sakini Müzəffər adlı
şəxsin keçmiş oba yerində salınması nəticəsində yaranmışdır.
Oykonim “Müzəffərə məxsus oba, Müzəffərin obası”
mənasındadır.
NABRAN. Rayonun eyniadlı İƏV-də kənd. Xəzər dənizinin
sahilindədir. Keçmiş adı Nabranqışlaq olmuşdur. Mənbələrdə
80
Köhnə Xudat kəndinə məxsus qışlaq kimi qeyd olunur. XIX əsrin
əvvəllərində həmin kənddən çıxan ailələr burada kiçik oba
yaratmış və sonralar böyüyüb yaşayış evləri artdıqca kəndə
çevrilmişdir. Mənbələrdə qeyd olunur ki, 1821-ci ildə üç, 1859-
cu ildə isə yeddi ailədən ibarət olan bu obada XIX əsrin axırlarında
Dağıstanın müxtəlif kəndlərindən köçmüş ailələr məskunlaşmağa
başlamışlar.
Bəzi tədqiqatçılar oykonimi “çaysahili meşəlik” kimi izah
edirlər. Əslində isə, oykonim qızılbaş tayfa ittifaqına daxil olan
zülqədərlərin nabur tirəsinin adı ilə bağlıdır.Etnotoponimdir. Bunu
keçmişdə Quba qəzasında mövcud olmuş Naburlu kənd adı da
təsdiq edir. 
Qobustan rayonu ərazisində Nabur oykonimi, Nabur hidronimi
(bulaq) və Nabur oronimi (palçıq vulkanı) mövcuddur ki, bunlar
da Qayı türklərinin məşhur qəbilələrindən olan zülqədər tayfasının
nabur tirəsini özündə yaşadır.
Nabran sözünün ilkin forması naburan olmuşdur. Sonralar
sözün tərkibindəki -u saiti düşmüş və oykonim müasir yazılış
formasını almışdır. Oykonimin tərkibindəki -an topoformantı
Azərbaycan toponimiyası üçün xarakterikdir: Alpan, Avaran,
Gilan, Qafan, Şirvan, Salyan və s. Deməli, bu topofotmant həm
də qədimdir. Tədqiqatçılar -an topoformantını cəmlik bildirən
şəkilçi hesab edirlər (50, 81–82). Deməli, Nabran oykonimi
“naburların məskəni” mənasını ifadə edir.
NAĞIOBA. Rayonun Dədəli İƏV-də kənd. Oykonim XIX
əsrin ortalarında Qrız kənd sakini Nağı adlı şəxsə məxsus keçmiş
oba yerində salındığı üçün belə adlandırılmışdır. “Nağıya məxsus
oba, Nağının obası” mənasındadır.
NƏRƏCAN. Rayonun eyniadlı İƏV-də kənd. Mənbələrdə
oykonimin türk dillərindəki nəri (o tərəfdə, o sahildə) və can (iki
çayarası ərazi) sözlərindən ibarət olub, “çayın o biri sahilində, iki
81
çay arasındakı ərazi” mənasında olması bildirilir. Tədqiqatçılar
“Nərəcan” oykonimini nərican sözü ilə bağlayaraq, Quba rayonu
ərazisindəki Nərican oronimi (dağ adı) ilə eyni mənşəyə malik
olmasını qeyd edirlər (8, II c., 133).
NİYAZABAD. Rayonun eyniadlı İƏV-də yerləşir. XIV–XIX
əsr lərə aid tarixi mənbələrdə tez-tez adı çəkilən orta əsr Azər bay -
can şəhəri olub. XVIII–XIX əsrlərdə Quba xanlığının əsas limanı
olan Niyazabad Xəzər dənizi sahilindədir. Əvvəllər Azərbaycanın
iqtisadi, ticarət əlaqələrinin genişlənməsində bu şəhər böyük rol
oynayırdı. Həştərxandan gəmilərlə gətirilən mallar Niyazabadda
boşaldılır, sonra isə karvan vasitəsilə Şabran, Quba, Şamaxı və
digər ərazilərə aparılırdı. Sonralar Xəzərin səviyyəsinin aşağı
düşməsi və feodal çəkişmələri Niyazabadın tənəzzülə uğramasına
gətirib çıxardı. 
XIX əsrin 30-40-cı illərində Rusiyadan buraya köçürülmüş rus
ailələrinin məskunlaşması nəticəsində yaşayış məntəqəsinin adı
təhrif olunaraq Nizovaya şəklinə düşmüşdü. Rus və Avropa
səyyahlarının əsərlərində Niyazabad toponiminin Nizobat, Nizovye
kimi variantlarına rast gəlinir. Əvvəllər Nizovaya şəklində işlədilən
bu oykonimi slavyan dillərinə məxsus “aşağı” mənasını verən
“nizovaya” leksemi ilə əlaqələndirirdilər. Əslində isə “Nizovaya”
sözü “Niyazabad”ın rus dilində tələffüz variantıdır. 
1992-ci ildə Nizovaya adı Niyazoba variantı ilə əvəz olun -
muşdur. Oykonim Niyaz (şəxs adı) və oba komponentlərindən
ibarət olub, “Niyaza məxsus oba” mənasını ifadə edir.
ORTAOBA. Rayonun Yalama İƏV-də kənd. Yaşayış məntəqəsi
XIX əsrin ortalarında Quba rayonunun dağlıq ərazilərindən
köçmüş ailələrin qışlaq yerində məskunlaşması nəticəsində
yaranmışdır. Oykonim qonşu obalara nisbətən mərkəzdə, ortada
yerləşdiyinə görə belə adlandırılmışdır.
82
PADAR. Rayonun Yergüc İƏV-də kənd. Etnotoponimdir.
Yaşayış məntəqəsi Qayı türklərinin Oğuz-Səlcuq tayfalarından biri
olan padarların adı ilə bağlıdır. Tədqiqatçılara görə padarlar
Elxanilər dövründə (XIII əsr) Orta Asiyadan Azərbaycana
gəlmişlər. Onlar əvvəlcə Azərbaycanın cənubunda yaşamış və
Səfəvilər tərəfindən (XVI–XVIII əsrlərdə) Azərbaycanın şimal
zonalarına köçürülmüşlər. Şahsevən tayfa ittifaqında mühüm rol
oynayan padarlar sonralar müəyyən ictimai-iqtisadi hadisələrlə
əlaqədar Azərbaycanın müxtəlif ərazilərinə yayılmışlar. Azərbay -
can ərazisində padarlar bir çox toponimlərdə iz buraxmışlar: Ağsu,
Dəvəçi, Hacıqabul, Oğuz rayonları ərazisində Padar, Zəngilanda
Padarçay, Cəbrayılda Padardərə çayı toponimləri.
Rayon ərazisindəki Padar və Armudpadar oykonimləri bu
tirədən hesab edilir. XX əsrin birinci yarısında (1896–1943)
yaşayıb-yaratmış Azərbaycan alimi M.Vəlili (Baharlı) Quba
qəzasında padarların iki qolunun – Şabranpadar və Armudpadar
olması haqqında məlumat verir. Daha sonra müəllif yazır ki,
ləzgilərin yaşadığı hüdud boyunda sakin olan padarları onlar
“kürə” deyə adlandırırlar (50, 50). 
PALÇIQOBA. Coğrafi relyeflə əlaqədar yaranan oykonimdir.
Kənd Çinartala İƏD-də, Qusar çayının yaxınlığında yerləşir. XIX
əsrin ortalarında Quba rayonunun Qrız kəndindən köçmüş ailələrin
məskunlaşması nəticəsində yaranan yaşayış məntəqəsidir. Oyko -
nim keçmişdə Qusar çayının vaxtaşırı daşqınları nəticəsində obanın
ərazisində yaranmış bataqlıqlarla əlaqədar belə adlan dırıl mışdır.
Yaşayış məntəqəsi “palçıqlı oba yeri, palçıq olan yerdəki oba”
mənalarını ifadə etməklə digər qonşu obalardan fərqlən dirilmişdir.
PƏRDİQIRAN. Rayonun Susayqışlaq İƏV-də kənd. Keçmiş -
də bu yaşayış məntəqəsinin ərazisi palıd meşəsi olmuş və buradan
pərdi (balta ilə yonulub evin üstünə atılan tir) kəsildiyi üçün belə
adlandırılmışdır. Əvvəllər ərazi “pərdi qırılan yer” coğrafi anla -
yışını ifadə etmiş və bu, sonradan toponimik vahidə çevrilmişdir.
Ağacdan pərdi hazırlamaq üçün gələnlər bir neçə gün burada
83
qalardılar. Əvvəlcə bu ərazidə müvəqqəti sığınacaq yerləri
tikilmiş, getdikcə genişlənərək obaya çevrilmiş və “Pərdiqırılan
yer, oba” adlandırılmışdır. Pərdiqıran sözü oykonimin tələffüz
formasından alınmışdır.
PİRQULUOBA. Rayonun eyniadlı İƏV-də kənd. Yaşayış
məntəqəsi Quba rayonu Qrız kəndi sakini Pirqulu adlı şəxsin
keçmiş oba yerində salınmışdır. Oykonim “Pirqulunun obası,
Pirquluya məxsus oba” mənasındadır. 
RƏHİMOBA. Rayonun Hülövlü İƏV-də kənd. Yaşayış məntə -
qəsi Quba rayonunun Qrız kəndindən çıxmış ailələrin məskun -
laşması nəticəsində yaranmışdır. 1920-ci ildə Fatma yurdları,
1930-cu ildə Çobanoba və Qıfoba, 1935-ci ildə isə Şıxoba adlı
Cek kəndindən olanların obaları da Rəhimobaya birləşdirildi. 
Rəhimobaya Şabran cekliləri də deyirlər. 1916–1917-ci illərdə
Şabrana taun xəstəliyi düşəndə Şabran ceklilərinin əksər hissələri
qırıldı. Qalanları isə inqilabdan sonra qonşu kəndlərə dağıldı. 
O biri obaların ərazisi də Rəhimobaya beləcə qatıldı.
Oykonim Rəhim (şəxs adı) və oba komponentlərindən düzəlib,
“Rəhimin obası” mənasındadır. 
SABİROBA. Rayonun Nərəcan İƏV-də kənd. Yaşayış məntə -
qəsi XIX əsrdə Quba rayonunun Qrız kəndindən çıxmış ailələrin
yaratdığı obalardan biridir. Bəzi tədqiqatçılar oykonimi hun
tayfalarının bir qolu olan cabirlərlə bağlayırlar. M.Vəliliyə görə
sabiran sözü “Şabran”la eynidir.
SAHİLLƏR. Rayonun Seyidlikənd yeri İƏV-də qəsəbə. Yaşa -
yış məntəqəsi Xəzər dənizinin sahilində yerləşdiyinə görə belə
adlandırılmışdır.
SAMURÇAY. Rayonun Nabran İƏV-də qəsəbə. Oykonim
Böyük Vətən Müharibəsi illərində yaranmış və Samur çayının
sahilində olduğu üçün belə adlandırılmışdır.
84
Hidronim mənşəli bu oykonim bir çox türk dillərində işlənən
sam (böyük) və mur (çay) komponentlərindən ibarət olub, “böyük
çay” mənasındadır. Samur türkdilli xalqların toponimiyasında
geniş areala malikdir: Kubanda Samurlu, Tambov vilayətində
Samursk kəndləri, Cənubi Azərbaycanda Samurçay və s. 
SAYAD. Rayonun Qalağan İƏV-də kənd. Yaşayış məntəqəsini
antroponim mənşəli olduğu ehtimal olunur. 1933-cü ildə Xızı ray-
onunda Sayadlar adlı kənd qeydə alınmışdır.
SEYİDLƏR. Oykonimin keçmiş adı Digah Şıxlar Seyidlər
olmuşdur. Kənd rayonun Köhnə Xudat İƏV-də yerləşir. Yaşayış
məntəqəsi XIX əsrdə Quba rayonu Cek kəndinin obalarından biri
idi. Sonralar burada seyid ailələri məskunlaşdığı üçün oba belə
adlandırılmışdır. Mənbələrdə seyidlərin Azərbaycana gəlişi
Səfəvilərin hakimiyyəti dövrlərinə aid edilir. Seyidlər ərəblərin
Qüreyş qəbiləsindəndirlər. Azərbaycan ərazisində 10-a yaxın
yaşayış məntəqəsi bu addadır.
SEYİDLİKƏNDYERİ. Oykonim əvvəllər Seyidlikəndyeri
adlandırılmışdır. Rayonun eyniadlı İƏV-də yerləşir. Bu yaşayış
məntəqəsi Seyidli nəslinin kənd yeri adlı ərazidə məskunlaşması
nəticəsində yaranmışdır. Sonralar oykonimin tərkibindən “kənd -
yeri” tərkibi düşmüşdür.
Kəlbəcər rayonunda Kənd yeri adlı yaşayış məntəqəsi mövcuddur.
SƏLİMOBA. Oykonim XIX əsrin ortalarında Quba rayonunun
Əlik kəndindən çıxmış bir qrup ailənin qışlaq yerində məskun -
laşması nəticəsində yaranmışdır. Kənd obanın əsasını qoyan Səlim
adlı bir şəxsin adı ilə bağlı olub, “Səlimin obası” mənasındadır.
Yaşayış məntəqəsi Yalama İƏV-də yerləşir.
SƏRKƏRLİ. Rayonun Yergüc İƏV-də kənd. XIX əsrin
ortalarında Ukraynanın Borispol əyalətindən köçüb gələnlər bu-
85
rada məskunlaşandan sonra kəndin adı Borispol adlandırılmışdı.
1992-ci ildən yenidən əvvəlki adı qaytarılmışdır.
Oykonim maldarlıqla məşğul olmuş qədim sərkar elatının adı
ilə bağlıdır. Sərkarlar keçmişdə, əsasən Şirvanda yaşayan xanço -
banlıların bir qoludur. Şirvan xanları da bu tayfadandır. Müəyyən
tarixi hadisələrlə əlaqədar bir sıra ərazilərə köçmüş sərkarlar bu
tayfanın tirələrindən olmuşdur.
Kənddə Sərkartəpə adlı qədim yaşayış yeri aşkar edilmişdir.
Buradan tapılmış daş alətlər, məişət əşyaları, dərin qatlardan üzə
çıxarılmış yaşayış tikililəri bu yerlərdə bəşər övladının hələ orta
daş dövründə yaşamalarından xəbər verir. Bir vaxtlar Bakıda
olmuş ABŞ professoru Flip Kol açıq səma altında olan Sərkartəpə
muzeyinin eksponatları ilə yerindəcə tanış olmaq üçün Xaçmazda
olmuş dur. Sərkartəpə abidələrinin üst qatı ərəb basqınları
dövrlərinə (VIII əsr) aid edilir (38, 20-21) 
Şamaxı rayonunun eyniadlı İƏV-də və Borçalı İƏV-də iki kənd
Sərkar adı ilə, Bərdə rayonunda isə Sərkarlar adı ilə mövcuddur.
SİBİROBA. Yaşayış məntəqəsini XIX əsrdə Quba rayonunun
Cek kəndindən çıxmış ailələr Sibir adlı qışlaq yerində salmışlar.
Oykonim Sibir və oba komponentlərindən ibarət olub, yaşayış
məntəqəsinin yerləşdiyi coğrafi relyefi bildirir. Sibir monqol
dilində bataqlıq, cəngəllik mənalarını ifadə edir. Görünür bu
ərazilər əvvəllər keçilməz cəngəlliklər olmuşdur. Kənd Dədəli
İƏV-nə daxildir.
SUXTAQALAQIŞLAQ. Rayonun Hacıəlibəy İƏV-də kənd.
Yaşayış məntəqəsi XIX əsrdə Quba qəzasındakı Suxtaqala
kəndinin keçmiş qışlaq yerində salınmışdır. Suxtaqala oykonimi
fars dilindəki suxta (yanmış, yandırılmış) və qala sözlərindən
düzəlib, “yanmış, yandırılmış qala” deməkdir. Suxtakələ oykon-
imin tələffüz variantıdır.
SUSAYQIŞLAQ. Rayonun eyniadlı İƏV-də kənd. Yaşayış
məntəqəsini Quba rayonu Susay kəndindən köçüb gəlmiş ailələr
86
kəndin qışlaq yerində salmışlar. Oykonim su və say (çayın dayaz
yeri) coğrafi terminindən ibarət olub, “dayaz, quru çay, çınqıl və ya
xırda çay daşları ilə örtülmüş quru çay yatağı” mənasındadır. Susay
hidronim mənşəli oykonimdir. Susayın Quruçay adlı çayın bir qol-
unun olması və həm də mənbəyini yağış və qar sularından aldığına
görə yay aylarında quruması kimi əlamətlər də bu faktı təsdiqləyir. 
ŞƏRİFOBA. Oykonim Şərif (şəxs adı) və oba komponent lərin -
dən düzəlib, “Şərifin obası, Şərifə məxsus oba” mənasındadır.
Kənd XIX əsrin axırlarında Quba rayonu Qrız kəndindən olan
Şərif adlı şəxsin keçmiş oba yerində salınmışdır. Rayonun
Uzunoba İƏV-də yerləşir.
ŞIXHAPIT. Rayonun Aşağı Zeyd İƏV-də kənd. XIX əsrin
ortalarında Quba rayonunun Hapıt kəndindən gəlmiş ailələr bu
ərazidə iki obanın əsasını qoymuşdular. Onlardan biri Cağacıq
çayının sahilində yerləşdiyinə görə Cağacıq Hapıt adlandırılmışdı.
Hapıt kəndindəki Baba dilim adlı şeyxin övladlarından ibarət olan
ikinci oba isə Şıx Hapıt adlanırdı. Kənd həmin obanın adını daşıyır. 
Hapıtlılar Quba qəzasının əhalisi arasında böyük bir əksəriyyət
təşkil etmişdilər. Oradan da bütün məmləkətə yayılaraq türklər
arasında yaşamışlar. Onların söylədiyi dil avar dilinə yaxın bir
şivədir, danışıq dillərində isə türk sözlərinə çox təsadüf edilir.
Başqa qonşu millətlərə münasibət əsnasında (ünsiyyət zamanı) isə
ümumi olaraq türk dili işlədirlər (51, 29).
Tədqiqatçıların fikrinə görə, hapıtlılar da Strabonun qeyd etdiyi
26 alban dilində danışan etnoslardan biri olmuşdur. Y.Yusifov bu
cəhəti diqqətlə araşdıraraq yazır ki, “26 dil” anlayışı dedikdə Alba -
niyanın şimalında (Cənubi Dağıstanda) yaşayan əhalinin dil şəraiti
nəzərdə tutulur (7, 146).
Albaniyanın əsas əhalisi qafqazdillilərdən ibarət olmuş, son-
ralar bir neçə irandilli tayfalar da gəlmişlər (25, 51).
M.Vəlili (Baharlı) hapıtlıları “əsl Qafqaziya millətləri”
qrupuna (26 dil anlayışına – Q.İ.) aid edərək, onların XIX əsrin
axırlarında bir min miqdarında olduğunu qeyd edir.
87
“Azərbaycan toponimlərinin ensiklopedik lüğəti”ndə Hapıt
oykoniminin Ptolemeyin (II əsr) Albaniya şəhərləri sırasında qeyd
etdiyi Xabota ilə əlaqədar olduğu yazılmışdır (8, I c., 223).
Ağdaş rayonunda Hapıtlı oykonimi, Oğuz rayonu ərazisində
Haputuçuran oronimi (dağ) mövcuddur. Mənbələrdə XIX əsrin
ortalarında Göyçay qəzasında 736 hapıtlı ailəsinin məskunlaşdığı
Haputlu Məlikli, Haputlu Gideyli, Haputlu Nəfəş Qacar, Haputlu
Hacıhətəmli, Haputlu Mollaisaqlı kəndlərinin olması haqqında
məlumat var. İsmayıllı rayonunun Hacıhətəmli və Mollaisaqlı
kənd sakinləri özlərini Quba rayonu Hapıt kəndindən çıxma hesab
edirlər və bu bölgədə yalnız onlar bu dildə danışırlar.
ŞIXLAR. Rayonun Qımılqışlaq İƏV-də kənd. Şıxlar ərəb
mənşəli söz olub, şeyx mənasındadır. Mənbələrdə şıxlar sözünün
Qazax tayfalarından birinin adı olduğu da qeyd olunur. Kəndin
əzəl adı Şeyxlər olmuşdur.
XI–XII əsrlərdə Şamdan Qafqaza gəlib islam dinini yayan Sufi
təriqət başçıları Şeyxlər adlanırdı. Şeyx sözü “yaşlı adam, qoca”
mənasında da işlədilir. Azərbaycan ədəbiyyatı nümunələrində şeyx
hörmətli adama müraciət məqsədilə də işlədilmişdir. Bu tipli
coğrafi adlar, “şeyxlərə məxsus, şeyxlər yaşayan yer şeyxlərin
nəsli, şeyxlərin dəfn olunduğu yer” və s. mənasındadır. Şıxlar
oykonimi ərazisindəki Azərbaycanın sufi filosofu və alimi Şeyx
Yusifin məzarı ilə əlaqədar adlandırılmışdır.
Abbasqulu ağa Bakıxanov Mövlanə Şeyx Yusif haqqında belə
yazırdı: “...Şeyx cənabları hicri VIII əsrin ortalarında dünyaya
gəlmişdi... Şeyxin məzarı və onların yurdu olan kənd (rayonun
Şıxlar kəndi – Q.İ.) Şeyxlər adı ilə adlandırılmışdır (38, 29).
Azərbaycan ərazisində “şıx” etnik tərkibli 10-dan çox oykonim
mövcuddur. Türkmənistan Respublikasının ərazisində Şıx etnoni -
mi qeyd olunmuşdur. Şıxlar oykoniminin geniş areal təşkil etməsi
onun etnotoponim olmasına sübutdur.
ŞİMALİ. Oykonim rayonun şimalında yerləşdiyi üçün 1965-ci
ildən rəmzi olaraq belə adlandırılmışdır. Yaşayış məntəqəsi Yala-
88
mada 3 №-li balıq vətəgəsi yanında salınmışdır. Qəsəbə Nabran
İƏV-də, Xəzər dənizi sahilində yerləşir.
ŞOLLAR. Rayonun Susayqışlaq İƏV-də şəhərtipli qəsəbə.
 Mənbələrdə qeyd olunur ki, H.Z.Tağıyevin dəvəti ilə Bakıya gə -
lə rək Azərbaycanın Şimal bölgəsində axtarışlar aparan ingilis
mühəndisi Uilyam Lindley Şollar – Fərzəlioba ərazisində su axta -
rışı ilə quyular qazdırdı. Bu quyuları Şollar quyuları adlandırdılar.
1911-ci ildə başlanan Bakı-Şollar su kəmərinin çəkilişi 1917-ci
ilin yanvar ayında başa çatdı. 
Yaşayış məntəqəsi artezian quyularından suyun Bakı su
kəmərinə vurulduğu Şollar adlı yerdə yarandığına görə belə
adlandırılmışdır. Çox güman ki, yerin adı “güclü su mənbəyi, su
şırnağı” mənasındadır.
TAĞAROBA. Rayonun Ləcət İƏV-də kənd. Yerli məlumata
görə kəndin əhalisi qədim Beyləqan şəhərindən gəlmədirlər. Ant ro -
ponim mənşəli oykonim olması ehtimal edilir. Oykonimi fars dilin -
dəki tağ (dairə, qübbə, günbəz) sözü ilə də əlaqələndirmək olar.
TEL. Rayonun Nabran İƏV-də kənd. Tel qədim türk tayfa -
larından birinin adıdır.
Mənbələrdə bu tayfaların Monqolustanın şimalında yaşaması
haqqında məlumat verilir. Etnonim mənşəli bu oykonimlə
Azərbaycan ərazisində Telavar (Yardımlı), Telişli (İmişli) adlı
yaşayış məskənləri vardır. Bəzi tədqiqatçılar isə oykonimi ərəb
dilindəki tel (təpə, kurqan) sözü ilə əlaqələndirirlər. Kənd salındığı
ərazinin adını daşıyır.
Tarixçi-alim İ.Şahbazov da Tel kəndinin əhalisinin mənşə
etibarilə türk tayfalarından olduğu qənaətindədir. 
TİKANLIOBA (TİKANOBA). Rayonun Uzunoba İƏV-də
kənd. Yaşayış məntəqəsini XIX əsrin ortalarında Quba rayonunun
dağlıq ərazilərindən köçüb gəlmiş ailələr qışlaq yerində salmışlar.
89
Fitonim mənşəli oykonimdir. Qışlaq Xəzər dənizinə yaxın tikanlıq
ərazidə, iynəyarpaqlı tikana oxşar çöl bitkisi çox olan ərazidə
olduğu üçün yaşayış məntəqəsi də “tikanlı ərazidəki oba”,
“tikanlıqda olan oba” mənasında Tikanlıoba adlandırılmışdır.
Oykonimdəki -lı şəkilçisi ixtisar edilərək bölgədə Tikanoba kimi
də tələffüz edilir. 
TURİST. Rayonun Nabran İƏV-də qəsəbə. Yaşayış məntəqəsi
1965-ci ildə burada turist bazasının yaradılması ilə əlaqədar belə
adlandırılmışdır.
UKUROBA. Hidronim mənşəli oykonimdir. Ləzgi dilində
ukur sözü əyri deməkdir. Oykonim Samur çayının sağ qolu olan
Ukurçayın adı ilə belə adlandırılmışdır. Qusar rayonu Mucuq İƏV-
dəki kənd Ukur adlanır. Tam adı Ukurvas (ukur – əyri, vas – çay)
olduğu bildirilir. Rayonun Ukuroba kəndinin ərazisi əvvəllər Ukur
kəndinə məxsus oba yeri olmuşdur. Oykonim “Ukur kəndinə
məxsus oba” mənasındadır. Kənd Yalama İƏV-də yerləşir.
USTACƏLİLLİ (USTACALLI). Rayonun Hülövlü İƏV-də
kənd. Mənbələrdə oykonimin əsli Ustaclı olması göstərilir.
Oykonim qızılbaşların ustaclı tayfasının adını əks etdirir.
XI əsrdə Səlcuqların tərkibində Kiçik Asiyaya, XV əsrin
sonlarında isə Azərbaycana gələn ustaclılar qızılbaş tayfa birliyinə
daxil olmuş Səfəvilər dövlətinin siyasi həyatında mühüm rol
oynamışlar. Səfəvi sərkərdələrinin və bəylərinin bir çoxu ustaclı
tayfasından təyin olunurdu. Yazılı mənbələrdə ilk dəfə 1488-ci il
hadisələri ilə əlaqədar adları çəkilən ustaclıların sonralar çavuşlu,
toxmaq, kəngərli və başqa qollara bölünmələri haqqında məlu -
matlar var.
Ustaclı (Ustacallı) tayfası İran Azərbaycanından buraya köçüb
Quba qəzasında Ustacallı (Ustacəlilli–Q.İ.) kəndinin əsasını qoy -
muş dur (51, 50). 
90
UZUNOBA. Kəndin keçmiş adı Uzunoba yataq olmuşdur.
Yaşayış məntəqəsini XIX əsrin ortalarında Quba rayonunun dağlıq
ərazilərindən gəlmiş ailələr qışlaq yerində salmışlar. Buradakı
qışlaq yataqları uzununa, cərgə ilə salındığından oykonim belə
adlandırılmışdır. Kollektivləşmədən sonra qışlaq daimi yaşayış
məntəqəsinə çevrilmişdir.
ÜÇGÜN. Rayonun Yergüc İƏV-də, Qudyal çayının sahilində
yerləşir. Kəndin əsasını Quba rayonunun Üçgün kəndindən gəlmiş
ailələr özlərinə məxsus qışlaq yerində salmışlar. Üçgün oronim
mənşəli oykonimdir. Qubanın Küpçal kəndi yaxınlığındakı dağın
(Uçqundağ) adı ilə bağlıdır. Oykonim “Üçgün kəndinə məxsus qış -
laq” mənasındadır. Üçgün adı uçqun sözünün fonetik variantıdır.
VƏLƏMİR. Rayonun Müqtədir İƏV-də kənd. Bu oykonim
inqilabaqədərki ədəbiyyatlarda Vəliəmir, bəzən də Vəli Əmir
variantında işlənmişdir. XX əsrin əvvəllərində Quba qəzasında bu
adda iki kənd qeydə alınmışdır. Yaşayış məntəqəsi Vəli Əmir (şəxs
adı) adı ilə bağlıdır. Sonralar bu oykonim qismən təhrifə uğrayaraq
eleziya nəticəsində (“i” səsinin səs ortasında düşməsi) Vələmir
şəklini almışdır. 
Bəziləri səhvən oykonimi taxıl fəsiləsindən olan dənli bitkinin
(vələmir) adı ilə bağlayırlar.
YAQUBOBA. Rayonun Yalama İƏV-də kənd. Yaşayış
məntəqəsini dağlıq ərazilərdən gələn ailələr salmışlar. Oykonim
Yaqub (şəxs adı) və oba komponentlərindən düzəlib, “Yaqubun
obası” mənasındadır.
YALAMA. Oykonim XIX əsrin sonlarında dəmir yolu xətti
çəkilişindən sonra stansiya yaxınlığındakı Yalama çayının adı ilə
adlandırılmışdır. Sonralar ətraf yerlərdən gəlmiş ailələrin məskun -
laşması nəticəsində stansiya yaşayış məntəqəsinə çevrilmişdir.
Yalama coğrafi termin kimi “dəniz sahilində dalğanın qovduğu
91
zolaq, ləpədöyən” deməkdir. Tədqiqatçılar yalama sözünü mən şəcə
qıpçaq tayfasına mənsub yalama tirəsinin adı ilə də bağla yırlar.
Türkdilli xalqlarda yalama ağac budaqlarına, kiçik uzunsov
daşlara bağlanan cürbəcür rəngli əski paralarına deyirlər.
İ.Şahbazov Yalama toponiminin bu inanclarla əlaqədar yarandığını
göstərməklə, yalamalıların Azərbaycana gəlişini eramızdan
əvvəllərə aid edir. 
Yalama Altay Dağlıq Muxtar Vilayətində bir dialekt olmaqla
eyni zamanda həmin rayonda Kiçik Yalama adlı yaşayış
məntəqəsinin, qayalığın və Böyük Yalama adlı çayın adını bildirir.
Yalama sözü həm də omonim dialektizm olub, Zaqatala, Cəb -
rayıl, Kürdəmir bölgələrində “mala yaladılan duz parçası”,
Daşkəsən şivələrində isə “kiçik yumru daş” (bu daşdan məişət
əşyası kimi istifadə edirlər) mənasında işlənir (4, 240). 
Açma, yalama sinonim variantları rus dilindəki “отмывка”
təsviri sənət termininin qarşılığı kimi də işlənir (22).
Yalama rayonun eyniadlı İƏV-də kənd və dəmir yolu
stansiyasıdır. Toponim kimi çox qədim dövrlərə aid edilir.
YATAQOBA. Rayonun Uzunoba İƏV-də kənd. Yaşayış mən -
təqəsi XIX əsrin ortalarında Quba rayonunun Qrız kəndindən
çıxmış ailələrin özlərinə məxsus yataq yerlərində salındığı üçün
belə adlandırılmışdır.
Yataq davar və mal-qaranın saxlanması üçün müxtəlif tikililəri
olan xüsusi yerlərdir. Yataqda maldarlar üçün müvəqqəti yaşayış
mənzilləri olurdu. Bir çox yataqlar tədricən böyüyərək yaşayış
məntəqələrinə çevrilmişdir. Bu oykonim də belə çevrilmənin
nəticəsində yaranmaqla, “yataq olan oba” mənasını ifadə edir. 
YENİ HƏYAT. Oykonim əvvəllər Tağıyev və paralel olaraq İn-
qilab da adlandırılırdı. 1965-ci ildən qəsəbəyə rəmzi olaraq Yeni
Həyat adı verilmişdir. Sonralar burada Axısxa türkləri
 məs kun laşmışlar.
XIX əsrin əvvəllərində Rusiya Quba xanlığının ərazisini tut-
duqdan sonra bu ərazilərə İrandan gəlmiş ermənilər köçürül müş -
92
dülər. Ötən əsrin ortalarından Azərbaycanda milli burjuaziyanın
yaranması ilə əlaqədar ermənilər bu torpaqları baha qiymətə mi-
lyonçu Hacı Zeynalabdin Tağıyevə satıb ticarət qurmaq məqsədi
ilə ölkənin mərkəzi yerlərinə köçdülər. Sonralar Tağıyev bu tor-
paqlarda böyük üzümçülük təsərrüfatları yaratdı.
Qəsəbə eyniadlı İƏV-də yerləşir.
YENİ SUDUR. Rayonun Pirquluoba İƏV-də kənd. Yaşayış
məntəqəsi Qusar rayonundakı Sudur kəndindən fərqləndirilmək
üçün belə adlandırılmışdır. 
Azərbaycan dilinin dialektlərində sudur coğrafi termini suluq
sözünün ekvivalenti kimi işlənir və “sulu yer, göl, qalın meşə” mə -
na larını bildirir. Şəki rayonu ərazisində, Baş Qafqaz silsiləsindəki
aşırım da Sudur adlanır.
YERGÜC. Rayonun eyniadlı İƏV-də kənd. Bu kənd keçmişdə
Quba rayonunun dağlıq zonasında yerləşirdi. XIX əsrin sonlarında
əhali indiki yerə köçmüş və qədim adı da özləri ilə gətirmişlər. 
Yerli əhalinin məlumatına görə oykonim “güclü yer”, “münbit
torpaq” mənasındadır. Tədqiqatçılar isə oykonimin birinci kom-
ponentini qrızlıların ümumi adı her etnonimi ilə əlaqələndirir və
yer sözünü həmin etnonimin fonetik şəkli hesab edirlər. Oykon-
imin ikinci komponenti isə qədim türk dillərindəki kuç/quc
sözündən olub, “zolaq, qurşaq, dairə, əhatə” mənasını ifadə edir.
Ümumilikdə, bu sözün ilkin mənası “herkuç” olub, “hərlərin
dairəsi, hərlərin yaşadığı yer” mənasını ifadə edir.
ZUXULOBA. Kənd rayonun Yalama İƏV-də yerləşir. Yaşayış
məntəqəsini Qusar rayonunun Zuxul kəndindən köçüb gəlmiş
ailələr kəndin keçmiş qışlaq yerində salmışlar. Oykonim zuxul və
oba komponentlərindən ibarət olub, “Zuxul kəndin obası, zuxul-
lulara məxsus oba” mənasındadır.
Mənbələrdə zuxul\suxul sözünün qədim türk dillərindəki “sul-
kal” sözündən olub, “bələdçi” mənasını bildirməsi qeyd olunur.
93
NƏTİCƏ
Xaçmaz oykonimlərinin etnolinqvistik və struktur baxımdan
araşdırılması bir sıra elmi nəticələri qeyd etməyə imkan verir:
1. Xaçmaz oykonimlərinin yarısından çoxunda toponimik
vahidlərin bir çox topoformantları, demək olar ki, ümumtürk
səciyyəlidir. Belə ki, Azərbaycanın bütün zonalarında türk mənşəli
paralel toponimlərin mövcudluğu onu göstərir ki, türkdilli etnoslar
bu ərazilərin ən qədim yerli sakinləridirlər. 
2. Oykonimlərin bir qismi, xüsusən etnotoponimlər areal
xarakterə malikdir. Belə ki, areallıq eyni türkdilli qəbilə və tayfaya
mənsub əhalinin yaşadığı ərazidə mövcudluğu ilə bərabər hər bir
türkdilli xalqların yaşadığı ərazilərdə də mövcuddur (Padar, İlxıçı,
Qaradağlı və s.).
3. Xaçmaz oykonimlərində leksik, semantik, morfoloji və sin-
taktik sözyaratma üsulları əsas yer tutur.
4. Ərazidə sintaktik yolla yaranan oykonimlər geniş yayıl -
mışdır. Komponentin birinci tərəfi xüsusi, ikinci tərəfi isə ümumi
isimlərdən ibarət olan oykonimlər çoxluq təşkil edir. Bu, ən çox
ikinci tərəf coğrafi nomenklatur olan “oba” komponenti ilə
bağlıdır. 
5. “Oba”, “qışlaq”, “yurd” komponentli yaşayış məskənləri
Xaç maz rayonu ərazisində XIX əsrin ortalarından yaranmağa
başlamışdır. Bu qisim oykonimlər Quba rayonunun dağlıq
 ərazilərində yaşayan əhalinin (etnik qrupların – cek, əlik, buduq,
hapıt və s.) oba, qışlaq, yurd yerləri olmuş və getdikcə yaşayış
məntəqəsinə çevrilmişdir (Manafoba, Şərifoba, Hacıisaoba,
Ağaşirinoba və s.).
6. Bəzi oykonimlər semantik inkişaf nəticəsində ümumişlək
sözlər anlayışını ifadə edir (Qarğalıq, Qalağan, İlxıçı və s.).
94
7. Az bir qisim oykonimlər addəyişmə nəticəsində rus dilinə
məx sus leksik vahidlərdən morfoloji yolla yaranmışdır. Müs tə -
qillik illərində belə oykonimlərin əvvəlki adları qaytarılmış, yaxud
da Azərbaycan dili normalarına uyğun yeni adla adlandırılmışdır
(Alekseyevka oykonimi istisna olmaqla, bunlara Borispol, Rod-
nikovka, Pavlovka, Aleksandrovka və s. aiddir).
8. Oykonim tərkibində sabitləşən bir sıra coğrafi nomenlər
(oba, binə, qazma və s.) ilkin mərhələdə, yəni toponimik status qa -
za nana qədər lüğəvi mənalarda məntəqə tipini müəyyənləşdirməyə
xidmət etmişdir. Sonrakı inkişaf mərhələsində isə mürəkkəb
oykonimlərin topoformantına çevrilmişdir və s. 
Beləliklə, deyə bilərik ki, xalqımızın qədim salnaməsinin
səhifələrindən biri olan oykonimlərin elmi səviyyədə araşdırıl -
masının ən başlıca əhəmiyyəti onlarda təşəkkül tapmış tariximiz,
dilimizin formalaşmasında və inkişafında iştirak etmiş kompo -
nentlər, ulu babalarımızın keçdiyi yol, bir sıra başqa tayfa və etnik
qrupla, eləcə də, onların məşğuliyyəti, ərazinin coğrafi landşaftı,
miqrasiyalar və s. haqqında dolğun və aydın məlumatlar əldə
edilməsindən ibarətdir. 
A.A. Bakıxanov “Gülüstani-İrəm” əsərində yazırdı: “Əgər
ölkənin qəbilələri, kəndlərin binaları və qədim hasarı geniş bir
surətdə tədqiq edilərsə, əhalinin mənşəyini təyin etmək mümkün
olacaqdır” (9, 29).
95
XRONOLOJİ QEYDLƏR
I. Qəzet məqalələri
1. Vicdanlı əməyimizlə. “Azərbaycan müəllimi”, №47. 
12 iyun 1992.
2. Təsviri sənət ustaları. “Dostluq”, №58. 7 noyabr 1992.
3. Dizayn sənəti və müasirlik. “Dostuq”, 18 aprel 1992.
4. Estetik tərbiyə. “Dostluq”, №33. 16 may 1992.
5. İki şəhid məzarı. “Dostluq”, №48. 29 avqust 1992.
6. Təbiət aşiqi. “Dostluq”, 16 dekabr 1994.
7. Təbiət aşiqi (S.Bəhlulzadə-85, yeni variant). “Quba”, 
23 dekabr 1994.
8. Qoşa döyünən ürəklər. “Quba”, №19. 20 may 1995.
9. Kadrlar öz yerlərini tuturlar. “Azərbaycan müəllimi”,
№31. 23 aprel 1998.
10. Doğma yerlərin şirin xatirələri. “Samur”, iyun 1998.
11. Mənəvi tərbiyə və din. “Azərbaycan müəllimi”,  №15. 
24 fevral 1998. 
12. Təsviri sənət dərslərinə diqqət artırılmalıdır.
“Azərbaycan müəllimi”, №65. 29 fevral 1998.
13. Səttarlı günlərin simfoniyası. “Samur”, №6. 25 mart 1999.
14. “Rezonans”ın qalibi əməllicə rəssammış. “Rezonans”,
№18. 10-12 mart 1999.
15. Quba hamamında “Rüstəmin divlə mübarizəsi”, “Re-
zonans”, №36. 12-14 mart 1999.
16. “Rezonans” məni özümə tanıtdı. “Rezonans”, № 40. 
26 may – 1 iyul 1999.
17. Bazarda imtahan. “Azərbaycan müəllimi”, iyun 1999.
18. Birgecəlik qonağım (professor Q.Kazımov haqqında).
“Azərbaycan müəllimi”, №8. 20-26 fevral 2004.
19. “Qırağlı” toponimi haqqında. “Xaçmaz”, №7–8. 27 aprel
2004.
96
97
20. Əsrlərin şahidi (Gülüstan Hacıqayıblı ilə birlikdə). “Xaç-
maz”, №9–10. 14 may 2004.
21. Şeirləşən görüşlər (professor Q.Kazımov haqqında).
“Xudafərin”, №8-9. 30 sentyabr 2004.
22. Kövrək qəlbin göynərtiləri. “Kredo”, №15–16 (291–292).
19 fevral 2005. 
23. Şeirlər. “Kredo”, №7–8 (283–284). 29 yanvar 2005.
24. Bir yaz günü yazılan ömrün səhifələri (prof. Q.Kazımov
haqqında). ”Kredo”, №17–18 (293–294). 26 fevral 2005.
25. “Özümlə söhbət” haqqında bir neçə söz. “Kredo”,  №
64, 13 avqust 2005.
26. Şeirlər. “Kredo”, №65 (341). 20 avqust 2005.
27. Əsrə bərabər gün. “Kredo”, №9 (370). 4 mart 2006.
28. Qırağlılar və Qırağlı toponimi. “Kredo”, №32 (393). 
29 iyul 2006.
29. Azərbaycan dilində təsviri sənət terminləri; mənşəyi və
dövrləşməsi. “Azərbaycan müəllimi”, №24. 15 iyun 2006.
30. İstiqlal tarixində hər birimizin payı var. “Xaçmaz”,  №16
(6086). 14 noyabr 2009.
31. Dağlar salam deyir sizə. “Kredo”, №9. (579). 27 fevral 2010. 
32. 75 yaşlı “cavan”. “Kredo”, №9 (579). 27 fevral 2010. 
33. Xaçmaz-mənəvi tərbiyə məktəbi. “Xaçmaz”, №8 (6096).
12 may 2011. 
34. Qanlı qovaq. “Kredo”, №21 (591). 15 may 2010. 
35. “Vətən mənə oğul desə...”. “Kredo”, №21 (591). 15 may 2010. 
36. Rəsul Rza dühası təsviri sənətdə. “Kredo”, №37 (607).
18 sentyabr 2010.
37. Gözüm dağlarda qaldı. “Kredo”, №37 (607). 18 sentyabr
2010.
38. Xınalıqda bir gün. “Kredo”, №15 (635). 23 aprel 2011. 
39. Söz müəllif ünvanıdır. “Kredo”, №16 (636). 30 aprel 2011.
40. Həqiqi müəllim ömrü. “Kredo”, №18 (638). 14 may 2011. 
II. Elmi əsərlər
41. Azərbaycan dilində təsviri sənət terminlərinin təşəkkül
tarixinə dair. “Elmi axtarışlar”, VIII toplu (filologiya
məsələlərinin xüsusi buraxılışı). “Nurlan”, 2002, səh.122–125.
42. Qobustan toplusunda təsviri sənət terminləri.
“Tədqiqlər–2”, “Elm”, 2003, səh.79–81.
43. Azərbaycan dilində incəsənət terminləri (“Tədqiqlər–3”),
“Elm”, 2003, səh. 178–182.
44. Azərbaycan dilində təsviri sənət terminlərinin quruluşu.
“Elmi axtarışlar”, IX toplu (filologiya məsələlərinin xüsusi
buraxılışı). “Nurlan”, 2003, səh. 127–130. 
45. Qədim memarlıq terminləri. “Terminologiya məsələləri”,
“Elm”, 2003, səh. 102–105.
46. Azərbaycan dilində ərəb-fars mənşəli təsviri sənət
terminləri. “Elmi axtarışlar”, XIII toplu, “Səda”, 2005, səh. 119–123.
47. Təsviri sənət terminlərinin yaranma mənbələri
haqqında. “Tədqiqlər–1”, “Elm”, 2005, səh. 119–127.
48. Azərbaycan dilində semantik inkişaf nəticəsində
yaranan təsviri sənət terminləri. “Filologiya məsələləri”,
“Nurlan”, 2007, səh. 29–35.
49. Azərbaycan dilində türk mənşəli təsviri sənət terminləri.
“Onomastika” (Elmi-onomastik jurnal). ADPU-nun nəşri, №1–2,
2008, səh. 207–211. 
III. Kitablar
1. Ürəyimi açıram. “Nurlan”, 2006, 156 səh.
2. Qırağlı toponimi və qırağlılar. “Nurlan”, 2008, 112 səh.
3. Azərbaycan dilində təsviri sənət terminləri. “Müəllim”,
2010, 220 səh.
4. Xaçmaz toponimləri. “Şərq-Qərb” Nəşriyyat evi, 2011,
138 səh.
98
Müəllifin həyatı, elmi-pedaqoji fəaliyyəti və əsərləri
haqqında yazılanlar
1. İ.Abdullayev. Uğur olsun Sevinc! (pedaqoji ustalığı
xatırlanıb), “Dünyanın səsi” qəzeti, avqust, 1999, №15,16.
2. Y.Əliyev. Gələcəyin böyük rəssamı olacağına ümid
bəslənilən məktəbli qız (şəkil və pedaqoji ustalığı haqqında),
“Azərbaycan müəllimi” qəzeti, 17–24 noyabr 1999, №46.
3. N.Məmmədbəyov. Estetik tərbiyə üzrə respublika simpoz-
iumu, “Azərbaycan müəllimi” qəzeti, 7–13 iyun 2002, №23.
4. İ.Kazımov. Cəbrayıllı dilçi alimlər. “Xudafərin” qəzeti, 
22 iyul 2004, № 6–7.
5. Əli Rza Xələfli. İşığın mənbəyi. “Kredo” qəzeti, 8 iyul 2006.
6. Ayişə Məmmədxanova. “Ürəyimi açıram”. Yeni kitablar.
“Xaçmaz” qəzeti, 13 may 2006, №4.
7. Gülxar Rəhimli. “Qırağlı toponimi və qırağlılılar”. Yeni
kitablar. “Xaçmaz” qəzeti, 28 avqust 2008, №11.
8. Şakir Albalıyev. Yurddaşlıq harayları. “Kredo” qəzeti, 3–
10 oktyabr 2009, №37-38.
9. Zakir Eloğlu. “Ürəyimi açıram”. “Tərəqqi” qəzeti, fevral
2009, №2.
10. Şıxəmməd Seyidməmmədov. Layiqli monoqrafiya.
(“Azərbaycan dilində təsviri sənət terminləri” kitabı haqqında).
“Tərəqqi” qəzeti, may 2010, № 5.
11. Təbrik edirik! (“Qızıl Qələm” Mükafatı almaq
münasibətilə). “İnkişaf və tərəqqi” qəzeti, 14–21 fevral 2011, №1.
12. Güləddin Həmzəyev. “Qırağlı toponimi və qırağlılar”.
Yeni kitablar. “Tərəqqi” qəzeti, aprel 2011, №5–6.
13. Şıxəmməd Seyidməmmədov. Təbrik edirik! (“Qızıl
Qələm” Mükafatı almaq münasibətilə). “Tərəqqi” qəzeti, aprel
2011, №5–6.
99
İSTİFADƏ OLUNMUŞ ƏDƏBİYYAT
1. Abdullayev B. Azərbaycan şəxs adlarının izahlı lüğəti. Bakı, 1985.
2. Adilov M.İ. Mürəkkəb adlar haqqında. Azərbaycan ano mastikası
problemləri; II c., Bakı, 1988.
3. ADİL (Azərbaycan dilinin izahlı lüğəti) 4 cilddə. III cild, Bakı,
2006.
4. ADDL (Azərbaycan dilinin dialektoloji lüğəti). Bakı, 1964.
5. Aslanov V.İ. Onomastik vahidlərin dilin qədim leksik laylarını
öyrənməkdə yeri. Azərbaycan onomastikası problemləri; III c., Bakı,
1990.
6. Azərbaycan tarixi. 7 cilddə; I cild. Bakı, 2006.
7. Azərbaycan tarixi (Z.Bünyadov və Y.Yusifovun redaktəsi ilə). Ali
məktəblər üçün dərslik. Bakı, 1994.
8. Azərbaycan toponimləri (Ensiklopedik lüğət); II cilddə. Bakı,
2007.
9. Bakıxanov A.A. Gülüstani-İrəm. Bakı, 1951.
10. Budaqov B.Ə. Türk uluslarının yer yaddaşı. Bakı, 1994.
11. Buduqlu V. (Piriyev) Buduq və buduqlular. Bakı, 1994.
12. Cavad Heyət. Türklərin tarix və mədəniyyətinə bir baxış. Bakı,
1993.
13. Əliyeva R. Azərbaycan toponimləri (XVIII–XIX) əsrlər rus və
Avropa səyyahlarının əsərlərində qeydə alınmış Azərbaycan toponim -
lərinin tarixi-linqvistik təhlili). Bakı, 2002.
14. Əliyev V. Azərbaycan toponimiyası. Bakı, 1999.
15. Əhmədov T. Azərbaycan toponimikasının əsasları. Bakı, 1991.
16. Əhmədov T. El-obamızın adları. Bakı, 1984. 
17. Əjdər Fərzəli. Xaç – od nişanıdır. “Elm və həyat” jurnalı. 1987,
№6.
18. Əjdər Fərzəli. Dədə-Qorqud yurdu. Bakı, 1989.
19. Əsgərov N. Azərbaycan hidronimləri. Bakı, 2002.
20. Xalıqov F. Azərbaycan onomalogiyası. Bakı, 2009.
21. Xalıqov F. Regional toponimika. Azərbaycan onomastikası
problemləri; VII c., Bakı, 1999.
100
22. İdrisov Q.S. Azərbaycan dilində təsviri sənət terminləri. Bakı,
2010.
23. İdrisov Q.S. Qırağlı toponimi və qırağlılılar. Bakı, 2008.
24. Kazımov Q.Ş. Müasir Azərbaycan dili. Sintaksis. Bakı, 2000.
25. Kazımov Q.Ş. Dil, tarix, poeziya. Bakı, 2005.
26. Kazımov İ.B. Müasir türk dillərinin müqayisəli leksikası. II cild,
Bakı, 2010.
27. Kazımov Ç.B. Cəbrayıl toponimləri. Bakı, 1994.
28. Kazımov Cahid. Mahmud Kaşqarinin “Divanı”ndakı
toponimlərin Azərbaycan ərazisindəki izləri. Onomastika, 1–2. Bakı,
2008.
29. Qurbanov A. Azərbaycan onomastikası. Bakı, 1986.
30. Qurbanov A. Azərbaycan dilinin onomalogiyası. Bakı, 1988.
31. Qeybullayev Q. Bəzi coğrafi adların mənşəyi. “Elm və həyat”
jurnalı; №2, 1980.
32. Mehrəliyev E. Xalq coğrafi terminlərinin izahlı lüğəti. Bakı,
1987.
33. Məmmədov N. Azərbaycan yer adları (oronimiya). Bakı, 1993.
34. Məşədiyev Q.İ. Zaqafqaziyanın Azərbaycan toponimləri. Bakı,
1990.
35. Məlikməmmədov M. Qanlı dərə (1918-ci il Quba faciəsi). Bakı,
2009.
36. Mustafazadə Tofiq. Quba xanlığı. Bakı, 2005.
37. Nəbiyev N. Coğrafi adlar. Bakı, 1982.
38. Nərimanoğlu F. Azərbaycanın Şimal qapısı – Xaçmaz. Bakı,
2006.
39. Nuriyev E.B. Azərbaycan toponimiyasında bitki və heyvan adları.
Azərbaycan onomastikası problemlərinə dair konfransın materialları.
Bakı, 1987.
40. Seyidov M. Azərbaycan xalqının soykökünü düşünərkən. Bakı,
1989.
41. Seyidov M. Azərbaycan mifik təfəkkürünün qaynaqları. Bakı,
1983.
42. Seyidov F., Əsgərov İ. Xaçmaz haqqında nə bilirik? “Dostluq”
qəzeti; №5. 11.01.1990.
43. Şahin Fazil (Fərzəlibəyli). Quba tarixi. Bakı, 2001.
44. Şahbazov İ. Baraxum. “Dostluq” qəzeti; №69. 19.06.1990.
101
45. Şahbazov İ. Çarxı. “Dostluq” qəzeti; №73. 28.06.1990.
46. Şahbazov İ. Qaraçaycek. “Dostluq” qəzeti; №11. 06.02.1991.
47. Şahbazov İ. Hacıəlibəy. “Dostluq” qəzeti; №143. 25.12.1990.
48. Tahirzadə Ə. Kəsrəviçilik. Kökü, özəyi, ardıcılları, dirilməsi.
Azərbaycan filologiya məsələləri; III buraxılış. Bakı, 1991.
49. Yusifov Y. Toponimiya tarixi mənbə kimi. Azərbaycan
toponimiyasının öyrənilməsinə dair elmi-praktik konfransın materialları.
Bakı, 1973.
50. Yüzbaşov R., Əliyeva K., Sədiyev Ş. Azərbaycanın coğrafi adları.
Bakı, 1972.
51. Vəlili (Baharlı) M. Azərbaycan. Coğrafi-təbii etnoqrafik və iqti-
sadi mülahizat. (1921-ci il nəşri üzrə əski əlifbadan çevirmə). Bakı,
1993. 
Rus dilində
52. Васкаков Н.А. Каракалпакский язык. Част 2. Москва, 1952.
53. Радлов В.В. Опыт словаря тюркских наречий. Том 1, част 2.
Санкт-Петербург, 1893.
54. Гейбуллаев Г.А. Этногeнeз азербайджанцев. Баку, 1991.
55. Гейбуллаев Г.А. Топонимия Азербайджана. Баку,1986.
56. Гулиева Л.Г. Русская топонимия Азербайджана. Баку, 1984.
57. Никонов В.А. Краткий топонимический словарь. Москва,
1966.
58. Савина И.В. Этнонимы в топонимии Ирана. Ономас тика
Востока. Москва, 1980.
59. Плетнева С.А. Хазары. Москва, 1976.
60. Иванов П. Этнографическое описание туркменской кибитки.
Туркменоведение. 1930, № 8–9. 
102
MÜNDƏRİCAT
Ön söz ...................................................................................... 10 
Sənətdən elmə gedən yol ......................................................... 12
Xaçmazım ..................................................................................14
Xaçmaz. Ensiklopedik məlumat .............................................. 20 
Xaçmazın etimologiyası haqqında mülahizələr ....................... 21 
Xaçmaz oykonimlərinin öyrənilməsinə dair .............................30 
Oykonimlərin yaranmasının linqvistik əsasları ....................... 34 
Oykonimlərin etimoloji xülasəsi .............................................. 49 
Nəticə ....................................................................................... 94 
Xronoloji qeydlər ..................................................................... 96
İstifadə olunmuş ədəbiyyat .................................................... 100
103
“Şərq-Qərb” Nəşriyyat evində çapa hazırlanmışdır
Buraxılışa məsul: Rasim Müzəffərli
Texniki redaktor: Rövşən Ağayev
Kompyuter səhifələnməsi: Alyona Duxanina
Üz qabığının dizaynı: Elşən Qurbanov
Korrektor: Fəridə Səmədova
Operator: Məharət İdrisov
Çapa imzalanmışdır 25.07.2011.
Formatı 60×90 1/16. Fiziki çap vərəqi 6,5 + 16 səh. illüst. 
Sifariş N168. Tirajı 500. 
“Şərq-Qərb” Nəşriyyat evinin mətbəəsində çap olunmuşdur
AZ 1123, Bakı, Aşıq Ələsgər küçəsi, 17
Tel.:   (+99412) 370 68 03; 374 83 43
Faks: (+99412) 370 68 03; 370 18 49
www.eastwest.az
