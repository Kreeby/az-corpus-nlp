~ 1 ~ 
 
 
 
 
Ə Ə
 
Ə
Ə Ə
~ 2 ~ 
 
 
 
 
ROSE AUSLÄNDER 
1901 - 1988 
~ 3 ~ 
 
1941-ci ildə, yəhudi olduğuna görə Almaniya aşıstlərinin 
caynağına keçən Rose Ausländer 1944-cü ildə Sovet 
ordusunun gəlməsi ilə ölümdən qurtuldu. 
O illərdə yaşadıqları, ölüm kölgəsi kimi ömrünün sonuna 
dək onu izlədi və dondurucu nəfəsini onun bir çox 
şeirlərinə yaydı: 
 
Yox  
unutmaram 
o yanmış illəri 
unutmaram  
göyqurşağını 
əzən 
o çəkmələri 
onların birləşməsi 
çevirsinlər deyə  
bizi oddan qızılgülə 
oddan kəpənəyə 
oddan qanada 
 
O ölümlü, dəhşətli illər dünyanı onun gözündə bir qorxu 
dünyasına çevirdi; bir qorxu ki, ondan qaçmaq, ondan 
gizlənmək mümküm deyildi; bir qorxu ki, hava kimi 
insanın içinə dolur və hava kimi onun hər anında varlığı 
duyulmaqdadır: 
 
Arxamda  
dünyanın nəfəsi 
 
Arayıram üzünü 
 
O durmuş aynada 
yanaqlarında qorxu var 
baxışı itmiş hardasa 
~ 4 ~ 
 
tükənməz bir qorxu içində yaşayan bir insan bu gündə, 
indidə yaşamır, nə zamansa baş verəcək bir fəlakəti, bir 
dəhşəti gözləyir. R. Ausländer-in bir çox şeirlərində  də 
belə bir ruh vardır: 
 
Gözləyirik 
dünyanın kənarında 
oddan 
olayları 
 
Ayın parçaları 
caynağında tikanların 
 
İldırımın heroqlifi 
 
Gözləyirik 
o sözü 
 
Şairin göylərlə, ulduzlarla, ayla dərin bağlılığını yerin 
dəhşətindən qaçmaq, qurtulmaq kimi də anlamq olar. 
Torpağı saran qorxunun vara bilməyəcəyi ayın, ulduzların 
uzaq işıqları onun bir çox şeirlərini isti və toxtaqlıq verən 
bir dost yaxınlığı kimi bürümüşdür: 
 
Ulduzların  
göylərin 
qarasından tökülməsi 
 
Ayın mahnısının 
könlümə  
enməsi 
 
Gecə  
söndürdü 
~ 5 ~ 
 
qorxumu 
Gözləyirəm 
sevinclə 
gündüzü 
 
Gəmilər əylənmək və rahatlanmaq üçün torpağın sularına 
lövbər atırlar. Torpaqda qorxu hökm sürərsə, insanın 
ruhu göylərə lövbər atmalı olacaqdır: 
 
Qucaqlayır 
quzey küləyi 
qorxumu 
 
Lövbər atmışam 
göylərə 
mən 
 
Yer verir qoynunda mənə 
ulduzların yosunları 
 
ömür boyu 
 
“Söz”, R. Ausländer-in şeirlərində, amansız bir dünyada 
sığınmaq üçün, bir sığıncağa dönür. 
Okyanusa tullanmış bir insan üçün, bir kiçik qayıq kimi; 
fırtınada yol azan bir yolçu üçün, qayalara söykənmiş bir 
koma kimi.  
Həm də o, bilir ki, dünyanı, həyatı və hər nəyi qavrayıb 
dillə anlatmaq üçün ancaq sözlərdən yardım almalıdır; 
ürkək, yüyənsiz və çətin ələ keçən sözlərdən: 
 
Düşünür dünya məni 
və sorur 
 
~ 6 ~ 
 
Məni harada arayırsan 
məni harada tapacaqsan 
 
Mən minmişəm sözlərdən 
bir buluda 
deyiləm 
burada 
 
Artıq hər nə sözlərdədir. Qaranlıq da sözlərdədir, işıq da, 
bütün görünənlər və ruhumuzdan çox uzaqlarda olan və 
onu gecə-gündüz səsləyən gizli yaşama sirrləri də 
sözlərdədir: 
 
Sözlər var işıqlıdır 
sözlər var qara bir sehirlə 
Süzər məni 
 
Çıxarıb onlardan 
gizlənmiş işığı 
qoyaram qaranlıq bağrıma 
yaşamaq böyləcə 
 
Dünya bir yerdə durmayıbsa, sözlərdən bir buluda minib 
də küləklərlə bilinməzliklərə gedirsə, onu qavramaq üçün 
biz də sözlərə minərək onun ardınca getməliyik və hər 
gediş bir sirrin ardınca getmək deməkdir: 
 
Oxuyuram düşüncə işığında 
yazdığını o Gizlin-in 
gedirəm yeraltı çaylar ardınca 
dünyanın yollarında 
 
Yaralar alıram 
dəydiyim daşlardan 
~ 7 ~ 
 
yırtıcı heyvanlarla 
çarpışıram 
 
Belə olmalı 
söyləyir 
ardınca getdiyim səs 
 
Rose Ausländer torpaq kimidir. İnsanın yaraladığı, 
zəhərlədiyi torpaq bir zamandan sonra  insana çörək və 
çiçək verir. Torpaqda nifrət yoxdur, torpaq öc almır. 
Torpaq ulu həyatdır, həyatın ürəyinin döyüntüsü 
bəsləmək, çiçəkləndirmək, cücərtmək üzərində 
köklənmişdir və bütün bunların canında sevmək var; 
yaratmaq istəyi var. Və R. Ausländer-in ruhunun kökləri 
torpaqdadır: 
 
Yanması sönməsi  
firtınanın 
buludlar şişədən 
dans edən  
oynayan quşlar 
pəncərədə 
 
Bir uyum hər yerdə 
 
Unut 
sərt olanı 
bağışla  
yamanlığı 
 
Sev  
ölənləri 
~ 8 ~ 
 
*** 
 
Bu kitabda gedən bəzi şeirlərə şair ad qoymamışdır. 
Oxucunun zehnində yer alıb qalsın deyə onlara ad 
verməyi üstün tutdum. Şairin dil və söz qurma özəlliyini 
dilimizə gətirməyə çalışdım.  
Haradasa bir yanlış varsa, bildirəni ürəkdən 
səlamlayıram. 
 
 
 
 
2014 
~ 9 ~ 
 
www.aziz-salami.info 
İÇİNDƏKİLƏR: 
UŞAĞIM 12 
DUZ 13 
HEYKƏLTƏRAŞ 14 
KAĞIZ 15 
NƏFƏS 16 
SƏNİN RƏNGİN 17 
AÇILMAQ 18 
SÖYLƏ 19 
YOL TAPMAQ 20 
BELƏ 21 
ÜMİD 22 
YAŞAMA İSTƏYİ 23 
GİZLİ İŞIQ 24 
YADDAŞ 25 
YOLLAR 26 
HARDA 27 
SUÇLU 28 
KƏŞF ETMƏK 29 
ZİNDANDA 30 
ŞƏN SƏHƏR 31 
SONBAHAR 32 
BURADA 33 
~ 10 ~ 
 
QALAN YOXDUR 34 
BAL TORTUSU 35 
MUTLULUQ 36 
ARXAMDA 37 
MƏN VARKƏN 38 
QALDIRIR ZAMAN MƏNİ BÖYLƏCƏ 39 
GİZLİ OLANLAR 40 
DİNCƏLMƏK 41 
AÇIQ PƏNCƏRƏ 42 
QARATOYUQ 43 
BELƏ OLMALI 44 
QUŞ 45 
BİR YENİYETMƏNİN RÖYALARI 46 
HƏR ZAMAN YENİDƏN 47 
QARDAŞIM QUŞ 48 
GƏNCLİK 49 
ARAYIRSAN ÖZÜNÜ 50 
RƏNGLƏR 51 
LUNA 52 
SƏNDƏ OLAN MƏLƏK 53 
AXAN ULDUZ 54 
TİKANAR 55 
AĞACLAR ÜZƏRİNƏ 56 
MƏKTUBLAR 57 
UNUTMARAM 58 
~ 11 ~ 
 
RÖYAMIZ 59 
BİR OD QALA 60 
AXŞAM 61 
BİLDİR ÖZÜNÜ 62 
FIRTINASI SƏSİNİN 63 
GÖZLƏYİRİK 64 
ÖLKƏM 65 
GECƏ 66 
YOX ONDA TƏSƏLLİMİZ 67 
SƏHRADA 68 
KÖRPÜ 69 
DOSTLUQ 70 
UNUT ANA 71 
YAYIN AD GÜNÜ 72 
EŞİDİRMİSƏN 73 
QIRILMIŞ ARTIQ 74 
MUTLULUQ ULDUZU 75 
SÖNƏN QORXU 76 
ULDUZDAN ULDUZA 77 
ÖMÜR BOYU 78 
BİR DAHA 79 
BURADA 80 
YUVARLANIR GÜNƏŞ 81 
DÜŞƏN ULDUZ 82 
SEV 83 
~ 12 ~ 
 
UŞAĞIM 
 
 
 
Gömdüm torpağa 
hələ doğmadığım 
uşağı 
 
Tam bir 
uşaqdı o 
~ 13 ~ 
 
DUZ 
 
 
 
Bir dənəcik duzdur 
qarışmış  
gerçəyə 
 
Gözyaşları 
duzudur kədərin 
 
Yelləmiş 
torpağın duzunu 
suyun yelləncəyi 
 
Sürtmüş 
ana dəniz 
duzu canına 
~ 14 ~ 
 
HEYKƏLTƏRAŞ 
 
 
 
Yon bir daşdan  
ruhunun 
heykəlini 
 
Bir gövdə ki 
ruhunun 
sonu yox 
~ 15 ~ 
 
KAĞIZ 
 
 
 
Kağızdır kağız 
və həm də ki 
bir yoldur  
ulduzlara 
rəmzlərə  duyğulara 
görünməyən sirrlərə 
və bir də ki 
insanlara 
~ 16 ~ 
 
NƏFƏS 
 
 
 
Yaşayırıq 
nəfəsdən nəfəsə 
 
Döyünür ürəyi 
nəfəsdən nəfəsə 
bütün bitkilərlə heyvanların 
 
Biz ona bağlıyıq 
və qarışırıq onunla   
nəfəsinə torpağın 
~ 17 ~ 
 
SƏNİN RƏNGİN 
 
 
 
Ağdır mənim rəngim 
onda bütün 
rənglər var 
 
Yaz mənə 
sən də rəngini 
 
Mavi olsun istərəm  
yaşıl olsun 
ya qırmızı 
~ 18 ~ 
 
AÇILMAQ 
 
 
 
Artıq 
ağaclar da 
dolur tumurcuqla 
  
Qucaqlayır hava 
ana qollarıyla səni 
 
Uyumaq istəyir 
kədərin də 
 
Danışmaq olar indi 
qonşularla 
çiçəklərlə 
və gümüş yağışlarla 
 
Artıq aşmaq olar 
dünya ilə sənin 
aranda olan sınırı 
və aça bilərsən özünü 
sınırı olmayana 
~ 19 ~ 
 
SÖYLƏ 
 
 
 
Söylə  
sevimli dost 
bilirəm 
sehirləyə bildiyini 
 
Tək bir  
sözə çevir dünyanı 
 
Bir dünyadır 
sənin sözün 
~ 20 ~ 
 
YOL TAPMAQ 
 
 
 
Üzürəm 
ulduzların irmağında 
gecələri 
röyalarında mən varam 
 
Uzanıram  
tətil günlərində 
ormanın kölgəsində 
özləyirəm  
aydınladan bir işığı 
 
Tapım deyə 
sənin yoluna 
qovuşan yolumu 
~ 21 ~ 
 
BELƏ 
 
 
 
Belə olmalı 
olmamış kimi  
heç zaman 
 
Olmayacaq kimi 
heç zaman 
~ 22 ~ 
 
ÜMİD 
 
 
 
Xatırlamaq 
keçmişdə bir evi 
 
Axsayır qırılmış 
bu günün 
ümidə uğradıqda  
 
Bəlkə bir gün  
bir daha  
sığıncağı bir insanın 
~ 23 ~ 
 
YAŞAMA İSTƏYİ 
 
 
 
Buraxıb getməmiş bizi 
Mänade-lər 
 
İnsan olmuş 
gizlicə  
beynimizdə 
 
Onlardır yürüdən   
bizi yolumuzda 
qovmaq olmaz ki 
onları  
 
 
 
 
 
 
 
 
 
Mänade: 
Yunan mitolojisində şərab tanrısı Dionysos-un 
qulluqçusu. 
Son dərəcə həyatdan zövq alan bir qadın 
~ 24 ~ 
 
GİZLİ İŞIQ 
 
 
 
Sözlər var işıqlıdır  
sözlər var qara bir sehirlə 
süzər məni 
 
Çıxarıb onlardan  
gizlənmiş işığı 
qoyaram qaranlıq bağrıma 
yaşamaq böyləcə 
~ 25 ~ 
 
YADDAŞ 
 
 
 
Daşlar sayır  
addımlarını 
 
Onların yaddaşıdır 
yolun sənin 
 
Gedir səni  
qaynaqdan 
zirvəyə 
~ 26 ~ 
 
YOLLAR 
 
 
 
Gedilmək istərlər 
“bir söz boyda” yeri sən də 
 
Dümdüz çarpaz 
eniş yoxuş 
 
Tap ulduzlar ormanında 
addımını 
 
Sarar səni 
kölgələrdə  
aydınlıqlar 
 
Get sözlərin 
yarğanında 
~ 27 ~ 
 
HARDA 
 
 
 
Hardadır 
cənəttim mənim 
 
Evim idi 
gecə ikən 
yoxsa gördümmü röyada 
 
Açılır gözlərim səhrada 
qapanır 
gözlərim burada 
qumdur artıq 
mənim yerim 
~ 28 ~ 
 
SUÇLU 
 
 
 
Unudulmamış büsbütün 
o cənnət ki 
suçumuz yoxdu 
orada 
 
Gözəl idi alması 
şirin idi 
görmək öyrətdi bizə 
onun suyu 
 
Suçlu yaşayaq dünyada 
sevək  
yasaq sözləri 
insanları 
bu qorxulu göy altında 
~ 29 ~ 
 
KƏŞF ETMƏK 
 
 
 
Bu gün səhər 
kəşf etdim 
özümü 
 
Mən mənəm 
soruram mən özümdən 
nə etməli 
 
Kəşf etmək istəyirəm 
dünyanı 
nəsnələri sözləri 
sənin sevdanı 
~ 30 ~ 
 
ZİNDANDA 
 
 
 
Gətirdilər məni 
zindana 
bilmirəm nə üçün 
 
Siz nəsiniz 
bir heçdir şair olan 
siz nəsiniz doğrudan 
 
Hüceyrəmdə 
oxuyurdum gənc qadına 
əfsanə şeirləri 
öyrənirdi o rahatca 
 
Şahmat fiquru düzəldirdik 
əzilmiş çörək qırığından 
oynayarkən 
dəlikdən 
baxırdı göz: 
yasaqdır oynamaq 
yasaqdır  yazmaq  oxumaq da  
 
Həyətdə on dəqiqə ola bilmək 
və göyüzü 
mavi bir nağıl idi 
əl edirdi bir ağ bulud: 
gözləyir anan səni 
~ 31 ~ 
 
ŞƏN SƏHƏR 
 
 
 
Girirəm içinə 
gözlərimin 
 
yenidir 
evi dünyanın 
gizlidir örtülü bağçalara 
və çaylara 
açılan qapıları 
 
Döşəyirəm içini 
çiçəklənən gözlərimin 
geyinirəm 
sevdiyim adları 
yuyuram addımımı 
sözlərin bulağında 
~ 32 ~ 
 
SONBAHAR 
 
 
 
Çəkilir bir yana 
yaşıl maska 
görünür artıq 
tutqun üz 
 
Köçmək rənglərlə 
keçmişin ölkəsinə 
ağlamaq  
kədərli göylərlə 
 
Tökülən paslı yarpaqları 
qaldırır külək bükərək  
dumanın örtüyünə 
 
Başlayır köçməyə 
hər kəsin 
gedəcəyi ölkəyə 
~ 33 ~ 
 
BURADA 
 
 
 
Düşünür dünya məni 
və sorur 
 
Məni harada arayırsan 
məni harada tapacaqsan 
 
Mən minmişəm sözlərdən 
bir buluda 
deyiləm 
burada 
~ 34 ~ 
 
QALAN YOXDUR 
 
 
 
Günlər gəlir keçib gedir 
hər nə qalır olduğu tək 
 
Heç nə qalmır olduğu tək 
hər nə sınır çinilər tək 
 
Yapışdırıb qırıqları 
bir-birinə 
bir qab olsun çalışırsan 
olmur ancaq 
ağlayırsan 
~ 35 ~ 
 
BAL TORTUSU 
 
 
 
Bal tortusu bişirir 
bir dost mənə 
 
Onda anamın qoxusu 
uşaqlığımın dadı var 
 
Çiçəklənir məndə hələ  
 
Arılar içir çiçəklərin özsuyunu 
ölmüş anam 
əski laylalar çalaraq 
yelləyir beşiyimi 
 
Dəyişir bircə dilim 
bal tortusu  
dünyanı 
~ 36 ~ 
 
MUTLULUQ 
 
 
 
Mutluluq röyası  
qaçır məndən 
onu görmək istəyirkən 
 
Çox oldu röyalarım 
qaranlıq şeylərdən 
 
Bəzən  
bir ulduz gəlib durdu 
röyamın göylərində 
yalnız bir anlığa 
sonra qopdu 
ağappaq 
düşdü  
saçlarıma 
~ 37 ~ 
 
ARXAMDA 
 
 
 
Arxamda 
dünyanın nəfəsi 
 
Arayıram üzünü 
 
O durmuş aynada 
yanaqlarında qorxu var 
baxışı itmiş hardasa 
~ 38 ~ 
 
MƏN VARKƏN 
 
 
 
Oxuyur su şırnağı: 
mənəm yaşam 
qalxıram enirəm 
istəyimcə 
 
Gedərək bir insan 
gülümsünür: 
nədir bir su şırnağı 
öyünür də   
mən varkən 
 
Gecələri 
röyasında: 
dünyanın hökmdarıdır 
kimsənin yenə bilmədiyi 
 
Bir ulduz süzür onu 
gülümsünür: 
bir abdaldır o röyada 
mən varkən 
~ 39 ~ 
 
QALDIRIR ZAMAN 
MƏNİ BÖYLƏCƏ 
 
 
 
Çıxıram ayaqsız 
yansımış dünyamın  
seyrinə 
 
Uçuram  
uşaqlıqda olduğu tək 
ulduzdan ulduza 
gətirirəm onlardan 
yatağa  
 
Dostum oldu artıq mənim 
ayda yaşayan o adam 
prenslə prenses oyunu oynayırıq 
 
Qaldırır böyləcə zaman məni 
ildən ilə 
bu ruhsuz yəhərin üzərindən 
~ 40 ~ 
 
GİZLİ OLANLAR 
 
 
 
Bitməz gücü sevgimin 
gizli olanlara 
 
Üzülər məndə 
sevinər məndə 
 
Kimsəsiz bir ölkənin 
Kıraliçəsiyəm 
sənə sığınım deyə gəlirəm 
ey kim olduğunu 
bilmədiyim 
~ 41 ~ 
 
DİNCƏLMƏK 
 
 
 
Aradım səni 
hər zaman 
 
Bəzən 
sığındım 
bir anlığa qoynuna 
ana köksünə uşaq kimi 
yırğalandım qoynunun istisində 
qorundum kölgəndə 
 
Ey min bir röyaların 
ən gözəl nağılı 
~ 42 ~ 
 
AÇIQ PƏNCƏRƏ 
 
 
 
Açıram pəncərəni 
doğma bir qəribə 
 
Gözümün suyunda 
çimir günəş 
 
Sevgili dostumdur 
hava 
bölüşürük nəfəsi 
~ 43 ~ 
 
QARATOYUQ 
 
 
 
Oxuyur  
ağacda 
qaratoyuq 
 
Sanki hər nə 
keçmişdəki kimidir 
 
Çiçəklənməkdə 
böyük şəhər 
sanki yoxdur 
döyüşçülər 
və marşları 
sanki qurmaq olar yenə də 
yaşıl zamandan 
çadırı  
 
Oxuyur  
ağacda 
qaratoyuq 
~ 44 ~ 
 
BELƏ OLMALI 
 
 
 
Oxuyuram düşüncə işığında 
yazdığını o Gizlin-in 
gedirəm yeraltı çaylar ardınca 
dünyanın yollarında 
 
Yaralar alıram 
dəydiyim daşlardan 
yırtıcı heyvanlarla 
çarpışıram 
 
Belə olmalı 
söyləyir 
ardınca getdiyim səs 
~ 45 ~ 
 
QUŞ 
 
 
 
Səslənir yavaşca qanadları 
pəncərəmdə 
bu quşun 
 
Uzaqdır röya kimi 
yaxındır tük kimi 
bir səlamdır yay günündən 
 
Vurğundur  
mənim kimi 
 
Sevirəm mən onu 
sormadan 
sevirmi o da məni 
~ 46 ~ 
 
BİR YENİYETMƏNİN RÖYALARI 
 
 
 
Artıq böyüdüm 
böyüyəcəm daha da 
 
Saraylar tikəcəm 
mərmərdən 
yuvarlaq günəş kimi 
 
Mahnılar biçəcəm 
odlardan 
 
Ulduzlar əkəcəm 
torpaqda 
parıl-parıl 
 
Bir kral olacam 
verəcəm tacımı 
küləklərə 
dolaşsın onlarla  
dünyanı 
ovutsun yaslı uşaqları 
~ 47 ~ 
 
HƏR ZAMAN YENİDƏN 
 
 
 
Hər zaman ölmək yenidən 
və dirilmək bir daha 
 
Qürbətdir vətənim 
özgədir bacı-qardaşım 
 
Mən bir ölüyəm 
yaşayan 
və sevən həyatı 
~ 48 ~ 
 
QARDAŞIM QUŞ 
 
 
 
Çatmır göylərə 
gözyaşlarım 
 
Kim saldı məni 
bu qaranlıq 
odaya 
 
Həsrətəm torpağın 
çılpaq  
gövdəsinə 
 
Yalnızam 
təkcə bir quşdur gələn 
arabir 
pəncərəmə 
 
Qardaşım quş 
özünlə apar məni 
~ 49 ~ 
 
GƏNCLİK 
 
 
 
Gənc yaşımdayam 
bu qoca dünya kimi 
 
Qocalmaz 
mənim yaşım 
~ 50 ~ 
 
ARAYIRSAN ÖZÜNÜ 
 
 
 
Arayırsan özünü 
sevincdə 
 
Tükənir  
durmadan 
 
Tükənir 
kədər də 
keçdikdə bir zaman 
 
Arayırsan özünü 
və tapırsan 
sözlərdə 
~ 51 ~ 
 
RƏNGLƏR 
 
 
 
Yenə yumrulanır qızılgüllər 
aparır yeni başlanış 
aparır səni özüylə 
 
Düşür suya yaşın sənin 
çiçəklənir 
barmaqlarının ucları 
 
Yaşıl sözlərlə danışır 
bitkilər 
mavi sözlərlə göyüzü 
günəş tutur qızıla 
addımlarını  
 
Gəlir səninlə kölgən də 
uzun 
qara 
~ 52 ~ 
 
LUNA 
 
 
 
Luna  
ölmüş tanrıça ay 
və danılmış 
 
Dirilər yenə də 
gizlicə 
şairdə 
tükənərkən nəfəsi 
aradıqca itkin gözəlliyi 
~ 53 ~ 
 
SƏNDƏ OLAN MƏLƏK 
 
 
 
Sevinir içindəki 
mələk, səndəki 
işığa 
 
Ağlayır səndəki qaranlığa 
 
Sevda sözləridir 
qanadlarının səslənişi 
şeirlərdir və oxşamalar 
 
Qoruyur 
sənin yolunu 
 
Qoy getsin mələyə 
doğru, addımın 
~ 54 ~ 
 
AXAN ULDUZ 
 
 
 
Get sənin olan 
öz ulduzuna 
gecə söylədi 
 
Dünən düşdü 
başqa bir  
yolda üstümə 
ölmüş ulduzum 
~ 55 ~ 
 
TİKANAR 
 
 
 
Tikan oldu 
əkdiyimiz  
qızılgüllər 
 
bağbanın sözləri 
təsəllidir bizə 
yatır hələ qızılgüllər 
sevmək gərək 
tikan vaxtını da 
~ 56 ~ 
 
AĞACLAR ÜZƏRİNƏ 
 
 
 
Yoxdur sonu 
ağaclardan söyləməyin 
 
Nə qədər ki sözlər vardır 
nə qədər ki ağaclar var 
 
Kim yaşayar 
ağaclardan 
təsəlli almadan 
tanıyan olmadı 
mərifət 
ağacını 
~ 57 ~ 
 
MƏKTUBLAR 
 
 
 
Qızılgüllərdən gələn məktub 
alır nəfəsimi 
qoynuna 
 
Astra çiçəklərindən gələn məktub: 
əlvida 
sonbaharcasına 
rəng-rəng 
~ 58 ~ 
 
UNUTMARAM 
 
 
 
Yen də qızılgüllər 
yay boyunca 
kəpənəklər 
qağayıların qanadları 
çay üzərində 
 
Yox 
unutmaram 
o yanmış illəri 
unutmaram  
göyqurşağını 
əzən 
o çəkmələri 
onların birləşməsi 
çevirsinlər deyə  
bizi oddan qızılgülə 
oddan kəpənəyə 
oddan qanada 
 
Yenə də yay boyunca 
bu xoş qoxu 
qanadlar qoşa-qoşa 
çay üzərində 
və qızıl 
dərimin üstündə  
və bir də ki 
gecədən sonra qalan 
ölmüş qızılgüllər 
~ 59 ~ 
 
RÖYAMIZ 
 
 
 
Röyamızdır 
ləzzətlər ölkəsi 
 
Uyğular 
şəkillər 
bütün rənglərdə 
bizimkidir 
mənim olan 
 
Saraylar qururuq 
kağızlardan 
əkirik 
söz ormanları 
ovlaqlarda 
 
Ovumuzdur 
havadan olan quşlar 
~ 60 ~ 
 
BİR OD QALA 
 
 
 
Çoxalır qaranlıqlar 
işığın  
içində də 
üşüyürük soyuqda 
 
Bir qığılcım çal  
günəşdən 
bir od qala 
samandan 
bir küçədə 
 
Qızındır  
sözlərini 
~ 61 ~ 
 
AXŞAM 
 
 
 
Axşam qızıllığında  
sönür 
izi qorxuların  
 
Bir şeir  
yazırsan sən 
üfüqün göbəsində 
 
Başqa halı hər anın 
başqa 
rəngləri 
~ 62 ~ 
 
BİLDİR ÖZÜNÜ 
 
 
 
Acgözlüklə  
səsləyirəm ruhunu 
tuturam  
ölümünü  
əllərimdə  
qarışıqsız dəyərli 
bir daş kimi 
 
Bildir özünü 
 
Əriyib 
qarışaq iç içə 
 
Qırmızı ipəklə 
qovaq  
özümüzdən 
qorxunu 
~ 63 ~ 
 
FIRTINASI SƏSİNİN 
 
 
 
Barmağımın ucuyla 
qarışdırıram ruhunu 
dumduru su 
göstərən mənə 
röyamdakı şəkili 
 
Qırmızımtul göyüzündə 
uzaqlaşır 
al-əlvan yanan o top 
 
 
Gözləmək  
fırtınasını səsinin 
mutluluq içində  
boğan məni 
~ 64 ~ 
 
GÖZLƏYİRİK 
 
 
 
Gözləyirik  
dünyanın kənarında 
oddan  
olayları 
 
Ayın parçaları 
caynağında tikanların 
 
İldırımın heroqlifi 
 
Gözləyirik 
o sözü 
 
Oturmuşuq  
boşluqda 
yerlə ayın  
arasında 
 
Və gözləyirik. 
~ 65 ~ 
 
ÖLKƏM 
 
 
 
Qırmızı bir düyünlə 
bağlayıram 
ölkəmi parça-parça bir-birinə 
qalmış kölgələrdə 
sarmış çevrəsini 
röyalarımın  
tuturam əllərimlə soyuq göyü 
donmuşdur ulduzları 
 
Yalnız  
uşaqlığımdan o kiçik 
o qırmızı 
köpəkdir sevən məni. 
~ 66 ~ 
 
GECƏ 
 
 
 
Uzanmışam 
bir oraqdır ay 
nəfəsimdə 
qonaq etmiş 
böyləcə 
göylər məni 
gurlayır  
qapqara 
ulduzsuz  
yaslı röyamda gecə 
~ 67 ~ 
 
YOX ONDA TƏSƏLLİMİZ 
 
 
 
Ulduzlar  
qaraldımı 
varar sonuna  
saatlarım  
 
Susar  
min-min göylərdəki dostlarım 
 
İçərik 
işığın şərabını 
acıdır 
qaranlıq bir meyvədir o 
yox onda 
təsəllimiz 
~ 68 ~ 
 
SƏHRADA 
 
 
 
Mən  
Musa-nın qızıyam 
dolaşıram səhrada 
bir mahnı 
dinləyirəm 
aclıqdan ağlayaraq 
qumlardandır daşlardan 
~ 69 ~ 
 
KÖRPÜ 
 
 
 
Bir körpü qururam 
ahımdan  
aparır məni 
doğma şəhərimdə 
atamın məzarına 
üzüntülər xatirələr  
 
Yanan 
bir astra çiçəyi əkirəm 
qarla söndürürəm 
ağlayaraq 
~ 70 ~ 
 
DOSTLUQ 
 
 
 
Yumşaq ipək kimi işığıyla 
səlamlayır 
məni ay 
dost olmuşuq  
ikmiz 
nağıl deyir o mənə  
bir şeirlə təşəkkür  
edirəm 
mən də ona 
~ 71 ~ 
 
UNUT ANA 
 
 
 
Ölülər adasında 
yaşayıram  
qurdlardır 
ailəm 
əmirəm südlərini 
çörəyimdir  meyvəsi 
ağacların 
 
Unut ana! 
ki itirdik 
bir-birimizi 
hər gecə 
röyamda görünürsən 
hər dəfə 
azalır 
mənim yaşım 
~ 72 ~ 
 
YAYIN AD GÜNÜ 
 
 
 
Ad günüdür 
bu gün yayın 
 
Əynində ildırımdan 
billurdan paltarı 
 
Götür onu 
röyalar evinə 
~ 73 ~ 
 
EŞİDİRMİSƏN 
 
 
 
Eşidirmisən 
uca səslə 
ötür torağay  
uyğumda mahnılarını 
 
Gözləyirəm  
qoxusunu 
xatirələrin  
 
Çalır hava 
nəfəsimdəki 
havanı 
 
Mən  
uşağam yenə də 
qarışdırıram rəngləri 
boyamqçın topumu 
~ 74 ~ 
 
QIRILMIŞ ARTIQ 
 
 
 
Soyuq gecələrdə 
yerimizdir qarnı torpağın 
göstəbəklərlə kirpilərlə başbaşa 
 
İsti gecələrdə 
dalırıq daha da dərinlərə 
enirik suların qanının irmağına 
 
Burda ilişib qalmışıq içində köklərin  
orda köpəkbalıqlarının dişlərinin arasında 
 
Göylər yaxşı deyil buradan 
pozur uyğunsuzluq 
orqanını havanın 
qırılmış artıq musiqi 
 
 
orqan: 
çalğı aləti 
~ 75 ~ 
 
MUTLULUQ ULDUZU 
 
 
 
Axaraq yayılır 
ayparadan 
sisli gecə 
 
Ayıq ol 
ağıllı ol 
ey mutluluğun 
yaşıl ulduzu 
var gücü varmağa 
bu körpünün 
işıqdan  
susqunluqdan  
olan ölkənə 
 
Yox bir təhlükə 
~ 76 ~ 
 
SÖNƏN QORXU 
 
 
 
Ulduzların  
göylərin 
qarasından tökülməsi 
 
Ayın mahnısının 
könlümə  
enməsi 
 
Gecə  
söndürdü 
qorxumu 
 
Gözləyirəm 
sevinclə 
gündüzü 
~ 77 ~ 
 
ULDUZDAN ULDUZA 
 
 
 
Mən  
hər Sən ilə 
qohumam 
 
İçindəyəm 
sözlər ölkəsindən  
olan sirrin 
 
Ulduzdan  
ulduzadır 
yankısı  
səsinin 
 
İncə bir mahnıdır 
oxuyur 
susqunluğun 
~ 78 ~ 
 
ÖMÜR BOYU 
 
 
 
Qucaqlayır 
quzey küləyi 
qorxumu 
 
Lövbər atmışam 
göylərə  
mən 
 
Yer verir qoynunda mənə 
ulduzların yosunları 
 
Ömür boyu 
~ 79 ~ 
 
BİR DAHA 
 
 
 
Bir daha  
görsəm səni 
aydakı çəmənlikdə 
üçcə  
söz  
deyəcəksən 
 
Üçcə söz 
o zaman dediyin tək 
 
Bir möcizə 
biz öldüksə 
dirildik də 
 
Röyası  
uşaqlığın 
dirilmək 
bir daha 
~ 80 ~ 
 
BURADA 
 
 
 
Qumlar qırmızıdır 
qurudur nəfəsim 
qurşun tək 
 
Yorumçu dalmışdır 
sonsuz bir yuxuya 
 
Palçıqda uzanmışıq 
iflicdir qanadlarımız 
qaçırır bizi burdan 
ulduzlar 
və gecə 
 
Burdayıq 
baxırıq 
gözləyirik 
gələcək olanı 
~ 81 ~ 
 
YUVARLANIR GÜNƏŞ 
 
 
 
Tüstüdən olan yerlər 
olmadan nəfəsi işığı 
 
Kaman çalır bir qaraçı 
çəpərin o tayında 
yaşıl döşəmənin üstündə 
 
Yuvarlanır günəş 
kül olmuş ulduzların arasında 
kölgəsi 
unudulmuş adların 
üstündə 
~ 82 ~ 
 
DÜŞƏN ULDUZ 
 
 
 
Ulduzları  
açıqlayan 
bilgə adam 
arayır mənim 
mutluluq ulduzumu 
Tapır onun  
işıltısını 
qurtarıcı  
parıltısını 
 
Düşür  
sönür 
 
Tüstü 
və qum 
~ 83 ~ 
 
SEV 
 
 
 
Yanması sönməsi  
firtınanın 
buludlar şişədən 
dans edən  
oynayan quşlar 
pəncərədə 
 
Bir uyum hər yerdə 
 
Unut 
sərt olanı 
bağışla  
yamanlığı 
 
Sev  
ölənləri 
