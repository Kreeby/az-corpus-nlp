 
 
 
 
 
 
M. MÜŞFİQ 
 
əsərləri 
 
1-ci cild 
 
 
 
 
 
 
 
 
 
 
 
 
 
 
 
 
 1 
 
 
 
 
 
 
 
 
 
 
 
M.MÜŞFİQ 
 
Əsərləri 
 
2 cilddə 
 
 
 2 
 
 
 
 
 
 
 
 
 
 
 
Tərtib edəni, redaktoru və müqəddimənin müəllifi 
 
GÜLHÜSEYN   HÜSEYNOĞLU 
 
 
 
 
 
 
 
 
 
 
 
 
 
 
 
 
 
 
 
 
 
 3 
 
Müşfiq ənənəsi yaşayır 
 
Mikayıl Müşfiqi bütün nəsillərin müasiri edən, həmişə 
sevdirən onun ürəklən gəlmiş, səmimiyyətlə dolu poeziyasının 
xalq ruhu ilə bağlılığı, Azərbaycanımızı  böyük məhəbbətlə 
tərənnüm edib sevdirməsi, vətəndaşlığı, cazibə qüvvəsilə 
oxucuların qəlbini ehtizaza gətirməsidir. Səmimiyyətlə dolu 
pogziyası barədə şair özü müasirlərinə müraciətlə yazıb: 
 
Yazmaram ürəyim sizi anmasa, 
Sizin eşqinizlə alovlanmasa; 
Burdaca el durub məndən  sordu ki: 
Gözdən yaş çıxarmı ürək yanmasa? 
 
Qənçə açılarmı, bahar olmasa? 
Şölə titrəyərmi, rüzgar olmasa? 
Bu nəğmə ruhumdan qoparmı bilməm, 
Mənə ilham verən dostlar olmasa? 
 
Söz yox, ürəkdən yazdığındandır ki, ürəklərdə yaşayır 
Müşfiq. Axı bu onun bir şair kimi ən böyük arzusu idi: 
 
Hər kəs bilir həyatın sonu ölümdür, 
Ah bu qəmli dəyişmə yaman zulumdur. 
Şerim! Bu gülünc oyun bəllidir yarın, 
Sən də öl mənim kimi, fəqət məzarın olsun ürəklər! 
 
Vətəndaş şairdi, cəsarətliydi, uzaqgörəndi Müşfiq. Milli 
musiqi alətlərimizdən olan tarın Maarif Komissarı Mustafa 
Quliyevin göstərişilə konservatoriyada tədris olunması qadağan 
ediləndə, «İnqilab və mədəniyyət» jurnalı özünün 1929-cu il 
ikinci nömrəsindəki «Tar konservatoriyadan çıxarıldı» 
sərlövhəli xəbərində: «Azərbaycan  Dövlət Konservatoriyasını 
 4 
qüvvətləndirmək məqsədilə AXMK bir çox qərar qəbul 
etmişdir. Bu qərarlara görə məcburi dərs kursu olan tarın 
öyrənilməsi konservatiriyanın bütün dərəcələrində tədris 
planlarından götürülür və konservatiriya yanında olan Şərq 
orkestrosu ləğv olunur» yazanda Müşfiq sinəsini qabağa verdi:  
məşhur «Tar» şerini xalqına bəxş elədi,  tarın şöhrətini bir az da 
qaldırdı: 
 
Oxu, tar, oxu tar!… 
Səsindən ən lətif şerlər dinləyim. 
Oxu, tar, bir qadar… 
Nəğməni su kimi alışan ruhuma çiləyim. 
Oxu, tar! 
Səni kim unutar? 
Ey geniş kütləmin acısı, şərbəti- 
Alovlu sənəti. 
 
«Tar» şeri vətəndaş şairin uzaqgörənliyini göstərməklə 
bərabər, həm də sənətkar cəsarətini numayiş etdirən əsərdir: 
 
Çoxları üzünə durdular, 
Könlünü qırdılar. 
…Üstündən bir qara yel kimi əsdilər, 
Səsini kəsdilər. 
Daşlandı çəkənlər nazını, 
Beləcə qırdılar aşağın sazını. 
 
Müşfiq 20-ci illərin axırı, 30-cu illərin əvvəlində 
klassiklərimizə etinasızlığı görəndə qələmə sarıldı, «Yeni il» 
şerində dahi lirik haqqında ürək sözlərini bəyan elədi: 
 
Yazalım, özümüzü öyməyəlim,  
Füzuliyə dəyməyəlim. 
 
 5 
Axı Müşfiq əsl varis kimi şifahi xalq ədəbiyyatımızı 
dərindən sevmiş, klassik ədəbiyyatımıza böyük məhəbbət 
bəsləmiş, bunların yaxşı ənənələrindən həmişə öyrənməyin, 
yeni şəraitdə onları davam və inkişaf etdirməyin ən ardıcıl 
tərəfdarlarından olmuşdur. 
Müasirini özünü dərk edən, mühitinin hadisələrindən baş 
çıxaran, «xalqilə titrəyən, xalqilə gülən…» görmək istəyən 
Müşfiq «Alqış varlığını duyan insana!» misrasını heç də 
təsadüfi yaratmamışdı. Özünü dərk edən insanın əzəli, əbədi, 
nəcib sifətlərindən biri əməyə məhəbbətdir. Məhz əməyə 
bağlılıq insanı torpağı layiqilə dərk etməyə, ona səcdə etməyə 
gətirib çıxarır. Şairə görə əmək insana güc verir. İnsan gücü ilə 
yaşayışını asanlaşdırır, gözəlləşdirir. «Özündən alışan, özündən 
yanan, - hər sabah hamıdan erkən oyanan, iş başına qoşan» 
insanları şair bəxtiyar hesab edir. 
Milli musiqi alətlərimizin göz bəbəyi kimi qorunması və 
əmək mövzuları ilə yanaşı, M. Müşfiq insanın böyüklüyü, 
maarif, müəllim nüfuzu, səfil-sərgərdan həyat keçirən uşaqların 
himayəyə alınması, məktəblərə cəlb olunması, qayğıkeşlik, 
qaynar gənclik və onun düzgün tərbiyə olunması, vətən və onun 
tanınmasında, yüksəlməsində iz qoyan şəxsiyyətlərin ucalığı, 
vətəndaşlığı, sənət və sənətkar, həyat eşqi, təkliyin acı aqibəti, 
təmiz, saf məhəbbəti, ülviliyi və s. məsələlər haqqında da 
yazmış, tutarlı poetik sözünü demişdir. 
 
Günlərim keçməyir ancaq əməklə, 
Xəyalım göyləri seyr eyləməklə 
Buludlar ömrümün karvanı olur, 
Fikrim o karvanın sarvanı olur. 
Sanıram ulduzlar həmvətənimdir, 
Demək, yer də mənim, göy də mənimdir, 
Hüzurumla cahan nə bəxtiyardır. 
 
 6 
Axırıncı misraya diqqət yetirək: insan yox, cahan insanın 
hüzurunda olmaqla özünü bəxtiyar saymalıdır. Bu, Müşfiq 
poeziyasında insana verilən qiymətin ən böyük təzahürü deyil 
də bəs nədir? 
 
Füzuli yüksəldi 
             əsrinin fövqünə 
Sığmadı dəhası 
Bağdadın üfüqünə.    
*** 
O güldü-ağladı, ağladı-güldü, 
Gülüşü hıçqırdı, fəryadı güldü. 
Onun pərvazına pərvaz çatarmı? 
Güclü avazına avaz çatarmı? 
 
*** 
 
Altındaydı sözün səmənd atları, 
Çapanda titrərdi göyün qatları. 
O ki, söz atından tərpəndi düşdü,  
Sanki şerimizin bir bəndi düşdü. 
 
Bu misralar torpağımızın, mədəniyyətimizin, dilimizin 
inkişafında, tanınmasında müəyyən izləri, payları olan dahi 
sənətkarlarımız Füzuli, Sabir, Cəfər Cabbarlı kimi şəxsiyyətləri 
qabarıq şəkildə nəzərimizdə canlandırır, onları bir az da 
sevdirir. 
Yaxud onun Kefli İskəndərin dili ilə Cəlil Məmməd-
quluzadə yaradıcılığının şah damarını necə də oxucular 
qarşısında nümayiş etdirdiyinə diqqət yetirək: 
 
«Ölüb – a!» – deyərək qışqırır cahan, 
Qalxmaz Fərhad kişi ağır yuxudan… 
Ac başım, dinc başım, səbr, təvəkkül, 
Çırpınmaq bilməyən xəstə bir könül… 
 7 
Qaranlıq qəlbimiz günəşə həsrət, 
Qurulmuş dirilik baxt üzərində, 
Basmış ruhumuzu kəsalət bizim, 
Vurur nəbzimizdə ətalət bizim. 
  
Ədəbiyyatın, sənətin bitib tükənməyə, tükənməyəcək, 
əzəli və bütün zamanlarda, dönə-dönəmüraciət etdikləri bəşəri 
mövzuda, məhəbbət mövzusunda Müşfiq də yazıb-yaratmışdır. 
Onun bu əsərlərində məhəbbətin səhri, ucalığı, sevdanın «sərin 
atəş»liliyi, ümid qapılarına dikilən baxışlar, sevən gəncin 
ürəyini dərindən tutub qoparan sevgilisinin gül əllərindən 
ərkyana giley-güzarı, şikayəti, «hicran ümidinə» qalmaq, 
hicrandan nicat gözləmək, qısqanclığın qəlbi yaxıb-yandırması, 
qəlbdə fırtınalar qoparması, məhəbbətin neçə-neçə çaları, rəngi, 
acısı, şirini öz ifadəsini tapmamışdırmı?! Emosional, musiqili, 
şairanə ifadəsini! «Bir də baxsan mənə» şerində belə bir bənd 
var: 
 
Baxışın qəlbimi incitmişdir, 
Bu baxışdan, bu duruşdan əl çək. 
Bir də baxsan mənə, iş bitmişdir; 
Bir də baxsan mənə, fikrim dönəcək. 
 
Az qala sevən gəncə demək istəyirsən: çox özündən 
demə, fikrin dönməyəcək, hələ sevdiyinin baxışı, duruşu sənin 
qəlbini çox incidəcək, sən də dözəcək, dözəcəksən. Başqa 
əlacın yoxdur. Axı sən sevirsən. Sevirsən! 
Qısqanclıq haqqında çox yazılıb, yazılır və yazılacaq. 
Müşfiqin lirik qəhrəmanı da sevdiyini qısqanır. Yaman 
qısqanır. Kimə? Nəyə görə? «Yenə o bağ olaydı!» şerinə 
müraciət etsəniz bunu görərsiniz: 
 
Yenə o bağ olaydı, yenə o qumlu sahil, 
          Sular ötəydi dil-dil. 
 8 
Saçın kimi qıvrılan dalğalara dolaydım, 
          Dalıb ilham alaydım. 
Əndamını həvəslə qucaqlarkən dalğalar,  
          Qəlbimdə qasırğalar, 
Fırtınalar coşaydı, qısqanclıqlar  
                                                    doğaydı, 
           Məni hirsim boğaydı; 
Cumub alaydım səni daoğaların əlindən, 
           Yapışaydım belindən; 
Xəyalımız üzəydi sevda dənizlərində, 
            Ləpələr üzərində 
İlhamımın yelkəni zərrin saçın olaydı. 
            Sular xırçın olaydı.  
Necə də təbiidir, səmimidir, insanidir, ürəkdən gələndir 
bu sözlər. Ürəkdən gəldiyi üçün də təsir edir, birbaşa ürəklərə 
gedir. Ayrı cür mümkün  də deyil. 
Gözəl təbii mənzərələr, lirik peyzaj yaratmaq ustasıdır 
Müşfiq. 
 
Ulduzlar ətrafa nur səpələr, 
Bir bölük uşaqdır şən ləpələr 
Onların əlində top kimi ay. 
Sevgilim, başında ağ kəlağay 
          Sahilə gəl, 
          Seyr elə gəl. 
 
«Dəvət» şerindən götürülən bu parçada hər şey göz 
qabağında deyilmi? Hələ buradakı istirəyə (ləpələrin uşaqlara 
oxşadılması), bənzətməyə (ayın topa oxşadılması) diqqət edin. 
On dörd gecəlik ayın (topa oxşadıldığı üçün bizdə bu təsəvvür 
yaranır) ziyası altında titrəşən şən ləpələr (burada da həm bədii 
təyin, həm də istiarə var, çünki insana xas keyfiyyət – 
şənlənmək ləpələrə aid edilib), sahilə gələn ağ kəlağayılı 
 9 
sevgili, onu ürəyi çırpına-çırpına gözləyən lirik qəhrəman… 
Necə də yadda qalan, zövqü oxşayan, ruha qida verən lövhə. 
Bu kiçik şer parçasında həm də onu görürük ki, şairin 
poeziyası bədii təsvir vasitələri ilə necə zəngindir. Bu 
zənginliyi görmək xatirinə bir misal da gətirim: 
 
Yuxusuz bir beyin – susuz bir bulaq, 
Çalğısız əyləncə – tüstüsüz ocaq; 
Yelkənsiz bir gəmi – ruhsuz bir cəsəd. 
Budur azadlığa yabançı millət! 
 
«Azadlıq dastanı» poemasından götürülən bu dörd 
misrada əvvəla, ustalıqla yaradılmış altı bədii təyin var; 
ikincisi, üç tutarlı bənzətmə diqqəti cəlb edir; üçüncüsü və ən 
tutarlısı: yuxusuz beyinlə susuz bulaq, çalğısız əyləncəylə 
tüstüsüz ocaq, yelkənsiz gəmiylə ruhsuz cəsəd azadlığa yabançı 
olan azadlıq uğrunda mübarizə aparmayan millətlə yanaşı 
qoyulur, dördüncü bənzətmə meydana çıxır və bütün bunlar şair 
fikrinin daha qüvvətli çıxmasında müstəsna əhəmiyyət kəsb 
edir. 
Müşfiq yeni poetik formalar yaratmaq cəhətində də öz 
qələm yoldaşlarından seçilən, fərqlənən şairlərimizdəndir. Qeyd 
edim ki narahat bir sənətkar olan Müşfiq onu məşğul edən, 
düşündürən, nifrət və məhəbbətinə, kədər və sevincinə səbəb 
olan məsələlərin ecazgar ifadəsi üçün həmişə çırpınmış, 
rəngarəng mövzulu, məzmunlu poeziyasında əlverişli poetik 
formaların da olmasına çalışmış, bu sahədəki axtarışını heç vaxt  
dayandırmamışdır. 
Ənənənin rolunu çox düzgün başa düşən, novatorluğu 
layiqincə qiymətləndirən şair istər hifahi xalq şerinin, istərsə də 
klassik şerin poetik formalarına həmişə həssaslıqla yanaşmış, 
bunların çoxunu: qoşma, gəraylı, bayatı, oxşama, rübai, 
məsnəvi, üçlük, dördlük (mürabbe), beşlik (müsəbbe), səkkizlik 
(müsəmmən), tərcibənd, tərkibbənd, müstəzad və s. 
 10 
poeziyasında işlətmişdir. Şairin Qərb şerinin poetik forması 
olan sonetə biganə qalmadığını, sontlər yazdığını və yeri 
düşdükcə özünün də yeni poetik formalar yaratdığını qeyd 
etsəm müəllifin bu sahəyə nə qədər böyük əhəmiyyət verdiyi 
aydınlaşır. 
Şair özünəməxsus bir formada yazdığı «Tərtərhes 
nəğmələri» və «Mingəçevir həsrəti» əsərrində üçlükdən ibarət 
15 misralıq bənd yaratmışdır ki, burada birinci üçlüyün iki 
misrası öz aralarında qafiyələnir, üçüncü misra isə o biri 
üçlüklərin üçüncü misraları ilə həmqafiyə olur. «Tərtərhes 
nəğmələri» əsərində bir bəndi gözdən keçirək: 
 
Hər yamacda bir tamaşa, 
Könlüm uçur dağa-daşa 
Seyr etdikcə təbiəti. 
Dağ başında duman gözəl, 
Bu qaralan orman gözəl. 
Könlümdədir məhəbbəti. 
Kim der sənə yaman, dünya, 
Sən gözəlsən aman, dünya, 
Ey günəşin əmanəti! 
Keçmişin göz yağmurundan 
Ürəyinin çamurundan 
Seçməliyiz şikayəti. 
Ey əzəldən yığın-yığın, 
Ölən, qalan insanlığın 
İlk cənnəti, son cənnəti! 
 
Şairin poeziyası vəzn cəhətindən  də maraqlıdır. O, 
demək olar ki, heca vəzninin bütün bölgülərində (üç hecalıdan 
tutmuş iyirmi hecalıya qədər), əruz vəzninin əsasən, həzəc və 
rəməl bəhrlərində əsərlər, eləcə də sərbəst şerlər yazmışdır. Bu 
haqda «M.Müşfiq şerində vəznlər» məqaləmdə geniş bəhs 
edilir: «Azərbaycan sovet ədəbiyyatında poetika məsələləri» 
 11 
(ADU nəşriyyatı, Bakı, 1986, səh. 20-46). Məqalədəki bir tezisi 
xatırlatmaq istəyirəm: «… Tar»ı və eləcə də «Zəfər səsləri», 
«Gecə çeşməsi» şerlərini tam heca vəznində yazılmış şerlər 
kimi götürmək olmur. Bu şerlər heca vəzninin hər ritm vahidi 
üç təqtidən ibarət formasında» 
 Olsalar da, tam heca deyillər, zahiri görünüşünə, 
misralarda hecaların qeyri-bərabərliyinə görə bu şerlər sərbəstə 
oxşasalar da, sərbəst də deyillər. Bəs onda bu şerlər hansı 
vəzndə yazılmışdır? Bu, Müşfiq icadıdır, heca ilə sərbəsti 
yaxınlaşdıran bir vəzndir. Müşfiq vəznidir və bu vəznin poeziya 
tariximizdə yeganə nümunələrini Müşfiq yaratmışdır. Ona 
qədər nə heca vəznində, nə də sərbəstdə yazılan əsərlər arasında 
belə nümunələr təsadüf olunmamışdır. Elə düşünürəm ki, 
bundan sonra Müşfiq poeziyasının və eləcə də Azərbaycan … 
şerinin vəznlərindən danışılarkən heca vəzni, əruz vəzni, 
sərbəst vəzn istilahları ilə yanaşı, Müşfiq vəzni istilahını da 
işlətmək lazım gələcəkdir». (səh. 42) 
Sözü məharətlə yerində işlədəndir, sözə hakimdir Müşfiq. 
 
Atamız dünyadan eh dedi getdi, 
Tez sənən ömrünə meh dedi getdt. 
Gül əkdi, vay dərdi cahan bağından, 
Tökdüyü yaşalara şeh dedi getdi. 
 
Mənalı səslərinlə şerim, incələş 
                bir kaman kimi! 
 
Gecəm belə keçdi, səhərim gəlsin! 
Dadıma sanballı sözlərim gəlsin! 
 
Poeziyasında aforistik ifadələr kimi səslənən elə sanballı, 
elə mənalı misralar, beytlər var ki, bunların daşıdığı poetik fikir 
oxucular tərəfindən razılıq hissilə, sevinclə, ürəklərindən xəbər 
verirmiş kimi dərhal qəbul olunur. Məharətlə yaradılmış belə 
 12 
aforistik misraları, beytləri oxuyanda bədii sözün qüdrətinə, 
kəsərinə, təsirinə bir daha inanırsan. 
 
Həyat həm gülməkdir, həm ağlamaqdır. 
*** 
  
Zaman bir dərədir axıb dolanır, 
Bəzən durulursa, bəzən bulanır. 
*** 
Heyf, ömür qısa, arzu genişdir, 
Kim bu qayğı ilə titrəməmişdir? 
*** 
Bədbəxt bu dünyada tək yaşayandır. 
*** 
Həyat ondan küsənləri incidər. 
*** 
Cahan ki, solmayan bir bağça-bağdır, 
Burda rəvamıdır gülmədən ölmək! 
Yazıq o şəxsə ki qaraqabaqdır,  
Nə qədər yaraşır insana gülmək! 
«Sənin gülüşlərin» şerinin bu sonuncu  bəndinin axırıncı 
beyti xalq arasında artıq zərb-məsəl kimi işlənməkdədir. 
Poeziyası dedikcə musiqilidir, ahəngdardır, emosionaldır. 
Müşfiqtn: 
 
Yağış yağır, rəqs eyləyir gur damlalar, 
Sıra-sıra, inci-inci nur damlalar. 
Göydə iki qara bulud çatılaraq, 
İldırımlar şaqqıldayır şaraq-şaraq, 
Quşlar uçur yuvasına fırıl-fırıl, 
Şırıldayır navalçalar şırıl-şırıl. 
 
Mikayıl Müşfiq bir sənətkar olaraq arxayınlaşmağın nə 
olduğunu heç vaxt bilməmiş, daima öz sənətini inkişaf 
 13 
etdirməküçün çırpınmış, özündən narazı qalmış, poetik 
duyğularının, böyük arzularının ifadəsi üçün münasib, uyğun 
bədii təsvir vasitələri tapmağa çalışmış, yeni forma axtarışlarını 
bir an belə olsun dayandırmamışdır. Görün «Sabir üçün» 
şerində o, ürəkdən gələn səmimiyyətlə nə gözəl demişdir: 
 
Neyləyim ki, fikrim kimi qəşəng olsun nəğmələrim? 
Parlaq bahar səmasilə həmrəng olsun nəğmələrim? 
Sevinclərlə uğuldayan bir zəng olsun nəğmələrim? 
Bir işıqlı, bir ətirli çələng olsun nəğmələrim? 
 
Əlbəttə, şairin özünə müraciətən dediyi bu sözləri onun 
sənət əhli qarşısında qoyduğu tələb kimi də düşmək olar. 
Müşfiq söz yox, düşündürücü poetik suallarının cavabını yalnız 
gecəli-gündüzlü ihləməkdə, «bir kəlmə bulmaqçın əzaba, 
zəhmətə qatlaşmaqda», «sanballı sözləri dadına» çağırmaqla 
tapmış, bədii yaradıcılıqda istedadla bərabər gərgin əməyin də 
böyük rolunu qiymətləndirməyi unutmamışdır. Zəhmətsevər 
şair özünə nə rəva bilmişdisə, bunu qələm yoldaşlarına da 
məsləhət görmüş, onları sənət aləmində xarüqələr yaratmağa 
səsləmişdir: 
Ey bizim dünyanın söz deyənləri, 
Ruhun dodağına tutun neyləri. 
Bir nəğmə çalın ki, heyrətdə qalsın 
Bütün dörürlərin müğənniləri. 
 
Müşfiq belə bir şair olmuşdu və belə bir şair olaraq da 
qalırdı. Axı o, yalnız cismən aramızda yox idi, poeziyası isə 
yaşayır, öz işini görür, poetik təsirini göstərirdi. Bəli, müasir 
Azərbaycan  poeziyasını Müşfiqsiz təsəvvür etmək mümkün 
deyildir. Bu, şairin sağlığında da belə idi, indi də belədir və 
belə də olacaqdır. 
Bu gün şerimizin ümumi vəziyyətindən, yaxud ayrı-ayrı 
şairlərin yaradıcılığındakı bu və ya digər nöqsandan danı-
 14 
şılarkən haqlı olaraq M. Müşfiq şeri əsl poeziya nümunəsi kimi 
örnək göstərilir. Şairin qələm yoldaşı Rəsul Rza  1978-ci ildə 
yazmışdır: «Müşfiq  yaradıcılığından danıharkən bugünlü şeri-
mizin bir sıra aktual məsələləri haqqında bəzi fikirlər söyləmək 
lazım gəlir. 
Təbiətə aludəlik, təbiət mənzərələrinin əbədi gözəl-
liklərini təkrar-təkrar vəsf etmək, standart sevgi motivləri, 
sızıltılar, intim məhəbbət macəraları bugünlü poeziyamızın 
kəsərliliyini, vətəndaşlıq pafosunuazaldır, ayrı-ayrı gənclə-
rimizin yaradıcılıq yönünü arzu olunmayan bir yola çəkir. 
Belə fikir yarana bilər ki, mən təbiət təsviri, sevgi, ülfət 
məsələlərindən uzaqlaşmağı təbliğ edirəm. Yox, yüz dəfə yox. 
Müşfiqin şerinə diqqət edin. Bu şerdə təbiət mənzərələri, ülfət 
motivləri yoxdurmu? Var, ancaq necə? Belə şerlərin çoxunda 
yeni duyum, orijinal, təzə söz var: 
 
Fikrim, hissin, xəyalım o qədər yüksəldi ki,  
Mənə elə gəldi ki, 
Bizlərdən əvvəl nə göy, nə yer, nə torpaq olmuş… 
 
- deyə Müşfiq onu əhatə edən aləm, təbiət, varlıq 
haqqında elə yazmışdır ki, bu sətirlər yalnız var olan aləm 
haqqında deyil, onun ümumi dəyəri, bəşəri mənası haqqında 
düşünməyə yol açır. 
Bu poetik deyim Müşfiqə aiddir, onundur, ona məx-
susdur. 
Təbiət mənzərəsini qələmə alırsan, sevgidən, məhəb-
bətdən yazırsansa, öz yolunu tap, özünəməxsusluğun görünsün. 
(Rəsul Rza. «Bizim Müşfiq», «Kommunist», 1 iyul 1978.) 
Haqlı idi xalq şairi Rəsul Rza. 
Müşfiqin nümueə göstərilməsi, ondan öyrənməyə çağırış 
mətbuatımızda tez-tez səslənir. Bu da, söz yox, bir daha onu 
göstərir ki, Müşfiq ənənəsi yaşayır, yeni-yenigələn ədəbi 
nəsillərə bir örnək olur. Qırxıncı illərin ikinci yarısında 
 15 
ədəbiyyata gələn ədəbi nəslin nümayəndəsi Əliağa Kürçaylı 
şairin 70 illiyi qeyd olunarkən necə də ürəkdən gələn 
səmimiyyətlə, vurğunluqla Müşfiqə, onun həmişəyaşar 
poeziyasına münasibətini bildirmişdi: 
«Qalsaydı, indi onun yetmiş yaşı tamam olurdu. Lakin 
kimsə onu yetmiş yaşında təsəvvür edə bilməz. Dahilərin 
dahiliyinə inanırıq, ancaq bir zaman uşaq və gənc olduğuna 
inana bilmirik. İnana bilmirik ki, Şandor Petefi, Lermontov və 
Yesenin saçı-saqqalı ağarmış qoca kişiyə çevrilə bilərdilər. Axı 
biz A.Eynşteynin və L.N.Tolstoyun, Füzulinin və Sabirin də nə 
zamansa sütül bir cavan olduqlarına inanmırıq, daha doğrusu, 
bunu təsəvvür belə edə bilmirik. Dahilərin dahiliyi, böyüklərin 
böyüklüyü, yaşından asılı olmayaraq, şöhrət zirvəsinə çatdığı 
anda həkk olunub qalır, təsəvvürlərin aydın ekranında 
əbədiyyətə köçürülür. 
Qərinələr keçəcək, bir-birini əvəz edən nəsillər poeziya 
ümmanına baş vurarkən onunla rastlaşacaq, saçları gecənin 
gözündən qara, gözləri işıq gölü cavan dahini elə bu yaşda 
görəcək, poeziyasındakı yaşlılara məxsus müdrikliyi, heyrətlə, 
təəcüblə dərk edəndə dəyəcəklər: «Bu yaşda bu təb, bu ilham, 
bu dərinlik? Görünür o zamanlar insanlar qocalmırmış, elə 
beləcə cavan olurmuşlar, ömürlərinin axırına qədər…» 
60-cı illər ədəbi nəslinin nümayəndəsi olan  şair Ələkbər 
Salahzadə yızır: «Bizim ədəbi nəsillər Müşfiqdən çox şey 
öyrənib, gələcək nəsillər Müşfiq yaradıcılığından, Müşfiq 
yaddaşından daha çox şey götürəcəklər». 
Eyni ədəbi nəslin digər nümayəndəsi şair Fikrət Sadıq 
qələm yoldaşı Ələkbər Salahzadədən on il sonra yazmışdır: 
«Müşfiq bizim nəsil üçün doğrudan da bir məktəb idi. Şer 
məktəbi, qeyrət məktəbi və həqiqət məktəbi. 
 
Müşfiq həqiqəti – Müşfiq şeridir». 
 
 16 
Müşfiq şerinin, aforizm kimi səslənən, böyük təsir 
bağışlayan Müşfiq kəlamlarının yaşarı təsirini müasir 
poeziyamızın, demək olar ki, bütün nəsillərinə məxsus şairlərin 
poetik nümunələrində görmək mümkündür. Məsələn, Hüseyn 
Arifin «Neçə ki, həyat var, şer də vardır», yaxud Süleyman 
Rüstəmin «Nə qədər ki, yer kürəmiz vardır, demək mən varam» 
misraları Müşfiqin məşhur «Əbədiyyət nəğməsi» şerinin hər 
bəndinin sonunda təkrar olunur: 
 
Şair yeni-yeni sözlər bulacaq, 
Kainat olduqca şer olacaq! –  
 
Misralarını xatırlatmırmı? 
Müşfiqin poeziyası yaşayır. Öz bədii təsir qüvvəsini 
həmişə göstərir və göstərəcək. Bu barədə şair Fikrət Qoca ilə 
söhbət edərkən o dedi: «Müşfiqsiz Azərbaycan ədəbiyyatı 
bütöv olmazdı. Əgər Müşfiq olmasaydı, bu ədəbiyyatda onun 
yeri güllə yarası kimi boş və ağrılı olacaqdı. Müşfiqi gizlətmək 
olmazdı. Sovet dövləti deyilən böyük bir imperiya onu 
yaddaşlardan silə bilməzdi. Şairi cismən öldürə bildi, şair 
ilhamına qalib gələ bilmədi». 
Doğru deyir şair, həqiqi poeziyaya zaval yoxdur. O 
yaşayır, həmişə də yaşayacaq. 
 
                                                 Gülhüseyn Hüseynoğlu. 
 17 
 
 
 
 
 
 
 
 
 
 
 
 
 
 
 
 
 
ŞERLƏR 
 
 
 
 
 
 
 
 
 
 
 
 
 
 
 
 
 18 
 
1926 
 
ÖLKƏM 
 
Dünyamızı seyr etdim min dürlü həvəslərlə, 
Gördüm coşuyor dillər pək nəşəli səslərlə, 
Baxdım doludur yarlar şən qəlbili kəslərlə. 
Pək şad olaraq güldüm abad olan ölkəmdə. 
Qəmlərdən, ələmlərdən azad olan ölkəmdə. 
 
Baxdım ki, duman görməz yüksəkləri billuri,  
İnsanları matəmsiz, istəkləri billuri, 
Dağlar, ovalar gülşən, hər bir yeri billuri. 
Hər şey gülüyor gördüm, pək şad olan ölkəmdə. 
Qəmlərdən, ələmlərdən azad olan ölkəmdə. 
 
Qışt getdi ölümlərlə, ölkəmdə bahar vardır. 
Bağlarda gözəlliklər, şən qəhqəhələr vardır, 
Sevdalı gönüllərdə sevdikləri yar vardır, 
Daim sevişirlər, bax, məzdad olan ölkəmdə. 
Qəmlərdən, ələmlərdən azad olan ölkəmdə. 
 
Vicdanları pək şəffaf, insanları nurani, 
Müşfiq, bilə bildinmi, aləmdə şu döaranı?! 
Qaplar yarın artıq sağ dünyaları ürfanı. 
Hər yer güləcək, nura mötad olan ölkəmdə. 
Qəmlərdən, ələmlərdən azad olan ölkəmdə. 
 
1927 
 
 19 
1927 
 
ANA 
 
Ana dedim, ürəyimə yanar odlar saçıldı, 
Ana dedim, bir ürpəriş hasil oldu canımda, 
Ana dedim, qarşımışda bir gözəl səhnə açıldı, 
Ana dedim, fəqət onu görməz oldum yanımda. 
 
Ana, ana!… Bu kəlmənin vurğunuyam əzəldən, 
Onu gözəl anlatamaz düşündüyüm satırlar. 
Ana olmaz bizə hər bir «yavrum» deyən gözəldən, 
Çünki onun xilqətində ayrıca bir füsun var. 
 
Başqa aləm yaşamadım böylə gözəl biçimdə, 
Onu kimsə gözəlliyin cilvəsində yaratmış; 
Ana, ana… çiçəkli bir fidandır ki, içimdə 
Ta əzəldən köksalaraq, ürəyimdə boy atmış. 
 
O fidanı bəzi vaqıt istiyorum çəkərək, 
Qoparayım ürəyimdən, fəqət onda varlığım 
Sızıldarkən, sanki bir səs qopub incə və titrək 
Bir lisanla söyliyor ki: - Mənə dəymə, yazığım! 
 
Çünki səni mən bəslədim, mən böyütdüm, oxşadım, 
Söylədiyin sözlər ki, var beşiyinin üstündə 
Oxuduqum türkülərin kölgəsidir, övladım! 
Mənə məxsus vərəqlər var hər kitabda, hər dində. 
 
Nə doğru söz yazıqlar ki, görməmişəm onu mən, 
Diyorlar ki, Müşfiq, xəstə bir tifildin, ananı 
Baban kimi soyuq əllər qucağına çəkərkən, 
Yalnız acı fəğanların titrədirdi hər yanı. 
 
 20 
İndi mənə hər kəs: - Anan, baban varmı? – söyləsə, 
Diyorom ki, - qapılmadan bir xülyaya, bir hissə – 
Olan olmuş, keçən keçmiş, indi məni yaşadan 
Bir müqəddəs, bir səmimi əməlim var, tapdığım. 
 
İnandığım bir qiblə var, o da hər gün, hər zaman 
Yorulmayan qollarımla, düşünərək yapdığım 
Bir aləmdir, bir aləm ki, səmaları qıpqızıl, 
Yüksəkləri, alçaqları, fəzaları qıpqızıl! 
 
 
SEVGİLƏR 
 
Sevgi vardır ki, dodaqlarda açar güllərini, 
Sevgi vardır ki, bir az qar kimi, ruzgar kimidir. 
Sevgi vardır oxudur qəlbidə bülbüllərini, 
Böylə bir sevgi mənim ruhumu oxşar kimidir. 
 
Sevgi vardır ki, uzaqdan bizə parlaq görünür, 
Ona yaxlaşmayalım çünkio zülmətlə dolu. 
Sevgi vardır ki, düşər yerlərə daim sürünür, 
Öylə bir sevgi də min dürlü xəyalətlə dolu. 
 
Sevgi vardır ki, bahardan bizə güllər gətirir 
İçi zəqqum və zəhər, qoxlama, qəlbin qanayar. 
Sevgi vardır üzü xoş, daxili bir qorxulu yar. 
 
Sevgi vardır bizə çox dadlı əməllər gətirir, 
Fəqət həpsində qaranlıq gecələr kölgəsi var. 
Sevgilərdə qarışıq bilməcələr kölgəsi var. 
 
 
 21 
DÜDÜK  SƏDALARI 
 
Səhərlər uyar-uymaz üfüqlər bir xoş rəngə, 
Tıxanır qulağımız sinirli bir ahəngə, 
O zaman xəyalımız düdüklər coşmuş sanır. 
 
Bir çılğın urpərişlə bu hayqıran düduklər, 
Boynumuza həyatın ağır yükünü yüklər, 
Nəhayət hər tərəfdə gediş-gəliş başlanır. 
 
Toplaşır əməkçilər iş başına həvəslə, 
- Üfüqlər bürünürkən fəcirdən bir kömləyə, - 
Düdüklərin əmrini yeritnə yetirməyə. 
 
- Çağırınız bizləri kəsilməyən nəfəslə 
 Düdüklər! Yorulmadan çağırınız bizləri, 
Təqib edəcəyiz bir hərəkətlə sizləri. 
 
Ey hər düdük ruhundan ruha axan sədalar, 
Ürəklərdə şən əmək şamı yaxan sədalar, 
Sizinlə makinanın düyünləri açılır. 
 
Boruların ağzından qaçıb uzaqlaşanca, 
Sürətli dalğalarla siz bizə yaxlaşınca, 
İçimizə həyatın cilvələri saçılır. 
 
Düdüklərin müsəlsəl uzun çağırışları, 
Havada bu görünməz səslərin yarışları 
Sayəsində çözülür sükunətin bağları. 
 
Bəzən təbəssümlərlə cilvələr bulursunuz, 
Bəzən tutqun gözlərin şahidi olursunuz 
Ey düdük sədaları! Ey düdük sədaları! 
 
 22 
 
XALI 
 
İşçi qız, toxuduğun o divar xalısında 
Heyran oldum ürəkdən işlədiyin sənətə, 
Bir gözəllik əsəri verdin bəşəriyyətə. 
 
Böyüklüyün çoxuna məchul ikən əvvəllər, 
Vurduğun naxışların, qız ən bahalısında 
Meydana çıxdı bu gün səndəki böyük hünər. 
 
Qabarlanan o incə, o nazik barmaqların 
Birinin təəssüflə cəlb etsə nəzərini, 
Alqışlar tutacaqdır o baxışın yerini. 
 
İnan ki, qonaqların önünə çıxsa yarın, 
Xalında rəngi-ruhu solmayan o ulduzlar, 
Həm sənin, həm ölkənin göylərini yaldızlar. 
 
Sən ey Şərqin əməkçi qızı, çırpın, qanadlan! 
Bürüyəcək şöhrətin bu sənət meydanını, 
Ola bilməz çəkdiyin zəhməti gözdən salan. 
 
Birsən sənət yolunda candan keçən ərlərlə,  
Meydana  buraxdığın böylə şah əsərlərlə 
Ucaldırsan ölkəmin şöhrətini, şanını. 
 
 
 23 
ÜSYANA  BAŞLA 
 
Əsrlərcə şərqlilərə kəsildin acı, 
Sən ey vəhşi, sən ey azğın imperyalizm! 
Gəl Çindəki üsyanlara baxma qıyqacı, 
Düşün, bu gün onlarda var böyük bir əzm. 
 
Qızıl Kanton orduları alovlu bir dağ 
Kimi salmış varlığına atəş, zəlzələ,  
Şanxay qalsın, Nankinə də etdin əlvida, 
İnqilabın zərbəsilə gələrək dilə. 
 
İndi coşqun bir dənizdir hər işçi Çində, 
Çəkil geri, qorxutamaz kimsəyi qüvvən, 
Sən get hərbin yollarını Kantondan öyrən! 
 
Deyirlər ki, Nankin yanır alov içində, 
Yarın sönər zalımların tökdüyü yaşla. 
Saoam sənə, Çin işçisi, üsyana başla! 
 
 
 24 
DÜŞÜNCƏ 
 
Günəş ipək tellərinin sarımtraq rəngini 
Səhər çağı daoqa-dalğa hər tərəfə yayırkən 
Gətirirəm xəyalıma bir al bayraq rəngini. 
 
Düşünərək derəm, bu da, əvət bir sabah erkən 
Bir dünyanın göylərində günəş kimi hər səhər 
Parlayaraq ölkələrə sərpəcəkdir şəfəqlər. 
 
Kiçik quşlar cəh-cəh vurub qonurkən ağaclara 
Hər bir nəğmə qardaşlaşmaq səsləridir sanıram. 
Şən gecələr ay işığı düşürkən yamaclara 
Şuraların ellərdəki kölgəsini anıram. 
 
Dilbər sular dalğasına dənizlərdə, göllərdə 
Oxuyaram yeni həyat sevdasilə çırpınan, 
Əskiliyə üsyan edən könülləri hər zaman. 
 
Yorğun-arğın karvanilə səhralarda, çöllərdə 
Bəzi gecə yarı yolda qalanları dinlədim, 
- Hankı şeydir yolçulara incat verən? – söylədim. 
 
Bir ağızdan dedilər ki, dan yeri, dan ulduzu! 
Sordum, bundan gözəli yoxmu parlayanların? 
Dalğalandı qarşımda o vaqıt bu diyarın 
Al bayrağa sığınmış gönül açan ulduzu. 
 
 25 
HƏSRƏTLİ  QARI 
 
Kürdüstan dağları döşündə bir yol, 
Bir yol ki, upuzun, bir yol ki, qıvrıq, 
Zümrüd ətəklərlə qapalı sağ, sol. 
 
Ayrıcında yolun bir qarı durmuş, 
Alnı düşüncəli, qolları sarqıq, 
Yetim baxışlarla boynunu burmuş. 
 
Baxır nəvazişlə ulu dağlara, 
Özündən ixtiyar, mutlu dağlara, 
Çulğamış üzünü sirrli bir hüzn. 
 
Varlıq xəbərsizdir onun halından, 
Günəşsə ağ saçlı bürclər dalından 
Əl atıb, üzünü açır gündüzün. 
 
Bilinməz qəlbinin daşıdıqları, 
Yol çəkən gözlərlə bu məhzun qarı 
Doğrudan görəsən kimləri gözlər? 
 
Ey yolçu, ey çoban, ey havalı quş! 
Sizi bəkləməkdən artıq yorulmuş 
O qaynayan, axan diqqətli gözlər. 
 
İştə bir araba gəlir uzaqdan 
Müsəlsəl, qarışıq gurultulərlə. 
Bir tunc əksi-səda qarşıkı dağdan 
Söyləyir: «Qarını, durma, xəbərlə!» 
 
Yerində diksinib ixtiyar qadın 
Titrəyir, əsərək yarpaq vücudu. 
Almaqçın üstünü bir köhnə yadın, 
 26 
Bir fayton qarının önündə durdu. 
 
Faytonda oturmuş yorğun nəfərlər 
Bizim kənd və qəza işçiləridi. 
Söydilər: - Ana! Nəvar, nə xəbər? 
Qadın yolçulara ruhunu gərdi. 
 
Qovmaq istər kimi tutqun fikrini, 
Bir kirpik çalaraq, başını silkdi. 
Yolçular süzüncə biri-birini, 
Qadın gözlərini onlara dikdi… 
 
Könül dəftərini vərəqləyincə  
Saçıldı boşluğa xalis incilər. 
Başından keçəni incədən-incə 
Açdı yolçulara, dedi müxtəsər: 
 
- Ay bala! On iki il bundan qabaq bir 
İmansız ayrılıq mana qurdu dam. 
Fələk dedikləri daş ürəkli pir 
Parlaq gündüzümü eylədi axşam. 
 
O zaman bir oğlum ayrıldı məndən, 
Oxumaq istəyib getdi Tiflisə, 
Sanki ruhum uzaq düşdü bədəndən, 
Qapıldı varlığım bir acı hissə. 
 
Dedim: - Getmə, bala, hənuz uşaqsın, 
Dünyanın işini bilən tapılmaz; 
İstərmisən göylər başımda çaqsın? 
İnsan olan bəndə hissə qapılmaz. 
 
Beş sənə oxudun, kifayət edər,  
Umudum sənədir, vaz keç səfərdən. 
 27 
Mənə kim baxacaq? Olma dərbədər. 
Nə qədər yalvarıb-yaxardımsa mən 
 
 
Zərrəcə sözlərim etmədi təsir 
Oğlumun d.yünən ürəkciyinə. 
- Doğrudan analıq bir şey deyildir, - 
Cavan xatırına dəyməyib yenə. 
 
Titrəyə-titrəyə söylədim: -  Oğul!… 
Get, artıq, səfərin uğurlu olsun! 
Tanrı niyazını eyləsin qəbul, 
Yolun al yanaqlı güllərlə dolsun! 
 
 
Mən onu canımdan artıq sevərdim, 
Bir an düşərdisə gözümdən iraq. 
Artardı həsrətim, artardı dərdim, 
Hər zərrədən onu edərdim soraq. 
 
Can bağımda qüdsi bir ağac əkdim, 
Nədənsə dadmadım bir şey barından. 
Mən onu gözləmiş, gözləyəcəkdim 
Yayın istisindən, qışın qarından. 
 
Buraxdı Tiflisi, sonra, deyirlər, 
Bir başqa dəryada yelkən açdı o. 
Bir yavru quş kimi düşdü dərbədər, 
Bilməm baş götürüb hara qaçdı o? 
 
Bu ucsuz-bucaqsız ellərə sordum. 
Sordum dənizlərə, coşdu dalğalar. 
Salxım-salxım əsən yellərə sordum, 
Gəzdirdim dərdimi diyarbədiyar. 
 28 
 
İçimdə qüssədən bir xəzinə var, 
Könlüm bir adadır qəm dəryasında. 
Açmasam dərdimi, kim bilir nə var 
Ömrümün qaranlıq macərasında? 
 
Könlüm dayanmadı,falçıya getdim, 
Çəkdi dırnağıma qərib bir şəkil; 
O şəkli bir qədər tamaşa etdim, 
Qarşımda bir xəyal olundu hasil. 
 
Əvət, dırnağımda gördüm oğlumu, 
Həp eyni paltarda, eyni biçimdə. 
Dərkən falçı mana: - Övladın bumu? 
Bir ilan qıvrıldı sanki içimdə. 
 
- Şahsuvar, Şahsuvar! -  deyib ağladım, 
İçimdə sızladı bir yanıq kaman. 
Darğın sular kimi coşub çağladım,  
Gözümdən od çıxdı, başımdan duman. 
 
Şahsuvardan bir az kiçik oğlumu 
Əsgəran davası aldı əlimdən. 
O gündən ixtiyar, xəstə könlümü 
Dünyaya xoş baxan görməmişəm mən. 
 
Sonra dava düşdü, çevrildi dünya; 
Bunu məndən gözəl bilirsiniz. 
Dəyişdi kökündən dağ, dəniz, qaya, 
Dəyişdi hər qədəm, dəyişdi hər iz. 
 
Biz qonşumuz olan ermənilərlə 
Yaşardıq bir yerdə can-ciyər kibi. 
Kim tapdı davaya bilməm vəsilə,  
 29 
Bilməm «böyüklərin» nəydi mətləbi?! 
 
Dağıldı ölkələr, talandı ellər, 
Sonalar oylağı rımar oldu. 
Qəm tərənnüm etdi sevdalı dillər, 
Ellərin şənliyi xakisar oldu. 
 
Bizim halımıza tutuldu göylər, 
Buludlar belini büküb ağladı. 
Qəlbimi yatağan duyğular kəsər 
Zəhnimdə gəzdikcə keçmişin yadı. 
 
Hər duman bir ahdı, hər səs hıçqırıq 
O zaman ruhumuz gəlirkən dilə. 
İndi yeddi sənə oldu ki, artıq 
Qəlbimiz döyünür öz qaydasilə. 
 
İndi, ey bu yoldan ötən yolçular! 
Axı, burda mənim kimim, nəyim var? 
İndi mən bu halda neyləyim, ey dost? 
Qoy sizə dərdimi söyləyim, ey dost! 
 
Derlər, Şahsuvarım gəlmiş yaxında,  
Xoş günə çıxarmış onu ayrılıq. 
Hər kəs öz keyfində, öz damağında, 
Yerimdən oynadır məni ayrılıq. 
 
Derlər, Şahsuvarım bir böyük kimi  
İşləyir Bakının mədənlərində. 
Mənsə hicranını ağır yük kimi 
Çəkirəm ömrümün «rəhgüzərində». 
 
Hər gələndən onu soraqlayırkən 
İxtiyar canımdan bezgin çağımda. 
 30 
Keçən günlərimi varaqlayırkən 
Gülməyim də gəlir, ağlamağım da. 
 
İndi bu göydəki buludlar kimi,  
Qarşınızdan ötən bir ruzgar kimi 
O dilbər çay kimi burdan keçərkən,  
Salamlar aparın oğluma məndən. 
 
Söyləyin: yolunu sənin gözləyir 
Həsrətli gözlərlə dərdli bir qarı. 
Həp səni gözləyir, səni özləyir 
Qəlbinin qərarsız çırpınışları! 
 
Yolçular dedilər: - Qulaqlarımız 
Yaxşı xəbərlərə, açıqdır ana! 
Sifarişlərini yerli-yerində 
Gedib çatdırarıq, yəqin, oğluna. 
 
Dinləyib qarını incədən-incə, 
Azacıq bir zaman söhbət etdilər… 
Aradan bir xəfif ruzgar əsincə 
Getdilər, yolçular varıb getdilər. 
 
- Yolçu yolda gərək! - deyə, atlara 
Dəydi ilan kimi iti qamçılar. 
Təkərlər torpağı cırmaqlayınca, 
Gözlərdən itmişdi bizim ixtiyar. 
 
İxtiyar gözlərdən itmişdi, ancaq 
Yolçular da varıb getmişdi. Ancaq, 
- Leyla, Leyla! – deyə ətrafa pəsdək 
Bir çoban türküsü yayılmadaydı… 
 
Sanki ilham alıb varlıq bu səsdən, 
 31 
Canlılar qəşş edib bayılmadaydı, 
Cansızlar uyqudan ayılmadaydı, ayılmadaydı!…  
 32 
DİLƏNÇİ 
 
Sərt, soyuq bir qış gecəsi… Səma bəyaz, yer bəyaz, 
Uğuldayan küləklərlə sarsılmada soqaqlar. 
Hər kimin ki, qanadı var çovğun olsa darılmaz. 
Fəqət yenə bu soyuqdan qısılmada soqaqlar. 
 
Gələn də var, gedən də var, mən də varam bu gecə. 
Təbiətin dəhşətləri titrədiyor ətrafı. 
Bir bucaqda yorğun titrək əllərilə kəmənçə 
Çalan zəif bir ixtiyar inlədiyor ətrafı. 
 
Yanında bir yavrusu var, yorulmadan çalıyor. 
Kamançanın simlərindən qopan yanıq havalar 
İncəldikcə, hər kəs ondan acı bir həzz alıyor. 
 
Yellər dəxi vəlvələli ötüyorkən bu yoldan, 
Yavaş-yavaş səslərini dəyişdirib bir qadar, 
Onlar dəxi uzaqlarda, ağlıyorlar könüldən. 
 
- Ey ixtiyar, sən ey zalım, məzlum dolu illərin 
Ürəklərə kədər saçan, ələm verən töhfəsi! 
Acı dolu, əzab dolu, zülüm dolu illərin 
Mərhəmətsiz fırçalarla qaralanmış lövhəsi! 
 
Sənin artıq vaxtın ötmüş, 
Səni dövran səfil etmiş. 
Fəqət onu, o sevimli qızcığazı, 
Olma razı, 
Qış dondursun, günəş yaxsın. 
Burax onun əllərini,  
Burax onun hörülməmiş tellərini. 
Qoy buraxsın 
Oxuduğu yanıq, xəstə havaları. 
Burax, barı 
Çağlıyorkən yurdumuzda yaşayışın selləri, 
 33 
Bəlkə öpsün gözlərini səadətin yelləri. 
 34 
1928 
 
TORPAQ  VƏ  TRAKTOR 
 
Qranit damarları ey çəlik qanlı torpaq, 
Paltarı sərt dəmirdən əli qalxanlı torpaq, 
Nə der sinəndə meydan sulayan, hayqıran div? 
 
Der ki, mənim varlığım uyuşub yatan deyil, 
Dişləri tez oynayan xış deyil, kotan deyil, 
Köksünü bıçaqlayan, qollarını qıran div! 
 
Gəl yeni cəlladını -  bu nəri dinlə, torpaq, 
Onun çıxardığı gur səsləri dinlə, torpaq. 
Ayaq iti, baş yekə, saçlar buluddan siyah… 
 
Möhtəşəm gövdəsilə keçərkən üzərindən, 
Neçə neştər iz qaldı qartlaşan içərindən, 
Bizim div çınlatarkən qulaqlarında qah-qah?… 
 
TOZANAQ 
 
Yenə toz… aman, bu toz buludları nə istər 
Bilməm səndən, ey Bakı, sən ey atəş diyarı! 
Sən birdən dirçəlib, birdən boy atan şəhər, 
Yzərindən qovsana bu iynəli ruzgarı! 
 
Niçin soqaqlarından yolçular ötən zaman 
Saçlarını oxşamaz lətif əsən küləklər? 
Neçin yanıq çöllərin bitirməmiş bir fidan? 
Neçin sinəni öpməz gözü yaşlı çiçəklər? 
 
O dilbərin… qaşları altındakı güllər, ah, 
Rəvamıdır bulansın zəhərli tozlarınla? 
O bir yaz səhərindən daha şux olan nigah1 
                                                          
1 Ниэащ  -  бахыш. 
 35 
Rəvamıdır sıxılsın hər acı ruzgarınnla? 
 
Buna səbəb mənmiyəm, yoxsa keçmişin oğlu? 
Yoxsa səni bu hala salmış qoca təbiət? 
Bu söz düzmü, doğrumu, bu əsrin mətin oğlu 
Diyor: -  Xayır, deyildir məndən uca təbiət! 
 
Hər şey bu bir cüt qolun əsiriykən, niçin də 
Bu günahı üstünə atalım təbiətin?! 
İstəsəydi daima gül yarpaqlar içində 
Bəsləyərdi cismini o keçmiş cəmiyyətin. 
 
Fəqət onlar yanmadı, əkmədilər bir ağac, 
Bir bağ salmadılar heç qum dolu çöllərində; 
Bir yetimin halını andıran bu ehtiyac 
Təmin olunur ancaq bu günün əllərində. 
 
Tozlanmış, bir vərəmli kitab oxutdurmasın 
Hər tozanaq sinəndə yaşayan bu gənc elə. 
İstəməm, o küləklər pəncərəmi vurmasın 
Sapsarı bir kölgənin qubarlı əllərilə! 
 
Mən istərəm dörd yanın ormanlarla qapansın, 
Nəfəs alıb verəsən göy yarpaqlar içində, 
Mən istərəm gənc oğlun, mənistərəm gənc qızın 
Gəzdikcə zövqə dalsın kölgə bağlar içində. 
 
O zaman Vaqif kimi, şaqrayan Nədim kibi 
Sayrıyaraq həvəslə kim eyləməz tərənnüm? 
Onda hansı şairin hasil olmaz mətləbi 
Ağaclıqlarda ellər eylədikcə təkəllüm?2 
 
Onda iki tərəfdən mənə təsir edərsən, 
Onda iki eşq ilə qəlbimi titrədərsən. 
                                                          
2  Тякяллцм  - мцсащибя. 
 36 
Onda sinəndə bitmiş dalğalı otlarından, 
Vərəqlərlə oxşanan qaynar zavodlarından 
Alıb doyunca ilham. 
 
Mən hər səhər, hər axşam, 
Bağırarkən şerimi mən bar-bar üfüqlərə 
Onda göy saçlarını oxşayan dadlı yellər, 
Deyil dəmir qanadlı, ipək qanadlı yellər 
Bəstələyib şerimi, qaçarlar yüqlərə. 
 
 
GÜLÜŞLƏR 
 
Gülüş vardır səslərinə tunc əkslər yapdırır, 
Gülüş vardır könülləri ruzgarlara qapdırır. 
Bəzi tikər könüllərdə alovlardan bir məbəd, 
İllər boyu atəşinə insanlığı tapdırır. 
 
Bürünərək çoxu ipək füsunlu bir çarşafa 
Saçır büllur təbəssümlər, əyləncələr ətrafa. 
O pərdəyi parçalasaq can atarız nəhayət 
Və başlarız göz yaşları aləmini təvafa. 
 
Gülüş vardır dodaqaltı, gülüş vardır müstəhzi. 
Zəncirləyər uçanları halqalandıqca bəzi 
Bəzi sıçaqgörüşlərə doğru yollar göstərir. 
 
Fəqət onun gülüşləri bir qönçəyə yaslanan 
Rəngsiz parlaq jalələrdən nümunədir, hər zaman 
Gənc ömrümə yüksəlməkçin qanad verir, can verir. 
 
 
BİR  LÖVHƏ 
 
 37 
İştə səksən yaşında beli bükük bir qadın 
Aylar, illər bilmədən qırmış qolun, qanadın. 
Zaman çəkmiş canına gözlərinin nurunu, 
Ömrü almış əlindən qəlbinin sürurunu. 
Vücudunun son bahar yarpağından fərqi yox, 
Dodağında bir gülüş, bir qaynayan şərqi yox. 
Çöhrəsində pərişan buludların var əksi, 
Əllərində sərinlik -  bir məzar hədiyyəsi. 
Əmmiş uzun illərin baharını, qışını, 
Məclislərin bulunmuş nəşəsində, qəmində. 
Bürümmüş ən nəhayət kölgələr baxışını, 
İndi gəzər xəyalı məzarlıq aləmində. 
O yenə yaşamaqdan bıqmamış, usanmamış, 
O yorğun, o ziyasız, o qüvvəsiz, o qamış 
Vücudilə yenə də ömür sürmək istəyor, 
«Ah nə olur bir az da gözlərim görsə!…» diyor. 
Ey hənuz gəncliyinin dəmlərini yaşıyan, 
Qəlbində gur dalğalı çağlayanlar daşıyan, 
O səksən yaşlı qadın yaşamaq istiyorkən 
Bilməm niçin həyatdan uzaqlaşmadasın sən? 
 
 
QIZIL  ƏSGƏR 
 
Qızıl əsgər. O çəliklər seli, ruzgarlı axın. 
Qızıl ölkəm, bu axındır iti, kəskin yarağın. 
Qızıl əsgər. O səmalarda uçan şən qartal, 
Onsuz olmaz bizim ellərdə nə şadlıq, nə cəlal. 
Qızıl əsgər. O ürəklərdə həvəslər doğuran, 
Sislərindən əbədi, düzgün əkslər doğuran. 
Qızıl əsgər. O əmək yolçusu, çığlıqlı uçuş, 
Qarlı dağlarda durub, məskən edən şahin quş. 
Qızıl əsgər. Bu əmək ölkəsinin şah damarı, 
Coşqun, əngin suların canlı, uçan dalğaları. 
 38 
Qızıl əsgər. O şəfəqlər kimi parlaq süngün, 
Gecələr bağrına tez-gec batacaqdır bir gün. 
Qızıl əsgər. O səadət seli nurani aqın 
Ləkəsiz qəlbi o, saz çöhrəli ölgün şarqın. 
 
 
 39 
ƏYYAŞ 
 
Ruzgar… çovqun, qar, ətraf əsim-əsim əsmədə, 
Başlar köküsdə… lakin soqaqda bir qaraltı 
Gərinib bükülmədə, şaxta onu kəsmədə, 
Buzdan bir cam kəsilmiş ayaqlarının altı. 
 
Durmadan söylənmədə o kəndi-kəndisilə 
Alnının çuxurunda parlıyor iki məşəl. 
Sağdan, soldan küləklər vurub üzünə sillə 
Yıxmaq istiyor onu şəffaf dəmirdən bir əl. 
 
Yox sözlərində məna, canında yox ixtiyar, 
Qollar, baçaqlar həpsi qarışmış bir-birinə, 
Əlvida etmiş ona şəxsiyyət, izzət, vüqar, 
Düşmüş uğursuz, acı bir adətin girinə. 
Sağ əlində bir şişə, sol cibində bir şişə, 
Hankı böyük bir səbəb onu bu hala salmış? 
Çəkmiş hankı bir əməl biçarəni bu işə, 
Hankı təsadüfdən o, bu yaman günə qalmış? 
 
Alnında bir bəyaz qəm, -  bir dilənçi günündə -   
Üzü günəşdən qızıl, içi qarlardan ağdır. 
O, şimdi durdu yüksək bir binanın önündə,  
Keçmişini yaşatmış bu evə baxdı… baxdı… 
 
Qılınc kimi kəsici şaxtanın şiddətilə 
İştə çürük bir ağac cansız uzandı yerə. 
İçində bəslədiyi müvəbbəd qüdrətilə 
Bir quşsa qanad açdı ağ çadralı göylərə. 
 
Buram-buram qıvrılıb həmlə edincə ruzgar, 
Bu əyyaşqaldırımdan üz üstə yerə düşdü. 
Qəlbində son döyüntü, səsində xırıltılar 
 40 
Bəyaz tənli daşlarla qucaqlaşdı, öpüşdü. 
 
Əvət həyat dənilən bu deyüş meydanından 
Basılmamış çıxacaq kimin varsa qanatı. 
Əvət, kim şübhə etsə, qüvvətindən, canından 
Ac soqaqlar əlində boğulacaq həyatı. 
 
Kimdir bu ilan kimi sürünüb ölən adam, 
Çökmüş kaşanələrin bacarıqsız oğlumu? 
Nərdə onu yaşadan dünkü parlaq ehtişam, 
Onu öldürən kəndi sinifinin yolumu? 
 
 
QONAQ 
 
                                                Komsomolun  10   illiyinə 
 
Beynimdə uğuldayan qızıl ruzgar kibiydi 
Dün gecə balkonumda rəqs edən on yaşlı yel. 
Nə çılğındı, nə çapqın, nə də çox əsəbiydi, 
Əsərkən mühitimin havası oldu tel-tel. 
 
Tanıram mən əskidən bu xoşsifət ruzgarı, 
Saqın, müqəyyid ol ha, ona çocuqdur demə! 
Səndən əvvəl gəzmiş o, dolaşdığın yolları, 
Səndən əvvəl bulmuş o, çarə gizli  dərdimə. 
 
Ah, danışsam bu ruzgar yaranmışdır nələrdən, 
Gərək çox iti olsun xəyalımın gözləri. 
Gərək yaxşı dərs alıb qorxunc əfsanələrdən, 
Nəql edəyim ta onun haqqındakı sözləri. 
 
O gəzdi məclisində ixtiyar küləklərin  
Yç yüz illik bir dağı ovmaq üçün yerindən. 
Qaynayaraq qəlbində yerdəki şimşəklərin, 
Qurdu bir oynaq həyat qaynar əməllərindən. 
 
 41 
Bu ruzgarın qırmızı ayaqları altına 
Bəyaz, mavi ağaclar inci tökdü, əkildi, 
Aldı bir dağılmayan xanımanı sırtına 
Yıxdı, sonra yerində günəşdən ev tikildi. 
O gəzməyən bir diyar qalmamışdır, əmin ol,  
Dodaqları oxşamış hər iqlimdə bir çiçək. 
Vulkanların qaynayıb ürəklərində min yol, 
Yolçulara paylamış qışda bir atəş ürək. 
 
Bu gənc ruzgar on kərə olmuş evimdə mehman, 
Keçmiş onunla daim söhbətimiz çox şirin. 
Dün qapım çalınırkən anladım odur, haman 
Çıxdım, ansızın öpdüm onun yüngül əllərin. 
 
Sonra əlinə aldı qonağım bir qızıl saz,  
Qanadlandı, durmadı bilməm niçin yerində. 
Qopdu dodaqlarından ürək açan bir avaz, 
Dilləndirdi sazını teleqraf tellərində. 
 
NİGAR 
 
Eşq olsun o titrək baxışlarında 
Açan çiçəklərə, açan güllərə. 
Eşq olsun bu coşqun gənc yaşlarında 
Açdığın səmimi şirin dillərə. 
Sənsən şeri mənə ilham edən, yar, 
And olsun tapdığın varlığa, Nigar! 
 
Mən səni gördükcə böylə sərazad 
Yorğun qanadlarım çırpınmaq istər. 
Gəl keçən dəmləri etməyəlim yad. 
Çalış varlığını aləmə göstər! 
Sevincin üzündə olsun aşikar, 
Gülsün bəslədiyin əməllər, Nigar! 
 42 
 
Uf, andım keçmişi, yarıldı bağrım, 
Çökdü gözlərimə süslü bir xəyal. 
Qarışdı hafizəm, qazandıqlarım 
Oldu bir uçurum, bir dərin məlal. 
Gördüm qadınlığı möhnət əsiri, 
Köləlik əsiri, minnət əsiri. 
Çevirdim üzümü bu günə baxdım, 
Könlümə bir bahar nəşəsi doldu. 
Ey Şərqin gözəli, üzünə baxdım, 
Qəlbimə bir çocuq həvəsi doldu. 
Gördüm qadınlığı kitab əsiri, 
Ülviyyət əsiri, rübab əsiri. 
 
Bu gün gülümsədiəsirlər boyu 
Bir bulud ardında qaralmış üzün. 
Bu gün buraxaraq çəhli, uyquyu, 
Səsləndi qəlbində canlanan hüzün. 
Sən atdın çarşafı, dərdin azaldı, 
Bürünmək uğursuz keçmişə qaldı. 
 
Deyirlər sarılıb diləklərinə, 
Zəhmətə məftunsan, bir aşıq kimi 
Əmək bağçasının çiçəklərinə 
Əllərin dolaşır sarmaşıq kimi. 
Bəzən süzülərək gözlər, o gözlər 
Yol çəkib uzaqdan nə xəyal özlər? 
 
Doğrudur, şeriminürəyində, yar, 
Çırpınır hüznlü xəfif bir qanat. 
Ey div addımlarilə yüksələn diyar, 
Fikrini xalqımın zövqilə parlat! 
Çünki mən deyiləm yalınız müqəssir, 
Məni dərdə salmış o göhnə əsr. 
 43 
 
Qələm coşdu, sözüm qaldı ürəkdə; 
Odur ki, şerimin dəyəri yoxdur. 
Oxuyan gülərək söyləyəcəm də 
«Müşfiqdə şairlik əsəri yoxdur!» 
Xoş gündür çıxalım üz-üzə, Nigar! 
Sən nə söyləyirsən bu sözə, Nigar? 
 
BULAQ  BAŞINDA 
 
Onbaşı Tərlanın neçə gündür ki, 
Bir az da yüksəlmiş bahar sevinci, 
Elə bir sevinc ki, əzəldən bəri 
Bəxtiyar eyləmiş hər qəmli gənci. 
 
Bu gün bitər-bitməz səhra təlimi, 
Dünyaya sığmayan sürur içində 
Qayıdarkən Tərlan qərargahına, 
Qaynardı gözləri bir nur içində. 
 
Saat altıyadək çünki bu axşam 
Doyunca gəzəcək, dolaşacaqdı. 
Nəhayət, kölgəli bir sərinlikdə 
Candan sevdiyinə ulaşacaqdı. 
 
Tərlan onbaşımız nahardan sonra 
Bir az öz-özünə geyindi, baxdı. 
Canlandı fikrində bir gümüş dərə, 
Gözünün önündən bir xəyal axdı. 
 
- Aşna,  Əhməd, hara? – deyə yoldaşı 
Gülərək, dostuna verdi bir sual. 
Salladı əlini Tərlan sevinclə, 
Durmayıb, yoluna düzəldi dərhal. 
 44 
 
Bu qızıl əsgərə baxıb günəş də, 
Günəş də yolilə axıb gedirdi. 
O da göylərdəki ağ çadırlara 
Ərinə-ərinə vida edirdi. 
 
Bir söyüd, bir bulaq, incə bir xəyal, 
Dalmış nəzərləri boş bir ənginə. 
Bitkin baxışları, dolğun gözləri 
Gömülmüş qaynağın dərinliyinə. 
 
Çeşmə şırıl-şırıl şırıldayırdı, 
Dərələr lacivərd, göylər lacivərd. 
Yorğun maral kimi boynunu burmuş, 
O baxıb dururdu, qəlbində həsrət. 
 
Qaldırıb başını yuxarı indi 
Ölçmədə yolların uzunluğunu. 
Varmı ətrafında görən, anlayan 
Görəsən bu qızın məhzunluğunu? 
 
Yel əsdi, dağıldı qara saçları, 
Üzünə baxmağa bir yer qalmadı. 
Sanki göy üzünü sardı bir bulud. 
Gizlənən günəşdən əsər qalmadı. 
 
Əlilə tağını düzəldən zaman 
Yaxından duyuldu ayaq səsləri. 
Gördü arxasında Tərlanı haman 
Yorğun bir baxışla dönərkən geri. 
 
- Hardaydın, nə üçün belə gecikdin? 
- Əlbət, gecikməyin vardır səbəbi. 
Fəqət xəyalını izləmədəydim 
 45 
Göyərçin axtaran bir tərlan kibi. 
 
- Söylə, söylə, məni çoxmu gözlədin? 
- Razı deyilsənmi gözləyişimdən? 
- Yox, Cavahir, elə düşünmə əsla, 
Ayrıla bilmədim çünki işimdən, - 
 
Deyə Cavahiri süzdü bir qadar, 
Cavahir başını saldı aşağa. 
Gözlər buludlandı, ipək yanaqlar 
Döndü bir şəbnəmli qızıl yarpağa. 
 
- Sən niyə bu qədər mənə baxırsan? 
Bir qədər yerində sakit olsana! 
- Min gözüm olsaydı, Cavahir, hamsı 
Dikilərdi sana, baxardı sana. 
 
Bu sözdən Cavahir bir az utandı, 
Dağıldı bir gülüş dodaqlarında. 
Danışmaq istərkən dili titrədi, 
Doğdu bir qızıllıq yanaqlarında. 
 
Elə qızğındı ki, donduramazdı 
Bu saat Tərlanı nə boran, nə qar. 
Getdikcə ruhunun artdı şadlığı 
Yüksəldikcə yanan bu günəş qadar. 
 
- Cavahir, bu yaxın zamanda artıq 
Əsgərliyi tamam qurtaracağım. 
Fəqət başqa döyüş meydanlarında, 
Keçəcəkdir mənim bu gənclik çağım. 
 
Bu yaxın zamanda bilməlisən ki, 
Məni kommunaya göndərəcəklər. 
Fərdi təsərrüfat quruluşunu 
 46 
Sovxoza, kolxoza döndərəcəklər. 
 
O yeni cəmiyyət ailəsində 
Kimsə xüsusiyyət, filan gözləməz. 
Orda əmək də bir, mənfəət də bir, 
Orda kommunanı görməkdə hər kəs. 
 
Cavahir, doğrusu, mən muzdur oğlu, 
Sən də bir ortabab göylü qızısan. 
Mən təkəm, bilənlər bilir ki, sən də  
Atanın, ananın bir yalnızısan. 
 
Bilməm, atan səni mənə verərmi? 
Çünki mənim yolum başqadır bütün. 
Şəxsi mülkiyyətin, tək yaşayışın 
Əhəmiyyəti yoxdur mənimçin bu gün. 
Sən bu vaxta kimi tək yaşamışsan, 
Tək seyr eyləmişsən bu kainatı. 
Tək durub, oturub, tək yeyib, içib, 
Tək çırpınmış ürəyinin qanadı. 
 
- Atam heç nə deməz, yaxın zamanda 
Bizim ailə də kolxoz olacaq. 
Bəlli ki, hər yoxsul, muzdur, ortabab 
Yalnız bu gedişlə həyat bulacaq. 
 
Qardaşım dün gecə iclasdan çıxıb, 
Doyunca atamı təbliğ eylədi. 
Qardaşımı sözü girdi beyninə, 
Kolxoz olmasını o da söylədi. 
 
Cavahir sözünü qurtarmamışdı, 
Tərlan kişi kimi süzürdü onu. 
O qara gözlərin çocuq baxışı 
Bir şəfqət hissilə üzürdü onu. 
 47 
 
- Mən komsomolçuyam, atama nə var. 
Hər kəsi sevərəm, ona gedərəm. 
Vermək istəməsə, çalışıb axır 
Ona da bir təhər təsir edərəm. 
 
- Hər şeyi ovlamaq olsa da, məncə, 
Sevən könülləri ovlamaq olmaz. 
Komsomol öyüdü almış bir qızı 
Əski düşüncəylə tovlamaq olmaz! 
 
Deyərkən Tərlanın qanı qaynadı, 
Xəyalı çırpındı, ruhu oynadı. 
Hər iksi heyrətdə qalıb getdilər, 
Bir şirin xəyala dalıb getdilər. 
GÜLNAZ 
 
Yeni on dörd yaşa girmişdi bu yaz 
Sarışın, nəşəli, xırçın Gülnaz. 
O gəzinmişdi əzəldən başaçıq, 
Yoxdu ruhunda sönüklük, varlıq. 
Sadə quşlar kimi pərvasızdı, 
Yerə sığmaz uçağan bir qızdı. 
İbtidai savad almış bu sənə, 
Say vurulmazdı sıcaq nəşəsinə… 
 
Aradan keçmədi bir öylə zaman 
Bu dönüş Gülnazı sarsıtdı haman. 
Səslənib evdə uğursuz bir zəng, 
Sardı ətrafı uzaq bir ahəng. 
Elçilər gəldi təbəssüm edərək, 
Dedilər: - «Ceyranı» lazım görmək; 
Çünki bizlərdə onun ovçusu var. 
Müxtəsər, elçi gələn arvadlar 
 48 
Gördülər xoşladılar qızcığazı, 
Baxdılar Gülnaza min kərrə azı. 
Bilmədən öylə nişanlandı ərə, 
Tutulub qaldı tükənməz kədərə. 
 
Aradan keçdi nəhayət iki il, 
İl deyil, hər biri bir dağ təki il. 
Gülnaz artıq böyümüş pək məğrur… 
Yz-gözündən saçılır şeir, qurur. 
Dedi bir gün Gülnaz: - Yaxşı, ana, 
Eybi yox mən ki, nişanlandım ona. 
 
Söyləyirlər ki, onun yox savadı, 
Bir yığıncaqda çəkilməzmiş adı. 
Bir də çox köhnə fikir sahibidir, 
Əski, pək əski adamlar kibidir. 
Məktəbə getməyə qoymaz ki, məni; 
Annə bilməm ki, kim aldatdı səni. 
Bu yamandır ki, eşitməzkən adın, 
Məni sən gör kimə qoşdun, caladın! 
                Annəsi: 
Bax, qızım, bax, olan olmuş, keçmiş; 
Bax, qızım, yaxşı deyil məncə bu iş. 
Doğru yoxdur savadı, var parası; 
Olma gəl annənə, yavrum, ası. 
Gəl, quzum, sözlərimə bir qulaq as, 
Çıxma yoldan, çox ayıbdır,  Gülnaz! 
Sənə göndərmiş ipək bir çarşaf, 
Öylə çarşaf ki, camalın kimi saf. 
Dur da bir sal başına, nazlı bacım, 
Qalmasın bəlkə bu könlümdə acım! 
 
Gecə səssizdi gülümsərdi qəmər; 
Yoxdu heç şeydə siyahlıqdan əsər. 
 49 
Vardı gözlərdə, könüllərdə gülüş, 
Dadlı bir çarədir hər dərdə gülüş. 
Yırtaraq ay gecənin örtüyünü, 
Məhv qılmışdı o zülmət yükünü. 
Hər tərəf parlaq, üfüqlər ləkəsiz, 
Yoxdu göylərdə buludlardan iz. 
Bu nəsihətdən olan şən Gülnaz 
Qəmli «ilul» kimi tutqundu bir az. 
Azacıq hər tərəfi sardı sükut, 
İndi Gülnaz mütəhəyyir, məbhut 
Düşünürkən, coşaraq qızdı baqın, 
Oldu sellər kimi darğın, daşqın, 
Dedi: -  Annəm, bu qeydsiz hərəkət, 
Bilmədən yapdığın, adsız hərəkət, 
Nə üçündür, nə deməkdir, göstər! 
Bu nəsihət mənə aidmi məgər! 
Get zibilliklərə at çarşafını, 
Mənə qandırma uğursuz lafını. 
Mən nə çarşaf, nə də bir ər tanıram, 
Yalnız ən tazə əməllər tanıram. 
Məqsədimdir oxumaq, öyrənmək, 
Əməlim daim uçub yüksəlmək. 
Yox, bulandırma o sözlərlə məni, 
Süzmə, dur, şübhəli gözlərlə məni! 
Annə, keçmiş o nəsihət vaxtı, 
Çünki gəlmiş yeni söhbət vaxtı. 
Hünərin varsa bu gündən söylə, 
Məni aldatma çürük fikrinlə! 
Əsrimin mən gözaçıq yavrusuyum, 
Başqadır indi xəyalım, arzum. 
Oktyabr mənə vermiş qüvvət, 
Bir qızıl duyğu və bir ülviyyət 
Ki, onun sayəsi altında mənə 
Yeni insan gücü gəlmiş, annə! 
 50 
Xəbərin yox, annə, mən komsomolum, 
Tutduğun yoldan uzaqdır bu yolum. 
Bu yolun yolçusuyam mən, annə, 
Nə deyirsən bu işə sən, annə? 
Bax, yarın dərsimi ikmal edərək, 
Şövq ilə getməliyəm kəndə, bu pək, 
Pək müqəddəs əməlimdir, məncə… 
Bax, gərək kəndlərimiz ürfancə 
Açaraq şəhpər ucalsın fələkə. 
Məni sən anlamıyırsan bəlkə… 
«Bəsləmişdir məni qoynunda bu gün», 
«Bu günün hökmünü öyrən və düşün». 
 
Bitirib sözlərin artıq Gülnaz, 
Annəsin süzdü dərindən o bir az, 
                        dedi: 
İstəyirsən yenə azacıq danışım. 
                  Dedi ainəsi: 
Bu sözündən, bala, çıxmaz ki, başım! 
 
 51 
 
RADİO 
 
Gizli-gizli havanın raylarından aşaraq, 
Düşüncə vadisindən qaçıb uzaqlaşaraq, 
Qohum-qardaş bilməyib hər kəsə yaxlaşaraq 
 
                 Hər yerdən xəbər verir 
                 Allo, allo səsləri. 
                 Əcəb cilvə göstərir 
                 Allo, allo səsləri. 
 
Qıvrım qamçılar vurub dağlara, dənizlərə, 
Bir xəbərlə yaxzlaşıb uzaqlardan bizlərə, 
Yolçuları toplayır bir yığnağa, bir yerə 
 
                Hər gün söhbət eyləyən 
                Allo, allo səsləri. 
                Hər şeyi tez bəlləyən 
                Allo, allo səsləri. 
 
Ellər ayrı, ellərdə yaşayanlar da ayrı, 
Xəbərsizkən çox işdən ölkələrin müxbiri, 
Birləşib sayənizdə həp könül iqlimləri, 
 
               Çiçəklənir, allanır 
               Allo, allo səsləri. 
               Nəşələnir, hallanır 
               Allo, allo səsləri. 
 
Nə yellər uğultusu, nə vulkanlar nərəsi, 
Nə xəyalı divlərin köpüklü yayqarası, 
Qışqırıb bağırsanız kəsilmədən arası 
 
 52 
                
 53 
Qiyamət eylərsiniz 
               Allo, allo səsləri. 
               Siz başqa bir nərsiniz 
               Allo, allo səsləri. 
 
Səsinizə tay olmaz sizin keçdi-keçdidə, 
Hər yerdə aş orda baş, olmuşsunuz get-gedə, 
Bir torpağın, bir evin bütün sərgüzəşti də 
 
               İçinizdə saqlıdır 
               Allo, allo səsləri. 
               Doğrudan maraqlıdır 
               Allo, allo səsləri. 
 
 
PEDTEXNİKUM 
 
Ömrüm səfalətlərin dərin çuxurlarında 
Ölgün vərəqlər kimi sürünən bir zamanda, 
Dərs alıb bir çırpınan qartal qanadlı quşdan, 
Çəkdin, çıxartdın məni yıxıldığım yoxuşdan. 
 
O vaqıt bir çocuqdum, soqaqlardı məskənim, 
Başdan-başa həyatım bir silinməz ləkəydi. 
Kimsə bilməzdi sonum nə olacaqdır mənim, 
Keçdiyim yollar bütün qazıqdı, təhlükəydi. 
 
Toz-torpağın altımda buraxdığı izləri 
Görənlər, sağalmayan bir yaradır, sanırdı. 
Quruyordu get-gedə ömrümün dənizləri, 
Bir qaynaq həsrətilə gözlərim bulanırdı. 
 
Nazi-nemət içində bəslənən bəxtiyarlar 
Sanki diyorlardı ki, yazıq, nəhayətin nə? 
 54 
Qart daşları güldürən bu köhnə zəngin diyar 
Hər baxışda ruhuma saplıyordı bir iynə. 
 
Fəqət böylə qalmadı, bir ana şəfqətilə 
Sən bu yetim varlığı qucaqladın, bəslədin. 
Yeri-göyü titrədən bir şimşək qüvvətilə 
Məni bir dağ başından harayladın, səslədin. 
 
Kim bilir ki, sayəndə qaç zavallı dərbədər 
Xilas olmuş saydığım bu məchul acılardan, 
Sən, ey ürfan ocağı, sən olmasaydın əgər, 
İnsan olurdumu bu gördüyün bəxtiyardan? 
 
Söyləyiniz, kimdir o, bir sıra arxasında, 
Qarşısında bir kağız, sağ əlində bir qələm, 
Xəyal dənizlərinin köpüklü dalğasında 
Açan bəyaz gülləri dərmək istəyən adam? 
 
Kimdir o dalğın çocuq, saçları pəncəsində, 
Bir saat ayrılmıyor can sıxan düşüncədən? 
Neçin nitqi kəsilmiş, qüvvət yoxdur səsində: 
Bir böhran içində o, qıvrılıyor ya nədən? 
 
O mənim, əvət mənim, əvət, ilk xəyallarım, 
Çılpaq təsəvvürlərim bu bağçada göyərdi, 
Bu bağçada çiçəklər açdı o dörd baharım, 
Bu şənlik mənə yüksək insan namini verdi. 
 
Ömrüm səfalətlərin dərin çuxurlarında 
Solğun vərəqlər kimi sürünən bir zamanda, 
Dərs alıb bir çırpınan qartal qanadlı quşdan, 
Çəkdin, çıxartdın məni yıxıldığım yoxuşdan!… 
 
 
 55 
DAĞLAR 
 
Siz ki, bir-birinizdən ayrılmayan əşdiniz, 
Sinənizə ayrılıq dağı çəkildi, dağlar! 
Aya, hankı cəlladın pəncəsinə keçdiniz, 
Niçin böylə qəddiniz sındı, büküldü, dağlar? 
 
Sizin ki, üzünüzdən qaralırdı çox işıq, 
Üstünüzdən ötməyə yol bulmazdı bir aşıq. 
Qaynaqlara edərkən gədikləri çarpaşıq 
Bu gün çəlik bağrınız nədən söküldü, dağlar? 
 
Nallarını küheylan atların qırardınız, 
Önünüz əngin dərə, uçurumdu ardınız. 
Çayların gur səsilə, üfqə hayqırardınız, 
Sizin öncə halınız belə deyildi, dağlar! 
 
Ruzgarları yararkən köksünüz parça-parça, 
Ayrı qalırdı quşlar sıradan haftalarca, 
Alnınızı buludlar oxşarkən bəxtiyarca, 
Dik başınız önümdə nədən əyildi, dağdar? 
 
Üstüstdən o zaman ki, bıçaqlandı qəlbiniz, 
Çaylar sapdı yolundan, narə yandı qəlbiniz, 
Barıt dumanlarilə saçaqlandı qəlbiniz, 
Axırda bir mum kimi söndü, töküldü, dağlar! 
 
İnsan oğlu – əzəldən o sinə dağlayandı, 
Yoxsa onun xəncəri köksünüzə dayandı?! 
Başınıza kül oldu, könlünüz oda yandı, 
Onda ki, yerinizdə raylar çəkildi, dağlar! 
 
 
 56 
MƏDƏNİ  HÜCUM 
 
Xəzandır, xəzandır… 
Təbiət kişnəyir yüyənsiz at kibi. 
Təbiət varlığı əlində oynadır, 
Ruzgarlar qudurmuş, səmalar əsəbi… 
 
Qanadı olanlar köksünü gərəcək 
Aləmi titrədən bu fəslin zülmünə. 
Odur, bax, zavallı bir yarpaq, bir çiçək 
Sürünür torpaqda ölərək. – Kimə nə!.. 
 
Təbiət bizləri döyühə çağırmış. 
Bu meydan istiyor qüvvətli pəhlivan. 
Xəzandır, xəzandır, önümüz qarlı qış, 
İnsan da zərərli çıxarmı bu yoldan? 
 
O bulud, o şimşək, o ruzgar, o vulkan 
Diyor ki: - Mənimlə, haydı, çıx döyüşə! 
O tufan söyliyor: - Gəl, bu sən, bu meydan! 
Bu gərdiş bənzəməz başqa bir gərdişə. 
 
Mədəni hücuma başladıq odur ki,  
Bizimlə keçmişdə olmalı ayrılıq. 
Bu günün səsləri çınlayıb diyor ki: 
- Üzümdə olmasın kölgəlik, sayrılıq. 
 
Hücum et duyduğun varlığa, yoxluğa! 
Hücum et sökülmüş şəfəqlər yurduna! 
Başında oynayan o duyğu, o dalğa 
Girişsin sahilə, baxmadan ardına. 
 
Kənardan gülərkən alovgöz bir mayaq, 
Bu daşğın sulardan bizlərə nə qorxu? 
 57 
Qoy coşsun dalğalar, sən çalma əl-ayaq, 
Həyatda mübariz bir ərə nə qorxu! 
 
Qanadın dalğalı, saçların köpüklü, 
Çırmala qolunu, düşərək meydana. 
Deyirlər qəlbində bir vulkan gömülü, 
Şir kimi nərə çək, səda sal cahana! 
 
Ər oğlu ər kimi atılsan meydana, 
Hər dodaq namına bəstələr bir şeir. 
Ölməkçin doğmadıq, gəlmədik cahana, 
Ölməkçin yaşamaq – bu sadə bir işdir. 
 
Biz doğduq biləlim güllərin dilini, 
Dağların, daşların, ellərin dilini. 
Olalım hər ufaq zərrəyə aşina, 
Mənimsə, ey könül, nə çıxsa qarşına! 
 
Bax, bəşər uçduqca hey uçmaq istəmiş, 
Göyləri pəncələr yarın o, bəlkə də,  
Hər məchul qapını o açmaq istəmiş, 
Bir gizli sirr duymuş hər dərin kölgədə. 
 
Qalmasın könüllər, baxışlar buludlu; 
Arqadaş. Gün kimi açılsın bənizin. 
«Geyimlər dəyişdi», sevəlim bu yolu; 
hökumət, əmr eylə, ürəklər dəyişsin. 
 
Onsuz da genişlik mədəni hücumda… 
Bütün xalq bu yolda etməli iştirak. 
Nərəmiz salınca aləmə səs-səda, 
Göylərin yaxası olmalı çaki-çak. 
 
Qalmasın bu yerdə keçmişin kölgəsi, 
 58 
Gecənin yerində sökərkən al şafaq. 
Bu hücum çağırsın hücuma hər kəsi, 
Bu günçün türkülər söyləsin hər dodaq! 
 
 
Dəyişib batini məscidin, kilsanın, 
Kürsüdə oxunsun əsrimin xütbəsi. 
Çatlasın ürəyi Musanın, İsanın. 
Əhmədin, buddanın tıxansın nəfəsi! 
 
Öyləcə papaq da, öyləcə çadra da 
Atılsın, onlara edəlim əlvida. 
Ən uzaq dənizdə, ən məchul qarada 
Yapılsın bu hücum, çınlasın bu səda! 
 
Hücum et kitaba, hücum et dəftərə! 
Çalğıçı, gecikmə, nəğməni sən də çal! 
Çal, havan yayılsın yerlərə, göylərə, 
Çünki bu əsrimiz istiyor qalmaqal! 
 
 
 59 
BİR  GÖRÜNÜŞ 
Çıxmışam bir dağa, qarşımda Bakı 
Qaynayır, çünki deyil ruha ilıq. 
Çınlar hər yanda dərin bir səs-küy, 
Duyulur hər küçədən bir çığlıq. 
 
Hara baxsan, görəcəksən itilik,  
Yaşayış çalxalanır, bir suhestvitelğn kibi. 
Üzlər almazlı, baxışlarsa çəlik, 
Nəşədir getdiyi yoldan tələbi. 
 
Dün bu yerlərdəki karvan yerini 
Ediyor yolçu tramvaylar əvəz; 
Boğuyor ölgün azan səslərini 
O ağızdan iti radyodakı səs. 
 
Bir tərəfdən göyə qalxan hər ev 
Gülüyor boynubükük külbələrə. 
Sən də, şair, bu uçan aləmi sev! 
Nəşəli gözlərini dikmə yerə! 
 
Raylar üstündə gəzən atlara baq, 
Sən də onlar kimi çap, dönmə geri! 
Dala baxmaqda nə var? Çırpınaraq 
Hər ufaq damla diyor: - qoş iləri! 
 
Hələ qarşımda Xəzər çalxalanır, 
Qıl nəzər, gör nə köpüklənməsi var! 
Dalğalar sanki bəyaz quşlardır, 
Dəniz üstündə qanadlanmışlar. 
 
Üfqün altında xəfif bir yelkən, 
Ah, ğu, bir incə xəyaldır, bir əməl, 
Bir vapor səslənərək titrərkən 
Qamçılar beynimi bir duyğulu əl. 
 
Çıxmışam bir dağa, qarşımda Bakı 
Qaynayır, çünki deyil ruha ilıq. 
 60 
Çınlar hər yanda çəlik bir səs-küy, 
Duyulur hər küçədən bir çığlıq. 
KÜLƏKLƏR 
 
Hər səhər, hər axşam, hər axşam, hər səhər 
Çox zaman sərsəri küləklər bixəbər 
Bir yaxın dost kimi qapımı döyərlər, 
Küləklər, küləklər, bəstəkar küləklər, 
Dünyanı dolaşan bəxtiyar küləklər! 
 
Bəziniz qorxulu, bəziniz qorxusuz,  
Bəziniz duyğulu, bəziniz duyğusuz,  
Bəziniz uyqulu, bəziniz uyqusuz, 
Küləklər, küləklər, ey sərin küləklər, 
Sizdə var qoxusu hər yerin, küləklər! 
 
Ey çılğın küləklər, nəşəniz daşarkən, 
Bağların şehindən mey sorub coşarkən, 
Nalqıran dağları atlayıb aşarkən, 
Məni də alınız, uçayım dağlara, 
Könlümdə nə varsa, açayım dağlara! 
 
Gurlayın, ilhamım, sənətim gurlasın! 
Fırtınam, qasırğam, qüdrətim gurlasın! 
Şimşəyim parlasın, zülmətim gurlasın! 
Ey məni sərazad bəsləyən küləklər, 
Bir dağın başından səsləyən küləklər! 
 
 
 61 
AY  QIZ 
 
Sən də alıb ələ bir qızıl rübab, 
İncə tellərini səsləndir, ay qız. 
Döşündən ellərə bağla bir kitab, 
Susqun dodaqları dilləndir, ay qız! 
 
Qalmasın sözlərin qəlbində gizli, 
Mən görmək istəməm çöhrəni sisli. 
Ol arslan ürəkli, şəfəq bənizli, 
Gülərək, yurdunu şənləndir, ay qız! 
 
O qara günlərin getsin gəlməsin,  
Bir daha geçmişin üzü gülməsin. 
Ümidi səndədir məncə hər kəsin, 
İndidən ruhunu telləndir, ay qız! 
 
 62 
TELEFON  SÖHBƏTİ 
 
Sən məndən uzaqsan, mən səndən uzaq, 
Uzaqdır sevimli gözlərin mənə. 
Yaxındır telefon sayəsində bax, 
Ürəkdən saçılan sözlərin mənə. 
Neçin ruhlanmasın bu yeni şair, 
Çapar gözləməyir canan elindən, 
Çılğın arzuları eşqinə dair 
Mərhəmət ummayır səba yelindən. 
 
Əvət, böylə qalmaz yarın bu ölkə, 
Telfonda fikrimi açarkən sənə, 
Həsrətlə baxdığım üzün də bəlkə 
Uzaqdan uzağa görünər mənə. 
 
Məhəbbətin dərin, xəyalın dərin, 
Nə çıxar sözlərə könlümü versəm?! 
Əslinə varmaqçın bu söhbətlərin, 
Nolur gözlərini telfonda görsəm?! 
Məni inandırmaz yoxsa bu sözlər, 
Az iş gəlməmişdir qərib başıma. 
İstərəm ürəyin aynası gözlər 
Açıb həqiqəti qoysun qarşıma. 
 
Əvət, böylə qalmaz yarın bu ölkə, 
Telfonda fikrimi açarkən sənə, 
Həsrətlə baxdığım üzün lə bəlkə 
Uzaqdan-uzağa görünər mənə. 
 
 
 63 
TELEQRAF  TELLƏRİ 
 
Bilinməz bu geniş çöllərdə nə bəklər 
Yan-yana düzülmüş bu şeytan dirəklər! 
Bunların çiyninə durmadan heyyüklər 
Dərdini gizlicə teleqraf telləri, 
Hər sabah, hər gecə teleqraf telləri. 
 
Uzanan yolları gödəldən, qısaldan, 
Yorulan yolçunun başını ucaldan, 
Çırpınan qəlblərin dərdini azaldan, 
Yolların yolçusu teleqraf telləri, 
Ellərin elçisi teleqraf telləri. 
 
Görmədən çıxdığı yoxuşda qəhirlər, 
Sizinlə bir yerə toplanır şəhirlər. 
Ürəkdən dalğalar, arzudan nəhirlər 
Daşırkən içiniz, teleqraf telləri, 
Gəliniz, keçiniz, teleqraf telləri. 
 
Döndükcə mövsümlər, döndükcə sənələr, 
Çıxdıqca ortadan fəsadlar, fitnələr, 
Yayılar cahana möhtəşəm bir xəbər 
Ki, dünya oyanmış, teleqraf telləri, 
Al rəngə boyanmış, teleqraf telləri. 
 64 
ÇARXLARIM 
 
Nə qollar yada salsın ənginlərin quşunu, 
Nə əllər, nə ayaqlar həyatın yoxuşunu 
                    Çıxamazdı bu çapqın 
                    Çarxlar bulunmasaydı, 
                    Makinaya əskidən 
                    Rəğbət olunmasaydı. 
Bunlarsız aşmaq olmaz qısıq dar gədikləri, 
Nalqıran yoxuşları, sıldırımlı dikləri. 
                     Fırlandıqca tel kimi 
                     Görünən çarxım, dolan! 
                     Qıvrılıb bir sel kimi 
                     Gərinən çarxım, dolan! 
Biz sizin sayənizdə şahiqələr atladıq, 
Cahanın qafasında bomba kimi partladıq, 
                      Bəklənən saatları 
                      Doladıq əlimizə, 
                      Hakim olduq nəhayət 
                      Yerə, göyə, dənizə.   
İşçilər dəzgahının dururkən baş ucunda, 
Dəzgahının nəbzini yoxlarkən ovucunda. 
                       Səbirsizliklə belə 
                       Qıvrılan sizmisiniz?! 
                       Şəffaf küləklər kimi 
                       Burulan sizmisiniz?! 
Daş kömür, nöyüt-flan, təmamən bitmiş buraq, 
Burax, əsirgəsin də bizdən bunları topraq. 
                        Mən səni canlatmağa 
                         Yeni yollar bulurum, 
                         Yeni oynaq qanadlar, 
                         Yeni qollar bulurum. 
Güc, qüvvət toplayırkən ləpələr ləpələrdən, 
Doğrulub dərələrdən, atlayıb təpələrdən 
 65 
                           Halınıza yanaraq, 
                           Sizi cansız buraxmam. 
                           Bir an, bir qırpım belə 
                           Həyəcansız buraxmam. 
Bax, sizin sayənizdə ücalmaqda məmləkət, 
Zavoddakı traktor, torpaqdakı bərəkət. 
                            Siz yerləri, göyləri 
                            Dolaşan çarxmısınız?! 
                            Düşmənlə hər addımda 
                            Dalaşan çarxmısınız?!   
 
 
 
 
YADIMA  DÜŞDÜ 
 
Keçən günlərimi vərəqləyirkən 
Sevdalı dillərin yadıma düşdü. 
Xəyalın qarşımda canlandı, birdən 
Göyərçin əllərin yadıma düşdü. 
 
Deyildir eşq odu məni yandıran, 
Ruhumun şəhrini işıqlandıran. 
Pozğun şəfəqləri mənə andıran 
Ziyalı tellərin yadıma düşdü. 
 
O gün də bir gündü, ey üzü dönmüş, 
Sandım içində bir qaplan döyünmüş. 
Bir anda göpürmüş, bir anda sönmüş 
Xırçın əməllərin yadıma düşdü. 
 
 
 
 
 66 
 
 
 
 67 
QOŞMA 
 
Qadın, gözlərinin oynaq xəyalı 
Dönüyor qarşımda yenə cin kimi, 
Baxdıqca ruhumun qaynar məlalı 
Sənin qəhqəhəli sevincin kimi. 
 
Səndən əsrin kimi şəfqət uzaqmış, 
Ruhuna zülmətin selləri aqmış. 
Laçın gözlərindən odur ki, sarqmış 
Ürəyim bir yavru göyərçin kimi. 
 
Ovçuluq əsrimi əsrin, ey qadın?! 
Söylə övladısan hanki səyyadın? 
Sən gözlərinləmi yoxsa ovladın 
Göyərçin qəlbimi bir laçın kimi. 
 
 
GƏZDİYİM  YERLƏR 
 
Əsrlərdən bəri, illərdən bəri 
Dərdinə qaldığım yerdir bu yerlər. 
Biliyor saçları qızıl bir pəri 
Qurbanı olduğum yerdir bu yerlər! 
 
Bu gözəl aləmi gəzdikcə dağ-dağ, 
Oldum sevincinə, qəminə ortaq. 
Ey söyüdlü dərə, ey dumanlı dağ, 
Səfaya daldığım yerdir bu yerlər! 
 
Qapıldım bu yerdə əyləncələrə, 
Anlamış hər irmaq, bilmiş hər dərə, 
Ya dalıb diqqətlə düşüncələrə, 
Ya ilham aldığım yerdir bu yerlər! 
 68 
 
 
 69 
EŞQİM 
 
Anasız, babasız Ofelya kimi 
Saçları pərişan bir qızdır eşqim. 
Qəlbimin buludlu səmalarında 
Titrəyən bir qərib ulduzdur eşqim! 
 
Olmadan aşikar doğduğu yerdən, 
Böyük kimi düşmüş nəzərdən, 
Çöhrəsi gülməyən xərabələrdən 
Daha qəmli, daha issızdır eşqim! 
 
Həyata baxmamış gülümsər kimi, 
Hər bir hadisədən bixəbər kimi. 
Yad əllərdə qalan yetimlər kimi, 
Başı bəlalıdır, yalnızdır nşqim. 
 
 
GECƏ  DÜŞÜNCƏSİ 
 
Xoşladığım bir gecə, yerlər, göylər işıqlı, 
Ay bir sərxoş göz kimi, ulduzlar yaraşıqlı. 
                     Bunları seyr edərkən 
                     Bir az fikrə gedərkən 
Fikrim, hissim, xəyalım o qədər yüksəldi ki, 
                     Mənə öylə gəldi ki, 
Bizlərdən əvvəl nə yer, nə göy, nə həyat olmuş, 
Nə bu ucsuz-bucaqsız gözəl kainat olmuş… 
 
Gecə sakit… düşüncəm sakit deyildir fəqət, 
Gözlərimin önündə canlandı hər həqiqət. 
Xəyalım ənginlərə o qədər yüksəldi ki, 
                     Mənə öylə gəldi ki, 
                     İlk dəfədir kainat – 
Dünyanı sellərində çalxayan bizim həyat 
 70 
                     Sağda, solda döyüşmüh, 
                     Sonra yoluna düşmüş. 
 
Nə dayanmaq vaxtıdır, gözəl dostum sən də gəl! 
Seyr edəlim qol-qola bu zümrüd çəməndə gəl! 
Göy üzünə bircə bax, hər ulduz bir sarı gül, 
                      Yarı qönçə, yarı gül. 
Səni gördüm, xəyalım o qədər yüksəldi ki, 
                      Mənə öylə gəldi ki, 
Bizə bu nazlı aləm görünərdi qaranlıq, 
Gözəl çarpışmasaydıq, gözəl yaşamasaydıq. 
Xoşladığım bir gecə, yerlər, göylər işıqlı, 
Ay bir sərxoş göz kimi, ulduzlar yaraşıqlı. 
                    Bunları seyr edərkən, 
                    Bir az fikrə gedərkən, 
Fikrim, hissim, xəyalım o qədər yüksəldi ki, 
                    Mənə öylə gəldi ki, 
Bizlərdən əvvəl nə yer, nə göy, nə həyat olmuş, 
Nə bu ucsuz-bucaqsız gözəl kainat olmuş… 
 
DAŞ  QARTAL 
 
İllərcə dayandın arxan divarda, 
Hər gələn yolçuya dəhşətlə baqdın, 
Gözündə bir oldu qış da, bahar da, 
Qəlblərdə bir acı uçuşla sarqdın. 
 
Üfüqdən üfüqə çaldığın qanad 
Hər yerə qaranlıq bir kölgə saldı, 
Pəncəndə qırıldı bir yığın qanad, 
Qorxundan, uçanlar sükuta daldı. 
 
Nə ruzgar, nə boran, nə qar, nə tipi3 
                                                          
3 Типи – боран. 
 71 
O sərt ürəyinə etmədi təsir. 
Bir yüksək divarda durdun «dağ» kimi 
Ömründə iztirab bilmədin nədir. 
 
Çulğadı süzdüyün qaldırımları 
Bir yığın səfalət, bir yığın acı. 
Çaxarkən hirsinin ildırımları, 
Dəydi umuzlara ölüm qırbacı. 
 
Gözlərin sancılmış ellərə tək-tək, 
Əlində ölkələr bir oyuncaqdı. 
Kinli ürəklərdə bəslənən şimşək 
Başında partladı, gözündə çaqdı. 
 
Əvət, qaynağında amaq bulmayan 
Zavallı insanlar üzünə durdu. 
Dərələr, təpələr eylədi üsyan, 
Bağrına zəhərli bir güllə vurdu. 
 
Bizim dünyamızın hakim işçisi 
Daldı öksüzlərin ahü zarına, 
Dərdə düşənlərin olub bəkçisi, 
Son verdi uğursuz uçuşlarına. 
 
Dönüb bir tufana, tutdu yolunu, 
Sarsıtdı aləmi onun buyruğu. 
Qırdı şəhpərini, kəsdi qolunu 
Sağlam bir işçinin iti yumruğu! 
 
 
 
YENİ  GƏNC 
 
Mən çəlik ürəkli bir yeni gəncim, 
 72 
Dildən-dilə düşmüş hekayətim var. 
Həyat nəşəsilə titrəyir içim, 
Parlaq gələcəyim, nəhayətim var. 
 
Bir parça atəşim, bir parça yanğın, 
Qəlbim örnəyidir yanar bir dağın. 
Qarşımda duramaz nə sel, nə daşqın, 
Təbiətlə mənim zərafətim var. 
 
Sevgim mübarizə, sevgilim həyat, 
Yəhərlənmiş mana qanadlı bir at. 
Gör nə deyir sizə çaldığım qanat: 
Hələ bundan sonra qiyamətim var. 
 
 
 
VAPOR  VƏ  FIRTINA 
 
Ey canavar ağzının köpüyü dalğalardan, 
Bir yelkəni körüncə ayrılıyor kənardan 
Halqa-halqa dişləri qıcırdayan, fırtına! 
 
Odur, bildiyin əjdər uzaqlaşdı limandan, 
Sanki dünyaya sığmaz bir dağ aşdı limandan, 
Zorun varsa aclığa tablaş, dayan, fırtına! 
Yem olamaz deyirlər bu gələn əjdər sana, 
Yaxınlaşdıqca boydan yüksələn əjdər sana. 
Bir qartal uçdu sanki qarlı dağlar başından. 
 
Qabar-qabar sinəni yaxlaşdı, dümdüz etdi, 
Bir yürüşdə çevirdi astarını üz etdi, 
Keçərkən dikəltdiyi yarlı dağlar başından. 
 
Sürətlə fırlanınca onun təkərlikləri, 
 73 
Bəyaz çiçəklər açdı əndamının hər yeri, 
Dəmir qanadlarilə burnuna vurdu, vurdu. 
 
Açdı sandığı, tökdü pambığı dalğa-dalğa, 
Gücün sınandı, aybın açıldı ortalığa, 
Bağrın yarıldı bizim əjdər edincə du…du. 
 
 
RƏNANIN  ÖLÜMÜ 
 
- Qolçomaq oğlu qudurğan Şahbaz 
Kimilərdən bizə yoldaş olmaz! 
Onların səsləri yoxdu hətta, - 
Dedi Rəna coşaraq iclasda. 
Onun hər kəlməsi bir gülləydi, 
Qolçomaq pəncərədən diş bilədi. 
Qolçomaq nizə qədər boydan uca, 
Bərəlib gözləri pək şeytanca, 
Dinliyor, iclası durmuş pusuda, 
Qəlbi yelkən kimi bir vəhşi suda 
Rəqs edib sallanıyor, qıvranıyor, 
İçi zülmətlə tutuşmuş yanıyor. 
 
Gecə səssizdi, gülümsərdi Qəmər, 
Yoxdu varlıqda siyahlıqdan əsər. 
Vardı gözlərdə, könüllərdə gülüş, 
Tatlı bir çarədir hər dərdə gülüş. 
Yırtaraq ay gecənin örtüyünü, 
Parçalatmışdı qaranlıq yükünü. 
 
İndi Rəna evə dönməkdə idi, 
Ansızın çiyninə bir əl dəydi. 
Qız, görürkən bu zaman qolçomağı 
Titrəyib əsdi bütün əl-ayağı. 
 74 
Oldu çən gözləri qaynar-qaynar, 
Qopdu ruhunda sıçaq fırtınalar. 
 
Baxdı birdən ona şaşqın-şaşqın 
Dedi kimsin, nəçisin, gəlmə yaxın! 
Qolçomaq söylədi: - Rəna , dinlə, 
Sənin eşqinlə, sənin dərdinlə 
Gördüyün, bildiyin oğlum Şahbaz 
Gecə-gündüz ediyor razü niyaz. 
Səni gördükdə nəzər qılmaqda… 
Bir çalınmış kimi qıvrılmaqda. 
Dünki iclasda fəqət, söylə, nədən 
Qoymadın firqəyə girsin nu sən? 
 
Qorxudan öncə yapılmışkən ödü 
Bir dəlirmiş kimi Rəna döndü, 
Hayqırıb söylədi: - çıx get, abdal! 
Şu böyük əmri küləklər dal-dal 
Ötərək, səslənərək gəzdirdi. 
Bir səda ancaq uzaqdan derdi 
Nazlı Rəna qarışırkən gecəyə: 
- Aybı yox, bir də çıxarsın küçəyə. 
 
Sabah erkən uyuyor göy sakit, 
Külbələr sakit, üfüqlər rakit. 
Qolçomaq lakin özündən çıxmış, 
Dəlidir sanki izindən çıxmış. 
Ansızın vurdu çürük beyninə qan, 
Qızışıb aldı sınıq bir yatağan. 
Çıxdı evdən, bu çıxış məncə bəla… 
Sabah erkən uyuyor göy hala… 
 
Uyuyor indi bizim Rəna da 
Kimsə bilməz ki, şirin röyada 
 75 
Ona kimdir eyi rəhbərlik edən, 
Bixəbərdir qopacaq vəhşətdən. 
Gizli bir səs qapıdan yüksəldi, 
Canavar kölgəli bir şey gəldi. 
Duyğusuz qolçomağın kölgəsi bu… 
Sanki Rənaya diyorlardı uyu. 
Uyu ey sevgili, azyaşlı gözəl, 
Qəmə kirpikli, qələm qaşlı gözəl, 
Uyu ey sinəsi məcra, saçı su, 
Uyu nəşənlə, sevincində uyu. 
 
 76 
Uyuyur köksünün üstündə bir əl 
Yapacaqdır yatağından heykəl. 
Başı üstündə bir az titrəyərək 
Bağrına qondu siyah bir milçək. 
- Uf aman! 
Qatil uzaqlaşmışdı. 
Gizli bir mənzilə yaxlaşmışdı. 
- Uf aman, annə! 
- Nə olmuş, Rəna? 
Ah səbəb kimdir axan qanlarına? 
Hıçqırıqlar dolaşırkən dağ-dağ 
Yerdə cansızdı o solğun yarpaq. 
Kəndə səs düşdü, vərəqləndi xəbər, 
Toplaşıb gəldi bütün bildiklərgsataşıb gözlərə 
birdən yatağan, 
Ansızın vurdu sərin başlara qan, 
Yatağandan düşünüb anladılar 
Qızı öldürmüş o sərsəm, qəddar. 
Qızaraq titrədilər, titrədilər. 
- Qolçomaq haydı, tutulsun – dedilər, 
Bir səda dalğalanıb yüksəldi, 
İştə qatil yaxalanmış gəldi. 
Dedi ətrafdakı yoxsul təbəqə: 
- Yox, cəza verməliyiz qolçomağa. 
Yeri-yerdən qınayırlarkən onu, 
Seyr edib yapdığı çirkin oyunu 
Yalvarırmış kimi sakit durdu, 
Düşünüb boynunu səssiz burdu. 
Partlayıb işdə cılız bir qurşun  
Açdı bir pəncərə alnında onun. 
Qolçomaq yerdə sürükləndikdə, 
Ölümün sırtına yükləndikdə 
Dedi illər aşıran bir qoca pir: 
- qolçomaq köylülərin qatilidir. 
 77 
 
 
POÇT  QUTUSU 
 
İllərdir bu divara sən ey poçta qutusu, 
Yorğun bir adam kimi dayamışsın arxanı, 
Saqlıdır içərində sirlərin ən quytusu, 
Tanımayan bulunmaz sənin açıq yaxanı. 
 
Karvanların uzayan yollarının zülmünə 
Canla, başla, ürəklə dəmir köksünü gərdin. 
Kiminə nəşə sondun, qəm içirdin kiminə, 
Buna həyat, onaysa ölüm pəyamı verdin. 
 
Bəzinin ələmində, bəzinin şaqasında 
İştirak eyləmişsin anlamadan, müxtəsər. 
Kim bilir ki, o sakit sinənin arxasında 
Bir quş kimi döyünmüş neçə-neçə ürəklər. 
 
Xoş gəlir mənə səndən bu aldığım duyğular, 
Ey dəmir qutu, fikrim halqalanır önündə. 
Sayəndə canlanırkən çıplaq, yetim arzular, 
Xəyalımın gölləri dalğalanır önündə. 
 
Sənmi çox oynamışsın könüllərlə, mənmi çox?! 
Sənmisən ya mənmiyəm min bir xəbər şahidi?! 
Ayrılığa, vüsalə aid səndə nələr yox? 
Sən deyilmisən uzun macəralar şahidi? 
 
Sən mənimlə bir qədər razılaşıb izin ver, 
İzin ver də yarayım dəmir bağrını az-çox, 
Görünsün içərində birikən xəzinələr, 
Çünki səni həqqilə anlayan yox, duyan yox. 
 
 78 
 
 79 
HÖRMƏTLİ  QƏZETİMİZ4 
 
Yadımdadır bu gün belə, 
Bir bəxtiyar sevinc ilə 
Könlümün ilk bəstəsini, 
Ruhumun nəşidəsini 
Oxuduğum əziz günlər. 
Mənə açdın qoynunda yer, 
Çıplaq, yetim duyğularım, 
Ümidlərim, arzularım, 
Sığındılar dərgahına, 
Atıldılar pənahına. 
Titrəyirkən, üşüyürkən, 
Çırnınaraq tövşüyürkən 
Gəncliyimin geniş qəlbi, 
Bir şəfqətli ana kibi 
İşıq verdi gözlərimə, 
Qüvvət saçdın dizlərimə. 
Uçmağa yoxkən uyarı 
Şerimin süs qanadları 
Yalnız səndən qüvvət aldı. 
Aman könül! O nə haldı?! 
İlk nəşidəm çıxan zaman, 
Mən bir çocuq kimi haman 
Ətrafa salmışdım nəzər. 
Ah o günlər, ah o günlər!.. 
Deyil mənə, ona buna, 
Mənim kimi bir çoxuna 
Qüvvət  verib, həycan verib, 
Sarsılmayan bir can verib. 
Uzun zaman cəmiyyətin 
Ən çıxılmaz və ən çətin 
Yollarına rəhbər oldun, 
Fikrimizə mehvər oldun… 
                                                          
4 Бу шери мцяллиф илк гялям мящсулларынын ян чох 
няшр олундуьу «Эянъ ишчи» гязетинин он иллийи 
мцнасибятиля йазмышдыр. 
 80 
Bizə etdin böyük xidmət, 
Bizdən sənə min bir hörmət! 
 
GÖY  GÖL 
 
Mən bu gün Göy gölü durğun gördüm. 
Göy gölün şəklinə vurğun gördüm 
Çırpınan bir quşu, quş çağlardı, 
Yeri çiskin dolu dik dağlardı. 
 
Qızıl əsgər sipərindən çıxaraq, 
Diri könlümdə qanadlandı maraq. 
Buraxıb torpağa torpaqlıları, 
Dırmanıb dağlara, çıxdım yuxarı. 
İstədim bir yeni dünya bulayım, 
Azacıq Göy gölə mehman olayım. 
Çıxaraq bir dikə, gördüm sonda 
Dağların kölgələnən qoynunda 
Uyuor naz ilə Göy göl rahət. 
Onda var öylə dərin bir riqqət 
Ki, baxanlar ona heyran oluyor, 
Qəlbi köksündə xuraman oluyor. 
Dörd tərəfdən onu çamlar bir-bir 
Sankizəncirləyib etmişlər əsir. 
Sanki dağlar ona olmuş dayə, 
Qayalar bağrına salmış sayə. 
O fəqət hər şeyə dinməz baxaraq 
Duruyor, dağların ardında şafaq 
Çırtlayıb, incə qızıl saçlarını, 
Saç deyil, od kimi qırbaclarını 
Sallayıb köksü dəlik dağlardan. 
Oxuyor Göy gölə kəskin meydan. 
Rəng verib, rəng alıyor Göy göl də, 
Buna heyran qalıyor Göy göl də. 
 81 
Günəşin nuru toxunduqca ona, 
Bir alov hizməsi qonduqca ona, 
Gözlərindən saçılır almaslar, 
Silinir qəlbini tutmuş paslar. 
Daşıyor mavi göyərçin bağrı 
Onda şimşək kimi od parçaları. 
Bir tərəfdən onu sarmış qayalar, 
Qayalar Göy gölü burnilə yalar. 
Göylərin sanki bu Göy göl dibidir. 
Halqa üstündəki zümrüd kibidir. 
Çamların dalları yelləndikcə, 
Yellənib quş kimi dilləndikcə, 
Sanki bir sevgili qız qəlbindən 
Qopuyor gizli yanıq bir şivən. 
Bu yanıq şivəni Göy göl duyuyor, 
Uyuyor naz ilə səssiz, yüyyor. 
Uyuyor nəşəli bir tazə kimi. 
Tül vərəqlər onu yelpazə kimi 
Oxşıyorlar, necə bir quş qanadı, 
Tor  kimi üstünü göy yarpaqlar 
Almış ətrafdan onun, baxsanıza! 
Ah, bu şeytan nə səbəbdən bu qadar 
Bənziyor çadralı bir vəhşi qıza? 
Çarşafı incə dumanlardandır, 
Baxıyor, sanki adamdan utanır. 
Bir lətif ruzgar əsərkən yaxud 
Göy gölün ruhu olur pək məsud. 
Tellənir sinəsinin dalğaları, 
Baxıyor göylərə altdan yuxarı. 
Vəcdə gəldikcə ipək yarpaqlar 
Tökülüb dizlərinə səcdə qılar. 
Onda Göy göl yeniliklər buluyor. 
Sarı yarpaqlara mədfən oluyor. 
 
 82 
Göy gölüm, başqa səfa var səndə; 
Bulmuşam özkə cahanlar səndə. 
Yer yeşil, göy yeşil, ətraf yeşil; 
Doğduğum bəldə mənim böylə deyil. 
Mən küləklər şəhərindən gəldim 
Zəhmətin ümdə yerindən gəldim. 
Öylə bir yer ki, onun gülləri yox, 
Sayrayan nəşəli bülbülləri yox. 
Böylə əngin dərələr yox orada, 
Qocaman məşcərələr yox orada. 
Orda yox böylə çəmənlərdən əsər. 
Orda bülluri bulaqlar nə gəzər! 
Orda lakin yeni insanlar var, 
Qaynayan qırmızı vulkanlar var. 
Açıyor orda alovdan güllər, 
Ötüyor orda çəlik bülbüllər. 
Məşələr orda buruqlardandır, 
Çağlayanlar qara qanlardandır. 
Səndə dağlar, dərələr, düzlər gül… 
Gecələr gül kimi, gündüzlər gül. 
Möhtəşəm dağlarının başları qar, 
Dağ qaçar, sanki dumandan qorxar. 
 
Niyə, Göy göl, bu qədər susqunsun? 
Razı ol çırpınıyorkən qonsun 
Dalğasız sinənə qəlbim azacıq, 
Kimə sən vermədəsən, söylə, acıq 
Bu gözəlliklə, bu səssizliklə?! 
Çağlayanlar kimi gəlməzmi dilə  
Azacıq olsa da durğun baxışın, 
Dalğalar rənginə vurğun baxışın? 
Mən də əvvəlləri çox küskündüm, 
Köhnə zəncirləri qırdım, yendim. 
Mən nəyim indi? Qızıl bir əsgər, 
 83 
Açmışam yerdə günəşdən şəhpər. 
Qoy dodaqlarda çiçəklənsin adım, 
Quş deyilsəmsə də vardır qanadım. 
 
Ey çocuq ruhu qədər şən Göy göl, 
Köksü almas kimi rövşən Göy göl!  
Ətəyindən əyilib öpdüm mən, 
Kim qaçar sevgilisin öpməkdən? 
Çənlərin oynağı olmuş baş uçum, 
Göyləri sanki qamarlar ovucum. 
Vuruyor qəlbimi bir körpə sevinc, 
Sevinərdim dura bilsəydim dinc. 
Çünki gəlmiş mənə şadlıq sırası, 
Göy gölün çünki şirin xatırası 
Titrədir qəlbimi həycanlarla, 
Der ki, haqqımda şeir az, parla 
Sən ki, bir parça sümüksüz ətsin, 
Bu gözəllik səni qoy titrətsin. 
Bir də quşlar, kələbəklər güllər, 
Quytu çamlar və üfüqlər yer-yer 
Nazlı qoynunda sənin birləşərək, 
Veriyor mövqeyə xoş bir ahəng. 
Sana diqqətlə dalarkən nazarım, 
Coşdu qəlbimdəki çırpıntılarım. 
Sarılıb beynimə rəngin saplar, 
Bir yumaq yapdı ki, çox qiymətdar. 
Razı ol baxmaq üçün göylərinə, 
Kim dalar böylə dərindən dərinə? 
Göy dəniz, sanki buludlar sarqıq 
Qayalardır ki, düzülmüş sıq-sıq. 
Fərqi yox hər qayanın bir gəmidən 
Ki, üfüqlərdə açarlar yelkən. 
Sonra at başlı buludlar gəliyor, 
Şahə qalxar kimi həp yüksəliyor. 
 84 
Kişniyorlar toxunub bir-birinə, 
Nə deyim mən bu göyün mehvərinə 
Ki, bu köhlənləri yığmış başına. 
Hər bulud sonra çatılmış qaşına, 
Düşünür, cəzb ediyor ənzari; 
Baxaraq mən dəxi altdan yuxari, 
Süzərim bunları heyran-heyran. 
Bu zaman zehnimi şiddətlə saran 
Duyğular toplaşaraq bir araya, 
Başlayarlar şığıyıb gurlamaya. 
Qəlbimin səsləri səsləndikcə, 
Səslənib könlüm həvəsləndikcə, 
Şu buludlar – şu qədəhlər kimi, baq, 
Şu buludluqlara etdikcə maraq, 
İstərim yaslanıb alçaqlara mən, 
Mey sonaydım başı dik dağlara mən. 
 
Dinləyin, ey qoca, yüksək dağlar, 
Ey bu dağlarda əsən irmaqlar, 
Ey yaşıl sinəsi əngin dərələr, 
İçi sirlərlə daşan məşcərələr! 
Mən baxarkən sizə bilməm uyumaq, 
Nazənin duyğularım sanki yusaq 
Kimi bir mehvərə səssiz sarılır, 
Mənə heç şey bu zaman gəlməz ağır. 
Sənətin, bəlkə həyatın yükünü 
Daşıyorkən acı küskünlüyünü 
Ürəyim bir pula satmış kimidir. 
Bu ticarət mənə ləzzət gətirir. 
 
Dediyim sözləri gəl bir də eşit! 
Sanma vardır mənim ağzımda kilit. 
Sən gözəlsən, buna bir şübhəmi var? 
Boş gözəlliklə fəqət aşmaz kar! 
 85 
Doğrudur, mən sənə qaldım heyran, 
Bildim, insanda olurmuş nöqsan. 
Mən fəqət bir sinifin şairiyim, 
Göyə uçmam da, zəmin şairiyim. 
Bizə iş lazım, əvət, iş lazım, 
Həp budur məqsədimiz çünki bizim, 
Bir də nadirsin, onunçun bu qadar 
Sənə məftun oluyor insanlar. 
Səndə qalmaz bu təbiət, Göy göl! 
Çəkilərsin işə, əlbət, Göy göl! 
Biz təbiətlə döyüşməkdə ikən, 
Buna biganə görünməzsən sən. 
Suların çaxdıraraq şimşəklər, 
Dağların bağrına nurlar sərpər. 
Saracaq dövrəni rahatlıq evi, 
Çünki əsrin şu bəşər adlı divi 
Səni pək bahqa bir aləm yapacaq, 
Çayların bəlkə yolundan sapacaq. 
İşləyib çox çəkəcəklər zəhmət. 
Edəcəklər bizə onlar xidmət. 
Dırmaşıb köksünə raylar bir gün 
Şəhrə əlbət olacaqsan üskün. 
Leninin aləmi sarsan adına 
Qurulub avtomatik bir makına. 
Bir sabah mavi, yaşıl qoynunda 
İncilər parlayacaq boynunda. 
O zaman aylara, ulduzlara sən 
Gecələr eyləyəcəksənmi pəsənd? 
Böylə qalsan əgər, ey Göy göl, inan 
Pək təbii, çıxacaqsan yaddan. 
Çünki hər zərrə dəyişmək istər, 
Yaşamaqçın dəyişiklik göstər! 
 
Ey çocuq ruhu şən Göy göl; 
 86 
Köksü almas kimi rövşən Göy göl! 
Mən də olsaydım əgər bir şair 
Səni həqqilə edərdim təsvir. 
Mən ki, şair deyilim, bir gəncim, 
Yanıyor odlu əməllərlə içim. 
Doğrudur, indi darılmış nəfəsim, 
Tutmamış ölkəmi həqqilə səsim. 
Dönərim sellərə, irmaqlara mən, 
Çarparım kəndimi dik dağlara mən 
Eşidilməzsə əgər avazım, 
Yoxsa sınmışmı, qırılmışmı sazım?! 
Taxtadan yox, bu ötən sazcığı mən 
Yapmışam, dinlə, çəlik köksümdən. 
Ürəyimdən hörərək tellərini, 
Bəzəyib süsləmişəm hər yerini. 
Pək qısıqdır səsimin dalğaları, 
Uça bilməm daha bundan yuxarı. 
Acizim doğrusu, Göy göl, bax da,  
Bu gözəl sazcığı mən çalmaqda. 
Yayı lakin bu sazın öl ənə qadar 
Tutacaq köksümün üstündə qərar. 
Gün gələr mən onu dilləndirərim, 
Çalarım, varlığı dilləndirərim. 
Ürəyim nəşəli, ruhum oynaq, 
Sənə, əlbət, gəlirim bir də qonaq! 
Seyrə getdikcə yaxından səni mən, 
Xeyli dəm ayrılaraq kəndimdən 
Gur bulaqlar kimi qaynar, daşarım, 
Nəşədən özgə bir aləm yaşarım. 
Olarım mən o zaman bir şair 
Eyləməkçin səni, Göy göl, təsvir! 
 
 
 87 
BÖYÜK  İŞLƏR 
 
DÖNÜŞ 
 
Mədəni hücumu keçirtdik həyata, 
Qalmadı keçmişdən bir nişan, bir əsər. 
Mieərkən quş kimi çaparaq bir ata, 
Bir yola salındı ölkəmiz sərbəsər. 
 
İndi də «sürəkli iş güny» hər kəsi 
Ayırır yolundan Əhmədin, İsanın. 
İşləyib canlara çarxların nəğməsi, 
Uçulur qübbəsi məscidin, kilsanın. 
 
Dövranın günləri, ayları, illəri 
Bir başqa mehvərin başına dolanır. 
Görüncə bir sıra zərbəçi əlləri 
Keçmişin müztərib ürəyi bulanır. 
 
Tutuldu tarixin dolaşıq yolları, 
Bağlandı üzünə günəşli qapımız. 
Bu köhnə yolçunun bağlandı qolları, 
Bir səslə çığırdıq üstünə hamımız: 
 
- Biz yeni tarixin qüvvətli oğluyuq, 
Yolumuz başqadır, izimiz başqadır! 
Həycanla, həvəslə, tufanla doluyuq, 
Fikrimiz getdikcə cahana əl qatır. 
 
 
 88 
YARIŞ 
 
Hər kəsin əlində beşillik bir plan, 
Hər yerdə başlamış diqqətli axtarış. 
Hər yerdə başlamış sürətlə yapılan, 
Qafalar sındıran dəyərli bir yarış. 
 
Şaxtalar, zavodlar, fabriklər yarışda, 
Ocaqlar, dəmirlər, çəliklər yarışda. 
Çıxmışdır yarışa qayışlar, təkərlər; 
Çıxmışdır yarışa mədənçi, çilingər. 
 
Beyinlər, duyğular, ürəklər yarışda, 
Sementli özüllər, dirəklər yarışda. 
Sobalar qızışıb, töyşüyür körüklər, 
Çağlayır  borular, oxuyur düdüklər. 
 
Köylərə sürüylə daşınır traktor, 
Obalar kəsb edir möhtəşəm bir dekor. 
Kəndlilər təklikdən bədgüman olub da 
Gurlayır kolxozda, çaxnaşır klubda. 
 
 
 89 
ÇATMAQ,  ÖTMƏK 
 
İndi biz cahanla çıxmışıq yarışa, 
Qoy etsin el-aləm bizləri tamaşa. 
Deyirlər Amerka göylərə ucalmış, 
Üfüqlər onların önündə alçalmış. 
Deyirlər insanla, həyatla bərabər 
Nyu-york şəhrində yürüyür səkilər. 
Deyirlər göy yerə, yer göyə qatılmış, 
Yaşayış fordların qoynuna atılmış 
Qoy sürsün atını həvəslə Amerka; 
Biz qızıl bir ata minərək bambaşqa 
Bir xızla sıçradıq enişdən, yoxuşdan, 
Fərqimiz olmadan qanadlı bir quşdan. 
O çapdı, biz çapdıq, o getdi, biz getdik, 
Az getdik, üz getdik, nəhayət düz getdik! 
Dağlardan yel kimi – 
Bir daşqın sel kimi 
Kamandan sıçrayanbir sivri ox kimi, 
Heç nədən, heç şeydən qorxumuz yox kimi 
Yüyürdük, yüyürdük, yüyürdük sürətlə. 
Qanında günəşlər qaynayan bir kütlə, 
Ayrılmaz, çözülməz yoldaşca əməklə, 
Bir sinif yolilə, birliklə, köməklə, 
Düşməni qoymaqçın büsbütün geridə 
Səsimiz gurladı, ötədə, bəridə! 
 
 
 90 
REKONSTRUKSİYA 
 
Tozu dumana qatdıq, dumanı toza qatdıq, 
Ortabab kəndliləri çəkdik kolxoza qatdıq. 
Yürüdük, qarşımızda əyildi qarlı dağlar,  
Yürüdük, aramızdan silinsin qolçomaqlar. 
Yürüdük, arxamızca şaxələndi sementlər, 
Dəyişməzmi bu halda ğütün temperamentlər?! 
Yürüdük avtolarla; elektriklərlə biz, 
Yürüdük, sayəmizdə qucaqlaşdı dağ, dəniz, 
Yürüdük, üstümüzdən çəkildi hər qaraltı, 
Yürüdük, tunellərlə doldu dağların altı. 
Yürüdük, küçələrdə hürküşdü çəlik atlar. 
Yürüdük, üfüqləri qızartdı plakatlar. 
Yürüdük, ənginlərə çəkdik dəmir dirəklər. 
Dirəklərdə tutuşdu, yandı qızıl ürəklər. 
Yürüdük, çöllər boyu raylar axdı, uzandı, 
Türksib yollarında yatan ellər oyandı. 
Yürüdük, hər zərrəmiz oldu bizim avtomat, 
Bu yürüşə amerka özü belə qaldı mat! 
 91 
EY  GƏNC  YOLÇU 
 
Komsomolçu axınına 
 
Ey gənc yolçu, deyirlər ki, sənin dəmir bir əsan var, 
Toxunduğu daşlıqlar da çiçəklənir, cənnət olur. 
Gur səsinin qarşısında ərir qorxunc ildırımlar, 
Səni təqib eyləyənlər doğru, yeni yollar bulur. 
 
Sən bu yolda qaçsənədir hər cəfayə köküs gərdin, 
Ürəklisən, dağlar, daşlar sarsıtmadı imanını. 
Zeifliyə üz çevirdin, mətanətə könül verdin. 
Oxuyaraq mənimsədin yeni əsrin «quranını». 
 
Xeyir, sənə qarşı durmaz sərt qayalar, uçurumlar, 
Ey gənc yolçu, yürü, sənin toz qonmasın gözlərinə, 
Sən öylə bir ruzgarsan ki, dolaşdıqca diyar-diyar 
Çiçək sərpər yolundakı göy budaqlar izlərinə. 
 
Haydı yürü, çıxar başa yarı yolda qalanları, 
Yaxşılıq et bu dünyada, unudulmaz eyiliklər; 
Çək hər vaqıt iləriyə yatıb dalda qalanları. 
Yaşamağı hər kəs bilir, yaşatmaqdır böyük hünər! 
 
 
 92 
ƏLLƏR 
 
Könlüm ova çıxarkən gənclik iqlimlərində, 
Əllərimdə sıxıldı bir qaç nazlı göyərçin. 
Öylə bir şəfqət hissi oyatdılar ki, məndə 
O quşların halına sızladım için-için. 
 
Oxşadıqca oxşadım, incitmədim onları, 
Yumşaq qanadlarında buraxmadım bir ləkə. 
Sovrularkən ətrafa qışın qarı, ruzgarı, 
Bağrımın başı oldu onlara isti ölkə. 
 
Bir gün göyərçinlərim qanadlanıb uçdular, 
Əvət, o quşlar bütünoxşadığım əllərdi 
Ki, hamsı qəlbim kimi köksümdə titrəşərdi. 
 
Yalnız onların biri hənuz xatırımda var, 
Öylə ki, əllərimlə sinəmdə oxşanarkən 
Saplamışdı ruhuma dırnaq ilə bir tikən. 
 
 
AND  OLSUN 
 
Şairləri qanadında bəsləyən 
İnsanların həyatını süsləyən 
İncə ruhlu mələklərə and olsun! 
 
Böynundakı dalğa-dalğa tellərə, 
Qaşlarının altındakı sellərə, 
Qəlbindəki istəklərə and olsun! 
 
Gül üzündə yeni-yeni açılmış, 
Xoş iyisi ürəyimə saçılmış 
Qoxladığım çiçəklərə and olsun! 
 
 93 
Qumruların yatağını oxşayan, 
Pişik kimi ayağını oxşayan 
Salxım-salxım küləklərə and olsun! 
 
Buludlardan ildırımlar çaxdıran, 
Göy üzündə çırağbanlar yaxdıran 
Ala gözlü şimşəklərə and olsun! 
 
Həp səninlə görüşməkdir diləyim, 
Uğurunda gecə-gündüz çəkdiyim 
Zəhmətlərə, əməklərə and olsun! 
 
Gəncliyimə qanad verən, ruh verən, 
Hər dəqiqə  ayrı cilvə göstərən 
Əlirişməz diləklərə and olsun! 
 
Bu həyatın fərqi yoxdur dənizdən, 
İştə onun üzərində rəqs edən, 
Qanadlanan ürəklərə and olsun! 
 
Sənsən mənim həyatımın mehvəri, 
Sənsəe mənim gənc ömrümün rəhbəri, 
Tapındığım fələklərə and olsun! 
 
 
BULUDLAR 
 
O zaman ki, üfüqlərə bənziniz dalar 
Qəlbən sizi pək sevərim, yolçu buludlar. 
Bu gün yenə 
Əllərimi sizə doğru qaldırdım, 
Bu əməldən nə saldırdım? 
Əvət, heç nə! 
 
Tutqunsunuz, qəlbinizdə yoxsa varmı sancınız? 
 94 
Bu hərcayf gəzişdən nədir ya qazancınız? 
Buludlar, buludlar, 
Pərişan buludlar, 
Başımın üstündə kişnəyib 
Yarışan buludlar! 
 
Bəziniz çox kəsif, 
Bəziniz pək xəfif 
Buludlar, ey dolğun qədəhlər, 
Göylərin ovcunda bir yel əsincə titrər, 
Əsərsiniz 
Nədən siz? 
 
Sizi ruzgarmı çaldı, onunçunmu soldunuz? 
Onunçunmu dəyişdiniz, darmadağın oldunuz? 
Qaçdınız ağlaya-ağlaya, 
Döndünüz bir şəffaf parçaya. 
 
Bəziniz çox yunul efir qanadlı, 
Bəziniz paslanmış dəmir qanadlı, 
Nə bu qadar göy üzündə gəzərsiniz? 
Özünüzdən çıxan zaman, 
İzinizdən çıxan zaman 
Həqiqətən sevgilimə bənzərsiniz! 
 
Ey coşqun gəncliyim, ey havalı quş, 
Oxuduğum şərqi dinlənməz olmuş. 
Ey şeir yazmaqla keçən günlərim. 
Siz ki, ən vəfalı günlərimsiniz. 
Baxıb buludlara gülümsəməkçin, 
Sevgi nəğmələri bəstələməkçin 
Mənə müsaidə verərmisiniz? 
 
Çünki keyfim kökdür, damağım çağdır, 
 95 
Şimşək çaxdırmaya mən də hazıram, 
Buludlar başında patlayacaqdır 
Könlümdə qıvrılan böyük ildırım. 
 
 
QOŞMA 
 
Şimşək kimi buludları qovaraq, 
Verdim parlaq çiçəklərə gönlümü. 
Günəş kimi qaranlığı boğaraq, 
Verdim odlu diləklərə gönlümü. 
 
Cavan ömrüm bir mum kimi sönərkən, 
Yüksəklərdən alçaqlara enərkən, 
Əməllərim bir səraba dönərkən, 
Çaxıb verdim şimşəklərə gönlümü. 
 
O zaman ki, sahib oldum, qanata, 
Bir quş kimi nəzər saldım həyata, 
Etdi məni gənclik şövqüm əhata, 
Verdim sərxoş küləklərə gönlümü. 
 
 
BAYRAM  AXŞAMI 
 
Yadımdadır çocuqluqda 
Əziz bayram gecələri… 
Anam, atam, üç qardaşım, 
Qoca nənəm, bir də əri. 
 
Toplaşırdıq bir süfrənin 
Gülə-gülə dövrəsinə. 
Nənəm derdi: - Qurban olum 
Yaradanın süfrəsinə. 
 96 
Bir sininin kənarında 
Yaxılırdı iki-üç şam, 
Qarşımızda şəkərbura, 
Noğul-nabat, püstə-badam. 
 
Hələ üskü axşamları, 
Qiyamətdən nişanədir. 
Oynamaqçın çocuqlara 
Böylə günlər bəhanədir. 
 
Ocaq yaxıb, od qalayıb 
Üzərində atlanırdıq. 
Oynayırdıq yorulduqca, 
Yorğunluğa qatlanırdıq. 
 
«Gün çıx» deyə, «Gün çıx» deyə 
çalxanırdı sevincimiz. 
«kəhər atı min çıx» deyə 
qışqırırdı ən dincimiz. 
 
Əynimizdə təzə paltar, 
Başımızda təzə papaq. 
Odlu məşəl əlimizdə 
Dolaşırdıq soqaq-soqaq. 
 
Qışqırırdıq, bağırırdıq 
Ölçə-ölçə küçələri. 
Söz qısası, xoş keçirdi 
Bizə bayram gecələri. 
 
Sabah Novruz bayramıdır 
Deyə-deyə yatıyorduq. 
Çəkdiyimiz acıları 
Sevinclərə qatıyorduq. 
 97 
 
2 
bu axşamsa mən yalnızam, 
ətrafımda yox bir kimsə. 
Qapdırmıyor bu yalnızlıq 
Fəqət məni qeyri hissə. 
Mən bu gecə sabahı bəkliyorum səbirsiz, 
Sabah məndən xəbərsiz 
Anlamıyor həycanımı, duyğumu; 
Zəncirləyib gözlərimdə uyqumu. 
 
İçində bir yatağan qıvrılıb gərinmədə, 
Xəyalən xəyalıma al şəfəqlər sinmədə. 
Yox bu gecə mən özümdən fərqliyim. 
 
Qarşımda bir kalendar… 
Baxmaqdayım, baxınmaqda haqlıyam. 
İstiyorum bir ruzgar 
Pəncərəmdən əsə-əsə 
Bir nəfəsə. 
Bu gecəyi unudulmuş gecələrə çevirsin. 
 
Bir ruzgar ki, şəffaf barmaqlarilə 
Bir vuruşda devirsin 
Son dəmini yaşayan bu yaprağı, 
Bir ruzgar ki, büllur dırnaqlarilə 
Tırmalasın otuz deyə mana baxan varağı. 
 
Bu varağın arxasında 
Çünki şanlı bir mayis var, 
Bir mayisin yaxasında 
Qıpqırmızı bir köküs var. 
 
Bir köküs ki, yeni həyat 
 98 
Sevdasilə dalğalanır. 
Yfüqlərdə çalıb qanat 
Şəfəqlərdə yırğalanır. 
 
Odur ki mən sabahı bəkliyorum səbirsiz, 
Sabah məndən xəbərsiz 
Anlamıyor həycanımı, duyğumu; 
Zəncirləyib gözlərimdə uyqumu 
İçində bir yatağan qıvrılıb gərinmədə, 
Xəyalən xəyalıma al şəfəqlər sinmədə. 
 
QAFQAZ 
 
Bu dağlar, göylərdə oynayan bu dağlar, 
Bağrında filizlər qaynayan bu dağlar… 
Buludlar rəqs edər bunların başında, 
Döşündə guruldar çayların nərəsi; 
Hər zümrüd yamacı, hər yaşıl dərəsi, 
Min cövhər gizləmiş ən kiçik daşında. 
Həp sənsin deyilmi olanım, olmazım, 
Qafqazım, Qafqazım, qazanclı Qafqazım. 
 
Bu yüksək dağların nbqsan var nəsində 
Qaynarkən mədənlər atəşli köksündə. 
Nefti var, qazı var, boranı, qarı var, 
Şənlədir zavodda fabrikdə hər kəsi, 
Bakının buxtasə, Tiflisin Zagesi. 
Sabunçu uğuldar, Riyonges guruldar, 
İstərim bunlarla çınlasın avazım, 
 Qafqazım, Qafqazım, qazanclı Qafqazım. 
 
Məşələr, o ləpir görməyən meşələr, 
Kimsəyə könlünü verməyən meşələr… 
Çəlikdən mişarlar gözləyir, deyilmi?!. 
Al kəmər taxalım bunların belinə, 
 99 
Gürcüstan söyləyir: hər daşqın selimi, 
Alınız, veriniz çarxların əlinə. 
Olmasın kimsədən minnətim, niyazım, 
Qafqazım, Qafqazım, qazanclı Qafqazım. 
 
Sardıqca dağları voltlarla günəşlər, 
Altında xalqımız bir yeyər, bir işlər. 
Bir zaman gələcək, hər yerin olacaq 
Aləmə xoş gələn rəngbərəng bir dekor. 
Haçadil atların dəmirdən olacaq, 
Kolxozun sürdükcə zəmidə traktor, 
Şişəcək Kür çayım, coşacaq Arazım,  
Qafqazım, Qafqazım, qazanclı Qafqazım. 
Ey bu gənc dağların biqərar yolçusu, 
Qanadlan! Çalındı yüksəliş borusu. 
Ey cənub tərlanı, döyünsün ürəyin, 
Yılmadan5 havalan bu alı dağlara, 
Dərəsi, təpəsi bahalı dağlara. 
Bir sabah olarkən qızıldan dirəyin, 
Səslənib duracaq əlində şən sazım, 
Qafqazım, Qafqazım, qazanclı Qafqazım. 
 
SEVİNC 
 
Bu gün mən dolaşırkən, bu əmək torpağında 
Saçlarım təbiətin bülluri darağında 
Necə köpüklənirsə, çoşqun qəlbim də öylə 
İstərim ki, qabarsın uzun bir sevinc ilə. 
Bir sevinc ki, bəlirsin yağlımda-yavanımda, 
Dolaşsın könül-könül Şəkimdə, Şirvanımda. 
Sanmayın ki, həsrətəm bu duyduğum sevincə, 
Bir cilvə aşinadır hər tazaya, hər gəncə. 
Bu cilvəyi yaratmış gəncliyin ərlikləri, 
Bakının zavodları, Gəncənin fabrikləri. 
                                                          
5 Йылмадан – ъясарятля, гормадан. 
 100 
Bu sevinci yaratmış əmək çəkən fatmalar, 
Dəzgahının başında tərlər tökən fatmalar. 
Zəmilərdə traktor işlərkən gurhagurla 
Mənim üzüm dikilir səmalara qururla. 
Mənim dəxi sevincim artıb içimdə qat-qat 
Toxunmada köksümə sərin qızıl bir qanat. 
Siz ey bizdan uzaqda qışqırıb bağıranlar! 
Paris soqaqlarında zəncirini qıranlar! 
Sizin düşüncənizdən iraqdır türk gəncliyi, 
O hər şeyi yapmada; o hər şeyi yapacaq. 
Türk gəncliyi olaraq ucu almaz bir bıçaq 
Girməkdədir gözünə həp müsavatçıların, 
Qurur o günəşlərə qarşı duran bir yarın. 
Gəncliyin gurultusu səsinizi kəsiyor, 
Fikrinizin yerində qızıl yellər əsiyor. 
AXIN 
 
Həyat axır, 
Nəğmə axır,  
Axır coşqun gəncliyim, yoxdur əsla dincliyim. 
 
Axır fabrik, 
Axır zavod, 
Axır proletaryat, 
Axır bir dəmir həyat. 
 
Axır çöllər, 
Axır sellər, 
Kolxozçudan bunu sor, 
Gurladıqca traktor. 
 
Canla, başla 
Və təlaşla, 
Yorğunluqdan bixəbər 
 101
Axır geniş kütlələr. 
 
Axır fikrim,  
Axır şerim, 
Neft, pambıq, kömür axır, 
İl keçir, ömür axır. 
 
Şimşək nədir, 
Külək nədir, 
Bir-birimizə yaxın 
Axırız axın-axın. 
Ax Araz, 
Zərbəçi işdən qalmaz. 
Coş Araz, coş, 
Önə qoş, 
Haydı uzat qollarını, 
Sar şu büllur kimi qollarla 
Susuz Mil düzünün yollarını, 
Bəyaz atlar kimi gur dalğaların şaxlansın. 
 
Bizi dünya qansın, 
Çünki onun bizdə gözü. 
Sən axarkən böülə 
Andırırsan axışan ömrümüzü. 
 
Ax, İran yoxsulu səs versin uzaqdan səsinə, 
Səni gördükcə qızıllansınlar. 
İnqilab bayrağının kölgəsinə 
Qoşaraq şövqilə toplansınlar. 
 
Gavur-arx, 
Bir yeni çarx 
Dönməsə – dönməz çöllər, 
Bəyaz altunla öyünməz çöllər. 
 102 
Gavur-arx, biz səni döndərdik biz 
Qızıl əsgər kimi bir cəbhəyə göndərdik, biz. 
Hədəfin oldu ilanlar, uçuşan əqrəblər. 
Ağ buludlarla bəzənmiş bir üfüq surətini 
Aldı yaslandığın hər bir səngər. 
 
Söylə Kür, 
                   dalğa vuran sənsənmi? 
Yoxsa bizim qüvvətimiz, 
Zərbəli ülviyyətimiz 
                     axaraq dalğalanır? 
Söylə Kür, 
Qaç vilayət boyu gəzdin; 
                O tərəflərdə neçin kükrəmədin?! 
Sənə biz, 
Hər şeyi biz öyrətdik, 
Səni biz kükrətdik. 
Səni səhralara biz qoşdurduq, 
Səni biz coşdurduq. 
Səni biz coşdurduq. 
Şmidt, Buxta və Selmaş zavodu. 
Nəydin ey Mil çölü sən, 
Sorarım mən səndən. 
Yediyin odlu günəş seylabi, 
İçdiyin bir ilanın zəhrabi. 
Şimdi çalxanmada bağrında böyük illiklər 
Nə uzundu ləklər… 
Ləklərin şaxları üstündə açan pambıqlar 
Fabrikin «dərdini» yoxlar. 
Dəzgah pambıq istər, 
Ey Mil düzü aç qəlbini göstər. 
Əsla qaçamazsın, bilirəm mən, 
Şerin tələbindən. 
Onsuz da həyatın qoca fabriklər əlində, 
 103
Fabrik səni yüksəklərə çəkmək əməlində. 
Siz hər ikiniz bir yola düşmək, 
Bir yolda ötüşmək, 
Bir yolda barışmaq, 
Bir yolda sarışmaq və qarışmaq 
                                                 diləyən 
Yolçusunuz – şən, 
Siz asılısınız bir-birinizdən. 
 
Pambıq bu günün zərbəli şeri, 
Pambıq bu günün duyğusu, fikri. 
Neft axdı bizim istəyimizcə, 
Pambıq hələ, bizcə, 
Qalmış kimi arda, 
Ey zərbəçi, harda 
Pambıq yeri varsa 
Tezliklə traktorları, tezliklə xəbərlə 
Leninçilərin saldığı gur vəlvələlərlə. 
 
Yaz əkin işləri qalmış geridə, 
Bir neçə iqlimlərdə, 
Gəncə, Şamxor və Tovus 
Söyləmiş firqəyə son 
                            Jelezobeton 
                                           sözlərini. 
Bəzi yerlər məyus, 
Saldılar çünki siyah lövhəyə öz-özlərini. 
Qalxacaqdır bu kəsirlər aradan, 
Bunları çünki biz olduq yaradan. 
Biz yaratdıqsa da məhv etməyə aciz deyiliz 
Və beşillikləri bərkitməyə aciz deyiliz 
 
Bizə lazımmı təmayülçülərin falçılığı? 
Nə deyirlərdi beşillik yetirilməz yerinə! 
 104 
Soxalım gözlərinə 
Gəliniz yapdığımız işləri, 
                       Qoy firqəmizin sərt qılığı 
Dildən dilə düşsün! 
Kapitalizmin başı həm əngələ, 
                            həm cəncələ düşsün. 
Firqənin düz yolu uğrundakı sadıqlığımız 
Parlayıb axmalı yıldız-yıldız. 
Bolşevik yazları güldükcə olur düşmən xar, 
Tutmayır varlığı bir yerdə qərar. 
Tutmaz, çünki, əsasən çürümüş, 
Onu bir qorxulu dəhşət bürümüş. 
Axacaqdır o da lakin ədəmə, 
Axacaq, məhv olacaq bir kərəmə. 
 
Söylədik hər şey axır. 
Hər axan varlığa bir şey buraxır. 
Ax Kürüm, ax Arazım! 
Sizə axmaq lazım. 
Ödəməkçin şu beşillik planı, 
Qoymayın yaxşı pambıq tarlasına zərbə dəyə, 
Alınız xırda, kiçik çayları hətta yedəyə. 
Axın, 
İnsanları heyran buraxın… 
 
Mil düzü köhnə, yanmış 
Köynəyini dəyişsin. 
Bağrı yanıq səhralar 
Bir doyunca suhestvitelğn içsin. 
 
Axınız lillənmədən, 
Axınız qoldan qola, 
Toplayınız elləri 
Firqəyə, komsomola. 
 
 105
Axınız axın-axın, 
Axınız dalğa-dalğa. 
Gurultulu şeriniz 
Yayılsın ortalağa. 
 
Axınız qolçomaqlıq 
Göylərdən aralansın. 
Düşmənə kəfən biçin 
Qayçı şaxlar sulansın. 
 
Axınız, sayənizdə 
Coşsun Muğan, Mil düzü, 
Dəzgahı canlatmaya 
Qoşsun Muğan, Mil düzü. 
 
Axınız iş çoxalsın, 
Ellər dalmasın lafa. 
Gurultuyla dağılsın 
Yeni insan ətrafa. 
 
Axınız ki, kəndimiz 
Bolşevik yollarilə, 
Bolşevik dünyasının 
Dönməz oğullarilə. 
 
Silkələyib özünü 
Bir başqa rəngə düşsün. 
Həyat girsin yoluna, 
İşlər ahəngə düşsün. 
 
Axınız ki, kəndlərin 
Döyüşsün yoxsulları; 
Öyünsün görüncə bu 
Süd pambıqlı baharı. 
 106 
 
Axınız, bağ, bostana, 
Çəkilsin yeni yollar. 
Qiymətini itirsin 
Əski, cındır üsullar. 
 
Axınız, sayənizdə 
Varlığım, ixtiyarım, 
Şeriyyət zindanında 
Kəlmə döyən qollarım. 
 
Bir az da qüvvətlənib, 
Bir az da cana gəlsin, 
Fikrim, hissim, xəyalım 
Coşsun həycana gəlsin. 
 
Çünki mən də axıram 
Bu həyatın içində; 
Axıram bir qərarsız 
Kainatın içində. 
 
Axıram, sükunəti 
Sürət olan axınla. 
Şövqümlə, həvəsimlə 
Qəlbimlə, marağımla! 
 
 
HEYKƏL  QARŞISINDA 
 
O yerdə ki, bürclər düşgün nəzərlərilə 
Dalğın-dalğın baxıyorlar gəlib gedənə,  
O yerdə ki, radio yeni xəbərlərilə 
Şən bəstələr dinlətiyor yoldan ötənə. 
 
 107
O yerdə ki, tramvayın zil səslərilə 
Qarşıyor təbiətin gürültüləri, 
O yerdə ki, siliniyor – bir növ böylə – 
Ürəklərin təsadüfi döyüntüləri. 
 
İştə orda baxıyor bir canlı heykəl; 
Bir heykəl ki, dalmış köhnə düşüncələrə. 
Bir heykəl ki, çöhrəsində gizli min əməl, 
Fəqət daşdan nəzərləri dikilmiş yerə. 
 
Seyr ediyor sanki kəndi çevrəsindəki 
Qaynaq kimi qaynayaraq daşan həyatı, 
Seyr ediyor o, kommunist küçəsindəki 
Özündən çox irəliyə qoşan həyatı. 
 
- Seyr et, Sabir! Bu seyr ediş haqqındır sənin, 
Çünki sən bu zamanı görmədən öldün. 
Seyr et necə dəyişmişdir işçi vətənin, 
Çünki, şair, muradına irmədən öldün. 
 
O zaman ki, Hadi coşqun şeirlərilə 
Söyliyordu çox parlaqdır istiqbalımız, 
Sənin könlün, fəqət məhzun şeirlərilə 
Deyirdi ki, yox, lağlaqdır istiqbalımız. 
Əvət, Sabir! Sən hər şeyi gördün və yazdın, 
Mühitini əks etdirdi tərənnümlərin. 
Təbiidir, sən şairdin, dinc duramazdın, 
Ona görə iynələrlə dolmuş əsərlərin. 
 
Sabir, fəqət bir gələcək məsələsində… 
Qapılaraq hissə bir az yanıldın gərək. 
Bilmədinmi yeni nəslin coşqun səsindən 
Bu iqlimə ildırımlar qanad görəcək?! 
 
 108 
İndi burax düşüncəni, çevrənə bir bax, 
Bir bax necə ətrafında qaynıyor həyat… 
Uçmaq üçün hər kəsdə var böyük bir maraq, 
Çarpınıyor, sanki olmuş daş-divar qanat! 
 
 
AVRAL 
 
Mədəndə bu gün fırtınalar var, 
Çalxanmada ətrafa axınlar. 
Avralçıların coşqunudur bu, 
Div səsli maşınlar kimi gurlar. 
 
Bir xeyli zamandır hərəkət yox, 
Məhsullu buruqlarda kəsir çox. 
Bir işçi kəlib vecdə deyir ki. 
- Tez verməliyik işlərə talçok! 
 
Min at gücü varkən canımızda, 
Can yox nə üçün fantanımızda? 
Minlərcə nöyüt haləsi parlar 
Hər damla qızılgöz qanımızda. 
 
Bir dəm yapışın güclü qolumdan 
Feyz almaq üçün böylə hücumdan. 
Mən zərbəçi bir işçiyəm, əsla, 
Ölsəm belə dönməm ki, yolumdan! 
 
Avral eə deməkdir? Geri getmək. 
Lazım bunu bilmərrə yox etmək! 
Avral bizim əskikliyimizdir; 
Yüksəkliyimizdir – çatıb ötmək! 
 
 Mədəndə bu gün fırtınalar var, 
Çalxanmada ətrafa axınlar. 
 109
Avralçıların coşqunudur bu, 
Div səsli maşınlar kimi gurlar. 
 
 
AĞ  DƏNİZDƏ  FIRTINA 
 
Ağ dənizdə fırtına var, fırtına! 
Ağ dənizi bir tufanlı böhran almış sırtına. 
Coş dəniz, coşqun dəniz! 
Daş dəniz, daşqın dəniz! 
Aşqın dəniz! 
Şaşqın dəniz! 
 
İki cəbhəyə ayrılmış dalğaları dənizin, 
Sürünməkdə dizin-dizin 
Burjuazi – 
                   bu cəbhənin birisi… 
Digər cəbhə bizim cəbhə – 
                     mavi kömləklilərin. 
Bu cəbhə sonsuz, dərin 
Bir qüvvətə sarılmış. 
Dağları dənizin iki qola ayrılmış. 
Dəniz əlan 
Sinif duyğusilə çarpınan 
Bir kommunist qəlbi – 
                                     kibi… 
Dəniz sudan qamçılarla 
Göstərib hünərini – 
Döyəcləyir qıvrıla-qıvrıla 
İtalyanın faşist sahillərini. 
Dənizdə həyəcan var, 
Xələcan var, 
                      xələcan… 
Hər fırtına mavi kömləkli bir can… 
 110 
Səndən dərindir bu fırtınanın mənası, 
Ey Eyvazovskinin «Dənizdə fırtına»sı. 
 
Bu fırtına hələlik çalxanmayan Fransanın  
Sallanır ətəklərindən. 
Bu fırtına coşunca öylə sanın 
Ki, doğacaq qasırğa Rur küoəklərindən. 
Almaniya, 
Tarix bir pula dəyərmi ya, 
Sinif duyğusilə qəlblər vurmasa, 
Fırtına durarmı, külək durmasa?! 
 
Deyil bir Ağ dənizdə, 
Bilirsiniz bunu siz də, 
Atlas dənizində, Baltik dənizində, 
Bu dənizlərin ən qaranlıq dəhlizində 
Fırtınalar vermiş baş-başa. 
Ey Polşa 
Yarın hərb olsa əgər 
                     Fırtınamız coşacaq. 
Olacaq hər dalğası bir xəncər – 
                      bir bıçaq!  
Ağ dənizdə fırtına var, fırtına! 
Ağ dənizi bir tufanlı böhran almış sırtına. 
Coş dəniz, coşqun dəniz! 
Daş dəniz, daşqın dəniz! 
Aşqın dəniz! 
Şaşqın dəniz!.. 
 
 
 111
Yarış 
 
Bu arzu göylərdən enmədi, yahu, 
Makina əsrinin fərmanıdır bu. 
 
Kapital boynunu şişirmək için 
Böylə bir yarışa çıxdı ilk öncə. 
Kəndi şorbasını bişirmək için 
Ocaqdan ocağa uzatdı pəncə. 
 
Öncə səhmdarlar gəldi diz-dizə, 
Həpsi toxluğundan açdı ağzını. 
Acıqla çıxdılar sonra üz-üzə, 
Bu yarış qovğaya çəkdi bəzini. 
Dünən üç iqlimdə qurulan pusu, 
Heycanlı ciblərin son həvəsiydi, 
Gözlərdə dolaşan qan qırmızı suhestvitelğn 
Ötən yarışların nəticəsiydi. 
 
Hər kəs bilir 
Bizim yarış 
Nə deməkdir, 
Niçindir. 
Bu çırpınış, bu axtarış 
İctimai cəmiyyəti sağlam qurmaq içindir. 
 
Məmləkətə, cəmiyyətə, əzizinə, 
Özünə 
Kim istərsə qursun böyük bir yarın, 
Tutsun ətəklərindən bu çapqın yarışların. 
O da bu yarışda əjdərə dönsün, 
Bir qından çıxan xəncərə dönsün. 
 
Zavodlar da, fabriklər də coşaraq, 
 112 
Bu yarışa hazırlamış bir maraq. 
Sobalar çıtırdıyor, 
Təkərlər tıqırdıyor, 
Tövşüyor körüklər, 
Ötüyor düdüklər. 
 
Əksi-səda verən dəmir dirəklərlə bərabər 
Bunlar çıxmış yarışa. 
Bir ciddi axtarışa 
Umuzlarla, biləklərlə, ürəklərlə bərabər. 
 
Bu yarış, 
Bu axtarış 
İstiyor ki, 
Diyor ki, 
Könül dənizləri coşub qabarsın. 
Sablamlaşıb şüuru hər işçinin, 
Taleyini sürükləsin sevincinin 
Arxasınca aparsın. 
 
Lirikanın dənizləri hər çöldə, 
Hər könüldə 
Bir səraba dönərkən, 
Hətta söz söyləmək də ağır bir iş deyildir, 
Kim istərsə yazar şeir, 
Lakin bir az beyinlə əylənərək oynamaq, 
Yarışa çıxmaq gərək. 
Çağlayan kimi coşmaq, bulaq kimi qaynamaq, 
Ürək damarlarını yerindən qoparıb da 
Həyat dinən klubda 
Ovucda sıxmaq gərək. 
 
Hər kəs bilir 
Bizim yarış 
 113
Nə deməkdir, 
Niçindir. 
Bu çırpınış, bu axtarış 
İctimai cəmiyyəti sağlam qurmaq içindir. 
ÇADRALI  QIZLARIMIZA 
 
Sizə indi diyorlar: - Çıxınız bu örtüdən, 
Qovunuz üzünüzdən bu məlun buludları. 
Bunların fərqi yoxdur acı bir üzüntüdən, 
Parçalayıb yırtınız bu köhnə yadigarı. 
 
Bu xitabı bəlkə siz xoşlayıb bəyəndiniz, 
Qəlbinizdə titrədi şəfəqlənən arzular, 
Bəziniz də çarşafı yandırıb sevindiniz, 
Fəqət bunu başında daşıyan daha çox var. 
 
Bir çoxu anasından, bir çoxu babasından 
Qorxaraq bu çizgini sürükoiyor peşincə. 
Bəzi əskidən əski olan əqrabasından 
İstəmiyor eşitsin hər ağız sözü, məncə. 
 
Yaxşı qız! Bəlkə sən də utanaraq məhlədən 
Vida etmiyorsın o zülmətin övladına? 
Qorxmadasın bir xətər toxunar qanadına 
Fəqət bu deyil bizə yaşayışı öyrədən. 
 
Qaya uçdumu, əlbət, toz qopacaq yerindən, 
Buludlar sıxılınca ildırımlar guruldar. 
Qoy onlar nə der desin, sənin əməllərində 
Möhtəşəm dənizlərin çiçəkləri parıldar. 
 
Düşün, bil ki, o çadra, bayquş qanadlı çadra 
Şərqin qaranlıq, siyah mühitindən toxunmuş. 
Aləm dəyişmiş indi, o Şərq hara, sən hara? 
 114 
Mərsiyəsi o Şərqin çünki çoxdan oxunmuş. 
 
Təbiidir ki, ay qız, yaz ayları gəlincə 
Yarpaqlanıb pərdədə qalmaz örtülü qöncə. 
Rəvamıdır yurdunun açıq bir səhərində 
Dalğalansın bir bahar buludu gözlərində?! 
 
Həyatın səslərindən kəsb edərək iqtidar, 
Bu qaynar məmləkətdə qoş, oyna, sıçra, hayqır! 
Onsuz da həyat adlı, çəlik barmaqlı ruzgar 
Başınızdan çarşafı götürüb qaçacaqdır. 
 
 
QURULTAY 
 
16-cı qurultay 
«Sağı» «sola», «solu» «sağa»  qatan, 
Əyilənləri yerindən oynatan. 
Lenin raylarında 
                yürüyən tren… 
Sərnişin milyon-milyon işçilərdən… 
 
16-cı qurultay 
Sinifləri çaxnaşdıran, 
Avropanı bir-birinə vuran 
               bir dəmir alay… 
 
Ölkəmizə 
            dürlü dürlü kurant görək! 
Giğantları yaratmağa 
16-cı qurultayın qarşısında 
Beş qitəni sədasilə 
                     sarsıdan bir and gərək!  
Hər acıya köks gərdik, 
 115
Hər cəbhədə qalibiyyət göstərdik, 
Ölkəmizdə yapılan: 
                    böyük beşillik planı… 
Dünya xəritəsində 
             Kapital bir qurd kimi 
                      doğan gündən daraşmış, 
                          Zülüm həddini aşmış. 
Bu qurdları qırmaq gərək, 
Dünyaya hayqırmaq gərək: 
Kapitalın qapısından 
                həyat ummaq, 
Əjdahanın ağzından 
            nəcat ummaq 
                       deməkdir!     
Onun kirli məqsədi 
Bizi belə yeməkdir! 
Qərbin kazinolarında 
Bir masa kənarında 
                 Baxışları sərsəri görən, 
Çəkdiyi papirosun 
         xəfif dalğalarında 
                   qocalmış taleyinin 
Son hərəkətini süzən 
             qaşı çatıq, 
                      baxtı yatıq,  
Üz-gözündə xəzan axşamlarının 
        Gölgələri birikmiş, 
Çöhrəsini məchul bir nöqtəyə dikmiş, 
Avropanın qarnı şişmiş, 
Traktor tacirinin başından duman qaldıran, 
Malının qiymətini aşağı saldıran 
Beşillik plan – traktor zavodu 
Çox şişməsin Amerika 
         Fordu, qovdu 
 116 
Avto çıxaran makinalarımız! 
Pan-Avropanın belini 
       qıran makinalarımız!   
Ukrayna şairi 
Şevçenko sağ olsaydı ya 
Gəlincə təbi-şeri, 
Baxıb Dneprostroya 
Yeni bir elektrik 
Qəsidəsi yazmazdımı?! 
Qəsidəsi 
              kapitala dərin quyu 
                            qazmazdımı?! 
Gürcüstanın Zahesi 
Bizə oxur elektrik nəğməsi. 
Zahes çiçəklər, otlar arasından, 
Əlvan buludlar arasından 
Al şimşəklər çaxdırır; 
Neft yurdunu Hayıstan 
                Yarışlara çağırır. 
Azərbaycan, 
Onun dostu Hayıstan… 
Siz də irişdiniz payınıza. 
Siz də qurultayınıza 
Göstərdiniz varlığınızı, 
                  bəxtiyarlığınızı.          
Ey Bakı! 
Buruqların 
                    çıxdı yadlar əlindən. 
Qurtuldun 
          xurafatdan, dindən!      
16-cı qurultayda 
            yerini buldun. 
 
Susuz, mələyən çöllər, 
 117
Küləkləri üfüqlərə      
                   Zəhərli qum ələyən çöllər. 
Bu gün söndü ürəyində toplanan kin 
       Lenin gözlü özbəyin. 
O zaman ki, Türksib 
             Çöllərə işıq saldı. 
Uzun yollar qısaldı. 
Sahib oldun, 
             Özbək yoldaş, yerinə, 
Pambığın xərclənmədə 
             sosializm işlərinə. 
 
Daxmasında tək yaşayan 
İnsanlara baxacağıq yan! 
Ortaqlı təsərrüfat 
Sosyalizmə gedən həyat… 
Mücadilə genişləyir, 
İliklərə işləyir 
Möhkəm sinif duyğusu! 
 
16-cı qurultay 
«Sağı» «sola», «solu» «sağa»  qatan, 
Əyilənləri yerindən oynatan, 
Lenin raylarında 
                yürüyən tren… 
Sərnişin milyon-milyon işçilərdən. 
 
16-cı qurultay 
              sinifləri çaxnaşdıran, 
Avropanı bir-birinə vuran 
               dəmir bir alay! 
 
HƏYƏCAN 
 
 118 
HƏR ŞEY COŞQUNDA… 
 
Bu gün hər kəsdə böyük həyəcan var, 
Bu gün hər çöhrədə bir xələcan var. 
Hərlənir iştə beyinlər, başlar, 
Hərlənir şövq ilə dağlar, daşlar, 
Hərlənir ölkəmizin hər tərəfi, 
Qoca ərzin böyük işdər tərəfi. 
Hərlənir zərbəçi fabriklərimiz, 
Hərlənir qos-qoca elliklərimiz. 
Hərlənir şaxtaların qatları da, 
Hərlənir ordumuzun atları da. 
Hərlənir boylu buruqlar, dolanır; 
Buna xaricdə yrəklər bulanır. 
 
QURULUŞ 
 
Göstərib iştə beşillik planı, 
Sarsıdıb yıxdı kökündən cahanı 
İşçilər – ölkəmizin işçiləri. 
Çünki var bizdə mətanət kəsəri. 
Böyük işlərdə irəlilərkən biz, 
Hərlənir daxili düşmənlərimiz. 
Biz açarkən bizə düzgün yollar, 
Sürünür arxada «sağlar», «sollar». 
Biz Dneprdə yapırkən şadlıq, 
Dalğalardan dağa sərpildi işıq. 
Girişərkən işə Selmaş zavodu, 
Sardı «sağ cəbhəni» heyrət, qorxu. 
Biz kəsərkən Arazın qarşısını, 
Kavur-arx pambığın ən yaxşısını 
Coşaraq, çağlayaraq verdi bizə, 
Qoca Kür «möcüzə» göstərdi bizə. 
Səsi gəldikcə çırağban Zahəsin, 
 119
Məncə bir məqsədi var hər bəhsin. 
O qədər çox ki, böyük işlərimiz. 
Onu nəql etməyə şeirim aciz… 
Bu zaman bizlərə ancaq 
Ən kiçik şeydə böyük şey aramaq. 
 
 
 120 
KƏSİR 
 
Var bu gün bolluca bənzində kəsir. 
Buna lazım quralım bir tədbir. 
O deməkdir ki, bu, biz işlərkən, 
Düşəcək qollarımız qüvvətdən. 
O deməkdir ki, bu göylərdə bizi 
Gözləyirkən yeni dünya bəhsi, 
Bir kilid bağlanacaq ağzımıza. 
O deməkdir ki, bu benzin dursa 
İşləyən xızlı saatlar duracaq; 
Fabrikin qəlbi də tənbəl vuracaq. 
Benzinin varlığıdır varlığımız, 
Benzinin darlığıdır «darlığımız». 
Benzinin çoxluğudur «çoxluğumuz», 
Benzinin yoxluğudur «yoxluğumuz». 
Güçlənirkən günü-gündən qolumuz, 
Bəs azalsın nə üçün petrolumuz? 
Benzin olmazsa bizim divlərimiz 
Qalacaqdır hərəkətsiz, səssiz. 
Benzinin azlığı yaxud duruşu 
O deməkdir ki, siniflər vuruşu 
Bu geniş ölkədə «sakitləşəcək», 
Qolçomaqlar bizə «üstün gələcək». 
Yox, sinif duyğusu sönməz, sönməz! 
Atılan ox geri dönməz, dönməz! 
Benzin artarsa, iş artar, çoxalar, 
Ölkədə yüksəliş artar, çoxalar. 
Benzinin qüvvətidir qüvvətimiz 
Benzinin sürətidir sürətimiz. 
Birləşib coşsa əgər qüdrətimiz 
Və çəlikləşsə dəmir vəhdətimiz, 
Məncə, benzində xətər qalmayacaq 
Və kəsirdən bir əsər qalmayacaq! 
 121
 
                            
 122 
 
S. RÜSTƏMƏ 
 
Dinlə, qəlbimdə, Süleyman Rüstəm, 
Sənə dair kiçicik bir nəğməm, 
Kiçicik – dağ kimi bir dalğam var, 
Bir dənizdir ki, o dalğam çağlar… 
Haydı, Rüstəm, çıxalım gəl yarışa, 
Çıxılım mövzu üçün axtarışa! 
Aləmə vəlvələ salmaq lazım, 
Quruluş şairi olmaq lazım! 
Çapar atlar kimi çapmaqda həyat, 
Bizə keçməkdə bu dövran, heyhat… 
Yataraq uyquya dalsan bir də, 
Bizi varlıq qoyacaqdır geridə.   
 
 
GƏNC   ŞAİRİN  XİTABI 
 
Gəliniz! Sel kimi çılğın gəliniz! 
Bir yanar dağ kimi qızğın gəliniz! 
Gəliniz əl-ələ zəncirləşərək, 
Gəliniz çarpışaraq, birləşərək, 
Gəliniz tövşümədən güllə kimi, 
Dəyiniz üzlərə bir sillə kimi. 
Yeni gün Moskvadan doğmaqda, 
Bəzi insanlara gəl bir bax da, 
Nə uyurlar, nə də bir qalxırlar. 
Böylə şaşqın yaşayışdan nə çıxar? 
Bəzinin fikrini heyrət almış, 
Bəzi dalğın, mütərəddid qalmış. 
Sən fəqət öylə deyilsən, ey gənc, 
Hal xoşdur sana, mazi iyrənc. 
Çıxınız yollara sağlam-sağlam, 
 123
Çıxınız, tutmayınız heç aram. 
Bu günün nurunu təbrik ediniz, 
Onda ayrılmayınız əsla siz. 
Bu gün Avropa dəyir bir-birinə, 
Qalma biganə lnun tədbirinə. 
Səni hər anda o yutmaq istər. 
Yüyürüb yurdunu tutmaq istər. 
Səni gördükcə o yüksəklərdə, 
Qapılır varlığı sonsuz dərdə. 
Səni gördükcə zavodlarda, inan, 
Ona dünya görünür bir zindan. 
Səndə artdıqca gözəl sənətlər, 
Sancılır bağrına küt bir xəncər. 
Seyrə daldıqca böyük işlərini. 
O, sırıtmaqda xəbis dişlərini. 
Bax bu gün şərqə, nasıl matəmli, 
Çöhrələr sisli, könüllər qəmli. 
Nə həyat var, nə gülüş var, nə səfa, 
Var fəqət bolluca işgəncə, cəfa. 
Hər tərəf bir bulud altında nihan 
Hər tərəf göz yaşı, hər yerdə fəğan. 
Köpürüb daşmada hindin suları, 
Çinlinin ərşə çıxır qayğıları. 
Hər bucaq məhbəsə dönmüş, heyhat, 
Çəkilir şeymi bu zillətli həyat. 
Duyğular sürgün, əməllər sürgün, 
Qüssələr canlı, sevinclər küsgün. 
İştə bax bunlara sən, hazırlaş, 
Çağlayanlar kimi, sellər kimi daş. 
Bir qızıl quş kimi yüksəl, yüksəl. 
Şərq deyir, yoldaşım, imdadıma gəl! 
İbtida canlatalım kəndimizi. 
Çünki hər cəbhədə, daxildə bizi 
Sanma yoxdur hələ tətib eliyən, 
 124 
Sayıq ol daxili düşmənlərdən. 
Yenidən qurmadayız biz hər işi. 
Bax, bu sürətli həyatın gedişi 
Döndərir «çoxlarının» duyğusunu, 
Yağının artırıyor qorxusunu. 
Bax, bu gün kəndləri tədqiq eylə. 
İki qüvvətli sinif şiddətlə 
Vuruşub hirslə çarpışmaqda, 
Duraraq üz-üzə qarpışmaqda. 
Biri yoxsul, birinin fikri qazanc, 
Birinin gözləri tox, digəri «ac». 
Çalışıb yoxsula qüvvət verəlim, 
Ona qüvvət, ona şiddət verəlim. 
Bəzi işlərdə görünməkdə kəsir, 
Bizə etməzmi bu hallar təsir?! 
Qaldırıb bunları birlik yapalım, 
Gəlin hər sahədə ellik yapalım. 
Köydə məktəblərimiz azdır, az. 
Yox, bu azlıq bizə əsla yaramaz. 
Yığışıb kəndlərə axmaq lazım, 
İldırımlar kimi çaxmaq lazım. 
İşdə tənbəllik edənlər də bizə 
Qatı düşmən, kimidir, bilsənizə!.. 
Zərbə endirməliyiz bunlara da, 
Qəti son verməliyiz bunlara da. 
Yarının hərbi çətindir bəlli, 
Düşmənin üfqə uzanmaqda əli. 
Artırıb növünü təyyarələrin, 
İçəlim nurunu səyyarələrin. 
Kapital üzdə edir tərk-silah; 
Buna aldanmayalım biz əsla. 
Qorumaq ölkəni bizdən asılı, 
Qaynayan gəncliyimizdən asılı. 
Komsomol, çarpışalım, əlləşəlim! 
 125
Verəlim əl-ələ tez dilləşəlim! 
Bizə coşmaq, bizə daşmaq yaraşır. 
Qatı düşmənlə dalaşmaq yaraşır! 
 
 
 126 
BİZİM  OTAQDA 
 
Otaq heyrət içindədir 
Ətrafında gurultu. 
Nəzərlərdə bir arayfş, 
Ürəklərdə döyüntü. 
 
Qarışmışdır bir-birinə 
Neçə nəfər yataqdaş. 
Həpsi fikir yürütmədə, 
Hər dimağda bir təlaş. 
 
Biri deyir: - Məni yazma! 
Biri deyir: - Məni yaz. 
Bu lazımlı bir işdir ki, 
Ondan qaçmaq yaramaz! 
 
Biri deyir: - Elə isə 
Mən burada qalmaram. 
Mən öz geniş həyatımı 
Çərçivəyə salmaram. 
 
- Sən danışma, yoxdur sənin 
Heç siyasi savadın, 
Köhnə həyat qəfəsində 
Çırpınarkən qanadın. 
 
Bizim yeni üfüqlərdə 
Ucamazsın təbii, 
Ya sən bizdən artıqmısın. 
- Buraxsana, ay Səbi, 
O, girməyir, qoy girməsin. 
- Bu olacaq şey deyil, 
Girməyənlər aramızdan 
Çıxmalıdır, bunu bil. 
Bax, yoldaşlar, kommunaya 
 127
Keçmiş bütün otaqlar. 
Bu əməldən bir bizimki 
Geri qalmış bir qədər. 
 
Gəlirindən hər tələbə 
Bir payını verməli, 
Tezlik ilə qurduğumuz 
Kommunaya girməli. 
 
Girməyənlər yerli-dibli 
Köçməlidir buradan. 
- Necə yəni köçməlidir, 
Bu da sözmü? – Aradan. 
 
Rüstəm haman bir davamsız 
Çocuq kimi bağırdı, - 
- Mən girmirəm sözün nədir? 
Deyə bərkdən çığırdı. 
 
- Sən deməli kommunanın  
Ziddinəsən, eləmi? 
Biz bu yeni yaşayışa 
Çağırırkən aləmi, 
Sən məşşanlıq girdabında 
Çalmadasın əl-ayaq. 
 
Bir başqası uzandığı 
Yatağından qalxaraq: 
- Doğrusu mən kommunaya 
Danışıqsız girərdim. 
Bəlkə onun mənə düşən 
İşini də görərdim, 
Lakin onun bişmişini 
Yeyə bilməm doğrusu. 
 128 
 
Özü bilər. 
- Səndən gəlir 
Mədaraçı qorxusu. 
- necə yəni özu bilər. 
Biz güzəştə getmərik. 
Aramızda olmamalı 
Bizim ayrı-seçkilik. 
Bu gün bizim qarşımızda  
Sarsılmayan bir yol var. 
Gah oyana, gah bu yana 
Əyilmədən nə çıxar?! 
 
Bir tələbə uzaqdan bu 
Həngaməyi süzmədə, 
Nəzərləri dalğın-dalğın 
Bağdadı da gəzmədə. 
 
O böylədir, kəndisini 
Heç bir işə vuramaz. 
Guşənişin bir adamdır, 
Xeyrə, şərə yaramaz. 
 
Onu görən sanar yazıq 
Düşmüş dildən ayaqdan, 
İki kəlmə söz sorsanız 
Durub qaçar yataqdan. 
 
- Yaxşı, Cəbi, yavaş danış, 
Kifirləşir Ələsgər. 
Toxununca kulaqlara 
Bu ad, haman güldülər. 
 
- Ey Ələsgər, bitərəflik 
Vaxtı deyil. 
 129
                                  -  Nə var ki? 
Teymur qaqıldayıb güldü, 
- Ah, bu Teymur qoyar ki… 
- Bəli, bir padşah bir gün darılmış, 
           Qəlbinə amansız qəmlər sarılmış, 
Əl çalmış, vəziri gəlmiş hüzurə, 
Üzünü tutaraq demiş vəzirə: 
- Bir dastançı gətir.  
                              Əməl olunmuş, 
Ansızın bir nəfər hazır bulunmuş. 
Zal oğluRüstəmin hekayətindən, 
Onun mərdliyindən, fərasətindən, 
Vurub yıxmasını, şücaətini, 
Basıb kəsməsini, məharətini 
Bir-bir tərif edib bitirən zaman 
Padşah başını qaldırıb haman 
Sormuş ki: - Heyvandı o yoxsa insan. 
Vay sənin halına müəllim olsan. 
Biz burda məsələ həll etməkdəyiz 
Kənardan nə var ki?.. sorursunuz siz, 
Siz yarın müəllim olsanız əgər 
Məndən akademik olar. – Ələsgər 
Dinləyib Cəbini, boynunu bükdü, 
Üzünə bir sarı qızıllıq çökdü. 
- Nə var ki, yaz məni. 
- İş onda deyil, 
Sən özün iştirak etməlisən, bil, 
Bizim quruluşda, bizim gedişdə. 
- Yenə fəlsəfəyə başladın iştə, 
Boş yerə sıxılıb özünü yorma. 
- Yaz məni. 
- Məni də. 
- Yaz məni durma… 
Deyə bütünlüklə yazıldı həpsi. 
 130 
Bunların içində fəqət birisi 
Baxıb durmadaydı səssiz kənardan, 
Ayrılmaq istərdi bu dalğalardan. 
Almışdı gözləri bir dərin baxış, 
İçində yatağan, dilində qarğış. 
Üzünü turşutdu, qaşını çatdı, 
«Eh!..» deyib yerində yıxıldı, yatdı. 
1931 
 
BƏYAZ  ÇÖLLƏR 
 
Əgər suhestvitelğn damənin tutdum, rəvan döndərdi üz 
məndən 
Və gər güzgudən umdum sidq əksi-müddəa gördüm. 
                                                                        Füzuli 
Xayır, məndən sular dönməz, təbiət pəncəm altında, 
Baxıb  ayinəyi-qəlbimdə əksi-aşina gördüm. 
                                                   M.Müşfiq 
 
Çoxdandır bir şeir yazmamışam mən, 
Çoxdandır bir nəğmə tutdurmamışam, 
Çoxdandır ayrılıb şer aləmindən, 
Xəyal dənizinə baş vurmamışam. 
 
Fikrim qasırğalı dəryalar kimi 
İstənilən qədər dalğalanmamış, 
Uönlüm uzaq gedən xülyalar kimi 
İncə buludlarla çulğalanmamış. 
 
Ürəyim ilk bahar selləri kimi 
Atlana-atlana qaynamamışdır. 
Ruhum Mil düzünün çölləri kimi 
Ğəyaz çiçəklərlə oynamamışdır. 
 
 131
Bir kəlmə bulmaqçın xeyli darılıb, 
Əzaba, zəhmətə qatlandığım yox. 
Aldığım mövzuya candan sarılıb, 
Misradan-misraya atlandığım yox. 
 
Nə kiçik bir dərə, nə bir mənzərə, 
Keçməmiş zehnimin lövhələrindən, 
Şeirsiz, nəğməsiz gəzib bir ara, 
Heyhat, oynamamış könlüm yerindən. 
MİL  DÜZÜ 
 
Bir düz ki, fərq etməz xəyalın gözü, 
Hər daşı bir çılpaq qərib öksüzü, 
Məlul çöhrəli bir dulu andırır; 
İnsanın fikrini dumanlandırır. 
Ey illər uzunu çiçəksiz, otsuz, 
Elçisiz, qonaqsız, kimsəsiz, yurdsuz,  
İlanlar yatağı olan Mil düzü! 
Yabançı əllərdə qalan Mil düzü! 
Bilsən nələr keçmiş başından sənin, 
Qəmgin torpağından, daşından sənin! 
Bir kimsə etməmiş sana mərhəmət, 
Salmamış üzünə «sayəyi-rəhmət». 
Göylərin buludu sana yabançı, 
Günəşin telləri sırtında qamçı. 
Boş yerə yağmış da qarın, yağışın, 
Bir alov kəsilmiş baharın, qışın. 
Kimsə anlamamış faydanı sənin, 
Alan olmamışdır qadanı sənin. 
Odur ki, kədərin başından aşmış, 
Yazıq, bilməmişəm ürəklər daşmış. 
İnsanlar nankormuş tarix boyunca, 
Çalıb çağırdığın yoxdu doyunca. 
Dolanmış başına dönmüş fələklər, 
 132 
Əsmiş uzərindən çılğın küləklər. 
Tarixdən büsbütün adını silmiş, 
Sana hər çapavul yatı kəsilmiş. 
Şırıldarkən Araz yaxınlığında, 
O zalım da qalmış öz qılığında. 
Zavallı halına o da yanmamış, 
Bir parça səninçin dalğalanmamış. 
Bəzən üzərində tikanlı otlar 
Göyərmiş, çoxuna vermiş umudlar. 
Ellər köç eyləmiş, sürülər gəlmiş, 
Qoynunda bir quzu səsi yüksəlmiş. 
Bir səs ki, zülmətdə ağlayan bir səs… 
Bir səs ki, həzindən çağlayan bir səs… 
Bir səs ki, yoxluğun üstündə ölmüş, 
Yenə o, yoxluğa batmış, gömülmüş. 
 
QƏDİM  KARVAN 
 
Gündüzlər çəkilmiş, gecələr çökmüş, 
Buludlar qoynunda sanki bir gümüş, 
Dərili qanğuru yavrusudur ay. 
İştə yol ucundan çıxdı bir alay. 
Poslası ulduzlar olan bir karvan, 
İçdiyi sarı suhestvitelğn, yediyi yavan. 
Sarvanlar uyqulu, dəvələr yorğun. 
Nədir bu heçlikdə bu gülünc oyun?! 
Torpaq yaraları ayaqlarında. 
Yazın istisində, qışın qarında 
Saqlı üzlərində düşkünlük qəmi, 
Ürəklərində bir xəzan axşamı, 
Qarşılarındakı dənizlər sərab, 
Ümidlər şikəstə, əməllər xarab, 
Rahatlıq bilmədən yürür bu karvan. 
- Karvan, bitməyəcək yollarla davan! 
Yürü, -  deyir ona göydə buludlar, 
 133
- Yürü, -  deyir ona hər əsən ruzgar. 
İlan nərələri: -  yürü, -  der ona, 
Sərablar çəkmədə onu qoynuna. 
Karvan, yazıq karvan, budur, suhestvitelğn yoxdur. 
Bu çöldə dağların qoxusu yoxdur. 
 
Yanıq alınlarda bir acı röya, 
Çınlayan bir çatlaq çansəsi guya 
Hər göz qarşısında bir «cənnət» açar 
Yolçular ayılar, uyqular qaçar. 
İştə bu çan səsi, ah, bu çan səsi, 
Bu çanın ruhlara ruh saçan səsi, 
Bu quraq çöllərdə şəfqətlə çağlar. 
Ulduzlara gülər, gecəylə ağlar. 
Hıçqırar, boğular, nəhayət ölər. 
Siyah bir girdaba düşər, gömülər. 
Gecələr, gecələr, susuz gecələr, 
Çılğın küləkləri quduz gecələr! 
 
RÜCU 
 
Mil düzü, Mil düzü, geniş Mil düzü! 
Eşit ürəyimdən gələn bu sözü. 
Bu keçmiş halına acımam ki, mən. 
Açıq danışalım, doğrudan da sən 
Bəlkə bu sevcini, bu sevincini, 
Bəyaz qızılını, bəyaz incini 
Xanlardan, bəylərdənəsirgəmişsən, 
Quduz köpəklərdən əsirgəmişsən? 
Tanışlarım bilir bunu, sən də bil! 
Mənim darğınlığım səbəbsiz deyil. 
Bir Bakı işçisi birinci kərə 
Baxıb çoraqlıqdan çıxan ellərə, 
Govur-arx üstündə mitinq açaraq, 
Köksündə çırpınan qırmızı bayraq 
 134 
Dalğalanan zaman lenta kəsərkən, 
Orda neçin, nədən olmamışam mən, 
Könlüm Araz kimi havalanmamış, 
Gurultum çöllərdə dalğalanmamış? 
 
Deyirlər o zaman burda köylülər 
Tutub dişdərində qalib türkülər, 
Bir daşqın fərəhlə gəlmişlər vəcdə. 
Araz da eyləmiş onlara səcdə. 
Arazın önünü kəsən sipərlər 
Qalxıb yüksəklərə açınca şəhpər, 
Gənc bir arslan kimi kükrəyən Aras 
Vermiş ətrafına dərin bir həras, 
Sıçramış, köpürmüş, bayılmış, getmiş, 
Mil düzünə sarı yayılmış, getmiş. 
MƏNİM  ÇAĞLAYANIM 
 
O gündən bəridir dəyişmiş rəngin, 
Dəyişmiş büsbütün rəngin, ahəngin. 
Səndə gurultulu bir çağlayan var, 
Bu dönməz çağlayan durmadan axar. 
O durmadan axar, dağ-dərə bilməz, 
Qüvvəti daima artar, əksilməz! 
Üstünə od yağsa gətirməz xətər, 
O həyatla başlar, həyatla bitər. 
Mənim çağlayanım axmış, axacaq, 
Hər yerdə bir bəyaz iz buraxacaq. 
Mənim çağlayanım çağlayır, dinlə, 
Bolşevik gücünün qətiyyətilə. 
Mənim çağlayanım kolxoza axır, 
Dağların selini heyran buraxır. 
Mənim çağlayanım xəyalım kibi, 
Bəzən sakit axır, bəzən əsəbi. 
 
 135
XİTAB 
 
Nə qədər istəsək boş yerimiz var, 
Canımız, qanımız, hünərimiz var. 
Əkilən pambıqlar hələ azdır, az; 
Bununla iş bitməz, əsla kar aşmaz! 
Pambıq əkinləri gərək çoxalsın, 
Qəlbimizdə gəzən həsrət yoxalsın. 
Kimsəyə olmasın ehtiyacımız, 
Bitsin həsrətimiz, bitsin acımız! 
Pambıq çoxaldıqca, fabrik canlanır, 
Kollektiv güclənir, birlik canlanır, 
Pambığın çoxluğu çoxluğumuzdur, 
Pambıq «çörəyimiz», neft «suyumuzdur». 
Hər pambıq tarlası düşmənə mədfən, 
Hər açılan qoza ona bir kəfən. 
 
PAMBIQ  ŞAXLARI 
 
Hər şaxın üstündə bir bəyaz xülya, 
Bir titrəyiş duysa düşər qorxuya, 
Dönər boynu bükük yasəmənlərə, 
Qırılar, tökülər, sərilər yerə. 
O bəyaz xülyaya toxunun yavaş, 
Yoxsa ürəyində duyar bir təlaş. 
Dalğın bir şairin xülyasıdır o, 
Mil düzünün bəyaz röyasıdır o 
Ki, bu gün həqiqət şəklinə girmiş, 
Bütün şübhələri yıxıb devirmiş. 
Görünür tarlada ülviyyətimiz, 
Nazik şaxlar təmiz, kolxozlar təmiz. 
Hər qoza ləkəsiz çocuq varlığı, 
Sığmayır dünyaya bəxtiyarlığı. 
Mən neçin bu zaman fikrə getməyim, 
 136 
Ya neçin fikrimi dərinlətməyim? 
Mən neçin bu zaman coşub daşmayım, 
Ürəkdən həyata yaxınlaşmayım 
Ki, bir gənc şairə lazım olan hər, 
Hər dürlü mənzərə burda əks edər! 
 
 
ZƏFƏR  SƏSLƏRİ 
 
Gediriz,  
Gediriz, gediriz, 
Getməyir, uçuruz, 
                  usuruz… 
Uçmayır, bir şimşək olub da çaxırız. 
Axırız-axırız. 
Keçmişin üzünə şillələr vuraraq axırız, 
Elliklə yarını quraraq axırız. 
 
 
ZƏFƏRDƏN  ZƏFƏRƏ 
 
Beşillik planı 
İki il yarımda yerinə yetirdik. 
Deməli, bitirdik. 
İşlərin qalanı 
Daha çox, 
Bir talçok 
Gərəkdir verilən işləri 
Aparsın iləri, 
Aparsın iləri gələcək beşillik zəfəri 
Hər şura nəfəri. 
Cavab ver, Abşeron! 
Qəlbində neçə ton 
Bu axan 
Yeni qan 
 137
Çağlamış fışqıra- fışqıra, 
                   qışqıra-qışqıra?! 
Yox, gərək 
Bir çərək 
Qalmvsın boş yerin! 
Yoldaşlar, göstərin 
Torpağın altında, 
Torpağın ən məchul qatında 
Gizlənən o xəsis qaynağı! 
Toxunsun ona bir mühəndis caynağı 
Arasın zərbəçi mühəndis 
Bizimçin yeraltı bir dəniz… 
 
Arayır, aramış, 
Bir qarış 
Yer belə qaçmamış gözündən, 
Dönməmiş sözündən. 
Verdiyi ilqarı yetirmiş yerinə, 
Baxınız, qaç yeni buruğun seyrinə 
Daldırmış bizləri… 
O, yüksək rəqəmə qaldırmış bizləri!.. 
 
FİRQƏNİN  SƏSİ 
 
Ey, Buxta, 
Nədir o vüqarlı buruqda 
Çınlayan div səsi? 
O hansı nəfərin nəğməsi? 
O hansı işçinin zərbəli dastanı? 
Onunla şənlənir sosialist vətəni. 
Onunla şənlənir, onunla canlanır, 
Onunla çalxanır 
Kaspinin bağrında uyuyan. 
O səsin: -  Qalx, oyan! - 
 138 
                  nidası, 
                  Bolşevik firqənin sədası. 
 
 
 
 
EHTİYAC 
 
Qalsınmı fabrikdə 
Dəzgahın bəndləri şirəsiz? 
Dursunmu bir uzun herikdə 
Traktor nərəsiz? 
- Nöyüt ver! – söyləmiş firqəmiz 
Ki, çıxsın yağının əlindən yaxamız. 
Qoy artsın tələblər! 
Bizi ki, sarsıtmaz afaqı səbəblər, 
Çünki biz 
Xırdaçı deyiliz. 
 
 
 139
ZİYPNÇI 
 
Kimdir o, ziyançı mühəndis? 
Çökmə diz 
Yalandan önümdə! 
Bu günkü dönümdə 
Tanıram səni mən 
                   işindən. 
Bilirəm nə varsa canında. 
KPU-mun gözündən uzaqda deyilsin, 
Qoy başın əyilsin 
Firqəçi işçimin yanında! 
 
QƏDİM  BAKI 
 
Qaçmayır irəli, 
           qaçamaz! 
Qırılmış şəhpəri, 
             uçamaz! 
Keçməyir günləri binamaz. 
Canamaz  
           üstündə kəsilmiş taqəti; 
Vird etmək adəti. 
Getməyir qabağa, 
Yürüşü bir bağa 
                      yürüşü… 
Həyatı, görüşü 
              pək əski 
                       bir Bakı. 
Başının ağası 
İngilis darğası. 
Ey Murtuz, ey Nobel, 
Bir daha bağlamaz sənə bel 
                         buralar! 
Biz bayram edərkən ürəyin aldımı yaralar? 
 140 
O hansı zamandı, 
Hər tərəf dumandı 
O gecə?.. 
Başında bir sarı düşüncə, 
Sarıydı əyninin paltarı, 
Gəzirdin bulvarı. 
Kaspinin üzündə oynaşan dalğalar. 
                 qaynaşan dalğalar, 
Əsdikcə giləvar 
Oynardı bulvar. 
Oynardı «Ovlar», oynardı «Zadələr», 
«Zadələr» önündə qırılmış badələr… 
 
İRƏLİ 
 
İləri,  
Bakının zərbəçi ərləri! 
İləri, yeni neft planı 
Sarsıtsın cahanı! 
İləri, yeni ruh, yeni can, 
Bu uzun həyəcan 
Bakıyı qaplasın, 
Qəhrəman divləri bir yerə toplasın! 
 
Ey işçi, sən necə saqlısan buruqda, 
                             bu ruhda 
Mən dəxi şerimdə saqlıyım. 
Qoy məni tanıyan şerimdən tanısın, 
Ey şerim, sən mənim işimin canısın. 
 
Gediriz. 
                Gediriz. 
Getməyir, uçuruz. 
                 Usuruz. 
 141
Uçmayıb bir şimşək olub da çaxırız, 
                  Axırız-axırız! 
Keçmişin üzünə sillələr vüraraq axırız. 
Möhtəşəm yarını quraraq axırız! 
1932 
 
YENİ  İL 
 
XİTAB 
 
Yoldaşdar! 
Mən bolşeviklər diyarında 
Beşillik planın 
                     işıldayan raylarında, 
Sosializmə doğru qoşan kütlələrin, 
Dneprostroy dalğaları kimi 
                      aşıb daşan kütlələrin 
Əzəməti qarşısında 
Dona qalmış bir şairəm, 
Bu, səmimi bir etiraf, açıq, saf… 
 
Bu bir sərki… 
                  özüm vurdum özümə. 
Bəxtiyardır o şair ki,  
Rübabında mühitinin mahnısını çağırır, 
Sonra bütün gur səsilə 
                                  gələcəyə hayqırır. 
 
Hanı mənim o nəğməm – o rübabım, 
O divanım – kitabım, 
Hanı mənim o şerim ki, öz yerində – 
Yeni insan mühitləri üzərində 
Bir qasırğa halında qıvrılsın 
                    Hər parçası 
 142 
Yeni ruhlar səhrasına dağılsın?! 
Utanmazmı, Füzulinin adını çəkən 
                   özü bir heçkən 
Fikrətin «Tarix qədim»ini qürurunda bulan 
                      Böyüklük xəstəliyinə tutulan 
«Qızaran ulduzların şairi»? 
Hanı sənin, dörd yüz sənə 
                          Dönə-dönə 
Yaşayacaq dastanın? 
Gəl çəkmə özünü yuxarı, 
O duha qartalının qanadları 
Bu gün belə çarpınır 
                Qaralan  qaşlarda 
                 Dağlarda, daşlarda. 
«Pəhləvanlar, badpalar 
Səyirdəndə hər yana 
Tifl həm cövlan edər 
Amma ağacdan atı var». 
Bu meydanda ağac da yox, 
                              Qarğıdandır atın sənin, 
Şer üfqündə açılmaz qanatın sənin. 
 
 
PROLETAR  SƏNƏTİ 
 
Yad siniflər sənətindən – 
                    İctimai həyatı 
Aydan arı, sudan duru, 
                   Daha doğru, 
Daha sərt, daha qıvraq, 
Daha aydın, daha parlaq 
İdrak edən bir sənətdir. 
Proletar sənəti – 
                   Döyüşkən bir sənətdir 
 143
Varlığı dəyişib yenidən qurmağa 
                                   yardım edər. 
 O, deyildir sənin, mənim 
Şerim kimi dərbədər. 
Yazalım, özümüzü öyməyəlim, 
                      Füzuliyə «dəyməyəlim!» 
 
 
KÜLƏKLƏR 
 
Mən də yazdım sənin kimi 
                      Bir xeyli cəfəngiyat. 
                      Fəqət heyhat 
«Küləklər»im əsdi keçdi, 
O da bir həvəsdi keçdi, 
«Küləklər»im əsdi keçdi 
                      Keçmişimlə bərabər. 
Çoxdandır ki, «küləklər»dən, 
O vərəmli əsərdən 
Ölmüşmü, qalmışmı almadın bir xəbər 
Mən ədəmə gedən «küləklər»in arxasınca 
                      Baxmadım bir dul kibi. 
«Küləklər»im əsdi keçdi 
                      Nə mülayim, nə əsəbi. 
Nə bir böyük fırtına qaldırdılar, 
Nə qaralan qaşların altından 
                      Bir bulud saldırdılar. 
 
 
 144 
İLLƏR 
 
İllər külək yürüşlü, 
                  Qartal qanatlı illər. 
Yaşayış yollarında  
                   Yəhərli atlı illər. 
 
Hər biriniz nümunə 
                    Dalğalı bir dənizdən, 
Ömrümüzün yelkəni 
                    Qayar üzərinizdən. 
 
Bizi bu cədəlgaha 
                     Atar atmaz anamız, 
Başlar mühitinizdə 
                      Coşmaya fırtınanız 
 
Bəlkə biz olmasaydıq 
                       Sin daim anlı-sanlı 
Qoşardınız, nəşəyə 
                               Ürəyiniz nişanlı 
 
Çobansız sürü kimi 
                        Başınız  boş olurdu. 
Gündüzünüz fərəhli, 
                         Gecəniz xoş olurdu. 
 
İllər, bizi yoxluqdan 
Varlığa atan illər… 
 
 
 145
YENİ  İL 
 
Bu il bizim  
                  İçimizdə bir az daha 
                  Dəmirləşir sosializm. 
Bu il yeni il deüildir. 
Bu il bizi dirildir. 
Bu il girdiyi gün 
                   Nə süfrələr açıldı. 
Nə sərxoş qəhrəhələr 
                    Küçələrə saçıldı. 
Nə dəzgahlar dayandı, 
Fabrikdə sönmədi işıqlar, yandı. 
İşlədi maşınlar, 
Metro oldu arşınlar. 
Bir az daha çox toxundu malımız. 
«Dəyişmədi» halımız. 
Bu yeni il 
Faşistlərinki deyil! 
Bizim ilimiz ayrı, 
                      Onların ili ayrı. 
Bizimki qıpqırmızı 
                       Onlarınkı sapsarı. 
Bu yeni il işçilərin bayramında 
                        Həyəcanlı divlərindir. 
Bu yeni il zavodların bacasından, 
                        Hər bacanın ucasından 
Üfüqlərə doğru axan 
Axa-axa iz buraxan  
                         Qara sellər bayramı. 
Bu yeni il işçilərin bayramında, 
                           Qızıl əsgər nizamında 
Yan-yana düzülən, 
Polad dirəklərdən 
 146 
Gecələrə hücum edən, 
                             İçində gur sellərin, 
Dənizlərin, göllərin 
Qüvvəsini daşıyan, 
İnsan vücudundakı 
Damarlara oxşayan 
Sonsuz tellər bayramı. 
Bu yeni il çöllərdəki qoca-qoca, 
                                  Uca-uca 
Zavodların, fabriklərin bayramı. 
Kolxozların, elliklərin bayramı. 
 
Bu yeni il çuqun, dəmir 
                          Zavodunda yapılan 
                           Beşillik plan 
                           Maşınlarının 
İnsan əli tutmayan, 
İnsan gücü çatmayan 
                            Metalları qaldırdığı ildir. 
Bu il bizdə əvvəlki 
                             Köhnə sərxoh il deyildir. 
 
 
Bu yeni il Bakıda, 
                             Qroznıda, 
                             Uralda 
                             Bu günkü halda, 
Uzun dərinliklərə 
Zərbə çalanlarındır. 
Yeraltı dənizlərə 
                               Ləngər salanlarındır. 
 
Bu bayram, dəmirdən, daşdan 
                                Yaranmıh divlərin, 
 147
Qapısı sosializmə 
                                 Açılan evlərin, 
«Polad səddçinlərin», 
                     Həqiqi giqantların bayramı. 
Şair xəyalı kimi 
                      Bir-birinə qarışan, 
                      Bir-birilə yarışan, 
                       Asfalt cıdır düzlərində 
                       Qoşuşan atların bayramı. 
 
Bu bayram xam mallarla dolu 
                         Dağların, daşların, 
Axtarışa çıxan yoldaşların, 
Beş qitəyə hayqıranların bayramı. 
Qazmaçı maşınların, 
Yeni dünya relslərində 
                            Üfüqlərə yük qaldıran 
                             Kıranların bayramı. 
 
 
SU  VƏ  KÜLƏK 
 
Zaman gələr 
                     Torpaq bizdən 
                      Əsirgəyər petrolunu. 
Fəqət möhkəm bolşeviklər 
                       Mübarizə səhnəsində 
                       Yadırğamaz rolunu. 
 Yer üzündə sular var, 
Sularda dalğalar var, 
Dalğalarda ruzgar var, 
                        Həpsi – bizim qüvvətimiz…   
Biz  suları, küləkləri 
                         Fəth edəriz. 
 148 
Külək – qüvvət, 
                           Su – qüvvət,  
Nə genişdir təbiət. 
Bu il məchul iqlimlərə yelkən açan 
                           Gedişlərin bayramı. 
Fil xortumlu maşınların, 
                            Xortumları altındakı 
                             Qart dişlərin bayramı. 
Başımızın üzərində 
Xızla əsən 
                        Qayalar var. 
Ayağımız altında ilan-ilan 
                         Qıvrılan 
                                çaylar var. 
həp bunlarla genişlər 
                          Dünyamızın çərçivəsi, 
Bu çayların hər dalğası 
                          Bir sarsılmaz at qüvvəsi. 
 
 
SULARDA  YANĞIN 
 
Üzgüçülər əllərində fanar, 
Dneprdə su  altında odlar yanar, 
                      Əfsanələr əfsanəsi… 
Qatı polad qatlarını 
                       Parçalamaq çətin deyil, 
Doğram-doğram edərək 
                        Xırçalamaq çətin deyil. 
Lakin sular altında 
                          Poladları doğramaqçın 
                           Məqsədə oğramaqçın, 
Su  altında qaz alovu yaratmaq 
İnsan üçün bu sadə bir oyuncaq. 
 149
Üzgüçülər əllərində fanar, 
Su altında odlar yanar 
                             Əfsanələr əfsanəsi… 
 
 
 150 
DAŞ  KÖMÜR 
 
Fabrik, zavod çoxalır, 
Ehtiyaclar həm artır, həm yoxalır. 
Donbas bizə kömür verir, 
              Ocaqlara ömür verir. 
O, taylarda, 
Altaylarda, 
Yer altında, 
Yerin gizli qatında 
Qalın kömür qatları var. 
Bu yeni il 
                     Bu qatların bayramı… 
Bu qatları didmək üçün 
Şuraların ülgüc dırnaq 
                         atları var. 
bu yeni il – bu atların bayramı. 
 
 
 
 
NEFT – İLİÇ  BUXTASI 
 
Bürümüş dövrəmi dəhşətli, qudurmuş ləpələr, 
Dolanıb dövrəmi azğın ləpələr rəqs eylər. 
Oxşayır könlümü hər bir ləpənin xoş yürüşü, 
Qara neftim kimi sahildəki sərxoş yürüşü. 
Məni almış bu xuraman ləpələr ortalığa, 
Ninni söylər mənə cohqun görünən hər dalğa. 
Gəzdirib ihtə xəzər şövqilə boynunda məni, 
Xəzərin lütfi baxın heç əsər eylərmi mana?! 
Ehtiraslarla sıxar dalğalı qoynunda məni, 
Baxmadan bir qoca arslan kimi hayqırmasına. 
Qoç tulumbamla onun köksünü cırmaqlayıram; 
Qoşaraq fabrikə dəzgahları mən yağlayıram. 
 151
Əlvida eyləmişəm ağzı açıq vedrələrə, 
Etmişəm qəti hücum bir başa əngin Xəzərə. 
Çəkirəm nefti tulumbayla, mənim Buxta adım, 
Suyun altında balıqlar kimi çarpır qanadım. 
Bitirib tezcə beşillik planın tonlarını, 
Durmadım, qarşıladım ayrı beşillik yarını. 
Mənə can vermədə minlərcə polad zərbəçilər. 
Gördüyüm işlərə düşmən də təəccüb eylər. 
Yeni il girdiyi gün mən də qoşuldum selinə. 
Mən də girdim şu beşillik planın son ilinə. 
 
 
 
 
 
 
USTALAR 
 
Bu yeni il günəş deyil, 
Elektrik işığilə işıqlanan 
                      Bir diyarın bayramı. 
Maşın yapan, 
               Kağız kəsən, 
                        Hesab çəkən, 
İp əyirən, 
                Əkin əkən 
Cansız dəmir ustaların bayramı! 
 
 
 152 
SON 
 
Bu yeni il Stalinqrad 
                            Zavodlarında çıxan, 
                            Ukrayna çöllərini, 
Özbəkistan, Azərbaycan millərini 
                             Hərəkətə gətirən 
Pambıq, taxıl yetirən 
                              Traktorlar bayramı. 
                               Div motorlar bayramı. 
 
Bu yeni il 
                Bizə həyat, 
                 Bizə yeni bir kainat 
                 Bizə qat-qat 
                         Əzm-səbat 
                 Gətirən il. 
Bu il bizdən əvvəlki 
                   Köhnə sərxoş il deyil. 
Bu yeni il xaricdəki düşmənlərin 
                   Şaşdığı gün. 
Proletar qüvvəsinin 
                    Aşıb-aşıb daşdığı gün. 
Bu yeni il insanları dəyişən il, 
Bu yeni il ictimai cəmiyyətçin döyüşən il. 
Bu yeni il 
                 dünyamızı çevirməkçin 
                 Bir istinad noqtası. 
Bu illərin əlindədir 
Kapitalizmin noxtası.  
 
 
 153
İLİÇ  BUXBASI 
 
Girmiş dənizin bağrına qaynar 
Qəlbimdəki sellər kimi Buxta. 
Qarşımda siyah dalğalar oynar. 
Çarxlar havalandıqca buruqda. 
 
Tarixi binalar kimi bir çox 
Evlər görürəm ayna sularda, 
Ərzin bu qızıl feyzinə son yox, 
Axmaqda dəmirdən  borularda. 
 
Öz feyzini hər yanda təbiət 
Vermiş bizə zəhmətlə, əməklə. 
İllərcə çalışmış bəşəriyyət 
Varlıqdakı şimşəklə, küləklə. 
 
Bir duyğu fəqət qəlbi yaxırdı, 
Başqaydı keçən qanlı zamanlar. 
Hər feyzə təhəssürlə6 baxırdı, 
Lakin gecə-gündüz çalışanlar. 
 
Bax, indi təbiət bizə yoldaş, 
Yoldaş deyil, hətta bizə həmdəm. 
Hər sahədə hər dalğa və hər daş 
İşçilə qurur bir yeni aləm. 
 
Mən Buxtayı ruhumdakı sazla 
Xoşdur nə qədər seyrə qoyulsam. 
Yüksəltmək üçün ölkəmi, - fəzlə – 
Daim çalışan bir buruq olsam. 
 
 
                                                          
6 Тящяссцрля – щясрятля. 
 154 
ÜÇDƏN  BİRƏ 
 
Yenə bizim gönlümüzdən 
                   bir səs gəlir, 
Bu səs bizim qurduğumuz    
                   Həyit kimi yüksəlir. 
Yüksəldikcə çəkir bizi özünə, 
                     çəkir bizi – 
Fikrimizi, qəlbimizi 
Qardaşlığın günəşli gündüzünə. 
Bu səs bolşevik səsi. 
Bu səsə cavab verir 
                  milyonların beynəlmiləl nəğməsi. 
Bu səs tarladan qopur, 
Bu səs dəcgahdan gəlir, 
Bu səsin üzərində 
                   həyatımız yüksəlir. 
 
                   Cana gəldik 
                   On-on iki il bundan əvvəl 
                    bizə əngəl 
Əsrlərin ehtiraslı əlindən; 
Kürün rəngi qızardı 
Qacarın Tiflisdəki 
               Canavar əməlindən 
Hər axına keçid olduq, 
                 yaş süzməkdən yorulduq. 
Əridi  həyatımız, 
Ağımız, bayatımız. 
 
Unutmadıq Qarabağda 
                  Qacarın qarşısında 
                   Lalə kimi sallanan 
                         qanlı-qanlı başları. 
 155
Unutmadıq Gürcüstandan İrana                   
                   qamçılarla yollanan 
                   təzələri –yaşları. 
Unutmadıq Şirvandakı talanı. 
                   Yox sözümün yalanı. 
                   Çapavul Osman paşa  
                   Şirvanı tutdu daşa. 
Qılınclara dayandı xəncərlər. 
Qapılar, pəncərələr 
                   yerindən çıxarıldı. 
Hətta şişə gəlinlərin 
                  cingildəyən biləkləri qarıldı. 
 
Unutmadıq yerli dərəbəylərin 
Qışda isti, yayda sərin 
                   ipək saraylarını. 
Çox eşitdik tarixin 
               məchul üfüqlərindən 
Yoxsul, köylü qızların 
Odalıqlardan gələn 
                gücsüz haraylarını. 
 
Unutmadıq çöllülərin 
               qarşısında diz çökən, 
«Oğlum ölsün» - dəyərək, 
               yalandan min dil tökən, 
Hər arşına üç çərək 
                 sürüşdürən taciri. 
 
 Unutmadıq iki başlı qartal çarı, 
Çəkdi bizi gah aşağı, 
                   gah yuxarı. 
O da illər uzunu 
Buludlu uzaqlardan 
 156 
Bir qanlı şimşək kimi 
                   sıyırdı xəncərini. 
 
Unutmadıq onların 
          miyançısı kəsilən, 
                      mərhəmətli əksilən 
                          Qafqazın bəylərini. 
 
Unutmadıq xalqı soyan, 
                       xalqı quru yerdə qoyan 
Seyidləri, 
           mollaları, axundları, 
                       dərvişləri, 
                            məscidləri, pirləri. 
Bizi az oynatmadı, bu «cənnət müxbirləri».     
 
Unutmadıq müsavatı, 
              menşeviki,         
                         daşnaqı. 
Çalındı əməkçi kütlənin haqqı. 
Hərəsi bir cahancirin nökəri: 
Biri alman, 
               digərləri ingilisin çakəri. 
Bunlar belə az qırmadı. 
Bunlar da az anqırmadı 
                   bu diyarda, 
                            buralarda. 
 
Bir gün qalxdı bizimkilər, 
Keçmişləri yaxdı, yıxdı bizimkilər. 
Bizimkilər 
                     yıxdı, qurdu, 
Qovdu burdan 
                     bu üç qurdu. 
 157
 
Bu gün bizim şənliyimiz… 
              Biz hər şeyə hakimiz. 
Hakimiz təbiətə, 
                Kür işlər, Zahes işlər. 
Mil düzündə, Bakıda 
Ağ qızıl, qara qızıl 
                 Deyərək, hər kəs işlər. 
 
Həyat genişləməkdə; 
İnsanlar işləməkdə. 
                  Çağlayanlar əlimizdə güc olur. 
Yarın savaş oolursa, 
                   fikrimiz çəkic olur 
Əzmək üçün kapitalın başını. 
Biz atmışız, atacağız 
                     tək daxmanın, 
                     tək öküzün, tək tarlanın, 
                     tək ocağın, tək odun, 
                     tək fabrikin, tək zavodun 
                                                    daşını!   
 
Əldə beşillik plan, 
Böyük işdir – yapılan. 
Məqsəd dəmir, iş dəmir, 
Həyat – tərpəniş dəmir. 
Qurduğumuz bu dünyanın 
                       dönən çarxı dəmirdən. 
 
Mədənləri, 
                   şaxtaları, 
                       tarlaları, 
Gavur-arxı dəmirdən. 
Bu diyarda 
 158 
              türk, erməni, gürcü var. 
Bu diyarın 
               bir yıxılmaz proletar bürcü var. 
Sarsıtamaz 
                bu bürcü 
Kapitalın topları, 
                 onların hap-gopları! 
 
Bu diyarda xərabəlik əsəri yox. 
Burda əsgi bayquşları 
                  bir əxlaqız nəzərilə 
                        çağıracaq 
Başı əsən evlərin 
                   kölgələnmiş gözləri yox. 
Burda həyat 
                  günəşlərin qucağında xumarlanır. 
Burda həyat 
                  ayların 
                        yumşaq, sərin yelpiyilə 
                         tumarlanır. 
 
Burda həyat zərbəli, 
Burda həyat yarışda; 
İnsanlar axtarışda. 
Günəş almış sanki bizi yedəyə… 
Heç qoyarmı canımıza 
                     soyuq dəyə.   
 
Bu gün bizim birliyimiz 
                    qızıl kimi təmizdir. 
Qızılımız – cingildəyən səsimizdir. 
Bizi fabrik, bizi zavoj, bizi kolxoz 
                     bir yığnağa toplamış. 
Fikrimizin axını  
 159
                     beş qitəyi qaplamış. 
Nə müsavat, nə menşevik xülyası. 
Nə də daşnaq röyası 
                       bizim sakit yataqlarda 
                           oyanmaz… 
Qanımızda əski çürük millətçilik qaynamaz! 
Üfüqlərdə qanadlanır 
                    şura Zaqafqaziyası. 
Bu diyarda gələcəyi salamlayır 
                     sosializm dünyası. 
NEFT 
 
Dün şövq ilə mədənləri gəzdik; 
Çox baxdı buluqlar bizə dik-dik. 
Bilməm nəyə durmuşdu buruqlar? 
- Dolsun – deyə bir anda oyuqlar! 
Şən zərbəçilər mədəni sardı. 
Mədəndə nöyüt azlığı vardı. 
Sarsıtdı bu azlıq bizi dərhal, 
Mədəndə coşub kükrədi avral. 
Hər guşədə bir «aləti-zaye»,  
Baxdıq çürüyüb olmada zaye. 
Bir yanda nöyüt axmada bom-boş, 
Bir işçi oturmuş kimi sərxoş, 
Hər bir şeyə baxmazdı, nəhayət, 
Verdik ona bir zərbəli töhmət. 
Bir işçi durub söylədi birdən: 
- Qalsınmı nişan köhnə kəsirdən? 
Nft olmasa fabrik necə işlər? 
Neft olmasa gəlməz vecə işdər! 
Neft olmasa gurlarmı traktor? 
Yoldaş, bunu kolxozçuya bir sor! 
Neft olmasa işlərmi zavodlar? 
Parlarmı ocaqlardakı odlar? 
 160 
Neft olmasa kükrərmi Zaheslər? 
Neft olmasa yoxluq bizi səslər! 
Qarşımda bəyaz çöhrəli qış var. 
Neft olmasa parlarmı baxışlar? 
Beşilliyi yarısında bitirmək, 
Hər əngəli şiddətlə devirmək, 
Əlbət, bu günün oğluna bağlı, 
Əlbət mənə bağlı, sənə bağlı, ona bağlı! 
 
 161
DİVLƏR  SƏSİ 
 
Oktyabr, bu adın şöhrəti var dillərdə, 
Yalnız burda deyil, bizdən uzaq yerlərdə. 
Bu döyüş bayramı  hər yerdə bizim işçilərin, 
Mavi köynəkli, qudok səli nümayişçilərin. 
Göstərir aləmə hər işçi bu gün öz gücünü. 
Kapital sahibinin göylərə çıxmaqda ünü. 
On beş illik dağımız göylərə yüksəlməkdə, 
Tək deyil göylərə yüksəklər yüksəlməkdə. 
Çıxmamışdır boşa qollardan axan zəhmətimiz, 
Günü zəbt etməyəvar qüdrətimiz, qüvvətimiz. 
On beş il çarpışaraq dağlara dağ vurduq, bax! 
Kükrəyən, dalğa vuran çayları coşdurduq, bax! 
Qapqara, qumlu yetim çölləri aydınlatdıq. 
Lal, kar ənginləri can baxş edərək çınlatdıq. 
Kimya, avtotraktor, yeni dəzgah, yeni iş… 
Bakı yüksəklərə dırmanmaq üçün söz vermiş, 
Axıdır çeşmələrindən qara cövhər, qara su. 
 Bolğşevik fikri qədər işdə dərindir quyusu. 
Çıxarır zahtrə şöhrətli Ural qatlarını. 
Rəngbərəng, canlı, hərarətli metal qatlarını. 
Bax, Dnepr qoca bir ölkəyə can verməkdə, 
Yeni dəzgaşları insan kimi dindirməkdə. 
Uca göylərdə bu gün sanma buludlar sürünür, 
Yeni bir kombinatın ərşə çıxan tüstüsüdür. 
Parovoz, avtotramvay və traktor, Domna – 
Hamısı düşmüş qatı bir bolşevikin düz yoluna. 
Şaxtalar, fabrikalar, canlı zavodlar, işlər, 
İşçi məfkurəsi üstündə təməllənmişlər. 
Baxınız, dalğa vuran canlı sular parçalanır, 
Quru səhralara pambıqlı köpüklər calanır. 
Qüvvəsi göylərə sancılmış olan evlərə bax, 
Gəl bu evlərdəki tarixi yapan divlərə bax. 
Biz hücüm eyləmişik, selləri bənd eyləmişik. 
 162 
Köpürən dalğaları sanki səmənd eyləmişik. 
Biz hücum eyləmişik əski qaranlıqlara da, 
Projektor kimi, matəmli dumanlıqlara da. 
İşimizdir o qaranlıqları aydınlatmaq. 
O rütubətli dumanlıqları aydınlatmaq. 
Güclənir fit kimi, arslan kimi kollektivimiz. 
«Siqləti ərzə»  bərəbər kimidir hər divimiz. 
Bəlli, nöqsanlarımız varsa da, lakin hala, 
Kimsədən minnətimiz olmamış, olmaz əsla! 
Bütün əngəlləri, müşkülləri yaxmış, yıxmış, 
Qazetlər söylədilər Buxta kəsirdən çıxmış. 
Bu kəsirdən o pambıq çölləri çıxmazmı əcəb, 
Bunu öz şanlı firqəmiz etməkdə tələb. 
Gedirik, yol qısalıb, çünki yarış var bizdə, 
Quruluş xətləri var qoyduğumuz hər işdə. 
Söylərik «kim-kimi», qoşduq, havalandıq iləri, 
Sarsdı düşmənləri hər an «çatıb ötmək» xəbəri. 
Daşırıq, çalxalınır, kükrəyirik, sel kimiyik, 
Bağların şahiqəsindən sivişən yel kimiyik. 
Əsirik əski fənalıqları məhv etmək üçün, 
Yaxşı məqsədləri dünya boyu yüksəltmək üçün. 
Neftimiz, pambığımız, benzinimiz, maqnitimiz 
Güclənir, güclənirik qoşduğumuz cəbhədə biz. 
Bax beşillik planın feyzinə, düşmən, sən də, 
Gələcək işçilərin! Çatlayaraq ölsən də! 
Ataraq keçmişin allahını, peyğəmbərini, 
İzlədik ağlımızın, fikrimizin rəhbərini. 
İzlədik zəhməti! Zənn etməyiniz səhv etdik. 
Yapma allahı və peyğəmbəri biz məhv etdik. 
Nərəmiz, gur səsimiz şərqə yayılmaqda bizim, 
Səsimizdən yatan arslanlar ayılmaqda bizim. 
Hindin əsrar dolu ormanları canlanmaqda, 
Köhnə Qanjın suyu  daşmış, həyəcanlanmaqda, 
Çində vulkanlara bax, «mişki xəta»dan əl çək! 
 163
Bunu, əlbəttə, yapon taciri söndürməyəcək. 
Günəşin hizməsi mizraq, göy olub qalxanımız, 
Yanacaq gün çıxan ellərdə qızıl vulkanımız. 
Yanacaq bir yeni vulkan kapital yurdunda, 
Axacaqdır yeni bir qan kapital yurdunda! 
Axacaq qan, sökəcək dan yeri! Dünya güləcək, 
Oktyabr kimi günlərlə bəşər yüksələcək! 
 
 
BABA  YURDU 
I 
«Cana gəldim toz-torpağın əlindən, 
Ev deyil ki, xarabadır, xaraba». 
Bu sözlərlə aynaları silərkən, 
Öz-özünə deyinirdi Rübaba. 
 
Nə çəkmişsə aylar, illər uzunu 
Birər-birər eyləyirdi həkayət. 
Ala-ala bağdadının tozunu, 
Yağdırırdı «kor baxtından» şikayət. 
 
Ürəyində gərdiş yapan kədərin 
Təsirindən qızı ilə dalaşır. 
Qızı Telli önündəki dəftərin 
Sətirləri kölgəsində dolaşır. 
 
- A qız, Telli!.. 
- Bəli, nə var? 
- Zəhirmar. 
Dur ayağa, buraya ver kətili! 
 
Dolduraraq qarğış ilə ağzını, 
Çıxdı haman üzərinə kətilin. 
Kəlmə başı azarlayıb qızını 
Acığından bilməyirdi neyləsin. 
 
 164 
Telli isə ona fikir vermədən 
Pək maraqlı bir hekayə oxuyürö 
Özü üçün anlamadan, görmədən 
Xəyalında bir aşiyan toxuyur. 
 
Birdən dikib anasına üzünü: 
- Ana, bəsdir, bizi qatma ərinə. – 
Deyə kəsdi bir cümləylə sözünü, 
Qorxusundan çox getmədi dərinə. 
 
Yavrusunun bu şeytanca sözündən 
Simasının tutqun rəngi açıldı. 
Bir nur uçdu iri, qara gözündən, 
Dodağından bir təbəssüm saçıldı. 
 
Ara-sıra öskürüncə dərindən 
Çatılırdı bir-birinə qaşları. 
Dayanmayıb sarılırdı yerindən, 
Naralırdı gözlərinin kənarı. 
 
- bu zəhirmar öskürək də, neyləyim, 
bu deyilmi hər gün məni saraldan? 
Yaman yerdə gücdən düşdü biləyim, 
Yaman yerdə günüm keçdi qaraldan. 
 
Həmxanası qarşı evdən baxaraq, 
Rübabəyə zilləmişdi gözünü. 
Ürəyində çiçəkləndi iştiyaq, 
Artıq burda saxlamadı özünü. 
 
- A qız, nə var, nəyə həşir salmısan? 
Söylə, yenə kimdən barıt almısan? – 
Deyə Sona daxil oldu icəri, 
Rübabəni dilləndirdi sözləri. 
 165
 
- A qız, neylim, sən allah, bir toza bax! 
Dağılmışda nə yazım var, nə qışım. 
Hər gün bir az ürəyimi yeməkdə 
Bulud kimi kölgələnən baxışım. 
 166 
Məgər sizə ev verməyib hökumət? 
- A qız, verib, köç deyirəm, köçürmü? 
 Varlığını basmış kimi kəsalət, 
Yaxşısını yamanından seçirmi? 
 
Köç deyəndə, azar alır canını, 
Yer süpürür sanki qaşıqabağı. 
Ev söhbəti aralığa gələndə 
Heç eşitmək istəməyir qulağı. 
 
«Buraxmaram mən atamın yurdunu» 
Deyə burda hər qayğıya qatlanır. 
Dizin-dizin sürünərkən bu evdə, 
Bilməm, hansı xoş gününə şadlanır! 
 
Ay başında hər aldığı maaşı 
Bu komanın üzərinə qoymada. 
Bilməm, neyə hər yetənin fikrinə, 
Hər çatanın dediyinə uymada. 
 
İki qadın vermiş kimi baş-başa, 
Arzuları çiçək-çiçək açılır. 
Rübağənin qəlbi düşmüş təlaşa, 
Sözlərindən ildırımlar saçılır. 
 
II 
Saat üçdü… Kazım işdən qayıtmış, 
Vücudunu qaplamışdı yorğunluq. 
Yemək gəldi, toplandılar süfrəyə, 
Aralıqda gəzirdi bir məhzunluq. 
 
Yalnız, darğın bir ehtiram, bir ülfət… 
Köçürükmü? 
- . . . . . . . . .   . . . . . 
- Səninləyəm, dinsənə! 
- Qoymazsan bir yeməyimi qurtarım? 
 167
- Mən bilmirəm, son sözümdür bax, sənə. 
 
Sən köçməsən, köçəcəyəm mən özüm, 
Tellini də alacağam yanıma. 
Yoxsa bu toz, bu amansız rütubət 
Bir qurd kimi daraşacaq canıma. 
- Köç də … 
- Yaxşı, kör köçürəm, yoxsa yox. 
Mən daşınsam nə gələcək əlindən … 
Bəs deyilmi baxdım sənin sözünə, 
Bəs deyilmi burda gəldim cana mən? 
 
III 
Kazəmgilin qapısının önündə 
Üç gün sonra durmuşdu bir qurzevik 
Bir daxmanın «şənliyinə» son verən 
Rübabədə görünürdü zirəklik. 
 
Bir külfətə həyat verən bu maşın 
Binəqədi zavkomundan gəlmişdi. 
Gedəcəkdi pasyolkaya birbaşa, 
Bu gediş çox əhmiyyətli bir işdi. 
 
Qaydasilə bütün şeylər qalandı, 
Ana-bala qurzevikə tullandı. 
Kazım fəqət xəbərsizdi bu işdən, 
Xəbərsizdi bu oğurlu gedişdən. 
 
Gəldi, gördü, heyrətləndi bir qədər, 
«Kazım dayı, Telligili köçdülər» - 
Deyə bir səs onu haman ayıltdı, 
Fikirləşə-fikirləşə qayıtdı. 
 
O zamandan pasyolkada bu külfət 
 168 
Yeni həyat nəğməsini dinləyir. 
Baba yurdu iztirablar içində  
Dar dönmələr palçığında inləyir. 
 
FANTAN 
 
Sonsuz gurultular arasında bir 
Göylərə baş çəkən buruq titrəyir. 
Çapuq işçilərin hərəkətindən 
Dönmüş bir dalğalı dənizə mədən. 
Həyəcan ətrafda fırtına kibi, 
Mədən hərəkətdə, buruq əsəbi. 
Buruğun sinirli gurultuları 
Sarsıdır div kimi bütün civarı. 
 
Yerin damarını sorurdu fantan, 
Buruğun başına vururdu fantan. 
Buruğun çevrəsi batmışdı neftə, 
Yerdə neft axırdı su kimi müftə.  
 
Buruq hayqırırdı qəlbində mətləb, 
Buruq döyüşçülər eyləyir tələb. 
Vardı aralıqda yanğın qorxusu, 
Fantandan gəlirdi ölüm qoxusu. 
 
Gurultu dəhşəti, yanğın lərzəsi 
Salmışdı heyrətə bu gün hər kəsi. 
Kranı bağlamaq gərəkdi əvvəl, 
Bununçun lazımdı bacarıqlı əl. 
Kran bağlansaydı qorxu qalmazdı, 
Neft axığ boş yerə hədər olmazdı. 
Burda kimsə işdən qalmayacaqdı, 
Kimsədə donuqluq olmayacaqdı, 
Mədənin nasosçu dəstəsi gəldi. 
 169
Gurultu daha da artdı, yüksəldi. 
Bunlara həvalə olunmuşdu iş, 
Vardı buruğa sarı bir irəlləyiş. 
O bunu, bu onu qaçar, qovardı, 
Ətrafda bir qoxu heyrəti vardı 
Daha ilk baxışda zirəklik edən, 
Qaşını çataraq, irəli gedən. 
Sağnaq arasına soxulan Cəbi 
Atıldı cəbhəyə bir əsgər kibi. 
Mədəni bir böhran qorxusu aldı, 
Qorxu vücudlara zəlzələ saldı. 
İşçilər Cəbini qoymadılar tək, 
Qoşdular ki, ona etsinlər kömək. 
Ürəklənib girir hamı buruğa, 
Kim heyran olmazdı bu coşğunluğa. 
Bu yürüş bir hücum marşı kibiydi, 
Beşillik planın bir tələbiydi. 
Mədəndə artırdı qüvvə getdikcə, 
Yardım dalğaları minirdi gücə. 
Cəbinin bu işi, bu cəsarəti 
Topladı bir yerə bütün qüvvəti. 
Bağlamaq çətindi kranı, heç kəs 
Sanki çəkməyirdi qorxudan nəfəs, 
Donmuşdu yerində yüzlərcə məxluq. 
Sarmışdı hüzuru bir umudsuzluq… 
Bindən uğultusu kəsdi buruğun 
Və əvvəlki kimiolmadı coşğun. 
Fırtına qoynundan, dəhşət içindən, 
Uğultu içindən, vəhşət içindən 
Cəbi bağlayaraq kranı çıxdı. 
Onun üzü ağdı, alnı açıqdı. 
- Bağladım! 
Fərəhdən coşdu fəhlələr,  
Cəbinin üstünə qoşdu fəhlələr, 
 170 
Aldılar ansızın onu dövrəyə. 
Çoxu şahid oldu bu mənzərəy: 
- Ay Cəbi, kranı necə bağladın?  
Doğrudan fantanı yaxşı saxladın. 
- Onu deməzlər ki… 
- Bah, çək özünü! 
Bir başqası ona tutub üzünü: 
- Sağ ol, Cəbi dayı! 
- Sən də çox sağ ol! 
- Ay balam, kişiyə bir yol verin, yol, 
Qoyun bir az getsin 
                      rahatlıq etsin. 
Cəbini mən yaxşı təsvir etmədim, 
İncə nöqtələrə çox da getmədim. 
Parlaq zərbəçidir mədəndə Cəbi. 
Şadlanır hər işə gedəndə Cəbi. 
Ondan ibrət alır işdən qaçanlar, 
Tənbəl iqlimlərə yelkən açanlar. 
Mədəndə hər zaman ismi anılır. 
Mədəndə birinci adam sanılır. 
Əmək qəhrəmanı adını almış. 
O yalnız meylin zəhmətə salmış. 
O yalnız güvənir iş qüvvəsinə, 
İşçilər səs verir onun səsinə. 
 
- Yoldaşlar! Tərlan bəy bizi aldadır, 
Onun düşündüyü yalnız paradır. 
Onun sözlərinə inanmayınız, 
Şirin dillərinə aldanmayınız! 
O bizi qulluqdan çıxara bilməz. 
Bizsiz buruqlardan cövhər çəkilməz. 
Daim onun bizə ehtiyacı var, 
Bizim qüvvəmizə ehtiyacı var. 
Çarın quyruğudur onlar həmişə, 
 171
Bu  quyruqluq olmuş onlara peşə. 
İşçiyə nə vətən, nə millət vardır, 
Onlar bu sözlərlə bizi aldadır! 
Urus, türk, erməni – işçidir həpsi. 
Onlarsa yalandan ayrırlar bizi. 
Məhv olsun boş yerə canımız neçin? 
Axsın, hədər getsin qanımız neçin? 
Biz milli davadan əl çəkməliyiz, 
Sinif döyüşündə qan tökməliyiz, - 
Deyə 905 sənələrində, 
Qaranlıq günlərin bir dəftərində 
Cəbinin bu nitqi qeyd olunmuşdu, 
Üstünə illərin tozu qonmuşdu. 
O zaman güvənib iş qüvvəsinə, 
Çoxu səs vermişdi onun səsinə. 
 
O çoxdan ayrılmış dağdan, arandan. 
Gəlmişdi Bakıya Cəbi İrandan. 
Gəlmişdi, ordan da ayrılmamışdı, 
Əvvəlki qınından sıyrılmamışdı. 
Bir yandan işçiydi, bir yandan kəndli 
Keçirdi günləri daima dərdli. 
Çünki ailəsi ordaydı onun, 
Həmişə qəmliydi, həmişə məhzun. 
Gördü sərbazların quldurluğunu, 
Yoxsulluq Bakıya qovladı onu. 
Keçmədi bir öülə müddət aradan 
Əl çəkdi büsbütün maldan-qaradan, 
Əl çəkdi, İrandan çıxdı nəhayət, 
Başını Bakıya yığdı nəhayət. 
O, bir gün parlaman önündə durmuş, 
Kimsəsizlər kimi boynunu burmuş 
Baxırdı qayəsiz bir izdihama. 
Bəzən dodaqaltı gülürdü, amma, 
 172 
Əsgərana doğru gedən bu axın 
Həyata uzaqdır, ölümə yaxın. 
Balkonda bir ovuc boynu yoğunlar, 
Hamsının çiynində zərli paqonlar 
İlan dərisi tək işıldayırdı. 
Həpsinin dişləri qıcırdayırdı. 
Parlaman üstündə üç rəngli bayraq 
Çarpırdı ruzgara dalğalanaraq: 
Baxırdı qəzəblə Cəbi balkona, 
Bu izdiham ağır gəlirdi ona: 
- Qırdırınız xalqın uşaqlarını 
Məgər bu günlərin yoxmu yarını?! 
Sarı ingilisin kor eşşəkləri! 
Bu sözü o dövrün  bir kəlpeysəri 
Eşidincə artır qəlbində kini; 
- bəyənmirsən islam hökumətini?.. – 
Deyə Cəbiyə əl açmaq istərkən 
Cəbi izdihama qarışdı birdən. 
 
O daim cəbhədə hazırdır, hazır; 
Onun üç zərbəçi dəstəsi vardır. 
Böylə fantanları çox görmüşdü o, 
Böylə buruqlara çox girmişdi o. 
Çox dinləmiş böylə gurultuları, 
Etmişdir mədəndə ömrüü yarı. 
Cəbi, neyt uğrunda çalışan Cəbi, 
Hər dürlü zəhmətə alışan Cəbi. 
Cəbi məhsulatın güclənməsində, 
Proqramın artıq ödənməsində 
İlk addım atmışdır öz dəstəsilə, 
Vurub hər əngəlin üzünə sillə, 
Oluş dəstəsilə mədəndə rəhbər, 
Olmuş mədənçilər dilində əzbər. 
 
 173
Yarım saatdı ki, dincəlirdilər, 
Yorulan təbii dincəlmək istər. 
Fantan bulamışdı zərbəçiləri, 
Sanki sulamışdı zərbəçiləri. 
Tütün dumanilə otaq dolmuşdu, 
Cəbiyə işçilər heyran olmuşdu. 
Onun ətrafında gedirdi söhbət, 
Hamı bəsləyirdi Cəbiyə hörmət. 
Burda dağ sənaye məktəblərindən 
Gələn bir tələbə qalxıb yerindən: 
- Cəbi dayı, sən çox cəsur adamsan. 
Cəsarətin məni etdi hərasan, 
Fəqət sən buruğa girəndən sonra, 
Fantana nəhayət verəndən sonra 
Qəlbimdə mətanət qanı qaynadı, 
Ürəyim açıldı, könlüm oynadı. 
- Ay bala, sən hələ uşaq adamsan. 
Sən hələ cavansan, sən hələ xamsan. 
Başın çıxmaz sənin belə işlərdən. 
Hər işi öyrənmək olmaz ki, birdən. 
Nə qədər bu yolda çalışmışam mən,  
Nə dürlü zəhmətə alışmışam mən. 
Gurultu içində keçmiş həyatım 
Mədəndə açılmış qolum, qanadım. 
Bu gurultu mənə fərəh gətirir, 
Bu səslər ömrümün musiqisidir. 
- Ay  Cəbi, şəklindən xəbərin varmı? 
- Bəsdir, pərt etməyin, əşi, adamı, 
Bənzətmişlər məni bir qəhrəmana. 
- Məncə qəhrəmanlıq yaraşır sana. 
Deyərkən, Cəbinin dodağı qaçdı, 
Könlündə, fərəhli çiçəklər açdı 
Danışıq yenə də davam edirdi, 
Bəzisi otaqdan çıxıb gedirdi. 
 174 
Bu zaman mədənin müdiri gəldi, 
O bayaqkı kimi tutqun deyildi. 
Gözləri sevincdən fanar, fanardı, 
Könlündə məsərrət odu yanırdı. 
- Sağ olun yoldaşlar, sizin işiniz 
Bizə göstərdi ki, aciz deyiliz. 
Gələcək beşillik planları biz 
Belə fantanlarla ödəməliyiz. 
Fəqət təhlükəsiz deyil fantanlar. 
Ona Cəbi kimi möhkəm insanlar, 
Polad zərbəçilər gərəkdir, fəqət 
Hər kəs almalıdır Cəbidən ibrət. 
 
Cəbi vüqarlıydı, üzü gülürdü, 
Silah neftə çalan gözü  ülürdü. 
-     Bəlkə Cəbi dayı söz-möz istəyir? 
Ona da söz verək görək nə deyir. 
- Mənim danışmaqla heç aram yoxdur 
Onsuz da iclasda danışan çoxdur. 
- Yox danışmalısan … 
- Yaxşı, yoldaşlar, 
Mənim ancaq sizə bir-iki sözüm var: 
Əvvəla hər işdə sayıq olmalı, 
Onda yaxşılaşar mədənin halı. 
İşi öz başına buraxmaq olmaz. 
Plansız verilən rəqəmlər dolmaz! 
Ayıq olsaydınız fantan vurarkən 
Quyunun ağzını bağlayıb erkən, 
Bu qədər zəhmətə düşməzdik, gərək 
İşə əvvəlindən diqqət yetirmək. 
Bu zaman bir işçi girdi içəri, 
Baş-ayaq vururdu onun sözləri 
- Yoldaşlar, yenə də fantan var… 
- Necə? 
 175
Hər kəs batmış kimi oldu sevincə 
- Hansı buruq?.. Yeni qazılan buruq? 
Özümüz fantanın şahidi olduq. 
Ansızın atıldı həpsi dişarı 
Cəbi də yüyürdü buruğa sarı. 
 
 
 176 
1932 – 1933 
 
TAR 
 
Oxu, tar, oxu, tar!.. 
Səsindən ən lətif, şeirlər dinləyim. 
Oxu, tar, bir qadar!.. 
Nəğməni su kimi alışan ruhuma çiləyim. 
Oxu, tar! 
Səni kim unutar? 
Ey gkniş kütlənin acısı, şərbəti – 
Alovlu sənəti! 
 
Gözləri qibləyə açılan hasarlı binalar 
Dinləmiş əzəldən səsini. 
Papaqlı atalar, çadralı analar 
Ötürmüş sayəndə köksünü. 
Düşmüşlər gah şiriq, gah acı toruna, 
Cevinə-sevinə, qoruna-qoruna. 
 
Çarparaq çargahın divardan divara 
Yolçunu yolundan eyləmiş avara. 
Çalxanmış dərələr, təpələr, 
Səs vermiş səsinə ləpələr. 
Oxu, tar, fikrimdə oyansın 
Baharın, Seyidin qəzəli; 
Oxu, tar, ruhlansın 
Şirvanın, Gəncənin mehriban gözəli! 
Damağdan düşənlər, 
Ürəyi şişnlər, 
İlk bahar seyrinə çıxmayan 
Özünü dağların döşünə yıxmayan 
Sinəsi dağlılar. 
Vəfasız bir eşqin dağınıq zülfünə bağlılar 
 177
Dəxilin olmuşlar, 
Qapında təsəlli bulmuşlar. 
Zilin var, vəsətin, bəmin var; 
Sənin də quşların dəmindən ayrılan 
Bir özgə dəmin var. 
Səni də avara eyləmiş 
Dağınıq telli bir «zərəfşan». 
Onunçun segahın danışır 
Pərişan, pərişan. 
 
Səsini dinləmiş 
Şahların, xanların sarayı; 
Səninlə birlikdə inləmiş 
                         Əsirlər alayı.  
Bəzən də simlərin qəmləri ovutar, 
Olardın onların sirdaşı 
                         Sən ey tar!.. 
Gülləri əməkçi barmaqlar qanından 
                         Rəng alan xəlçələr, 
Xəlçələr üstündə uzanmış – 
                         Dodağı qönçələr, 
«- Hey, saqi, mədəd qıl soğudu şərabın, 
İncitmə könlünü bu xanə-xərabın!» - 
Söyləyən tox sözlü şairlər. 
Həvəsdən doymayan ac gözlü şairlər: 
Nədimlər, Vaqiflər, 
Gözəllik sirrinə vaqiflər 
Həp səni dinləmiş; 
Oxumuş, inləmiş. 
İndi də bizimçin oxu, tar! 
Səni kim unutar? 
 
Sən qulluq etmədin, məscidə, axunda, 
Çalışdın həyatı sevməyin uğrunda. 
 178 
Çoxları üzünə durdular, 
Könlünü qırdılar, 
Nə deyim o yekəbaşlara?! 
Çaldılar ruhunu daşlara. 
Üstündən bir qara yel kimi əsdilər, 
Səsini kəsdilər. 
Daşlandı çəkənlər nazını, 
Böyləcə qırdılar aşığın sazını. 
Sən xalqa «gül!» dedin, 
«Ey qüssə, öl!» dedin. 
Başladı məsciddə mərsiyə. 
Sarıqlı çıxınca ərsəyə, 
Qüssəmiz ölmədi, 
Xalqımız gülmədi. 
Ağladıq daima, ağladıq, 
Ey qədim aşina, ağladıq. 
Oxu, tar! Dəyişdi zamana, 
Bax, indi radil səsini 
                   Dağıdır cahana. 
Ey tarçı, çal, oxu! 
Könlümü al, oxu! 
Vur sazı döşünə, ey aşıq! 
Qalmamış nə aba, nə qəba, nə sarıq. 
Oxu, tar! Alovlu izlərin 
Əcəba, neçə şux dilbərin 
Yasəmən üzünü pul kimi qızartmış? 
O sarı simlərin lisanı 
Salmazmı heyrətə insanı? 
 
Oxu, tar! Mən səndə 
İstənən havanı çala da bilərəm. 
Mən səndən bugünün zövqünü 
                                Ala da bilərəm. 
Sən bu gün silahsan əlimdə, 
 179
Səni mən hansı bir hədəfə 
İstəsəm, çevirə bilərəm, 
Qəlblərdə gizlənən keçmişi 
Bir yeni nəğmənin əlilə 
Devirə bilərəm! 
 
Oxu, tar! 
Fabrikdə, zavodda, 
Traktor başında. 
Bu saat qarşında 
Nə qədər adam var! 
Utanma, oxu, tar! 
Mədənli Bakimin, 
Pambıqlı Gəncəmin, 
İpəkli Şəkimin 
Acısı, şərbəti. 
Alovlu sənəti! 
 
Oxu, tar, oxu, tar! 
Səsindən ən lətif şeirlər dinləyim. 
Oxu, tar, bir qadar!.. 
Nəğməni su kimi alışan ruhuma çiləyim. 
Oxu, tar! 
Səni kim unutar? 
Ey geniş kütlənin şirini, şərbəti, 
Alovlu sənəti!.. 
 
 
 180 
1933 
 
SÜRƏT  BAYRAMI 
 
Yaşasın məmləkətin tunc oğlu, 
İldırımlar kimi qorxunc oğlu. 
Yaşasın daş kimi muskullarımız, 
Yaşasın tökmə, dəmir qollarımız. 
Canımız top kimi sağlam, qıvraq, 
Qanımız pənbə şəfəqdən parlaq. 
Fikrimiz cilvəli, aydın bir su, 
Hissimiz nəşəli bir yaz doğuşu. 
Bir qızıl quş kimidir bizdə xəyal, 
Devrilir dağlar, açarkən şahbal. 
Sayımız ölkədə milyon-milyon, 
Köksümüz sankı balon. 
Qoy utansın gecələr şəbpərəsi. 
Sıxılan yumruğumuz yer kürəsi… 
Nəyə lazım sarılıq, solğunluq, 
Bizdə var qırmızılıq, dolğunluq… 
Tökmə bir şey kimi sıxdır aramız, 
Göydə dirjabilə bənzər sıramız. 
Gəziriz, oynayırız asuda, 
Göydə, topaqda, dərin mavi suda. 
Gördü ceyran bizi atlandıqda, 
Durna mat qaldı qanatlandıqda. 
Projektor kimi parlar g.zümüz, 
Keçər hər cəbhədə daşdan sözümüz. 
Xəstəlik qoxmaya bilməz bizdən, 
Yaşasın güclü bədən! 
Biz iradəylə doğan bir axınız, 
İczə düşmən, gücə qəlbdən yaxınız. 
Bizdədir sinfi şüurun əsli, 
Adımızdır yeni insan nəsli. 
 181
Yerə düşməz atılan futbolumuz, 
Bir sinif cəbhəsidir son yolumuz! 
TOPLANIŞA! 
 
Ey siz kəndimizi sevən, ucaldan 
Komsomolçu yoldaş, firqəçi yoldaş! 
Məndən tarixinə olsun armağan 
Qurduğun təmələ qoyduğum bu daş. 
 
Bu geniş məmləkət qarı düşmana 
Məqsədimiz budur möhtac olmasın. 
Axsın sərin sular, dolsun tarlana, 
Gözlərin buludsuz göydə dolansın! 
 
Xatirində varmı, ey qoca kəndli, 
Çöldə müsəllaya çıxdığın günlər? 
Qurumuş tarlanda o dərdli-dərdli 
Gözündən qoralar sıxdığın günlər? 
 
Xatirində varmı bu, Sənəm xala, 
Hər evdən bir badya ayran dilərdin. 
Xanımnaz ardınca deyərdi: - ala! 
Ürəkdə ağlardın üzdə gülərdin. 
 
Yeriyox, malın yox, yox da yoxundu, 
Bir çoban oğlundu köməyin sənin. 
Hər ötən duyğusuz sana toxundu, 
İtdi ara yerdə əməyin sənin. 
 
Bilirəm bu gün də o duyğusuzlar 
Toxunmaq istəyir sənin işinə. 
Haman qolçomaqlar, haman quduzlar 
Gözucu ilə baxır yüksəlişinə. 
 
Onların örtülü səsilə dolu 
Dərələr, təpələr, qalın ormanlar. 
Yarıb koprativi, kəsirkən yolu 
 182 
Onları gizlədir dağda dumanlar. 
 
Xayır bu hallara verməriz imkan, 
Dağları kökündən söküb atarız. 
Qoymarız yolları bürüsün duman, 
Gözümüzlə onu işıqlatarız. 
 
Ey cavan zərbəçi, sənin kolxozun 
Nümunə olmalı, öndə getməli. 
Fərdi təsərrüfat sürməsin uzun, 
Sənin yolun ona təsir etməli. 
 
Kimdir düşmən bəyaz tarlada 
Bütün qozaları yarımçıq yığan? 
Mən bu lövhələri salarkən yada, 
Gözümdən od çıxır, başımdan duman. 
 
Hər açılan qoza qarı düşmana 
Yarın bir yaxasız kbynək olacaq, 
Bizim bu dünyaya əyri baxana 
Dilimiz bülövdür, sbzümüz bıçaq. 
 
Tarlada uzanır sırayla ləklər, 
Bunlara yad ayaq dəyə bilərmi? 
Kiçik çətinliklər, sərsəm küləklər 
Pambıq şaxlarını əyə bilərmi? 
 
Əlbəttə, zahirən pambıq çölündə, 
Ötədə, bəridə nişanəsi var, 
Hala kəndimizdə ular bir yığın 
Qoyun dərisinə girən canavar! 
 
Hala kəndimizdə çamırlı yollar, 
Hala körpülərin qolları sınıq. 
Hala kəndimizdə sarı göllər var, 
Hala tənbəllik var, hala xastalıq. 
 183
 
Hanki şairdir ki, tarix boyunda, 
Kəndi mühitindən ilham almasın. 
Ellər büsatında, ellər toyunda 
Oynaq bir həvəslə qanad çalmasın. 
 
AT 
 
Sən mənim köhlənim, oynaq atımsan, 
Mənim yaman gündə ehtiyatımsan. 
Qoymaram başına açsınlar kələk, 
Duruşun, buluddur, yerişin külək. 
Bu uzun yollarda çıxsan cövlana, 
Şairlər bənzədər səni ceyrana. 
 
Xatirində varmı boranlı çağlar? 
Bürümüşdü bizi zalım qaçaqlar. 
Yalnız ümidimi bağladım sana, 
Dedim: - Ey köhoənim, qanadlansana! 
Tyfəngin əlimdə açıldı mənim, 
Qurşunum ətrafa saçıldı mənim. 
Bir qaya dalında yastıq belində, 
 Bir bel ki, olamaz qızda, gəlində, 
Ayna tüfngimi mən daraqladım, 
Yalnız ümidimi sənə bağladım. 
 
Köməkçimsən pambıq toplanışında, 
İlin baharında, ilin qışında, 
Kolxoz foydalanır sənin işindən, 
Buludlar çəkinir kişnəyişindən. 
Yarınkı tufanlı cəbhələrdə sən 
Başqa bir məharət göstərəcəksən. 
Çapdırıb qovğada qızıl əsgəri, 
Sivri bir ox kimi süzüb iləri, 
Havanın bağrını yardığın zaman, 
 184 
Yağarkən yollara güllə, toz duman, 
Onda məharətlə, gözəlim, gərək 
Qəhrəman atlıya verəsən ürək, 
Gərək qurtarasan onu ölümdən 
Yarınkı tufanlı cəbhələrdə sən! 
 
 
BU  GÜNÜN  MARŞI 
 
Yerin gücü qolumuzda, 
Günəş bizim yolumuzda, 
Qızıl gənclik nərə çəkir 
Sağımızda, solumuzda. 
Yaşa əsrin oğlu, yaşa! 
Lenin komsomolu, yaşa! 
 
İkinci beşillik bizm, 
İradəmiz çevik bizim, 
Gümüş pambıq çöllərində 
Traktorlu ellik bizim. 
Yaşa əsrin oğlu, yaşa! 
Lenin komsomolu, yaşa! 
 
Proqul yox işimizdə, 
Səmərə çox işimizdə, 
KİM nişanı ulduz kimi 
Şəfəq saçar döşümüzdə. 
Yaşa əsrin oğlu, yaşa! 
Lenin komsomolu, yaşa! 
 
Tanrımız yox, dinimiz yox, 
Şeytanımız, cinimiz yox, 
Yüksək ruhlu insanlarıq 
Təbiətlə kinimiz yox. 
 185
Yaşa əsrin oğlu, yaşa! 
Lenin komsomolu, yaşa! 
 
Tarla bizim anamızdır, 
Fabrik-zavod atamızdır, 
Qurduğumuz sosializm 
Bizim şanlı dünyamızdır.  
Yaşa əsrin oğlu, yaşa! 
Lenin komsomolu, yaşa! 
1935 
 
HƏYAT  SEVGİSİ 
 
Ah, mən gündən-günə bu gözəlləşən 
İşıqlı dünyadan necə əl çəkim? 
Bu yerlə çarpışan, göylə əlləşən 
Dostdan, aşinadan necə əl çəkim? 
 
Dönmə bir şəbnəmə yaz səhərində, 
Könül, günəş kimi parla yerində! 
Göylərin lacivərd ətəklərində 
Gedən bu qovğadan necə əl çəkim? 
 
Baxınız, dan yeri sökülmüş kimi, 
Dostlar bir cəbhəyə tökülmüş kimi. 
Uzaqdan-uzağa xam gümüş kimi 
Ağaran səhradan necə əl çəkim? 
 
Təbiət varlıdır, təbiət xəsis, 
İşlədərkən onu, sən ey mühəndis, 
Mən də qart daşlara verdiyim bu hiss, 
Bu incə mənadan necə əl çəkim? 
 
Bir yanda tərlanlar, dumanlı dağlar, 
 186 
Bir yanda kəkliklər, ayna bulaqlar, 
Bir yanda bülbüllər, çiçəkli bağlar, 
Mən bu tamaşadan necə əl çəkim? 
 
Həyat dedikləri bu kəşməkəşdən, 
Qəlbimdə, qanımda yanan atəşdən, 
Gecədən, gündüzdən, aydan, günəşdən, 
Bu əngin fəzadan necə əl çəkim? 
 
Qarşımda dalğalı dərin bir ümman, 
Ümmanı sarsıdır bir acı tufan, 
Bəyaz köpükləri bir çiçək yapan 
Şeirdən, xülyadan necə əl çəkim? 
 
Ulduzlar fikrimin çırağbanıdır, 
Bulud xəyalımın karıvanıdır, 
Səma ki, hissimin aşiyanıdır, 
Böylə bir səmadan necə əl çəkim? 
 
Mehriban sevgilim qarşımda durdu, 
Yenə şairliyim başıma vurdu, 
Məndən məcnun könül maraqla sordu: 
- Bu saçı leyladan necə əl çəkim? 
 
Xəzan acısına edib təhəmmül, 
Gülün kölgəsində ötəndə bülbül, 
- Həyat, həyat! – deyə çırpınır könül, 
Könüldən, sevdadan necə əl çəkim? 
 
Sən aldın aşını yeni hisslərdən, 
Ey cavan qələmim, düşmə bəhərdən, 
A dostlar, söyləyin, mən bu hünərdən, 
Bu təbi valadan necə əl çəkim? 
 
 187
 
 188 
ƏBƏDİYYƏT  NƏĞMƏSİ 
 
Şair, tükəndimi dolu xəzinən, 
Qalxıb dalğa kimi enməzmi sənən? 
Yatmış əsrlərin mətin səsilə 
Eh qaldıran, ya da sənmisən dinən?! 
Qurudunmu, dəniz, susdunmu, külək? 
Çəmən, saraldımı qoxulu dəfnən? 
Söylə, səbəb nədir bu susqunluğa? 
Sən ey gecə-gündüz, qəlbi döyünən! 
Bu ağır sorğular yaxarkən məni, 
Sərincə bir səda keçdi içimdən: 
Şair yeni-yeni sözlər bulacaq, 
Kainat olduqca şeir olacaq! 
 
Gəl ey ğoranlı qış, səpələn, ey qar! 
Geyin ağ kükkünü sən ey ixtiyar! 
Gəl ey sevimli yaz – dəli gəncliyim, 
Günəşin eşqiylə çağlasın sular! 
Çin çinar başında yayla, ey günəş! 
Dinlətdir sazını tarlada, ruzgar! 
Tüstülər içində bir alov kimi 
Payız ormanında saralsın çinar, 
Görüncə bunları vecdə gələcək, 
Çalıb-çağıracaq yenə sənətkar; 
Şair yeni-yeni sözlər bulacaq, 
Kainat olduqca şeir olacaq! 
 
Sevdalar məhrəmi aydın gecələr, 
Açdıqca göylərdə qızıl qönçələr, 
Təbiət nə zaman çıxıb özündən, 
Bu tarlar, bu dəflər, bu kəmənçələr 
Deyə, ağaclıqda, suda, küləkdə 
Bəstəkarlar kimi bir şey hecələr; 
Nə vaxt iki dalğa verib baş-başa 
 189
Gümüş sahillərdə yatar, gecələr… 
Bir şərqli qız kimi ay da üzündə 
- Nədir, - deyincə, bu siyah peçələr? 
Şair yeni-yeni sözlər bulacaq, 
Kainat olduqca şeir olacaq! 
 
Gecəm belə keçdi,  səhərim gəlsin! 
Dadıma samballı sözlərim gəlsin! 
Başlasın işinə zavod, fabrika, 
Pambıq tarlasından xəbərim gəlsin! 
Şəhəri görməyə kəndim tələsib, 
Kəndə qovuşmağa şəhərim gəlsin! 
Çulğasın aləmi hərəkət, əmək, 
Bunları yazmağa hünərim gəlsin! 
Yarış meydanıdır bu dünya, tez ol! 
Qarşıma qələmim, dəftərim gəlsin! 
Şair yeni-yeni sözlər bulacaq, 
Kainat olduqca şeir olacaq! 
 
Ey insan, çarpdıqca ürəyin sənin, 
Açıldıqca əməl çiçəyin sənin, 
Çılğın təbiəti ram eylədikcə 
Özünə uğurlu əməyin sənin, 
Almaz külüngünü vurub dağlara, 
Çıxdıqca daşlardan çörəyin sənin, 
Dünyanı hey duyub, hey düşünməyə 
Bir nəğmə olduqca gərəyin sənin, 
Dünyada qaldıqca son yarpaq, son ah? 
Yenə sönmədikcə istəyin sənin  
Şair yeni-yeni sözlər bulacaq, 
Kainat olduqca şeir olacaq! 
 
Fırtınasız dəniz nə lazım mana! 
Alqış, insan oğlu, güclü sevdana! 
Alqış həyatına, alqış sevginə,  
 190 
Ey gələcək ata, gələcək ana! 
Məhəbbət qayığın tutulduqca hey 
Hicran dedikləri acı tufana, 
Fələk aylanaraq gülümsədikcə. 
Bir vüsal gündüzü, şəbi-hicrana, 
Əridib qəlbində qızıl eşqini 
Könül qulağınçın yaparkən tana, 
Şair yeni-yeni sözlər bulacaq, 
Kainat olduqca şeir olacaq! 
 
Ey acıqlı günəş, soyuqqanlı ay! 
Haray bu gərdişin əlindən, haray! 
Siz, ey ağır başlı buludlar, keçin 
Başımın üstündən hey alay-alay! 
Gurulda, ey səma, ağla, ey yağış! 
Sən də yatağında qurcalan, ey çay! 
Haydı, fikrim kimi qalınlaş, orman! 
Ruzgar, duyğum kimi əs qolay-qolay! 
Bizə əlvan ruhlar, əlvan xəyallar 
Göstərərkən hər il, hər fəsil, hər ay 
Şair yeni-yeni sözlər bulacaq, 
Kainat olduqca şeir olacaq! 
 
Dolanıb fəsillər, döndükcə illər, 
Gəldikcə dünyaya yeni nəsillər, 
Bir yavru, bir quzu şənlik çölündə  
Mələyə-mələyə açınca dillər, 
Sizin həyatınız bizdən də yaxşı 
Keçincə, ey bizim gələcək ellər, 
İnsana qul olub, qulluq edərkən 
Sərsəri küləklər, divanə sellər, 
Bir əməl uğrunda şura gəlincə 
Səmada buludlar, yerdə könüllər, 
Şair yeni-yeni sözlər bulacaq, 
Kainat olduqca şeir olacaq! 
 191
 
Bəxtiyar günləri gəlmiş Qafqazın, 
Urəklər doludur, a dostlar, yazın! 
Sən də, könül, mənə lazım deyilsən 
İş başa çıxmadan tükənsə arzın, 
Açardım dərdimi hələ dağlara, 
Əlimə düşsəydi, ay aşıq, sazın. 
Qayğısını çəkmək olur-olmazın. 
Ey türk, ey erməni, ey gürcü yoldaş, 
İşlədikcə Zəngin, Kürün, Arazın 
Şair yeni-yeni sözlər bulacaq, 
Kainat olduqca şeir olacaq! 
 
Sən bizə can verdin, can Oktyabr! 
Altun şəfəqlərdə yan, Oktyabr! 
Salam, ey Leninin işçi ordusu, 
Səninlə bulmuşdur şan, Oktyabr! 
Salam, işçi Avan, mujik Stepan! 
Bir ləhzə keçmişi an, Oktyabr! 
Yetən misyonerin acı torundan, 
Sən qurtardın məni, sən, Oktyabr! 
Yarın siyah Qərbin üfüqlərində 
Atınca bir yeni dan, Oktyabr! 
Şair yeni-yeni sözlər bulacaq, 
Kainat olduqca şeir olacaq! 
 
Sən də köksüm kimi dalğalan, Sevan! 
Sən mənə can dedin, can Ermənistan! 
Acıqla keçmişə dönüb baxanda, 
Sən də mənim kimi oldunmu peşman? 
İlk kürələr kimi əzəldən bəri 
Ey sərgərdan gəzən zavallı insan! 
Mənə ilham verir Dərəçiçəkdə 
Bir nəfəs dərib də, bir gül qoparman. 
Dağların dumanlı ətəklərində 
 192 
Gəldikcə işığın, yandıqca çıran, 
Şair yeni-yeni sözlər bulacaq, 
Kainat olduqca şeir olacaq! 
 
Əzəldən bəllidir ellərdə gürcü, 
Gəzmiş ağızlarda, dillərdə gürcü. 
Bağ salır keçmişin məkan tutduğu 
Sarı, titrətməli gbllərdə gürcü. 
İş onun, güc onun, gözəllik onun, 
Qalmamış yabançı əllərdə gürcü. 
Kəsmiş qarşısını Kürün, Rionun 
Çarpışır sellərdə, yellərdə gürcü. 
Böyük arzulara, böyük işlərə 
Qoşduqca gələcək illərdə gürcü, 
Şair yeni-yeni sözlər bulacaq, 
Kainat olduqca şeir olacaq! 
 
Sən də olacaqsan, ey gülüstanım, 
Ey dili diləkli Azərbaycanım! 
Çarxın qızdırmalı bataqlığından 
Çıxacaq Ağdaşım, Milim, Muğanım. 
Baxtımın lacivərd üfüqlərində 
Güləcək günəşim, atacaq danım. 
Kimin nə borcuna, elin dərdinə 
Qoyun öz başıma alışım, yanım! 
Həyatın rəngini dəyişdirincə 
Mingəçevir kimi şanlı dövranım, 
Şair yeni-yeni sözlər bulacaq, 
Kainat olduqca şeir olacaq! 
 
Bu dumanlı dağın başı mən olsam, 
Dibinin ağlıyan daşı mən olsam, 
Hal bilən, dil bilən qara gözlərin 
Qələmim deyir ki, qaşı mən olsam, 
Ellərin ürəyi kövrəkləşəndə, 
 193
Dolu gözlərinin yaşı mən olsam, 
Bəzi adamları bilməyim deyə, 
Hisslərim korşalıb, naşı mən olsam, 
Bir sərxoş ölümün əlindən düşüb 
Nə zaman qırılan kaşı mən olsam, 
Şair yeni-yeni sözlər bulacaq, 
Kainat olduqca şeir olacaq! 
 
 
ŞAİRİN  ÖLÜMÜ 
 
Ey şanlı ölkəmin, şanlı ustası, 
Düşdümü əlindən həyat fırçası?! 
Ey söz üzüyünün yanar alması, 
Ürəyin tutulub ləkələndimi?!. 
 
Nədir bu acizlik bilməm bəşərdə? 
Neçin yırtılmasın bu sirli pərdə? 
Sevilin gözləri güldüyü yerdə 
Birdən buludlanıb kölgələndimi?! 
 
Ey könül, bu acı hisslərdən əl çək! 
İnsan bir gün gəlmiş, bir gün gedəcək. 
Bu kəskin xəbəri duyanda, gerçək, 
Dağımız-daşımız silkələndimi? 
 
İstəməm, axmasın gözlərin yaşı! 
Çatılmasın məğrur ölkəmin qaşı! 
Sorun tarixlərə:  sənətin başı 
Ölüm qarşısında yerə endimi?!. 
 
Yox! Bu sərt ölümü düşündükcə mən, 
Şiddətli arzular keçir içimdən. 
- Öldü! – xəbər verin aşnaya, dosta, - 
 194 
Ruhlar mühəndisi o böyük usta!.. 
 
Öldü bir usta ki, ustalar başı, 
Bütün yoldaşların əziz yoldaşı! 
Öldü, ağlamayan gözlər ağlasın, 
Qələmlər, kağızlar, sözlər ağlasın! 
Altındaydı sözün səmənd atları, 
Çapanda titrədi göyün qatları. 
O ki, söz atından tərpəndi düşdü, 
Sanki şerimizin bir bəndi düşdü. 
Burax qış gedərək, bahar gələndə, 
Güllər məclisinə quşlar gələndə, 
Quşlar sızıldasın, güllər yolunsun, 
Bu acı hər şeydə qoy hiss olunsun! 
Göylər bir-birinə dəyib ağlasın, 
Buludlar başını əyib ağlasın, 
Dan yeri ağarsın, şəfəq sökülsün, 
Ulduzlar göz yaşı kimi tökülsün, 
Günəş göy üzündə yansın, yaxılsın, 
Qəmli buludlara iltica qılsın. 
 
Qoy göylər görünsün bir çəmən kimi! 
Ağarsın dan yeri yasəmən kimi!.. 
Öldü!.. güruldasın, çaxsın buludlar, 
Qəbrinə çiçəklər taxsın buludlar! 
Ay gecə qəbrində cövlana çıxsın, 
Ulduzlar süzülüb seyrana çıxsın. 
Öpsün torpağını səhər yelləri, 
Üstündə titrəsin günün telləri…  
Bu mənim diləyim, bu mənim hissim, 
Ey söz mühəndisim, ruh mühəndisim!.. 
 
Öldü Balaşları öldürən əsgər,  
Öldü Gülüşləri güldürən əsgər, 
 195
Öldü eşidincə, Almaz ağladı, 
Sanki Kür dayandı, Araz ağladı, 
Öldü İmamyarın paxrını açan, 
Yaşarın yoluna işıqlar saçan. 
Öldü Salamovu öldürən yoldaş, 
Öldü Ağamovu öldürən yoldaş. 
Fəqət ölən deyil onun sənəti! 
Bağlamış adına əbədiyyəti. 
 
Aylar, illər keçər, əsrlər keçər, 
Şairin dediyi dəyərli sözlər 
Feyz alıb əzəli iqtidarından, 
Keçib əsrlərin şah dağlarından., 
Qışqıra-qışqıra axar sel kimi, 
Qalxar tufan kimi, əsər yel kimi. 
Çaxışda görk olar ildırımlara, 
Dağlara, daşlara, sıldırımlara. 
Ruhlara, qəlblərə çarpar sədası, 
Bir fırtına kimi qopar sədası. 
Düyulsun ki, ölən bir sənətkardır, 
Sənətdə yer gücü,göy gücü vardır! 
 
Ey geniş kütləmiz! Öldü sənətkar!.. 
Sarmasın ruhunu acı duyğular. 
Sən öylə sanma ki, dünyada təksən, 
Fəqət sən ölməmiş, ölməyəcəksən! 
İləri, qəhrəman xalqım, iləri! 
Erkən qurtaralım böyük işləri. 
Yolun Lenin yolu, hər imkanın var, 
Qızıl Ulduz kimi bir nişanın var. 
O səni göylərə qaldıracaqdır, 
Dərin dəryalara daldıracaqdır. 
Haray, ey şerimin tunc qanadları, 
Fikrimin, hissimin ceyran atları, 
 196 
Sərkəş xəyalımın böyük divləri! 
Haray, ey sənətin Çapayevləri! 
Yüksəl, yüksəl mənim şöhrətli ölkəm! 
Şeirdən, şairdən dövlətli ölkəm! 
Sənin qırılmayan qanadların var, 
Tarixdə layəmut büsatların var, 
Böyük Füzuliyə ruh verən ellər, 
Özünü tarixə göstərən ellər 
İşini vaxtında bitirəcəkdir, 
Hər zaman Cəfəri yetirəcəkdir! 
 
 
 
 
 197
MİNGƏÇEVİR  HƏSRƏTİ 
 
I 
 
Eşidirəm adını, 
Hiss edirəm dadını 
İndidən damağımda. 
Çarxların xırıltısı, 
Suların şırıltısə, 
Səslənir qulağımda. 
Gözəl heykəlin gəlir, 
Xəyal kimi yüksəlir, 
Durur göz qabağında. 
Ətirlənir güllərin, 
Sevdalı bülbüllərin 
Ötüşür can bağımda. 
Səni görmədən ölsəm, 
Xəzəl olub tökülsəm, 
Dadlı bahar çağımda, 
Sənsiz qara bağlasın, 
Həşrə kimi ağlasın, 
Daşım da, torpağım da. 
 
II 
 
Vətənimdə yadların 
Qan içən cəlladların 
Ta əzəldən gözü var, 
Ömrümdə, həyatımda. 
Ağımda, bayatımda 
Min bir dərdin izi var. 
O keçən dövranımda, 
Hanki «dostun» yanımda 
Danışmağa üzü var? 
 198 
Hər gələn çapdı məni, 
Lyuncaq yapdı məni, 
Buna kimin sözü var? 
Dayan, könül, bir qədər! 
Hər gecənin demişlər: 
Bir aydın gündüzü var. 
 
III 
Artıq döyün, ürəyim, 
Çırpın, öyün, ürəyim, 
Ellərin arasında. 
Hər könül bir quş olsun, 
Sevincinə qoşulsun 
Kürün də, Arazın da. 
Qoy, çınlasın varlığın, 
Ömrün, bəxtiyarlığın 
Şadlıq kamançasında. 
Könül quşu oxusun, 
Şən bir yuva toxusun, 
Elin gül bağçasında. 
Gülsün hər qız, hər gəlin, 
Parlasın hər gözəlin 
Bir günəş yaxasında. 
Hər kəs öz xülyasını, 
Baxtını, sevdasını 
Çəksin öz arxasında. 
 
IV 
 
Ardınca verdim salıq, 
Tükəndi səbrim artıq, 
Ey işıqlı devir, gəl! 
Dövlətinlə, varınla, 
Xoşbəxt dalğalarınla 
 199
Gəl, ey Mingəçevir, gəl! 
Duru arxın olaram, 
Dönən çarxın olaram, 
Səni ruhum sevir, gəl! 
Bəlalı sayrılığı 
Vaqıtsız ayrılığı 
Ölkəmizdən devir, gəl! 
Gördüyüm röyaları, 
Nəşəli xülyaları 
Həqiqətə çevir, gəl! 
 
V 
 
Ey könül, keşkə sən də, 
Ellərə yaz gələndə, 
Bir coşqun sel olaydın, 
Qarışeydin Kürə sən. 
Buludlardan nur əmən 
Bir qızıl gül olaydın. 
Səni bir qız dərəydi, 
Nur saçına hörəydi, 
Sonra tel-tel olaydın. 
Çıxan kimi qarşına 
Yağıların başına 
Sovrulan gül olaydın. 
Sevdalar ölkəsində, 
Hər gülün kölgəsində 
Ötən bülbül olaydın! 
 
VI 
 
Ey şura ellərində, 
Bu yurdun hər yerində 
Çarpışan makinələr! 
 200 
Sizdən iş qardaşınız, 
Yüksəliş qardaşınız. 
Nələr gözləyir, nələr?! 
Ver, ey möhtəşəm nəhəng! 
Əski rəng, əski ahəng 
Doğurmasın fitnələr. 
Fələyin çarxı dönsün! 
Vətənimdə görünsün 
Yeni-yeni səhnələr. 
Dəyişsin paltarını, 
Qışını, baharını, 
Günlər, aylar, sənələr. 
Ucalsın insan oğlu!.. 
Tutub getsin bu yolu 
Gələcək qərinələr. 
 
VII 
 
Budur, dik başlı dağlar, 
Sinəsi daşlı dağlar  
Yerli-dibli sökülür. 
Dağlar duman hayında, 
Dərələr can hayında, 
Üstünə od tökülür. 
Bu hənddən, o biri həndə, 
Bu kənddən, o biri kəndə 
Rahat yollar çəkilir. 
El çıxır yer altından, 
Yerin nəmli qatından, 
Yeni evlər tikilir, 
Ölkəmizə su gəlmiş, 
Bir canlı duyğu gəlmiş, 
Şirin əkin əkilir. 
 
 201
VIII 
 
Güldürəcək hər kəsi 
Elektirik mərkəzi, 
Büsbütün qurulunca. 
Qəlbimizdə nazlı Kür, 
Söhbətli Kür, sazlı Kür 
Qan kimi durulunca. 
Güc verəcək çarxına, 
Kür düşəcək arxına 
Qolları burulunca. 
Gələcəkdir Qazaxdan, 
Şəmkirdən, Qarabağdan 
Sorağın sorulunca. 
Parlatmağa Tərtəri 
Açıq alnımın təri 
Axacaq yorulunca. 
 
IX 
 
Nə dayanmış günəş də, 
Xəstəmiz var Ərəşdə, 
Şəfa versəyə gəlsin. 
Gölləri qurutmağa, 
Əlimizdən tutmağa 
Gəlsin, göməyə gəlsin. 
Qarasaqqal bataqdır, 
Deməsin yol uzaqdır, 
Onu görməyə gəlsin. 
Qara gözlü gözələ, 
Şirin sözlü gözələ 
Könül verməyə gəlsin. 
Ona öz çırağından 
Yeddi rəngli bağından 
 202 
Çələng hörməyə gəlsin. 
 
X 
 
Çöllərdə qamış kimi, 
Tabı qalmamış kimi 
Quruduq qışqırmadan. 
Can xasta, canan xasta, 
Ölürük asta-asta 
Yaxamızı cırmadan. 
Həyatın rəngi sarı, 
Ömrün ahəngi sarı, 
Tükəndik qızdırmadan. 
Dostlar, bu gün durmasaq, 
Dağı-dağa vurmasaq,  
Nə çıxar bağırmadan?! 
Qoy ömrümüz yaxında 
Dünyanın şafaqında, 
Seçilməsin sırmadan. 
 
XI 
 
Gəl, mənim cənnətim gəl, 
Ömrüm, səadətim gəl, 
Bəzə Kür qırağını! 
Qarlı dağlarımızda, 
Barlı bağlarımızda 
Yandır gün çırağını. 
Bir möhtəşəm makinə 
Gur çayların zülfünə 
Çəkməzmi darağını? 
O quşdan, bu çiçəkdən, 
Bəxtəvər gələcəkdən 
Almışam sorağını. 
 203
Ölkəmin, yarat yenə 
Yaradıb yaşat yenə 
Pozulan növrağınə. 
 
XII 
 
Keçmişimin əlindən, 
Babamın əngəlindən 
Sinəm düyün-düyündür. 
Bu un, əvət, babamdan 
Və göhnə xarabamdan 
Mənə qalan bir ündür. 
Bu qəm onun qəmindən. 
Onun cəhənnəmindən, 
Dağlar başı tütündür. 
Gəl, ey Mingəçevir, gəl. 
Ey sevdiyim şeir gəl, 
Bizi doğrult, düşündür. 
Başlayınca işə sən, 
Çıxınca gərdişə sən 
Bizdə toydur-düyündür. 
 
XIII 
 
Onda bizim dünyamız, 
Paslı, dəmir dühamız 
Yanacaq parıl-parıl. 
Ellər gülşən olacaq, 
Könüllər şən olacaq, 
Uçacaq pırıl-pırıl, 
Durulacaq arxımız, 
Fələyimiz, çarxımız 
Dönəçək xırıl-xırıl. 
Güləcək çöllərimiz, 
 204 
Axacaq sellərimiz 
Dağlardan şırıl-şırıl. 
Danışacaq qüvvətdən, 
Könüldən, məhəbbətdən 
Sevgilim mırıl-mırıl! 
 
 
 
XIV 
 
Bu həyatı doğrusu, 
Ey Leninin ordusu, 
Quran sən olacaqsan! 
Daim qoşub iləri, 
Qaranlıq cəbhələri 
Yaran sən olacaqsan. 
Səndən başqa kimim var, 
Ürəyimdə simim var, 
Saran sən olacaqsan. 
Hər dərdə dözə-dözə, 
Düşmənimlə üz-üzə 
Duran sən olacaqsan! 
Bizi iləri atan, 
Uyqumuzu sarsıtan 
Boran sən olacaqsan. 
 
XV 
 
Ah, o günü görəydim, 
Sazıma tel hörəydim 
Qəlbimin damarından. 
Deyəydim yığın-yığın, 
Bu yurdun, bu torpağın 
Dövlətindən-varından. 
 205
Çayların hoplayaydım 
(Ağ güllər toplayaydım). 
Köpüklü sularından. 
Verəydim bir gəlinə, 
Söhbət açaydım yenə 
Bir maraqlı yarından. 
Arabir də çaşaydım, 
Könlümün danışaydım 
Keçən arzularından! 
 
XVI 
 
Vaxtıdır zövq  almağın, 
Şirin qələm çalmağın 
Gələcək xülyasından! 
Deyin, hankı sənətkar 
Vurub çıxmamış kənar 
Öz məhdud dünyasından? 
Xoşdur səhər nəğməsi, 
Səhərin oyaq səsi 
Axşamın havasından! 
Gəl, ey Mingəçevir, gəl, 
Şair keçər ən əvvəl 
Bu yolda sevdamından. 
Keçər, əvət, bu gündən, 
Hər gözəl üzüyündən, 
Hər gəlin tanasından! 
 
XVII 
 
Eşidirəm adını, 
Hiss edirəm dadını, 
İndidən damağımda. 
Çarxların xırıltısı, 
 206 
Suların şırıltısı 
Səslənir qulağımda. 
Gözəl heykəlin gəlir, 
Xəyal kimi yüksəlir, 
Durur göz qabağımda. 
Ətirlənir güllərin, 
Sevdalı bülbüllərin 
Ötüşür can bağımda. 
Səni görmədən ölsəm, 
Xəzəl olub tökülsəm 
Dadlı, bahar çağımda, 
Sənsiz qara bağlasın, 
Bulud kimi ağlasın 
Daşım da, torpağım da. 
 
 207
BƏXTİYAR 
 
Sıyrılıb keçmişin buludlarından, 
Müjdələr gətiriö böyük yarından, 
Yarıb günəş kimi qaranlıqları, 
Söküb şəfəq kimi dumanlıqları, 
Özündən alışan, özündən yanan, 
Hər sabah hamılan erkən oyanan, 
İş başına qoşan nə bəxtiyardır! 
 
Yoldaşı sıradan qalarkən geri, 
Tutub ətəyindən çəkib iləri, 
Ona qüvvət verən, ona ruh verən, 
Ona ən uğurlu bir yol göstərən, 
Həm sevgi bəsləyən, həm can yandıran, 
Sönük duyğuları işıqlandıran, 
Günəşlə yarışan nə bəxtiyardır! 
 
Budur həyatdakı gözəllik ancaq: 
Qüvvətli yaşamaq, canlı yaşamaq! 
Məqədim, məsləkim, şüarım budur, 
Həmən əqidədir, həmin duyğudur. 
Gələcək günlərə məni səsləyən, 
Bir böyük yarına əməl bəsləyən, 
Çarpışan, vuruşan nə bəxtiyardır! 
 
Günlərim keçməyir ancaq əməklə, 
Xəyalım göyləri seyr eyləməklə, 
Buludlar ömrümün karvanı olur; 
Fikrim o karvanın sarvanı olur. 
Sanıram ulduzlar həmvətənimdir, 
Demək, yer də mənim, göy də mənimdir, 
Hüzurumla cahan nə bəxtiyardır! 
 
 208 
Mənə ilham verir o yaşıl çəmən, 
Üstümə quşbaşı yağaq yasəmən. 
Demək, sevimlidir bahar da, qış da, 
Bir yenilik duyub mən hər baxışda 
Sevirəm dəyişən, dönən varlığı. 
Bu günün, yarının bəxtiyarlığı 
Sevdasilə coşan nə bəxtiyardır! 
 
Ömrümün min dürlü cilvəsi vardır, 
Uönlümün göyləri damar-damardır, 
O bəzən ağlasa, bəlkə də haqdır, 
Həyat həm gülməkdir, həm ağlamaqdır, 
Lakin daha xoşdur döyüş çağları, 
Həyat dedikləri uca dağları 
Duman kimi aşan nə bəxtiyardır! 
 
Həyatdan doymayan, işdən doymayan, 
Əfsanə sözlərə məhəl qoymayan, 
Könlünü, gözünü verib işinə, 
Baxıb həyatının yüksəlişinə, 
Xalqilə titrəyən, xalqilə gülən, 
Vətənçin yaşayan, vətənçin ölən 
Səmimi bir insan nə bəxtiyardır! 
 
 209
ƏMƏK 
 
Dökeçmişlərə bir fikrə getdim, 
Öyrəndim insanın kim olduğunu. 
Birdən gözlərimə göründü cəddim, 
Baxıb meyr eylədim göhnə meymunu. 
 
Heyvanlar içində o da bir heyvan, 
Sürülər içində o da bir sürü. 
Yaylağı mağara, qışlağı orman, 
Zillət torpağında yazığın ömrü. 
 
Əlində daş, dəmir… mətin dağları 
Sürünə-sürünə hirslənib deşir, 
Təbiət dəyişir, özü dəyişir. 
 
Əmək – insanlığın tükənməz varı… 
Əmək sərf olunan yer cənnətimdir. 
Hüsnümdür, eşqimdir, səadətimdir! 
 
 210 
ŞAİR  VƏ  VƏTƏNDAŞ 
 
(DİALOQ) 
 
ŞAİR 
 
El köçdü, sən qaldın hamıdan arda, 
Nə qədər acıdır bu prda qalmaq!.. 
Qoç bir əsgər kimi vuruşmalarda 
Yıxılıb, kimsəsiz yollarda qalmaq!.. 
Yazıq deyildirmi duyan könüldə 
Bəslənən bir əməl tarımar olsun?! 
Qalmışkən bülbülün gözləri güldə, 
Üstünü kəsdirən son bahar olsun:! 
Ey şair! Səni də düşündürən bu, 
Səni də ağladan həmən xəyaldır. 
Ömür günəşinin vaxtsız qürubu, 
Həyata verilən sərt bir sualdır… 
 
VƏTƏNDAŞ 
 
Burax bu hissləri, ey şair, burax! 
Gördüyün, bildiyin şeylərdən danış! 
Ağac qələmini yaxşı çırparaq, 
Gətirdiyin yeni səmərdən danış! 
Bu üzgün duyğular, qara fikirlər 
Sürür gəncliyini heçliyə doğru; 
Onlar bir qar kimi varlığı girlər, 
Onlardan, ey şair, özünü qoru! 
Həyatla olsaydı dərin rabitən, 
Ruhun qaralmazdı gecələr kimi; 
Solmazdın sularda yaşayan, bitən 
Bir öksüz baxışlı neylüfər kimi. 
Bir məzar qoxusu verən sözlərin 
Zamanın ruhuna uzaq, yabançı, 
 211
Çəpərlər içindən baxan gözlərir 
Bir qəmli quş kimi nə qədər acı! 
ŞAİR 
 
Nəçin yabançıyam mən bu varlığa, 
Fikrimdə, hissimdə bu nə sükutdur? 
İçərim bənzəyir bir məzarlığa, 
Gecələr ayazdır, gündüz buluddur. 
Neçin hər sevincdən, hər ixtilatdan 
Uzağam qaranlıq bir bucaq kimi. 
Üzülmüş kimiyəm mən bu həyatdan 
Qırılan, yaralı bir budaq kimi? 
Mənim yoldaşlarım birər komandan. 
Hamsı irəldədir, hamsı öndədir. 
Bu dərin həyatı duyub qanandan 
Mənimsə taleim yaman gündədir… 
 
VƏTƏNDAŞ 
 
Xayır, ey şairim, sən bu varlığı 
Yaxşı anlamadın, yaxşı duymadın. 
Göylərdə aradın bəxtiyarlığı, 
Bu gözəl həyata məhəl qoymadın. 
Bir münzəvi kimi yaşayıb dedin: 
«Həyat mübarizi bir rəng deməkdir» 
Çoraq duyğuları oxşayıb dedin: 
«Sənət – xəyal ilə ahəng deməkdir» 
Anlamadan dedin: «Yaxşı düşünsən, 
Şeriyyət olamaz bizim dövrdə». 
Dedin ki, şairim, utanmadan sən: 
«Texnika öldürür sənəti» bir də, 
Əlində bir köhnə şer divanı, 
Dilində səsləndi ölgün qəzəllər… 
Anlaya bilmədin yeni insanı, 
 212 
Bilmədin nəçidir yeni gözəllər. 
Nədir ruhu qırıq bu zümzümələr? 
Bunlar həyat üçün zəhərdən acı. 
Mən bir vətəndaşam, əski nəğmələr 
Dərdli şikəstələr mənə yabançı. 
Həyatı coşduran, dalğalandıran, 
İrəli aparan nəğmələr hanı?! 
Hanı bir möhtəşəm divi andıran 
Şer qəhrəmanı, söz qəhrəmanı?! 
Hanı, tükəndimi sevincin, odun? 
Sən xəzan kimisən bahar içində. 
Göz yaşında üzən solğun vücudun 
Bir sarı yarpaqdır sular içində!.. 
 
ŞAİR 
 
Burax, dostum, burax bu töhmətləri! 
Qəlbimə toplanan müsibətləri 
Sən də səsləndirmə bir başqa sazda, 
Düyduqca sızlayır ruhum bir az da. 
Varlığım şam kimi yanmağa başlar, 
Başımda ətəşlər, gözümdə yaşlar… 
Baxınız, baxınız, gül rəngli göylər 
Ağlayan bir çocuq üzünə bənzər… 
 
VƏTƏNDAŞ 
 
Bayron da sevmişdi bu təbiəti, 
İldırım hiddəti, bulud riqqəti 
Onun da şerində çaxdı, ağladı, 
O da bu şeylərə baxdı, ağladı. 
Təbiət dediyin vəhşi bir heyvan, 
Onu əhli edən insandır, insan! 
Olmasın başına sözlərim qaxınc, 
 213
Ey həyat qınına girməyən qılınc!.. 
 
 214 
ŞAİR 
 
Əvət, qəribədir xislətim mənim; 
Dinlə, uzunsa da söhbətim mənim. 
Mən çıxdım ziyalı bir ailədən, 
Xəyalımda millət, 
Ruhumda vətən… 
Məndən az etmədi bunları tələb 
Sonra oxuduğum o köhnə məktəb… 
Həyatdan çəkildim, işdən çəkildim. 
Nə komsomol bildim, nə firqə bildim… 
Sonra da qarşıma çıxdı bir gözəl, 
Ruhumda titrədi incə bir əməl… 
Mən nələr çəkmədim onu sevərkən, 
Etdim saçlarını ağlıma yelkən 
Sahilsiz eşqimin dənizlərində. 
Üzdüm bu dünyanın dərin yerində. 
O gözəl olmuşdu ruhuma hakim, 
Mənim düşüncəsiz, xəyali sevgim 
Onu az qırmadı, az incitmədi. 
Onunla bu qəlbim yola getmədi, 
Onu da özümə yabançı sandım; 
Canandan usandım, candan usandım… 
Sonra baş götürüb gəldim bu kəndə, 
Çırpındı quş kimi ruhum  bədəndə. 
Bu kəeddə başladım müəllimliyə; 
Bir də şer üzü görməyim deyə, 
Küsərək sənətim ədəbiyyatdan, 
Dərs dedim neçə il riyaziyyatdan. 
Bu kənd, bu kənd məni qoynuna aldı, 
Çocuq ilhamıma ninnilər çaldı. 
Məni dinləndirən həmən təbiət 
Bu qərib könlümü yordu nəhayət 
Sənə söylədiyim məhəbbət kimi; 
 215
O nazənin kimi, o afət kimi 
Bəzən göz yumaraq bütün varlığa, 
Xəyalım yol saldı bir məzarlığa. 
Həyat arzuları önündə, lakin 
Könlüm əmr elədi: bu yoldan çəkin! 
Qəmgin düşüncələr başımda söndü, 
Yaşamaq eşqilə qəlbim döyündü. 
Bəli, bu dünyada mənim kimilər 
Dəyişib olarkən məsud, bəxtəvər. 
Duyaraq çarpışmaq ehtiyacını, 
Silib qəlbimdəki köhnə acını. 
Çoxlara qoşulmaq istədim mən də, 
Mühitim ruhumu şaşqın görəndə 
Tutub ətəyimdən çəkdi iləri. 
İndi ürəyimdə olan şeyləri 
Məncə, birdən-birə atmaq çətindir; 
Bilmədən hər sözə yatmaq çətindir. 
Könül! Nə çətindir bu əhilləşmən 
Vəhşi qaplanmısan, arslanmısan sən?! 
Əllərim çataydı, düşəydin girə, 
Gör necə bağlardım səni zəncirə!.. 
Bir zaman düşünüb fikrə gedərkən, 
Sanırdım: artığam cəmiyyətdə mən. 
Bu göhnə mənliyim bir dar qəfəsdi, 
Bu qəfəs əlimi, qolumu kəsdi. 
Bir nəfəs uçmağa bulmadım imkan, 
Gözümdən od çıxdı, başımdan duman 
Bu gülünc həyatdan nə çıxsın dedim, 
Bir dəfə özümü vurmaq istədim. 
İradəm buna da çatmadı, əfsus! 
Oyaq qüssələrim yatmadı, əfsus! 
Bir də ki, haqqımda fitnələr qusan, 
Ayağımdan çəkən, başımdan basan, 
Hiyləgər adamlar, murdar adamlar, 
 216 
Bütün insanlıqdan kənar adamlar 
Az incitmədilər məni dünyada. 
Köhnə bir ney kimi gəldim fəryada. 
Könlümdən onların acısı getməz; 
Yazmaqla qurtarmaz, deməklə bitməz. 
Çox mncitdi məni tək-tək adamlar: 
Saf-çürük olunsun gərək adamlar!.. 
 
VƏTƏNDAŞ 
 
Səni küsdürməsin boş danışıqlar, 
Göz önündə böyük məfkurə var 
Onu tut, onunla yürü iləri. 
Sən dünyada axan böyük selləri 
Buraxıb, sızlayan, əriyən, axan, 
Axışı insanı məlul buraxan 
O zəif, o cılız sulara baxma! 
Hər duyğu oduna könlünü yaxma! 
Deyirlər: toz qopar qaya uçanda, 
Həmən şey olmuşdur indi cahanda. 
Sən böyük şeylərə çevir üzünü, 
Gələcək günlərə söylə sözünü. 
Şair, səndə böyük bir qüvvə vardır, 
Gizli xəznələrə dilin açardır… 
 
ŞAİR 
 
Məni həyat sevir, həyat çağırır, 
- Dəyiş, yüksəl – deyə bar-bar bağırır 
O deyir: «Yüksəliş dəyişmək istər, 
Sən də dəyişməklə özünü göstər!». 
Mənim ürəyimdə bir ikilik var: 
Keçmişdən aldığım dərin duyğular, 
Acı tərbiyələr ruhuma hakim. 
 217
Duyduğum acını duysaydı hər kim, 
Baxtımın ulduzu sönmüşdü çoxdan, 
Bir ovuc torpağa dönmüşdü çoxdan… 
Məni əski hava zəhərləmişdir, 
Yalançı bir sevda zəhərləmişdir. 
Daim həyat mənə eylədi gəl-gəl, 
Tərbiyəmsə mənə oldu bir əngəl… 
Duyğum düşüncəmi göyə sovurdu, 
Ürəyim ağlımı daşlara vurdu. 
Bu yeni aləmin gözəllikləri, 
Onlar ki, insanı çəkir iləri, 
Onlara vaxtilə xor gözlə baxdım, 
Bir ildırım oldum, özümü yaxdım… 
 
VƏTƏNDAŞ 
 
Mən bilirəm, sənin havalı könlün 
Dönüb bir tərlana, uçmaqistəyir 
Və bir məhbus kimi sevdalı könlün 
 
Qırıb qandalını qaçmaq istəyir. 
Bil ki, sallanışı hər yaşıl dalın 
Başqa bir küləkdən, bir havadandır. 
Sovet yellərilə yelkən xəyalın 
Qızıl dənizlərdə üzərsə, şandır! 
Sən bir qılınc kimi əldə parılda, 
Qalxan köküslərdən keçən mızraq ol! 
Ağır toplar kimi gur-gur gurulda, 
Daim döyüşkən ol, daim qıvraq ol! 
Sən həyat eşqindən götür aşqarı, 
Həyat qanadlanır, sən də qanadlan! 
Qarşında möhtəşəm zaman dağları… 
Zaman dağlarını indidən atlan! 
Sözünün təsiri elektrikdən, 
 218 
Rübabın gurlasın inqilab deyə. 
Əl çək bir dəfəlik bu ikilikdən: 
Ya o cəbhəyə keç, ya bu cəbhəyə! 
Günəş işığından, ay işığından 
Aldığım ilhamla ruhları parlat; 
Qəlbinin, beyninin qarışığından  
Göylərə sığmayan bir cahan yarat! 
 
 219
BUZLU  YOLLAR 
 
Hər tərəf buz içində, buzdur hər tərəf, 
Qorxurgünəş də orda olmasın tələf, 
              Yan verib keçir, 
Üzünü qorxa-qorxa göstərib keçir. 
 
Dağ buzlar, qaya buzlar, sıldırım buzlar… 
Görməmiş bir alovlu ildırım buzlar. 
Əsrlər yatağında səssiz yatalı: 
             Buzlar xatalı… 
 
Keçdi Amundsenin də axır çağları 
               Orda, nə dəhşət! 
Qəbrinin barmaqlığı buz saçaqları 
                Oldu nəhayət. 
 
Çox zaman bu iqlimə, araq daşıyan 
Amerkanın taciri oldu müştəri. 
İstərdi ki, bu yerdə qursun aşiyan, 
               Dondu əlləri. 
 
Gözəl xəz var, kömür var uzaq şimalda, 
Aparsınmı yad ellər bu sərvətləri? 
Qoy «Krasin» gəmisi əlində balta, 
               Qoşsun iləri! 
 
Qırsın, kəssin, doğrasın, ta ki, bu yollar 
Yolçuları salmasın qorxuya bir də. 
                Düşmən şad olar, 
Qatarımız ləngisə uzaq Sibirdə… 
 
Bu yol, bu uğurlu yol, ayaq dəyməyən 
Soyuq, gizli çölləri çəkəcək işə, 
 220 
Yen, ey insan arzusu, təbiəti yen, 
               Düşmə təşvişə! 
 
Ey vaxtilə gülməli əfsanələrdən 
Zövq alaraq, divlərə heyrət edənlər! 
Ya kimdir şimaldakı taqi-zəfərdən 
                Keçib gedənlər?! 
 
Alqış bu insanlığa yeni yol açan, 
Yeni əməl uğrunda çarpışanlara! 
Salam buzlu çöllərə işıqlar saçan 
                 Kəhkəşanlara!.. 
 
Alqış bu təbiəti gözəlləndirən 
İnsanlığın əbədi iqtidarına, 
Onun, yeni cahana yeni ruh verən 
                       İstismarına!.. 
 
Mən nə deyim, Çelyuskin nəfərlərinin 
Həyəcana sığarmı qəhrəmanlığı? 
Nə böyükdür o səma əsgərlərinin 
                      Canfəşanlığı!.. 
 
Gördüm qızıl xətlərlə iş kitabında 
Ey Şmidt, yazdırdığın böyük şanları. 
Gəlsin, çalsın bir Homer öz rübabında  
                      Bu dastanları! 
 
 221
QADIN 
 
Yoldaş, səfalətin uçrumlarından 
Səni ilk qurtaran böyük xilaskar, 
Yoldaş, səadətin uçrumlarından 
Ən dadlı səslərlə bizi haraylar. 
 
Sənin unutduğun ilk məhəbbəti, 
O saxlar qəlbinin ən boş yerində, 
İnsanın tükənməz əbədiyyəti 
Çiçəklənir onun sinirlərində. 
 
Söylə, şirinlikdə, hansı fidanda, 
Hansı gülüstanda, hansı cahanda, 
Ey yoldaş, ey qadın, sənin varın var? 
 
Harda, ey xalqımın böyük yarısı, 
Anası, bacısı, qızı, qarısı, 
Bizdə olan kimi ixtiyarın var?! 
 
 
 222 
GÜZGÜ  QAYITDI 
 
Mənim Ceyranım məktəbli bir qız 
Olur Bakının dağ hissəsində. 
Bu suyuşirin, bu qarayağız 
                  Qızın sinəsində 
                  Duyğusu dərin 
                  Yeni günlərin 
Şirin dalğalı ahəngi yaşar. 
Bu lətif ahəng ruhları oxşar. 
 
Girmişdir payız, yarpaqlar sarı… 
Mənim Ceyranım payız kibidir. 
Aləm axışır məktəbə sarı, 
                 O əsəbidir. 
                 Həyata qanıq, 
                 Ürəyi yanıq, 
Çünki Ceyranım yaşa dolmuşdur, 
Anası deyən «gəlin olmuşdur». 
 
Qonşuda bir qız yaxdı özünü, 
Bir acı, soyuq, küləkli gündə 
Yeni həyata yumdu gözünü. 
                   Bu iş üstündə 
                   Ceyranın fəqət, 
                   Bundan bir ibrət 
Almadı yenə ata-anası, 
Qulaqlarında elin zurnası. 
 
Gəldi Ceyranı kim sevirdisə, 
Dilə tutuldu, «həri» alındı. 
Ceyran bilmədi, qapıldı hissə, 
                     Razı salındı, 
                     Məktəbi atdı. 
                     Dadına çatdı 
 223
Bu zaman onun bir qız yoldaşı. 
Ceyran düşündü, çatıldı qaşı. 
Girmişdi payız… Ceyran neylədi? 
Elm ocağına ketdi bir səhər, 
Öz ürəyini açdı söylədi… 
                      Uzaq bir şəhər, 
                      Burdan çox uzaq… 
                      Tiren alaraq 
Ceyranı atdı həmən şəhərə. 
Yerin altında gəzən şəhərə… 
 
El-gün yığıldı, məclis qurdular, 
Dedilər: «Ceyran Bakıda deyil» 
Bir ilan kimi qovrulurdular 
                         Onlar elə bil. 
                         Bir titrəyirdi, 
                         İnildəyirdi. 
Bu nə kələkdir, bu nə ədadır? 
Deyirlər Ceyran Moskvadadır. 
 
 Avam anası tutuldu qəmə, 
Avam atası qaşını çatdı. 
Nifrət etdilər yeni aləmə. 
                         Güzgü qayıtdı… 
                         Oğlan evindən 
Qopdu bir şivən: 
- Yerə girəsən, a belə gəlin! 
Görüm ağ günə çatmasın əlin!.. 
 
Ceyran oxuyur… Moskvadadır. 
Bakıda gəzir… sərxoş adaxlı. 
Bu nə kələkdir, bu nə ədadır? 
                         Mən bu maraqlı 
                         Lövhəni aldım, 
 224 
                         Kitaba saldım. 
Başıma sanki mövzu qəhətdi… 
Adını qoydum: «Güzgü qayıtdı». 
 
1936 
 
ŞERİM 
 
Sən varlığın eynisən, buna sözmü var? 
Ürəyisən, beynisən, buna sözmü var? 
Gecələr ay sənindir, gündüzlər günəş 
                       kainat kimi! 
Hər şey gözəlləşmədə, sən də gözəlləş 
                       bu həyat kimi. 
 
Varlığın rəngi sənsən, ahəngi sənsən! 
Çiçəklərin, nurların çələngi sənsən. 
Bülbülün qarşısında açıl, şirinləş 
                         qızıl gül kimi! 
Hər şey dərinləşmədə, sən də dərinləş 
                       bir könül kimi! 
 
Dərinlik çox gözəldir, sadə olursa, 
Nə çıxar o şeirdən başımı yorsa? 
Mənalı səslərinlə, şerim incələş 
                      bir kaman kimi! 
Hər şey sadələşmədə, sən də sadələş 
                      hər insan kimi! 
 
Doğrudur, zərifliyin adı başqadır; 
Qüvvətə gəl, qüvvətin dadı başqadır. 
Ölkələr silahlanır, sən də silahlan 
                       ölkələr kim! 
Can deyə, canan deyə cəbhədə haxlan 
                        bir əsgər kim! 
 
 225
Hər kəs bilir həyatın sonu ölümdür, 
Ah bu qəmli dəyişmə yaman zülümdür. 
Şerim! Bu gülünc oyun bəllidir yarın 
                         bizi də bəklər; 
Sən də öl mənim kimi, fəqət məzarın 
                         olsun ürəklər! 
ÜÇ  SAĞLIQ 
 
Gecənin dodaqları gülümsəyirdi, 
Masabəyi sevinclə: - İçin! – deyirdi. – 
- İçin, bu altun şərab torpağımızda, 
Şirin zəhmətimizlə, can bağımızda 
Bəslənən tənəklərin şirəsidir ki, 
Hətta bir az köhnədir, deyil bu ilki… 
Üzlərdən ruzgar kimi keçdi fərəhlər, 
Gecə gün bulağından doldu qədəhlər. 
Dostlar içib gözləri süzülü qaldı; 
Tuş meydən dodaqları büzülü qaldı. 
Bu insanlar kimdilər? Sizin tanışlar! 
Sizin kimi dünyada çağıldamışlar. 
Canlarından fışqıran hər yeni zəhmət 
Artırmış bir qüvvətin üstüqə qüvvət! 
Bu gecə bu səbəbdən ləzzət alırlar, 
Boş vaxtı kefləndirib yola salırlar. 
Çalan kim, oxuyan kim, qarışmış ara, 
Qonaqlar bir ağızla söz vermiş tara. 
Tar da sarı simində nəysə deyirdi… 
Gecənin dodaqları gülümsəyirdi. 
 
Bu gün təzə bir gülün açdığı gündür, 
Dünyadan yalnızlığın qaçdığı gündür. 
Dost evində çəkilmiş yeni nəfəslər, 
Əks etmiş divarlara işıqlı səslər. 
Başlamış bu ocaqda yeni sevişmə, 
 226 
Açılmışdır həyatda bir yeni çeşmə. 
Ana tutmuş körpəni öz qucağında, 
Sanki bir gül açılmış cahan bağında 
O çocuq bu köküsdə bir bəşərmidir? 
Yoxsa bu köksdə bir bəşərmidir? 
Yoxsa, su üzərində neylüfərmidir? 
Əbədidir cahanda deyə izləri, 
«Atanın da qururla gülür gözləri». 
- Doldurun qədəhləri! – kimsə başladı, 
Danışanlar susdular, tar yavaşladı. 
- Ana! Ana!.. Əbədiyyət çeşməsi. 
Nə acıdır yaman günə düşməsi! 
Ana olmaq şərəflərin şərəfi. 
Bu sinəsi inci dolu sədəfi 
Uzun zaman ayaqlara saldılar, 
Göyərçini ilan kimi çaldılar. 
Gögəl ana, sənin büllur canında, 
Şəfəqlərə ilham verən qanında 
Nəğməmizin ilk büsatı quruldu, 
Göz yaşımız ürəyində duruldu. 
Ana, sənə rəvamıdır alçalış? 
Qoynun beşik, yumşaq sinən nazbalış. 
 
Aman, sən də dəkələnmə, gözəl qız! 
Qaranlıqda kölgələnmə, gözəl qız! 
Cilvələnmə xırsızların içində. 
Ala gözlü ulduzların içində 
Aydan aydın, sudan duru gecələr, 
Xoş o qıza sevdasını hecələr.   
           Ürəyində çiçəklənən muradı, 
            Dodağında təbiətin ilk dadı, 
İlk gülüşü qəlbimihi yandırar, 
«Söz içində sözü yara qandırar». 
 
 227
Gözəl qadın, çiçəklənməz ruhumuz, 
Xəyalımız, düşüncəmiz, duyğumuz, 
Bulud kimi  könlümüzdən keçməsən, 
Sən həyatın dodağında nəğməsən,  
Sənin ana baxışında qüvvət var, 
Məhəbbət var, səadət var, ləzzət var. 
Əzəl səni quzu kimi izləyir, 
Əbəd durub yollarını gözləyir. 
Gəl bərabər fərəhlənib uçalım, 
Sonsuzluğun qapısını açalım! 
 
Sağlıq bitdi, yerindən məclis oynadı, 
Üzlərdə cilvələndi bir hiss, oynadı. 
Hamı:  - Yaşasın, - dedi, ana gözəllər, 
Ömrümüzün çayında sona gözəllər! – 
Tar səsləndi, kaman da ona qoşuldu, 
Hər könül fərəhindən uçan quş oldu. 
- Qaldırın qədəhləri! – Gülüş, qəhqəhə… 
Dostlarımız vurdular qədəh qədəhə. 
Dostlar içib gözləri süzülü qaldı, 
Turş meydən dodaqları büzülü qaldı. 
Yenə tar, bir nəfər də yenə deyirdi. 
Gecənin dodaqları gülümsəyirdi… 
 
Gözəllik yuvasında gözlər quş kimi, 
İpək qanadlarilə uçurmuş kimi… 
- Dostlar! – deyə bir qadın ayağa qalxdı, 
Mehriban gözlərilə məclisə baxdı. 
Bir az əndamı oldu titrəyən kimi, 
Hissinin sularında bir yelkən kimi 
Ağ sinəsi qabardı, sözə başladı. 
Danışanlar susdular, tar yavaşladı 
- Sevincdən bu saat qəlbim atlanır, 
Gözümdə göy uçur, yer qanadlanır. 
 228 
Hər yerdə, hər zaman istəyirəm mən 
Tutsun gözəlliyin eşq ətəyindən! 
Bu yolda şənlənib ucalsın ellik, 
Kimi sevda olsun, kimi gözəllik. 
Vay ona: ruhunun tükənməz yası, 
Tutmaz ürəyində eşqin mayası, 
Boş həvəs uğrunda canından keçər, 
Əzab laşəsinin yanından keçər, 
Quzğun tək üstünə gülərək qonar. 
Bir kaman sızıldar, bir könül yanar! 
Vay o gözəllərə, açmaz gül kimi! 
Vay o mərdlərə ki, bir bülbül kimi 
Bir bağda gözünün yaşını tökməz, 
Səadət gülünün ətrini çəkməz! 
Bizə gəl-gəl deyir işıqlı günlər. 
Oyunlar, nəğmələr, toylar, düyünlər. 
Bizə gəl-gəl deyir günəşlər, aylar, 
Yerlər, göylər, sular bizi haraylar. 
Bizə gəl-gəl deyir qüvvət, məharət, 
Əmək, mübarizə, həyat, cəsarət. 
Bizi haraylayır altun şəfəqlər, 
Ömür kitabında yeni vərəqlər. 
Bizi haraylayır, şanlar, şərəflər, 
Gələcək günlərin ruhu xələflər. 
Ər odur, bu günü görür yarından 
Musqulu torpağın damarlarından 
Daha möhkəm olur, daha sərt olur. 
Boş keçən bir günü ona dərd olur. 
Ər odur, ürəyi duru çeşmədən, 
Ellər gözəli də xofə düşmədən 
İçər çiçək kimi onun suyundan, 
Dünyada ləzzətli nə var ki, bundan?! 
 
Qopdu alqış, gurultu: - Yaşasın ərlər! 
 229
Biri gülərək dedi: - İndi içərlər! 
Yaşasın sağlam ata, qüvvətli bağban! 
Yaşasın dünyadakı solmaz gülüstan! 
Qədəhlər cingildədi, tar dilə gəldi; 
Səsində el qüvvəti, yar dilə gəldi: 
 
«Qapıdan huru gəlir, 
Gözümün nuru gəlir, 
Bu arxı kim arıdıb 
Su belə duru gəlir?» 
 
Bülbül uçdu qəfəsdən, 
Gül paçıldı həvəsdən, 
Gözüm gözəldən doymaz, 
Qulağım incə səsdən. 
 
- Yaşasın bülbülün, gülün masalı! 
Hər kəsin üzünə gülsün iqbalı! 
Dolansın fələyin asudə çarxı, 
Yaşasın ellərin işıqlı arxı! – 
Deyərək, bir nəfər yenə söz aldı. 
Bu məclisin halı başqa bir haldı!.. 
- Çocuq… bu qönçənin qoxusu başqa; 
Alqış bu qönçəni bəsləyən aşqa! 
Nələr gözləməyir gələcək ondan? 
Çocuqsuz ev nədir, bir qara zindan! 
Çocuq insanlığın əbədiyyəti, 
Şərəfli torpağa şərəf qüvvəti! 
Çocuq açılmamış bir dəfinədir, 
İnsan dövlət üçün bir xəzinədir. 
Bizə gizli qalan gözəllikləri 
Onun zəhmətləri, saf ilikləri 
Yarın kəşf edəcək, cahan böyükdür. 
Bu insan oğlu da ondan böyükdür! 
Vay ona, dünyadan mlvunsuz gedər, 
 230 
Nəğməsiz, nəşəsiz, oyunsuz gedər! 
Gedərkən çevrilib ardınca baxmaz, 
Hətta karvan kimi bir toz buraxmaz. 
Keçər bu dünyadan quru səs kimi, 
Bir ruzgar, bir xəyal, bir nəfəs kimi. 
Biz ayız, günəşiz, ulduzlar çocuq. 
Yaşa bu dünyada bəxtiyar, çocuq! 
Döyün, ey qüvvətin nəşəli qəlbi, 
Yaşa günəş kibi, kainat kibi, 
Bizdən də asudə, bizdən də parlaq, 
Bizdən də möhtəşəm, bizdən də qıvraq! 
Yaz kimi qoynunu açsın gələcək, 
Yollara gül-çiçək saçsın gələcək! 
Ona qonaq gəlir yeni nəsillər,   
Açsın saxlancını şanlı fəsillər, 
Bilsinlər cahana nə canlar gəlir, 
Dirilik yolçuçu insanlar gəlir! 
- Sağ ol! Sağ ol! – səsləri məclisi sardı. 
Gurultunu bir könül nəğməsi yardı: 
                    Baxçada güllər, 
                    Sarı bülbüllər, 
                    Bu balama qurban! 
                    Duyğusuz ellər. 
 
                    İlk məhəbbətim, 
                    Qəlbim,  qüvvətim, 
                    Eyşim, işrətim 
                    Bu balama qurban!  
 
                    Əlvan çiçəklər, 
                    Zər kəpənəklər, 
                    Kinli ürəyir 
                    Bu balama qurban! 
 
 231
                    Göydə ulduzlar, 
                    Yerdə yarpızlar, 
                    Avara qızlar 
                    Bu balama qurban! 
 
                     Dünyanın malı, 
                     Cahı-cəlalı, 
                     Şövqü, vüsalı 
                     Bu balama qurban! 
 
Onlar oxudu, çaldı, oynadı, çaldı, 
Bu hal dilə gəlməyən başqa bir haldı. 
Onlar həyat eşqinə, dünya eşqinə, 
Zəhmətə rövnəq verən sevda eşqinə 
İçdilər, dəm vurdular saysız xəyaldan, 
Həyatın cövhərindən, büllur zülaldan, 
Keçmişdən, gələcəkdən, şanlı bu gündən, 
Səadətdən, əməkdən, toydan, düyündən. 
Onlar şərab içdilər şərab eşqinə, 
Şeir, nəğmə, gözəllik, rübab eşqinə. 
Təbəssüm dünyamıza bəzəkdir deyə, 
Gülümsəyib vurdular badə badəyə. 
Onlar şərab içdilər, səfa sürdülər, 
Açıq pəncərələrdən baxıb gördülər: 
Ruhumuzdan tökülən nəğmələr kimi, 
Dəyərli, dadlı-duzlu gəlmələr kimi 
Ulduzların əriyib üzüldüyünü, 
Göylərin süsgəcindən süzüldüyünü. 
Gördülər dan yerinin söküldüyünü. 
Qaranlığın əriyib töküldüyünü, 
Artıq hamı: - Gedəlim, yetər! – deyirdi, 
Günəşin dodaqları gülümsəyirdi. 
 
 
 232 
KÖNLÜMÜN  DEDİKLƏRİ 
 
Mənim könlüm deyir ki, 
            Hələ bunlar nədir ki… 
Böyük günlər, şanlı günlər, şən günlər, 
             Yoluna düşən günlər 
              Hələ qarşımızdadır! 
 
Hələ bunlar nədir ki… 
              Mənim könlüm deyir ki, 
Həyat oldan küsənləri incidər. 
Möhkəm dəzgah, şirin əmək, inci tər 
              Hələ qarşımızdadır! 
 
Babam derdi: «Keçən günə gün çatmaz!» 
Mənim könlüm bu sözlərə heç yatmaz. 
              O düşünüb deyir ki, 
              Hələ bunlar nədir ki… 
Ay işığı, dolu ürək, yaşıl bağ, 
Qızğın günəş, sərin çeşmə, qarlı dağ 
               Hələ qarşımızdadır! 
 
 
 233
TƏRTƏRHES  NƏĞMƏLƏRİ 
 
I 
 
Yenə könlüm uzaqlarda, 
Quş qonmayan ovlaqlarda 
Qanad çalır tərlan kimi. 
Bir dərənin üzərində 
Çisəkləyir duman kimi. 
Nədir məni bu coşduran, 
Hankı əsr, hankı dövran 
Olmuş bizim dövran kimi? 
Bir aşağı, bir yuxarı 
Burax çapsın söz atları 
Ürəyimdə ceyran kimi! 
Yenə qopdu bir qasırğa, 
Nəğmələrim dalğa-dalğa 
Gurlayacaq tufan kimi. 
 
II 
 
Budur, gəldi gül mövsimi, 
Tarçı, köklə sarı simi, 
Bir şey çal ellər eşqinə! 
Günəş qızıl, dünya yaşıl. 
Gülümsəyir işıl-işıl 
Duyan könullər eşqinə. 
Durma, köklə sədəf tarı, 
Səbrimizin yarpaqları 
Töküldü yellər eşqinə. 
Bir hava çal, can oynasın, 
Dağlarda duman oynasın 
Qırdığın tellər eşqinə. 
Mən də sözlə əmin-əmin 
 234 
Daraq çəkim düşüncəmin 
Zülfünə Tərtər eşqinə. 
 
III 
 
O yan dərə, bu yan dərə, 
Hər yamacda bir mənzərə, 
Nə aləmdir bu Qarabağ!.. 
Göy üzündə şən bulutlar 
Yer üzündə məxmər otlar, 
Bu günəşli səhərə bax! 
Hər yan dağdır, hər yan meşə, 
Novruzgülü, mor bənövşə, 
Bülbüllərə, güllərə bax!.. 
Gah mülayim, gah əsəbi, 
Bir dalğalı ömür kibi 
Axıb keçən Tərtərə bax! 
Tərtərdəki səhnələrə 
Polad döşlü dəhnələrə, 
İnsana bax, hünərə bax! 
 
IV 
 
Tərtər çayı! Nə zamandan, 
Hansı çılğın bir tufandan 
Qaynayışın başlar sənin? 
Hər axışın bir inqilab, 
Hər dərən bir dərin kitab, 
Başında çox iş var sənin. 
Varıb keçdi apardığın, 
Yaynağından keçən yığın, 
Keəmişmidir təkrar sənin? 
Bir sorğu kəsdi qarşımı: 
Tarixlərin göz yaşımı 
 235
Axıtdığın yaşlar sənin? 
Məndən başqa arxan varmı, 
Fəryadına dayanarmı 
Dağlar sənin, daşlar sənin? 
 
V 
 
Tərtər çayı!.. Tərtər çayı! 
Ötən çılğın vurharayı 
Bir salsana yadına sən! 
Bir zamanlar candı o kənd, 
Dio çıxarıb yandı o kənd, 
Yetişmədin dadına sən. 
El yanarkən için-için, 
Dalğalanıb onun neçin 
Su səpmədin oduna sən?!  
Qanlı alov dalğa-dalğa 
Yayılarkən ortalığa, 
Heç baxdınmı ardına sən? 
Gözəl Vətən, söylə mana, 
Söylə mana, yana-yana 
Getdin kimin badına sən? 
VI 
 
Bu nə yoldur, daşnaq yolu… 
Hər dərəsi qanla dolu, 
Nə acıdır bunun adı. 
O dənizdən bu dənizə 
Deyib çıxdı sinəmizə, 
Bir tapdadı, bir doğradı. 
Orda dəhşət, burda vəhşət, 
Əlində baş, dişində ət, 
Tanırsınız müsavatı. 
Nə bağ qaldı, nə də bağban. 
 236 
Qurşun, ölüm, atəş, duman 
Yaxamızı parçaladı. 
Bilən bilir, bu zülmətə, 
Bu uğursuz fəlakətə 
Kim əl çaldı, kim ağladı. 
 
VII 
 
Onlar deyən yalan oldu, 
Keçən keçdi, olan oldu. 
Coşdur, bizim günlər, məni! 
Bir çalışır, bir yaşayır, 
Bir-birinə çox oxşayır 
Bu dağlarda türk, erməni. 
Arzumuzun dərəsindən, 
Bağımızın bərəsindən 
Haraylayır Tərtər məni. 
Aman Tərtər, tut əlimdən, 
Uzaq düşmə əməlimdən, 
Yoxso ellər ötər məni. 
Biri sızlar, biri yanar, 
Bilirsən ki, necə anar 
Qələm məni, dəftər məni! 
 
VIII 
 
Gax o gözdən, gah bu gözdən, 
Mirov dağdan, Alagözdən 
Verə-verə nişan Tərtər. 
Dağı-daşı uçuraraq, 
Torağaydan alıb soraq, 
Eldən-elə qoşan Tərtər. 
Bir gurlayan həyat kimi, 
Dərələrdən ağ at kimi 
 237
Şahə qalxıb aşan Tərtər. 
Keçmişini salma yada, 
Gözdən düşər bu dünyada 
Düz yolundan şaşan, Tərtər,  
Nə işin var dağda, düzdə? 
Bir qan kimi Madagizdə 
Gəl qəlbimə boşan, Tərtər! 
 
IX 
 
Hər yamacda bir tamaşa, 
Könlüm uçur dağa-daşa, 
Seyr etdikcə təbiəti. 
Dağ başında duman gözəl, 
Bu qaralan orman gözəl, 
Könlümdədir məhəbbəti. 
Kim der sənə yaman, dünya. 
Sən gözəlsən aman, dünya, 
Ey günəşin əmanəti! 
Keçmişin göz yağmurundan, 
Ürəyimin çamurundan 
Seçməliyiz şikayəti. 
Ey əzəldən yığın-yığın, 
Ölən, qalan insanlığın 
İlk cənnəti, son cənnəti! 
 
X 
 
Gözünü aç, dağlara bax, 
Bir gözəldir bu Qarabağ 
Təbiətin qucağında. 
Doğmuş kimi ülviyyətin, 
Gözəlliyin, məhəbbətin 
Ən səfalı bir çağında 
 238 
Uzun saçlı qızlar kimi, 
Tar çalaraq sızlar kimi 
Tərtər gümüş yatağında. 
Burda versən can, yeri var, 
Yenə bülbül, qan yeri var 
Qızıl gülün yanağında. 
Ürəyimdə sözüm qaldı, 
Bu dağlarda gözüm qaldı 
Bir maralın buxağında. 
 
XI 
 
Nə deməkdir bu aldanış! 
İşdən danış, gücjən danış, 
Çağır yeni mahnı, şair! 
Çırpınmalı el səsində, 
Elin köküs qəfəsində 
Sözlərinin canı, şair! 
İşə keçməz boş nəğmələr, 
Dodaqaltı zümzümələr, 
Orkestrin hanı, şair?! 
Dönüş yoxdur bir də geri, 
Şarıldayan bu Tərtəri 
Yaxşı öyrən, tanı, şair! 
Həqiqəti görməyənin, 
Elə könül verməyənin 
Batsın adı-sanı, şair! 
 
XII 
 
Odlayankən bağrınızı, 
Mən duyuram ağrınızı, 
Darılmayın mana, dağlar! 
Gətirəcək bu laşqın sel, 
 239
Qəlbinizdən keçən tunel 
Ölkəmizi cana, dağlar! 
Qaranlığı yıxmalıyız, 
Aydınlığa çıxmalıyız, 
Nə dərsiniz, buna, dağlar? 
Çırağınız sönməyəcək, 
Bundan belə dönməyəcək 
Ürəyiniz qana, dağlar! 
Yüksələcək mənliyimiz, 
Gölməyəcək şənliyimiz 
Sayıldıqca sana, dağlar! 
 
XIII 
 
Günəş çıxmış qaranlıqdan, 
Bir qarışıq dumanlıqdan, 
Parçalamış qaranlığı… 
Fəqət, bilsən, gün vuracaq, 
Nə ulduzlar doğuracaq 
Dühamızın dumanlığı! 
Şarıldayıb, tüitülənib, 
Coş, Tərtərim, dağdan enib 
Gəz dağlığı, aranlığı! 
Öz gücünü bildir bu gün, 
Cənnət kimi güldür bu gün 
İlanlığı, sayanlığı! 
Yaşa, həyat selimizin, 
Ağlımızın, əlimizin 
Qüvvət, işıq sultanlığı! 
 
XIV 
 
Hər dalğası sona Tərtər, 
Qurban olum sana, Tərtər, 
 240 
Uyut məni yatağında! 
Könül açan nəğmən, şerin 
Pıçıldasın bu şairin 
Ləpələnən dodağında. 
Yetər artıq üzülməmiz, 
İşıq kimi əzilməmiz 
Qaranlığın tapdağında! 
Ahımızdan meh durmadı, 
Elə yandıq, şeh durmadı 
Ömrümüzün yarpağında. 
Yax lampanı lalə kimi, 
Sərin nurlu halə kimi 
Gəlnimizin otağında! 
 
XV 
 
Gəl döyəlim döşümüzə, 
Başlayalım işimizə, 
Qüvvət səndən, hikmət məndən. 
Daşkəsəndə, dağda, daşda, 
Hər cəbhədə-mərd savaşda 
Himmət səndən, cürət məndən. 
Ölkəmizə dəmir gərək, 
Dəmirdədir asan çörək, 
Şiddət səndən, zəhmət məndən. 
Qaxax, Yevlax yollarında, 
Elektirik qatarında 
Sürət səndən, söhbət məndən. 
Elə işıq səndən gəlsin, 
Yar-yaraşıq səndən gəlsin, 
Şeir, nəğmə, sənət məndən. 
 
XVI 
 
 241
Tərtərhesi seyrə gəlin, 
Eybi yoxdur bu gözəlin, 
Bu torpağın aləmi var. 
Hər dərənin bir əsrarı, 
Hər yamacın bir baharı, 
Hər dağın bir görkəmi var. 
Bu yerlərdə çalışanın, 
Ay, gün kimi alışanın 
Nə dərdi var, nə qəmi var? 
Axşam çağı tarın səsi, 
Qarabağın şikəstəsi, 
Hər kəsin bir həmdəmi var. 
Batma, günəş, bir az dayan, 
Dar gəlməzmi sana o yan, 
Bundan gözəl ölkəmi var?! 
 
XVII 
 
Çağırıram mən hər kəsi, 
Gəlsin, görsün Tərtərhəsi, 
Bilsin, burdan nə hal keçir, 
Burda köhnə məzarlıqdan, 
Xəyal olan bir varlıqdan, 
Bir uzunca kanal keçir. 
Bu yerdə bir qoca gördüm, 
Üzünə baxınca,  gördüm 
Könlündən bir sual keçir. 
Dedim: Qoca, dərdi burax, 
Mən nəyəm bir ovuc torpaq, 
Qabağından xəyal keçir. 
Bu inadlı vurğuya bax, 
Bu möhtəşəm qurğuya bax, 
Ömür sönür, tonqal keçir… 
 
 242 
XVIII 
 
Əlimdə bir sınıq qafa… 
Ömrümüzə yoxmuş vəfa, 
Dühündüm hər adam kimi. 
Bir aralıq batdım qəmə, 
Sonra dedim: - Cəhənnəmə! – 
Gülümsədim Xəyyam kimi. 
Öz-özümə verdim ürək, 
Dedim, ömrüm keçsin gərək. 
Bir işıqlı bayram kimi! 
Göz gəzdirdim sola-sağa, 
Baxdım, Tərtər qalxır dağa 
Bizim köhlən əyyam kimi. 
Məni aldı bu tamaşa, 
Boş qafanı çaldım daşa 
Meysiz, ruhsuz bir cam kimi. 
 
XIX 
 
Ey bu axan duru çaydan, 
Gözlərimiz nuru çaydan 
Bir dirilik uman ellər! 
Bu torpaqla, bu Tərtərlə, 
Alnımızdan axan tərlə 
Doğrulacaq zaman, ellər! 
Zaman bizə bir qonaqdır, 
Alnı açıq, üzü ağdır, 
Ey mehmana mehman ellər! 
Onu yaxşı yola salın, 
Hər dərdini xəbər alın, 
Aman ellər, aman ellər! 
Könlümuzdə, gözümüzdə, 
Qəlbimizdə, üzümüzdə 
 243
Görünməsin duman, ellər! 
 
XX 
 
Səhər, axşam öz yerindən 
Keçsin, çocuq gözlərindən 
Keçən lətif uyqu kimi. 
Filiz deyə, çiçəək deyə 
İş nəğməmiz hər zəmiyə 
Hopsun sərin bir su kimi. 
Hər şey ləzzət versin bizə. 
Dolsun geniş qəlbimizə 
Bu dünyada arzu kimi. 
İşdən sonra, axşam çağı, 
Əlimizdə mey bardağı 
Mələşəlim quzu kimi. 
Sinədə tar, əldə qaval, 
Bu dünyada bir kapital 
Varmı insan oğlu kimi? 
 
XXI 
 
Bir saz kimi dərələrdə, 
Çağıldayın pərdə-pərdə, 
Ey ruhuma yaxın, sular! 
Yoxdur sizdən fərqim mənim, 
Sükut deyil şərqim mənim, 
Dayanmayın, axın, sular! 
Bir uyqusuz ürək kibi 
Çeşməmizin həyat dibi 
Qurumasın, saqın, sular! 
Bizim yaşıl ruhumuzun 
Mahnısını uzun-uzun 
Çağırınız, daşqın sular! 
 244 
Söyləyiniz dastanını, 
Çınlatınız kamanını 
Gözəlliyin, aşqın, sular! 
 
XXII 
 
Dayanmayın, ellər, gəlin, 
Ey tükənməz sellər, gəlin, 
Səslənəlim rübab kimi. 
Hər könül öz hesabına, 
Əbədiyyət rübabına 
Toxunmalı mizrab kimi. 
Ürəyimiz sərin olsun, 
İzlərimiz dərin olsun 
Göy üzündə şəhab kimi. 
Al günəşin altında biz 
Kaşanələr tikməliyiz, 
İşıqları mehtab kimi. 
Dostlar, baxın bir yuxarı, 
Göydə ulduz salxımları, 
Sıxın, için şərab kimi! 
 
XXIII 
 
Bu nəğmələr Tərtərdəki, 
Torpaqdakı, bəşərdəki 
İşıq-qüvvət nəğməsidir, 
Bu nəğmələr mədəniyyət, 
Dünyadakı şirin ləzzət, 
Yüngül zəhmət nəğməsidir. 
Bu nəğmələr dərin-dərin, 
Geniş-geniş ürəklərin 
Səmimiyyət nəğməsidir. 
Bu nəğmələr məlahətə 
 245
Gözəlliyə, məhəbbətə 
Olan hörmət nəğməsidir. 
Bu nəğmələr kainatınÖ, 
Dadlı-duzlu bir həyatın 
Əbədiyyət nəğməsidir! 
 
 246 
SƏNƏTKAR 
 
Ah, nə böyük şərəfdir sənətkar olmaq, 
Könüllər dünyasından xəbərdar olmaq! 
Nə xoşdur bir hiss kimi qəlblərə girmək 
                   səssiz-sorğusuz. 
Bütün fənalıqları yıxıb devirmək 
                   qara-qorxusuz. 
 
Mən ruhlanıb çevrəmi saran yığından, 
Hayqırıram xalqımın ucalığından. 
Orda candan, könüldən mənimlə ellər 
                   olmuşkən tanış. 
Mənə bu aralıqda kim deyə bilər: 
                   çox bil, az danış? 
 
Mən qarşımda yamyaşıl çöllər görürəm, 
Qeyrətli, bacarıqlı ellər görürəm. 
Görürəm o dağdakı toyu, düyünü 
                    yeni səhnədə. 
Görürəm Tərtərhesin köpürdüyünü 
                     polad dəhnədə. 
 
Getsin iş əvəzində mənə söz verən, 
Gəlsin dəmiri döyən, yeri becərən. 
Mənimki onlarladır, onlar da ancaq 
                     bizə tərəfdir. 
Əvət, bu insanların şairi olmaq 
                     böyük şərəfdir. 
 
Mən bir dövürdəyəm ki, tunc qanadlanır, 
Qara daşın, mərmərin köksü atlanır, 
Boylanır qabağımda böyük bir əməl, 
                     ucalır başım. 
 247
Fərəhlə seyr edincə, şerimdən əvvəl 
                      axır göz yaşım. 
 
Ah, nə böyük şərəfdir sənətkar olmaq, 
Könüllər dünyasından xəbərdar olmaq! 
Nə xoşdur bir hiss kimi qəlblərə girmək 
                   səssiz-sorğusuz. 
Bütün fənalıqları yıxıb devirmək 
                   qara-qorxusuz. 
 
 
SOSİALİZM  YOLÇUSU 
 
Söylə, bu yolçulıq nə yolçuluqdur? 
Eşitdim, dinlədim min bir həvəslə. 
Ürəyim keçdiyin yola yovuqdur, 
Məni də, qardaşım, ardınca səslə! 
 
Bir zaman dolaşıb bu diyarda mən, 
Hər daşın üstünə başımı qoydum. 
Ey yolçu, atlığın addımlarda mən 
Döyünən qəlbimin səsini duydum. 
 
Dadıma yetmədi günəşlər, aylar, 
Qaranlıq yollarda səni aradım. 
Torpağın altından səni haraylar, 
Ömrü əsarətlə keçən əcdadım. 
 
Düşün, bu dağların hər ətəyində 
Nə qanlar udmadı elin Fərhadı. 
Qırıldı çarların daş ürəyində 
Şirin gəlinlərin şüşə fəryadı. 
 
Keçdim bu vadidən, gördüm nə varsa, 
 248 
Hər süzülən bulaq göz yaşımızdır. 
Hər dağ dərdimizdən bir yadigarsa, 
Fəqət hər qayası dik başımızdır. 
 
Açılsın gözlərim bir sabah kimi, 
Qarşımda parlasın gələcək illər. 
Dinləsin səsimi bir çargah kimi 
Qarılar, qocalar, yeni nəsillər. 
 
Bizim dövrümüzdə bu Azəristan, 
Gərək hər işimiz, ey azad insan, 
Qiyamət üstündən qiyamət olsun. 
 
Gərək gəzdiyimiz çölləri sarsın, 
Ölkənin maralı, elin ceyranı, 
Hər kəs eşqimizə həsrət aparsın, 
Hər kəs hüsnümüzün olsun heyranı. 
 
Ardında dağ kimi dayanmış ellər, 
Ayırmaz halını sənin halından, 
Deyir uyqusundan oyanmış ellər 
Kim keçər dünyada istiqbalından! 
 
Bir zaman dolaşıb bu diyarda mən 
Hər daşın üstünə başımı qoydum. 
Ey yolçu, atdığın addımlarda mən 
Döyünən qəlbimin səsini duydum. 
 
 249
TORPAQ 
 
Hər şeyin anası, qaynağı sənsən! 
Sənin varlığına ölüm-itim yox. 
Sən bütün-bütünə ruhsan, bədənsən, 
Gözəl torpaq, sənə çox borcluyam, çox! 
 
Bu qardaşım ağac, bu dal, bu yarpaq, 
Hamsını canladan sənin şirəndir. 
İnsan da, ey qoca, ey köhnə torpaq, 
Sənin hər addımda dəyindirəndir! 
 
Sən və mən bir ruhuq iki qalıbda, 
Qara torpaq, səni yerdən alıb da 
Göylərə qaldıran əməllərindir! 
 
Sənə qüvvət verən, sənə ruh verən, 
Çoraq çöllərini çiçəkləndirən 
Mənim şən əməyim, alın tərimdir! 
 
 
 250 
USTAMIZA 
 
Burax şeir kürəsini qaplasın məlal, 
Gözümüzə görünməsin başqa bir xəyal, 
Qarşımızda yalnız onun xəyalı dursun, 
Bizdən sovet sənətinin sirrini sorsun 
Sızıldasın qəlbimizin tarında hər sim. 
Durdu sənət dühasının ürəyi – Maksim! 
Nə qalmışdı bu dünyada açılmamış, nə? 
Əsrlərin şairləri insan qəlbinə 
Cumub nələr, nə incilər çıxarmadılar?! 
Gəzdi xəyal iqlimində min bir sənətkar, 
Sandılar ki, bu dünyanın sözü qartardı; 
Ancaq hələ açılmamış bir qitə vardı, 
Bir qitə ki, şanlı adı əmək dünyası. 
Böyük usta! Əlindəki şeir fırçası 
Bir zamanlar dumanların altında qalmış, 
Üzərini ölümlərin kabusu almış 
Bu qitənin rəeglərindən yapdı  bir dəmət, 
Cilvələndi mənasında insan və zəhmət! 
 
N. OSTROVSKİ  ÜÇÜN 
 
Dağlarda, daşlarda bir tartal kimi 
Sarpdı yolulmadan qanadın sənin! 
Tufanda çarpışan bir sandal kimi 
Keçdi cəbhələrdə həyatın sənin! 
 
Min dəfə ölümün yanından keçdin, 
Qızıl şəfəq kimi qanından keçdin, 
İnqilab yolunda canından keçdin, 
Zəkandan kəskindir inadın sənin! 
 
Ey böyük sənətkar, ey böyük əsgər! 
Bu şərəfli həyat dünyaya dəyər! 
Bağırır ardınca ölkələr, ellər: 
 251
Bərkimiş, bərkiyir «poladın» sənin! 
 
 252 
YALNIZ  AĞAC 
 
Olduqca qayğılı, olduqca qəmli, 
Sadə mənzərəli, sadə görkəmli 
Yalnız ağac baxır bir dağ başından. 
O hansı əyyamın iğtişaşından, 
Hansı zəlzələdən olmuş müztərib? 
Düşünür iəklikdə sanki bir qərib. 
Sarmış çevrəsini inadlı bir çən, 
Danışır haqqında hər gəlib keçən. 
Sanki fələklərin fırtınasından, 
Bir yavru ayrılmış öz anasından. 
O, yoxsa kimsəsiz bir çobanmıdır? 
Sürüdən ayrılan bir ceyranmıdır? 
Sularda, dəhşətli göy dalğalarla, 
Atəşin zərbəli qasırğalarla 
Sarsılan çarəsiz bir yelkənmidir? 
Onun gözlərində həyat şənmidir? 
Bu yanda səfalı qalın bir orman, 
Yaz olsun, qış olsun, gülür hər zaman. 
Quşların nəğməsi, suların səsi, 
Ətirli güllərin sərin nəfəsi 
Davasız dərdlərə gizli əlacdır. 
Məni düşündürən yalnız ağacdır. 
Zavallı qardaşım! Böylə keçərsə, 
Ədədiyyət sənə qanad da versə, 
Səndən qalmayacaq nişan dünyada, 
Dirilik eşqilə coşan dünyada. 
Bir tufan qopacaq, saralacaqsan, 
Bir şimşək vuracaq, qaralacaqsan. 
Başında oynayıb qəm buludları, 
Sökəcək bağrını ölüm qurdları. 
Mən də sənin kimi yalnız ağacdım, 
Təklikdən usanıb axırda qaçdım. 
 253
Qəlbimlə, ruhumla qoşuldum elə, 
Düşüncəm sakitdir o gündən belə. 
Bax, indi mən hara, yalnızlıq hara? 
Azad fikirlərə, azad quşlara 
Qəlbimin hər gözü bir aşiyandır, 
Bədbəxt bu dünyada tək yaşıyandır! 
 
 
 
 
GÖZƏLLİK 
 
Gözəllik əzəldən bütün ellərin 
Həvəslə qoşduğu bir şanlı qayə; 
Gözəllik ruhudur qızıl güllərin 
Bülbüllər üstünə saldığı sayə. 
 
Xoşdur gözəl görüb bütün elləyi 
Çalışsaq, yaşamaq, sevmək, sevilmək! 
Xoşdur xilqətdəki hər gözəlliyi 
Ürəkdən duyaraq anlaya bilmək! 
 
Ey bizim dünyanın ən birincisi, 
Mehriban gözəli, nadir incisi, 
Mən sevmişəm səni hər kəsdən əvvəl! 
 
Fəqət yabançıdır cohqun ruhuma, 
Elimə, ölkəmə, təbi-şuxuma 
Mənasız gözəllik, mənasız gözəl!.. 
 
 
 254 
AXŞAMÜSTÜ 
 
Günəş solğun. Üfüq də tutulmuş kimi dərdə, 
Orda sarı buludlar sallanır pərdə-pərdə 
Və gül rəngli kölgələr çörəmizdə sıxlaşır. 
 
Aman! Şu qan gölündə günəşi kimdir boğan?! 
Sevda yollarımızda nə işıq, nə işılğan, 
Əzablı ruhlar kimi hava qaranlıqlaşır. 
 
Mənim təmiz eşqimi zülmətdə nə dərdi var? 
Həramilərə qalsın qara, qorxulu yollar, 
Mənə günəş batınca ulduz verin, ay verin! 
 
Sevdamızı işıqlı bir yola çıxarmağa, 
Yeri-göyü qaplayan zülmətləri yarmağa 
İliç günəşlərindən mənə bir alay verin. 
 
 
NƏ  DEMƏKDİR? 
 
Çoxdandır çalınmayır divardan aslı tarın, 
Tutqun bir ürək kimi telləri paslı tarın, 
Ey mehriban sevdiyim, gurlayacaq, yoxsa yox?! 
 
Mən bilirəm, sənin ki, bir qəlbin var sədəfdən, 
İçindəki incilər saçılıb hər tərəfdən, 
Dodağında şərqilər parlayacaq, yoxsa yox?! 
 
Sən iclasdan gəlirsən, məni də yormuş kitab, 
Nə dayanmaq vaxtıdır, iştə tar, iştə mizrab, 
Nə gözəldir nəğmələr qanadında ucalmaq!.. 
 
Həyat işdir, döyüşdür, səadətdir, əməkdir, 
 255
Bilə-bilə bunları dayanmaq nə deməkdir?! 
Nə deməkdir dünyada tez qarıyıb qocalmaq?! 
OXU 
 
Oxu, sevdiciyim, öz həvəsinlə! 
İlzam qanadlanır sənin səsinlə. 
Nəğməndə oynasın sellərin səsi, 
Dan yerindən əsən yellərin səsi. 
Gülləri qoxlayan bir rüzgar kimi, 
Qumları oxşayan dalğalar kimi 
Titrəyən, çağlayan nəğmən olaydım, 
Ürəyindən qopan səs mən olaydım, 
Oxu! Qüvvət gəlsin şerə, sənətə, 
Könlümün quşunu gətir heyrətə! 
Nə qədər bənzəyir, vardım fərqinə, 
Ömrümün ahəngi sənin şərqinə. 
Ürək kövrəkləşir sən oxuyanda, 
Sən də dinləsəydin mən oxuyanda! 
Oxu, sevdiciyim, öz həvəsinlə! 
İlham qanadlanır sənin səsinlə! 
 
 
SƏNİN  GÖZLƏRİN 
 
Nə gözəl süzülür qara gözlərin, 
Əcəba, onları süzmək vaxtımı? 
Duruşun mənalı, baxışın dərin, 
Mən bu dərinlikdə buldum baxtımı. 
 
Sənin gözlərinmi gənclik bağında, 
Yoxsa nərgizlərin sayrışıb oynar? 
Yoxsa çıxılmayan eşqin dağında 
Ömrümün dirilik çeşməsi qaynar? 
 
 256 
O qara gözlərin deyil parlayan, 
Ulduzlar içində gecələrimdir! 
Bəlkə də ruhuma aydınlıq yayan 
Bir sərin, ziyalı, yaz səhərimdir. 
 
Qoy desin dünyanın el aşıqları 
Bu şövqü kim mənim ruhuma yaydı, 
Donardım, gözünün şən işıqları 
Qəlbimin camında qırılmasaydı. 
 
Qara qış üstümə tökər qaranı 
Nərgiz gözlərindən məni ayırsan. 
Mənim ümidimin qapılarını 
Neçin gah açırsan, gah qapayırsan? 
 
Sənin gözlərinmi gənclik bağında, 
Yoxsa nərkizlərin sayrışıb oynar 
Yoxsa çıxılmayan eşqin dağında 
Ömrümün dirilik çeşməsi qaynar? 
 
 
BİR  DƏ  BAXSAN  MƏNƏ 
 
Baxışın qəlbimi incitmişdir; 
Bu baxışdan, bu duruşdan əl çək. 
Bir də baxsan mənə, iş bitmişdir; 
Bir də baxsan mənə, fikrim dönəcək. 
 
Yenidən uyqusu qaçmış gecələr, 
Sevgilər, fırtınalar başlanacaq. 
Ayrılıqlar, qarışıq bilməcələr… 
Yanacaq sıtmalı ruhum, yanacaq! 
 
Bu baxışdan, bu duruşdan əl çək! 
 257
Yoxsa könlümdəki qızğın şimşək 
Üstünə od sovurar hər yerdən. 
 
Orda dur, burda dayan, şey bəklə. 
Sənitale günəşim güdməklə 
Keçməsin qorxulu vadilərdən. 
 258 
 
SƏNİN  GÜLÜŞLƏRİN 
 
Qarşım nazlanıb yenə ülünsən, 
Bilsən gülüşlərin nəyə bənzəyir? 
Mən desəm artıqdır, özün bilirsən, 
Lalə yarpağında şehə bənzəyir. 
 
Sənin gülüşlərin bir ruzgar kimi 
Əsərkən arzumun gülü açılır. 
Gülsə dodaqların ulduzlar kimi 
Ruhuma bir sərin işıq saçılır. 
 
Söylə, gözəllərin dodaqlarından, 
Bu oynaq gülüşlər umulmuşdur? 
Sənin hər qəhqəhən ay kənarından 
Keçən buludmudur, uçan quşmudur? 
 
Sənin gülüşlərin yaz səhərindən 
Hissimə, fikrimə  sanki rəng alır. 
 Gül ki, şeirlərim gülüşlərindən 
Qırılmaq bilməyən bir ahəng alır. 
 
Sən güldüyün zaman bu şad günümdə 
Açılır qarşımda, canlanır bahar, 
Bəzən başucumda, bəzən önümdə 
Şimşəklərim çaxar, sularım axar. 
 
Cahan ki, solmayan bir bağça-bağdır, 
Burda rəvamıdır gülmədən ölmək! 
Yazıq o şəxsə ki, qaraqabaqdır, 
Nə qədər yaraşır insana gülmək! 
 
 
 259
ULDUZLAR 
 
Bəzən titrəşərək parlayırsınız 
Göylər bağçasında lalələr kimi, 
Bəzən yaş tökərək ağlayırsınız 
Lalələr üstündə jalələr kimi. 
 
Baxarkən süzülən gözlərinizə, 
Deyirlər: nə qədər siz yovuqsunuz. 
Həqiqətdə isə bir-birinizə 
Siz çox iraqsınız, çox sovuqsunuz. 
 
Fəqət biz – o gözəl svgilimlə mən 
Uzaqdan-uzağa tanış deyilkən 
Nə qədər yaxınıq, öyrənsəydiniz. 
 
Şirin söhbətlərdən uzaq da olsaq, 
Uzun illər boyu ayrı da qalsaq, 
Eyni duyğularla vurur qəlbimiz! 
 
MƏNİM  EŞQİM 
 
Nə ağırdır mənim eşqim, nə ağır, 
Bu ağır siqləti çəkməz divlər. 
Ey könül! Burda təhəmmül göstər, 
Nə haray çək, nə acıqlan, nə bağır. 
 
İldırım çaxdıracaq hər yandan, 
Azacıq dolsa buludlarla səma. 
Bu dənizlər də çocuqdur, baxma, 
Sarsılır hər qopacaq tufandan. 
 
Mən fəqət kəndimi hiss etdim şad, 
Çəkmədim eşqin əlindən fəryad, 
Bu da hər davranışımdan bilinir. 
 
Gözlərin, ah o qaranlıq göllər, 
 260 
Bu gözəl göllərə çox dalsam əgər, 
Hər ağırlıq ürəyimdən silinir. 
 261
1936 – 1937 
 
MƏNİM  BEŞİLLİYİM 
 
Hər kəs öz işini sona yetirdi, 
Kimsə bu dünyada arzu qoymadı. 
Kimi yer altından xəbər gətirdi, 
Kimi uçdu göyə, yenə doymadı. 
Ellər muradını aldı zamandan, 
Bizə könül sözü qaldı zamandan. 
 
Gözəldir bir uca əməl bəsləyib, 
Bu əməl uğrunda qan-tərə batmaq. 
Gözəldir günəşi, ayı səsləyib, 
Onları da bizim dəstəyə qatmaq. 
Dövranla əl-ələ vermək yaxşıdır, 
Hər bağdan bir çiçək dərmək yaxşıdır. 
 
Görməkçin özünü hər kəs ilərdə, 
Bir məqsəd uğrunda göstərir hünər. 
Çarpışıb havada, dənizdə, yerdə, 
Hər döyünən ürək bir əməl bəslər. 
Hayıf, ömür qısa, arzu genişdir, 
Kim bu qayğı ilə titrəməmişdir?! 
 
Bu vəfasız ömür, bu coşqun dərə 
Gərək boş-boşuna axıb keçməsin! 
Bu gözəl cahanı sanıb pəncərə, 
Hər gələn sadəcə baxıb keçməsin! 
Gəlin, arzumuza çatalım, dostlar! 
Dağları dağlara qatalım dostlar! 
 
Ayrılıb arzumun kəşməkəşindən, 
Gizlənmə könlümdə sən də, ey ilham! 
Gah batan, gah çıxan qış günəşindən 
Dərs alıb, dayanma gendə, ey ilham! 
 262 
Niyə mən istəyən olmasın, niyə? 
Mənim beşilliyim dolmasın, niyə? 
                                   RƏQS 
 
                                            İlk rəqs dəstəmizə ithaf! 
 
Əcəb, sizmisiniz böylə oynayan, 
Yoxsa göy üzündə qartallarımdır? 
Yoxsa ürəyimdə coşan, qaynayan 
Şirin arzularım, xəyallarımdır? 
 
Bəzən durna kimi düzüləndə siz, 
Fikrim sətirlərə düzülməsinmi? 
Sallanıb qarşımda süzüləndə siz, 
Duyqum gözlərimdən süzülməsinmi? 
 
Oynayın, qarşımda oynasın yenə 
Əski tufanlarım, burağanlarım! 
Sevdalı ruhların dərinliyinə 
Tökülsün hisslərim, çağlayanlarım! 
 
Oxuyub oynarkən siz, öylə bil ki,  
İldırımlar çaxdı ilk baharımda. 
Dedim ki, dünyanın ilkidir, ilki; 
Ulduzlar sayrışır fəzalarımda? 
 
Əcəb, sizmisiniz böylə oynayan, 
Yoxsa göy üzündə qartallarımdır? 
Yoxsa ürəyimdə coşan, qaynayan 
Şirin arzularım, xəyallarımdır? 
 
  
 
 
 263
YAĞIŞ  YAĞARKƏN 
 
Yağış yağır, rəqs eyləyir gur damlalar, 
Sıra-sıra, inci-inci nur damlalar. 
Göydə iki qara bulud çatılaraq, 
İldırımlar şaqqıldayır şaraq-şaraq. 
Quşlar uçur yuvasına fırıl-fırıl, 
Şırıldayır navalçalar şırıl-şırıl. 
Çaxnaşmada göy üzündə ildırımlar, 
Bir-birinə dəydi, baxın, qaldırımlar. 
Dönmələrdə durana bax, qaçana bax! 
Qaldırımda o balaca oğlana bax! 
Öz döşündən yeni sözlər toxuyaraq, 
Ayağını şappıldadır oxuyaraq. 
Gülə-gülə bir qız qaçır o səkidən, 
Ürəkciyi xali deyil səksəkidən, 
               Yanında bir gənc də qaçır, 
               Yağış yağır, onu açır. 
Ey gənc, durma, qoltuqlamaq zamanıdır, 
Təbiətin ən şux, çaqraq zamanıdır. 
Yağ, yağışım, yağ sel ol, yağ! 
Sırma-sırma, tel-tel ol, yağ! 
Çözül, sən ki, kölgəli bir yar saçısan, 
Bağrı yanıq səhraların əlacısan. 
                Yağ, yağışım, sellənərək, 
                Sırmalanıb tellənərək!    
Zümzümənlə şirin-şirin dillən, yağış. 
Küçələrdə uşaq kimi vellən, yağış! 
Bunlar keçər, çarpın səma köksüm kimi, 
Ey ildırım, səs ver mənə, səsim kimi! 
Yağ ey yağış fikrim kimi, hissim kimi, 
                 Uzaq, yaxın çöllərə yağ, 
                  Ölkələrə, ellərə yağ! 
Yağış yağır, rəqs eyləyir gur damlalar, 
 264 
Sırı-sıra, inci-inci nur damlalar. 
 
 
DƏVƏT 
 
Bu gecə nə qədər xoş gecədir, 
Bir qara qız kimi tellicədir. 
             Yer işıq, göy ihıq, 
             Hər tərəf yaraşıq. 
Sevgilim, dayanma, sahilə gəl, 
             Seyr elə gəl. 
Ulduzlar ətrafa nur səpələr, 
Bir bölük uşaqlır şən ləpələr. 
Onların əlində top kimi ay, 
Sevgilim, başında ağ kəlağay 
              Sahilə gəl, 
               Seyr elə gəl. 
Bu fürsət əlinə düşməz bəlkə də, 
              Hər tərəf kölgədə, 
              Kölgədə işıldar. 
              Yarpaqlar xışıldar. 
Gəl, ipək saçını oxşayım, 
Səninlə bir an da yaşayım 
               Zövqünü illərin, 
               Dağınıq tellərin 
               Tökülsün üzümə. 
               Qulaq as sözümə. 
Bu gecə nə qədər xoş gecədir, 
Bir qara qız kimi tellicədir. 
             Yer işıq, göy ihıq, 
             Hər tərəf yaraşıq. 
Nəşələr sığmayır aləmə, 
O yanda bir gülüş, bu yanda bir nəğmə, 
Hər xəyal bir canlı qanatdır. 
 265
Bunların cümləsi həyatdır! 
 
 
 266 
ŞİRİN  QIZ 
 
Zərif ayaqların nə qədər incə, 
Gözəl əndamını onlar xəfifcə 
Necə aparmada bilməm, şirin qız? 
 
Şikayətim vardır gül əllərindən, 
Onlar ürəyimi tutub dərindən 
Necə qoparmada bilməm, şirin qız? 
 
Sənin mərhəmətli, dolğun gözlərin 
Mənim hisslərimi məndən də dərin 
Necə anlamada bilməm, şirin qız? 
 
Ölmüş hisslərimi gözəl rəftarın, 
Ruzgarlı, dalğalı sallanışların 
Necə canlatmada bilməm, şirin qız? 
 
Üfüqdə günəşi necə saraltdı, 
Lalənin köksünü necə qaraltdı 
Yanılbilməm, şirin qız? 
 
Mən bir çayır quşu, sən bir neylufər, 
Mənim öpüşümü necə rədd edər 
Gözəl dodaqların bilməm, şirin qız? 
 
 
 267
BİR  GÜNƏŞ,  BİR  BAXIŞ 
 
Hər tərəfdə sovuq, hər tərəfdə qar, 
Yığılmış çillənin can boğazına. 
Axşamkı fırtına, axşamkı ruzgar 
Düşmüş nağıl kimi xalqın ağzına. 
 
Hər şey susqun kimi, hər şey lal kimi, 
Budur, sevdiyimiz yaz yaxındadır, 
Yaşıl mənzərələr bir xəyal kimi 
İndidən gözümün qabağındadır. 
 
Toxunub qarlara günəşin əli, 
Çağlarkən bir sabah sular nəşəli, 
Qopdu hər tərəfdən yaza alqışlar. 
 
Sən də atsan mənə isti bir baxış, 
Əriyib qəlbimdə bu hicran, bu qış 
Sənə dəmət-dəmət güllər bağışlar. 
 
 
 268 
SABİR  ÜÇÜN 
 
 
Neyləyim ki, fikrim kimi qəşəng olsun nəğmələrim? 
Parlaq bahar səmasilə həmrəng olsun nəğmələrim? 
Sevinclərlə uğuldayan bir zəng olsun nəğmələrim? 
Bir işıqlı, bir ətirli çələng olsun nəğmələrim? 
 
Hey o qədər nəğmə var ki: qüvvətdənmi oxuyalım? 
İşdən, gücdən,cəsarətdən, sürətdənmi oxuyalım? 
Yoxsa keçmiş rəzalətdən, dəhşətdənmi oxuyalım? 
Nurumuzun dağıtdığı zülmətdənmi oxuyalım? 
 
Sən heybətli, cəhənnəmli dövürləri gördün, Sabir! 
İşçilər yağdırılan təhqirləri gördün, Sabir! 
Kəndlilərin boynundakı zəncirləri gördün, Sabir! 
Ürəyinin sapı nazik fəqirləri gördün, Sabir! 
 
Hər cahangir qabağına vurub qatdı xalqımızı, 
Zaman-zaman quduz çarlar qırıb çatdı xalqımızı, 
Müsavatla daşnaq gəldi, alıb-satdı xalqımızı, 
Həpsi qırıq kaman kimi sızıldatdı xalqımızı. 
 
Zaman-zaman bir div kimi köksümüzə çökdü onlar, 
Yurdumuzu, yuvamızı viran qoyub sökdü onlar. 
Tufan kimi bağçamızın meyvəsini tökdü onlar, 
Boynumuzda bir çəkilməz, bir əzablı yükdü onlar. 
 
Həyat kimi yaz onların, ölüm kimi xəzan bizim. 
Nəğmə, oyun onlarındı, matəm bizim, fəğat bizim. 
Kaşanələr ağaların, qazma bizim, viran bizim. 
Eyş onların, nuş onların, zəhər bizim, qətran bizim. 
 269
 
Məzarlıqdan qalxıb. Sabir, indi azad ellərə bax! 
Al günəşin qoynundakı bu işıqlı səhərə bax! 
Yaşıllıqlar qucağında nəfəs alan çöllərə bax! 
Bizə həyat, bizə şadlıq bəxş eyləyən rəhbərə bax! 
Qalx məzardan, ölkəmizin dağını gör, düzünü gör! 
Yeni-yeni aşıqların sazını gör, sözünü gör! 
Azərbaycan qızlarının parlaq açıq üzünü gör! 
Həm bu günün, həm sabahın uzaq görən gözünü gör! 
 
Bircə bizim Bəstiyə bax, ah, bu qadın nə qoçaqdır! 
Topladığı pambıq kimi alnı açıq, üzü ağdır. 
Hələ Leyla… daha yüksək fəzalara uçacaqdır, 
Manya Vətən sərhədində dalğalanan bir bayraqdır. 
 
Seyr et bizim Mil düzünü, ellik olan Muğanı gör! 
Torpaqları köksüm kimi nəfəs alan aranı gör! 
Qarabağda, xas Qubada bağa girib, bağbanı gör! 
Bu yerlərdə insan kimi həyat sürən insanı gör! 
 
Səndən sonra min xanəndə, min sazəndə üzə çıxdı, 
Ölkəmizin ceyranları dəstə-dəstə düzə çıxdı. 
Yağdı yağış, zümrüd otlar çəmənlərdə dizə çıxdı, 
Bülbül ötdü, gül açıldı, dodağında məzə çıxdı. 
 
Yeni-yeni söhbətimiz, yeni-yeni sazımız var, 
Yaşayırıq qardaş kimi, kitabımız, yazımız var, 
Sakit, şirin əməyimiz, xəyalımız, arzumuz var, 
Keyfimiz var, ruhumuz var, sevgimiz var, nazımız var! 
 
Kəndlilərin otağında yanır sülhün çıraqları, 
Seyr edəlim gülə-gülə yaxınları, iraqları. 
Qardaşlığın bağçasıdır bizim sovet torpaqları, 
Yallı gedir ağacları, çəpik çalır yarpaqları. 
 270 
 
Su  üzündə gəmimiz var, göy üzündə tərlanımız, 
Yer  üzündə nərə çəkər qoşun-qoşun arslanımız. 
Çox böyükdür dövranımız, çox genişdir meydanımız, 
Şənliyimiz, taleyimiz, azad olan vicdanımız. 
 
Alqış sənin məzarına bu qardaşlıq dünyasından! 
Bu qardaşlıq dünyasının qayğısından, sevdasından! 
Fikrimizin, hissimizin çiçəklənən tarlasından! 
Hər qafqazlı bəstəkarın beynəlmiləl havasından! 
 
 
 271
YENƏ  O  BAĞ  OLAYDI! 
 
Yenə o bağ olaydı, yenə yığışaraq siz 
                    O bağa göçəydiniz. 
Biz də muradımızca fələkdən kam alaydıq, 
                    Sizə qonşu olaydıq. 
Yenə o bağ olaydı, səni tez-tez görəydim, 
                    Qələmə söz verəydim, 
Hər gün bir yeni nəğmə, hər gün bir yeni ilham… 
                  Yazaydım səhər-axşam. 
Arzuya bax, sevgilim, tellərindən incəmi? 
                  Söylə ürəyincəmi? 
 
Yenə o bağ olaydı, yenə sizə gələydik, 
                   Danışaydıq, güləydik. 
Ürkək baxışlarınla ruhumu dindirəydin, 
                   Məni sevindirəydin. 
Gizli söhbət açaydıq ruhun ehtiyacından, 
                   Qardaşından, bacından 
Çəkinərək çox zaman söhbəti dəyişəydin, 
                   Mənimlə əyişəydin. 
Yenə də bir vuraydı qəlbimiz gizli-gizli, 
                   Sən ey əsmər bənizli! 
Bu yaz bir başqa yazdır, bu yaz daha da xoşdur, 
                   Vay o qəlbə ki, boşdur! 
Hər üfüqdə bir həvəs, hər bucaqda bir umud, 
                    İnsanlar daha məsud, 
Duyğular daha incə, fikirlər daha dərin, 
                    Ürəklər daha sərin. 
İnsanların vüqarı, tələbi daha yüksək. 
                    Yolumuzdan daş-kəsək 
Təmizlənmiş bir az da. Ellərin keyfi sazdır, 
                    Bu yaz bir ğaşqa yazdır! 
 
 272 
Yenə o bağ olaydı, yenə o qumlu sahil, 
                    Sular ötəydi dil-dil. 
Saçın kimi qıvrılan dalğalara dalaydım, 
                    Dalıb ilham alaydım. 
Əndamını həvəslə qucaqlarkən dalğalar, 
                    Qəlbimdə qasırğalar, 
Fırtınalar coşaydı, qısqanclıqlar doğaydı, 
                     Məni hirsim boğaydı; 
Cumub alaydım səni dalğaların əlindən, 
                     Yapışaydım belindən, 
Xəyalımız üzəydi sevda dənizlərində, 
                     Ləpələr üzərində, 
İlhamımın yelkəni zərrin saçın olaydı, 
                     Sular xırçın olaydı, 
Bu nə gözəl şeirdir, bu nə gözəl mənzərə, 
                   Gəlin, baxın Xəzərə. 
Çıxalım Buzovnada kiçik qayalıqlara, 
                   Seyr edəlim bir ara… 
Gecələr sayrışarkən ulduzlar lalə kimi, 
                    İşıqlar jalə kimi 
Çilənib dağılarkən ətrafa damla-damla, 
                    Ən yaxın bir adamla 
Nə gözəldir dinləmək suların nəğməsini, 
                    Təbiətin səsini! 
Nə gözəldir dolaşmaq isti yay fəsilləri 
                     Bu sərin sahilləri! 
 
Nə gözəldir səhərlər bizim böyük ruhumuz, 
                     Aşığ-daşan duyğumuz, 
Şəklindəki sulardan baxaraq ləzzət almaq, 
                     Bu mavi şerə dalmaq, 
Dalğalar kimi qalxmaq, dalğalar kimi enmək, 
                      Bəzən hürküb çəkinmək. 
Hər dalğa bir kişnəyən bəyaz yallı at kimi, 
 273
                       Bizim bu həyat kimi! 
 
Yenə o bağ olaydı sevdalar ölkəsində, 
                       O söyüd kölgəsində, 
İnci qumlar üstündə yenə verib baş-başa, 
                       Yayı vuraydıq başa. 
Günlərimiz keçəydi qızğın fərəhlər kimi, 
                        Dolu qədəhlər kimi; 
Yarpaqlar arasından uzadaraq əlini, 
                        Oxşayaraq telini, 
Gecələr darayaydı saçlarını ay gözəl! 
                        Sən gözəlsən, ay gözəl? 
Əllərində əllərim, gözlərində gözlərim… 
                         Asılaydı sözlərim 
Könlünün qulağından bir qızıl tana kimi, 
                         Günəş doğana kimi. 
 
Bu yaz dostlarım bir az bəxtəvər olacaqlar, 
                        Can-ciyər olacaqlar. 
Bir az da uzaqlara açacaqlar yelkəni, 
                        Ruh yeni, həyat yeni… 
Çıxacaqlar – göyləri aşaraq dönə-dönə – 
                    Buludların fövqünə. 
Uçacaqlar sabaha, uçacaqlar yarına, 
                    Efir boşluqlarına. 
Vaxtilə bir kölgə tək hür yaşamaq istəyən 
                    Bu insan oğlu bilsən 
Azadlıq ölkəsində daha şad olacaqdır, 
                    Dünya dad alacaqdır. 
 
Yenə o bağ olaydı, yenə yağışaraq siz 
                    O bağa köçəydiniz. 
Biz də muradımızca fələkdən kam alaydıq, 
                    Sizə qonşu olaydıq. 
 274 
Yenə o bağ olaydı, səni tez-tez görəydim; 
                    Qələmə söz verəydim. 
Hər gün bir yeni nəğmə, hər gün bir yeni ilham… 
                    Yazaydım səhər-axşam. 
Arzuya bax, sevgilim, tellərindən incəmi? 
                     Söylə ürəyincəmi? 
ÇAĞLAYAN 
 
Sən uca bir dağın göy gözlərindən 
Sevincdən tökülən gur yaşlar kimi – 
Axdıqca, ürəyim qopur yerindən, 
Uçunur bədənim bir ruzgar kimi. 
 
Ey böyük çağlayan, ey təmiz ürək, 
Yoxmu aramızda bir könül bağı? 
Səsinə səs verən bəstəkar gərək, 
Ey qüvvət qaynağı, işıq qaynağı! 
 
Sən də şəlaləsən, təbim yerində. 
Ürəklər, beyinlər, ruhlar çağıldar 
Sənin də ölməyən nəğmələrində. 
 
Fikirlər torpağı, hisslər torpağı 
Sənin seylabınla çiçəklər açar, 
Ey həvəs qaynağı, nəğmə qaynağı! 
 
 
 275
YEDDİ  AŞIQ 
 
Onlar yeddi aşıqdı, 
Ellərə yaraşıqdı. 
Hamsının telli sazı, 
İldırımdan avazı, 
Fikirləri nur kimi, 
Sözləri yağmur kimi, 
Çıxmışlar bərkdən, boşdan, 
Olmamışdan, olmuşdan 
Yaxşı xəbərdardılar, 
Kamil sənətkardılar. 
 
Budur, mənim ərənlərim, 
Çox gəzib, çox görənlərim, 
Bayram günü, bir şənlikdə, 
Bir səfalı çəmənlikdə 
Sıra vurmuş, oturmuşlar. 
İçlərindən ən ixtiyar, 
Bir ağsaqqal ərən qalzdı. 
Bulud keçdi, şimşək çaxdı 
O qalxarkən bu məclisdən, 
Qopdu alqış alqış üstdən. 
Xitab etdi qoca ərən: 
- Dostlar! – dedi, - çərən-pərən 
Söhbətlərin vaxtı keçdi; 
Ağır günlər axdı, keçdi. 
Biz ruhların fəzasına, 
Könüllərin dəryasına 
Dalıb, dalıb tapmalıyız 
Yeni inci, yeni ulduz. 
İndi saya vadilərdən 
Külək kimi əsməliyiz. 
Yeni yollar kəsməliyiz. 
 276 
Aranızda varsa yayan, 
Dənliyində söz olmayan 
Xəcalət verməsin bizə, 
Girişməsin bu məclisə. 
Məclis başqa bir məclisdir, 
Hamı həkim, mühəndisdir 
Öz işində, öz gücündə. 
Əziz dostlar, bu şad gündə 
Bayağı söz oxumayın! 
Alçaq qumaş toxumayın! – 
 
Deyib qoca aşıq oturdu. Sıradan ilk dəfə orta yaşlı biri 
çıxdı. Üzünü məclisə tutub dedi: 
- Mənim nəğməm alnımızın qırışlarından tər kimi sızar, 
həyat bağçamızın arxlarından sərin sular kimi axar, sərhədsiz, 
azad torpaqlarımızda azad əməyin nəğməsini oxumaq mənə 
nəsib oldu. Bu bizim əzəliyyət və ədəbiyyət mahnımızdır. 
İnsanı insan mərtəbəsinə çıxaran da odur. Vaxtilə göz 
yaşlarımızı andıran sular, dərdimiz kimi qat-qat torpaqlar artıq 
öz əlimizdədir. Atalarımız becərdikləri bağçalara hasar 
söküklərindən həsrətlə baxardılar. İndi bu bağçaların bağbanı 
da, sahibi də bizik. Hər kəs öz əmək baharından istədiyi feyzi 
aparsın. Bizdə ancaq işləməyən dişləməz! Xoşdur təzə bir 
çiçəkdən gülab çəkər kimi dirilikdən kam almaq! Arzularımızın 
torpaqlarına gülə-gülə saçdığımız həvəs toxumlarının 
meyvəsini dadmaq ləzzətlərin ləzzətidir! 
Sonra sazını döşünə sıxdı, oxumağa başladı: 
 
Ellər, gəlin iş görəlim 
Siz bir yandan, biz bir yandan. 
Ömrümüzü xoş sürəlim 
Siz bir yandan, biz bir yandan. 
 
Məhəbbətlə sarışalım, 
 277
Ayla, günlə yarışalım, 
Ulduzlara qarışalım 
Siz bir yandan, biz bir yandan. 
 
Azad əmək, azad torpaq, 
Qəlbimizdə sevgi, maraq, 
Əl çalalım şaraq-şaraq 
Siz bir yandan, biz bir yandan. 
 
Yeddilərdən ikincisi meydana atıldı. Yarışa çıxmış kimi, 
ətvarında bir dirilik sezilirdi. Bir o başa, bir bu başa getdi; 
baxalım nə dedi: 
- Mən gəlib keçən nəsillərin eşitmədiyi bir nəğməni 
tərənnüm edəcəyim. Bu nəğməni keçmişin yazıq oğulları 
oxumaq istədi, ancaq yapılmş sazların pərdələri buna kafi 
gəlmədi. Mənim nəğməm istirahət üçündür. Qəlb qəlbliyilə 
vurmasa mümkün deyil, bir vurub ikinciyə keçərkən arada bir 
nəfəs alır. Külək küləkliyilə ətrafı sarsıdıb keçdimi, havaya ani 
bir sükut çökmüş olur. Buludlar oynar, göylər gurlar, şimşəklər 
çaxar, yağmur yağar, sel olar. Sonra göylər əmin bir çöhrə kimi 
gülümsər. Dəniz şahin qanadlarını qaldırıb qayalara çarpar, 
tufan keçər, dalğalar susunca, həmən dəniz anasının qoynunda 
süd əmə-əmə uyuyan bir yavruya dönər. Bəs insan! Onun 
istirahəti? Yeddi saat iş… sonra klub… Fikir açan siyasi dərs… 
çalğı, oyun, rəqs!.. Ruhun tuğyanı! Budur mənim nəğməm! 
Mənim dəzgah yoldaşım bu saat istirahət evindədir. O indi 
güllü, sarmaşıqlı bir eyvanda, könlünün gözünə sükunət 
pəncərələri açılmış bir təbiət parçasını seyr etməkdə. Dimağına 
istirahət gülşəninin ətri saçılır. O, bəlkə də sərin kölgələr kimi 
bir ağac altına sərilmişdir; lakin günəşlə həmsayədir. O, sovet 
dövrünün rahat insanıdır.  
Sonra sazını aldı, tərənnümə başladı: 
 
Açılsın gönlümüz ilk bahar kimi, 
 278 
Yanaqlar qızarsın güllər içində. 
Axalım gülşənə irmaqlar kimi, 
Səsimiz gurlasın sellər içində. 
 
Yamandır insanın tez qocalması, 
Düşüb yol daşı tək yolda qalması, 
Erkən bir ürəyin vərəm alması 
Bir də görünməsin ellər içində. 
 
Ömür uzun olsun bizim diyarda, 
Kimsə kimsənədən qalmasın arda, 
İnsanların günü qışda, baharda 
Keçsin şirin-şirin dillər içində. 
 
Üçüncü. Gənc bir aşıqdı. Sazı vardı, sözü də… Ayağa 
qalxıb, xitab etdi: 
- mənim nəğməmdən çoxları dəm vurmuşdur. Elmə 
həyat, cəhlə ölüm, ölümə varlıq, cəhlə yoxluq demişlər. Ancaq 
bu sözlər bir ovuc insan ağalarına məxsusdu.  Biz, babaların 
nəsihətlərini hər kəsədinlətməyə gəldik. Biz təhsilin, günəşin 
qapılarını insan yavrularına fərq qoymadan açdıq. Onlar onsuz 
da fərqsizdirlər. Biz mədəniyyətdən qorxub ona düşmən 
kəsilmədik. Elektrik sürətini buraxıb, maviliklərə sürdüyümüz 
motorların sükanından əl çəkib də, tənbəl karvan yollarına 
qayıtmaqmı olur?! Biz elmin həm içinə, həm qabığına malikiz, 
çünkiquş bir qanadla uça bilməz. Qarşıda uca dağlar var. 
mehriban dostları ayrı salan əngin dənizlər maviləşir. Qarşıda 
qara yerin sarsıntıları gözlənilir. Bu çətinlikləri həllə 
mədəniyyət gərək, mədəniyyət! Mədəni bir kütlənin boynuna 
minmək olmaz! –deyib saza söz verdi. 
 
 
Mehriban ellərim, dinləyin məni: 
Hələ bu diyarda çox işimiz var! 
 279
Məhsul toplamağa, çiçək dərəndə 
Xəzanda, baharda çox işimiz var! 
 
Hələ bu yerləri sürəcəyik biz, 
Hələ gözəl günlər görəcəyik biz, 
Dalğalara köküs gərəcəyik biz, 
Çıxınca, kənarda çox işimiz var! 
 
Təbiət olmasın çox əngəl bizə, 
Buludlar, dalğalar versin əl bizə, 
Bizdə qonaqlıqdır, günəş, gəl bizə, 
Qaranlıq yollarda çox işimiz var! 
 
Dördüncü aşıq qalxdı. Məclisdə oturmuş öz arvadına 
üzünü tutub xitab etdi: 
- Sən anasan, sən qadınsan, sən bu insan sellərinin 
qaynağısan. Taxtın var, beşiyin var. Evin var, eşiyin var. Nə 
mələksən, nə pəri. Mən səni sevərək aldım, sən mənə sevərək 
gəldin. Sevişdik, güldük, ağladıq. Camalın gözlərimdə su 
kənarındakı bir çəmən kimi gülümsədi. Keçən iclasların birində 
bir qadın belə demişdi: 
«Ayaqlara toz, ağızlara söz olduğumuz günlər getdi. 
Ərlərlə hüququmuz var. Təlimdə birik, əyləncədə birik, 
cəbhədə də bir olacağıq! Bizə bu hüququ verən Oktyabra alqış! 
Bizim ərlərimizi, çocuqlarımızı, qızlarımızı səfalət 
çamurlarından çıxarıb sülhün, qardaşlığın büllur sularında 
yıxayan onların qeydinə qalan, bəşər nəslinin uzanmasına-
əbədiyyətinə qanun verən insanlar üçün ana qəlbimizin 
döyüntüləri milyoq-milyon əllərdən qopan alqış səslərinə 
dönsün!». 
Sonra sazını köksünə sıxdı, baxalım nə dedi: 
 
Sən mənim cananım, şirin canımsan, 
Ətirli bağçamda bar səni gözlər! 
 280 
Elimsən, günümsən, mehribanımsan, 
Qızğın məclisimdə tar səni gözlər! 
 
Qarşında səfalı beşiyin sənin, 
Deyirsən: «Yat, çəkim keşiyin sənin!» 
Cənnətmidir evin-eşiyin sənin? 
Dövlət əlindədir, var səni gözlər! 
 
Yıxıqlar əlinlə gülüstan olur, 
Can cahana dönür, cahan can olur, 
Bütün qaranlıqlar çırağban olur, 
Ellərin şənliyi, yar, səni gözlər! 
 
Yeddilərdən beşincisi qalxdı. Məclisə qururla baxıb dedi: 
- Nəğmələr içində mənim nəğməmin ayrı bir yeri var. 
Mən toxunulmaz hüququmun nəğməkarıyam. Bir fərd, bir 
cəmiyyət nə qədər yüksəlirsə, yüksəlsin, hüquqsuz yenə heçdir. 
Başı sərkili, üzü danlaqlı, qəlbi səksəkəli əməl yollarında 
yorğun düşən, əli istəyinə irişməyən əcdadımızın göylərdən 
asılı iradəsini acı-acı bir düşünəlim. Biz ümid qapılarını 
asanlıqla keçdik. Azad əməllərinə, azad əməyinə yetən bizim 
nəsil nə bəxtəvərdir! Təhəkkümün, zəncirin, təhqirin hüdudu 
bizim torpaqların sərhəddinə gələndə bitər. Qarayammı, 
ağammı? Fərqində deyiləm. Qarlı bir dağam mən. Qaynar bir 
bulağam mən. Varlı budağam mən. Qoltuğa sığınmaq da bir şey 
deyil. Böyük bir palıdın həşəmətli budaqları altında bir 
çiçəkfırtınalardan, boranlardan nə qədər qorunsa da, yenə 
günəşsizlikdən sarı, solğun qalır. Vay o fərdə ki, asılıdır! Vay o 
kütləyə ki, məhkumdur. Mən arzularımın hovuzu kənarında 
durub məqsədimin surətini dərin bir heyranlıqla müşahidə 
edirəm. 
Sonra sazını aldı, bir-iki ağız dedi: 
 
Mənim ixtiyarım öz əlimdədir, 
 281
Ömrü çarpaşıqlı bir insanam mən! 
Könül otağının pəncərələri 
Güllü, sarmaşıqlı bir insanam mən! 
 
Gəldi yaz ayları, sayrıldı güllər, 
Başladı pərvaza tərlan könüllər, 
Dolaşdığı ellər, gəzdiyi çöllər 
Yarlı-yaraşıqlı bir insanam mən! 
 
Təzə əməllərim ilk bahar kimi, 
Ömrüm gəlib keçməz bir ruzgar kimi, 
Xəyalım göylərdə buludlar kimi, 
Yolları işıqlı bir insanam mən! 
Söz altıncı ərənə gəldi. Görək bu nə dedi: 
- «Çox bil, az danış».  «Adamın dili öz başına bəladır!» - 
deyən əsir babaların bu nəsihətləri nə qədər acıdır! Mənim 
nəğməm sözü əsarətdən, məhkumluqdan çıxarıb azad etmək 
üçündür. O sözlər, vicdanlarda casus qulaqlarının şəkləndiyi 
dövrlərin məhsuludur. Nə mey şişədə, nə gül qönçədə, nə söz 
ürəkdə qalar. Bunu bir şair demişdir. Mey  içilər, qönçə öz 
əsrarını rəngilə izhar edər. Söz də qanadlı bir quşdur. Yuvası 
təmiz bir ürək, açır bir yuva… yaşadığımız bu inqilab dünyası 
mərd oğulların dünyasıdır. Bu dünyada kütlələrə səadət müjdəsi 
verən hər söz azaddır. 
Sonra tərənnümə başladı: 
 
Mənim də sözlərim bir-bir yazılmış 
Sinə dəftərimin varaqlarında. 
Sənin qoxladığın ətir gizlidir 
Qızıl çiçəklərin yarpaqlarında. 
 
Gözəldir insanın öz azadlığı, 
Yüksəltdik hər yerdə biz azadlığı; 
Qələm azadlığı, söz azadlığı, 
Doğrulmuşdur sovet torpaqlarında. 
 282 
 
Hər irmaq çağlasın bir könül kimi, 
Hər ürək açılsın qəzıl gül kimi, 
Hər şair oxusun bir bülbül kimi 
Azad fikirlərin budaqlarında. 
 
Ən son, qoca aşıq meydana atıldı. Çöhrəsində narın 
təbəssümlər bəlirdi. Üzünü məclisə və şakirdlərinə tutub dedi 
ki: 
- Hamınızın sözü doğru! Hamınız haqlısınız. Əmək, 
təhsil, istirahət, ana, çocuq, azad söz… Bunları kim istəməz? 
Ancaq kədərlə səfa, faşizmlə sosializm kimi iki zidd parçaya 
bölünmüşbu dünyada bir əmniyyət varsa, o da tərənnüm 
etdiklərimizi qorumaqdır. Sosializm ölkəsinin sosialist 
əsaslarına əməl etmək – sərhədləri bərkitməkdədir. Havalar 
getdikcə qarışır, göylər bir-birinə dəyəcək… dolu yağacaq. 
Müdafiə… ilk və son borcumuzdur! Bu olmasa, əməyimiz heçə 
gedər, təhsilimiz yarımçıq qalar, istirahətimiz pozular, anaların 
laylası ağıya dönər, qara ölüm üstümüzə qanad gərər. Bundan 
sonra nə azad söz, nə hüquq! Biz sərhədlərdə sıralanıb dilbər 
vətənimizi vüsal qucağına polad bir hasar kimi almalıyıq. 
Sonra tavar sazını döşünə sıxdı, baxaq nə dedi: 
 
Hərb olursa, külək kimi 
Qalxar bizim qəhrəmanlar! 
Qaranlıqda şimşək kimi 
Çaxar bizim qəhrəmanlar! 
 
Sərhəddində sayıq durar, 
Bir möhtəşəm qurğu qurar, 
Çətinlikdən həmən vurar, 
Çıxar bizim qəhrəmanlar! 
 
Hər birimiz bir qasırğa, 
 283
Dağılmışıq ortalığa, 
Hər dərədən dalğa-dalğa 
Axar bizim qəhrəmanlar! 
 
Aşıqlar sözlərini bitirdilər. O günkü şənlik yamət keçdi. 
Hamı onlardan məmnun qaldı. Sazlarını qollarına vurub Sovet 
Azərbaycanının başqa dağlarına çəkildilər. 
 
 
 
 
 284 
DUYĞU  YARPAQLARI 
 
1 
Mən bir yüksəlişin sevdasındayam, 
Siniflər döyüşü dünyasındayam. 
İnsanı, zəhməti qiymətləndirən 
Yaxşı adamların sırasındayam. 
 
2 
Mən gəncəm, bilirəm, istiqbalım var, 
Hələ bədr olmamış bir hilalım var, 
Yelkənim açılır, qara yel, əsmə! 
Mənim bu dəryada bir sandalım var. 
 
3 
Sinif qovğasına səfərbərəm mən, 
Əsgərlər içində bir əsgərəm mən. 
Bu dövrün şairi olmaqla, ey dost, 
Bir düşün, nə qədər bəxtəvərəm mən! 
  
4 
Atamız dünyadan eh dedi getdi, 
Tez sönən ömrünə meh dedi getdi. 
Gül əkdi, vay dərdi cahan bağından, 
Tökdüyü yaşlara şeh dedi getdi. 
 
5 
Bu Sovet elləri indi bizimdir, 
Gülşənin gülləri indi bizimdir. 
Dostum, aç sinəni, nəfəs al daha, 
Əsən dan yelləri indi bizimdir. 
 
6 
Bu sonsuz fəzalar bizimdir, ey dost! 
Bu dərin dəryalar bizimdir, ey dost! 
 285
Səmada ulduzlar, yerdə çiçəklər, 
Ətirlər, ziyalar bizimdir, ey dost! 
7 
Uzaq üfüqlərdən yenə səs gəlir, 
Böyük inqilaba dadirəs gəlir. 
Təslim ol, deyirəm, faşist ordusu! 
Üstünə dağ kimi Dolores gəlir. 
 
8 
Canlanır gözümdə günəş yavrusu, 
Afrika arslanı – həbəş yavrusu, 
Dağlarmı boylanır qaz dumanından, 
Yoxsa azadlığın sərkəş yavrusu?! 
 
9 
Faşizm qəsqırtaraq sümsük itləri, 
Dalayır, talayır, məmləkətləri. 
Bu gün barışsa da yarın qapacaq 
Quduz Mussolini quduz Hitleri!  
 
10 
Bir məxluq var, işi dava-dalaşdır, 
Dartanlar, yırtanlar ona hamaşdır. 
Bu gecələr aya hürən zavallı, 
Ya Trotskidir, ya alabaşdır. 
 
11 
Dağıdın dünyanı saran sisləri, 
Bu müxənnəsləri, bu iblisləri. 
Vuruşub döyüşmək zamanıdır bu, 
Ey insan qəlbinin mühəndisləri. 
 
12 
Bəşər bir-biriylə qanlı bıçaqdır, 
 286 
Azadlıq anadır, dünya uşaqdır. 
Səfil övladını bu ana bir gün 
Öz isti qoynunda oxşayacaqdır! 
 
13 
Nədir hakim olub köküs dağlamaq, 
Əllərə, qollara zəncir bağlamaq? 
Yaslı bir ananın saçları kimi 
Nədir məhkum olub səssiz ağlamaq?! 
 
14 
Sülhün, səlamətin dadı başqadır, 
Qardaşca zəhmətin dadı başqadır. 
Bir günəş altında, bir yer üzündə 
Asudə qismətin dadı başqadır. 
 
15 
Hər yetən at sürdü meydan başında, 
Min oyun oynatdı dövoran başında. 
Gurlamaz bir daha bizim ölkədə 
İnsan ildırımı insan başında! 
 
16 
Görmüş xəzanları, ildırımları, 
Bir üzüm qaradır, bir üzüm sarı. 
Bu gün şadlığımı çalsın, çağırsın 
Bülbülün mahnısı, Qurbanın tarı! 
 
17 
Nə gərək, sormayın, nə soydanam mən, 
Əməkçi ellərə mehribanam mən. 
Yarpaqdan ayrılan, şəfəqdən qopan 
Dünyanın bəzəyi bir insanam mən. 
 
 287
18 
Mən də bir bülbüləm ellər bağında, 
Ötürəm fikrimin şax budağında. 
Çıxıb zirzəmidən dinləyyir məni 
Kolxozçu qardaşım ağ otağında. 
 
19 
Cahan fikrimizlə süslənəcəkdir, 
Hər zaman nəğməmiz səslənəcəkdir. 
Bu dünya mehriban qucağımızda 
Şən bir çocuq kimi bəslənəcəkdir. 
 
20 
 Xəyalım ölkəmin abadlığında, 
Könlüm el toyunda, el şadlığında. 
Əməyin, təhsilin, istirahətin 
Özgə bir nəşə var azadlığında. 
 
21 
Bizim bu devrimiz başqa devirdir, 
Əməkçi insanlar gözümdə birdir. 
Mənə ilham verən, şeir yazdıran 
Günəşin yoldaşı Mingəçevirdir. 
 
22 
İş bizə çox şeylər qandıracaqdır. 
Ölkəmiz cənnəti andıracaqdır. 
Ellər yüksəlişin al çırağını, 
Ey Kür, sahilində yandıracaqdır! 
 
23 
Ey bizim dünyanın söz deyənləri, 
Ruhun dodağına tutun neyləri! 
Bir nəğmə çalın ki, heyrətdə qalsın 
 288 
Bütün dövürlərin müqənniləri. 
 
24 
Gündüz işimizi tamamlayalım. 
Təki yaxşı yerdə axşamlayalım. 
Həyat qayığını sürüb iləri. 
Gözəl sahilləri salamlayalım! 
                                 
 289
25 
İşləyib murada irəlim, gəlin, 
Hər daldan bir çiçək dərəlim, gəlin. 
Günəşin önündə bir çəmən kimi 
Fəyyaz ruhumuzu sərəlim, gəlin. 
 
26 
Axtarıb tapalım həmsöhbətləri, 
Dindirəlim şirin məhəbbətləri. 
Eşqi hiss edəlim qollarımızda, 
Gördükcə ölməyən lətafətləri. 
 
27 
Yoxdur, qəlbimizdə ölüm qorxusu, 
Verir həyatımız bahar qoxusu, 
Bizim ruhumuzun beşiyindədir 
Məhsuldar əməyin şirin uyqusu. 
 
28 
Səhərdir, üzülür can cananından, 
Öpüşüb ayrılır canan canından. 
Sürahi qəlbini doldurur hər kəs 
Altun fəcirlərin çağlayanından. 
 
29 
Göy bir məhəbbətə açıq qucaqdır, 
Sanasan ulduzlar körpə uşaqdır, 
Bizim gənc analar öz qucağında 
Çox böylə ulduzlar parladacaqdır. 
 
30 
Kim yanılıb deyir: ömür masaldır, 
Bir şirin uyqudur, bir xoş xəyaldır? 
Hər an təbiəti gözəlləndirən 
 290 
Bu insan tükənməz bir kapitaldır! 
 
31 
Əl çək bir dəfə də öz acığından! 
Üz çevir gördüyün murdar yığından! 
Bir az da danışsaq heə yaman olmaz, 
Bizim dövrümüzün yaxşılığından. 
 
32 
Qardaşım, bunu da yaz dəftərinə, 
Get mənim dilimdən çatdır yerinə: 
Ölsün bü dünyada xain çıxanlar 
 Ordenli Bəstinin alın tərinə! 
 
                             33 
Yaşasın dünyada ulu qəlbimiz! 
Böyük arzularla boylu qəlbimiz! 
Nəşəmiz, qayğımız, ehtirasımız, 
Büllur bir cam kimi dolu qəlbimiz! 
 
34 
Qoxusuz lalədir mənasız şeir, 
Qanadsız bir quşdur xülyasız şeir. 
Gözəlsiz, çalğısız, məclisə bənzər 
Məzmunsuz, ahəngsiz, ədasız şeir. 
 
35 
Dünən bir şairin keçdim yanından, 
İldə bir söz çıxmaz xəsis canından. 
Eşqi, ehtirası olmayan, yetər, 
Çıxsın birdəfəlik söz meydanından! 
 
36 
Şairə ilhamdan maya gərəkdir! 
 291
Anasız socuğa daya gərəkdir! 
Şairəm söyləyir yerindən duran, 
Adamın üzündə haya gərəkdir! 
 
37 
İstər bəstəkar ol, istər nəqqaş ol, 
Şair ol, rəssam ol, heykəltəraş ol, 
Yaratdığın şeyi sevərək yarat, 
Hamıdan yüksək ol, hamıdan baş ol! 
 
38 
Könül, səndə yenə həyəcanmı var? 
Uçub qalxmadığın asimanmı var? 
Söylə, sənin kimi bu asimanda 
Tufan rəqqasəsi bir tərlanmı var? 
                                     
39 
Hər tərəfdə quran toy-busat mənəm, 
Ulduzlarla edən ixtilat mənəm. 
Mənim azadlığım qucağa sığmaz, 
Yer mənəm, göy mənəm, kainat mənəm! 
 
40 
Yazmaram, ürəyim sizi anmasa, 
Sizin eşqinizlə alovlanmasa 
El kəsib qarşımı burdaca sordu: 
Gözdən yaş çıxarmı ürək yanmasa? 
 
41 
Qönçə açılarmı, bahar olmasa? 
Şölə titrəyərmi, ruzgar olmasa? 
Bu nəğmə ruhumdan qoparmı, bilməm, 
Mənə ilham verən dostlar olmasa?! 
 
 292 
 
 293
TƏZƏ  EV 
 
 
Gənc kolxozçu qardaşlarıma ithaf! 
 
 
Usta bir ev tikirdi, gözəl işdi gördüyü, 
Sanki bir cift qaranquş yuvasıydı hördüyü. 
 
 
- Can usta, mən bir çəlik yay kimi qurulmuşam, 
Urəkdən ahu gözlü bir qıza vurulmuşam. 
Həm gözəl, həm yeyin tik ruhumun məvasını, 
Əldən-ayaqdan düşən qəlbimin sevdasını. 
Qəlbimin dünya qədər şirin arzularını, 
Günəş fikirlərini, bahar duyğularını 
Qəşəng, ağ otağımda uyutmaq istəyirəm, 
Həsrətimi, şövqümü ovutmaq istəyirəm. 
 
 
Usta bir ev tikirdi, gözəl işdi gördüyü, 
Sanki bir cift qaranquş yuvasıydı hördüyü. 
 
 
- Can usta, mahir usta, gərək işin iş olsun; 
Çırağban göylər kimi eyvanım geniş olsun; 
Uzaqlaşsın xəyalım qaranlıqdan, vərəmdən, 
Ay batsın pəncərəmdə, gün doğsun pəncərəmdən; 
İşıq gülsün, oynasın evimdə ruhum kimi, 
Gələcək lalə üzlü, nur topu yavrum kimi. 
 
 
Usta bir ev tikirdi, gözəl işdi gördüyü, 
Sanki bir cift qaranquş yuvasıydı hördüyü. 
 
 294 
 
- Can usta, axı mənim böyük bir niyyətim var, 
Mənim həyat qurmağa qəlbim var, qüdrətim var. 
Can usta, qurtarsana ruhumun məvasını, 
Uyutmaq istəyirəm qəlbimin sevdasını! 
Həyətimdə səfalı bir bağ salacağam mən, 
Yurdumda bir misilsiz bağban olacağam mən. 
Çiçəklərlə, quşlarla dolacaq bağım mənim, 
Daşacaqdır həyatla əlvan otağım sənim. 
Ömrümüz həmişəlik bir bahar qucağında, 
Günəşin təbəssümü yarımın dodağında… 
 
Usta bir ev tikirdi, gözəl işdi gördüyü, 
Sanki bir cift qaranquş yuvasıydı hördüyü. 
 
 
 295
ŞƏN  TEYFLƏR 
 
Aylı bir gecə, yaşıl bir bağça. 
 
                             X ə y y a m 
 
Dolaşdım diyar-diyar, hər yeri gəzdim, 
Qoşuldum ulduzlara, göyləri gəzdim. 
Gurladım bulud kimi, əsdim yel kimi, 
Töküldüm yağmur kimi, axdım sel kimi. 
Səsimə bir səs verən adam tapmadım, 
Göylərin dodağında söndü fəryadım. 
Nə bir həmdəm, nə bir dost, daim müztərib, 
Bəzən qara teyflər məni göstərib: 
«İştə – özüdür, özü, vurun məlunu, 
Qoymayın nəfəs alsın şeytan oğlunu!» - 
Deyə, vicdandan uzaq, duyğudan uzaq 
Etdilər hər tərəfdən məni daş-qalaq. 
Nəhayət, meyxanada boynumu bükdüm, 
Cana doydum, dərdimi şəraba tökdüm. 
 
           K e f l i   İ s k ə n d ə r  
 
Gəl otur, qəm yemə, şərab iç, şərab! 
Başımız üstündə ziyalı məhtab 
Dağıtmış zülfünü dumanlıqlara… 
 
                 X ə y y a m 
 
             (Aya  işarətlə:) 
 
Onsuz kim dözərdi qaranlıqlara? 
 
            (Qədəhi  qaldıraraq:) 
 296 
 
Bir əlimdə qədəh, birində quran, 
Nə halal insanam, nə haram insan. 
İstər bütxanası, istər kəbəsi, 
İstər azan səsi, istər çan səsi, - 
Həpsini ruhuma yabançı gördüm, 
Bütün nəbiləri yalançı gördüm. 
Cəhənnəm qəmimdir, cənnət şənliyim, 
Sığmaz fəzalara azad mənliyim! 
Yanımam varlıqda bir başqa qüvvət, 
Əvvəlim təbiət, sonum təbiət. 
«O tikən ki, onu tapdar hər naşı, 
Bir sənəm saçıdır, bir canan qaşı». 
Yarımın cəmalı cənnət bağından, 
Qırmızı şərabım gül dodağından. 
Bağırıb durduqca mən bu uğurda, 
Tutuldum hər yerdə bir sürü qurda. 
Danladılar məni, söydülər məni, 
Daş-qalaq eyləyib döydülər məni. 
Mən yenə dönmədim öz inadımdan, 
Ruhlanıb hər zaman mmmmmmdan, 
Dırmanıb tarixin yoxuşlarını, 
Susdurdum axirət bayquşlarını. 
 
 
 
K e f l i   İ s k ə n d ə r  
 
(Uzaqlarda elektrik işıqlarında parlayan bir yeri  
Xəyyama göstəorərək) 
 
Gəl, sənə göstərim bir yeni ölkə, 
Silinsin qəlbini üzən səksəkə. 
Nə peyğəmbəri var, nə allahı var, 
 297
Nə üzr tanıyır, nə günahı var. 
İnqilab ölkəsi, zəhmət ölkəsi, 
Yüksəliş, bacarıq, sənət ölkəsi. 
Bir an da ayrılmaz işdən, bilikdən; 
Sürəti şimşəkdən, elektirikdən. 
Sellər, sular onun rəyincə çağlar; 
Əyər qarşısında başını dağlar. 
Nə etmək istəsə, ona qolaydır; 
Gündüzlər günəşdir, gecələr aydır. 
 
                       X ə y y a m 
 
Danış bu şeylərdən, dağılsın dərdim; 
Mən də əvvəl-axır bunu istərdim. 
 
                 K e f l i   İ s k ə n d ə r  
 
İç ki, ayın üzü süd kimi ağdır; 
Gecənin ətəyi saçaq-saçaqdır. 
Sabir də bir qədər keçmədən gələr, 
Dağılar ruhunu bürüyən kədər! 
 
                       X ə y y a m 
 
Sabirmi? O mənim əziz canımdır, 
Dilimin andıdır, mehribanımdır. 
O güldü-ağladı, abladı-güldü. 
Gülüşü hıçqırdı, fəryadı güldü. 
Onun pərvazına pərvaz çatarmı? 
Güclü avazına avaz çatarmı? 
Onun sözlərində bir başqa dad var, 
O bəzən bizdə də yüksəyə qalxar. 
O, yer şairidir, yerin oğludur! 
Üzdən gülürsə də, qəlbi odludur. 
 298 
 
                K e f l i   İ s k ə n d ə r  
 
Doğulduq «Ölülər» diyarında biz, 
Solduq ömrümüzün baharında biz. 
Ürək bulandıran qara bir mühit, 
Hər kəs meymun kimi etmədə təqlid 
Atadan-babadan qalma şeyləri, 
Həyat bir gəmikdir, həyat bir dəri, 
Tərəqqi özgədə, sənət özgədə, 
Yaşayış özgədə, qüvvət özgədə, 
Dərələr, təpələr, düzlər qaranlıq, 
Könüllər qaranlıq, gözlər qaranlıq! 
Bir yanda çarlığın qanlı pəncəsi, 
Bir yanda bəy zülmü, din işgəncəsi. 
İştə, Sabirimin miskin əyyamı… 
Onlar ki, ağlatdı böyük Xəyyamı! 
Açarkən karvanlar yol istiqbala, 
Baxıb bizim sarvan hələlik fala, 
Bədbəxt yolçulara. – Yatın! – deyirdi, 
Yollar ayrıcında mürgüləyirdi. 
Fikirli gözlərlə dövrana baxmaz, 
Havada seyr edən insana baxmaz. 
«Ölüb-a!» - deyərək qışqırar cahan, 
Qalxmaz Fərhad kişi ağır yuxudan. 
Öylə bərk yatmış ki, yazıq ayılmaz, 
Adamlar yanında adam sayılmaz. 
Ac başım, dinc başım, səbr, təvəkkül… 
Çırpınmaq bilməyən xəstə bir könül. 
Ehtiyac içində keçən bir həyat, 
Havada sallanan qırıq bir qanat, 
Üşüyən canımız atəşə həsrət, 
Qaranlıq qəlbimiz günəşə həsrət. 
Qurulmuş dirilik baxt üzərində, 
 299
Özgələr oturmuş taxt üzərində. 
Basmış ruhumuzu kəsalət bizim, 
Vurub ğəbzimizdə ətalət bizim. 
Dillərdə yalvarış, əllərdə quran, 
Dolaşır ruhları bir qara böhran. 
 
Qopdu zəlzələsi doqquz yüz beşin; 
Fikirlər atəşin, hisslər atəşin… 
Atıldı cəbhəyə Lenin ordusu, 
Cəsur fəhlələrin mətin ordusu. 
İnqilab nərəsi qopdu Şimaldan, 
Dəbərtdi Şərqi də durduğu haldan. 
Şimalın günəşi Şərqə saçıldı, 
Mənim şairimin eyni açıldı. 
Şairim o zaman bağırıb bizə, 
Bizim qəlbimizə, iradəmizə 
Həyəcan verərdi, qüvvət verərdi, 
Qaranlıq yollarda yol göstərərdi. 
Yağarkən üstünə tənə daşları, 
Gülərək tökərdi o, göz yaşları. 
Bəzən sınaxa çıxıb biz vuruşmadan,   
 Əl çəkmək istərdik bütün dünyadan. 
Görən gözlərimiz görməsin deyə, 
Vurardıq acıqdan badə-badəyə. 
O coşqun sularda bir sandaldı ki, 
Öylə sərt uçuşlu bir xəyaldı ki, 
Bir göz qırpımında qopub yerindən, 
Suların axıcı təpələrindən 
Enərək, qalxaraq çıxardı qumdan. 
Qorxmazdı dəryada heç bir hücumdan. 
Yarıb dalğaları irəli qoşmaq, 
Doluda, yağmurda, qarda boğuşmaq, 
Tufanlar qəhrində yaralanıb da, 
Şimşəklər altında paralanıb da, 
 300 
Əzilib bitməkdən ləzzət alardı; 
Onun bir üsyankar ürəyi vardı. 
O hiss etmişdi ki, bir sərt qasırğa, 
Dağ kimi sallanan bir qoca dalğa 
Onu surukləyib aparacaqdır; 
Şanlı bir sahilə çıxaracaqdır. 
Orda gurlayacaq şənlik, şətarət; 
Geniş bir limanda bir mədəniyyət 
Bəlkə də tutulub bir axıntıya, 
Uyğun bir havada bir yeni dünya 
Onun gözlərinə görünəcəkdir. 
Bir dünya ki, bütün güldür, çiçəkdir; 
Cənnət dedikləri yaşıl bir cahan, 
Öylə bir cahan ki. Görməmiş insan! 
 
(Bu zaman uzaqdan gurultulu şənlik səsləri eşidilir.) 
 
                    X ə y y a m 
 
Bəs o səslər nədir, o çal-çağır nə? 
O nə gurultudur, o nə təntənə? 
Orda nə «köhnə» var, nə «yeni» vardır, 
O hankı iqlimdir, hankı diyardır? 
Hamının dilində Sabirin adı… 
 
              K e f l i   İ s k ə n d ə r  
 
Əvət, Azərbaycan öylə qalmadı. 
Başqa bir hal, kəldi doğouğum yurda, 
Onun şənliyini yapırlar orda. 
  
                   X ə y y a m 
 
Onun bu şənlikdən xəbəri varmı, 
 301
Onu bir anlığa görsək olarmı? 
 
                 K e f l i   İ s k ə n d ə r  
 
O bəzən görüşür mənimlə burda. 
Baxdıqca sevdiyi qırmızı yurda 
Sevincdən yaşarar dərin gözləri, 
Çırpınır göylərdə xəyal şəhpəri. 
 
(Sabirin teyfi uzaqdan görünür.) 
 
Odur,  gəlir, gəlir mənim Sabirim 
Sözləri qılıncdan iti şairim. 
 
(Sabirin teyfi gəlir. İskəndər və Xəyyamla görüşür.) 
 
                   X ə y y a m 
 
Bir daha yalnızlıq sıxmaz ruhumu! 
Nəhayət aradım, buldum dostumu. 
                 S A B İ R 
 
(Uzaqlardan qopub gələn gurultulu səslərə dalaraq) 
 
Nə qədər bəxtiyar bir insanam mən, 
Nə qədər dəyişmiş sevdiyim vətən! 
Nə xan, bəy qamçısı, nə çar zənciri, 
Nə hampa yumruğu, ağa təhqiri, 
Nə sərvət önündə əyilən başlar, 
Nə gəlin-qızların tökdüyü yaşlar, 
Nə haqqın ağzına vurulan qıfıl, 
Nə qanan başlardan qovulan ağıl, 
Nə xalqdan danışıb xalqı satanlar, 
Yerlərə, göylərə qan ağlatanlar, 
 302 
Nə oğul yarası, ana şivəni, 
Nə elin açmadan solan gülşəni, 
Nə susuz çöllərə səpmlən umud, 
Nə solğun gözlərdən çəkilən bulud, 
Nə cənnət umudu, cəhənnəm yası, 
Nə xalqın göylərdə uçan xülyası, 
Böyük kəramət var nə tək səbirdə, 
Allahda, quranda, məsciddə, pirdə. 
Artıq sehirçimiz, cindarımız yox, 
Hacımız, mollamız, dindarımız yox. 
Hər kəs öz işində, öz sənətində. 
Möhtəşəm Sovetlər məmləkətində 
Nə millət döyüşü, nə din söhbəti, 
Nə ağır günlərin qara vəhşəti. 
Şadlığın, şənliyin, sazın, söhbətin, 
Əməyin, təhsilin, istirahətin 
Hər zaman qapısı açıq ellərə; 
Üz vermiş hər yerdən şadlıq ellərə. 
Bülbül öz gülündən yarımaqdadır, 
Bir yerdə qocalıb qarımaqdadır. 
Mən də bu şeylərdən dedim, danışdım, 
Mən də bu günləri arzulamışdım. 
 
                    Teyflər  çəkilir. 
 
              M ə n i m   s ə s i m 
 
Geniş kütlələrin dürriyyətindən, 
İşindən, gücündən, səadətindən 
Danışan insanlar nə bəxtiyardır! 
Onların qəlbindən ölüm kənardır! 
Önündə görməyib nə duman, nə çən, 
Əsr dağlarını aşaraq keçən 
Böyük dühalarda bu nə qüvvətdir? 
 303
Onların nəsibi əbədiyyətdir! 
 
 304 
HAFİZƏLƏRDƏ  GƏLƏN  ŞERLƏR 
 
KÜSMƏRƏM! 
 
Mən şirin ləhcəli  bir bülbüləm ki, 
Güllərdən küsərəm, səndən küsmərəm! 
Məni öz çanından artıq istəyən 
Ellərdən küsərəm, səndən küsmərəm! 
 
Gözlərin misaldır axan çaylardan 
Kirpiyin oxlardan, qaşın yaylardan. 
Qarşımıza gələn uzun aylardan, 
İllərdən küsərəm, səndən küsmərəm! 
 
El içində bizə derlər Sayadlı. 
Tərlan ovçusuyam, ruhum qanadlı. 
İlham pərisinin açdığı dadlı 
Dillərdən küsərəm, səndən küsmərəm! 
 
YAŞA  KÖNÜL! 
 
Ah, bu uzun sevda yolu 
Vurulurmu başa, könül! 
Nişan aldım, kaman atdım, 
Deydi oxum daşa, könül! 
 
Bir od düşdü buluduna, 
Yandı könül eşq oduna, 
Qaldın umuduna. 
Ey qırılan şişə könül! 
 
Tərlansan, göydən enməzsən, 
Bu torpaqda sevinməzsən, 
Mən dönərəm, sən dönməzsən, 
 305
Yaşa könül, yaşa könül! 
QURBAN  OLDUĞUM 
 
Bilməm məni neçin atmış, unutmuş, 
Cövrü cəfasına qurban olduğum? 
Yoxsa özgəsinə üzünü tutmuş 
Yeni sevdasına qurban olduğum? 
 
Dilbəri sordum gəlib-gedəndən; 
Dedilər barışmaz, küsmüşdür səndən. 
Mən iltifat etdim, o qaçdı məndən, 
Qasdım ədasına qurban olduğum? 
 
O mənim sevgilim, o mənim anam, 
Onsuz üzüm gülməz, açılmaz aynam... 
Bilməm harda qaldı o nazlı durnam, 
O xoş sədasına qurban olduğum? 
 
Ayrılıq oduna könül dayanmaz, 
Eşq oduna yanan bir daha yanmaz, 
Çəkdiyim nalədən nəçin oyanmaz 
Şirin röyasına qurban olduğum? 
 
 
 306 
MARAL 
 
Dolaşma sıldırım sal qayalıqda, 
Daşlar ayağını əzər, maralım! 
Gəl səni bəsləyim gözümün üstdə, 
Etmə aşiqindən həzər, maralım! 
 
Diksinə-diksinə qıya baxanda, 
Səksənmə könlümü oda yaxanda, 
Çeşmeyi-çeşmindən nurlar axanda. 
Qaynar bulaqlara bənzər, maralım! 
 
Səyyarə tutmuşdur hüsnündən soraq, 
Bədnəzər gözündən olasan iraq! 
Köksümdə gəl gizlən, getmə çox uzaq, 
Hicran dağlarını gəzər, maralım! 
 
 
MƏHƏBBƏT 
 
Mən ki, bilməz idim nədir məhəbbət, 
Bu sirri sən mənə anlatmadınmı? 
Dünyaya sığmayan şair könlümü 
Köksümdən çıxarıb oynatmadınmı? 
 
Mən ki, nəğmə deyib bənövşələrdən 
Peşəm zövq almaqdı bir şux dilbərdən, 
Məndən uzaq gəzib, dolanıb hərdən, 
Qəlbimi sıxmağa can atmadınmı?! 
 
Min hicran könlümü alanda ələ, 
Zərrəcə halıma yanmadın belə. 
Müşfiqin qəlbini tez alıb ələ 
Onu röyalardan oyatmadınmı?! 
 307
 
ÜRƏK 
 
Sən onun eşqilə, məhəbbətilə 
Vurmadın ömrünü başa, ürəyim. 
Sevgi hədəfinə nişan alanda 
Dəydimi oxların daşa, ürəyim?! 
 
Sevgi dəryasında ruhum bir ada, 
Fırtınam ziyada, dalğam ziyada, 
O ellər gözəli düşəndə yada, 
Az qalır xəyalım şaşa, ürəyim! 
 
Sən canı canandan ayrı tutmadım, 
Odur ki, vəfasız deyildir adın. 
O səni unutdu, sən unutmadın, 
Yaşa məhəbbətim, yaşa ürəyim! 
 
 
ONA 
 
Könül oğurlayan bir adı vardır, 
Mələk deyil, amma qanadı vardır. 
Siyah qaşlarının kölgəliyində 
Daima çırpınır iki göyərçin. 
Qonaraq könlümün budaqlarına, 
Hər gün şer oxurlar onlar mənimçin 
İndi öz-özümə inanmışam mən, 
Nə qədər bəxtiyar insanmışam mən, 
Saçları andırır zərrin suları, 
Tökülüb axdıqca umuzlarına. 
Oxşayır bədəni, bəyaz əndamı 
Kölgədə bəslənmiş quzey qarına. 
Amandır əsməsin tufan yelləri 
 308 
Solar eşqimizin qönçə gülləri. 
 
 
BƏXTİYAR  ODA 
 
Ey  altun şəfəqli bəxtiyar oda 
De nurlu qoynunda sənin kim yaşar? 
Ellər dolaşarkən açıq havada, 
Səni Dilbəqinmi nəfəsi oxşar?! 
Nə olaydı bu dəm bir quş olaydım, 
Sənin pəncərənə qonmuş olaydım. 
 
Gözümü hüsnündən çəkə bilmirəm 
De, niyə salmısan məni bu hala?! 
Sənsiz sevinmirəm, sənsiz dülmürəm 
Qəlbim elə coşur, derəm nə ola: 
Dönüb divarında bir daş olaydım. 
Əbədi səninlə sirdaş olaydım. 
 
 
 
 
 
SƏNİNÇÜN 
 
O gün ki, hicrana uğradı yolum, 
Qırıldı qanadım, qırıldı qolum. 
Fələkdən bac verib, bac alan könlüm 
İndi uşaq kimi ağlar səninçün. 
 
Gül gülü çağırır, çiçək çiçəyi, 
Gülər aşiqlərin qönçə diləyi. 
Sən neçin yıxırsan bu şux ürəyi? 
Qəlbimin çeşməsi çağlar səninçün. 
 309
 
 310 
SƏNƏ  QURBAN 
 
Deyirsən yanında qalacağam mən, 
Çox gözəl fikirdir, qal sənə qurban. 
Nə zaman istəsən əziz canımı 
Qumral gözlərinlə al, sənə qurban. 
 
Gəlmiş hüzuruna bir qara dağlı, 
Bir qara qulundur, qolları bağlı, 
Gəl çəkmə könlümə sən hicran dağı, 
Gümüş topuğunda xal, sənə qurban. 
 
 
 
 
SEVİRƏM 
 
Sevirəm 
bnövşə tək 
boynun bükərək 
o məhzun duruşlarını. 
Sevirəm 
mənimlə göz-gözə gələndə, 
şimşək baxışların vuruşlarını. 
Sevirəm  
kirpik çala-çala 
məni süzərək 
bir mahir ovçudan qorxmuş, ürkərək 
o ceyran ədalı baxışlarını.  
 
 
 311
KİMİDİR 
 
Sevgilim əyninə yaşıl geyinmiş, 
Sallanışı sərvi-çəmənkimidir. 
Bu bənzətmə bir az üzdən olsa da, 
Tamaşa görkəmi səmən kimidir. 
 
Nə arzu eyləsən, könlümdə vardır, 
Eşqimin səhəri bir ilk bahardır. 
Ona könül verən nə bəxtiyardır, 
Fikrim-hissim təzə gülşən kimidir. 
 
Müşfiqin ürəyi yarpaqdan incə, 
Titrəyir bir xəfif ruzgar əsincə, 
Məşuqun ayağı haraya dəysə, 
Orası aşiqə vətən kimidir. 
 
 
İŞİDİR 
 
Xeyir, hörüklərin deyildir ilan, 
O əski şairlər söyləmiş yalan, 
Məni xəyal kimi ayağa salan, 
O coşqun dalğalı işidir. 
 
Bunu yaxşı bilir tanış yolçular, 
Nə sən günahkarsan, nə mən günahkar. 
Bu ovçu könlümə verməyə qərar, 
O zərif qamətin, belin işidir. 
 
Müşfiqəm, sözümdə tapılmaz yalan, 
Gözündür könlümü odlara salan, 
Qəlbimi ovlayıb, canımı alan, 
O bülbül nəğməli dilin işidir. 
 312 
 
 
QURBAN 
 
Bu qədər başvermə, səməndər, yaza, 
Düşərsən ayağa, başına qurban. 
Yazığam, ömrümü vermə güdaza, 
Qəmzəli gözünə, qaşına qurban! 
 
Bir qara buludam uca göylərdə, 
Bu qara baxtımla bizim ellərdə 
Sən neçin ağlarsan mən duran yerdə, 
Nərgiz gözlərinin yaşına qurban? 
 
Sinən billur kimi, altında daş var, 
Bilməzsən könlümdə nə iğtişaş var, 
Nə qədər ki, mənim gözümdə yaş var, 
Olsun ürəyinin daşına qurban! 
 
 
DÜŞDÜ 
 
Çiçəklər aşiqi bir bülbül kimi, 
Gözüm bir bağbanın gülünə düşdü. 
Qəhrini çəkdiyim gülün surəti 
Sakit xəyalımın gölünə düşdü. 
 
Orda-burda keçdi gənclik həyatım, 
Hər yerdən kəsildi rəhi-nicatım, 
Gör nə bədbaxtam ki, axırda adım 
Hər körpə uşağın dilinə düşdü. 
 
Onunçün çırpındı qolum-qanadım, 
Onu yerdə deyil, göydə aradım. 
 313
Gəncliyim, şərəfim, müqəddəratım 
Bir ürkək ceyranın əlinə düşdü. 
SÖYLƏ 
 
Günlərim axışır bir uyqu kimi, 
Dərədən dərəyə axan su kimi, 
Dilbərim hərcayi bir ahu kimi 
Hicran dağlarını aşarmı, söylə? 
 
Sənsiz nə zövqü var bağın-baharın? 
Açan çiçəklərin, uçan quşların? 
Sənsiz cənnət olsa kainat yarın, 
Heç mənim quhumu oxşarmı söylə? 
 
Səninlə bağlayıb mən əhdi-peyman, 
Dedim qismətimiz olmasın hicran. 
Müşfiq quş olsa da, görəsən bir an 
Səndən uzaqlara uçarmı, söylə? 
 
 
MÜXTƏLİF  İLLƏRİN  ŞERLƏRİ 
 
BULUD  QARŞISINDA 
 
Nə qaplamışsan göyü, sən ey bulud, xınca-xınc?! 
Nədir ildırımında bu gurultu, bu çaxınc?! 
Qaranlıqda sıyrılan hər şimşəyin bir qılınc. 
                   Yetər, çaxma, ey bulut! 
                    Mənə bir qədər sükut! 
 
Həyəcan az deyildir onsuz da içərimdə, 
Bu gənc fikirlərimdə, bu körpə hisslərimdə, 
Səndən umacağım yox, dolaşıb üzərimdə 
                   Yetər, çaxma, ey bulut! 
 314 
                   Mənə bir qədər sükut! 
 
Düşün, uzun qissədir bu gəncliyin qissəsi, 
İstəməm gurultunu, mənim səsim mis səsi, 
Nə bir qüvvət qayğısı, nə bir həyat qüssəsi. 
                   Yetər, çaxma, ey bulut! 
                   Mənə bir qədər sükut! 
 
Dolaşma baş ucumda bir qara qüvvət kimi, 
Aydın yoluma çıxma bir dərin zülmət kimi, 
Güclüyəm, dəhşətliyəm mən əbədiyyət kimi. 
                   Yetər, çaxma, ey bulut! 
                   Mənə bir qədər sükut! 
 
 
 
 
 
QAFQAZ 
 
Şərqdə bir çox fırtınalı boralar əsmiş, 
Qoparmışlar keçdikləri yolda tozanaq. 
Hər bora bir gic ürəkdən qopan həvəsmiş, 
Bunlar üçün Qafqaz dəxi yapılmış oylaq. 
 
Bu uğursuz boraları əsdirənləri 
Ehtirasla qucaqlarkən mərmər sinələr, 
Ac torpaqla yutmuş susuz can verənləri 
O canavar ağızları qorxunc sənələr. 
 
Gözəl Qafqaz o günləri artıq unutmuş, 
Başqa səs var zurnasında, balabanında. 
O üzünü indi başqa bir üfqə tutmuş, 
Başqa quşlar dəm çəkiyor sayəbanında. 
 315
 
Azad Qafqaz xalqlarıyız biz, indi olmuş 
Hər nitqimiz bir nəşəli şerə bərabər. 
Araratdan əski qalın çənlər qovulmuş, 
Gürcüstana «Zahes» nurdan çiçəklər sərpər. 
 
Azərbaycan uğuldayan buruqlarilə 
Ətrafına bir div kimi nərələr saçar. 
Əməkçilər qüvvətilə, ixtiyarilə 
İctimai cəmiyyətə hər gün yol açar. 
 
Dinlə, Tiflis, keçmişini eyləyincə hiss 
Gəmiriyor içərimi yırtıcı dişlər. 
Tiflis, Tiflis, ey çiçəklər bəldəsi Tiflis, 
Dilə gəlməz o səndəki ilərləyişlər. 
 
Gürcü qızı, bir ruzgarın xülqi var səndə, 
Küləklərin rəftarından doğdunmu  nədir?! 
Qaşlarının budaqları kölgəliyində 
Könlüm kimi göyərçinlər nədən titrəyir? 
 
Burax günəş, indi balıq şüalarilə 
Damla-damla əriyərək batsın sularda. 
Biz məhəbbət günəşinin parçalarilə 
İsinəriz bu qafqazda, bu şux diyarda. 
 
Burax bizim qarşıiızda diz çöksün, burax, 
O başı dik, başı müzlüm dumanlı dağlar! 
Qaynar-qaynar gözlərindən yaş töksün, burax, 
Hər ruzgara köküs gərən amanlı dağlar! 
 
 
 316 
SƏN  VƏ  MƏN 
 
Sənin xəndan olur gül dodaqların 
Onda ki gözümdən yaşlar saçılır, 
Çünki sayəsində gur bulaqlaqın 
Çiçəklər açılır, güllər açılır. 
 
Üzün şəfəqlənir mən ah çəkincə, 
Çünki od qızarar əsincə ruzgar. 
Hər şeyin axırı heçdirsə, məncə, 
Sənin gözəlliyin getdikcə artar. 
 
Çevirib üzünü nərəyə dönsən, 
Könlümün gözləri düşər ardına, 
Çünki təbiətdən öyrənmişəm mən, 
Günəbaxan baxar Günəş yurduna. 
 
Qurumuş göz yaşım, o gül üzündən 
Axar, daim axar, durmadan axar, 
Sellər coşqun olur çünki, qəflətən 
Doğunca gəncliyin fəsli ilk bahar.   
 
 
 
 
 
 
 
 
 
 
 317
 
 
 
 
 
 
 
POEMALAR 
 
 
 
 
 
 
 
 
 
 
 
 
 
 
 
 318 
1933 
 
ÇOBAN 
 
(Əfsanə) 
 
Ey öz tarixinin memarı insan! 
Çox zaman göylərə baxdın hərasan. 
Həyatı şənlədən işini qoydun, 
Bir əsilsiz, çürük taleyə uydun. 
Şirin xəyalınla çoban xan oldu; 
Xan qızı çobana nigəhban oldu. 
Bu şirin xəyallar güldürdü səni, 
Lakin həqiqətdə öldürdü səni. 
Mənim eşitdiyim bu nağıl fəqət, 
Anladır: duyduğun deyil həqiqət. 
Həqiqət olsaydı, Çobanla Mərcan 
Verməzdi dalğalar arasında can. 
 
                         1 
 
Çox əski bir zamanda, 
Bizim Azərbaycanda, 
Abşeron civarında, 
Quzğunun kənarında 
Varmış qədim bir şəhər, 
Görünüşü bir təhər… 
Çevrəsi dərə-təpə, 
Evləri bir mərtəbə. 
Küçələri dolambac, 
Əhalisi yoxsul, ac. 
Görünüşü bir təhər… 
Səbayeldi bu şəhər… 
Söylənilən şəhərdə, 
 319
Ən səfalı bir yerdə 
Zümrüd qalaçalar var, 
Ətirli bağçalar var. 
Ağaclar sıra-sıra 
Baş endirir sulara, 
Yaxında bir geniş xır. 
Sular şırhaşır axır. 
Cırıldayır bağara, 
Qurbağalar nağara 
Çalır kimi səslənir. 
Buna xan bağı denir. 
Qırx otaqlı bir bina, 
Hər əmələ aşina. 
Fəvvarələr, hovuzlar, 
Xoş yerişli tovuslar. 
Eyvanlar sarmaşıqlı, 
Divarlar yaraşıqlı. 
Mərmərdir novalçası, 
Saray «Çiçi» xalçası 
Kimi işləmiş zərif. 
Könül açan bu lətif, 
Bu sevimli mənzərə 
Səssiz baxır Xəzərə. 
 
                           2 
 
Baxın, burda kim yaşar: 
Quş xan adlı hökmüdar. 
Deyirlər ki, bu Quş xan, 
Bu dili qurumuş xan, 
Bir gün həmən sarayı 
Tikən böyük ustayı 
Qarşısında oturtmuş, 
Üzünü ona tutmuş: 
 320 
- Söylə, ey qoca memar, 
Sənəti uca memar! 
 Sən bu saraydan gözəl, 
Daha zəngin, mükəmməl 
Bir iş də işlərmisən, 
Yarada bilərmisən, 
Bundan da gözəlini, 
Daha mükəmməlini? 
 
Tarixin baş memarı 
Üz tutub xana sarı, 
Başını qaldıraraq, 
Ürəyi dolu maraq, 
Gülə-gülə çöhrəsi, 
Birdən gurlamış səsi: 
- Mən bu sənət yolunda 
Ömrümü fəda etdim. 
İnsaniyyət yolunda 
İşimi əda etdim. 
Məsləkimi, dinimi 
Sənətimi yeritdim. 
Ürəyimi, beynimi 
Bu uğurda əritdim. 
Çalışdım için-için, 
Gəncliyimi qocaltdım. 
Xəyalımdan səninçin 
Bir kaşanə ucaltdım. 
Bax, bu lövhə nə zəngin! 
Mənəm memari-əzəl. 
Tanrının, irənlərin 
Cənnət bağından gözəl. 
Özümü oda vurdum, 
Fikrim, hissim təlaşda. 
Canlı ruhlar uçurdum, 
 321
Suda, torpaqda, daşda, 
Mən ölüb getsəm belə, 
Yaşayacaq sənətim; 
 Düşəcək dildən-dilə 
Adım, sanım, şöhrətim. 
Bundan da gözəlini, 
Daha mükəmməlini 
Yarada bilərəm, xan. 
Nə yapsa yapar insan! 
 
Paxıl, dar ürəkli xan 
Darılmış bu cavabdan: 
«Cəllad!.. vurun boynunu!» 
Bir an içində onu, 
O böyük  sənətkarı 
Qılınc bölmüş tən yarı. 
 -  Öldü… günah özündə!.. 
Qırışıq üz-gözündə 
Xanın qara dalğalar,  
Ruhunda qasırğalar: 
«Demək, bundan da gözəl, 
Daha zəngin, mükəmməl 
Bir saray tikəcəkdi, 
Öz cəzasını çəkdi. 
Memara bax, memara!.. 
Yarın ətraf xanlara 
Saray tikərkən, demək, 
Mənimkindən də yüksək 
Görünəcəkmiş. Hay, hay… 
Sana öylə bir saray 
Tikdirəcək mən də ki, 
Bundan belə səndəki 
Başarıq, hünər daha 
Mana oturmaz baha. 
 322 
Bir saray yer altında, 
Yerin ən alt qatında 
Yapılacaq bu saray. 
Sana çox xoşdur, hay!.. hay!» 
 
                         
 323
3 
 
Quş xanın bir qızı var. 
Bir könül xırsızı var. 
Bu qızın adı Mərcan, 
Hər baxışına bir can 
Doğan gündən qurbandır. 
Ölkə ona heyrandır. 
Adı dillərdə əzbər, 
Görülməmiş bu dilbər 
Abşeron civarında, 
Quzğunun kənarında. 
Yaxın, uzaq ellərdən, 
Hər tərəfdən, hər yerdən 
Elçi gəlir bu qıza, 
Bu mehriban ulduza. 
Adlı-sanlı igidlər, 
Dəliqanlı igidlər, 
Tacir, bəy oğulları 
Keçib uzun yolları, 
Həpsi yorğun, dərbədər 
Səbayelə gəlirlər. 
 
Qoy kim gəlirsə gəlsin, 
Qapılıb hissə, gəlsin. 
Bu gəlişdən nə çıxar, 
Ümidsiz qayıdarlar. 
Xan dermiş elçilərə: 
«Qızım yosma dilbərə 
Eş olmaq istəyənlər, 
Bircə sorğuma əgər 
Düzgün cavab taparsa, 
Sahib olacaq qıza: 
Siz, ey gələn yolçular! 
 324 
Qızın neçə xalı var?» 
 
Kim bilsin bu mələyin, 
Bu açmamış çiçəyin 
Canında neçə xal var. 
Kimsə bilməz, qayıdar. 
Bir başqa dəstə gəlir, 
Yorulmuş xəstə  gəlir. 
Verilincə bu sorğu, 
«Mənim işim deyil bu!» - 
deyərək, gələn dönər, 
parlaq diləklər sönər. 
 
Xan taleyə inanır, 
Hər şeyi ondan sanır. 
«İnsanın olsa baxtı, 
Qızıldan olar taxtı. 
Mən talesiz olsaydım, 
Talesiz doğulsaydım, 
Xan olmaz, qul olardım, 
Muzdur, yoxsul olardım». 
Onunçun hər elçiyə, 
Qız xoşbəxt olsun deyə, 
Verərdi bu sorğuyu. 
 
                       4 
 
Daşıb çayların suyu. 
Hər sənə yaz olunca, 
Quşlar dəmsaz olunca 
Saray köçürmüş dağa, 
Bir səfalı yaylağa. 
Yaylaq, Yarımca yaylaq, 
Hər tərəf çəmən, bulaq; 
 325
Xızıdan az o tayda, 
Əriməz qarı yayda. 
Quş xanın qızı Mərcan, 
Sevda ulduzu Mərcan 
Toplayıb tay-tuşunu, 
Bir nizamsız qoşunu 
Andıran dəstəsilə 
Hər gün çıxarmış çölə. 
 
Onun gəzdiyi yerdə, 
Dağlarda, dərələrdə 
Dəmirdaş adlı igid, 
Bir çoban varmış, eşit! 
Çobanın torpağı yox, 
Tarlası yox, bağı yox; 
Bir kiçik qülbəsi var, 
Bir yırtıq gəbəsi var, 
Bir də beş-on quzusu. 
Çox yünüldü arzusu 
Bu qərib çobanımın, 
Müztərib çobanımın. 
 
                     5 
 
Bir gün çoban Dəmirdaş 
Qonşuda bir iğtişaş, 
Bir vay, haray eşitdi; 
Dəyədən çıxdı getdi, 
Nə gördü: yel qanadlı, 
Dərədə bir qaç atlı 
Qovurlar; bir qadın da 
Əlləri saçlarında 
Üzünü cırmaqlayır, 
Hönkür-hönkür ağlayır: 
 326 
 - Tutun, qaçdı həramı, 
Söndürdülər çıramı, 
Qollarını sardılar, 
Qızımı apardılar! – 
Diyə yıxıldı qadın. 
Dəyələr axın-axın 
Qoşdular bu səs-küyə; 
Dikildi gözlər göyə: 
 - Niçin ey ulu tanrı! 
Yoxsulları, qulları 
Qorumazsan ya, niçin?.. 
Kor kimi için-için 
Yandı qəlblərində yas. 
Qərinələrcə ağzı 
Aşağı  çevrilən tas 
Duymadı bu niyazı. 
O mavi tas nədənsə 
Səs vermədi bu səsə. 
 
                        6 
 
bir bahar günü yenə 
dəmirdaşın könlünə 
bir qəriblik yayıldı; 
yatmış ruhu ayıldı. 
Yıxıldı böyrü üstə, 
Bir yanıqlı şikəstə 
Qavalında inlədi; 
Urəyi sərinlədi. 
Çaldı, düşündü, çaldı, 
Başını duman aldı. 
Bu duman nəzərində 
Göylərin üzərində 
Buludlar kimi çaxdı, 
Al bir işıq buraxdı. 
 327
Canlandı təsəvvürü; 
Əsirlər sürü-sürü 
Axışdı xəyalından. 
Dinlədi qavalından 
Zəncir, qamçı səsləri, 
Ömrün acı səsləri 
Bəstəsində ağladı. 
Bir lövhə xatırladı. 
 
 -  İşlə, yaramaz, işlə! 
Haydı, boşboğaz, işlə! 
Dayanma, daşı, daşı! 
Əsirin, qulun başı 
Yuxarı qalxmaz, işlə! 
Haydı, boşboğaz, işlə! 
 -  Arqadaşlar, bu qansız, 
Bu daşürək, amansız 
İnsanlar dinmədikcə, 
Zülmə təpinmədikcə, 
Özlərindən çıxırlar. 
 - Söylənmə, hey ixtiyar, 
Al, bu da sənin payın! 
Nə arxayın-arxayın 
Danışır da!.. 
         Qamçılar 
İxtiyarı acılar. 
Dəmirdaş anır, anır; 
Gözlərində canlanır: 
Əsirlər alay-alay 
Xana tikirlər saray. 
Xatırlayır: bir gecə 
Onu xəlvət, gizlicə,  
Gözəl bir qız çağırdı, 
Üz-gözündən yağırdı 
 328 
O qızın bir mərhəmət, 
Bəlkə də bir məhəbbət. 
O qızın adı Mərcan, 
Qolu, qanadı mərcan… 
 
Dəmirdaş anır, anır, 
Xatıratı canlanır: 
İşlədi xəstə-xəstə; 
Yerə dəydi iş üstə. 
Baxaraq bu lövhəyə, 
«Artıq işləməz», - deyə 
Bir az da incitdilər, 
Sonra azad etdilər. 
Dəmirdaş anır, anır, 
Xatıratı canlanır. 
Düşünür o gözləri, 
Danışdığı sözləri. 
Anır: bir sabah erkən 
Çıxaraq Səbayeldən, 
Dağlar, dərələr aşdı, 
Bu yaylağa ulaşdı. 
Hey düşünə-düşünə 
 İnlədi qaval yenə! 
 
(Bu zaman Mərcan öz dəstəsilə uzaqdan  
çobanın qavalına dalaraq heyrətlə dinləyir.) 
 
M ə r c a n 
 
Bu qavalı çalan kim? 
Kimdir bu şerə hakim? 
Tez ondan xəbər verin, 
Kimsə, tapın gətirin! 
 
 329
Çox keçmədi, Dəmirdaş 
Ürəyində bir təlaş, 
Qızın önündə durdu, 
Səssiz boynunu burdu. 
Görüncə Dəmirdaşı 
Mərcanın döndü başı. 
İldırım vurmuş kimi, 
Ürəyi durmuş kimi, 
Tərpənmədi yerindən. 
Dümqara gözlərindən 
Siyah bir atəş axdı. 
Maraqla baxdı, baxdı 
Çobanın göz-qaşına, 
Yamaqlı üst-başına. 
 
M ə r c a n 
 
Kimdən öyrəndin, çoban, 
Sən bu qaval çalmağı? 
 
Ç o b a n 
 
Mənə öyrətdi dövran 
Dağlara ün salmağı. 
 M ə r c a n  
 
Neçin nəğmən qəmlidir, 
Nəşə yox qavalında? 
 
Ç o b a n 
 
Çünki el matəmlidir 
Səbayel mahalında! 
 
 330 
M ə r c a n 
 
Sürünü buraxsana 
Bir an özündən uzaq! 
 
 Ç o b a n  
 
Ətrafına baxsana, 
Hər adam bir yalquzaq! 
 
 M ə r c a n  
 
Çoban, kimdir yalquzaq? 
 
 Ç o b a n  
 
Xan qızı, yaxın uzaq, 
Olmuş olursa hər kim 
El üzərində hakim, 
Sərkərdələr, əyanlar, 
Dərimizi soyanlar, 
İşləməyib yaşayan, 
Başında tac daşıyan 
Adamlarınsa ancaq 
Bir adı var: yalquzaq! 
 
Mərcan çobana baxdı, 
Çoban Mərcana baxdı. 
 
 M ə r c a n  
(yanındakılara) 
 
Arqadaşlar, siz gedin, 
Bir az məni tərk edin. 
 331
 
(İkisi qalır) 
Məni tanıyırmısan? 
 
 Ç o b a n  
 
Xayır! 
 
 M ə r c a n  
 
Düşün, ey insan, 
Keçmişini eşələ! 
 
  
 332 
Ç o b a n  
 
Bu bir əmək-nafilə! 
Buraxaraq işimi, 
Arasam keçmişimi, 
O gül altından ancaq 
Bir göz də çıxmayacaq. 
 
 M ə r c a n  
 
Eşələ, çıxar, çoban, 
Orda bir od var, çoban. 
Üzümə diqqətlə bax! 
 
 Ç o b a n  
 
Mərcan! 
 
 M ə r c a n  
  
Sus ancaq. 
 
. . . . . . . . . . . . . . . .  
. . . . . . . . . . . . . . . . 
 7 
 
Bir səhər hava gözəl, 
Dağ gözəl, ova gözəl, 
Dumanlı deyil hava. 
Xan bu gün çıxmış ova. 
Ətraf dolmuş adamla, 
Bir yığın izdihamla. 
Tuşlayırlar, atırlar, 
Ətrafı çınlatırlar. 
 333
Qorxmaz adlı çoban da 
Dağ başında, oyanda 
Söykənərək ağaca, 
Sürüsünü yamaca 
Buraxaraq, dayanmış 
Üzü mis kimi yanmış. 
 
 V ə z i r 
 
Xan, nişan al çobanı! 
Yerində çıxsın canı! 
 
X a n 
 
Yox, canım. 
 
V ə z i r 
 
Görünür xan, 
Vuramayacağından 
Qorxur… 
 
X a n 
 
Vəzir, qorxumu? 
Bu günədək oxumu 
Boş çıxan gördünüzmü? 
 
V ə z i r 
 
Ay canım, bu da sözmü? 
Hünərlisən gözətlə, 
Öyünməyin nafilə! 
 
 334 
 X a n 
 
Mən atıram, dayanın, 
Oxum dəyməz çobanın 
Əgər olarsa baxtı. 
Çəlik yayı buraxdı. 
Uğuldadı dağ, dərə, 
Yıxıldı Qorxmaz yerə. 
Görünür baxtı yoqmuş, 
Tale ona soyuqmuş. 
 
 8 
 
Xan bir çobanı vurmuş. 
Xan yenə də qudurmuş 
Azğın bir köpək kibi. 
Bilinməyir səbəbi. 
Neçin çobanı vurmuş? 
Xan yenə də qudurmuş. 
Xan qaçırmış bir qızı. 
Yetimbir günahsızı, - 
Diyə, gizlicəxalq da 
Qaynayır aralıqda. 
 
 9 
 
Bir gün Dəmirdaş yenə 
Yayıb dağın döşünə 
Sürüsünü, dayandı, 
Günəş üfüqdə yandı, 
Qızardı yavaş-yavaş. 
Düşünürdü Dəmirdaş. 
Köhlən başlı buludlar, 
Gözü yaşlı buludlar 
 335
Üfüqdə yol kəsirdi. 
Onu hankı təsirdi 
Düşündürən, əcəba? 
Derdi: - Görən əcəba, 
Bizdən nə istəyir xan? 
Yetməzmi tökdüyü qan?! 
Neçin, neçin bu qansız 
Qaçırır gündə bir qız?! 
Xan yenə də qudurmuş, 
Nəçin Qorxmazı vurmuş? 
Yetməzmi vurduğu baş?.. 
Düşünürdü Dəmirdaş. 
 
Yerlər, göylər açıqdı, 
Dəmirdaş dağa çıqdı. 
Çıxardı qavalını, 
Bəyan etdi halını: 
O çaldıqca, güllərin 
Qaçdı qırmızı rəngi, 
Dəyişdi bülbüllərin 
Nəğməsinin ahəngi. 
O çaldıqca, buludlar 
Göy üzündə dayandı, 
Şəbnəmli məxmər otlar, 
Gün çıxmış kimi yandı. 
O çaldıqca, axan su 
Şırıltısını kəsdi, 
Söyüdlərin, doğrusu, 
Suda qolları əsdi. 
Nəsir var – duyan anlar – 
Çobanın havasında. 
O çaldıqca, ilanlar 
Uyudu yuvasında. 
Qavalın bu səsinə, 
 336 
Bu duyğulu səsinə 
Qoşaraq, gəldi Mərcan, 
Ürəyində həyəcan. 
 
 337
 M ə r c a n  
 
Mana da öyrət, çoban, 
Sən bu qaval çalmağı. 
Mana da öyrət, çoban, 
Dağlara ün salmağı. 
 
 D ə m i r d a ş 
 
Xan daha gözəl bilir 
İncə-incə çalmağı. 
Xan daha gözəl bilir 
Dağlara ün salmağı. 
 
 M ə r c a n  
 
Dəmirdaş, buraq, buraq! 
Kinayəni ataraq, 
Bir az da məni dinlə, 
Səni sevəni dinlə! 
 
 D ə m i r d a ş 
 
Sən xan qızı, mən çoban! 
Nə çıxar boş xəyaldan? 
 
 M ə r c a n  
 
Xəyal deyil, həqiqət!.. 
Mərcan sənindir fəqət. 
 
 D ə m i r d a ş 
 
Yox, Mərcan, ola bilməz. 
 338 
Bu bir dərd ki, çəkilməz! 
 
 M ə r c a n  
 
Onu bil ki, sevməsən, 
Öləcəksən yəqin sən! 
 
 D ə m i r d a ş 
 
Səni xan mana verməz, 
Yoxsul çobana verməz! 
Bir də deyirlər ki, xan, 
Əgər kim xalınızdan 
Doğru xəbər verərsə, 
Sahib olacaq sizə. 
 
 M ə r c a n  
 
Qoy deyim: xallarım bu! 
Yetər, sıxma ruhumu. 
Ürəyini aç mana, 
Xəstəyəm, əlac mana! 
 
 D ə m i r d a ş 
 
Söylə «möhtərəm» atan, 
Bizim «ədalətli» xan 
Neçin Qorxmazı vurmuş? 
Yenə neçin qudurmuş? 
Qaçırmışdır bir qızı, 
Yetim bir günahsızı? 
 
 M ə r c a n  
 
 339
Mən neyləyim? 
 
 340 
 D ə m i r d a ş 
 
Sən heç nə! 
Qulaq as mən deyənə, 
Ey sarayın laçını! 
Sevgi ehtiyacını 
Ruhunda duyan gözəl, 
Bir qədər özünə gəl! 
Səni kim istəməz, kim? 
Hər lətafətə hakim 
Sevimli bir pərisən, 
Dillərin əzbərisən. 
Bu şərtlə sevərəm mən: 
Çıxmasan dediyimdən. 
 
 M ə r c a n  
 
Yox, sözündən çıxmaram, 
Ürəyini sıxmaram, 
 
 D ə m i r d a ş 
 
Desəm atanı öldür! 
Ağlayan xalqı güldür. 
Edərsənmi? 
 
M ə r c a n  
 
Edərəm, 
Ölümə də gedərəm! 
 
 
D ə m i r d a ş 
 
 341
Yox, hələ öldürmə, yox! 
Xanın ölməsi ən çox 
Xalqa gətirər ziyan; 
Üsyan etməli, üsyan! 
Lakin dediklərim, baq, 
Yanında qalsın ancaq! 
 
 M ə r c a n  
 
Yazıq ki, bu yaxında, 
Bu ayın axırında 
Köçəcəyik şəhərə, 
Bu mehriban dağ-dərə, 
Ah, bu səfalı yaylaq 
Yenə sizə qalacaq! 
 
 D ə m i r d a ş 
 
Yalnız bu dağ-dərə yox, 
Bu gözəl mənzərə yox, 
Sərin yaylaqlar deyil, 
Qaynar bulaqlar deyil, 
O kor, o sağır kəndlər, 
Vergisi ağır kəndlər, 
Barlı bağ, gözəl çəmən, 
Dağ döşündə dəyirmən, 
Sürü, ilxı, çapar at, 
Uçan quş, gərgin qanat, 
Göy zanbaqlı ovalar, 
Dalğa vuran tarlalar, 
Sarısünbül zəmilər, 
O çılğın Xəzərin də, 
Hər zaman üzərində 
Ləngər vuran gəmilər, 
 342 
Keçəcək əlimizə, 
Veriləcəkdir bizə 
Ayın, günün işığı, 
Dünyanın yaraşığı! 
 
 10 
 
Yenə də uzaq, yaxın 
Ellərdən axın-axın 
Gəlirdi baş igidlər, 
Qəmə yoldaş igidlər. 
«Ey sevdalı yolçular, 
Qızın neçə xalı var?» 
Sorğusunu eşidər, 
Eşitməz, dönürdülər! 
 
Qız on səkkiz yaşında, 
Sevda yeli başında. 
Getdikcə canı qızır, 
Lətif əndamı sızır 
Günəş vuran qar kimi, 
Solur son bahar kimi. 
Çiyninə düşür başı. 
Çağırdıb Dəmirdaşı 
Girir ağaclıqlara, 
Görüşür ara-sıra. 
Dəmirdaş da bir yerdə 
Durmayıb gah şəhərdə, 
Gah kəndlərdə dolaşır, 
Böyük fikirlər daşır. 
Ələ almış Mərcanı, 
Hazırlayır üsyanı! 
 
 11 
 343
 
Vəzirin oğlu Gülçin 
Çırpınır bu gözəlçin. 
Fəqət bilməyir o da, 
Bu qızın əndamında 
Neçə həbəşi xal var. 
Düşünür, qəlbi sızlar, 
Gülçinin xəyalından, 
O çətin xəyalından 
Bilsən nələr keçirdi, 
Nə səhnələr keçirdi: 
«Qız onun olacaqdır. 
Əlinə alacaqdır 
Səbayeldə xanlığı, 
Bütün hökmranlığı. 
Hakim olub Arana, 
Daha sonra İrana 
Ordusunu çəkəcək, 
Hər yerdə qan tökəcək, 
Hər yerdə hökm edəcək, 
Çinə qədər gedəcək, 
Böyük İskəndər kimi. 
Xızır peyğəmbər kimi 
Tapacaqdır zülmatı. 
İçib abi-həyatı, 
Ömrü, günü artacaq, 
Hər yerə qol atacaq, 
Mərcanı alacaqdır, 
Qoynuna salacaqdır, 
Yapacaqdır baş hərəm, 
Onun olacaq aləm!» 
 
 12 
 
 344 
Günəş qızıllarını 
Xəsis kimi toplayır, 
Səbayel diyarını 
Bir qaranlıq qaplayı 
Bir axşam xan bağında, 
Bağın bir bucağında 
Mərcan bir səs eşitdi; 
Səs gələn səmtə getdi. 
Bir yüklənmiş araba, 
Bir qoca kəndli gördü, 
Ayağı bəndli gördü. 
 - Vurun, vurun alçağı, 
Keçmiş verginin çağı. 
Vurun, vurun, qoymayın, 
Mərhəmətə uymayın! 
Səslənir acı-acı 
Darğanın sərt qırbacı. 
 - Zavallını buraxın! 
İnsafsızlar, bir baxın, 
Nədir bu qanlı səhnə? 
Sərxoşmusunuz yenə? 
- Xan buyurmuş! 
- Bəlkə xan 
Qəzəblimiş o zaman, 
Ya sizin vicdanınız, 
Məgər yoxmu qanınız? 
Mana verin qırbacı! 
«Ulu yaradan, ağı, 
Acı bu yoxsullara, 
Yetimlərə, dullara!» - 
Diyə, Mərcan düşünür, 
Meyli saraydan dönür. 
 
 13 
 345
 
Bir gün qafiləsilə 
Xan çıxmışdı sahilə. 
Ləpəciklər quş kimi, 
Qalxıb uçurmuş kimi. 
O sərin baxışlı ay 
Dəniz alay-alay 
Ulduzlarla tökülmüş. 
Dalğalar qızıl, gümüş… 
Sinələr lalə-lalə, 
Dodaqlarda piyalə, 
Sərxoş baxan hərəmlər, 
Baxışı qan hərəmlər, 
Oyun, şərqi, şərab, saz, 
Dodaq-dodağa dəmsaz. 
Bir hərəmsə ələmli, 
Qızına qəmli-qəmli 
Danışır həyatını, 
Küskün xatıratını: 
- Mərcan, həyat bir kitab!.. 
Hər vərəqi bir əzab… 
Mən bir kəndli qızıydım, 
Bir evin ulduzuydum. 
Keçmişim qar altında, 
Qasırğalar altında… 
Yadımdadır, əsirdim… 
Yarpaq kimi əsirdim, 
Bir gün caryə bazarda, 
İradəm qulçularda – 
Ordan məni aldılar, 
Bu zindana saldılar! 
 
 14 
 
 346 
Ruhu sərin bir gecə, 
Ay gizlicə-gizlicə 
Bir bulud arxasından, 
Göylərin yaxasından 
Göstərərək üzünü, 
Bəyəndirir özünü. 
Söylənən xan bağında, 
Bağın bir bucağında 
Xışıldayan nədir, nə? 
Örtülüdür bu səhnə. 
Yarpaqlarmı öpüşən? 
Söylə o suya düşən 
Mərcanın kölgəsimi? 
Yoxsa ayın əksimi 
Göstərir hovuzda su, 
Ah, bu könül oğrusu 
Qızın yanındakını, 
Qızın canındakını 
Həmin bu sirdaş bilir, 
Yəni Dəmirdaş bilir… 
Əsir Dəmirdaşın da 
Sevda yeli başında. 
O sevimli Mərcanı, 
O füsunkar ceyranı 
Almaq üçün düşünür. 
Yenə fikrindən dönür: 
«Əvvəl üsyan, sonra qız, 
Xanlığı yıxmalıyız!..» 
 
 D ə m i r d a ş 
 
Səni bir xan istəsə, 
Xalını tapıb, desə, 
Ona gedərsənmi sən? 
 347
 
 M ə r c a n  
 
Bir dəfə dedim ki, mən 
Səndən başqa bir kəcə 
Getməm başım kəsilsə! 
 
 D ə m i r d a ş 
 
Səni bütün saraylar, 
Əyləncələr haraylar. 
Oralar başqa aləm, 
Olacaqsan baş hərəm. 
 
 M ə r c a n  
 
Anam da bir hərəmdir, 
Fəqət yediyi qəmdir. 
O daim deyir mana: 
Saray bənzər zindana. 
Qaç, qızım, buradan qaç! 
O parlaq, günəşli tac 
Süslənmiş göz yaşından. 
Yoxsulların başından 
Yapılmışdır qədəhlər; 
Nalədir bu fərəhlər. 
Bu saray yoxsulların, 
Öksüzlərin, dulların 
Tikilmiş gəmiyindən! 
Qaldırılan, içilən 
Badə ürəklər qanı. 
Sarayda şənlik hanı? 
Saray bir qara səhnə, 
Qorxu, vəsvəsə, fitnə. 
 348 
Gizli dar ağacları, 
İşgəncə qırbacları. 
Tənbəl, sərxoş bir xəyal… 
Falçı, əfsunçu, rəmmal, 
Hər göz bir kasa şəhvət, 
Hər baxış bir xəyanət. 
İnsanlar alçaq, dəni, 
Tez burdan qaçır məni! 
 
 D ə m i r d a ş 
 
Burdan qurtarmaqla sən, 
Sarayın pəncəsindən 
Qurtuldunmu sanırsan? 
Yox, Mərcan, aldanırsan! 
Xanlığı yıxmalıyız 
Ağ günə çıxmalıyız. 
 
. . . . . . . . . . . . . . .. . . .. . . 
. . . . . . .. . . . . . . . . . . .. . 
 
M ə r c a n 
  
Dəmirdaş, yarın səhər 
Elçilər gələcəklər. 
Sən də yarın gedərsən. 
 
D ə m i r d a ş 
 
Çocuq deyilsən ki, sən. 
Səni xan mana verməz, 
Yoxsul çobana verməz. 
 
 15 
 349
 
Böyük məclis quruldu. 
Gələnlərdən soruldu. 
Bilməyənlər getdilər. 
Qalmışdı iki nəfər: 
Dəmirdaş, bir də Gülçin. 
Sorğu verildi, lakin 
Gülçin bula bilmədi, 
Xaqan ola bilmədi. 
Sıra çatdı çobana, 
Bir gülmək gəldi xana, 
Dedi: - Sağ ol, ay çoban! 
Çoban dedi: - Var ol xan! 
- Neçə xalı var qızın? 
Çoban dedi ansızın: 
- Qızın yeddi xalı var, 
Həpsi gözəl, müşgüvar.  
- Çoban, hardan bilirsən? 
- Yuxuda saymışam mən. 
Götürdü xanı heyrət, 
Dedi: - Tanrıdan qismət 
Yoxsul çobanmış qıza, 
Bu canı yanmış qıza. 
 
Xan sarayda düşünür; 
Başında yanır, sönür 
Dürlü-dürlü xəyallar, 
Keçirir şaşqın hallar. 
Xan bir deyildir, iki 
Dumanlı beynindəki 
Düşüncələr çataçat. 
Dərdi artmış ikiqat. 
Bu ih olsunmu ya yox? 
Qızımı istəyən çox. 
 350 
Mərcanı xan alsınmı? 
Yoxsa çoban alsınmı? 
Hansı daha uğurlu? 
Deyilmi haqqın qulu 
Bəy də, xan da, sultan da 
Mavi göyün altında?! 
Bir qədər düşündü xan: 
«Mana taymı bir çoban? 
Çoban hara, mən hara? 
Gül hara, tikan hara? 
Sonamı alsınmı sar! 
Hardan çıxdı bu yasar? 
Mən deyirdim sultanlar, 
Ulu şahlar, xaqanlar 
Sahib olacaq, qıza. 
Nə çıxdı baxtımıza?!. 
Ayaqyalın bir çoban. 
Hay, hay, zavallı Quş xan! 
Sana bir gəda eşmi? 
Rəvamı günəşimi 
Bir zərrənin başına 
Dolandırım? Yox! Mana 
Bu iş çox ağır gəlir. 
Yerdən, göydən yüksəlir 
Sanıram mana nifrət. 
Qazandığım bu şöhrət 
Bir çobana yaraşmaz. 
Yox, taleylə kar aşmaz». 
 
 16 
 
Gecə, sisli bir gecə, 
Xan bağında gizlicə 
Mərcan ilə Dəmirdaş 
 351
Danışır yavaş-yavaş, 
 
 D ə m i r d a ş 
 
Dün gecə cəbbəxana 
Dağıdıldı dörd yana. 
 
 M ə r c a n  
 
Bilir bu sirri dərban, 
Açmayır qorxusundan. 
Gizlicə onu gördüm, 
Qolbaqlarımı verdim 
Qızına, susdu dərban. 
 
 D ə m i r d a ş 
 
Sağ ol, sevgili Mərcan! 
Kəndlər üç günə qədər 
Hücuma keçəcəklər. 
Xanın keyfi necədir? 
 
 M ə r c a n  
 
Sənin «istəyincədir». 
Daima eyşü-işrət; 
Eyləməz bir məşvərət. 
Xalqın dərdinə qalmaz, 
Sərxoşluqdan baş almaz. 
Elçilikdən nə çıxdı? 
 
 D ə m i r d a ş 
 
Bütün əsanə çıxdı. 
 352 
Budur, baxta inanan, 
Boşboqaz, yalançı xan. 
Onun bəxtindən ancaq 
Ucaldıqca ucalmaq, 
Deyil yalnız xan olmaq, 
Böyük bir xaqan olmaq 
Nəticəsi çıqırdı. 
Bizim ölçümüz qırdı 
Nədənsə məramını. 
Biz taleyin şamını 
Siyasətlə söndürdük, 
Xanı çox düşündürdük. 
Söylənərək, dedi xan: 
«Mənə taymı bir çoban?» 
Ürəyimdə: «Bu çoban 
Sənə ən qatı düşman, 
Çevirəcək baxtını, 
Devirəcək taxtını» - 
Deüib, çıxdım saraydan. 
Düşün, sevgili Mərcan, 
Sən böyüdün sarayda. 
Ancaq ordakı qayda, 
Qanun, adət, ənənə 
Sənin geniş qəlbinə 
Sığmadı, atdın onu. 
Bir çobanın yolunu 
Kəskin inadla tutdun, 
Taxtı-tacı unutdun. 
Şöhrətin bundan belə 
Düşəcək dildən-dilə. 
 
Gecə, səhər yaxın 
Axın şəhərə yaxın. 
Ulduzlar sönür, sönür; 
 353
İki ürək döyünür. 
Toranlaşır batan ay. 
Uyquda sərxoş saray. 
 
 M ə r c a n  
 
Səhər üsyanmı? 
 
 D ə m i r d a ş 
 
Üsyan! 
Ayağa qalxmış hər yan. 
Hər şey, hər şey öncədən 
Düşünülmüş incədən. 
Tez burdan çıxalım gəl, 
Çıxmamışdan bir əngəl. 
Qoşularaq üsyana, 
Bu saraya, bu xana 
Birlikdə son verəlim, 
Gözəl günlər sürəlim! 
 
. . . . . . . . . . . . . . . .. .. . . 
. . . . . . . . . . . . . . . . . . . .  
 
Vəzir çıxmış özündən. 
Anlaşılmaz sözündən 
Xan gəlmiş həyəcana: 
- Gətirmə məni cana! 
Çapuq söylə nə var, nə? 
Nə toxunmuş könlünə? 
- Xan sağ olsun, qız!.. 
- Necə? 
- Qaçırılmış indicə. 
 
 354 
Hazırlanır atlılar, 
O külək qanadlılar. 
Gözlərdən od saçılır, 
Dərvazalar açılır. 
Onların arxasınca, 
Quzğunun yaxasınca 
Çapır bir dəstə atlı, 
Atır at üstə atlı. 
Ox atır, kaman çəkir, 
Yayını yaman çəkir. 
Mərcan, Dəmirdaş uçur 
Sanki iki quş uçur. 
Çapuq çatdılar Zığa. 
Bax, o iki yazığa 
Daha qaçmağa yol yox, 
Yağış kimi yağır ox. 
Qarşı su, arxa düşman. 
Qurtuluşa yox güman. 
Üç yandan Abşeron su, 
İki gəncə qarşı su 
Mavi köksünü açmış, 
Mərcanın rəngi qaçmış. 
- Düşmə, Mərcan, qorxuya! 
Çap atını, gir suya! 
 
 17 
 
Qərb tərəfdən bir axın 
Axışır, baxın, baxın. 
Axın çılğın, əsəbi, 
Ox yağır yağış kibi. 
- Gəlin, qorxmayın, gəlin! 
Önünü hər əngəlin 
Alaraq, çapır axın; 
 355
Axına şəhər yaxın. 
- Gəlin, qaçaraq, gəlin, 
Bayraq açaraq gəlin! – 
Deyə, qoşur bir qoca. 
Qarşıda qaça-qaça 
Gah durur, gah yatırlar, 
Tuşlayırlar, atırlar. 
- Hücum, hücum, iləri 
Səbayelin kəndləri, 
Hücum, saraya hücum! 
 
Aldı araya hücum 
Quş xanın alayını, 
Dağıtdı sarayını. 
Quş xanı öldürdülər, 
Yoxsulu güldürdülər. 
Dan yeri sökülmüşdü, 
Dənizə tökülmüşdü 
Günəşin qızıllığı. 
El bürümüşdü Zığı. 
Dəmirdaşla Mərcanı, 
Bu iki qəhrəmanı 
Arayırdı yoxsullar, 
Aclar, yetimlər, dullar. 
Dənizin boy yerində, 
Atlas su üzərində 
Üzürdü bir tutam saç, 
Artıq məsələdən qaç! 
Bir gün qabardı Xəzər, 
Qalxdı tərlan ləpələr. 
Qanadlarını açdı, 
Bu tarixə acıdı, 
Quş xanın ləkəsini, 
Xaraba kölgəsini 
 356 
Silməkçin yer üzündən, 
Coşub çıxdı özündən, 
Səbayelə tüpürdü, 
Dalğalandı köpürdü; 
Şəhər boğuldu. 
Hala, 
Fəqət bir-iki qala 
Boylanıb bu səhnədə, 
Çapalarkən, yenə də 
Döyür bu qalaları 
Qızıl neft dalğaları. 
 
 S o n 
 
Bu bir əfsanədir, nağıldır, fəqət, 
Tarixdə azmıdır böylə, həqiqət? 
Tarixdə dağılan saraylar azmı? 
Döyüşdə pozulan alaylar azmı? 
Azmı yoxsulların çəkdiyi səflər, 
Basılan tərəflər, basan tərəflər? 
Bağışla, oxucum, sual olarmı? 
Həqiqət olmasa, xəyal olarmı? 
Ey əfsanələrin qəhrəman oğlu, 
Əsrlər tapdadı keçdiyin yolu. 
O sənin yaxdığın azğın saraylar, 
Qovub dağıtdığın vəhşi alaylar 
Yenə baş qaldırıb işini gördü, 
Yenə də haqsızlıq hökmünü sürdü. 
Yenə göz yaşları axdı günahsız, 
Həyat nəfəsiniçəkmədi ahsız. 
Qırıldı insanlar, töküldü qanlar, 
Titrədi cahanlar, qopdu fəğanlar. 
Yenə lalə kimi başlar oynadı, 
Başların üstündə daşlar oynadı. 
 357
Yağdı yağış kimi zəhərli oxlar. 
Aclar hesabına yaşadı toxlar. 
Tarixin bu acı dəhşətlərinə, 
Əsrlərin qara qüvvətlərinə 
Qırmızı bir axın verdi nəhayət, 
Artıq nə bir fəğan, nə bir şikayət. 
 
 
 358 
1933 
 
DAĞLAR FACİƏSİ 
 
Başlanğıc 
 
Nə zaman xəyalım çovusa kəndə, 
Bir keçmiş xatirə oyadır məndə. 
Salıram yadıma qarlı dağları, 
Yol kəsən, ev yıxan qolçomaqları. 
Gəlir xatirimə gözəl Gülpəri, 
Ansızın könlümün dolur gözləri. 
 
I 
 
Ay göy dalğaları içərisindən 
Zərli yelkənini açıb, süzürkən, 
Bir qızıl tufanı altında Kür də 
Daşqınsız, dalğasız axır böyürdə. 
Kür qırağındakı Daşbulaq kəndi 
Göylərin altında bu gecə şəndi. 
Ruha gülümsəyən aydın bir gecə, 
Göydəki buludlar ipəkdən incə. 
Hansı kömə-kömə sərxoş, uyqulu, 
Səndələyib keçir uzaq bir yolu. 
Üfüqdən-üfüqə baxır ulduzlar, 
Süzülür, üzülür, axır ulduzlar. 
Onlar darmadağın, onlar hərcayı, 
Onların altında axır Kür çayı. 
Bütün hay-küyünü atmış Daşbulaq, 
Səssiz yatağında yatmış Daşbulaq. 
Xəfif yelpik kimi başsız bir külək 
Əsir dağı-daşı sərinlədərək. 
Bir kənd ki, son zaman ilərləməkdə, 
 359
Yeni nəğmələri əzbərləməkdə, 
Onu cənnət kimi görmə kənardan, 
Keçən küləklərdən, axan sulardan, 
İndi-indi alır həyat xəbəri. 
Daşbulaq kəndinin yoxsul elləri 
Hamı başdan-başa girmiş kolxoza, 
Səyini, gücünü vermiş kolxoza. 
Bütün köhnəliyi yıxırlar indi, 
Elliklə ağ günə çıxırlar indi. 
 
Verərək qol-qola Eldar, Gülpəri, 
Ər-arvad gəzirlər yeşillikləri. 
Gecə, ipək kimi xəfif bir gecə, 
Sərin ruhlar kimi lətif bir gecə. 
Bu gecə nə qədər Kür də gözəldir, 
Sanki bir gözlərdən axan əməldir. 
Göylərin bədii ziyafətləri 
Önündə xəyala dalmış Gülpəri. 
Çıxıb arxadakı yaşıl hündürə, 
Baxır ömrü kimi parlayan Kürə. 
Kürdə ulduzların, ayın rəqsi var, 
Köksünü ötürüb dillənir Eldar: 
- Yazıq, bu şənliyin, bu gözəlliyin 
Ardında gizlənir bir inadlı kin 
Bu kin bir düşmənə bəslənir kimi, 
Həmişə qəlbimdə səslənir kimi. 
Azmı bu çay çıxmış öz əməlindən? 
Azmı haray çəkmiş ellər əlindən? 
Yıxdığı aynabənd otaqlar azmı? 
Vurub dağıtdığı tifaqlar azmı? 
Selində boğduğu sonalar azmı? 
Ağlar buraxdığı analar azmı? 
Bu nəhəng yolundan azan nəhəngdir, 
Parlıq eyşimizi pozan nəhəngdir. 
 360 
Böylə qalmamalı bu köhnə qəddar! 
Eh! Qabaqda hələ çox işimiz var… 
- Eldar, darıxdınmı? – deyə Gülpəri 
Süzür önündəki gözəllikləri. 
İçindən axarkən dadlı nəğmələr, 
Ayağını döyüb sanki rəqs edər. 
 
«Ellər, gəlin iş görəlim, 
Siz bir yandan, biz bir yandan. 
Ömrümüzü xoş sürəlim, 
Siz bir yandan, biz bir yandan. 
 
Məhəbbətlə sarışalım, 
Ayla, günlə yarışalım, 
Ulduzlara qarışalım 
Siz bir yandan, biz bir yandan». 
 
Oxuyur Gülpəri öz ürəyində, 
Uçurur könlünü söz ürəyində. 
Neçin sormadınız, kimdir Gülpəri? 
Bütün qəlbimizin istədikləri 
Onun varlığında canlanıb durur, 
Olduqca gözəldir, olduqca məğrur… 
- Bax, Eldar, yaxşı bax! – deyə Gülpər 
Qabarır hissləri, düşüncələri: 
- Kim demiş dünüada hər şey masaldır, 
Bir yalan uyqudur, bir boş xəyaldır? 
Qarşımda bəzəkli bir kainat var, 
Gözəl təbiət var, iş var, həyat var! 
Həyatın əslini mənə qandıran, 
Könlümü, gözümü işıqlandıran 
İşimdir, gücümdür, ehtirasımdır; 
Bunlar tükəndimi – mənim yasımdır. 
Sevirəm axdıqca alnımın təri, 
 361
İnsana dad verən gözəllikləri. 
 
 
 362 
II 
 
Dumanlar içində bir dəstə vardır, 
Bunlar bildiyimiz qolçomaqlardır. 
İndi bir dərədə onlar oturmuş, 
Dəmir zəncir kimi bir halqa vurmuş; 
Ürəkdən qovrulub inləyir onlar, 
Diqqətlə birini dinləyir onlar. 
Çatılmış qaşları, sərt nəzərləri 
Andırır sulara təşnə xəncəri. 
Qəlbləri daşıyır zəhərli bir kin, 
Olduqca dəhşətli, olduqca kəskin. 
Az dəyir nəzərə içlərində gənc, 
Çoxu kaftar kimi yöndəmsiz, iyrənc. 
Bəzi çubuq, bəzi papiros çəkir, 
Hamının başında ağır bir fikir. 
Yenə də burnunu sallamış Həsən, 
Vəhmə basar səni üzünü görsən. 
Onun macərası uzun hekayət, 
Yenə zamanadan edir şikayət: 
- O zaman yaşayış belə deyildi, 
Əcəb dünyamızın beli əyildi! 
İndi tikan kimi girmişik gözə. 
Qolçomaq!.. Mən ölüm, sözə bax, sözə?! 
Millət getdi əldən, din getdi əldən, 
Hər gələn dəm vurur beynəlmiləldən. 
İndi də kolxoz hər kəs əl çalır, 
Çatan kəndimizə yeni dəb salır… 
Həsənin sözünü kəsərək Arşak, 
Deyir: - Uşaqsınız hələ siz, uşaq. 
Dəmirdən olsa da bizim qolumuz, 
Heçliyə çıxacaq yenə yolumuz. 
Bizim adamların hamsı dəlidir, 
Ağac öz içindən çürüməlidir! 
 363
 
 364 
Dünən bir-birinə baxıb qurd kimi, 
Toqquşaraq iki zidd bulud kimi. 
Gözləri şimşəkli, dişləri qanlı, 
Dönük düşüncəli, sönük vicdanlı 
Bu el qatilləri fikirləşirlər; 
Gör yaman ayaqda nə birləşirlər! 
Bu gün yurd salmışlar dağlar başında 
Dağların sıldırım, yalçın qaşında. 
Axşamdı, üfüqdə günəş batırdı, 
Xəstə bir gözəli xatırladırdı. 
Yumulurdu bulud göz qapaqları, 
Üzülürdü onun həyat bağları, 
Almaz kirpiyinin rəngi dönürdü, 
Qüruba meyl edən günəş sönürdü. 
Günəş də onların söhbətlərindən. 
Can sıxan, uzanan qeybətlərindən 
Bu axşam çirginib üz döndərirdi, 
Qaranlıq ətrafa qanad gərirdi. 
 
Budur, qaçaqların rəhbəri gəldi, 
Həsənin önündə durub çöməldi. 
Saqqalı uzanmış, saçı ağarmış, 
Yuxusuz gözləri yaman qızarmış. 
Yapıncıaltında yırtıq əbası. 
Budur Daşbulağın köhnə mollası. 
- Sən də kişisənmi? 
- Bu necə sözdür? 
- Bu söz, anlayana, çox incə sözdür. 
Qaçaqlar mollaya diqqətlə baxdı, 
Hamının üzündən bir heyrət axdı. 
- Səninləyəm, Həsən, cavab tapsana! 
Hayıf başındakı papaqdan sana! 
Arvadın Eldara getmişdir ərə, 
Əgər səbirlisən döz bu dərdlərə. 
 365
Canım, bir gəlsənə qeyrətə sən də, 
Bu da kağız, oxu! 
 Coşub Həsən də: 
- İstəməz, istəməz, inandım sənə, 
Bu dərd bu dağlardan ağırdır mənə, - 
Deyərək, qəzəblə ayağa qalxdı, 
Tutqun baxışlarla ətrafa baxdı. 
Həsənin ürəyi durmuş kimiydi, 
Onu bir ildırım vurmuş kimiydi. 
- Dostlar! Məsələdən halı oldunuz, 
İndi mən canavar, indi mən quduz. 
Mənə xəyanətmi? Yaxşı, arvadım… 
Yaxşı, yaxşı, qızım… hardadır atım? 
Nə tez unutdunuz atdınız məni. 
Hankı qul oğluna satdınız məni? 
Mənimlə kim gedər? 
 - Biri mən özüm, 
Əli qılıncından itidir sözüm! – 
Deyə, Molla Səfər döşünə döydü, 
Həsənin önündə özünü öydü. 
 
 
III 
 
Alıb yerdən qarı sovurur külək, 
Dağları, daşları qovurur külək. 
Hər tərəfbir bəyaz zülmət içində, 
İnləyir kainat dəhşət içində. 
Dağların başında bir dəstə atlı 
Aşır gədiklərdən çox ehtiyatlı. 
Çaşdırır onları tufan, qasırğa, 
Vurur üzlərinə qar dalğa-dalğa. 
Hansı Daşbulağın köhnə sakini, 
Havada sovrulur onların kini. 
 366 
Dərələr adlayır, təpələr aşır. 
Dəstə ilərləyir, kənd yaxınlaşır 
Həsən fikirləşir atın belində, 
Başı bir bulanıq xəyal gölündə. 
Arvadı Gülpəri keçir gözündən: 
«Gülpəri, Gülpəri, sən kimdin əvvəl? 
Adına layiqmi yapdığın əməl? 
Bir naxırçı qızı olduğun halda, 
Xanım çağırıldın bütün mahalda. 
Atan verməyirdi, sən gəlməyirdin, 
«Bədbəxt etmə məni, Həsən, deyirdin…» 
 
Mən də xatırladım keçən günləri, 
Bir on dörd yaşında qızdı Gülpəri. 
Aprel günlərindən bircə il əvvəl 
Çıxdı qarşısına böylə bir əngəl: 
Gülpəri- naxırçı Heydərin qızı… 
Bir axşam Həsənin sulandı ağzı. 
Sabahı pul basıb molla Səfərə, 
Gözəl Gülpərini verdilər ərə. 
Ərə vermədilər, satdılar onu, 
Yaxıb sevgi odu zərif ruhunu. 
Bu ellər gözəli gənclik çağında 
Gəzib məlul-məlul Kür qırağında, 
Aradı, axtardı daim Eldarı. 
Qəlbində eşqinin ildırımları 
Çaxdıqca dolardı ala gözləri, 
Dilinin ucunda ürək sözləri. 
Fəqət kimə açsın, kimə söyləsin? 
Qorxur ki, xalq ona nifrət eyləsin. 
 
Aprel günlərindən bir qədər keçmiş, 
Həsən, Molla Səfər gördülər ki, iş 
Deyişib, vəziyyət başqa haldadır, 
 367
«Əcəl qılıncları çalhaçaldadır», 
Gəlir yedikləri burunlarından, 
Kənd çıxmış onların ixtiyarından. 
Döyüş, mübarizə indi açıqdı. 
Hətta Gülpəri də Həsəndən çıxdı. 
Onun sirlərini verdi Eldara, 
Ağır zərbə vurdu qolçomaqlara. 
Nəhayət, irişib arzularına, 
Gülpəri qovuşdu öz Eldarına. 
Yarışa çağırır indi elləri 
İclasda Gülpəri, işdə Gülpəri. 
Yaxşı savadlıdır, iş bacarandır, 
Hər görən deyir ki, çox mehribandır. 
 
IV 
 
Dağların başında bir atlı dəstə,  
Hamının papağı gözünün üstə. 
Hamının çiynində qara yapıncı, 
Hamının içində bir köhnə sancı: 
Ələ düşməyəcək dövlət sancısı, 
Ağalıq sancısı, şöhrət sancısı. 
Uğuldayır külək, tüstülənir qar, 
Qarlı gədiklərdə büdrəyir atlar. 
Onlar gözlərilə ətrafı güdür, 
Gecəni onların xofu ürküdür. 
Atlar oğrun-oğrun addım atırlar, 
Onlar Daşbulağa budur, çatırlar. 
Onlar öncə Kürü keçməlidirlər, 
Sonra quduz kimi içməlidirlər. 
Göyərçin qəlblərin təmiz qanını. 
Onlar kəsdirdilər Kürün yanını. 
Yanıb gözlərində bir kin qururu, 
Atları sürdülər düz Kürə doğru. 
 368 
 
Budur, Daşbulağın əkin yerləri, 
Fəqət kolxozçudan alınmaz geri. 
Baxıb, əbəs yerə ah çəkmə, molla! 
Pozu yox yazılan bu hökmə, molla! 
Artıq bu şum yeri səninçin deyil, 
İnan, başındakı fikir çin deyil. 
Artıq istixarə vaxtı deyil, eh!.. 
Yoxsa əlindəmi o şəvə təsbəh?! 
Bilirəm, sən nədən ilham alırsan, 
Xoş keçən günləri yada salırsan. 
Kirimiş hicazla verdiyin azan, 
Ocaq üzərində buğlanan qazan 
Bir də xəyalında buğlanacaqdır, 
Bir axşam qolların bağlanacaqdır! 
 
V  
 
Kənddə bir umulmaz qarğaşalıq var; 
- Hardadır, deyiniz, firqəçi Eldar? 
Hanı müəllimlər, veriniz! – deyə 
Hər yerdən söykənir tüfəng sinəyə. 
Mehriban bacımız Gülpəri əsir, 
Dustaqda qorxudan titrəyir, əsir. 
Bir qəmli səs gəlir uzaqdan yenə, 
Bənzəyir mollanın sürgün səsinə. 
 
M ü ə l l i m 
 
Eşit, molla Səfər – o xətibi-din 
Bağırır üstündən köhnə məscidin. 
 
M ü ə l l i m ə 
 
 369
Yalnız xətib deyil, bir əsgərdir o, 
Sinif qovğasına səfərbərdir o. 
Çox keçməz də susar! 
 
M ü ə l l i m 
 
 O susunca, biz 
Hamımız torpağa kömüləcəyiz. 
 
 M ü ə l l i m ə 
 
Hər halda qayəmiz yaşar, kömülməz, 
Dünyanı sarsıdan fikrimiz ölməz! 
 
 M ü ə l l i m 
 
Ay qız, məgər səndə qorxu yoxmudur? 
 
 M ü ə l l i m ə 
 
Tarixin amansız qanunu budur: 
Əvəi, döyündükcə təzad ürəklər, 
Öldürməsən, səni öldürəcəklər! 
 
(Bir kəndli qaçaraq gəlir). 
 
M ü ə l l i m 
 
Nə var? 
 
 K ə n d l i 
 
 Nə olacaq? Bu qolçomaqlar 
Bir qəzəb girdabı halında çağlar. 
 370 
Deyirlər yerini tapın, göstərin 
Komsomolçuların, firqəçilərin. 
Hətta buraxmışlar bir belə şüar: 
Bitərəf öləcək, ya biz, ya onlar. 
 
(Bu sırada, Molla Səfər, Arşak və başqaları 
məktəbə daxil olurlar). 
 
 371
 M o l l a  S ə f ə r 
 
Keyfiniz necədir? 
 
 M ü ə l l i m 
 
 Biz müəllimiz, 
Bizi el tanıyır nəçiyiz, kimiz! 
 
 M ü ə l l i m ə 
 (Yoldaşını itələyərək) 
 
Çəkil bir tərəfə, ağciyər, qorxaq! 
 
 (Yzünü qolçomaqlara tutaraq) 
 
 Nə var, nə dersiniz? 
 
 H ə s ə n 
 
 Ay gədə, Arşak! 
Bağla bu yolsuzun qolunu, bağla! 
(Müəllimə hirsindən ağlayır). 
Ağla, çatlayınca, doyunca ağla! 
 
 M o l l a S ə f ə r 
 (Müəllimləri süzərək) 
 
Saqqalınız təmiz, bığınız qırxıq, 
Lakin bir kirşanı çatmayır, yazıq!.. 
Latın dilindəmi dərs deyirsiniz? 
 
 M ü ə l l i m 
 
 372 
Nə istəyirsiniz? 
 Sözünüz nədir? 
Bu nə vəhşilikdir, bu nə fitnədir? 
 
 M o l l a S ə f ə r 
 
Bütün müəllimlər güllələnməli, 
Xudanın qəzəbi yerə enməli! 
Damlayın bunları, bu dinsizləri! 
Gərək öz əlimlə kəsəm sizləri! 
 
Kəndi talan edib, qaçır qaçaqlar, 
Gizlədir onları qoynunda dağlar. 
Alnında zəlzələ, başında şimşək 
Həsən Gülpəriniəsir edərək, 
Ayrıca süzürdü dağlara sarı. 
 
Arayın, axtarın, tapın Eldarı 
Söyləyin: hardasan, hardasan, Eldar?! 
Mehriban yarını qaçırtdı əğyar. 
Yerdəsən, göydəsən, hardasan, harda? 
Od tutduq sonanı görüncə sarda. 
Əcəb, həddimidir qolçomaqların, 
Kəsilsin hakimi bizim dağların? 
 
- Gəlin, dostlar, gəlin! – deyə Daşbulaq 
Qaynayır, köpürür. – Beş-on qolçomaq 
Nə cürət, bizlərdən intiqam alsın, 
Gözəl Gülpəridən Həsən kam alsın?! 
Bu dərddən insanın ürəyi çatlar. 
- Gedəlim, gedəlim! – səyirdi atlar. 
Dəmir nallarilə çapar atların, 
Bu ceyran atların, ruzgar atların 
Xıncım-xıncım olur çaqıl daşları, 
 373
Bir qığılcım olur çaqıl daşları. 
 374 
 VI  
 
Quzğun tutar kimi zərif bir quşu, 
Gözəl Gülpərini – bu əsir quşu 
Qışqıra-qışqıra Həsən söylədir, 
- Arvadsan, bilirəm, vəfan böylədir. 
Söylə son sözünü, ölümün yaxın. 
Dilin dolaşmasın qorxudan saqın! 
Burda qalırsanmı? 
 
G ü l p ə r i 
 
Dedim bir kərə, 
Xəyalın getməsin keçən günlərə. 
Düşün: kirpiyimlə tikan çıxarmaq, 
Yalçın qayaları əlimlə qırmaq, 
Dişləyib, çeynəyib qara daşları, 
Marçamarç dişindən öpmək şahmarı, 
Əqrəb quyruğuyla zarafat etmək, 
Tikanlar üstündə yuxuya getmək, 
Bir qurd yavrusunu qoynuma almaq, 
Qapqara ağzına döşümü salmaq, 
Çolaq, ayaqyalın, yorğun bir halda, 
Durmadan yürümək bir daşlı yolda, 
Dözərək hər dərdə, hər işgəncəyə, 
Şirlərlə gələrək pəncə-pəncəyə, 
Naqqa balıqların ağzına dalmaq, 
Qoca bir timsahı qucağa almaq 
Səninlə olmaqdan mənə dadlıdır. 
Onlar səndən daha ehtiyatlıdır. 
Mən keçən Gülpəri deyiləm daha, 
İçimdə mənliyim qalxaraq şaha, 
Kəhər bir at kimi kişeəyib durur, 
İntiqam hissiylə ürəyin vurur. 
 375
Hazıram ölməyə, hökmünü bildir! 
 
 H ə s ə n 
 
Bu təhqir çəkilən təhqir deyildir! 
 
 G ü l p ə r i 
 
Sən nəsən, nəçisən? Bir quldurbaşı! 
Hankı qadın sevər zalım yoldaşı? 
Sən bahar ömrümü vurduntorpağa, 
Döndərdin havada məni yarpağa. 
Ürəyimdə qaldı sözüm, həsrətim, 
Qaldı tapdağında ilk məhəbbətim. 
Sən mənim uğrumda düşmədin qaçaq, 
Səni bu dağlara çıxaran ancaq 
Dövlət intiqamı, mal ehtirası! 
 
Bu gün dağlarda bir faciə vardır, 
 Səhnə qayalardır, uçurumlardır. 
Qoyulan əsərin budur qayəsi: 
Ortada hıçqıran bir qadın səsi. 
Yalandan söz deyib onun adına. 
Qaçaqlar tüpürür haman qadına. 
Səbəbi yenilik, səbəbi kolxoz. 
Zavallı əsirin əndamı bomboz; 
Əlləri, qollları büsbütün yara; 
Bir özünə baxır, bir qaçaqlara. 
O bilir ki, onu öldürəcəklər; 
Qəlbində doğruldu bir kin, bir kədər. 
Birdən fürsət tapıb qaşını çatdı, 
Hirsindən özünü dərəyə atdı. 
 
VII 
 376 
 
İştə, güllə səsi, pulemyot səsi; 
Həsənin yerindən qopur öfkəsi. 
Alınmış qaçaqlar birdən dövrəyə, 
Qırılıb tökülür bir-bir dərəyə. 
Budur, Molla Səfər yerə yıxıldı, 
Birinin gözünə güllə sıxıldı. 
- Gəlin, gəlin! – deyə bağırır Eldar, 
Səsinə səs verir dumanlı dağlar. 
Budur, yaralandı bizdən də biri, 
Fəqət çağırmadı kimsəni geri. 
Artıq nə gurultu, nə patıltı var, 
Nə də bu dağlarda o qolçomaqlar. 
Hətta keçmiş ələ duyğusuz Həsən, 
İyrənərsən onun üzünü görsən. 
 
E l d a r 
 
Gülpəri hardadır? 
 
 H ə s ə n 
 
 Nə çətin sual! 
Sual vaxtı deyil, qisasını al! 
Bundan üç gün qabaq mehriban yarın 
Atıldı qoynuna uçurumların. 
 
 E l d a r 
 
Alçaq! 
 
Hər kəs bilir alçaqdır onlar, 
Qaçaqlıq şənindən uzaqdır onlar. 
Elə könül verən, elə can verən, 
 377
Azadlıq yolunda imtahan verən 
Kərəmlər, Nəbilər böylə deyildi; 
Onlar tək başına böyük bir eldi. 
Onlar uymadılar şana, şöhrətə, 
Zərbə endirdilər zülmə, zülmətə. 
Gülpəri qışqırıb ağlayan zaman, 
Kim bilir onların torpaqlarından 
Necə göz yaşları axıb çağlamış, 
Çürük gəmikləri necə ağlamış! 
 
 VIII 
 
Yenə hər tərəfdə bahar şənliyi, 
Quşlar vətən qılmış göy çəmənliyi. 
Yenə şırıltıyla axır Kür çayı. 
Bəzən də qorxudur eli, obayı. 
Yoxdur Daşbulaqda bir qolçomaq da, 
İnsanlar çalışır tarlada, bağda. 
 
Planları böyük, işləri çoxdur, 
Yazıq, içlərində Gülpəri yoxdur. 
Bəzən Eldarı da düşündürən bu, 
Qəlbindən çıxmayır bu acı duyğu! 
 
Gülpəri, Gülpəri, keçdi o çağlar! 
Söndü bu dağlarda düşmən ocaqlar 
Çürük ağacların kəsildi kökü, 
Dəyişdi dağların motalı, kürkü. 
 
İndi sənin bacın həmən o dikdə, 
Həmən o dəhşətli mənzərəlikdə 
Dərs deyir kolxozun cavanlarına. 
Bu yeni dünyanın insanlarına 
Baxıram, baxıram, yazıram mən də; 
 378 
Onlarla hər işdə hazıram mən də!  
 
 
  
 379
 KİTABIN İÇİNDƏKİLƏR 
 
Müşfiq ənənəsi yaşayır  
 1926  
Ölkəm  
 1927  
Ana  
Sevgilər  
Düdük sədaları  
Xalı  
And  
Üsyana başla  
Düşüncə  
Həsrətli qarı  
Dilənçi  
 1928  
Torpaq və traktor  
Tozanaq  
Gülüşlər  
Bir lövhə  
Qızıl əskər  
Əyyaş  
Qonaq  
Nigaq  
Bulaq başında  
Gülnaz  
Radio  
Pedtexnikum  
Dağlar   
Mədəni hücum  
Bir görünüş  
 1929  
Küləklər  
Ay qız  
 380 
Telefon söhbəti  
Teleqraf telləri  
Çarxlarım  
Yadıma düşdü  
Qoşma  
Gəzdiyin yerlər  
Eşqim  
Gecə düşüncəsi  
Daş qartal  
Yeni gənc  
Vapor və fırtına  
Rənanın ölümü  
Poçt qutusu  
Hörmətli qəzetimiz  
Göy göl  
Böyük işlər  
Ey gənc yolçu  
 1929-1930  
Əllər  
And olsun  
Buludlar  
Qoşma  
 1930  
Bayram axşamı  
Qafqaz  
Sevinc  
Axın  
Heykəl qarşısında  
Avral  
Ağ dənizdə fırtına  
Yaqış  
Çadralı qızlarımıza  
Qurultay  
Həyacan  
 381
Gənc şairin xitabı  
Bizim otaqda  
 1931  
Bəyaz çöllər  
Zəfər səsləri  
 1932  
Yeni il  
İliç buxtası  
Üçdən birə  
Neft  
Baba yurdu  
Fantan  
 1932-1933  
Tar  
 1933  
Sürət bayramı  
Toplanışa  
At  
Bu günün marşı  
 1935  
Həyat sevgisi  
Əbədiyyət nəğməsi  
Şairin ölümü  
Mingəçevir həsrəti  
Bəxtiyar  
Əmək  
Şair və vətəndaş  
Buzlu yollar  
Qadın  
Güzgü qayıtdı  
 1936  
Şərim  
Üç sağlıq  
Könlümün dedikləri  
 382 
Tərtərhes nəğmələri  
Sənətkar  
Sosializm yolçusu  
Torpaq  
Ustamıza  
N.Ostrovski  
Yalnız ağac  
Gözəllik  
Axşamüstü  
Nə deməkdir?  
Oxu  
Sənin gözlərin  
Bir də baxsan mənə  
Sənin gülüşlərin  
Ulduzlar  
Mənim eşqim  
 1936-1937  
Mənim beşilliyim  
Rəqs  
Yağış yağarkən  
Dəvət  
Şirin qız  
Bir günəş, bir baxış  
Sabir üçün  
 1937  
Yenə o bağ olaydı  
Çağlayan  
Yeddi aşıq  
Duyğu yarpaqları  
Təzə ev  
Şən teyflər  
 Hafizələrdə gələn şerlər  
Küsmərəm  
Yaşa könül  
 383
Qurban olduğum  
Maral  
Məhəbbət  
Ürək  
Ona  
Bəxtiyar oda  
Səninçün  
Sənə qurban  
Sevirəm  
Kimidir  
İşidir  
Qurban  
Düşdü  
Söylə  
Müxtəlif illərin şerləri  
Bulud qarşısında  
Qafqaz  
Sən və mən  
 Poemalar  
 1933  
Çoban  
Dağlar faciəsi  
  
 
 
 
 
 
 
 
 
 
 
 
 384 
 
 
 
 
 
  
  
 
 
 
