1 
 
ġahin Fazil Fərzəlibəyli 
 
 
 
 
 
 
XV ƏSR AZƏRBAYCAN 
DÖVLƏTLƏRĠNĠN 
QURULUġU 
 
 
 
 
 
(TəkmilləĢdirilmiĢ II nəĢri). 
 
 
 
 
 
 
 
 
 
 
 
 
 
 
 
 
 
 
 
Bakı – 2003 
  
2 
 
Azərbaycan Respublikası Təhsil Nazirliyinin  
04.03.2003-cü il 193 saylı qərarı ilə 
çap olunur. 
 
 
 
 
 
ELMİ REDAKTORU: Tarix elmləri doktoru, professor  
                                                         Yaqub Mahmudlu 
RƏYÇİLƏR: Tarix elmləri doktoru, professor 
                                                         V.Piriyev-Buduqlu 
və tarix elmləri doktoru, professor 
                                                          T.Mustafazadə 
 
 
Fərzəlibəyli ġahin Fazil. XV əsr Azərbaycan dövlətlərinin  
quruluĢu. Bakı, “Elnur-P”-2003.118 səh. 
 
 
 
Monoqrafiyada XV əsr Azərbaycan dövlətlərinin (Qaraqoyunlu, Ağqoyunlu 
və Şirvanşahlar) quruluşuna elmi nəzər salınmış, ölkəmizin həmin dövrdəki siyasi 
quruluşuna, mərkəzi və yerli idarəetmə orqanlarına, hərbi quruluş və məhkəmə 
sisteminə, dövr iqtisadiyyatının əsas xüsusiyyətlərinə, habelə insan hüququnun 
inkişafında əsas cəhətlərə diqqət yetirilmişdir. 
 
 
 
M-001256       2003 
700122 
 
 
“Elm-Təhsil” nəşriyyatı 
 
 
 
 
 
 
 
3 
 
MÜƏLLĠFDƏN 
 
Bu kitabın çapından bir neçə gün sonra bəzi elmi işçilər və alim 
həmkarlarımdan giley-güzar eşitdim. Onlar əsərdə iqtibasların (istifadə etdiyim 
mənbə və ədəbiyyatın) olmamasını mənə irad tutur, imkan daxilində əsərimin yeni 
nəşrini hazırlamağımı tövsiyə edirdilər. 
Doğrusu, mən bu kitabı istinad etdiyim iqtibaslarla birlikdə Azərbaycan 
Təhsil Nazirliyinə təqdim etmişdim, lakin təəssüf ki, Metodiki Şuranın tövsiyəsi ilə 
həmin iqtibasları ixtisar etməli oldum. Buna görə də, XV əsrdə Qaraqoyunlu, 
Ağqoyunlu, Şirvanşahlar kimi Azərbaycan feodal dövlətlərinin quruluşuna həsr 
etdiyim əsər iqtibas və çıxarışlarsız çap olundu. 
İndi isə, hörmətli tələbələr, elmi işçilər və alim həmkarlarım, mən həmin 
əsəri bir qədər geniş variantda, özü də istifadə etdiyim mənbə və ədəbiyyatı 
göstərməklə sizə təqdim edirəm. 
ġahin Fazil Fərzəlibəyli 
 
 
GĠRĠġ 
 
Ana Yer Kürəmizin müxtəlif bölgələrində dövlətlərin mövcud olduqları 
tarixi dövrlərdən başlamış bu günlərədək dövlət quruluşunun necəliyi və necə olma 
zərurəti barədə cildlərlə əsər yazılmış, müxtəlif misallar gətirilmiş, fərziyyələr irəli 
sürülmüş, bu və ya digər dövlətin təşəkkülü və süqutunda tarixi gerçəklik və 
zərurət nəzərə çatdırılmışdır. Əlbəttə, bütün bunların müxtəlif ölkələrin 
mütəfəkkirləri tərəfindən uzun əsrlər boyu diqqətlə araşdırılmasına baxmayaraq, 
məzkur mövzu bu gün də, gələcəkdə də mühüm tədqiqat obyekti kimi 
öyrəniləcəkdir. 
XV əsrin əhatə etdiyi dövr Azərbaycan tarixində üç feodal dövlətin - 
Qaraqoyunlu, Ağqoyunlu və Şirvanşahlar dövlətlərinin fəaliyyətdə olmaları ilə 
səciyyələnir. Mövzu ilə əlaqədar bir sıra ölkə tədqiqatçıları tərəfindən müəyyən 
fikir və mülahizələr söylənilmiş, həmçinin məqalələr yazılmışdırsa da bunun hələ 
kifayət olmadığı zənnindəyəm. 
Dövlət quruluşu məsələsi dövləti olan bütün ölkələrə xas ən aktual 
məsələlərdən biridir, çünki hər hansı bir dövlətin inkişafı və davamlılığı məhz onun 
quruluşunun mahiyyətindən asılı problemdir, çünki dövləti yaşadan da, məhv edən 
də onun quruluşudur. Mövzunun şərhinə başlamazdan əvvəl biz müxtəsər şəkildə 
XV əsrə qədər Azərbaycan ərazilərində mövcud olmuş dövlətlər və onların 
quruluşu barədə məlumat verməyi məqsədəuyğun sayırıq. 
İbtidai icma cəmiyyətində siniflər olmadığından, təbii ki, dövlət də 
olmamışdır. Tarixən bir-biri ilə təzad təşkil edən siniflərin mövcudluğu dövründə 
4 
 
yaranan dövlət isə uzun əsrlər boyu cəmiyyətin idarə olunmasında əsas siyasi 
hakimiyyət aləti olmuşdur. 
Dövlətin ümdə əlamətləri özündə aşağıdakı xüsusiyyətləri ehtiva edir: 
1. Xüsusi orqanlar və idarə sisteminin mövcudluğu; 
2. Hüquq, yəni dövlət tərəfindən müəyyən olunan və təsdiq edilən məcburi 
davranış qaydaları; 
3. Müəyyən əraziyə malik olmaq. 
Hər bir sinfi ictimai-iqtisadi formasiyanın məzmununa uyğun olaraq hər 
hansı dövlətin müəyyən tarixi tipi olmuşdur - quldarlıq, feodal, burjua və s. E.ə. 
IV-III minilliklərdə mövcud olmuş quldarlıq quruluşu cəmiyyətin inkişafı ilə 
əlaqədar feodal quruluşu əvəz etmiş və dövlət feodal sinfinin diktaturası kimi 
fəaliyyət göstərmişdir. Azərbaycanda da təbii ki, feodal dövlətləri qurulmuş, 
tərəqqi və tənəzzül mərhələsi keçmiş, son nəticədə süquta uğramışdır. Azərbaycan 
feodal dövlətlərində idarəçilik forması mütləq monarxiya idi.
1
 Bu idarəçilik 
forması aşağıda müfəssəl bəhs edəcəyimiz XV əsr Azərbaycan Qaraqoyunlu, 
Ağqoyunlu və Şirvanşahlar dövlətlərinə də xas olmuşdur ki, bu barədə öz 
növbəsində məlumat verəcəyik. 
Məlum olduğu kimi, eradan əvvəl IX əsrdə Ön Asiyanın qədim tarixində 
böyük rol oynamış Amaday vilayətində (Gizilbundadan şərq və Zigertudan cənub-
şərq istiqamətində Qızılüzən çayının vadisində yerləşən geniş bir məkan) sakin 
olan amaday tayfa ittifaqı Mada (Amadai) xalqının əsası, ölkə isə gələcək Mada 
çarlığının özəyi oldu. O vaxtlarda Azərbaycan ərazisində başqa xırda siyasi 
vahidlər də var idi. Məsələn «Ninni və Haruna çarlıqları». E.ə. IX əsrin II 
yarısından etibarən Urmiyaboyu yerlərdə tədricən Manna çarlığının konturları 
görünməyə başlayır, e.ə. VIII əsrdə Manna artıq siyasi və beynəlxalq 
münasibətlərdə mühüm amilə çevrilir. Bu çarlıq Azərbaycan ərazisində yaranan ilk 
iri dövlət qurumu hesab edilir.
2
 Onu da qeyd etmək lazımdır ki, «Manna birləşməsi 
qədim ənənələri olan bir ərazidə, qədim tarixin çox böyük bir kəsiyində iqtisadi və 
mədəni cəhətdən öndə gedən bir rayonda meydana gəlmişdi»
3
 
«Çar şəhəri» adlanan İzirtu uzun müddət Manna çarlığının paytaxtı olaraq 
qaldı. Manna Azərbaycan ərazisində ilkin sinfi cəmiyyəti olan ölkə idi və orada çar 
hakimiyyəti çox güclü idi.   Manna  çarı  Ullusunu  dövründə  dövlət  çardan  başqa 
ağsaqqallar, müşavirlər, şahzadələr, canişinlər və başqa görkəmli əyanlar 
tərəfindən idarə olunurdu. Mannada nəsli əyanlar, habelə hərbi və xidmətçi əyanlar 
silki güclü idi. Çar hakimiyyətinin qəbilə-tayfa başçısının hökmranlığından 
törənməsinə baxmayaraq, artıq e.ə. VIII əsrdə bu hakimiyyət irsi olmuşdu və bu 
                                                          
1 Azərbaycan Sovet Ensiklopediyası, III cild, Bakı, 1979, səh. 513-514. 
2 Azərbaycan tarixi, I cild. «Elm» nəşriyyatı, Bakı,1998, səh.180-182. 
3 Yenə orada, səh. 182. 
 
5 
 
çarlıq çar canişinləri tərəfindən idarə olunan mahallara bölünürdü. Tayfa hakimləri 
Mannanın inzibati həyatında böyük rol oynayırdılar.
4
 
E.ə. VII əsrdə isə Azərbaycandan şərqə və cənub-şərqə doğru yerləşən bir 
sıra vilayətlərdə artıq Mada tayfa ittifaqı təşəkkül tapmaqda idi. Tez bir müddətdə 
olduqca güclənən madalılar sakin olduqları yerləri çarlığa və imperiyaya 
çevirməyə nail oldular, başqa dövlətlərlə yanaşı Mannanı da işğal etdilər. Beləliklə 
Madanın bir hissəsinə çevrilmiş Manna da «Mada», yaxud «Kiçik Mada» 
adlanmağa başladı. 
Madanın dövlət quruluşuna nəzər salsaq məlum olur ki, dövləti çar, 
satraplar (hakimiyyət qoruyucuları) və əyanlar, habelə maqlar-kahinlər idarə 
edirdilər. Dini cəhətdənsə ölkədə Avesta təlimləri olduqca geniş yayılmışdı.
5
 
E.ə. 550-ci ildə madalılar farslar tərəfindən süquta uğradıldı və onlar öz 
dövlət müstəqilliklərini itirib farsların hakimiyyəti altına düşdülər, Mada çar 
Kuruşun yaratdığı Həxamənşi imperiyasında bir satraplığa çevrildi.
6
 
E.ə. IV əsrin ortalarında isə Azərbaycan ərazisində həxamənşi 
hökmranlığının zəifləməsi nəticəsində müstəqil Mada-Atropatena, yaxud Kiçik 
Mada dövləti yarandı.
7  
Bu dövlət atropatilər tərəfindən idarə olunurdu.
8 
Atropatenanın süqutundan sonra Azərbaycanın əsasən şimal vilayətlərində yaşayan 
xalqların tarixi artıq Albaniya və albanlar (antik mənbələrdən məlum olan ölkə və 
xalq adı) tarixi adlanaraq elmi və kütləvi ədəbiyyata daxil edilmişdir. Bir çox    
hallarda bu ölkəni «Qafqaz Albaniyası» da adlandırırlar. Strabona görə albanlar 
«iberlərlə Kaspi dənizi arasında» yaşayırdılar, Ptolomeyə görəsə Albaniya 
«şimalda Sarmatiyanın bir qismi ilə, qərbdə İberiya ilə, cənubda Böyük 
Ermənistanın bir qismi ilə» həmsərhəd idi.
9
 
İnzibati ərazi baxımından Albaniya vilayətlərə - qravar və əyalətlərə 
(nəhənglərə) bölünürdü. Ölkədə quldarlıq və feodal ukladları mövcud idi. Başlıca 
siniflər azatlar (feodallar) və şinakanlar      (kəndlilər) adlanan təbəqələr əsasında 
formalaşmışdı. Vilayətlər hökmdar tərəfindən təyin edilən «nahararlar» vasitəsi ilə 
idarə olunurdu.  Alban hökmdarı ölkənin qanunverici və ali    hakimi idi. 
Albaniyada «Qaxnamak» («Dərəcələr fərmanı») adlı hüquqi sənəddə əks olunmuş 
feodal   iyerarxiyası mövcud idi. Ölkədə əsasən xristianlıq yayılmışdı.
10
 III-IV 
əsrlərdə Albaniyada aşağıdakı torpaq sahibliyi formaları vardı: 
1. Torpaq üzərində dövlət mülkiyyəti; 
2. Atadanqalma (aqnatik) torpaq mülkiyyəti; 
                                                          
4 Yenə orada. səh 198-199. 
5 Azərbaycan tarixi, I cild, səh.228-236. 
6 Yenə orada, səh.239. 
7 Yenə orada, səh. 252. 
8 Yenə orada, səh.301. 
9 Yenə orada, səh. 328. 
10 Azərbaycan tarixi, II cild, “Elm” nəşriyyatı, Bakı, 1998, səh. 15-39.  
6 
 
3. Hökmdar domeni; 
4. Xüsusi feodal torpaq mülkiyyəti; 
5. Kilsə torpaq mülkiyyəti; 
6. Kəndli və icma torpaq mülkiyyəti.11 
Alban cəmiyyəti I-IV əsrlərdə Arşaqi sülaləsindən olan hökmdarlar, VII 
əsrdən isə Mihranilər xanədanına mənsub böyük knyazlar   tərəfindən idarə 
olunurdu. İdarəçilikdə mərkəzləşmə üstün olduğuna görə dövlətçiliyin    rolu 
yüksəlmişdi. Hökmdar dünyəvi və dini    hakimiyyətin, məşvərətçi və qanunverici 
orqanı olan məhkəməyə başçılıq edirdi. Ölkənin əsas idarəçilik vəzifələri hazarapet 
(minbaşı), hramanatar (güman ki, baş vəzir) və sparapet (ölkənin bütün hərbi 
qüvvələrinin baş komandanı) idi. Adı sonuncu çəkilən vəzifə yalnız ölkədə   
hökmdar hakimiyyətinin olmadığı dövrdən - VII əsrdən qeydə alınmışdır. Məsələn, 
mənbələrdə böyük   knyaz   Cavanşir   Albaniya   sparapeti   kimi təqdim olunurdu. 
Böyük knyaz Varaz Tiridat isə baş komandan «zoravar» (fars termini «zuravər» - 
zor sahibi - Ş.F.) istilahı ilə qeyd olunmuşdur. Bu vəzifəni Mehranilər dövründə 
həm böyük knyazlar, həm də başqa şəxslər tuta bilərdilər.
12 
Albaniya dövləti ilk 
alban hüquqi sənədi - girişdən və 21 maddədən ibarət Aquen qanunları ilə idarə 
olunurdu. Bu qanunlar dörd qrupa bölünürdü: 
1. Ruhanilərə aid olan qanunlar; 
2.Ruhanilərlə dünyəvi əyanlar arasında olan münasibətləri tənzimləyən 
qanunlar; 
3.Ruhanilərlə  dünyəvi  əhali  arasındakı  münasibətləri tənzimləyən 
qanunlar; 
4.Sırf hüquqi səciyyə daşıyan qanunlar. 
III-VII əsrlərdə Azərbaycan (Adurbadaqan) isə İran Sasanilər dövlətinin 
tərkibində bir vilayət kimi fəaliyyət göstərirdi. Sasani vilayətlərinin hakimləri 
«şəhriyar» (şəhər sahibləri), əyalətlərininki isə «payqospan» (tərəfləri, ətrafı 
qoruyanlar) adlanırdı. Dövlət mülkiyyəti işlərini ostandarlar və maliyyə məmurları 
olan amargarlar, kilsə və məhkəmə işlərini isə möbidlər və radlar idarə edirdilər. 
Hökmdar xəzinəsinin əmlakına nəzarət edən, vergi və mükəlləfiyyətləri təyin edib 
toplayan dövlət qulluqçuları - amargarlar etibarlı dövlət qulluqçuları sayılırdılar. 
Sinfi quruluşuna görə əhali dörd zümrəyə bölünürdü: 1. Kahinlər; 2. 
Döyüşçülər; 3. Katiblər; 4. Vergi verənlər. 
Qullar heç bir zümrəyə aid deyildilər. Torpaq mülkiyyətinin bir neçə növü 
mövcud idi: icma torpaqları, sahibkar torpaqları, feodalların irsi torpaqları, məbəd 
və şəhər torpaqları. Xüsusi feodal torpaq mülkiyyətininsə iki forması vardı: 
                                                          
11 Yenə orada. səh.39. 
12 Yenə orada, səh.55-56. 
 
7 
 
dəstgird, xvastaq. Vergi və mükəlləfiyyətlərin ən mühümü qazidağ, xaraq və xarc 
idi. 
Albaniyada zərdüştilik geniş yayılmış, habelə xristianlıq da vüsət 
tapmışdı.
13
 
Ərəb işğalı dövründəsə Azərbaycan ərazisini məlik idarə edir, xəzinə 
qulluqçuları «amil», hərbi başçılar «əmir», hakimlər «qazi» adlanırdılar. Torpaq 
siyasəti xəlifə torpaqları, habelə iqta, mülk, vəqf və icma torpaqları kimi təşəkkül 
tapmışdı və Azərbaycan əhalisi islam dinini qəbul etmişdi.
14
 
IX-X əsrlərdə yaranan feodal dövlət qurumlarının hakimiyyətləri dövründə 
Azərbaycanın müxtəlif yerlərində Sacilər, Şirvanşahlar, Dərbənd Haşimi əmirliyi, 
Sünik və Arsax-Xaçın knyazlıqları, Şəki məlikliyi, Salarilər, Rəvvadilər dövlətləri 
ayrı-ayrılıqda fəaliyyət göstərirdilər və bu dövlətlərin başçılarının əksəriyyəti 
azərbaycanlılaşmış ərəb feodalları idilər. Onların dövlət quruluşları azacıq fərqlə, 
demək olar ki, VII-VIII əsrlərdə mövcud olmuş quruluşun təzahürü idi.
15
 
İnkişaf etmiş feodalizm dövründə isə Azərbaycanda «Atabəylər dövləti» 
yarandı, ölkə səlcuq sultanları, valilər, hərbi başçılar və əmirlər arasında paylandı, 
«vəliəhd» elan edilən şahzadənin tərbiyəçisi mənasını daşıyan «atabəy» ləqəbi 
hökmdarın ali tituluna çevrildi. Atabəy əmirlərin, iqtadarların, valilərin süzereni idi 
və feodal iyerarxiyasında yüksək pillə tutur, formal olaraq səlcuq sultanından sonra 
ikinci şəxs hesab edilirdi. 
Vəzir divanxana işçilərinin (əshab əd-divan) başçısı kimi fəaliyyətdə idi. 
Dövlət əhəmiyyətli üçüncü vəzifə «hacib» (hökmdarın şəxsi xadimi) sayılırdı. 
Maliyyə idarələrinə başçılıq «mustovfi əl- məmalik» («məmləkətlər mutovfisi») 
adlanan maliyyə məmuru tərəfindən icra edilirdi. Vali öz vilayətinin dünyəvi 
hakimi idi, dini hakimlər olan qazilərsə ona qeyd-şərtsiz itaət edirdilər. Vəzir 
validən sonra dövlətdə ikinci şəxs funksiyasını daşıyırdı.
16
 
XIII-XIV əsrləri isə Azərbaycanda monqol əsarətinin başlanması, ölkədə 
Hülakular, Çobanilər, Cəlairilər dövlətlərinin yaranması, habelə Şirvanşahlar 
dövlətinin və Arsax-Xaçın knyazlığının öz fəaliyyətlərini davam etdirməsi ilə   
səciyyələndirməliyik. Qeyd olunmalıdır ki, monqollar Azərbaycana qərarlaşmış 
idarə sistemi ilə   gəlmişdilər. Hülakular dövlətində ölkənin ali  orqanı «qurultay» 
hesab olunurdu. Dövlətin başçısı «elxan», yaxud «sultan» adlanırdı. Ali idarə 
sistemində ikinci yeri «naib əs-səltənət» («səltənətin naibi») tuturdu, üçüncü yer 
isə baş əmirə, yaxud başqa sözlə desək "Əmirül-üməra"ya, yəni "Əmirlər əmiri"nə 
                                                          
13 Azərbaycan tarixi, II cild. səh.84-108 
14 Yenə orada. səh.182-192.  
15 Yenə orada. səh. 283-349.  
16 Azərbaycan tarixi, II cild, səh.370-373. 
 
8 
 
xas idi. İnaq, bukavul, təvaçi, yasovul, bəlarquçi, bəxşi və s. kimi vəzifələrin 
daşıyıcıları ali hərbi məmurlar sayılırdılar. 
Qoşun təşkilatında aşağıdakı bölgü mövcud idi: tümənlər, minliklər, 
yüzlüklər, onluqlar. Mərkəzi   dövlət  aparatında iyirmidən artıq divan mövcud idi. 
Mərkəzi divanlar vəzirlər vasitəsilə idarə olunurdu.  Baş mustovfi dövlət gəlirlərini 
müəyyənləşdirir,   onların toplanması və xərclənməsi üzrə ümumi mühasibat işləri 
aparırdı. Ölkənin əmlak rəisi «uluq bitikçi» idi. Münşi əl-məmalik dövlət 
sənədlərinin tərtibi ilə məşğul olur və xarici dövlətlərlə əlaqələri tənzimləyirdi. 
Dövlət xəzinələri nazir, müşrif və xazen tərəfindən idarə olunurdu. Dövlətin  
təhlükəsizliyini   isfəhsalar  təmin  edir, məhkəmə proseslərinə dövlət arbitrajları 
(hekəm əl-məmalik) nəzarət edirdilər. 
Sarayda bir neçə divan fəaliyyət göstərirdi: Bayerat divanı istifadəsiz qalmış 
torpaqların qeydə alınması və istifadə olunması, imarət divanı tikinti işləri, məsas 
divanı sənətkarlıq işləri ilə məşğul olurdu. 
Dövlətin ərazisi vilayətlərə, onlar isə öz növbələrində tümənlərə 
bölünmüşdü. Vilayətləri hakimlər idarə edir, şəhərlərə hakim, hərbi canişin, vəzir, 
qazi, mustovfi, bititkçi, nazir, müşrif, isfəhsalar, mütəsərrif, şəhnə, qələmi, 
müqənnən, müəddil, mühəssil kimi vəzifəli şəxslər nəzarət edirdilər. 
Vilayətlərdəki dövlət torpaqlarının idarəsi müqatiə (icarə) sahiblərinə 
tapşırılırdı. 
Dövlətin mərkəzi dini təşkilatında vəqf divanı mövcud idi. Vəqflər iki yerə 
bölünürdü: dövlət vəqfləri və seyid vəqfləri. 
Torpaq mülkiyyəti formaları təkcə Azərbaycanda deyil, eləcə də Yaxın və 
Orta Şərqin başqa ölkələrində əvvəllər də bərqərar olan divani (dövlət torpaqları), 
xass, yaxud xassə, (xüsusi torpaqlar), incu (hakim sülaləyə mənsub torpaqlar), 
mülk, vəqf, iqta və cəmaətidən (icma) ibarət idi. 
Dövlətin əsas vergiləri sırasına xərac, bac, qopçur, təmğa, ixracat, əvariz, 
bağbaşı və s. daxil idi.
17
 
Qeyd etmək lazımdır ki, biz XV əsrədək Azərbaycanda dövlət quruluşu 
məsələsi ilə əlaqədar məlumatları əsasən İ.Əliyev, S.Qaşqay və V.Piriyevin 
əsərlərindən əxz etmişik. Bu monoqrafiyanın hədəfi olan əsas mövzumuzun 
yazılışına başlamazdan əvvəl biz, Azərbaycanın qədim və orta əsrlər tarixində 
mövcud olmuş dövlətlərimizin quruluşuna müxtəsər nəzər saldıq ki, zənnimizcə, 
mövzudan yayınma kimi qəbul edilməməlidir. 
Heç şübhəsiz ki, XV əsr də əvvəlki yüzilliklər kimi dövlətçiliyimizdə 
mühüm rol oynamışdır. Belə ki, bu əsrdə ölkəmizin ərazisində Qaraqoyunlu (1410-
1467) və Ağqoyunlu (1468-1501) kimi feodal dövlətlər yaranmış və fəaliyyətdə 
olmuş, Şirvanşahlar dövləti isə (VI-XVI əsrlər) öz siyasi durum və fəaliyyətini 
davam etdirmişdir. 
                                                          
17 Azərbaycan tarixi, III cild, «Elm» nəşriyyatı, Bakı, 1999, səh.47-60. 
9 
 
Qeyd olunmalıdır ki, XV əsrdə Azərbaycanda dövlət quruluşuna xüsusi həsr 
edilən kitab və dissertasiya yoxdur. Bu sahədə yalnız bəzi «Azərbaycan tarixi» 
kitablarının müvafiq fəsillərində,
18
 həmçinin bir-iki monoqrafiyada
19
 müəyyən 
məlumata təsadüf olunur. Prof.   S.M.Onullahinin xüsusi məqəlləsi vardırsa da,
20
 
təbii ki, kiçik bir məqalə çərçivəsində bir əsr müddətində Azərbaycan ərazisində 
fəaliyyət göstэrən üç dövlətin siyasi və iqtisadi quruluşunun bütün tarixi və hüquqi 
cəhətləri barədə ətraflı məlumat vermək mümkün deyildir. Şirvanın dövlət üsul-
idarəsi haqqında isə M.X.Nemətovanın bir məqaləsində müəyyən məlumat 
vardır.
21
 Rus tədqiqatçısı İ.P.Petruşevskinin böyük həcmli məqaləsində də bu 
mövzuya dair (başqa tarixi məsələlərlə yanaşı) məlumat əks etdirilmişdir.
22
 
Amerika alimi C.Vudsun «Ağqoyunlular: tayfa, konfederasiya, imperiya» 
kitabında da Ağqoyunlularda dövlət quruluşuna dair bir sıra xarakterik səhifələr 
yox deyildir.
23
 
XV əsrdə Azərbaycan feodal dövlətlərində mövcud olmuş siyasi quruluş, 
mərkəzi və yerli idarəetmə orqanları, hərbi sistem və məhkəmə  quruluşu, əmlakın 
hüquqi vəziyyəti, torpaq üzərində mülkiyyət formaları, vergi və 
mükəlləfiyyətlər, habelə hüququn inkişafında əsas cəhətləri öyrənmək məqsədi ilə 
biz, təbii ki, yuxarıda adları çəkilən əsərlərdən başqa  mənbəşünaslıq, tarixşünaslıq 
və hüquqşünaslıq baxımından dəyərli olan bir sıra elmi monoqrafiya və məqalədən 
də istifadə etdik. Bir çox Azərbaycan və xarici ölkə  müəllifinin əsərlərində əsasən  
siyasi  vəziyyətin  əks etdirilməsinə baxmayaraq, ara-sıra sosial,  iqtisadi,   hüquqi, 
mədəni və ideoloji məsələlərə də diqqət yetirilmişdir ki, biz onlara müraciət 
etməklə qarşımıza qoyduğumuz məsələnin tədqiqini dolğunluqla araşdırmağa cəhd 
etdik. Azərbaycan alimlərindən A.K.Rzayevin,  Q.M.Kərimovun,E.Cəlilovun, 
O.Ə.Əfəndiyevin, S.Aşurbəylinin, Y.Mahmudlunun, Ş.Məmmədovanın və 
Ş.Mustafayevin kitablarının
24
 da mövzunun tədqiqində böyük əhəmiyyəti 
                                                          
18 Azərbaycan tarixi (ən qədim dövrlərdən XX əsrin əvvəllərinə qədər) Bakı, «film» nəşriyyatı, 1993, 
səh.155,158; Azərbaycan tarixi, (uzaq keçmişdən 1870-ci illərə qədər), «Azərbaycan» nəşriyyatı, 
Bakı,1996. səh.326-327; o cümlədən yuxarıda istifadə etdiyimiz «Azərbaycan tarixi» kitabının müvafiq 
fəsil və yarımfəsilləri. 
19 C.İbrahimov. Qaraqoyunlu dövləti, Bakı,1948, səh.69-70; Yenə onun: Феодальные государства на 
территории Азербайджана XV века, Bakı,1962, səh.76-78; Şahin Fərzəliyev. Azərbaycan XV-XVI 
əsrlərdə, Bakı 1983, səh.42-73, Y.Mahmudlu. Azərbaycan diplomatiyası, Bakı 1996, səh.90. 
20  S.M.Onullahi XV əsrdə Azərbaycan dövlət quruluşunun bəzi məsələlərinə dair, Az.SSR EA-nın 
«Xəbərlər»i, Tarix. Fəlsəfə və Hüquq seriyası №94, 1966, səh.35-45. 
21 Yenə həmin jurnal, səh.63-71. 
22 Сборник статей по истории Азербайджана, выпуск 1, Баку, 1949, стp.144-152. 
23  C.Vuds. Ağqoyunlular: tayfa, konfederasiya, imperiya. Türk dilinə çevirən Sibel Özbudun, 
İstambul,1993, səh.83-96. 
24 A.K.Pзаев. Oчерки истории политико-правовых учений Азербайджана, Bakı,1983; Q.Kərimov. 
Şəriət və onun sosial mahiyyəti, Bakı,1987; E.Cəlilov. Müsəlman hüququ, Bakı,1995; Yenə onun: 
Azərbaycan dövlət hüquq tarixi, Bakı, 1996, O.Ə.Əfəndiyev. Azərbaycan Səfəvilər dövləti, Bakı, 1993; 
С.Б.Ашурбейли. Государство Ширваншахов, Bakı.1983; Ş.Məmmədova. Qazi Əhməd Quminin 
10 
 
olmuşdur. Biz həmçinin «İslam ensiklopediyası»nın materiallarından, xüsusilə bu 
yaxınlarda «Elm» nəşriyyatı tərəfindən çap olunan XV əsr müəilifi Əbubəkr 
Tehraninin (o, Uzun Həsən Ağqoyunlunun tarixçisi olmuşdur) «Kitabi-
Diyarbəkriyyə» əsərindən
25
 faydalanmışıq. 
Göstərilən dövrdə Azərbaycanın ümumi vəziyyətinə müxtəsər nəzər salsaq 
müəyyən etmək olur ki, ölkədə o zaman iki böyük dövlət (biri digərini əvəz 
etməklə) - Qaraqoyunlu və Ağqoyunlu yaranmış və süquta uğramış, Şirvanşahlar 
isə öz dövlət müstəqilliyini qoruyub saxlamağa cəhd etmiş və buna nail 
olmuşdular. 
XIV yüzilliyin ortalarında Türkiyənin şərq hissələrində siyasi səhnəyə çıxan 
Qaraqoyunlu və Ağqoyunlu tayfaları tezliklə öz bəyliklərini təşkil etmiş, XV əsrdə 
isə dövlət yaratmağa müvəffəq olmuşlar. Bizim tərəfimizdən Azərbaycanın XV 
əsrdə mövcud olmuş siyasi quruluşu, idarə sistemi, torpaq mülkiyyəti formaları, 
hərbi qüvvələri və s. barədə danışılmazdan əvvəl qeyd etməliyik ki, o zaman 
Azərbaycanın cənub vilayətləri Qaraqoyunlu və Ağqoyunlu dövlətlərinin 
metropoliyası, yəni mərkəzi ərazisi idi. Hər iki dövlətin paytaxtı («darus-səltənə») 
Təbriz şəhəri olmuş, Azərbaycan müstəqil olaraq padşah tərəfindən idarə olunmuş, 
onun ayrı-ayrı vilayətləri isə (Kürdüstan, İraqi-Ərəb, İraqi-Əcəm və s.) sülalə 
üzvlərinin və ya onların canişinlərinin hakimiyyətləri altında idarə hakimiyyətinə 
məruz qalmışlar.
26  
Məlum olduğu kimi Ağqoyunlu və Qaraqoyunlu dövlətləri 
Xorasan dövləti istisna olmaqla bütün İranda,   həmçinin Qarabağda (Gəncə və 
Şəmkir də daxil olmaqla Kür çayına qədər) hakimiyyətdə biri digərini əvəz 
etmişdi. Kür çayının şimalında    Dərbənd də daxil olmaqla XV əsr boyu 
Şirvanşahların Dərbəndi  sülaləsi  öz  hökmranlığını  davam etdirmişdi. Bu 
dövlətlərin bir-birinin  münasibətlərinə  qısa nəzər saldıqda belə qənaətə gəlmək 
olur ki, Arazın cənubda yerləşən hər iki Azərbaycan dövləti ilə Şirvanşahlar dövləti 
arasındakı münasibət ümumiyyətlə normal mahiyyət daşımış, hətta Ağqoyunlularla 
Şirvanşahlar arasında qohumluq əlaqələri də olmuşdur. Məsələn, Baysunqur 
Ağqoyunlunun arvadı Şirvanşah Fərrux Yəsarın qızı idi. XV əsr Azərbaycan 
dövlətlərinin əsasını təşkil edən Ağqoyunlu və Qaraqoyunlu tayfa-başçılarının     
münasibətlərinə gəldikdə isə qeyd olunmalıdır ki, onların arasında XIV əsrin 
sonlarından XV yüzilliyin sonunadək nifaq və düşmənçilik davam etmiş, tayfa 
əmir və padşahları biri digərinin rəqibi olmuşlar. Məsələn, 1447-ci ildə Ağqoyunlu 
bəyi Uzun Həsən Ağqoyunlu qardaşı Cahangir Mirzənin yanına adam yollayıb ona 
bu məsləhəti çatdırır: «Biz atabir, anabir iki qardaşıq. Vəzifəmiz budur ki, bir-
                                                                                                                                      
«Xülasət ət-təvarix» əsəri Azərbaycan tarixinin mənbəyi kimi, Bakı,1991; Ш.Мустафаев Восточная 
Анатолия: от Ак-коюнлу к Османской империи, Москва, 1994. 
25  Əbubəkr Tehrani, Kitabi-Diyarbəkriyyə, Fars dilindən çevirən R.Şükürova, Bakı. l998 
26 Azərbaycan tarixi, III cild, «Elm» nəşriyyatı, Bakı,1999, səh. 104-105. 
 
11 
 
birimizlə əhd bağlayıb and içək ki, bundan sonra qardaşlıq və səmimiyyət yolu ilə 
gedib ədavət  və düşmənçilikdən çəkinəcəyik. Bizimlə Qaraqoyunlular arasında 
köhnə ədavət olduğu üçün ona (Cahanşah Qaraqoyunluya - Ş.F.) qoşulmaq 
yaramaz».
27
 
Lakin, bu iki sülalə əmirləri arasındakı düşmənçiliyin aşağı təbəqədən olan 
Qaraqoyunlu və Ağqoyunlu əhalisinin əlaqə və münasibətlərinə həlledici təsiri 
olmurdu, onlar bir-birləri ilə daim açıq, yaxud gizli təmasda idilər. Məsələn, Uzun 
Həsən anası Sara xatun Ağqoyunluya deyir: «Ağqoyunlu və Qaraqoyunlu nökərləri 
(burada: əskər və hərbi xidmətçiləri - Ş.F.) bir-birlərinə gəlib-gedirlər, onların 
münasibətləri həmişə belə olub. Lakin bizim xanədanın böyük əmirləri 
Qaraqoyunluların yanına getməyiblər. Mənim qardaşım Cahangir Mirzənin 
Cahanşah bəyə qoşulması düzgün və məqsədəuyğun deyil».
28
 
Əvvəlki əsrlərdə olduğu kimi XV yüzillikdə də əhalini tabe vəziyyətdə 
saxlamaq üçün hakim sinif, təbii ki, feodal əyanların mənafelərini müdafiə   edirdi. 
Feodallar geniş ərazilərə və təmtəraqlı dövlət aparatına malik idilər. İstər 
Qaraqoyunlu hökmdarı Cahanşah (hakimiyyət illəri: 1435-1467),    istərsə də 
Ağqoyunlu padşahları Uzun Həsən (hakimiyyət illəri: 1453-1478) və Əhməd    
Ağqoyunlu (hakimiyyət ili: 1497) mərkəzləşmiş dövlət yaratmağa səy 
göstərmişlərsə də, lakin müstəqilliyə can atan və  siyasi-hüquqi   səlahiyyətləri   
əllərində   saxlamağa   çalışan   yerli feodallar  və   hərbi-köçəri  əyanlar  hər  
vasitə  ilə   bu işə maneçilik törətmişlər. Bundan əlavə, ölkənin iqtisadi və siyasi 
dağınıqlığı, feodallar arası çəkişmələr XV əsr boyu bütün Azərbaycanın mərkəzi 
bir hakimiyyət altında idarə edilməsinə mane olurdu. Digər tərəfdən ayrı-ayrı 
əmirlər möhkəm nüfuza malik idilər, onlar dövlət işlərinə nəzarət edir, bəzən hətta 
hökmdara qarşı çıxırdılar. Hətta bəzi yüksək rütbəli əmir və tayfa başçılarının 
məşvərəti əsasında bu və ya digər bir şəxs Qaraqoyunlu və Ağqoyunlu sülalə 
hakimlərini əvəz edirdi. Hərbi-köçəri əyanlar arasında tez-tez toqquşmalar baş 
verirdi. Vergi və mükəlləfiyyətlərin sayı çox idi. 
Qaraqoyunlu, Ağqoyunlu və Şirvanşahlar dövlətlərindəki saray, divan və 
qoşun təşkilatı, habelə ayrı-ayrı əyalət və şəhərlərin idari quruluşu XIII-XIV 
əsrlərdə Azərbaycanda mövcud olmuş Elxani və Cəlairi dövlətlərinin quruluşunun 
tam eyni olmasa da, onun inkişaf etmiş forması idi. Bu ənənəvi dövlət quruluşu 
hətta Səfəvilər     hakimiyyətinin ilk mərhələsində də dəyişilməz qalmışdı.
29
 
                                                          
27 Kitabi-Diyarbəkriyyə, səh.137. 
28 Yenə orada, səh.138. 
29 Bu haqda geniş məlumat üçün bax: И.П.Петрушевский. Государства Азербайджана в XV веке. 
Сборник статей по истории Азербайджана, Бакы,1949, səh.197; S.M.Onullahi. XV əsrdə 
Azərbaycanda dövlət quruluşunun bəzi məsələlərinə dair, Az. SSR EA «Xəbərlər»i, №4, 1966, səh.35-
47; M.X.Nemətova. Şirvan tarixinə dair qiymətli sənəd. Yenə həmin jurnal, səh.63-72; Ş.Fərzəliyev. 
Azərbaycan XV-XVI əsrlərdə, Bakı,1983, səh.42-87; Ş.Fərzəlibəyli. Azərbaycan və Osmanlı imperiyası 
XV-XVI əsrlərdə, Bakı,1995, səh.3-5; A.K.Rzayev. Göst. əsəri, səh.86; Q.Kərimov. Göst. əsəri, səh.5-
6; Y.Mahmudlu. Azərbaycan diplomatiyası, səh.90. 
12 
 
Beləliklə, bu qənaətə gəlmək olar ki, XV əsr Azərbaycan feodal dövlətləri 
məzmun və mahiyyət etibarilə təxminən еуni quruluşa malik olmuşlar və qarşıda 
duran əsas məsələ bu dövlətlərin müxtəlif siyasi, sosial və hüquqi cəhətlərini tədqiq 
etməkdir. 
XV əsrin hüquqi aktları içərisində Uzun Həsənin qanunları mühüm yer tutur 
ki, onlar təkcə Azərbaycanda deyil (1470-1477-ci illər), habelə Ağqoyunlulara tabe 
olan ölkələrdə də tətbiq edilirdi. Təəsüf ki, həmin qanunlar barədə dolğun məlumat 
yoxdur. Gələcəkdə Uzun Həsən və digər Ağqoyunlu şahlarının hüquqa dair 
qanunları imkan daxilində əldə edilməli və elmi şəkildə öyrənilməlidir. 
Beləliklə, bir daha söyləmək olar ki, bu dərs vəsaitinin "Giriş"ində nəzərə 
çatdırılan tarixi Azərbaycan dövlətlərinin təşəkkül tapmaları və süquta uğramaları 
prosesi hələ gələcəkdə də öyrənilməli, məzkür mövzu yeni-yeni məxəz, mənbə və 
məlumatların cəlb olunması ilə daha dərindən tədqiq olunmalıdır. 
 
I FƏSĠL: 
 
QARAQOYUNLU, AĞQOYUNLU VƏ ġĠRVANġAHLAR 
DÖVLƏTLƏRĠNĠN SĠYASĠ QURULUġU 
 
Bu və sonrakı fəsillərin müəyyən qədər ətraflı öyrənilməsi və müqayisəli 
araşdırılması xüsusunda bir neçə kəlmə söz deməyi məqsədə uyğun sayıram. 
Tarixin müxtəlif mərhələlərində, о cümlədən orta əsrlərdə, xüsusilə XV əsr 
dövründə mövcud olan Yaxın və Orta Şərq, həmçinin Kiçik və Mərkəzi Asiya 
feodal dövlətləri quruluş etibarilə biri-digərinə yaxın olduqlarından biz yeri 
gəldikcə XIV əsrin sonu - XV əsrin əvvəli üçün ən dəyərli mənbələrdən olan 
görkəmli dövlət xadimi Əmir Teymurun oxuculara "Tüzuki-Teymuri", "Tüzukati-
Teymuri", "Məlfuzati-Teymuri" və "Vaqiati-Teymuri" kimi müxtəlif adlarla 
təqdim olunmuş əsərinin müvafiq məlumatlarını da təqdim edəcəyik. 
Göstərilən yüzillikdə Azərbaycan özünün inkişaf etmiş feodalizm 
mərhələsini davam etdirirdi və onun cənub və şimal ərazilərində Qaraqoyunlu, 
Ağqoyunlu və Şirvanşahlar kimi dövlətlər mövcud idilər. Qədim dövrlərdə olduğu 
kimi, orta əsrlərin bu bir əsrlik mərhələsində də Azərbaycan Yaxın və Orta Şərq 
xalqları tarixində böyük rol oynamışdır. Bu əsr Azərbaycan ərazisində iki böyük 
dövlətin yaranması ilə xarakterizə olunur, Şirvan isə artıq 8 əsrdən çox idi ki, 
Şirvanşahlar tərəfindən idarə edilir və müstəqil siyasət yeridirdi. Dərbəndi-
Şirvanşahların uğurla həyata keçirdikləri daxili və xarici siyasət nəticəsində 
Şirvanda qonşu Azərbaycan dövlətlərindən fərqli olaraq sülalədaxili mübarizələr 
yox idi.
30
 Lakin XV əsr Azərbaycan feodal dövlətləri məzmun və mahiyyət 
                                                                                                                                      
 
30 İ.P.Petruşevski. Göst.məqalələr toplusu, səh.183; C.İbrahimov. Azərbaycan ərazisində ...,səh.54-55. 
13 
 
etibarilə bir olmuşlarsa da, formaca bəzi sahələrdə müəyyən fərqlər var idi, yəni 
cənubda Qaraqoyunlu və Ağqoyunlu dövlətləri ilə şimaldakı Şirvanşahlar və Şəki 
hakimlərinin dövlət quruluşları arasında müxtəliflik nəzəri cəlb edən 
xüsusiyyətlərdəndir. Şirvan və Şəkinin dövlət aparatlarında oturaq feodal əyanlar 
böyük nüfuza malik idilərsə, Qaraqoyunlu və Ağqoyunlu dövlətlərində köçəri və 
yarımköçəri tayfalardan olan hərbçi əyanlar mühüm rol oynayırdılar.
31
 Lakin bu o 
demək deyildir ki, Qaraqoyunlu və Ağqoyunlu dövlətlərində oturaq əhali arasından 
çıxmış feodal əyanların və yüksək müsəlman ruhanilərinin rolu olmamışdır. 
Qaraqoyunlu və Ağqoyunlu dövlətləri hərbi-inzibati əyalətlərə bölünürdü. 
Azərbaycan Qaraqoyunlu və Ağqoyunlu padşahları tərəfindən idarə olunurdu, 
əyalətlər isə həmin padşahların təyin etdikləri hakim sinfin üzvləri, yaxud məşhur 
tayfa başçılarının (canişinlərin) nəzarəti və idarəsi altında idi. Qeyd olunmalıdır ki, 
canişinlər əsasən hərbi işləri idarə edir, mülki inzibati orqanların işlərinə isə oturaq 
feodal əyanlar rəhbərlik edirdilər. Əyalət canişinlərinin də padşah kimi öz sarayı, 
inzibati aparatı, büdcəsi və silahlı dəstələri vardı.
32
 
Hakimiyyətin ali orqanı qurultay, yəni hərbçi feodal əyanlar tərəfindən 
keçirilən böyük məclis idi. Qurultayda ölkənin daxili və xarici siyasət məsələləri 
müzakirə olunur, dövlətin fövqəladə hərbi işləri haqqında qərar qəbul edilirdi. 
Amma, qurultay hakimiyyətin daim fəaliyyət göstərən, qanun və qərarlar çıxaran 
orqanı deyildi və onun rəyi padşah üçün mütləq hesab olunmurdu.
33
 Dövlətin 
müharibə, sülh, taxta varislik və s. kimi mühüm siyasi məsələlərini sülalə üzvləri 
və əmirlərin kənqaş adlanan qapalı müşavirəsi həll edirdi.
34
 
Azərbaycan, İran, Mərkəzi Asiya, Kiçik Asiya, eləcə də Yaxın və Orta Şərq 
ölkələrində mövcud olmuş feodal dövlətlərinin idarəçilik forması mütləq 
monarxiya olmuşdur. Deməli, hər bir hökmdar mütləq monarx idi və о öz dövlətini 
müvafiq idarəetmə orqanları vasitəsilə özü bildiyi kimi idarə edirdi. Feodal dövlət 
başçılarının hər biri özünün hakimiyyəti altındakı dövləti islam dini, möhkəm 
qayda-qanun və nizam-intizam əsasında qoruyub saxlamağa çalışırdı. Əmir 
Teymur yazırdı: "Başım çəkənlərdən onu da görüb öyrəndim ki, əgər dövlət din və 
ayin əsasında qurulmazsa, qanun-qaydaya tabe olmazsa bu səltənətin təntənəsi, 
qüdrəti, dözümü yox olacaqdır və belə səltənət çılpaq adama oxşayar - onu 
görənlər gözlərini yumarlar... Buna görə də mən öz səltənətimi islam dini, qanun 
və nizam əsasında qurdum" (Bax: "Əmir Teymurun vəsiyyətləri" kitabı, Bakı, 
1991, səh. 50) 
 
                                                          
31 Azərbaycan tarixi, I cild, Bakı,1961, səh.23. 
32İ.P.Petruşevski. Göst.məq.toplusu, səh.198; C.İbrahimov, Azərbaycan ərazisində ... ,səh.78  
33 C. İbrahimov Azərbaycan ərazisində ...,səh.78. 
34 Azərbaycan tarixi, «Elm», III cild, səh.105. 
 
14 
 
1.Mərkəzi və yerli idarəetmə orqanları (dövlət başçıları, idarəetmə 
orqanlarının təsnifatı) 
 
Qaraqoyunlu, Ağqoyunlu və Şirvanşahlar dövlətlərinin hər üçünün quruluşu 
XIII-XIV əsrlərdə Azərbaycandakı Elxani və Cəlairi feodal dövlətlərinin 
quruluşundan əxz və tətbiq olunmuşdu. XV əsrin əvvəllərində Əmir Teymurun 
(hakimiyyət illəri: 1370-1405) həmləsindən qaçıb bir müddət Osmanlı 
imperiyasında yaşamaq məcburiyyətində qalan Qara Yusif Qaraqoyunlu bir neçə 
ildən sonra özünün başçılıq edəcəyi dövlətdə, həmçinin Osmanlı dövlət 
quruluşunun bəzi cəhətlərini də bərqərar etmişdi. 1410-cu il avqustun 30-da Təbriz 
yaxınlığında öz keçmiş müttəfiqi və yaxın qohumu olan Sultan Əhməd Cəlairini 
(hakimiyyət illəri: 1382-1410) məğlubiyyətə uğradan Qara Yusif bu Cəlairi 
hökmdarına hakimiyyətin yeni sülaləyə - Qaraqoyunlulara keçdiyini hüquqi 
cəhətdən qanuniləşdirən sənədlərə qol çəkdirmişdi. Çünki bu Qaraqoyunlu 
əmirinin hüquqi cəhətdən padşah olmaq səlahiyyəti yox idi. Dövrün qanunlarına 
görə şahlıq irsi xarakter daşıyırdı və hökmdar yalnız özündən əvvəlki hökmdarın 
varisi ola bilərdi. Qara Yusifin atası Qara Məhəmməd (hakimiyyət illəri: 1380-
1389) isə fəqət Cəlairilərə xidmət edən bir əmir olmuşdu. Gələcək hadisələrin 
cərəyanını sanki irəlicədən görən Qara Yusif hələ Dəməşq şəhərində həbsdə 
olduqları zaman azyaşlı oğlu Pirbudağı Sultan Əhməd Cəlairiyə rəsmi sənədlə 
oğulluğa vermiş, bu Cəlairi hökmdarının qətlindən bir il sonra (1411) Pirbudağın 
adına yazılmış yarlıq (rəsmi şah sənədi) əsasında Təbrizdə çağırılan Azərbaycan 
əyanları və Qaraqoyunlu əmirlərinin məclisində Pirbudağı «sultan» elan etmişdi.
35
 
Qara Yusif daxil olduğu siyasi dairədə qüvvədə olan hüquqi ənənəyə riayət 
etmək məcburiyyətində idi. Müstəqil hökmdara verilən «sultan» titulunu XIV əsrdə 
yalnız hülaku ailəsi, yaxud onunla qohum xanədana mənsub olan şəxslər daşıya 
bilərdi. Buna görə də Qara Yusif heç də təsadüfi deyil ki, özünü deyil, Sultan 
Əhməd Cəlairinin qanuni xələfi və varisi hesab edilən Pirbudağı şahlıq taxtına 
çıxardı. Taxta cülus mərasimindən sonra verilmiş fərman və hökmlərin başında 
sabiq türk-monqol ibarəsi ilə «Sultan Pirbudaq xan yarlığından! Əbunəsr Qara 
Yusif Bahadur! Sözümüz!» ifadəsi yazılmışdır.
36
 Amma, təbii ki, Pirbudağın sultan 
adlanmasına baxmayaraq, bütün dövlət işləri Qara Yusifin əlində idi. 
Beləliklə, qeyd etmək lazımdır ki, Qaraqoyunlu, Ağqoyunlu və Şirvan 
hökmdarlarının adlarının əvvəlinə «sultan», sonuna isə «padşah, bahadur, xan» 
titulları artırılır, onların ölkə başçısı olması həmin titullarla öz hüquqi 
səlahiyyətlərini alırdı.
37
 Cığatay padşahlarının adlarının əvvəlinə artırılan yüksək 
                                                          
35  Faruk Sümer. Qaraqoyunlular, I cild. Ankara, 1967, səh.70; Ş.Fərzəliyev.Azərbaycan XV-XVI 
əsrlərdə ..., səh.91. 
36 Faruk Sümer. Göst.əsər, səh.88. 
37İslam Ensiklopediyası, I cild, İstambul 1965, s.59. İslam Ensiklopediyası. III cild, İstambul,1988, 
səh.305. 
15 
 
«əmir» titulu isə əgər Mavərənnəhr ölkələrində müstəqim surətdə hökmdar 
mənasını ifadə edirdisə (məsələn məşhur özbək hökmdarı Əmir Teymur), 
Qaraqoyunlu, Ağqoyunlu və Şirvanşahlarda eyni zamanda ordu başçısı, hərbi 
sərkərdə anlamını da özündə əks etdirirdi. «Kitabi Diyarbəkriyyə»də də 
Qaraqoyunlu dövlətinin hökmdarı olmazdan əvvəl və sonra Qara Yusifin müəllif 
tərəfindən həmişə «əmir» titulu ilə verilməsinin səbəbi bu hökmdarın Ağqoyunlu 
Uzun Həsəndən aşağı səviyyədə tutulmasıdır.  Məsələn,  «Əmir Yusif Əmir 
Osmana xəbər göndərir ki...»,
38
 yaxud «Sultan Muradla Əmir Qara Yusif arasında 
dostluq olduğu üçün...».
39
 Rəsmi sənədlər, fərmanlar və zərb edilən sikkələrin 
üstündəki yazılardan da məlum olur ki, Qaraqoyunlu və Ağqoyunlu hökmdarları 
adətən «sultan» və ya «padşah» titulu daşımışlar.
40
 Həsən bəy Rumlu və başqa orta 
əsr tarixçiləri Şirvanşahları da «padşah, vali, hakim, sultan» titulları ilə 
adlandırmışlar.
41
 Kitabələr də Şirvanşah I İbrahimin «sultan» hətta «sultanül-
əzəm» («əzəmətli sultan») titulu daşıdığını əks etdirir.
42
 
Ə.Tehraninin Şirvan sultanları barədə söylədiyi fikir diqqəti cəlb etməyə 
bilmir: «Onların (Şirvan sultanlarının - Ş.F.) qədimdən Şirvan səltənətinə sahib 
olması və Ənuşirəvan nəslinə mənsub olmaları hamıya məlumdur və indiyədək heç 
bir padşah onları öz mülklərindən çıxarmayıb.
43
 Şirvanın bəzi hökmdarları isə 
«Şiranşah» («şirlər şahı») tituluna layiq görülmüşlər. Məsələn, Fərrux Yəsarın 
sikkələrində bu titula təsadüf olunur.
44
 
ġah: O, Azərbaycan feodal dövlətlərinə ümumi rəhbərlik edir, səltənətdəki 
torpaq və suyun baş mülkiyyətçisi sayılırdı. Şah ölkənin ən böyük feodalı idi.
45
 O, 
hakimiyəti altındakı yerləri yuxarı təbəqədən olan əyanlar vasitəsilə idarə edir, 
məmləkətin yeganə varisi sayılırdı. Qaraqoyunlu və Ağqoyunlu dövlətlərinin 
hökmdarları əsasən «padşah» titulu daşımışlar. Uzun Həsən özünün Osmanlı və 
Teymuri sultanları səviyyəsində hökmdar olduğunu nəzərə çatdırmaq məqsədilə 
«sultan», «əmir», və «sahibqran» titullarını da qəbul etmişdi. 
Azərbaycanda Ərəb hakimiyyətindən başlamış ta XIX əsrə qədər bütün 
böyük və kiçik feodal dövlətlərində divan institutu fəaliyyətdə olmuşdur. Bu 
                                                                                                                                      
 
38 Kitabi-Diyarbəkriyyə, səh.59. 
39 Yenə orada, səh.85. 
40 S. Onullahi. Göst.məq. səh.37. 
41 Ş.Fərzəliyev. Azərbaycan XV-XVI əsrlərdə, səh.42 
42 M.Nemətova. Şirvanın XIV-XVI əsrlər tarixinin öyrənilməsinə dair, Bakı, 1959, səh.12,131. 
43 Kitabi-Diyarbəkriyyə, səh.201 
44 M.Neymətova. Şirvanın..,səh.89. 
45 О.Эфендиев. Образование Азербайджанского государства Сефевидов в начале XVI века, Bakı, 
1961, səh. 127. 
 
16 
 
institut özünün mövcudluğu dövründə (VII-XVIII əsrlər) aşağıdakı inkişaf 
mərhələləri keçmişdir: 
1. Ərəb istilalarının ilk dövründə Xəlifə Ömərdən (634-644) başlayaraq 
dövlət gəlirinin qeydə alındığı, siyahıların saxlandığı yer; 2. Əməvilər və Abbasilər 
dövründə vergi və maliyyə işləri ilə məşğul olan dövlət idarəsi; 3. Osmanlı 
imperiyasında böyük vəzirdən, müftidən və vəkillərdən ibarət dövlət şurası; 4. 
Dunay Knyazlıqları Moldova və Volaxiyada dövlət şurası, ali məsləhətçi və icraçı 
orqan Rumıniya yarananadək (1859) Buxarestdə, Krayevoda və Yassıda məhkəmə 
orqanları da divan adlanırdı. 
Divan idarə sistemi orta əsrlərdən   Azərbaycanda da mövcud olmuşdur. 
Səlcuqilər, Eldəgəzlər, Elxanilər, Cəlairilər, Şirvanşahlar, Qaraqoyunlular, 
Ağqoyunlular, Səfəvilər dövründə dövlətin və təsərrüfatın bu və ya digər sahəsinin  
idarəsini özündə cəmləşdirən müxtəlif divanlar mövcud  idi. Azərbaycan alimi 
Məhəmməd ibn  Hinduşah Naxçıvaninin "Dəstürəl – katib fi təyinəl   - məratib" 
(«Dərəcələrin təyin edilməsində katiblər üçün təlimnamə») əsərində 20-ə yaxın 
divan adı çəkilir. Ümumi idarə işləri sahibdivanın başçılıq etdiyi "ali divan" 
tərəfindən aparılırdı. Hər bir vilayətin öz divanı vardı ki, bütün vilayət divanı 
mərkəzi divana tabe idi. Xanlıqlar dövründə daxili və xarici siyasətlə  məşğul  olan  
divanlara divanbəyi  başçılıq  edirdi. (Bax: Azərbaycan Sovet Ensiklopediyası, III 
c, Bakı, 1979, səh. 402-440). 
Əlbəttə, divanın ali rəhbəri hökmdarın özü idi. Teymuri sarayında müxtəlif 
dövlət işlərinin icrası üçün divan çağırılanda, yaxud ziyafətlər veriləndə, ya da 
diplomatik görüşlər keçiriləndə xüsusi qayda-qanunla hərəkət edilməli, Teymur 
tərəfindən müəyyən olunan məsələlər cüzi də olsa dəyişikliyə uğramadan yerinə 
yetirilməli idi. Hökmdar özü səltənət taxtında oturur, oğulları, nəvələri, qohum-
qardaşları, "ayın haləsi kimi" taxtı dövrəyə alıb əyləşirdilər. Taxtın sağ tərəfində 
qərar tutmaq   seyidlərə, qazilərə, üləmalara, fazillərə, şeyxlərə,   ululara  və   başqa   
"şərəfli   adamlara" məxsus idi. Sol tərəf hərbçilərə, o cümlədən əmirül-üməraya, 
bəylərbəyiyə, noyonlara, ulus başçılarına tümən və qoşun əmirlərinə, minbaşılara, 
yüzbaşılara, onbaşılara xas idi. Divanbəyi və vəzirlər taxtın qarşısında əyləşirdilər. 
Hakimlər (vilayət hakimləri), yurd ağsaqqalları və  "hər elin  ağıllı, etibarlı kişiləri" 
isə vəzirlərin arxa tərəfində əyləşirdilər. "Bahadır kimi tanınan mərd  igidlər" və  
"qılınc çalıb ad çıxaran oğlanlar" səltənət taxtının  arxasında sağ tərəfdə, kəşfiyyat 
başçıları isə sol tərəfdə əyləşirlər. "Buyurdum ki, qoşunun о bölüyünün əmiri 
mənim qənşərimdə yer tutsun... xüsusi yasovulum isə böyük çadırın qapısı önündə, 
taxtımın ayağının qənşərində dik dayansın... Həmçinin hökm elədim ki..." yazan 
Əmir Teymur neçə ildən bəri başçılıq etdiyi böyük bir imperiyada şah hökmünün 
qətiliyini şahanə şəkildə bəyan edir (Bax: "Əmir Teymurun vəsiyyətləri" səh. 88). 
Deməli, Teymuri  imperiyasında  olduğu  kimi   mühüm məsələlərin həlli 
üçün şah divan çağırır, dövlət başçıları ilə məşvərət edir, onların rəy və təkliflərini 
dinləyirdi, amma şübhəsiz ki, həlledici söz şahın olardı. Məsələn, mənbədə 
17 
 
oxuyuruq: «Böyük əmir (Qara Osman Ağqoyunlu - Ş.F.) dövlətin vəzirləri, 
əmirləri, əyanları, sərkərdə və   qoşun başçıları ilə İskəndər Mirzənin (Qara Yusifin 
oğlu - Ş.F.) qarşısını almaq barədə məşvərət etdi».
46
   Yaxud «Sahibqran (Uzun 
Həsən - Ş.F.) atına minib divanxanaya getdi. Əmirlər, saray əhli, əyanlar və  qoşun 
başçıları sultanın hüzuruna tələsdilər».
47
 
Qeyd olunmalıdır ki, hər bir müqtədir Qaraqoyunlu, Ağqoyunlu və Şirvan 
hökmdarı səltənətdə necə uzun müddət qalmağın üsul və şərtlərini öyrənmiş, 
onların nisbətən qüdrətliləri dövləti uzun müddət idarə etmiş, zəiflərinin 
hakimiyyət dövrü isə az olmuşdu. Qüdrətli Azərbaycan hökmdarları sanki Əmir 
Teymurun məlum əsərini oxumuş, öz dövlətlərini necə idarə etməyi о böyük 
əmirdən öyrənmişlər. Əmir Teymurun əsərində oxuyuruq; "On iki şeyi özümə şüar 
etdiyimə görə, səltənət taxtında tam müstəqilliklə əyləşdim. Öz təcrübəmdə sınayıb 
öyrəndim ki, hansı padşah bu on iki şərtə əməl edə bilməsə səltənətdən heç cür 
yarıya bilməyəcəkdir." (Bax: "Əmir Teymurun vəsiyyətləri" səh. 61). İndi görək 
həmin "on iki şərt" nədir və nələri ehtiva edir. 
Əmir Teymur yazır: 
1. Hökmdar gərək öz sözünün yiyəsi olsun, bildiyi işin arxasınca getsin. 
2. Sultan hər şeydə ədalətli olmalı, yanında ədalətli, insaflı vəzirlər 
saxlamalıdır. 
3. Bütün məmləkətdə buyruq-fərman vermək ixtiyarı padşahın özündə 
olmalıdır ki, hər işdə padşah özü hökm çıxartsın, heç kim onun işinə qarışıb, 
hökmünü dəyişdirməsin. 
4. Padşah bir işi görmək qərarına gəlmiş olsa, həmin işin üstündə 
möhkəm dayansın, işi   bitirməyincə ondan əl çəkməsin. 
5. Nə cür hökm çıxarmış olsa belə padşahın öz hökmünü yeritməsi 
zəruridir. 
6. Padşahlıq işlərini büsbütün başqasına tapşırmaq, ixtiyarı özgəsinin 
öhdəsinə buraxmaq olmaz. Dünya ayağı sürüşkən qadın kimidir, onun aşiqi 
çoxdur. Əgər padşah öz səltənətinin ixtiyarını başqasına vermiş olsa, onun 
iştahından padşahlıq   keçəcək, gözünü səltənət taxtına yiyələnməyə dikəcək. 
7. Səltənət məsələləri ilə bağlı olaraq hamının sözünü eşitmək, hər bir 
adamın fikrini öyrənmək lazımdır. Daha faydalı məsləhətləri könül xəzinəsində 
saxlamaq, məqamı gələndə xərcləmək lazımdır. 
8. Səltənət işlərində hərbi qulluqçularla, rəiyyətlə bağlı məsələlərdə 
başqalarının sözlərinə və əməllərinə baxıb ölçü götürmək olmaz. Vəzirlər, əmirlər 
bir adamın haqqında yaxşı-yaman söz söyləmiş olsalar, onları dinləmək lazımdır, 
                                                          
46 Kitabi-Diyarbəkriyyə, səh.79-80.  
47 Yenə orada, səh.139. 
 
18 
 
lakin ölçü götürməkdə tələsmək olmaz, çatdırılan söz sınanmalı, yoxlanmalı, 
həqiqət ortaya gətirilməlidir, 
9. Padşahın zəhmi hərbçilərin və rəiyyətin üzərində elə yer tutmalıdır ki, 
heç kəs onun əmrinin, fərmanının əleyhinə gedə bilməsin, ona itaət və tabeçilik 
göstərsinlər, başlarını qaldırmasınlar. 
10. Padşah nə eləsə öz iradəsincə eləməlidir, hər nə desə sözünün üstündə 
möhkəm durmalıdır, çünki padşahların hökmlərindən başqa bəhrələnəcəkləri şey 
yoxdur. Padşahın padşahlığı hökmündədir. Xəzinə, qoşun, rəiyyət, səltənət - 
bunların hamısı onun hökmünə tabedir. 
11. Səltənət məsələlərində və hökm yürütməkdə padşah özünü tək 
saymalıdır, hər kəsi özüylə bərabər səltənətə şərik etməməlidir. 
12. Padşah məclis (divan - Ş.F.) əhlindən agah olmalı və ayıq-sayıq 
olmalıdır ki, ətrafındakılar ondan daha çox ayıb axtararlar, səltənətin içinin sirrini 
bayıra çıxararlar, padşahın sözünü, əməlini vəzirlərə, əmirlərə xəbər verərlər. 
Məsələn, buna oxşar bir hadisə mənim başıma gəlib. Özümün məxsusi 
məclisimdəki həmsöhbətlərimdən bir neçə nəfəri vəzirlərimlə əmirlərimin   
casusları   imişlər.    (Bax: "Əmir Teymurun vəsiyyətləri" səh. 62-63) 
Əmir Teymur tərəfindən dövlətin idarə olunması naminə nəzərdə tutulan bu 
12 amil, şübhəsiz ki, güclü Azərbaycan hökmdarları üçün də düsturul-əməl olmuş, 
Qaraqoyunlu, Ağqoyunlu və Şirvan padşahları dövlətçiliyə dair kitablar oxumuş, 
təlimatlanmış, arif şəxslərlə söhbətlər etmiş, hikmət sahiblərindən hikmət dərsi 
öyrənmiş və yuxarıda sadalanan 12 (bəlkə də daha çox) amilə ciddi əməl etmişlər. 
Şah adətən dövlətin paytaxt adlanan baş şəhərində yaşayırdı. Əgər onun 
qışlaq və yaylaq yerlərinə getməyi nəzərə alınmazsa, əsasən müharibələr vaxtı 
şəhəri tərk edirdi. Məsələn, Qaraqoyunlu və Ağqoyunlu şahları vaxtlarının çoxunu 
Təbrizdə, Şirvanşahlar isə Şamaxıda keçirmişlər.
48 
Bəzən kütləvi ölümlərə səbəb 
olan xəstəliklərə görə də şah müvəqqəti olaraq şəhərdən çıxırdı. 1437-ci ildə Təbriz 
vilayətində taun yayıldığı üçün Cahanşah Qaraqoyunlu gedib bir müddət Bərdədə 
qalmışdı.
49
 Biri digərindən asılı olan dövlət başçıları arasında «Şərtnamə» adlanan 
sənəd yazılır və həmin asılılıq nəzərə çatdırılırdı. Belə ki, 1488-ci ildə Şirvanşah 
Fərrux Yəsar və Yaqub Ağqoyunlu arasında yazılmış «Şərtnamə»də birinci tərəfin 
asılılığı aydın nəzərə çapır: «... Söz verirəm dostun olum, səninlə yaxşı davranım, 
vəd etdiyim beş min Təbriz tüməni məbləğində pulu hər il gecikdirmədən 
göndərim».
50
 
Qaraqoyunlu və Ağqoyunlu dövlətlərində şahın başçılıq etdiyi hakim sinif 
tərkib baxımından müxtəlif idi və aşağıdakı tayfalardan ibarət olmuşdur: 
a) Qaraqoyunlulara tabe olmuş tayfalar: yivə, barani (baranlu), 
                                                          
48 Ş.Fərzəliyev. Azərbaycan XV-XVI əsrlərdə...,səh.43. 
49 Yenə orada, səh.139. 
50 Həsən bəy Rumlu. Əhsənüt-təvarix (Bax: Ş.Fərzəliyev. Azərbaycan XV-XVI əsrlərdə...) səh.43 
19 
 
qaraqoyunlu, sədlu, bayburtli, vərsaq, oxlu, qaracadağlu, baharlu, qaramanlu, 
əlpavut, cağirlu, hacılu, ağacəri, bayramlu, dügər (dügərlu). 
b) Ağqoyunlulara tabe olan tayfalar: bayandur, əfşar, bozçulu, bayat, 
qacar, çəpəni, əmizlu, əhmədlu, şamlu, mosullu, xunuslu, pornak, begdeli, 
ərəbgirlu, eynallu, bicənlu, heydərlu, təkəlu, tabanlu, düharlu, ördəklu, çavundur, 
rumlu, turkman, şixavənd.
51
 
Özlərindən 7-8 əsr əvvəl mövcud olmuş müsəlman dövlət başçıları kimi 
Qaraqoyunlu, Ağqoyunlu və Şirvan dövlət başçıları da öz hərəkətlərində daim 
islam dininə söykənmişlər. Şübhəsiz ki, hökmdarların hər biri öz imkanları 
daxilində daha geniş ərazilərə sahib olmaq barədə düşünmüş və bu istiqamətdə 
addımlar atmışlar. Qaraqoyunlu və Ağqoyunlu sultanlarına nisbətən daha kiçik 
əraziyə və az saylı qoşuna malik olan Şirvan şahları isə (Şirvanşah I İbrahimin XV 
əsrin əvvəlindəki istəyinin əksinə olaraq) başqa dövlətlərin torpaqları hesabına 
daha böyük hakimiyyətə çatmaq uğrunda mübarizə aparmırdılar. Amma bunun 
əksinə olaraq Əmir Teymur, Sultan Bayazid, Qara Osman, Qara Yusif, Cahanşah, 
Uzun Həsən kimi hökmdarlar daim daha böyük ağalıq arzusunda olmuşlar. 
Şərəfəddin Əli Yəzdinin "Zəfərnamə" kitabında bu xüsusda Əmir Теуmurа xas 
belə cümlə vardır: 
"Dünya elə böyük bir yer deyildir ki, orada iki nəfər padşah olsun. Dünyanı 
bircə Allah yaratmışdır və dünyada bir hökmdar olmalıdır." (Bax: "Амир Теймур в 
мировой истории" kitabı, Parij, 1996, səh. 40). 
ġahzadə. Şah vəfat etdikdə, bir qayda olaraq, araya çaxnaşma düşür, başqa 
ölkə hökmdarları, yaxud şahın övladları, xüsusilə qüdrətli əmirlər və başqa yüksək 
vəzifə sahibləri taxt-tacı öz xeyirlərinə ələ keçirməyə çalışırdılar.
52  
Amma bir 
qayda olaraq hələ şahın sağlığında şahzadələr içərisində ən böyüyü şah tərəfindən 
vəliəhd elan edilirdi. «Kitabi-Diyarbəkriyyə»də oxuyuruq: «Sən böyük övladsan, 
qayda belədir ki, gərək padşah sən olasan».
53
 Yaxud, «Öz böyük atası (Qara 
Osman Ağqoyunlu - Ş.F.) tərəfindən Əli bəy vəliəhd təyin edilmişdi. «Camaat onu 
itaətlə qəbul etdi. Ədalət və qanunla rəiyyəti idarə etməyə və qorumağa, qoşun və 
sərhəd qaydalarını nəzərə alıb hakimiyyətə başladı».
54
 
Dövlət işlərində təcrübə əldə etməkdən ötrü şahzadələr vilayətlərə hakim 
təyin edilir və beləliklə bir növ «sınaq dərsi» keçirdilər. Hakim şahzadəyə 
hakimiyyət rəmzi kimi təbil, qoşun və bayraq verilirdi. Azyaşlı şahzadə isə bir 
qayda olaraq «lələ» adlanan və onun təlim-tərbiyəsi ilə məşğul olan əmirə 
tapşırılırdı.
55
 
                                                          
51  Tarixi-qızılbaşan, Tehran, h 1361, səh. 35-40; Tofiq Nəcəfli. Qaraqoyunlu və Ağqoyunlu 
dövlətlərinin tarixi müasir türk tarixşünaslığında, Bakı, 2000, səh. 184-188. 
52Ş.Fərzəliyev. Azərbaycan XV-XVI əsrlərdə...,səh.43. 
53 Kitabi-Diyarbəkriyyə, səh.85. 
54 Yenə orada, səh.81. 
55 Ş.Fərzəliyev. Аzərbaycan XV-XVI əsrlərdə...,səh.44. 
20 
 
Araşdırdığımız mənbələrdə şahzadələr haqqında müəyyər fikirlər 
söylənilmiş, onların səlahiyyətləri xüsusunda danışılmışdır. Əmir Teymur öz 
şahzadələri ilə necə davranması barədə yazır: "Əmr elədim ki, əgər oğullarımdan 
hansı biri səltənətə yiyələnmək iddiasıyla başını qaldırarsa onu döyüb-söyməyə, 
öldürməyə, yaxud da bədəninin bir hissəsini kəsib götürməyə heç kəs cürət 
etməsin. Lakin onu öz iddiasından dönənə qədər göz altında saxlasınlar ki, tanrı-
taalanın mülkündə fitnə-fəsad törənməsin. (Bax: "Əmir Teymurun vəsiyyətləri" 
səh. 67) Teymurləng bu məsələdə hətta şahzadələrin oğulları və özünün başqa 
qohum-qardaşları ilə də necə davranmaq barədə vəsiyyət etməyi unutmur. 
"Əgər nəvələrim, qohum-qardaşlarım düşmənçilik eləsələr, onların 
məvacibini kəsərək dərviş kökünə salsınlar" (Bax: "Əmir Teymurun vəsiyyətləri" 
səh. 67) 
Amma, qeyd olunmalıdır ki, bu kimi məsələlərdə Qaraqoyunlu və 
Ağqoyunlu hökmdarları daha qəddar olmuşlar. Məsələn, Cahanşah Qaraqoyunlu 
oğlu Pirbudağı qətl etmiş, Uğurlu Məhəmməd Ağqoyunlu isə atası Uzun Həsənin 
qəhr və qəzəbinə gəlib öldürülmüşdür. 
Lələ: O, şah tərəfindən rəsmən təyin edilir və şahzadənin bütün hərbi, mülki 
və maliyyə işlərini onun adında idarə edirdi. Məsələn, Cahanşah Qaraqoyunlu 
İsfahan əyalətini oğlu Məhəmmədi Mirzəyə verərkən «şahzadə həddi-buluğa 
çatmadığı üçün» əyalətin bütün işləri Lələ Məhəmmədə tapşırılmışdı. Bu lələnin 
vəfatından sonra isə həmin Qaraqoyunlu şahzadəsinin lələsi sabiq lələnin qardaşı 
Lələ Səfərşah olmuşdu.
56
 
Qaraqoyunlu dövlətinin ilk illərinin təsvirini verən tarixçi Həsən bəy Rumlu 
«lələ» istilahını «atabəy» kimi işlətmiş və Qara Yusifin oğlu Pirbudağın Əmir Qara 
adlı atabəyinin adını çəkmişdir.
57
 
Lələ adlı-sanlı əmirlərdən təyin edilirdi. Ağqoyunlu dövlətində böyük rol 
oynamış Əmir Süfi Xəlil bir müddət şahzadə Baysunqurun (hakimiyyət illəri 1490-
1492) lələsi və «mürəbbisi» olmuşdu.
58
 Əmirin lələliyə keçirilməsi üçün xüsusi 
fərman verilir və bu təyinat lələ tərəfindən böyük hadisə kimi qiymətləndirilirdi, 
çünki azyaşlı şahzadəyə lələ təyin edilən əmirin böyük də səlahiyyətləri olurdu. 
Şahzadə lələdən ötrü gəlir vasitəsi idi.
59
 
Əmirül-üməra: XV əsrdə Azərbaycanda dövlətin idarə olunmasında ən 
mötəbər vəzifələrdən biri «əmirül-üməra» («əmirlər əmiri») vəzifəsini   daşıyan 
hərbçiyə məxsus olmuşdur. Əmirül-üməra ölkənin hərbi qüvvələrinə başçılıq 
                                                                                                                                      
 
56 S.Onullahi. Göst.məq. səh.38. 
57 Ş.Fərzəliyev. Azərbaycan XV-XVI əsrlərdə...,səh.44. 
58 Tarixi-qızılbaşan, Tehran, səh.17 
59 Ş.Fərzəliyev. Azərbaycan XV-XVI əsrlərdə...,səh.44-45. 
21 
 
edirdi.
60
  XVI əsr Azərbaycan tarixçisi Həsən bəy Rumlunun qiymətli     «Əhsənüt-
təvarix» («Tarixlərin ən yaxşısı») salnaməsində və dövr hadisələrini əks etdirən    
başqa mənbələrdə olduqca böyük səlahiyyətə malik   olan əmirül-üməra vəzifəsinin 
sahibi «məlikül-üməra, məliki-əzəm, əmiri-bozorg, əmiri-əzəm   adlandırılmış»
61
  
və «ölkə işlərinin idarəsinin» (təbii ki, hərbi işlərin - Ş.F.) onun əlində olduğu 
göstərilmişdir. Həsən bəy Rumlu yazır ki, əmirül-üməraya məxsus olan möhür «ali 
divanın başqa   möhürlərindən yuxarıda vurulurdu».
62
 
Əmirül-üməralar və əmirlər barədə öz əsərində ehtiramla danışan Əmir 
Teymurun əmirlərə və əmirlik vəzifəsinə xüsusi diqqət və qayğısı olmuşdur. Elə 
özü də "şah", "padşah", "sultan" titulunu qəbul etməyib, sadəcə "əmir" adlanan 
Teymurləng yazır: 
"Öz başımın çəkdiklərindən sınayıb bildim ki, müharibənin sirlərini, 
düşmən əsgərlərini sındırmağın yolunu bilən, döyüş qızışanda gözdən yayınaraq əl-
ayağı boşlamadan əsgər bölüklərini döyüşə gətirən, qoşunun cərgələrinə qarışıqlıq 
düşdüyü hallarda onu tezcə qaydaya salmağı bacaran adam əmirliyə və 
hökmdarlığa layiq sayılmalıdır." Əmir Teymurun əmirül-üməra mənsəbində 
görmək istədiyi adamda məhz indicə yuxarıda sadalanan hərbi keyfiyyətlər olmalı 
və yalnız bu keyfiyyətlər nəzərə alınmaqla ona ən yüksək titul olan əmirül-
üməralıq verilməlidir. "Bu cür adam mənim olmadığım xeyirdə-şərdə müavinim 
olaraq şan-şövkət ilə əsgərlərimin hamısına buyruq verməyə, dikbaşlıq edənləri 
cəzalandırmağa səlahiyyəti çatan əmirül-üməra rütbəsinə layiqdir" cümləsi ilə bu 
cığatay hökmdarı əmirül-üməranı özünə müavin hesab edir (Bax: "Əmir Teymurun 
vəsiyyətləri" səh. 73) 
Əmirül-üməra vuruş meydanını seçərkən dörd məsələni nəzərdə tutmalı idi: 
1. Həmin yerdə su olub-olmadığını; 
2. Əsgərlərin saxlandığı ərazini; 
3.Düşmən əsgərlərinin yerləşdiyi yerdən bir qədər yüksəkdə olmağı; 
4. Vuruş meydanının qarşısının geniş və açıq olmasını; (Bax: "Əmir 
Teymurun vəsiyyətləri" səh. 101) 
Teymurilərin ordu quruluşunda əmirül-üməra ən böyük hərbi rütbə 
sayıldığından, müvafiq olaraq hərbçilər arasında ən çox maaş almaq haqqı da ona 
mənsub idi: "Əmr elədim ki, əmirül-üməranın maaşı öz əlinin altındakılarından on 
dəfə artıq olsun" (Bax: "Əmir Teymurun vəsiyyətləri"səh 65) 
                                                          
60 Сборник статей по истории Азербайджана, стр.198: Д.М.Ибрагимов Феодальные 
государства...., стр.77. 
61 Həsən Rumlu. Əhsənüt-təvarix, Tehran, h.1349, səh.126,235; Tarixçi Budaq Qəzvini də bu  fikirdədir 
(Bax: Cəvahirəl-əxbar, M.Y.Saltıkov-Şedrin adına Leninqrad Dövlət Kütləvi Kitabxanasının 
Əlyazmalar şöbəsi Dornun kataloqu №288 səh.288). 
62 Həsən Rumlu. Əhsənüt-təvarix, Baroda, 1931, səh.185. 
22 
 
Qaraqoyunlu dövlətinin ilk vaxtlarında bu dövlətin əmirül-üməraları 
Bəstam Cagirlu
63
 və Əmir Qaraman
64
 olmuş və onlar müxtəlif vaxtlarda bu 
möhtəşəm vəzifəni icra etmişlər. İllər ötdükcə şahlar kimi əmirül-üməralar da 
dəyişilmiş, amma bu yüksək mənsəb yenə də idarəçilikdə aparıcı rollardan birini 
oynamışdır. 
Əmirül-üməra Əmir Qaraman barədə mənbədə belə bir məlumat vardır: 
«Qara Yusifin hakimiyyəti zamanı Əmir Qaraman bütün əmirlərdən böyük idi». 
Yenə həmin mənbədə göstərdiyinə görə yuxarıda adı çəkilən Əmir Bəstam 
Cagirlu
65
 əmirül-üməralığa özünün ciddi mübarizəsi nəticəsində çata bilmişdi ki, 
bununla da bu vəzifənin üstünlüyü nəzərə çarpır. Mosullu tayfasından çıxmış 
«mötəbər» «əzəmətli» və «böyük» əmirlər barədə mənbədə oxuyuruq; 
Mosullu tayfası: Onların mötəbər əmiri Taş bəy (Bəktaş bəyin oğlu Əmir 
bəy - Ş.F.) Həsən padşahın (Uzun Həsənin - Ş.F.) əmirül-ümərası  idi.  O, Sultan 
Əbu Səidin (teymuri sultanı - Ş.F.) əmirləri ilə çoxlu döyüşmüş, Toqat şəhərini 
yandırmışdı. Oğlu Gülabi bəy də əzəmətli əmir (əmiri-müəzzəm) idi... 
Mosulluların başqa bir nümayəndəsi Əmir bəyin  qohumu  Sufi  Xəlildir.  Yaqub 
padşahın zamanında böyük əmir (əmiri bozorg) oldu. Padşahın vəfatından sonra o, 
bayanduri şahzadələrinin əksəriyyətini qətlə yetirdi. Nəhayət Van qalası 
yaxınlığında Süleyman bəy Bicənin əli ilə öldürüldü. O, tayfanın başqa mötəbər 
əmiri (əmiri-mötəbər) Əmir xandır ki, o, «şahı-dinpənahın» (dinin pənahı) olan 
şahın (burada I Şah İsmayıl nəzərdə tutulur - Ş.F.) hakimiyyəti dövründən qabaq 
Bağdad valisi idi ki, onu Zülfüqar bəy öldürdü... Mosulluların başqa əmiri Əmir 
xan ibn Məhəmmədi bəy ibn Gülabi bəy ibn Əmir ibn Bəktaş bəydir ki, Təbrizin 
əmirül-ümərası idi. 
Pornak tayfası: Bu tayfanın əzəmətli-əmiri Şahəli bəy idi ki, Həsən 
padşahın vaxtında tam iqtidara malik idi... Bu tayfanın başqa mötəbər əmiri 
Murtuzaqulu xandır ki, müqəddəs Məşhədin əmirül-ümərası idi... Başqası Həsən 
bəy Şükür oğluydu ki, Rüstəm padşahın zamanı Muğan və Qaracadağ əmirül-
ümərası olmuşdu.
66
 Baysunqur Ağqoyunlunun (hakimiyyət illəri: 1490-1492) 
əmirül-ümərası olan Fərrux bəy böyük nüfuz sahibi idi.
67
 
Bəzən hökmdar əmirül-üməranın istəyinə qarşı çıxa bilmir və onun rəyi ilə 
istər-istəməz hesablaşmalı olurdu. Belə ki, Qara Yusif Qaraqoyunlu əsir aldığı 
Cəlairi hökmdarı Sultan Əhmədi öldürmək istəmədiyinə baxmayaraq, əmirül-
                                                          
63 Yenə orada. səh.107. 
64 Yenə orada, Tehran nəşri, səh.37, 46. 
65 Yenə orada, səh.115. Qeyd: Onların (Cağirlu tayfasının - Ş.F.) əzəmətli əmiri Əmir Bəstamdır. O, 
illərlə Qara Yusif Türkmanla döyüşdü, nəhayət ki, onun əmirül-ümərası oldu. (Bax: Tarix-qızılbaşan, 
səh.37) Deməli bəzən əmirül-üməra olmaq naminə padşahla döyüşmək də lazım imiş. 
66  Tarixi-qızılbaşan, səh. 23-27. Qeyd: Göründüyü kimi bu mötəbər, əzəmətli, böyük əmirlərin 
əksəriyyəti əmirül-üməra olmuşlar. 
67 Həsən Rumlu. Əhsənüt-təvarix, Tehran nəşri, səh. 630. 
23 
 
üməra Bəstam Cagirlunun istəyinə qarşı durmaqdan çəkinmiş və ölüm hökmünü 
vermişdi.
68
 Mənbənin göstərdiyinə görə əmirül-üməra dövlətdə «ixtiyar sahibi» 
idi.
69
 Bəzi ali dövlət vəzifələri olan əmirül-üməra və divan əmiri vəzifələri eyni bir 
şəxs tərəfindən idarə olunurdu. Ə.Tehrani yazır: «Cahanşah Mirzə Təbrizdə... 
əmirül-üməra və sahibi-divan olan Şahəli Bayramini bir neçə xəyanətdə ittiham 
edib həbsə aldı».
70
 
Türk tədqiqatçısı Xəlil Yınanca görə əmirül-üməra (əmiri-əzəm) nüfuzlu 
divan işçisi olub, hökmdarın şəxsən iştirak etmədiyi hərbi yürüşlərdə baş 
komandan vəzifəsini icra edirdi. Onun fikrincə XV əsrdə bəylərin ən böyüyü məhz 
əmiri-əzəm olmuşdur.
71
 
Bu qeydlərdən məlum olur ki, XV əsr Azərbaycan dövlətlərində padşahdan 
sonrakı ikinci şəxs məhz əmirül-üməra olmuşdu. Şah hər hansı səbəbdən ölkədən 
çıxdıqda əmirül-üməra onu əvəz edirdi. «Tüzukati-Teymuri» əsərində yazılır: 
«Əmirül-üməra о adam ola bilər ki, məclisdə və vuruşmada mənim müavinim 
olsun və bacarıqla qoşunu idarə edə bilsin, ona kimsə müxalifət etsə, 
cəzalandırmağı bacarsın». Əmirül-üməranın hökmü əmirlər və qoşunun digər hərbi 
rütbəli və qeyri rütbəli məmurları üçün qanun idi
72 
Bəzi əmirül-üməralar hətta öz 
hökmdarına qarşı çıxırdılar. Əmirül-üməra Bayandur bəy 1482-ci ildə Sultan 
Yaqub Ağqoyunluya, əmirül-üməra Süleyman bəy Bicən isə Sultan Xəlil 
Ağqoyunluya qarşı vuruşmuşlar.
73
 
Əmir-divan: yaxud sahib-divan, divanbəyi. Uzun Həsən Ağqoyunlunun 
hakimiyyəti zamanı dövlətin idari təşkilatının mərkəzi böyük divan idi. Divan rəisi 
«əmir-divan», «sahib-divan», yaxud «divanbəyi» adlanırdı. Böyük divanın 
nəzdində kiçik divanlar da fəaliyyət göstərirdi. Məsələn, təftiş divanı, tuğra və ya 
nişan (şah sənədlərinin qeydiyyatdan keçirilib möhürlənməsi) divanı, maliyyə 
divanı, ədl və ərz (məhkəmə və hərbi işlər) divanı (bu divana ərizi də deyilirdi). 
Divan üzvləri adətən səltənət xanədanına mənsub və ya boy rəisləri olan böyük 
bəylərdən olurdu. Bu divanların  hamısının nəzarəti əmir-divan tərəfindən həyata 
keçirilirdi.
74
 
Professor O.Ə.Əfəndiyev Qaraqoyunlu və Ağqoyunlu dövlətləri mülki 
təşkilatına nəzər yetirib həmin dövlətlərdə fəaliyyət göstərən divanlar içərisində 5 
divanın adını çəkir: Divani-əmarət, divani-vəzarət, divani-təvaçi, divani-pərvanəçi, 
                                                          
68 Yenə orada, səh.68. 
69 Yenə orada, səh.126,184. 
70 Kitabi-Diyarbəkriyyə. səh.213. Qeyd: S.M.Onullahi bu əmirin adını Əmir Əli kimi göstərir (Bax: 
S.M.Onullahi. Göst.məq. səh.39). 
71 İslam ensiklopediyası, I cild, səh.226. 
72 S.Onullahi, Göst. məq., səh 39. 
73 Yenə orada. 
74 İslam ensiklopediyası, I cild, səh.226 
 
24 
 
divani-ləşkər (Bax: "Yeni Türkiyə" elmi araşdırmalar jurnalı, 8-ci il, 45-ci say, 
Ankara, 2002, səh.73). Təbii ki, bu divanların hamısının ümumi nəzarəti divanbəyi 
tərəfindən icra edilirdi. 
Teymurilər dövlətində vəzirlər divanbəyiyə tabe idilər. Əmir Teymur yazır: 
"Bu yeddi vəzir divanbəyiyə tabe olmalı və onunla birlikdə mühüm maliyyə 
işlərini həll edərək mənə məlumat verməli idilər." (Bax: "Əmir Teymurun 
vəsiyyətləri" səh. 82). Əgər divanbəyinin icazəsi olmasaydı əmirül-üməra və 
əmirlər xəzinədən öz maaşlarını ala bilməzdilər. Dövlət tərəfindən ödənilən 
maaşların hesabatını divanbəyi hökmdara təqdim edirdi. (Bax: "Əmir Teymurun 
vəsiyyətləri"səh. 65). 
Mənbələrdə əmir-divanın daşıdığı vəzifənin məzmunu barədə hələlik 
müəyyən bir məlumatın olmadığını bildirən V.F.Minorski onun xüsusi divanı 
olduğunu bildirib yazmışdır ki, onun divanı həm sədrin, həm də vəzirin 
divanlarından üstün olmuşdur. Doğrudan da heç bir mənbədə, həmçinin bizim 
tərəfimizdən geniş istifadə edilən «Kitabi-Diyarbəkriyyə»də də əmir-divanın 
vəzifəsinin müstəqim şərti yoxdur, lakin bu əmirin digər əmirlərdən yüksəkdə 
duraraq böyük ixtiyara malik olması məlumdur.
75
 
Qaraqoyunlu hakimiyyətinin başlanğıcında əmirül-üməra kimi yüksək 
vəzifəni ələ keçirmək uğrunda Qara Yusiflə «Cəngə» başlayan Əmir   Bəstam 
Caqirlunun oğlu Əmir Bayandur hökmdar Cahanşah Qaraqoyunlunun əmir-divanı 
olmuş, onun vəfatından sonra bu böyük vəzifə, onun qardaşı Əbülfət bəyə 
verilmişdi. Deməli bu misaldan belə qənaətə gəlmək mümkündür ki, divan əmiri 
vəzifəsinin bir tayfanın şəxsində (Burada cağırlu tayfasının  - Ş.F.) müəyyən 
mənada irsi xarakteri olmuşdur
76
 
Bəzi mənbələrdəki məlumatlar belə deməyə əsas verir ki, dövlətin əmir-
divanından başqa ayrı-ayrı vilayət, şəhər və qalaların da divan əmirləri olmuşdur. 
Məsələn, 1408-ci ildə Əlincə qalasında baş verən qiyam yatırıldıqdan sonra qalanın 
yeni hakimi olan Qara İskəndər üsyan başçılarından biri olan Şəhriyarı divan əmiri 
etmişdi. Qaraqoyunlu dövlətinin başçılarından biri Qara Yusif olduğu halda 
Şəhriyarı divan əmiri vəzifəsinə sülalə başçısı deyil, məhz şahzadə İskəndərin təyin 
etməsi faktı onu göstərir ki, İskəndər ona təhvil verilən Əlincəni öz mülkü hesab 
etmiş və qala divanının başçılığına atası ilə məsləhətləşmədən Əmir Şəhriyarı təyin 
etmişdi. Digər Qaraqoyunlu şahzadəsi Pirbudağın Bağdaddakı divan əmirinin Mir 
Əli Şükür adlı əmir olması da məlumdur.
77  
«Kitabi-Diyarbəkriyyə» də əmir-
divanın möhtərəm bir dövlət işçisi olduğunu nəzərə çatdırır: "Sahibqran... ali 
divanın əmiri, dövlət dayaqlarından biri, ağıllı, müdrik və təcrübəli Əmir bəyi 
                                                          
75 Yenə orada; Ş.Fərzəliyev. Azərbaycan XV-XVI əsrlərdə..., səh.61 
76 Tarixi-qızılbaşan, səh.37 
77 Ş.Fərzəliyev. Azərbaycan XV-XVI əsrlərdə....səh.61 
25 
 
Şiraza hakim təyin etdi."
78
 Ə.Tehraniyə görə, bəzən bir dövlətin bir yox, iki əmir-
divanı olur və bu vəzifə şərikli icra edilirdi.
79
 
Vəkil: XV əsr Azərbaycanda feodal dövlətlərinin idarə olunmasında vəkilin 
də xüsusi rolu olmuşdur. O, şah adından çıxış edir, bəzi hallarda şahın əvəzçisi 
kimi əmirül-üməra ilə birlikdə hərbi səfərlərə də çıxırdı. Qaraqoyunlular 1411-ci 
ildə Ərzincana hücum edən vaxt Qara Yusif bu hərbi yürüşün çox uzandığını 
görərək oranı ələ keçirməyi öz vəkilinin öhdəsinə qoymuş və özü geri qayıtmışdı. 
Bəhs olunan dövrdə, xüsusilə Qaraqoyunlular vaxtı mənbələrdə tez-tez «vəkil» 
sözü əvəzinə «vükəla» (vəkillər) işlədilir  ki,  bunun da, şübhəsiz səbəbi vardır. О 
vaxtlarda hərbi yürüşlər zamanı orduya başçılıq bir neçə şəxs tərəfindən icra 
olunduğu üçün hökmdarın adından hərəkət edib, müəyyən tapşırığı уerinə yetirən   
məsul şəxslər «vükəla» adlanmışlar. İndi görək Qaraqoyunlu  dövrünə  aid olan  
«vükəla»  ifadəsi  sonralar Ağqoyunlu və Səfəvi dövlətlərində mühüm əhəmiyyət 
kəsb edən «vəkalət» kimi ali vəzifənin icraçılarına aiddirmi? Əsla yox! Çünki 
Qaraqoyunlular dövründə vəkalət  bir vəzifə kimi hələ formalaşmamışdı. Bu fikri 
Qaraqoyunlu dövlətinin təsviri zamanı müxtəlif mənbələrdə vəkalət vəzifəsinə 
əhəmiyyət verilməməsi ilə izah   etmək olar. Doğrudur, yuxarıdakı misaldan da 
vəkillərin şah əvəzçiləri kimi fəaliyyətləri məlum oldu, lakin şübhəsiz ki, həmin 
vəkillər sonralar böyük rolu olan Ağqoyunlu və Səfəvi vəkillərindən   fərqli 
idilər.
80  
Vəkalət vəzifəsinin formalaşması, fikrimizcə, Ağqoyunluların 
hakimiyyətdə olduqları zaman həyata keçmişdir. Məlumdur ki, bu dövlətə 12 il 
başçılıq edən Yaqub şahın vəkili Şeyx Nəcməddin Məsud olmuşdur. Bu şeyx XVI 
əsrin əvvəllərində yenicə yaradılan Səfəvilər dövlətinin də vəkili kimi fəaliyyət 
göstərmiş, Şah İsmayıl Səfəvinin ən etibarlı köməkçilərindən biri olmuşdur.
81
 
«Əhsənüt-təvarix» əsərində verilən aşağıdakı məlumata əsasən Ağqoyunlu 
dövlətlərində vəkalət mənsəbi hətta bəzən əmirül-üməradan da üstün olubdur. 
Tarixi faktdır ki, Yaqub şahın öldürülməsindən sonra hakimiyyəti Əmir Sufi 
Xəlilin köməyi ilə şahzadə Baysunqur ələ almış və dövlətin əmirül-ümərası 
vəzifəsinə Fərrux bəy təyin edilmişdi. Gənc şahın adından dövləti vəkil kimi idarə 
etməyi əmirül-üməra olmaqdan üstün tutan Sufi Xəlil о zaman məhz vəkaləti öz 
əlinə keçirmişdi.
82
 
Bir mənbədə vəkil Sufi Xəlildən sonra Ağqoyunlu dövlətinin vəkili 
vəzifəsini ələ keçirən Süleyman bəy Bicən haqqında bu məlumat vardır: 
«Süleyman Bicən Diyarbəkrdən Sufi Xəlilə hücum etdi. Vanda tərəflər arasında 
cəng oldu ... Sufi Xəlil qətlə yetirildi və Süleyman onun əvəzinə Mirzə 
Baysunqurun (Yaqub Ağqoyunlunun oğlu - Ş.F.) cümlətul-məliki oldu.» Biz başqa 
                                                          
78 Kitabi-Diyarbəkriyyə, səh.287. 
79 Yenə orada, səh.171. 
80 Ş.Fərzəliyev. Azərbaycan XV-XVI əsrlərdə...,səh.50 
81 Ş.Fərzəliyev. Azərbaycan XV-XVI əsrlərdə...,səh.50-51. 
82 Yenə orada, səh.50. 
26 
 
mənbələrdə vəkilə «cümlətul-məlik» («baş məlik») kimi yüksək epitetin 
verildiyinə təsadüf etmədik.
83
 
«Əhsənüt-təvarix»də vəkalət vəzifəsinin üstünlüyünü təsdiq edən başqa fakt 
da vardır: 1497-ci ildə Uzun Həsənin nəvəsi Gödək Əhməd (o, həmçinin II Sultan 
Məhəmməd Fatehin də nəvəsi idi) Ağqoyunlu Rüstəm şahı məğlub edib, taxt-tacı 
ələ keçirən vaxt Kirman valisi Eybə Sultan və Şiraz valisi Qasım bəy Pornak ona 
qarşı sui-qəsd hazırlamaq qərarına gəlmişdilər ki, Uzun Həsənin digər nəvəsi 
Sultan Muradı Şirvandan gətirib taxta çıxarsınlar və özləri yeni şahın vəkili 
olsunlar. Bu faktla о zaman vəkalət mənsəbinin böyük üstünlüyü nəzərə çatdırılır 
və eyni zamanda vəkilliyin bəzən müştərək icra edildiyi aydınlaşır.
84
 
Orta əsr tarixçiləri vəkilə «iqtidar sahibi», «ixtiyar sahibi», vəkalət 
mənsəbinə isə «ali vəzifə», «şərəfli mənsəb» demişlər
85
. Vəkil «ölkənin ixtiyarlı 
adamı» da adlandırılmışdır.
86
 Bacarıqlı vəkilin işə cəlb edilməsi zəruri və 
təxirəsalınmaz bir vəzifə kimi qarşıda dururdu. Belə ki, 1498-ci ildə qardaşı 
Məhəmmədi Mirzəyə qalib gəlib, yenidən Təbrizdə taxta çıxan Əlvənd 
Ağqoyunlunun ilk işi özünə vəkil təyin etmək olmuşdu və о Lətif bəy adlı məşhur 
bir əmiri özünün vəkili elan etmişdi.
87
 
Ə.Tehraninin məlum əsərində vəkilin bəzən hətta divan işlərinə başçılıq 
etməsi də göstərilir.
88
 
BaĢ vəzir və vəzirlər: Mərkəzi dövlət aparatında mühüm yerlərdən biri də 
dövlət gəlirləri və maliyyə idarələrinin işləri ilə məşğul olan baş vəzirə məxsus idi. 
O, həmçinin ölkənin xarici işləri ilə də məşğul olur, səltənətin mülki-inzibati 
idarələrinə başçılıq edirdi.
89
 Mənbələrin çoxunda baş vəzirə «etimadüd-dövlə» 
(«dövlətin etimadı») deyildiyi göstərilmişdir ki, bununla da vəzirin böyük etimada 
layiq olduğu nəzərə çatdırılır. Baş vəzir «divana» rəhbərlik etdiyinə görə «divan 
sahibi» də adlandırılmışdır ki, bu məsələdə onunla, yuxarıda bəhs etdiyimiz 
«sahib-divan» yaxud «əmir-divan» vəzifəsi arasında nəsə bir ümumi yaxınlıq 
nəzərə çarpır. Ola bilsin ki, bu iki vəzifə bəzən eyni şəxs tərəfindən idarə olunmuş 
və biri digərini əvəz etmişdi.
90 
«Tarixi aləmarayi Əmini» əsərində göstərildiyinə 
görə Ağqoyunlu sarayında uzun müddət baş vəzir işləmiş, habelə Sultan Xəlil 
Ağqoyunlunun da vəziri olmuş Şah İmadəddin Salman Deyləmi «mülki və mali 
                                                          
83 Bax:Tarixi-qızılbaşan, səh.18.  
84 Yenə orada, səh.50-51. 
85 Məsələn, Xandəmir, Həsən bəy Rumlu, İskəndər bəy Münşi və s.  
86 Yenə orada, səh.51. 
87 Ş.Fərzəliyev. Azərbaycan XV-XVI əsrlərdə...,səh.51. 
88 Kitabi-Diyarbəkriyyə, səh.264. 
89 İ.P.Petruşevski, göst.məq. məcmuəsi, səh.198. 
90 Ş.Fərzəliyev. Azərbaycan XV-XVI əsrlərdə...,səh.51.Qeyd: Prof.S.M.Onullahi yazır: Baş vəzir ali 
divana rəhbərlik edir və buna görə də sahib-divan adlanırdı (Bax: Azərb.tarixi «Elm», III c. səh.105).  
27 
 
işləri» («cəhəti-kifayati-mühimmati-mülki və mali») tənzimləməkdən  ötrü   İraqa 
göndərilmişdi.
91
 
Həsən bəy Rumlu da dövlətin bütün mali və mülki işlərinə rəhbərliyin baş 
vəzir tərəfindən həyata keçirildiyini bildirir. Vəzirin vəzifəsinə aşağıdakı işlər daxil 
idi: 
a)  divan gəlirlərinin artırılması; 
b)  dövlət tapşırıqlarının yerinə yetirilməsi;  
v) inşaat və əkinçiliyin həcmcə artırılması; 
q) döyüşçülərə və rəiyyətə diqqət göstərilməsi;   
d) vilayətin abadlaşdırılması.
92
 
Maliyyə divanının bütün sənədləri baş vəzirin möhürü ilə möhürləndikdən 
sonra hüquqi sənəd kimi rəsmiləşdirilmiş hesab olunurdu. 
Ауrı-ayrı hakim və şahzadələrin də vəzirləri olurdu. «Əhsənüt-təvarix»də 
Şirvanşah I İbrahimin Qazi Bayazid adlı bir vəzirinin adı çəkilmişdir. Şahzadə 
Qara İskəndərin vəziri Seyid Mahmud, Həsənəli Qaraqoyunlunun vəziri isə Xacə 
Şəmsəddin idi. Həsənəli 1458-ci ildə atası Cahanşaha xəyanət edərək Təbrizi 
tutmuş, az sonra atasının onun üstünə qoşun çəkdiyini eşidib şəhəri tərk etməyə 
məcbur olmuşdu. Təbrizi yenidən ələ alan Cahanşah oğlunun təqsirinin 
bağışlanmasından ötrü ilk növbədə onu bu işə sövq edən vəziri Xacə Şəmsəddini 
öldürməyi tapşırmış və Həsənəli əmri yerinə yetirmişdi. Bu misalla vəzirin şahzadə 
üzərində olan təsir gücü nəzərə çatdırılır. 
Vəzir də vəkil kimi məşhur əmirlərdən təyin edilirdi. Cahanşahın qətlindən 
sonra Təbrizdə taxta çıxıb, bir neçə gün (bəlkə də ay) hökmranlıq edən Arayeş 
bəyim (Qara İskəndərin qızı - Ş.F.) Əlaəddin Sədiq Kecəcini özünə vəzir təyin 
etmişdi. Arayeş bəyimi məğlub edib yenidən taxta çıxan Həsənəli vəzir Əlaəddini 
vəzifəsində saxlamış, Əmir Aşur Məcidəddin İsmayılı da onunla birlikdə vəzir 
etmişdi. Görünür Həsənəlinin divanında baş vəzir Əlaəddin Sədiq Kecəci 
olmuşdur. Onun qohumu Şeyx Məhəmməd Kecəci isə Baysunqur Ağqoyunlunun 
vəziri idi.
93
 
Vəzirlər hərbi yürüşlərdə də iştirak edir, onların xidmətləri yalnız mülkü və 
mali işlərdə məhdudlaşmırdı. Baş vəzirin ixtiyarında bir neçə min silahlı əsgər 
olurdu.
94
 
Teymurilər dövlətində Əmir Teymuru, qüdrətli bir dövlət başçısı kimi vəzir 
vəzifəsini tutan şəxsin şəxsiyyəti daim düşündürmüşdür. O, dəfələrlə öz əsərində 
vəzir və vəzarət məsələlərinə qayıdır, övladlarına məsləhətlər verir: "Vəzir öz 
                                                          
91 Фазуллах ибн Рузбихан Хунджи. Тарих-и алам-арай-и Амини, Bakı, 1987, səh.47 
92 Ş.Fərzəliyev. Azərbaycan XV-XVI əsrlərdə..., səh.53-54 
93 Yenə orada. səh.54. 
94 Yenə orada. səh.54-55. 
 
28 
 
vəzifəsini saflıq, düzgünlüklə görməyə başlayarsa, dövlətin maliyyə, mülkiyyət 
işlərini dəyanətlə, savab ilə, nəfsinin qulu olmadan, əmanətə xəyanət eləmədən 
yerinə yetirərsə, bu cür vəziri ən yüksək mərhələlərə yüksəltmək lazımdır. Hansı 
vəzir nəfsi pozuqluq eləyərək məmləkət işlərini yaman yola qoyarsa, çox keçməz 
ki, həmin məmləkətdən xeyir-bərəkət göyə çəkilər." (Bax: "Əmir Teymurun 
vəsiyyətləri" səh. 70-71). 
Əmir Teymur ümumiyyətlə vəzirlər barədə çox danışır ki, bu da onun bu ali 
vəzifəyə böyük üstünlük verməsindən irəli gəlir: "Maliyyə vəzirləri maliyyə 
məsələlərində xəyanət eləyərək var-dövlətin bir hissəsinin arasına keçmiş olsalar, 
yoxlanılsın... Əgər mənimsənilən məbləğ mənimsəyənin maaşından üç dəfə artıq 
olarsa, onda maliyyə vəzirinin bütün malı, mülkü dövlətə hədiyyə sifətində əlindən 
alınsın." Əlbəttə, belə ciddi cəzalandırılan vəzir oğurluqdan çəkinər, dövlət malına 
əl uzatmaz. Əmir Teymur sərt cəzalar verməklə hakimiyyətdə olduğu müddətdə 
dövlət xəzinəsini son dərəcə zənginləşdirmişdi. Bunu da qeyd etmək yerinə düşərdi 
ki, Əmir Teymur "Tüzuki-Teymuri" əsərində təkcə vəzirlərin cəzalandırılmasından 
bəhs etmir, bacarıqlı və ləyaqətli vəzirlər barədə də müəyyən fikirlərini bildirir: 
"Tədbir və qılınc gücünə hər hansı məmləkəti zəbt eləyən, yaxud himayə eləyərək 
saxlayan vəziri əziz tutmaq, ona hörmət-izzət göstərmək lazımdır. Onun rütbəsini 
artırmaq, onu "qılınc və qələm" sahibi" adlandırmaq lazımdır. (Bax: "Göst. əsər" 
səh.71) 
Sədr: Dövlət idarəçiliyində tutduğu mövqeyə görə XVI əsr Səfəvi 
dövlətində əmirül-üməradan sonrakı yer sədrə məxsus olmuşdur. Lakin, XV əsr 
Qaraqoyunlu və Ağqoyunlu dövlətlərində sədarət mənsəbini aparan şəxsin rolu bir 
əsr sonrakı sədrin rolundan fərqlənir və elə də böyük üstünlüyə malik deyildi. 
Dövrün mənbələrində hətta XV əsr Azərbaycan feodal dövlətlərində vəkil və 
vəzirin mövqelərinin sədrə nisbətən daha üstün olduğu aşkar nəzərə çarpır və XV 
əsrin sonu istisna olmaqla sədrin fəaliyyəti, əsasən, göstərilmir. Buna baxmayaraq, 
tarixçilərin əksəriyyəti bu vəzifəni «yüksək vəzifə» adlandırmışlar.
95
 Həsən bəy 
Rumlu və başqalarının əsərlərində Qaraqoyunlu dövlətində sədrin oynadığı rol az 
işıqlandırmasına baxmayaraq, Ağqoyunlu dövlət aparatında sədrin icra etdiyi 
vəzifənin getdikcə ön plana çəkildiyinə işarə edilmişdir ki, bu da, zənnimizcə, 
dövlət işlərində dinin rolunun artması ilə əlaqədardır. «Əhsənüt-təvarix» əsərində 
Ağqoyunlu dövlətinin sədri Qazi İsa «sədarət mənsəbi və dini işlər vəzifəsinin 
sahibi» adlandırılır,
96
 lakin bir müddət sədrlik edən bu şəxsin dövlətdə «ixtiyar 
sahibi» sayılan və vəkil olan Sufi Xəlilin fərmanı ilə öldürülməsi sədarət 
vəzifəsinin dövlətdə hələ о qədər də möhkəm mövqe tutmadığını göstərir. 
                                                          
95 Həsən Rumlu. Əhsənüt-təvarix, səh. 110, Qiyasəddin ibn Hümaməddin əl-Hüseyni əl-moddəu be 
Xandəmir. Tarixi-həbibüs-siyər, III cild, Tehran, h.1333, səh.549; Mirzə bəy əl-Həsən əl Hüseyni 
Cunabadi. Rovzətüs-Səfəviyyə (Azərb EA Tarix institutunun Elmi Arxivi, inv.№ 2614/5, vərəq 126-a.) 
96 Həsən Rumlu. Əhsənüt-təvarix, Tehran, səh.633. 
29 
 
Yeri gəlmişkən, sədr Qazi İsa və onun səlahiyyətləri barədə bir neçə söz: 
Məşhur tarixçi Fəzullah ibn Ruzbehan Xunci (Prof. S.M.Onullahi böyük 
iqtisadiyyatçı, tarixçi və şair olmuş Fəzlullah ibn Ruzbehanın təxəllüsünü onun 
doğulduğu "Xunəc" kəndi ilə əlaqələndirib "Xunəçi" kimi yazmışdır. Bizim bu 
iddiyaya qarşı etirazımız yoxdur, lakin S.M.Onullahidən başqa bütün alimlər 
F.Ruzbehanı "Xunci" kimi təqdim etdikləri üçün biz də həmin ifadəni "Xunci" 
kimi saxladıq - Ş.F.) öz tarix kitabında XV əsrin II yarısında Ağqoyunlu dövlətinin 
quruluşu və dövlət başçılarının siyasi fəaliyyətləri barədə olduqca faydalı 
məlumatlar vermişdir. Onun «Tarixi-aləmarayı-Əmini» adlı əsəri Uzun Həsən 
Ağqoyunlunun ölümündən sonrakı hadisələri, xüsusən Sultan Yaqubun 
(hakimiyyət illəri: 1478-1490) və Baysunqurun (hakimiyyət illəri: 1490-1492) 
həyat və fəaliyyətlərini ətraflı işıqlandırır, dövrün ictimai-iqtisadi məsələlərini 
qabarıq verir. Fəzullah Xuncinin məşhur Ağqoyunlu sədri barədə dediklərindən bir 
neçə cümləni misal gətirmək maraqlı olardı. Müəllif yazır: «Qazi İsa Sədrin Yaqub 
xan dövlətinin təməlinin qoyulmasında əvəzsiz iştirakı olmuşdur. Bütün vəzifə 
sahiblərinin təyinat və işdən çıxarılmalarında onun sözü həlledici idi. Hakimiyyətin 
cilovu tamamilə onun əlində idi... Qazi öz dərəcəsinin əhəmiyyətini olduqca 
qaldırdı. Onun razılığı olmadan heç bir dini, yaxud dövlət işi həll oluna bilməzdi. 
Əlahəzrətin (Sultan Yaqubun - Ş.F.) ona münasibətini görən adamların heç biri, 
heç bir məsələni əvvəlcə qaziyə təqdim etmədən həll edə bilməzdi. Buna görə də 
bütün şahzadələr, əmirlər, qazilər, vəzirlər və əyanlar tamamilə ondan asılı idilər. 
Zəngin və məşhur adamlar onu salamlamaq, ya da diqqətinə yetməkdən ötrü onun 
qapısı önündə yığılıb gözləyirdilər. O, nəfsani fəzilətlərlə bəzənən bir adam idi və 
dinin möhkəmlənməsi yolunda nə hökmdarlardan, nə də fırıldaqçı adamlardan 
(mütəqəllib) qorxub çəkinmirdi. O, Peyğəmbərin din bağçasını bəzəmək istəyirdi. 
Onun ən əsas məqsədi Çingiz yasalarının (qanunlarının - Ş.F.) qaranlıq pərdəsi 
altında gizlənən mülki işləri (ümuri-mülki) qaydaya salmaq idi. Həqiqətən də din 
çiçəkləndi, qazinin məsləhəti ilə üləmalar və ləyaqət sahibləri 1000 tümən və daha 
artıq məbləğ pul ilə mükafatlandırıldılar ki, əlahəzrət həmin pulu onlara soyurqal 
şəklində verirdi... Bu hal 894-cü ilin səfər ayının başlanğıcına qədər (yanvar 1489) 
davam etdi və Qaraağac qışlağında qazinin hakimiyyəti təxminən hökmdarın 
səlahiyyətinə yaxınlaşdı».
97
 
Fərzullah Xunci yazır ki, Qazi İsa Sədr istəyirdi ki, qanuni maliyyə 
tədbirləri həyata keçirməklə tamğa adlı ticarət vergisini aradan qaldırsın, alış-veriş 
əməliyyatları genişlənsin, xəzinəyə gəlir gətirən mənbələr çoxalsın, «mal qapıları» 
                                                          
97 Yenə orada 
30 
 
(əbvab əlmal) açılsın.
98
 Lakin, onun istəkləri həyata keçmədi və о Qarabağda 
olarkən vəkil Sufi Xəlil tərəfindən öldürüldü.
99
 
Bir daha xatırladaq ki, XV əsrin əvvəlində dövlətdə sədrin vəzifəsi məhdud 
idi və əsrin sonundakı sədrin vəzifəsindən, məsələn Qazi İsanın, xeyli az əhəmiyyət 
kəsb edirdi. Qaraqoyunlu dövlətinin tərkibində olan Bağdad əyaləti, «Əhsənüt-
təvarix»də göstərildiyinə görə h.847 (m. 1443/44)-ci ildə Cahanşah tərəfindən 
şahzadə Məhəmmədi Mirzəyə verilmiş, amma şahzadə azyaşlı olduğundan şəhər 
işlərinin idarəsi Abdulla adlı bir şəxsə tapşırılmışdı.
100
 Müəllif Abdullanın 
vəzifəsinin adını göstərmirsə də, onun hökmdarın oğlu Məhəmmədi Mirzənin lələsi 
və sarayında sədarət mənsəbinin sahibi olduğu bilinir, lakin səfəvi sədrlərinin XVI 
əsrdə gördüyü işlərin ancaq ikisinin («həll və əğd» - yəni bir sıra işlərin «açılması 
və bağlanması») Qaraqoyunlu sədri Abdulla tərəfindən icra edilməsi о zaman 
sədrin fəaliyyətinin həqiqətən də məhdud olduğuna dəlalət edir.
101
 Buna 
baxmayaraq, qeyd etmək lazımdır ki, sonrakı əsrlərdə olduğu kimi, XV əsr 
sədrlərinin də ən əsas vəzifələrindən biri dini işlərlə məşğul olmaq və vəqf 
idarələrinə rəhbərlik etmək olmuşdur.
102
 
Beləliklə aydın olur ki, dövlətdə tutduqları məqam və daşıdıqları vəzifənin 
səlahiyyətinə görə qaraqoyunlu və ağqoyunlu sədrləri səfəvi sədrlərindən fərqli 
olmuşlar. «Nameyi-nami» əsərində də müxtəlif dövlətlərin sədrləri biri-birindən 
fərqləndirilir: «Sədrlərin vəzifəsi hər dövrdə və hər bir hökmdarın xidmətində 
müxtəlif olmuşdur»
103
 
Hakim: XV əsr Azərbaycan feodal dövlətləri tarixində hakimin də 
özünəməxsus yeri və fəaliyyəti olmuşdur. Göstərmək lazımdır ki, «hakim» də 
başqa istilahlar kimi həm geniş, həm də dar mənada işlənmişdir. Həsən bəy Rumlu 
bəzən  şahları  da  hakim  adlandırır. Məlumdur  ki, şahın  tabeliyində olan ölkə, 
vilayət və şəhərlər həmçinin hakimlər tərəfindən idarə olunurdu. Onlar xüsusi 
fərmanla məşhur əmirlərdən təyin edilirdi. «Kitabi-Diyarbəkəriyyə»də oxuyuruq: 
«Cahanşah Mirzə Azərbaycan hüdudlarından İraqa yaxınlaşdı və Xacə Mahmud 
Heydərin İsfahan hakimi təyin olunması barədə fərman göndərdi. Xacə Mahmud 
hakimlik vəzifəsinin icrasına başladı. Qış ötüb keçdikdən sonra Cahanşah İsfahanı 
öz oğlu Məhəmmədi Mirzəyə verdi».
104
 
Hakimlər xəzinəyə hər il müəyyən miqdar vergi verir, şaha vaxtaşırı 
hədiyyə göndərir və müharibə vaxtı əsgəri qüvvə ilə kömək edirdilər. Hakimlərin 
                                                          
98 Yenə orada. səh.106. 
99 Yenə orada. səh.111. Qeyd: Qazi İsanın öldürülməsi barədə yuxarıda dəfələrlə istinad etdiyimiz belə 
bir məlumat vardır: «Sufi Xəlil... düşmənçilik etdiyi dəstəni aradan götürdü, о cümlədən sədr Qazi 
İsanı... həbs edib ordubazarda (əskər bazarı - Ş.F) boğazını kəsdi. (Bax: Tarixi-qızılbaşan, səh.17-18). 
100 Həsən Rumlu.. Əhsənüt-təvarix, Tehran, səh.250. 
101 Ş.Fərzəliyev. Azərbaycan XV-XVI əsrlərdə...,səh.48. 
102 Xandəmir. Nameyi-nami, Azərb.EA Əlyazmalar    İnstitutunun kitabxanası, inv №3583, vər.16a. 
103 Yenə orada, vər.42b. 
104 Kitabi-Diyarbəkəriyyə, səh.175. 
31 
 
ən mühüm xüsusiyyəti onların hərbi qüvvələrə başçılıq etmələrində idi. Hakim 
bəzən əlindən çıxarılan əyaləti «böyük xərclə» geri alırdı ki, bu da hakimin 
hakimiyyəti əlindən verməmək ehtirasını göstərir,
105  
Tarixi mənbələrdə inzibati  
cəhətcə tutduqları yerə görə hakimlər bu dərəcələrə bölünmüşlər: vilayət, şəhər və 
qala hakimləri. Axırıncılara «kutval» da deyilirdi. Təyin olunduğu yerə gedən 
hakim özü ilə şahın təsdiq edib ona verdiyi hökm sənədini - «nişan»ı aparırdı. 
Nişanda adı göstərilən yerin ona çatdığı yazılır, əhalidən hakimi peşkeşlə 
qarşılaması, qala və xəzinə açarlarının  təqdim edilməsi və ona sözsüz itaət 
olunması  yazılırdı.
106
 Hakimin vilayətdəki işləri  barədə Ə.Tehraninin bir 
məlumatı dolğun təsəvvür yaradır. Söhbət Uzun Həsənin, onun yanına qaçıb 
sığınan teymuri Yadigar Məhəmmədi hakim təyin etməsindən gedir: «Sahibqran... 
padşahzadə Yadigar Məhəmməd Sultanı yanına çağırıb ona bayraq və təbil verdi... 
əmr etdi ki, Xorasana gedib öz irsi mülkündə hakimiyyət bayrağını ucaltsın...     
Şahzadə Məhəmməd  bəy təyin olunduğu İsfahana   çatdı və öz qədəmləri ilə о 
məmləkəti şərəfləndirdi. Şəhərin böyüklərinə və əyanlarına rütbələrinə uyğun 
hörmət və iltifat göstərdi. Vilayətin illərlə zülm və sitəm çəkmiş, qəm və kədər 
yükü altında inləyən əhalisində öz səxavətli və mərhəmətli təbiəti ilə ümid 
doğurdu. Təqribən bir ay müzəffər qoşunu təchiz etmək üçün İsfahanda dayandı. 
Divan məmurları vilayətin maliyyə işlərini qaydaya salmaq və vergiləri toplamaqla 
məşğul oldular. Mülkədar və rəiyyətlər həzrət sahibqranın günbəgün artan ədalətini 
görüb sevinclə bir ildə verməli olduqları vergini bir dəfəyə verdilər».
107
 
Hakimə «daruğə» («darğa») da deyilmişdir ki, işləndiyi məna baxımından 
hakim və daruğə sözləri bir-biri ilə qarışdırılmamalıdır. XVI əsrdə bu iki istilah 
bir-birindən çox fərqlənmiş və daruğə hakimin əli altında olan şəxs kimi fəaliyyət 
göstərmişdir. XV əsr Azərbaycan feodal dövlətlərinin quruluşunda isə hər iki 
istilah təqribən eyni şəxsə mənsub olmuşdur, yəni о zaman doğrudan da müəyyən 
inzibati sahəni idarə edən şəxsə həm hakim, həm də daruğə deyilmişdir. Məsələn, 
Uzun Həsənin nəvəsi Əlvənd 1481-ci ildə vəfat etdikdən sonra əmirlərin bir neçəsi 
Yaqub Ağqoyunlunun sarayına məktub yollayıb daruğə göndərilməsini xahiş 
etmişlər. Aydındır ki, əmirlərin xahişi onlara hakim göndərilməsindən ötrü nəzərə 
çatdırılmış və burada daruğə hakim sözünün sinonimi kimi işlənmişdir. 
«Tarixi-qızılbaşan» kitabındakı bir məlumat da «daruğə» və «hakim» 
istilahlarını eyniləşdirir. Anonim müəllifin bu kitabında oxuyuruq: «Həsən bəy 
(Uzun Həsən - Ş.F.) həmin qışda Muğanda qışladı və bütün İraq və Azərbaycana 
daruğələr yolladı».
108
 Bu misaldakı «daruğə», heç şübhə yoxdur ki, hakimdir. 
                                                          
105 Ş.Fərzəliyev. Azərbaycan XV-XVI əsrlərdə...,səh.56. 
106 Yenə orada 
107 Kitabi-Diyarbəkəriyyə, səh.274-275. 
108 Tarixi-qızılbaşan, Tehran, h.1361 (m.1982), səh.15. 
 
32 
 
«Daruğə» istilahı hakim mənasında işləndikdə hakimin rütbəsi, yəni onun 
hakimliyi (əmarət) dərhal nəzəri cəlb edir. Bunun əksinə olaraq «daruğə» istilahı 
dar mənada işlənərkən bu daruğəliyin əmirlik olmadığı aydınlaşır. Məsələn, 1499-
cu ildə Sultan Murad və Məhəmmədi Mirzə Ağqoyunlular döyüşərkən, birinci 
tərəfin dövlət bayrağı yerə düşmüşdü. Həsən bəy Rumlu göstərir ki, Pəhlivan Şahi 
adlı bir döyüşçü cəld həmin bayrağı qaldıraraq, geri qaçmaqda olan Sultan Murad 
döyüşçülərini qaytardı və onlar yenidən gəlib həmin bayrağın altında toplaşdılar. 
Döyüş qələbə ilə bitdikdən sonra Sultan Murad döyüşçüləri ruhlandıran Pəhlivan 
Şahiyə kəndinin daruğəliyini verir. Сamaat ondan nə üçün Sultan Muraddan 
əmirlik istəmədiyini soruşduqda o, cavab vermişdi: «Atam о kəndin əkinçisi idi, 
mən isə daruğəsi olmuşam».
109  
Hakim və daruğə vəzifələrinin eyni olmadığını 
göstərən başqa bir misal: 1500-cü ildə Bakı qalasının hakimi şahzadə Qazi bəyin 
arvadı, daruğəsi isə Əbülfəttah bəy idi.
110
 Hakimlərin öz idarə aparatı - sədri, 
vəkili, vəziri və qoşunu olmuşdur.
111
 
Möhrdar : Görkəmli saray nümayəndələrindən biri olan möhrdarın da 
fəaliyyəti saray aparatının təkmilləşdirilməsinə kömək etmişdir. Möhrdar şahın 
xüsusi möhrünü qoruyan şəxsə deyilirdi. Onun sənədlərə vurduğu möhür şahın 
imzası demək idi. Zərurət olduqda möhrdar hərbi səfərlərdə də iştirak edir, şəxsən 
döyüşürdü.
112
 «Kitabi-Diyarbəkriyyə»də biz bir neçə Qaraqoyunlu və Ağqoyunlu 
möhdarının adlarına təsadüf etdik.
113
 Lakin, təəssüf ki, bu müəllif möhrdar 
vəzifəsinin mahiyyəti barədə heç nə demir. Onun möhrdarı həmişə döyüşlərdə 
təsvir edilir. Məsələn, «Şeyx Əli Möhrdar... arxadan bir qılınc zərbəsi endirdi ..., 
atdan düşdü... o, yaralı idi».
114
 Yaxud, «Şeyx Əli Möhrdar əksər döyüşlərdə olduğu 
kimi bu döyüşdə də mərdlik və cəsarət nümunəsi göstərib yeddi dəfə düşmənə 
qalib gəldi».
115  
Həsən bəy Rumlu möhrdarın möhürünü «böyük möhür» 
adlandırır.
116
 
Yuxarıda nəzərə çatdırıldığı kimi, bu mülki-inzibati vəzifələrin XV əsr 
Azərbaycan feodal dövlətlərinin quruluşunda əhəmiyyətli rolu olmuşdur. Sarayda, 
dövlət idarələrində və başqa yerlərdə fəaliyyət göstərən aşağıdakı vəzifələr də 
məlumdur: 
                                                          
109 Ş.Fərzəliyev. Azərbaycan XV-XVI əsrlərdə...,səh.57. 
110 Yenə orada. 
111Yenə orada. Daruğə istilahı burada ətraflı məlumat üçün bax: Şahin Fazil. «Daruğə» istilahının məna 
dəyişkənliyi, Xorasan c-lı №5, Kabul, h.1360/m.1982(fars dilində). 
112 Yenə orada, səh.63. 
113 Kitabi-Diyarbəkriyyə,səh.111-112,115,123,140... 
114 Yenə orada. səh.123. 
115 Yenə orada. səh.140. 
116 Ş.Fərzəliyev. Azərbaycan XV-XVI əsrlərdə,səh.63. 
 
33 
 
Mustovfi (maliyyə işlərinə baxan məmur), münşiyəl-məmalik, eşikağası, 
qapıçı, pərvanəçi (rəsmi məktub və fərmanları yazan katib), xəzinədar, 
mehmandar, çaşniqər yaxud bekavul (aşxana rəisi), quşçu (şahın ov quşlarına 
nəzarət edən məmur), məşəldar, şirəçi yaxud ayaqçı (saray üçün şərab və şərbət 
tədarük olunmasında məsul şəxs), fərraş (saray və mülki idarələrdə xidmətçi), 
kitabxana qulluqçuları, cərrah, süfrəçi və s.). Yuxarıdakı bəzi vəzifə sahiblərinin 
bir neçəsi barədə müxtəsər məlumat vermək mümkündür. 
Pərvanəçi: Sarayın rəsmi sənədlərini qələmə alan hörmətli katiblər 
pərvanəçi adlanmışlar. Vəzifəsinin müəyyən mənada mirzəçilik olmasına 
baxmayaraq, pərvanəçiyə hərbi tapşırıqlar da həvalə olunur, ona diplomatik 
missiyanın yerinə yetirilməsi tapşırılır, hətta döyüşlərdə iştirak etmək də həvalə 
olunurdu. Ə.Tehrani yazır ki, Cahanşah Qaraqoyunlu Şiraza hakim təyin etdiyi 
oğlu Pirbudağı dikbaşlığına görə cəzalandırmaq üçün Şiraza yollananda şəhərin ən 
mühüm giriş qapısının (darvaza) mühafizəsi şahzadə tərəfindən İbrahim bəy 
Pərvanəçiyə tapşırılmışdı, lakin, «pərvanəçi peşmanlıq yoluna qədəm qoyub qaçdı 
və ona tapşırılan darvazanı buraxıb Cahanşahın düşərgəsinə gəldi... Onun qaçmağı 
Pirbudağın süqutunu yaxınlaşdırdı və Cahanşahın adamlarında Şirazın fəth 
olunacağına ümid yaratdı».
117
 Sultan Xəlil Ağqoyunlunun bir neçə aylıq 
hakimiyyəti zamanı (1478) Əmir Cəlaləddin Qutlu bəy və Cəlaləddin Həsənəli bəy 
onun pərvanəçiləri idilər.
118
 
Pərvanəçi son dərəcə etibarlı şəxslər arasından seçilir və ona bəzən sultanın 
maliyyə işləri də tapşırılırdı, qızıl etibar olunurdu. Fəzullah Ruzbehan yazır ki, 
Yaqub Ağqoyunlu hakimiyyəti qardaşı Sultan Xəlildən almaqdan ötrü Təbriz 
üzərinə yürüşə başlayanda bir müddət Ərciş çayı kənarında dayandı. «Orada ona 
təzim etmək üçün çoxlu əmir və əyanlar gəldilər. Çoxlu pul paylandı ki, bu işi 
qoltuğunda qızıl kisələri tutmuş pərvanəçi icra edirdi».
119
 
Mustovfi: Qaraqoyunlu və Ağqoyunlu divanlarında maliyyə işlərinə 
mustovfillər rəhbərlik edirdilər. Sədr Qazi İsa Savəcinin babası Şükrulla Uzun 
Həsənin hakimiyyəti dövründə şahın maliyyə vəkili, yəni mustovfisi olmuşdu.
120 
Qardaşı Sultan Xəlildən sonra Ağqoyunlu taxtında əyləşən Yaqub tərəfindən 
dərhal «şah fərmanı» verilir və fərmanda vergilərin (xariciyyati-məmalik) ixtisarı 
(təxfif) öz əksini tapır. F.Xunci yazır ki, divan mustovfiləri tərəfindən həmin 
vergilərdən yığılan gəlir müəyyən edildi və onun ümumi məbləği 70.000 tümən 
oldu və bu məbləğ dərhal ləğv edildi.
121
 
MünĢiəl-məmalik: V.F.Minorskiyə görə, münşiəl-məmalik xarici işlər 
vəziri kimi bir vəzifənin sahibi olmuşdur. Eyni zamanda о dövlətin müxtəlif 
                                                          
117 Kitabi-Diyarbəkriyyə, səh.195. 
118 S.Onullahi. Göst.məq. səh.44. 
119 Fəzullah Xunci, göst.əsər, səh.52. 
120Yenə orada. 
121 Yenə orada. 
34 
 
məsələlərinə dair məktubların hazırlanması və göndərilməsi işi ilə də məşğul 
olurdu. Bu vəzifə dövlət və ölkənin mühüm sahəsindən biri idi.
122
 
Bir çox tarixi salnamələrdə şah və iri feodalların xidmətçiləri olan bu kimi 
vəzifə sahibləri barədə çoxlu qeydlər mövcuddursa da, təəssüf ki, mənbələr onların 
ehtiva etdiyi məzmun barədə məlumatlardan xalidir. Yəni dövrün elə məlumat 
kitabı yoxdur ki, onda Qaraqoyunlu, Ağqoyunlu və Şirvan dövlətlərinin 
quruluşunda mühüm rolu olan vəzifələrin əksəriyyəti barədə konkret bir fikir əks 
edilmiş olsun. Amma, bunun əksinə olaraq mənbə və ədəbiyyatda həmin vəzifə 
sahiblərinin demək olar ki, hamısının hərbi səfərlərdə şahla birlikdə olması, hətta 
onlarla döyüşdə iştirakı barədə qeydlər vardır. Məsələn, «...Əli bəy (Uzun Həsənin 
atası - Ş.F.) mərdlik göstərdi. Onunla birlikdə olan Məhəmməd Xəzinədar, 
Məhəmməd Bukavul döyüşdə çox böyük səy göstərdilər.
123
 Yaxud, «Böyük döyüş 
oldu... Qazinin oğlu Əli Şirəçi elə şücaətlər göstərdi ki, dövranın adlı-sanlı 
adamları оnа heyran qaldılar».
124
 
Qeyd etmək lazımdır ki, Qaraqoyunlu və Ağqoyunlu dövlətlərinin 
quruluşunda mühüm rolu olan simalar barədə mənbələrdə və eləcə də ədəbiyyatda 
məlumatın nisbətən çox olmasına baxmayaraq, Şirvana aid məxəzlərdə elə 
məlumat, demək olar ki, yox dərəcəsindədir. Akad.B.Dorn 1861-ci ildə Qafqaza 
səyahət zamanı Salyanda «nahiyyə məşvərətçisi Mehdi bəyin köməyi ilə Şirvanşah 
Fərrux Yasarın 1474-cü il tarixli bir fərmanının surətini çıxarmışdı. Şirvanın dövlət 
idarə üsulu, əhalinin müxtəlif təbəqələri, rəiyyətin vəziyyəti, bir sıra vergilər və 
inzibati məsələlər haqqında məlumat verən bu sənəddə Şirvan tarixinin bir sıra 
işıqlandırılmamış məsələləri əks olunmuşdur. Sənədin tərtib edildiyi tarix Şirvan 
dövlətinin sosial-siyasi və mədəni cəhətdən inkişaf etmiş bir dövrünə təsadüf edir. 
О zaman Yaxın Şərqin zəngin dövlətlərindən biri sayılan Şirvanın bir sıra şəhərləri 
Avropa ilə Şərq ölkələrini birləşdirən karvan-ticarət yollarının əsas düyünlərində 
yerləşdiyi üçün ölkə tranzit ticarətində də mühüm rol oynayırdı».
125
 
Sənəddən müəyyən edildiyinə görə Şirvanşah Fərrux Yəsar Şirvan dövlətinə 
tabe olan Gəştasfı və Salyan vilayətlərinin, eləcə də Mahmudabad şəhərinin 
idarəsini böyük oğlu Şamxal Sultan Məhəmməd Qazi bəyə tapşırır və onun həmin 
yerləri necə idarə edəcəyini müəyyənləşdirir: müəyyən vəzifə sahiblərinin rütbəsini 
yüksəltmək, alçaltmaq, müqavilə  bağlamaq,  müqavilələri  ləğv  etmək 
Məhəmməd Qazi bəyin hökmranlıq (hakimlik) səlahiyyətinə daxil edilir. Əhalinin 
                                                          
122 S.Onullahi. Göst.əsər. səh.44. 
123Kitabi-Diyarbəkriyyə, səh.67. 
124Yenə orada, səh.138. 
125  Сборник статей по истории Азербайджана. Стр.210; С.Ашурбейли. Очерки истории 
средневекового Баку, Bakı, 1964. səh.91; M.X.Nemətova XV əsr Şirvan tarixinə dair qiymətli sənəd, 
Azərb.SSR EA «Xəbərlər»i, Tarix, fəlsəfə və hüquq seriyası, 1966, №4, səh.63. 
 
35 
 
mülki, şəri məsələlərini ruhani alimlər və axundlarla müzakirə etmək, onların fikri 
ilə razılaşmaq şahzadəyə xüsusi tapşırılır və məsləhət görülürdü. 
Məhəmməd Qazi bəyə tapşırılırdı ki, «islam dininin qayda-qanununa əməl 
etsin, əzəmətli seyidlərə, görkəmli şeyxlərə, imamlara hörmət bəsləsin, onlardan 
vergi toplanmasına yol verməsin». Sənəddə seyidlər, şeyxlər ölkədə, hətta dünyada 
nizam-intizamın dayağı kimi qeyd edilmişdir. Beləliklə bir daha məlum olur ki, 
bütün müsəlman Şərq dövlətlərində olduğu kimi Şirvanşahlar dövlətində də din 
əhlinə böyük intiyazlar verilmiş, onlar feodal Azərbaycan dövlətlərinin dayağı 
olmuşlar. 
Şirvanşah Fərrux Yəsar oğlundan tələb edirdi ki, yüksək rütbəli dövlət 
məmurlarına divan üçün vəsait toplayarkən ədalətsizliyə yol verməmələri üçün 
onların üzərində nəzarət etsin. Həddindən artıq soyğunçuluğa yol verməsinlər, elə 
etməsinlər ki, əhali dağılıb qaçsın. Günahkarları cərimə edərkən dəftərlərdə qeyd 
olunmuş qayda-qanunlardan kənara çıxmasınlar. Bu sənədə görə Şirvanda möhkəm 
bürokratik dövlət aparatının və ciddi dövlət qanunlarına əsaslanan üsuli-idarə 
olmasını güman etmək olar.
126
 
 
3. Hərbi quruluş və məhkəmə sistemi 
 
XV əsr Azərbaycan feodal dövlətlərinin quruluşu haqqında əlahiddə bir 
mənbə olmadığı kimi, bu dövlətlərin hərbi təşkilatları və məhkəmə sistemi barədə 
də xüsusi əsər yoxdur. 
Bir qayda olaraq, döyüşə gedən ordunun başında hökmdarın özü dururdu. 
Qaraqoyunlulardan Qara Yusifin, Qara İsgəndərin, Cahanşahın, Ağqoyunlulardan 
Uzun Həsənin, Sultan Yaqubun, Rüstəm padşahın, Şirvanşahlardan I İbrahimin, 
Xəlilullahın, Fərrux Yəsarın döyüş  şücaətləri barədə mənbələrdə məlumat boldur. 
Onlardan əvvəlki hökmdarlar da şəxsən döyüş meydanlarına gedir, özlərinin 
sərkərdəlik və döyüşçülük məharətlərini nümayiş etdirirdilər. Məsələn, səlcuq, 
monqol, teymuri hökmdarları şəxsən böyük əzmlə vuruşur, vəzir, əmir və 
döyüşçülərə bir növ nümunə olur, hər qələbəni qılınc gücünə şəxsən əldə edərdilər. 
Əmir Teymur yazır: "Başıma polad dəbilqə, əynimə Davudi savut (hərbi süvari 
libas) geyindim, belimə misri qılınc bağladım, bahadırlıq və güləş taxtına 
əyləşdim. Turanlı divürəklilərin, Xorasan pəhləvanlarının, Gilan və Mazandaran 
batırlarının ürəklərinə səksəkə saldım və Sivas, eləcə də Gürcüstan qalalarını fəth 
elədim. Qalada dikbaşlıq eləyənlərin hamısını dəmirlə dağladım, qaladan ələ 
keçirdiyim bac-xəracı qalib əsgərlərimə payladım. Azərbaycandakı pozğun, başsız 
                                                          
126Bu haqda məlumat üçün M.X.Nemətovanın məqaləsinə bax. 
 
 
36 
 
adamları tənbeh elədim. (Sultan Əhməd Cəlairi və Qara Yusif Qaraqoyunlularını 
nəzərdə tutur - Ş.F.)... 27 padşahın taxtını ələ keçirdim. İrana, Turana, Ruma, 
Məğribə, Şama, Misrə, Ərəb İraqına, Əcəm İraqına, Mazandarana, Gilana, Şirvana, 
Azərbaycana, Farsa, Xorasana, Dəşti-Ceteyə, Dəşti-Qıpçağa, Xarəzmə, Xütənə, 
Babilistana, Baxtərzəminə, Hindistana padşah və hökmdar oldum... On iki 
yaşımdan dürlü-dürlü diyarları gəzdim. Əzab-əziyyət gördüm. Hər cürə tədbirə əl 
atdım, qoşunlar sındırdım, əmirlərdən və adi qulluqçulardan acı sözlər eşitdim, 
pisliklər gördüm, lakin eşitdiyimi eşitməzliyə, gördüyümü görməzliyə vurdum. 
Qılıncımı qından çıxarıb döyüşə girdim, dürlü-dürlü məmləkətləri, vilayətləri ələ 
gətirdim. Dünyada ad çıxartdım."(Bax: "Əmir Teymurun vəsiyyətləri." səh. 47-48) 
Qaraqoyunlu və Ağqoyunlu dövlətlərində ordunun ən yuxarı zümrəsini 
şahla bir tayfadan olan əmirlər təşkil edirdi. Məsələn, Qaraqoyunlularda - barani, 
Ağqoyunlularda isə bayandurilər yüksək toxunulmazlıq hüququna və müstəsna 
səlahiyyətlərə malik idilər. Ağqoyunlularda bayanduri bəylərinə «boy bəyləri», 
əskərlərinə isə «boy nökərləri» deyirdilər.
127
 Şirvanşahlarda isə ordu müharibə 
gözlənilən təqdirdə yerli rəiyyət və tayfalardan yığılan adamlardan təşkil olunurdu. 
Azərbaycan dövlətlərinin ordusu sarayın ixtiyarındakı nisbətən azsaylı 
qoşundan və ayrı-ayrı vilayətlərdə yaşayıb, yalnız hərbi yürüşlər zamanı 
cəmlənərək öz başçıları (sərdar) ilə birlikdə hökmdarın köməyinə yollanan 
döyüşçülərdən (çərik) ibarət olmuşdur. Piyada qoşun dəstələrinin təşkilinə isə ilk 
dəfə Qara Yusifin teymuri Şahruxla döyüşə yollanması zamanı təsadüf olunur.
128
 
Qeyd olunduğu kimi, ordunun böyük hissəsi çəriklərdən ibarət idi ki, onlara 
əsasən gəldikləri yerlərin tayfa başçıları rəhbərlik edirdi. «Xassə əskərlər» deyilən 
döyüşçü dəstələrinə (şahın tabeliyindəki əskərlərə) illik maaş verildiyi halda, 
çəriklərə yalnız onlar döyüşə çağırıldıqdan sonra pul ödənilirdi.
129
 
Ağqoyunlu qoşununda hökmdarın təminatında olub, müəyyən imtiyazlara 
malik qvardiya hissələri, boy və xassə nökərləri vardı. Onlar əsasən Ağqoyunlu 
tayfalarından olan və hakimiyyət başında duran bayandurilərə mənsub idilər. 
Qoşunun ali rəisləri «əmir» adlanırdı, kiçik başçılara isə «qibtəul» deyirdilər. Hər 
iki vəzifə əyanlara mənsub idi və bu vəzifələrə tayfa başçıları təyin olunurdu. 
Qoşun puşandarlardan (ağır silahlı süvarilərdən) və tirkəşbəndlərdən 
(oxatanlardan) ibarət idi. 
Əsasən yarımköçərilərdən ibarət olan döyüşçüləri, adətən, onların ailələri, 
qulları və xidmətçiləri müşayiət edirdilər. Buna görə də qoşun təşkilatının köçəri 
ənənələrlə sıx surətdə bağlı olduğu aydınlaşır. Qoşun səfərdə olduğu zaman (ilin 
fəsillərindən asılı olaraq) qışlaq və yaylaq yerlərində dayanırdı. 
                                                          
127 İslam ensiklopediyası. I cild, səh.266. 
128 Ş.Fərzəliyev. Azərbaycan XV-XVI əsrlərdə...,səh.68, 94. 
129 İslam ensiklopediyası, I cild, səh.266. 
37 
 
Qoşunların miqdarı haqqında dəqiq məlumat yoxdur. Qaraqoyunlu qoşununda 
təxminən 50 min nəfər, Ağqoyunlularda isə 100 min nəfər döyüşçü olduğunu 
etimal etmək olar.
130
 
Osmanlı hökmdarı Sultan Məhəmməd Fatehlə döyüş ərəfəsində Uzun 
Həsən onun dövlətinə səfir kimi gələn Venesiya diplomatı Katerino Zenonu 
Ağqoyunlu ordusuna dəvət etmişdi ki, baxış qurtardıqdan sonra K.Zeno tərəfindən 
Venesiyaya göndərilən məktubda senata yazılırdı: «Onların sayı 100 min nəfərdir... 
Süvarilər və onların atları italyan tərzində silahlanmışlar. Bəzi döyüşçülər 
bədənlərini hər hansı bir ağır zərbədən qorumaqdan ötrü sinələrini möhkəm 
dərilərlə örtmüşdülər... Bu süvarilərin qulluqçuları da yaxşı atlara minmişlər... 
Döyüşçülər 40 min nəfər, onların qulluqçuları isə təxminən 60 min nəfər idi... 
Şahın cavan oğlanları da onunla idilər»
131
 
Ağqoyunluların 1473-cü ildə baş vermiş Otluqbeli məğlubiyyətindən sonra 
Uzun Həsən dövlətdə mərkəzləşmə ənənəsini həyata keçirməyə başladığından bəzi 
yüksək rütbəli əmirlər və hətta şahzadələr də ona qarşı düşmən mövqe tutmuşdular. 
Buna misal olaraq Uğurlu Məhəmmədin atası əleyhinə qiyamını göstərmək olar. 
Bundan xəbər tutan Ağqoyunlu hökmdarı dərhal oğlunu cəzalandırmaq niyyətinə 
düşərək hücum etmək üçün qoşun toplayır və həmin qoşunun miqdarı barədə başqa 
bir venesiyalı diplomatın - Cozafa Barbaronun məlumatı müfəssəldir. C.Barbaro 
yazır: «Şahı şəxsən ləyaqətli adamlar müşayiət edir və xidmətində dururlar. Bu 
arada əskər və heyvanların miqdarını saymağa başladılar. Amma bizdə olan qayda-
qanunun əksinə olaraq, adamların sayını səbt etmək və atları dağlamaqla məşğul 
olmadılar. Onlar yalnız qoşun başçılarını yanlarına çağırır, ixtiyarlarındakı 
döyüşçülərin sayının düzgün olub-olmadığını soruşurlar... Mən öz xidmətçimlə 
onların arasından keçdim və paxla hesabı ilə ləşkəri saymağa girişdim. Hər 50 
nəfəri saydıqdan sonra cibimə bir paxla salırdım. Baxış sona çatdıqda hesablayıb   
əskər və heyvanların sayını aşağıdakı kimi müəyyən etdim: 
Çadırların sayı - 6000 (altı min); 
Dəvələrin sayı - 30000 (otuz min); 
Qatırların sayı - 5000 (beş min); 
Yabıların sayı - 5000 (beş min); 
Ulaqların sayı - 2000 (iki min); 
Xidmət atlarının sayı - 20000 (iyirmi min); 
Süvari atların sayı iki min baş idi. Onların üstünə dəmir zireh (bərgostvan) 
və qızıl-gümüşdən düzəldilmiş dördkünc zirehlər salınmış və atlar xırda zəncirlərlə 
bir-birinə bağlanmışdılar. Zirehlərin ətəkləri yerədək sallanırdı. Bəzi atlar, bizdə 
olduğu kimi, dəri ilə örtülmüşdü... Sonra aşağıdakıları saydım: 
                                                          
130 Azərbaycan tarixi, «Elm» nəşr. III cild, səh.105-106. 
131Səfərnamebayi-vernizyan dər İran,Tehran, h.1349, səh.217-218 (fars dilində). 
38 
 
2 min baş gözəl qatır, 20 min baş xırda buynuzlu heyvan, 2 min baş iri 
buynuzlu mal-qara, cəmisi 100 dənə ov yüzpələngi (?), 200 dənə dişi və başqa 
şahin quşu, 3 min ədəd tazı, 1000 ədəd ov iti, 50 ədəd qırğı, 15 min nəfər beli 
qılınclı döyüşçü, 2 min nəfər silahlı qulamlar, çobanlar və başqa xidmətçilər, 1000 
nəfər oxatan. Bunlardan başqa 25 min seçkin süvari, 3 min nizəsi və oxu olan 
piyada əskər, ali və orta təbəqədən olan 10 min qadın, 5 min xidmətçi qadın, 15 
yaşından 6 yaşınadək 6 min kiçik qız və oğlan uşağı, təxminən beş yaşlı 5 min 
başqa uşaqlar. 
Süvarilərin 1000 nəfəri nizəatan, 5 min nəfəri qalxanaparan, təxminən 10 
min nəfəri oxçu olmaqla yerdə qalanlarının müxtəlif silahları vardı. Əskərlərin 
yan-yörələrində görünən və öz mallarını satan sənətkarlar aşağıdakılardan 
ibarətdir: Ordunun bütün ehtiyacını ödəyən dərzilər, çəkməçilər, dəmirçilər, 
yəhərçilər və oxdüzəldənlər. Sonra, hər yerdə səliqə-sahmanla çörək, ət, meyvə, 
şərab və başqa şeylər satan adamları da gərək sizə xatırladam. Orduda ədviyyə 
satan əttarlar da vardı».
132
 
Başqa bir Venesiya diplomatı Ambrozio Kontarini isə səfirlərə  nümayiş  
etdirməkdən  ötrü  hazırlanan Ağqoyunlu piyada və süvari qoşunlarının rəsmi-
keçidi barədə məlumat verib yazır. «Müxtəlif adamlardan və Cozafa Barbarodan 
əlahəzrətin xidmətində olan nizami süvarilərin miqdarı haqqında soruşduqda 
məlum oldu ki, 25 min nəfərdən çox deyillər».
133
 A.Kontariniyə görə, belə rəsmi-
keçidin hazırlanmasından məqsəd «gördüklərimiz barədə qayıdıb öz hökmdarımıza 
məlumat vermək idi».
134
 Diplomat sonra Ağqoyunlu ordusunun silahları barədə 
yazır: «Onların silahları ox, kaman, qılınc və qalxandan ibarətdir... Nizədən 
istifadə etmirlər».
135
 
Dövrün mənbələrində ordunu təşkil edən hissələr «qoşun, ləşkər» əskərlər 
isə «dilavər, əskər, mülazim, nökər və qulluqçu» adlanır. Ordu cəngə başlamazdan 
əvvəl döyüşün olacağı meydana «çərxçi» yaxud «çərxəçi» adlanan dəstə çıxarılırdı 
və bu dəstəyə rəhbərlik «çərxçibaşı» tərəfindən həyata keçirilirdi. 
Dilçi alim H.H.Zərinəzadəyə görə çərxçilər «çərx» (?) adlı «maşınlarla» 
təchiz edilir və mühasirəyə aldıqları şəhərə çərxlərdən od yağdırarmışlar.
136
 Bu 
qəribə məlumatın H.H.Zərinəzadə tərəfindən hansı mənbədən götürüldüyü məlum 
deyildir, lakin bizə məlumdur ki, çərxçi dəstələrinin əsas fəaliyyətləri mühasirə 
zamanı yox, hücum vaxtı, özü də şəhər ətrafında yox, döyüş meydanında 
olmuşdur. Çərxçilərin döyüş meydanına çıxarılması döyüşün başlanması demək 
                                                          
132 Səfərnamehayi-venizyan ..., səh.73-74. 
133 Səfərnamehayi-venizyan ..., səh.146-147. 
134 Yenə orada, səh.147 
135 Yenə orada. 
136 H.H.Zərinəzadə. Fars dilində Azərbaycan sözləri, Bakı. 1962, səh. 278. 
39 
 
idi. Sübut üçün bircə fakta müraciət etmək kifayətdir: «Elə ki çərxçilər hər iki 
tərəfdən meydana gəldilər, döyüş başlandı».
137
 
Çərxçi dəstələrinin mövcudluğu faktına biz XV əsrin II yarısında təsadüf 
edirik, XVI əsrdə isə həmin dəstələrin fəaliyyəti daha mütəşəkkil olur və onlar 
ordunun avanqard hissəsini təşkil edirdilər. Çərxiçilərin döyüşə ilk atılan hərbi 
dəstə olduğunu tədqiqatçılardan Ə.Ə.Dehxoda
138
 və Ə.Müntəzirsahib
139
 də qeyd 
etmişlər. 
Güman ki, çərxçi dəstəsinə kimin rəhbərlik edəcəyi döyüşə yollanma 
ərəfəsində müəyyən edilmişdir. Məsələn, «Aləmarayi-Səfəvi» adlı mənbədə 
məşhur Ağqoyunlu əmiri Eybə Sultanın bir fəaliyyəti barədə oxuyuruq: «Eybə 
Sultan beş min nəfərlə çərxçi olub.. .».
140
 
«Tarixi-aləmarayi-Əmini» əsərində isə çərxçilərin silahlarının tüfəngdən 
ibarət olmağı aydınlaşır. Fəzlullah Xunci yazır: «Sultan Xəlil döyüşə başladı. O, 
münqəlayı Şərəfəddin Osman Miranşahiyə, Şeyx Əli Pornaka və Xəlil bəy Sufiyə 
(Sufi Xəlilə - Ş.F.) tapşırdı. Əvvəlcə çərxçilər hücuma keçdilər və Yaqubun 
çərxçiləri Xəlilin topuna qədər gedib çıxdılar, amma Xəlil qoşununun mərkəzi 
hissəsini (qəlb) top və tüfənglərlə möhkəmləndirdiyindən topçular çərxçiləri öz 
atəşləri ilə pərən-pərən saldılar».
141
 
Cəng başlanarkən kimlərin çərxçi təyin edilməsi məsələsi, görünür ki, çox 
əhəmiyyətli olmuşdur. I Şah İsmayıl Səfəvi və Ağqoyunlu Əlvənd arasında 
həlledici döyüş başlamazdan əvvəl, Səfəvi hökmdarı tərəfindən döyüşə göndərilən 
Qara Piri Qacar vəziyyətin qorxulu olduğunu nəzərdə tutub çərxçiliyi öz üzərinə 
götürmüş və əmir İlyas bəy Halvaçıoğluya demişdi: «Sən bayrağın yanında mənim 
yerimdə dayan ki, mən özüm çərxçi olum. Bu bizim türkmanlarla (Ağqoyunlularla 
- Ş.F.) ilk döyüşümüz olduğundan, başqa heç bir kəsə gümanım yoxdur ki, onu 
çərxçi edim».
142
 
«Aləmarayi-Səfəvi» əsərində çərxçilik (çərxçigəri) vəzifəsinin məzmunu 
barədə maraqlı bir fakt da vardır. Orada göstərilir ki, Rum sultanından (osmanlı 
sultanından - Ş.F.) top və əskəri qüvvə ilə kömək alan Sultan Murad Ağqoyunlu 
qızılbaşlarla qarşı çıxır. Şah İsmayıl vəziyyəti belə görüb öz adamları ilə 
məsləhətləşdikdən sonra onlara deyir: «Elə bir adam istəyirəm ki, rum qoşununun 
həşəmətindən qorxmasın və bizim pişxanəmizi (qoşunun daşıdığı cəng vəsaiti - 
Ş.F.) rum qoşununun iki fərsəxliyinə aparıb yerləşdirsin». İlyas bəy Halvaçıoğlu 
ona cavab verir: «Mən zəfərli qızılbaş qoşunun çərxçisi olduğum üçün bu, mənim 
                                                          
137 Aləmarayi-Səfəvi, Tehran, h.1350, səh.81. 
138 Lüğətnamə № 50, səh.156. 
139 Aləmarayi-Şah İsmayıl, Tehran, h.1349, səh.76. 
140 Aləmarayi-Səfəvi, səh.59. 
141 F.Xunci. Göst.əsər, səh.53-54. 
142 Aləmarayi-Səfəvi, səh.89. 
40 
 
işimdir».
143
 Demək, çərxçinin fəaliyyəti dairəsinə döyüş sürsatının daşınması və 
yerləşdirilməsi də daxil idi. 
Qeyd etməliyik ki, çərxçi və çərxçibaşı məfhumları hələ tamamilə açılmadı 
və gələcəkdə bu məsələ üzərində araşdırma aparılmalıdır. Çərxçi ilə yanaşı başqa 
bir istilah - «muçi» istilahı da diqqəti cəlb edən orta əsr istilahlarındandır. Biz vaxtı 
ilə «muçi» istilahı ilə məşğul olaraq onun səfəvilər dövründə yarandığını ehtimal 
etmiş və XV əsr hadisələrinin təsvirində muçi dəstələri haqqında məlumata təsadüf 
etmədiyimizi yazmışdıq.
144
 О vaxt bu doğrudan da belə idi və bizim əlimizdə 
Fəzullah Xuncinin «Tarixi-aləmarayi-Əmini» kimi qiymətli mənbəyi yox idi. Bu 
məsələ ilə əlaqədar indi isə F.Xuncinin mənbəyinə müraciət edək: Ağqoyunlu taxt-
tacına sahiblik uğrunda iki qardaş - Sultan Xəlil və Yaqubla ölüm-dirim mübarizəsi 
getdiyi zaman, yuxarıda yazıldığı kimi, artıq tərəflər üz-üzə gəlmişdilər. Mənbədə 
oxuyuruq: «Xəlil qoşununun münqəlay hissəsinin adlı-sanlı rəhbərləri də 
çərxçilərin dəf olunmalarında iştirak edirdilər. Onlar çərxçiləri muçi əmirlərinə 
tərəf - Həsənəli ibn Şeyx Əli Möhrdara, Hüseyn bəy Qaramaniyə, Seydi Əhməd 
bəy Pornaka və Şahməhəmməd bəy Duxarluya tərəf sıxışdırdılar. Xəlilin 
münqəlayındakı əmirlər muçi əmirlərindən iki dəfə güclü olduqlarından onlar muçi 
əmirlərini geriyə qaytardılar».
145 
Deməli, Ağqoyunlu qoşununda «muçi əmirləri» 
adlanan xüsusi dəstə də mövcud olmuşdur. Ç.N.Seddon «muçi» sözünün heç bir 
lüğətdə olmadığını yazır.
146
 Doğrudan da onun lüğəvi mənası aydınlaşmamışdır, 
lakin V.F.Minorski fars dilindən rus dilinə çevirdiyi «Tarixi-aləmarayi-Əmini» 
əsərinin «Qeydlər» hissəsində yazır: «Muçi istilahı Həsən Rumlunun «Əhsənüt-
təvarix»ində vardır. Çaldıran döyüşü zamanı fars hərbi sərkərdəsi Saru Pirə (Saru = 
Sarı Pirə, adından da göründüyü kimi, fars əmiri deyil, türk əmiri olmuşdur - Ş.F.) 
çərxçi alayı ilə osmanlı münqəlayına hücum edərək onu olduğu yerdən geriyə, 
muçilərə tərəf atdı, amma elə о vaxt muçilərin rəisi Saru Pirənin ardınca hücuma 
keçdi»
147
. V.F.Minorski bu istilahın mənası ilə əlaqədar sözünə davam edib yazır: 
«Əsərin 404-cü səhifəsində yenə də həmin müəllif (Həsən Rumlu - Ş.F.) döyüşə 
muçi və çərxçilərsiz getməyə ürək edən fars əmirlərinin (türk qızılbaş əmirlərinin - 
Ş.F.) özbəklərlə məğlubiyyətini təsvir edir».
148
 
Bu məşhur rus şərqşünasının fikrincə «çərxçi» ilk təşəbbüs göstərən, ilk 
başlayan anlamını verir, «muçi» isə güman ki, münqəlayın arxasındakı ehtiyat 
əskərlərinə verilən ad olmuşdur.
149
 
                                                          
143 Yenə orada, səh.78. 
144 Ş.Fərzəliyev. Azərbaycan XV-XVI əsrlərdə...,səh.72. 
145 F.Xunci. Göst. əsər, səh.54. 
146 Əhsənüt-təvarix. Baroda, səh.12. 
147 F.Xunci. Göst. əsər, səh.128. 
148 Yenə orada. 
149 Yenə orada. 
41 
 
Ordunun hərbi quruluşu ilə əlaqədar «qulluqçu» istilahı da diqqəti cəlb edir. 
Müasir azərbaycan dilində də işlənən bu söz təxminən orta əsrlərdə, о cümlədən 
XV əsrdə işlənən «qulluqçu»nun daşıdığı mənanı bildirir. Lakin, göstərmək 
lazımdır ki, qulluqçular о zaman hərbi dəstələrdə xidmət edir, istilahın məzmununa 
müvafiq olaraq at, dəvə və başqa heyvanlara qulluq edirdilər.
150
 V.F.Minorski 
qulluqçuların süvari və ya piyada olduqlarının müəyyənləşmədiyini yazır,
151 
italyan 
diplomatı Katerino Zeno isə qulluqçuların süvari olduqlarını nəzərə çatdırır: «Bu 
süvarilərin nökər və qulluqçuları da yaxşı atlara minirlər və dəmirdən tökülmüş 
zirehli libas geyinirlər».
152
 Müharibənin gərgin vaxtlarında qulluqçular da döyüşə 
çıxarılırdılar. 
Qeyd etməliyik ki, bəhs etdiyimiz dövrdə döyüşçülərə məvacib «divani-
ləşkər» («qoşun divanı») adlanan maliyyə divanı tərəfindən ödənilirdi. Ordu ayrı-
ayrı dəstələrə bölünmüşdü. Silahlar arasında qılınc, xəncər, ox, tüfəng (az 
miqdarda - Ş.F.), balta, gürz və qaladağından silahlar - rəadə, mancanaq da vardı. 
Ağqoyunlu ordusu əsrin sonuna yaxın az da olsa toplar və tüfənglərlə 
silahlanmışdı. Silahlar «qurxanə» adlanan silah anbarında saxlanılır, qurxanənin 
fəaliyyətinə xüsusi cəbbədarlar rəhbərlik edirdilər. Həsən bəy Rumlu yazır ki, Qara 
Yusif və Cahanşah Qaraqoyunlu döyüşçülərinin əksəriyyəti zirehli (cövşənpuş) 
idilər. Kəcim adlanan örtük də döyüş libasları sırasına daxil idi.
153
 Cəngə surən 
(əskərlərin nərəsi), nəfir, şeypur, nağara, gəbrəgə (böyük nağara) təbil və bayraqla 
yollanırdılar. Hücum zamanı kərənay (uzun zurna), qələbə əldə ediləndə isə nağara 
səsləndirilirdi. Döyüşün gedişatı vaxtı əskəri qüvvələrin bir hissəsi ehtiyatda (tərh) 
durur, vuruşmanı müşahidə edir və lazım olduqda döyüş meydanına 
çıxarılırdılar.
154
 Qoşunlar əskərlərinin mənsub olduqları yerin adı ilə adlandırılırdı: 
Qarabağ, Muğan, Şirvan qoşunu
155
 və s. 
Müharibə gözlənilən vaxt yerlərə istimalətnamə (cəlbedici məktub, nəvaziş 
məktubu) göndərilib ənam vəd edilir və beləliklə qoşun toplanışı surətləndirilirdi. 
Əskər yığımı «yasaq» adlanırdı. Vilayətlərdə yaşayan əmir və əyanlar fərman alan 
kimi öz çərikləri ilə padşaha köməyə gəlir, yalnız müharibə bitdikdən sonra öz 
yerlərinə geri qayıdırdılar. 
Döyüş gözlənilən təqdirdə hökmdarlar arasında hərbi ittifaqın yaranması da 
vacib hərbi siyasət sayılırdı. 1414-cü ildə Şirvanşah I İbrahim    Qaraqoyunlu Qara 
Yusiflə döyüşməkdən ötrü Şəki hakimi Şəmsəddin Əlinin oğlanları, habelə 
Gürcüstan valisi Kustandil (Konstantin) ilə ittifaqa girmişdi. 
                                                          
150 Сборник статей по истории Азербайджана...., səh.79. 
151 Minorsky V.А Civil and Military Review in Fars in 881/1476, B SOS, vol X p.1,1940, s.164. 
152 Səfərnamehayi-venizyan ..., səh.216 
153 Ş.Fərzəliyev. Azərbaycan XV-XVI əsrlərdə...,səh.68. 
154 Yenə orada. 
155 Yenə orada səh.68. 
42 
 
Müharibə baş tutmadıqda, yaxud dövlətlər  arasında ümumi razılıq əldə 
ediləndə sülhnamə (sülh müqaviləsi) tərtib edilirdi. Məğlubiyyətə uğrayan tərəfin 
məşhur əmirlərinin qalib gələn tərəfə cəlb edilməsindən ötrü «nəvazişnamə» 
(«nəvaziş məktubu») yazılırdı. Qələbə xəbərini qonşu dövlətlərə bildirməkdən ötrü 
«fəthnamə» («qələbə məktubu») yollanırdı. Çətinliklə ələ keçirilən şəhərin 
əhalisindən müqavimət göstərib orduya ziyan vurduqları üçün böyük məbləğdə 
təzminat alınırdı. Başqa dövlət başçıları qalib tərəfi qələbə münasibətilə təbrik edir 
(təhniyət), töhfə yollayırdılar.
156
 Bəhs olunan dövrdə ordunun müxtəlif hissələri 
belə adlandırılmışdır: 
Cəvanğar, yaxud meysərə (sol qol, yaxud sol cinah); 
Bəranğar, yaxud meymənə (sağ qol, yaxud sağ cinah); 
Qul (ordunun mərkəzi), yaxud qəlb; 
Mənqəlay, yaxud pişdar (ordunun ön hissəsi). Mənqəlayın da cəvanğar və 
bərənğarı olurdu. Mənqəlayda minlərlə döyüşçü vuruşdu, çünki mənqəlay 
hücumunun döyüşün sonrakı gedişi üçün böyük əhəmiyyəti vardı. 
XV əsr Azərbaycan feodal dövlətlərində bu hərbi istilahları əsasən 
özlərindən əvvəlki monqol və teymuri ordularından əxz etmişdilər. Bu baxımdan 
Əmir Teymurun kitabına bir daha müraciət etmək yerinə düşərdi: "Əsl sərdar odur 
ki, qırx min atlı hərbçini on dörd bölüyə ayırıb düzə bilsin. Əvvəl özünə tabe olan 
cərgələri nizama düzüb onu "qol" adlandırsın. Sonra bəranğarın üç bölüyünü 
nizamlayıb onların birinə "bəranğar hiravulu" (sağ cinahın ön dəstəsi-Ş.F.) adını 
versin. Sonra cəvanqarın üç bölüyünü düzüb, onların birini "cəvanqar hiravulu" 
(sol cinahın ön dəstəsi – Ş.F.) adlandırsın. Bu tərz ilə bəranğar bölüklərinin yanına 
daha üç qoşun düzüb onlara “çapavul” adını qoysun, həmin üç bölükdən birini isə 
"çapavulun hiravulu" adlandırsın. Bu qayda ilə daha üç qoşunu nizamla düzüb, 
onları cəvanğarın alt hissəsində yerləşdirib, "şigavul" adını qoysun, həmin üç 
qoşundan birinə "şigavulun hiravulu"
 
adını versin. Bundan sonra "qol"un 
qarşısında sınanılmış, təcrübəli oxçular, qılıncoynadanlar, nizətullayanlar və 
bahadırlardan ibarət böyük bir hiravul düzsünlər, çünki hiravulun məhz bu 
qoşunları güclü surən salıb (urra çəkib) düşməni məğlubiyyətə uğradacaqdır... 
Sərdar əvvəlcə onlara qarşı böyük hiravul dəstələrini üz-üzə gətirməli və döyüşə 
buraxmalıdır. Bunun arxasınca böyük hiravula kömək üçün çapavul hiravulunu və 
şigavul hiravulunu döyüşə buraxmaq lazımdır. Onların arxasınca gərək çapavulun 
ikinci qismi və şigavulun birinci bölüyünü döyüşə göndərmək gərəkdir. Əgər 
düşmənə endirilən bu yeddi zərbədən sonra da qələbə əldə olunmasa, о zaman 
bəranğar və cəvanğarın hiravulu cəngə başlamalıdır. Bununla düşmənə doqquz 
zərbə vurulmuş olacaq. Əgər doqquz zərbədən sonra da fəth və zəfər müyəssər 
                                                          
156  Ş.Fərzəliyev. Azərbaycan XV-XVI əsrlərdə..., səh.69-70; Yenə onun: Azərbaycan və Osmanlı 
imperiyası XV-XVI əsrlərdə. Bakı, 1995. Səh. 49. 
 
43 
 
olmasa, bəranğarın birinci bölüyü və cəvanğarın ikinci bölüyünü döyüşə yeritmək 
lazımdır. Əgər bu on bir zərbədən sonra da qələbədən səs-soraq çıxmasa, 
bəranğarın ikinci bölüyünü və cəvanğarın birinci bölüyü döyüşə başlamalıdır. Bu 
on üç zərbədən sonra düşmənin yeniləcəyinə və qələbəyə ümid etmək olar. Əgər 
bu on üç zərbədən sonra da fəth və zəfər hasil olmasa, sərdar gərək qolun 
əsgərlərini vuruşa hazırlayaraq, özü də onlarla bərabər cəngə yerisin, özünü 
düşmən gözünə dağ tək göstərib ağır-ağır hərəkət etsin. Döyüş bahadırlarına 
buyursun ki, qılınclarını çəkib hücuma keçsinlər, oxatanlar isə yaylardan ox 
yağdırsınlar. Əgər bu zaman da zəfər və fəth əldə olunmasa sərdarın özü gərək 
cəng meydanına girsin." (Бах: Temur Tüzukları, Daşkənd, 1996, səh. 129-130, 
özbək dilində). 
Deməli, Əmir Teymur tərəfindən öz ordusu üçün müəyyənləşdirilən bu 
döyüş yürüşündə ordunun hiravul, şigavul, cəvanğar, bəranğar, çapavul və qol 
hissələrinin iştirakı həyata keçməli, qələbə əldə olunmalıdır. Şübhəsiz ki, belə 
hərbi-texniki manevrlər fərdi xarakter daşımış, Qaraqoyunlu və Ağqoyunlu 
hökmdarları öz ordularına və qayda-qanunlarına xas döyüş planları hazırlamışlar, 
lakin onların da ordularında bu monqol-cığatay hərbi istilahları işlənmiş, cəng 
düzümü əsasən yuxarıda göstərildiyi kimi olmuşdur. 
Ordu ilə əlaqədar istilahlardan biri də «yasaq»dır. Şahın asılılığında olan 
əmirlərin hamısı əmr alan kimi ətraf yerlərdən qoşun toplamağa başlayırdılar ki, bu 
əməliyyat yuxarıda göstərildiyi kimi «yasaq» adlanırdı. Yasaqdan ötrü əyalətlərə 
yüzlərlə mülazim göndərilirdi. 
Döyüş başlamazdan əvvəl ordunun «qarovul» adlanan müəyyən dəstəsi 
kəşfiyyata çıxır və bu dəstəyə məşhur əmirlər rəhbərlik edirdi. Qarovulun vəzifəsi 
düşmənin hərbi qüdrət və vəziyyətini öyrənmək və mümkün olduqda əsir ələ 
keçirib geri qayıtmaq idi ki, bu əməliyyat mənbələrdə «zəbangiri» («dil tutmaq») 
adlanmışdır.
157
 
Ə.Tehrani qarovulun vəzifəsi barədə əsərinin bir yerində belə məlumat 
verir: «Nəhayət qarovul xəbər gətirdi ki, Rüstəm bəy öz yerində dayanıb və hərəkət 
etməyə hazırlaşmır. Rüstəm bəyin qarovulunun sayı nəzərdə tutulduğundan artıq 
olduğu üçün sahibqranın qarovulu cilovları çəkib geri döndü və vəziyyəti ərz etdi. 
Onların (Qaraqoyunluların - Ş.F.) qarovulu isə təpənin üstünə çıxıb Ağqoyunlu 
ulusunu müşahidə etmək imkanı qazandı və onların kəmiyyət və keyfiyyəti barədə 
tam məlumat əldə edə bildi»
158
 
Uzun Həsən Ağqoyunlunun Sultan Məhəmməd Fatehlə etdiyi həlledici 
döyüş barədə (1473, Otluqbeli) «Sultan Məhəmməd Fatehin yarlığı» adlanan rəsmi 
sənəd diqqəti cəlb edir. Yarlığın əvvəlində Otluqbeli döyüşünün başlanma səbəbi 
göstərilir. Yarlıqdan məlum olur ki, döyüş 1473-cü ildə çərşənbə günü Başkənd 
                                                          
157 Ş.Fərzəliyev. Azərbaycan XV-XVI əsrlərdə...,səh.70. 
158 Kitabi-Diyarbəkriyyə. Səh 148. 
44 
 
yaxınlığında, Otlubeli adlanan yerdə baş vermişdir. Yarlığa görə, Ağqoyunlu 
qoşununun hərbi tərtibatı aşağıdakı kimi idi: 
Pişdarda (münqəlay), yaxud öndə - Uzun Həsən, təvaçi Bayandur bəy, Əli 
Mirzə, Şahəli bəy Pornak, İbrahimşah bəy, Gavur İshaq; 
- Cəvanğar (sol qol) alayında - Uzun Həsənin oğlu Zeynal Mirzə, 
Qaramanlı Pirəhməd, Məhəmməd bəy, Süleyman bəy, Möhdar Şeyx Əli, Əli paşa; 
- Bəranğar (sağ qol) alayında - Uğurlu Məhəmməd, sahibqran Teymur 
bəyin övladlarından Məhəmməd Bəkir Mirzə, Zeynal Mirzə və Müzəffər Mirzə, 
Hacı bəy, Rüstəm bəy və Şahməhəmməd bəy.
159
 
Yarlığın məlumatına görə Ağqoyunlu-Osmanlı hərbinin başlanmasına səbəb 
daha böyük hakimiyyətə çatmaq uğrunda iki hökmdarın bir-biri ilə qəti savaş istəyi 
olmuşdur, çünki bölgədə bu iki dövlətin siyasi və iqtisadi mənafeyi toqquşmaqda 
idi.
160
 
İndi də bir qədər XV əsr Azərbaycan hərbçilərinə və hərbi vəzifələrə nəzər 
yetirək: 
Əmirlər: Dövrün mənbələrində feodal dövlətlərimizin əsas qüvvəsi olan 
yüksək əmirlər zümrəsinin tutduğu mövqe «əmarət» adlandırılmış, əmirlərə isə 
«alimiqdar, alitəbar, əzəmətli» əmirlər deyilmişdir. 
Əmirlər aşağıdakı iki hissəyə bölünmüşdürlər: 
1.Əllərində soyurqal (şərti torpaq mülkiyyətinin bir növü - Ş.F.) olan və 
böyük imtiyazlara malik böyük əmirlər; 
2. Kiçik əmirlər. 
Təbii ki, «böyük əmir» istilahı altında əllərində böyük hərbi səlahiyyətləri 
olan əmirlər nəzərdə tutulur. Məsələn, Əli bəy Ağacəri hökmdar Cahanşah 
Qaraqoyunlunun hakimiyyəti zamanı böyük əmir idi və bu haqda oxuyuruq: «Əli 
bəy Cahanşahın şahlığı dövründə «əmiri-bozorg» («böyük əmir») idi.
161
 Yaqub 
Ağqoyunlu zamanında böyük qüdrətə malik olan məşhur Sufi Xəlil Mosullu da, 
yuxarıda göstərildiyi kimi, «əmiri-bozorg» olmuşdu.
162
 XV əsrdə fəaliyyət 
göstərmiş əmirulüməra, böyük əmir və kiçik əmirlərin kimliyinə diqqət yetirdikdə 
məlum olur ki, məşhur əmirlər, məşhur tayfa nümayəndələrindən seçilmişlər. 
Məsələn, mosullu, pornak, şıxavənd, çəpəni, bayat, ərəbgirlu, əlpavut, baharlu, 
cagirlu, qaramanlı, sədlu tayfalarına mənsub onlarla səlahiyyətli əmir məlumdursa, 
vərsaq və oxlu tayfalarından böyük əmirlər çıxmamışlar. Mənbə bu barədə belə 
məlumat verir: «Vərsaq tayfası - onların əsilləri yunan ölkəsindəndir ki, hal-
hazırda «Qaraman» adı ilə məşhurdur. Xaqani-İskəndərşan və cənnətməkan padşah 
(I Şah İsmayıl və I Şah Təhmasib - Ş.F.) dövründə onların mötəbər əmirləri yox 
idi. Kiçik əmirləri isə Musa bəy, Xaf hakimi Həsən Xəlifə, həmçinin Mustafa bəy 
                                                          
159 Şahin Fazil Fərzəlibəyli. Azərbaycan və Osmanlı imperiyası XV-XVI əsrlərdə, Bakı, 1995, səh.49. 
160 Ş. Fərzəlibəyli   Azərbaycan ... , səh.48. 
161 Tarixi-qızılbaşan . səh.11 
162 Yenə orada səh.22. 
45 
 
və Dürhəsən Xəlifə olmuşlar».
163 
Oxlu tayfasının da mötəbər əmiri məlum deyildir. 
«Bu tayfanın mötəbər əmiri yox idi və onlar Səfəvi xanədanının müridləridirlər.
164
 
«Kiçik əmirlər» zümrəsinə daxil olan əmirlər «ordu əmirləri» də adlanırdı. 
Onlar müxtəlif qoşun dəstələrinə başçılıq edən əmirlər olmuşlar. Zənnimizcə 
sərhədləri qoruyan əmirlər də «kiçik əmirlər» zümrəsinə daxil idilər. 
Müharibələr zamanı ələ keçirilən qənimətlər çox hallarda əmirlər arasında 
bölüşdürülürdü ki, şah bununla da onları özündən razı salmaq və gələcək döyüşlərə 
rəğbətləndirmək istəyirdi. Elə hal da olurdu ki, əmirin döyüşlə ələ keçirdiyi hər 
hansı bir yer elə onun özünə bağışlanırdı. 
Əmirlik XV əsrdə nəsli xarakter daşımışdır. Misal olaraq deyə bilərik ki, 
1458-ci ildə Cahanşah Qaraqoyunlunun əmiri Bayazid Cagirlu (o, əmirul-üməra 
Əmir Bəstam Cagirlunun oğlu idi - Ş.F.) öldükdə, onun yerini qardaşı Əbülfəth bəy 
tutmuş və əmir olmuşdu.
165
 
Bəzi əmirlərə xidmətlərinə və qazandıqları hörmətə görə böyük torpaq 
sahələri - soyurqal və tiyul verilir və onlar müharibə bitdikdən sonra həmin yerlərə 
gedib mülki işlərlə məşğul olurdular, lakin şah уeni müharibəyə başlarkən əmirlər 
yenidən xüsusi əmrlə orduya səfərbər edilirdilər. 
Əmirlərə müxtəlif ləqəb və titullar verilirdi, onlar soy ada malik 
olmadıqlarından daşıdıqları vəzifə onların adlarına əlavə edilir, yaxud doğulduqları 
şəhər, уа kəndin adı soy ad kimi onlara mənsub edilirdi.
166
 
Qorçilər. Bəzi tədqiqatçılar «qorçi» istilahını yalnız Səfəvilərlə 
əlaqələndirir ki, bu düzgün deyildir. Bu istilah altında fəaliyyət göstərən hərbiçilər 
XV əsrdə də olmuşlar.
167  
Məsələn, bizim tez-tez müraciət etdiyimiz «Kitabi-
Diyarbəkriyyə» əsərində də qorçilərdən söhbət gedir.
168
 
«Qorçi» sözü Azərbaycan mənşəli «qorumaq» felindən yaranmışdır. 
Qorçilər arasında nizam-intizamın yüksək olmasından ötrü və orta əsrlərdə tez-tez 
üzə çıxan tayfa ixtilaflarının baş verməsinin qarşısını almaq məqsədilə hər qorçi 
dəstəsinin üzvləri yalnız bir tayfa nümayəndələrindən ibarət olmuşdur. Qorçilər 
mənsub olduqları yer və tayfanın adı ilə adlanmışlar; Naxçıvan qorçiləri, şamlu 
qorçiləri və s. 
Şahların xüsusi mühafizəçiləri olan qorçilər müharibə vaxtı ehtiyatda qalır, 
yalnız ən çətin məqamlarda döyüşə çıxarılırdılar. Şücaətli qorçi göstərdiyi xidmət 
müqabilində əmirlər zümrəsinə də daxil edilirdi.
169
 Qorçilərin aşağıdakı qrupları 
məlumdur : 
                                                          
163 Tarixi-gizilbaşan, səh.40. 
164 Yenə orada. 
165 Şahin Fərzəliyev. Azərbaycan XV-XVI əsrlərdə ..., səh.58-59. 
166 Yenə orada. səh.60-61. 
167 Yenə orada. səh.65. 
168 Kitabi-Diyarbəkriyyə, səh. 115,161... 
169 Ş.Fərzəliyev. Azərbaycan XV-XVI əsrlərdə ...,səh.66-67. 
46 
 
1.Ox və kaman qorçisi; 
2.Qılınc qorçisi; 
З.Нərəm qorçisi; 
4. Şah məiyyətində olan yüksək hərbiçilərin qorçisi və s. 
Qorçilərə divan tərəfindən illik məvacib təyin edilirdi.
170
 
İndi isə bir neçə hərbi vəzifəyə nəzər salaq: 
QorçibaĢı. Bu istilah altında xüsusi şah alayının üzvləri olan qorçi 
dəstələrinin rəhbəri başa düşülür. Qorçibaşı vəzifəsinin sahibi dövlətin ən etibarlı 
şəxsiyyətlərindən biri olmuşdur. Qorçibaşı qorçilər üzərində böyük ixtiyara malik 
idi. Müəyyən şikayəti olan hər bir qorçi yalnız qorçibaşı vasitəsilə öz şikayətlərini 
hökmdara çatdıra bilərdi, əks təqdirdə o, qorçilikdən kənar edilirdi.
171
 
Təvaçi. Müharibə gözlənilən təqdirdə tabeliyindəki əyalətlərə gedərək, 
hərbi qüvvə toplayan və ayrı-ayrı qoşun dəstələri arasında əlaqə yaradan əmirlər 
belə adlanmışlar. Onlar döyüşçüləri səfərbər edir, ordunun olacağı yeri onlara 
bildirirdilər. Döyüşçülərin sayı və ordunun müharibə qüdrəti onun «təvaçi dəftəri» 
adlanan xüsusi kitabçasında qeyd edilərdi.
172
  
Teymur Azərbaycana (1386-87, 1392-95, 1399-1405) hərbi yürüşlər etmiş; 
Təbrizi tutmuş, Şirvanı özünün vassal asılılığına salmış, İranı rəsmi olaraq öz 
övladlarının idarəsinə tapşırmışdır. Tarixçi Şərəfəddin Əli Yəzdinin "Zəfərnamə" 
əsərində bu barədə müəyyən məlumat vardır. Müəllif kitabın "Sahibqran 
həzrətlərinin İran istiqamətinə üç illik yürüşü barədə söhbət" hissəsində "təvaçi" 
vəzifəsinin sahibi olan şəxsin gördüyü iş haqqında yazır: 
"Pələng (bars) ilinə uyğun gələn h.788-ci ildə (2.II.1386-21.I.1387) 
Sahibqran həzrətləri İrana yürüş barədə qərara gəldi və dünya şöhrətli yarlıq 
(hökm) verdi ki, təvaçilər qələbə əzmli qoşun toplamaqla məşğul olsunlar. 
Fərmana görə qoşun hissələri ətraf ərazilərdən və tərəflərdən dərgaha üz tutub 
gəldilər." (Bax: Şərəfəddin Əli Yəzdi. "Zəfərnamə" Fars dilindən çevirəni prof. 
V.Z.Piriyev, Bakı, 1996, səh.3,30" 
«Tarixi-aləmarayi-Əmini» əsərində verilən məlumata görə təvaçi vəzifəsi 
XV əsrin ikinci yarısında əhəmiyyətli dövlət vəzifələrindən biri olmuşdur. Belə ki, 
qardaşı Sultan Xəlil üzərində qələbə əldə edən və Təbriz taxtında əyləşən Yaqubun 
«birinci fikri Xəlilin tərəfdarlarının harada olmaları oldu, çünki onlar Xəlilin 
ölümündən sonra dağılışmışdılar. Dövlət işləri pozulmuşdu, çünki əvvəla Mihməd 
bəy Alpaut və Qara Məlik Təvaçi edam edilmişdilər».
173
 Deməli, dövlət işlərinin 
(burada Uzun Həsənin vəfatından sonra və Sultan Xəlilin altı aylıq hakimiyyəti 
zamanındakı dövlət işlərindən söhbət gedir) pozulmasının səbəblərindən biri də 
«böyük əmirlər» silkinə mənsub olan təvaçinin qətli olmuşdur. Təvaçinin «böyük 
                                                          
170 Yenə orada, səh.67. 
171 Ş.Fərzəliyev. Azərbaycan XV-XVI əsrlərdə ...,səh.63-64. 
172 Yenə orada. səh.70-71. 
173 Fəzullah Xunci. Göst.əsər, səh.55. 
47 
 
əmirlər» silkinə mənsub olduğu barədə isə belə bir qeyd vardır: «Muşda böyük 
əmirlər Yusif bəy ibn Xurşud bəy (təvaçi - Ş.F.) və Məhəmməd bəy Duxarlu gəlib 
orduya qoşuldular».
174
 
Fərzullah Xunci özünün son dərəcə qiymətli mənbəində «təvaçi» və 
«bukavul» vəzifəsi daşıyan əmirləri təxminən eyni cür səciyyələndirir: Uzun 
Həsəndən sonra hakimiyyətə gələn Sultan Xəlil qardaşı Yaqubu Diyarbəkrə 
yollayır. Yaqub Təbrizdən çıxan kimi şiddətlə qar yağmağa başlayır və şahzadənin 
hərəkəti çətinləşir. Diyarbəkrə çatmağa beş fərsəx qalmış qar elə qalınlaşır ki, 
F.Xunciyə görə, «hətta iki qar divarı arası ilə gedən dəvələrin başları belə 
görünmürdü». Belə şəraitdə yolun təmizlənməsindən ötrü məhz təvaçi əskərləri 
səfərbər edilir. F.Xuncinin ikinci misalı da elə Xəlil və Yaqub Ağqoyunlu 
qardaşlarının taxt-tac mübarizəsi ilə bağlı gətirilmişdir. Müəllif yazır ki, Yaqub 
Təbrizə hucuma yollananda Diyarbəkri tərk edərək «it yolu» adlanan yoldan keçib 
Muşa gəlməli olur. «Bu yol çox çətin keçilən bir yoldur və buna görə də 
bakavullara qoşunun keçidini təmin etməkdən ötrü əmr verilir».
175
 Bu misaldan 
təvaçinin bir vəzifəsi də aşkara çıxır. 
Qaraqoyunlu Pirbudağın-Məhəmməd Əlişir, Uzun Həsənin-Xəlil, onun oğlu 
Sultan Xəlilin-Qara Məlik adlı təvaçiləri olduğu məlumdur. Cahanşah   
Qaraqoyunlunun təvaçisi Pir Məhəmməd bu hökmdarın ən yaxın əmirlərindən 
idi.
176
 
Tuqaçi. Bu istilahın mənası barədə hələ məlumat yoxdur, lakin ingilis 
tədqiqatçısı Ç.N.Seddon onun «xəbəraparan» olduğunu bildirir, Həsən bəy Rumlu 
tuqaçinin elçi sifətilə göndərildiyi barədə söz açdığına görə bu vəzifə sahiblərinin 
həqiqətən də xəbər çatdıran olduqlarını güman etmək olar. 
Mənbələrdə iki tuqaçi vəzifəsinə təsadüf olunur: şəhər tuqaçisi və ləşkər 
tuqaçisi.
177
 
Ə.Tehrani yazır ki, Cahanşah  Seyid  Əhməd  Tuqaçini 1453-cü ildə 
İsfahanı dağıtmağa yollamış və tuqaçi özü ilə 50 min nəfər adam toplamış və 
barıları yerlə yeksan etmişdi.
178
 Bu misaldan tuqaçinin təkcə xəbəraparan deyil, 
həmçinin müxtəlif tapşırıqların də icraçısı olduğu aydınlaşır. 
Tuqaçinin divanı da olmuş və həmin divan  «divani-əmarəti-tuqaçi» 
adlanmışdır.
179
 
Qəcərçi. Bu vəzifə sahibi haqqında məlumat yox dərəcəsindədir. Ə.Tehrani 
Uzun Həsənin Pirəli bəy Şahnisbi adlı qəcərçisi olduğunu bildirir və onun 
məlumatına əsasən bu vəzifənin məzmunu aydınlaşır. O, yazır: Uzun Həsən 
                                                          
174 Fərzullah Xunci. Göstərilən əsəri, səh.51 
175 Yenə orada. səh.46,51. 
176 Yenə orada. səh.71. 
177 Kitabi-Diyarbəkriyyə, səh. 72. ; Ş.Fərzəliyev. yenə orada, səh. 71. 
178 Kitabi-Diyarbəkriyyə, səh. 176. 
179 Ş.Fərzəliyev. Azərbaycan XV-XVI əsrlərdə ..., səh.71 
48 
 
gedəndə (1448) Quxbir adlı bir çayın kənarında dayanmağa məcbur olmuşdu, 
çünki çayı keçmək mümkün deyildi. «Pirəli bəy Şahnisbi qəcərçi idi. Sahibqran 
onu göndərdi ki, axtarıb bir keçid tapsın ... Qəcərçi keçidi tapa bilmədiyi üçün 
sahibqran özü daim xoşbəxt xislətindən işıq saçan fərasət nurunun sayəsində keçidi 
aşkara çıxardı və bütün qoşun həmin keçiddən keçdi. »
180
 
Nəqbəçi. Azərbaycanca «lağım» mənasını verən «nəqb» ərəb ismindən 
düzəldilən sözdür. Nəqbəçilər (yaxud nüqqab) mühasirə vaxtı qala və şəhər 
divarlarını lağım atmaqla uçuran əsgərlər idilər.
181
 
Əmiraxur. XV əsr Azərbaycan ordularında minik heyvanlarına nəzarət və 
nəqliyyat məsələlərinə rəhbərlik etmək əmiraxurun öhdəsinə düşürdü. Qoşunların 
əsas minik vasitəsi olan at ilxılarının ümumi sayı haqqında hökmən əmiraxurun 
məlumatı olmalı idi. Sultan Əhməd Cəlairinin məğlub olub qaçmasından sonra əsir 
alınmış düşmən əmiraxurlarına Qara Yusifin verdiyi suallar bu fikrin təsdiqi üçün 
səciyyəvidir: «Sultanın neçə atı vardı? O, özü ilə neçə at aparmış olar? Ordumuzun 
əlinə daha neçə at keçə bilər?»
182
 
Müharibə vaxtı ordu ilə hərəkət edən əmiraxurlar da şəxsən döyüşürdülər. 
Ə.Tehrani Uzun Həsənin əmiraxurunun hərbi fəaliyyətini bildirən belə bir məlumat 
verir: «...Qasım Əmiraxurun başçılıq etdiyi qoşun Nəsibin və Mardinin bəzi 
hissələrini qarət edib geri döndü».
183
 
Beləliklə XV əsr Qaraqoyunlu, Ağqoyunlu və Şirvanşahlar dövlətlərinin hər 
üçünün hərbi quruluşu arasındakı tam yaxınlıq bir daha təsbit edilmiş olur. Dövrə 
dair mənbələrdə və tarixi ədəbiyyatda buna görə də hər üç feodal dövlətin 
quruluşlarındakı yaxınlıq dönə-dönə əks etdirilmişdir. 
Məhkəmə sisteminə gəldikdə də eyni yaxınlıq nəzərdən yayına bilmir. Qəti 
şəkildə demək olar ki, Azərbaycanın XV əsrdə mövcud olmuş hər üç dövlətində 
məhkəmə sistemi eyni tərzdə təşəkkül tapmışdı və demək olar ki, eyni şəkildə 
həyata keçirilir və müsəlman hüququna əsaslanırdı. «Orta əsrlər Azərbaycan 
hüquqşunaslığı ... müsəlman hüququnun üzvi bir hissəsi olub mahiyyətcə heç bir 
cəhətdən ondan fərqlənmirdi».
184
 
Müsəlman hüququ ümumi şəkildə şəriət adlanan elmlər sistemində 
formalaşmışdır. Şəriət cəzanı yalnız zahiri əlamətə görə, əmələ, formaya görə verir. 
Şəriət hökmləri iki qrupa bölünür: 
1 .Ruhani-mərasim hökmləri; 
 2.Mülki-siyasi hökmlər.
185
 
                                                          
180 Kitabi-Diyarbəkriyyə, səh.134. 
181 Ş.Fərzəliyev. Azərbaycan XV-XVI əsrlərdə ..., səh.73 
182 Ş.Fərzəliyev. Azərbaycan XV-XVI əsrlərdə ...,səh.148. 
183 Kitabi-Diyarbəkriyyə, səh.130. 
184Elman Cəlilov. Azərbaycanın dövlət və hüququ (XIII-XIV yüzillər),  Bakı, 1995, səh.44-45. 
185 Yenə orada, səh.55. 
49 
 
Müsəlman dövlətlərində dini hakimiyyət ilə dövlət hakimiyyəti bir-birindən 
ayrı deyilsə də, bizim bəhs etdiyimiz dövrdə dövlət hakimiyyəti XVI əsrə nisbətən 
güclü idi. Məsələn, müəyyən hökmlərin çıxarılması və cəzaların verilməsində əsas 
və qəti söz hökmdarın olduğundan məhkəmə başçıları - qazilər, şübhəsiz ki, Qara 
Yusif, Uzun Həsən, Fərrux Yəsar kimi padşahların rəyi ilə hökmən hesablaşırdılar. 
Məhkəmə hökmlərini adətən ilahiyatçı hüquqşunaslar deyil, nüfuzlu feodallar, 
tayfa başçıları, şeyxlər, ağsaqqallar icra edirdilər. 
Məhkəmə məsələləri əsasən məscidlərdə həll edilirdi. «Orta əsrlərin 
müsəlman aləmində yalnız məşhur ilahiyyatçılar qanunşunas kimi tanınırdılar».
186
 
İslamın ilk dövrlərində olduğu kimi Qaraqoyunlu, Ağqoyunlu, Şirvan və 
Osmanlı dövlətlərində qazilər hələ də yerlərdə əsas hakimlər kimi qalmaqda idilər 
və şəriət məhkəmə aparatına başçılıq edirdilər, şəriət məhkəmə aparatının 
sərəncamında isə bir sıra idarələr - kargüzarlıq işlərinə baxan və məhkəmə 
sənədlərini rəsmiləşdirən idarələr də vardı. XV əsrdə Azərbaycanda dövlət qaziləri 
ilə yanaşı şəriət qaziləri də fəaliyyət göstərirdi ki, birincilər ikincilər üzərində güclü 
təsirə malik idilər. 
Qazilərin başçılıq etdikləri məhkəmələr qəza məhkəmələri adlanırdı. Şəri və 
dünyəvi qəza məhkəmələri biri-birini tamamlamış, xalqın şüurunda bilavasitə dinlə 
bağlı olan, məsələn nigah, ibadət, ailə, miras, boşanma hüququ üzrə münasibətlər - 
şəriət məhkəmələri, digər məsələlər isə dövlət məhkəmələri tərəfindən həyata 
keçirilmişdir.
187
 
Teymurilər dövlətində də, Qaraqoyunlu və Ağqoyunlu dövlətlərində olduğu 
kimi, məhkəmə (dünyəvi və şəri) qazilər tərəfindən aparılır, müqəssirlər "Yasa" 
qanununun (Çingiz xan   "Yasa"sının)   müvafiq   maddələrinin   əsasında 
cəzalandırılırdılar. Əmir Teymurun məlum əsərində oxuyuruq: "Oğrular haqqında 
buyurdum ki, harada olur olsun, kim onları tutub gətirsə, oğrular Yasanın 
tələblərinə müvafiq cəzalandırılsınlar. Cəza barədə qərar çıxarmaq isə, təbii ki, 
qazilərə xas səlahiyyət idi. Əmir Teymur qaziləri iki yerə ayırır: İslam qazisi, 
(yaxud şəriət qazisi) və əcrim qazisi ("cürm"- günah, "qüsur" mənasındadır) "Əgər 
biri başqasının dişini sındırsa, gözünü kor etsə, qulaq və burun kəssə, şərab içsə, 
zina işlər görsə onu tutub divandakı şəriət qazisi, уа da əcrim işinə bахаn qaziyə 
tapşırsınlar. Şəriətə dair işlərin həlli barədə islam qazisi hökm çıxarsın, ürf-adət 
işlərini isə əcrim qazisi təftiş edib sonra mənə ərz eləsin." ("Temur tüzukları" 
səh.94). Əmir Teymur bu əsərinin başqa bir yerində də həmin məsələyə bir daha 
toxunub yazır: "İslam qazisi şəriət işləri, əcrim qazisi isə dünyəvi işlər haqqında 
mənə ərz etsin." (Bax: Həmin əsər, səh,108). 
                                                          
186 Q Kərimov. Göst.əsər, səh.7. 
187 E.Cəlilov. Göst.əsər, səh.60. 
 
50 
 
Müsəlman hüququnun əsasında fiqh elmi dururdu. Fiqh ərəbcə «dəqiq 
anlayış, bilik» mənasını verir. Orta əsrlərdə bu istilah islamın ilk dövrlərində 
olduğu kimi «şəriət» sözünə bərabər tutulmuşdur. Fiqh müsəlmanların dini və 
dünyəvi həyatlarını tənzim edən normaları özündə toplayıb, həm ibadətlər, həm də 
miras, əqdlər, ailə münasibətlərini, edilməli və edilməməli (əmr və nəhy) əməlləri 
qiymətləndirəcək hökmləri, cəza ehkamı, mühakimə üsulları, dövlət təşkilatı və 
müharibə etmə hüququna dair ehkamları özündə birləşdirir. Fiqh müfəssəl 
mənbələri tədqiq etməklə şəriət ehkamının əməli köklərindən bəhs edən elm olub, 
qanunvericilik işlərində fərziyyə və layihələr tərtib edərkən müvəffəqiyyət 
qazanmağa xidmət edir. Fiqh şəriətin mənbələrini tədqiq etməklə onun əməli işlər 
üzrə ehkamından bəhs edir, şəriət və ədəbiyyat elmlərindən istifadə etməklə nəticə 
almaq və hökm çıxarmağa xidmət edir.
188
 
Deməli, qazilər dövrün məhkəmə sisteminin tətbiqində fiqh qanunlarını əldə 
əsas tutur və yalnız onlara istinad edirdilər. E.Cəlilovun      məlumatlarına  görə, 
qazilər fəaliyyətlərini «Qazilik qanunları kitabı» («Kitab ədəd əl-qada») ilə 
tənzimləyirdi və bütün maddi və prosessual normalar bu kitabda toplanmışdı.
189
 
Qazi iman əhli olub xalqı ədalətlə mühakimə etməli, qanunsuzluğun 
qarşısını almalı, kimsənin haqqının mənimsənilməsinə, hüququnun tapdanmasına 
yol verməməlidir. О öz vəzifəsini şəriətin tələbləri səviyyəsində apara bilmirsə, 
tutduğu vəzifədən azad edilməlidir. Qazi işi şahidlərin, iddiaçı və cavabdehin, 
məhkəmə üzvlərinin, məhkəmə xidmətçilərinin iştirakı ilə araşdırır və hökm 
çıxarır. Qazilik insanlar arasında münasibətləri şəriət ehkamları, fiqhdə toplanmış 
hüquq normaları və öz rəyinə əsasən həll etməlidir.
190
 
Qaziliyi öhdəsinə götürən adam fiqh sahəsində yüksək biliyə malik olmalı, 
xalqın işini ədalətlə həll edə biləcəyinə əmin olmalı, xalqın və şəxsin özünün 
etimadını qazanmalı, hər şeyi qorxub çəkinmədən düz deməli, qanunu hətta 
hökmdardan belə qoruya biləcək qədər cəsur, qorxmaz, iradəli olmalı, fəraiz 
məsələlərini dəqiq bilməli, insanlar arasında fərq qoymadan məzlumu zalimdən 
müdafiə etməyə həmişə özündə güc, qüdrət hiss etməli, rüşvət qəbul etməməli və 
ətrafdakıların da rüşvət qəbul etmələrinə imkan verməməlidir. Hədiyyə olaraq 
verilmiş şeyləri qəbul etməzdən əvvəl hədiyyənin hansısa məqsədlə verilib-
verilmədiyini yoxlamalı, məqsədli hədiyyələri nə özü, nə də ailə üzvləri qəbul 
etməməlidir.
191
 
Qazi sübut etmə vəzifəsini yalnız iddiaçının üzərinə qoymamalı, öz 
səlahiyyətindən istifadə edərək məsələlərin aydınlaşmasını təmin etməlidir. 
                                                          
188 Yenə orada, səh. 61. 
189 Yenə orada, səh.344, 348. 
190 E.Cəlilov. Göst.əsər. səh.348. 
191 Yenə orada, səh.348-349. 
51 
 
Qaziliyin yüksək bilik və peşə vərdişini tələb etməsinin nəticəsidir ki, qazi 
vəzifəsinə fiqhə yaxından bələd olan, ailəliklə qaziliklə məşğul olanlar təyin 
edilmişlər.
192
 
Şahid məhkəmədə ona məlum olan halları düzgün söyləməli, bəzək-düzəkli 
ifadələrlə hadisəni təhrif etməməlidir. Şahid hadisəni görməli, kimdənsə eşitməli 
və ya başqa hiss üzvləri ilə duymalı, qavramalıdır. Mənbəyi olmayan şəhadət əsaslı 
sayılmır.
193
 
Fiqhin islam cəmiyyəti həyatını tənzim edən hüquq institutları içərisində 
birgəyaşayış, müharibə və sülh bağlama qaydalarına aid hissəsi xüsusi əhəmiyyətə 
malikdir. Bu hissəyə 4 institut daxildir. «Haqsızlığın dəf edilməsi və ədalətin, 
dostluğun təmin edilməsi», «Yürüş», «Cizyə» və «Hüdanə» kitablarına daxil olan 
normalar.
194
 
XV əsrdə Azərbaycan tarixində baş verən ciddi dəyişiklər, bir yüzillikdə iki 
feodal dövlətin yaranması (Qaraqoyunlu və Ağqoyunlu) və Şirvanşahlar dövlətinin 
yeni şəraitə uyğunlaşması nəticəsində «Cahad» kitabı demək olar ki, aradan 
çıxarılmış, cinayət hüququndan sonraya keçirilərək «Yürüş» kitabı adlı hissə 
yaradılmış, cahada və müharibə aparılmasına dair normalar orada toplanmışdır. 
Məsələn, Uzun Həsən bəzən kiçik dövlətlər üzərinə, yaxud Gürcüstana hücumları 
zamanı yürüş haqqında fərman verir və din xidmətlərinin, xüsusilə qazinin fitvası 
ilə yürüşlərini əsaslandırırdı. Onun Osmanlılarla döyüşü isə, özü və tərəfdarları 
tərəfindən «cahad» adlandırılmışdı. 
Fiqh cahad edib islam düşmənlərini əzməyi hər bir müsəlmanın borcu 
olmasını təsbit etmişdir, düşmən əzilməsə islam, islam olmasa Allaha həqiqi inam 
ola bilməz, о da olmasa, həyatın mənası qalmaz, buna görə də cahadda ölmək 
yaşamaqdan daha vacibdir. Əbülqasım Hillinin əsərinə əsaslanan E.Cəlilov cahadı 
iki yerə ayırır: birincisi, islama hücum edib onu yıxmaq istəyənlərə qarşı cahad; 
ikincisi, dini zərurət və şəriətin tələblərini yerinə yetirmək üçün cahad. Cahad hər 
şeydən əvvəl, canını belə əsirgəmədən din yolunda fədakarlıq göstərməkdir. Cahad 
islam dinini müdafiə etməklə müsəlmanların сanını, mənəviyyatını və əmlakını 
qoruyur.
195
 
XV əsr Azərbaycan mənbələri arasında elə kitab tapmaq mümkün deyildir 
ki, orada cahad, qəza, qazi, quzzat barədə az da olsa məlumat olmasın. «Qəza», 
yəni məhkəmə işləri ilə məşğul olan qazi haqqında mülahizə yürüdərkən iki 
qazidən danışmaq lazımdır: 1.Qazi - yəni, mülki və dövləti işlərlə məşğul olan şəri 
qazi; 2. Hərbi işlərdə qayda-qanun bərqərar olmasına çalışan qoşun qazisi (qaziyi-
                                                          
192 Yenə orada. səh.350. 
193 Yenə orada. Göst.əsər. səh. 365 
194 Yenə orada, səh.370. 
195 Yenə orada. Səh.370. 
52 
 
əsgər).
196
 Şəri qazi yerlərdə mübahisəli məsələlərin həllinə çalışır, qoşun qazisi isə 
orduda dini iş və təbliğat aparır, günahkar hərbiçiləri mühakimə edirdi. 
Bacarıq və qabiliyyətlərinə görə bəzi qazilər sədr və vəzir kimi yüksək 
vəzifələrə layiq görülürdülər. Məsələn, 1419-cu ildə Şirvanşahlar dövlətində vəzir 
Qazi Bayazid olmuşdur. Yaqub Ağqoyunlu sarayın sədri isə Qazi İsa idi. Hətta 
Ağqoyunlu Qara Osman tərəfindən öldürülən Qazi Bürhanəddin Bürhanilər 
dövlətinin padşahı idi.
197
 
Bəzi mühüm məsələlərin həlli üçün qazilərin köməyindən istifadə edilirdi. 
Məsələn, 1469-cu ildə Sultan Əbu Səid Teymurinin Azərbaycana yürüşü zamanı 
Uzun Həsən əskər qazisi Əlaəddin Əlini iki dəfə sultanın düşərgəsinə 
yollamışdı.
198
Tezliklə Ağqoyunlular tərəfindən əsir alınan Sultan Əbu Səidin 
qətlinə fərmanı da Uzun Həsən məhz Şirvan qazisinin təhriki ilə vermişdi.
199
 
İslamın xeyrinə çalışan Qazi Əlaəddin Əli barədə Ə.Tehraninin məlumatı da 
diqqəti cəlb edir: «Sahibqran ... seyidlərin qaymağı, qazilərin iftixarı, sağlam 
düşüncə sahibi, kəskin fikirlər yiyəsi, aydın nitqi və güclü məntiqi, zəngin biliyi və 
təmiz mənəviyyatı sayəsində elçilikdə mahir olan və bu işdə islamın xeyrinə 
çalışan qazi Əlaəddin Əlini layiqli hədiyyələrlə Cahanşah Mirzənin yanına 
göndərdi».
200
 
Ə. Tehrani qazini «şəriət hakimi» adlandırır. Cahanşahın öldürülməsindən 
sonra Təbrizə gələn Uzun Həsən «Təbrizin və ... digər şəhərlərin alimlərini və 
seyidlərini öz hüzuruna dəvət  etdi,   məmləkət  və  din   işləri   ilə   məşğul   
olanlara nəsihətamiz sözlər dedi. Qazilərin və şəriət məsələlərinə baxan  adamların  
xəyanəti  barədə  şikayətlər eşitdiyi üçün qaziləri hədələdi və bir neçə gündən 
sonra onların hamısını işdən azad etdi. Türk möminlərindən biri mənim (Abubəkr 
Tehraninin - Ş.F.) təqdimatım və digər əyanların müdafiəsi ilə şəriət hakimi təyin 
olundu.»
201
   Salnaməçi bu qeydlə qazilərin islamın müdafiəçiləri olduqlarına 
baxmayaraq, bəzən özlərinin qeyri-hüquqi işlərə əl atdıqlarını nəzərə çatdırır. 
Qazinin iştirakı  olmadan  evlənmə  və boşanma  məsələləri əsasən həyata 
keçmirdisə də, bəzən hər hansı bir hökmdar, yaxud şahzadə bu hüquqi normaya 
əhəmiyyət vermir, qazinin rəyi ilə hesablaşmırdılar. Məsələn, Cahanşahın 
qətlindən sonra onun oğlu Həsənəli ilə də birdəfəlik hesablaşmaq istəyən Uzun 
Həsən ona qarşı yola düşür. Ə.Tehraniyə görə «Onun Azərbaycana yollanmaq və 
Həsənəlinin qarşısını   almaq qərarının əsas səbəbi onun daim eşitdiyi belə bir 
xəbər idi ki, Həsənəli islam dininin düzgün yolundan sapıb ..., şəriətin 
göstərişlərini unudub ...  əyanlardan hansını bir bəhanə ilə cəzalandırırsa,  elə 
                                                          
196 Ş.Fərzəliyev. Azərbaycan XV-XVI əsrlərdə ..., səh.58.. 
197 Yenə orada, Kitabi-Diyarbəkriyyə, səh.52. 
198 Kitabi-Diyarbəkriyyə, səh.. 254-255. 
199Ş.Fərzəliyev. Azərbaycan XV-XVI əsrlərdə ..., səh.58. 
200 Kitabi-Diyarbəkriyyə, səh.221. 
201 Yenə orada, səh.279. 
53 
 
həmin gün onun qadınlarını talaqsız və qazisiz başqalarına verir».
202
    Beləliklə, 
nəticə çıxarmaq olar ki, hər üç Azərbaycan feodal dövlətində hərbi quruluş və 
məhkəmə sistemi özlərindən əvvəlki   dövlətlərin təcrübi xüsusiyyətlərinə 
əsaslanmışdı. 
 
II FƏSĠL: 
 
QARAQOYUNLU, AĞQOYUNLU VƏ ġĠRVANġAHLAR 
DÖVLƏTLƏRĠNĠN ĠQTĠSADĠ QURULUġUNUN ƏSAS 
XÜSUSĠYYƏTLƏRĠ: ƏMLAKIN HÜQUQĠ VƏZĠYYƏTĠ, 
VERGĠ VƏ MÜKƏLLƏFĠYYƏTLƏR. 
 
XV əsr Azərbaycan feodal dövlətlərinin iqtisadi quruluşları da yalnız şəriət 
qanunları əsasında formalaşmışdı. Əmlakın hüquqi vəziyyəti də fiqh elminin 
tələbatına müvafiq idi. Fiqhdə ən geniş yeri müsəlmanlar arasında əmlak 
münasibətlərini tənzim edən normalar tuturdu. Fiqhdə əmlakla əlaqədar ictimai 
münasibətləri tənzim edən hüquq institutları ibadətə dair normalardan sonra 
başlayır. Hər hansı hüquq institutunda konkret normalar ilə həll edilmiş ictimai-
iqtisadi münasibət digər hüquq institutunda təkrarlanmamış, fiqhin ümumi qəbul 
olunmuş tələbi kimi hər bir konkret halda qazi və müftilər tərəfindən tətbiq 
edilmişdir. Hüquqi varislik, hüquq və vəzifələrin keçmə anı, hüquq və fəaliyyət 
qabiliyyətinə dair məsələlər də eyni qaydada həll olunurdu. Müsəlman hüququ 
mülki hüquq münasibətlərini əmlak və qeyri əmlak, mütləq və nisbi, şey və 
öhdəçilik kimi hüquq münasibətlərinə də ayırmamışdır. Müsəlman mülki hüquqi 
əmlakla əlaqədar olmayan mülki hüquq obyekti tanımır.
203
 
Əmlakın hüquqi vəziyyətinə nəzər saldıqda görmək olar ki, mülkiyyət 
hüququnun obyekti ola biləcək maddi əmlak növləri heç nə ilə məhdudlaşmır. 
Bütün istehlak dəyərinə malik olan şeylər mülkiyyətin obyekti ola bilər, lakin bir 
istisna vardır: islam dini ilə haram hesab edilən şeylər müsəlmanın mülkiyyətində 
ola bilməz və qanunla da müdafiə olunmur.
204
 
Mülkiyyət əldə etməyin əsas üsulu müqavilədir. Zəhmətlə qazanc əldə 
etmək, irslə almaq, həyət-bacadan, şəxsi mal-qaradan əldə edilən gəlir də halaldır. 
Bağışlama, tapıntı və digər yollarla ələ gələn maddi nemətlər yalnız о halda halal 
hesab olunur ki, fiqhin tələb etdiyi şərtlərə - müddətin keçməsinə bağışlanan malın 
halal olmasına və sairəyə əməl edilsin. Mülki hüquqlar, о cümlədən mülkiyyət 
hüququ müsəlman hüququnun ümumi ehkamlarından doğan inandırma, axirət 
dünyasında veriləcək cəzalar, əxlaq qaydaları və nəzərdə tutulmuş hallarda şəriət 
                                                          
202 Kitabi-Diyarbəkriyyə, səh.246. 
203 Kitabi-Diyarbəkriyyə, səh.246. 
204Yenə orada, səh.163. 
54 
 
məhkəmələri vasitəsilə həyata keçirilir. Hər bir müsəlman özünü və əmlakını hər 
cür qanunsuzluqdan və zorakılıqdan müdafiə edə bilər, digər mömin müsəlmanlar 
də onu müdafiə etməyə borcludur, lakin nəzərə alınmalıdır ki, cəzalandırma 
hüququ yalnız şəriət məhkəməsinə verilir. Öz əməlləri ilə başqalarına zərər vurmuş 
müsəlman vurduğu zərəri könüllü olaraq ödəməyə borcludur, belə etmədiyi 
təqdirdə axirət günündə layiq olduğu cəzanı alacaqdır.
205
 Şübhəsiz ki, bütün bunlar 
şəriətin əmlak hüququ barədə olan nəzəri normalarıdır. Əməli olaraq isə feodal 
dövlətlərimizin hər biri öz hökmdarlarının və hakim feodal sinfin dedikləri ilə idarə 
olunurdu. 
XV əsrdə Azərbaycanda bərqərar olan hər üç dövlətin ərazilərində olan 
bütün torpaq və mülklərin ümumi sahibkarı, məlumdur ki, şah (şirvanşah) 
olmuşdur. Amma şahın razılığı və fərmanı ilə Azərbaycan 4 feodal sinfi arasında 
bölünmüşdü və feodalların kəndlilər üzərində hökmranlığının iqtisadi əsasını 
torpaq üzərində feodal mülkiyyəti təşkil edirdi. Bu iqtisadiyyatın aparıcı növü isə 
əkinçilik deyil, maldarlıq idi. «Asiya istehsal üsulu» konsepsiyasında irəli 
sürüldüyü kimi mücərrəd deyil, gerçək surətdə mövcud olan feodal mülkiyyəti 
daha çox dövlət mülkiyyəti formasında çıxış edirdi. Dövlət mülkiyyətinin üstünlük 
təşkil etməsi başlıca olaraq onunla izah edilirdi ki, dövlət əkinçiliyinin və deməli, 
minlərlə insan həyatının asılı olduğu süni suvarma qurğularının mülkiyyətçisi idi. 
Torpaq üzərində dövlət mülkiyyəti torpaq vergisi şəklində (xərac, malcehat) 
xəzinəyə daxil olan məhsul payının (renta-vergi) mənimsənilməsində ifadə 
olunurdu. Feodalların istifadə etdiyi vergi toxunulmazlığı imtiyazına (yəni vergi 
ödəməkdən azad olunmaq)  dövlətin  həmin  ərazidə özünün müstəsna 
səlahiyyətinə güzəşti kimi baxılırdı. 
Müsəlman hüququ torpaq sahibliyinin beş əsas növünü qəbul edirdi: 
1.Dövlət torpaqları (xəzinə torpaqları) - əraziyi-divani; 
2.Hakim sülalənin şəxsi mülkləri - əraziyi-xassə; 
3.Müsəlman ruhani idarələrinə vəsiyyət edilmiş torpaqlar-ərziyi-movqufat; 
4.Xüsusi mülkiyyətdə olan torpaqlar - mülk; 
5.Kənd    icmalarının    mülkiyyəti    olan    torpaqlar cəmaətiye-deh.
206
 
Bütün idarə orqanlarının iki böyük kateqoriyaya - dərgah (saray) və divana 
(dəftərxana) bölünməsi müsəlman Şərqinin, о cümlədən də Azərbaycanın siyasi 
təşkilatının bütün sisteminin əsas xəttini təşkil edirdi. Torpaq sahibliyi 
kateqoriyalarının idarələri «divani-məmalik» və «divani-xassə» adlanan, hər 
birinin çoxlu məmurlar ştatı olan iki müxtəlif idarədə mərkəzləşdirilmişdi.
207
 
                                                          
205 F.Cəlilov. Göst. əsər, səh.164. 
206 О. Əfəndiyev. Azərbaycan Səfəvilər dövləti, Bakı,1993, səh.184-185. 
207 Yenə orada. Göst.əsər, səh.187. 
 
55 
 
Qaraqoyunlu və Ağqoyunlu dövlətlərinin hakimiyyəti zamanı 
Azərbaycanda Səfəvi şeyxlərinə mənsub olan vəqf mülkləri mövcud idi. Müxtəlif 
feodal hakimlərin hədiyyə verdiyi torpaqlar sayəsində vəqf mülkləri 
genişlənməkdə idi. Qeyd olunmalıdır ki, vəqf torpaq mülkiyyəti sahəsinin artım 
mənbələri yalnız hökmdarların bəxşişlərindən ibarət deyildi. Bu dövrdə torpaq 
sahibləri arasında gözə çarpan faydadan çıxış edərək öz mülklərini vəqfə çevirmək 
ənənəsi özünü göstərirdi. Məlumdur ki, vəqflər adətən vergi və inzibati 
toxunulmazlıq hüququndan istifadə edir, çox nadir hallarda müsadirəyə məruz 
qalırdı. Həmin feodallar bu yolla öz mülkiyyətlərini ruhanilərin etibarlı mühafizəsi 
altında keçirir və öz   soyadının ardınca mütəvəlli (vəqf işləri müdiri) vəzifəsini 
yazdırmaqla xəzinəyə ödəyəcəyi   vergilərdən canlarını qurtarırdılar.
208
 
Azərbaycanda bütün XV əsr boyu iqta, soyurqal və tiyul institutları 
fəaliyyətdə olmuşdur. İqta təsisatı XVI əsrə qədər mövcud olsa da, bu istilaha 
sonrakı əsrlərdə də təsadüf olunur. Deməli, sonrakı əsrlərdə də аrа-sıra işlənən bu 
istilah onu əvəz edən soyurqalı və tiyulu bildirirdi. İndi isə vəqf, iqta, soyurqal və 
tiyul institutları barədə müxtəsər məlumat vermək məqsədə müvafiqdir. 
Vəqf mülkiyyəti. İslam dini müəssisələrinin olduqca gəlirli torpaq 
mülkiyyəti vəqf idi. Müsəlman və xristian idarələrinə məxsus olan vəqf mülkləri 
«vəqfi-xeyri» «xeyriyyə vəqfləri» adlanırdı. Seyidlərin, dərviş şeyxlərinin, 
müqəddəs hesab olunan şəxslərin ixtiyarındakı vəqflər isə «vəqfi-əhli» («şəxsə xas 
vəqf») adı ilə tanınırdı.
209
 Vəqf torpaqlarda yaşayan rəiyyət ruhanilərdən asılı idi. 
Vəqfdən götürülən gəlirin bir hissəsi məscid, mədrəsə və başqa dini idarələrin 
tikilməsinə xərclənir, onun böyük hissəsini isə ruhanilər mənimsəyirdilər. Dini 
müəssisələrin ixtiyarında böyük torpaq sahələrindən başqa vəqf olunmuş evlər, 
bazar, emalatxana, karvansara, dəyirman, bağ, suvarma kanalları və mədənlər də 
vardı. 
Dini müəssisələrin ixtiyarına verilən vəqf əmlakından əldə edilən gəlir dini 
müəssisələrə sərf olunurdu, lakin bəzən hökmdarın məzarına (gurxana) vəqf edilən 
movqufatın gəliri oranın mücavirinə çatır və beləliklə, vəqf əmlakının şəxsi 
mənimsənilməsi hallarından biri yaranırdı. Uzun Həsən Cahanşah Qaraqoyunluya 
qalib gəldikdən sonra onun oğlu Əbu Yusifin gözlərini çıxardıb, onu atasının 
məzarına mücavir təyin etmişdi. Bir il sonra hücumla Miyanəyə gələn Sultan Əbu 
Səid də bu kor şahzadəyə hörmət edərək, atasının qəbrinə edilən mövqufatın 
hamısına yiyələnməyi ona tapşırmışdı. Vəqf torpaqlarının gəliri vəqfi verən şəxsin 
vəsiyyətinə əsasən məsrəf edilə bilərdi. Vəqf olunan əmlak vəqfnaməyə müvafiq 
surətdə idarə olunmalıydı. Bu torpaqlardan hökumət üçün vergi yığılmır, vəqf 
əmlakı toxunulmaz sayılırdı. Məhz buna görə də feodallar get-gedə varlanırdılar. 
                                                          
208 Yenə orada. səh.185-186. 
209 Azərbaycan tarixi, «Elm», III cild, səh.109. 
56 
 
XV əsrin II yarısında Azərbaycandakı ən böyük vəqflər bunlar idi: 
Ərdəbildə Şeyx Səfiəddin məqbərəsi, Təbrizdəki Həsən şah məscidi, Cahanşah 
tərəfindən vəqf edilən Cahanşahiyyə vəqfləri, Qazan xanın məzarı. 
Vəqf əmlakı satıla və bağışlana bilməzdi.
210
 
Ġqta institutu. Bu şərti torpaq mülkiyyəti növü böyük inkişaf mərhələsi 
keçirmişdir. Əvvəllər o, ayrı-ayrı şəxslərə fəqət о torpaqdan xərac alıb yaşaması 
üçün verilərdi. XI-XII əsrlərdə isə iqta hərbiçilərə əta olunmağa başladı. İqtadar 
(iqta sahibi) həmin torpaqlarda yaşayan kəndlilər üzərində tam hakimiyyətə malik 
idi. Azərbaycanda bu torpaq mülkiyyəti (iqta sahibi); artıq monqol hakimiyyəti 
zamanı (XIII-XIV əsrlər) irsi idi. XV əsrdə də iqta hərbi torpaq mülkiyyəti növü 
kimi qalmaqda idi, amma bəzi şahzadələrə də yaşayış yerləri iqta kimi verilirdi. 
Məsələn, Diyarbəkr şəhəri Ağqoyunlu şahzadəsi Yaqub bəyə iqta şəklində əta 
olunmuşdu.
211
 Əsrin sonunda isə iqta öz yerini soyurqal institutuna verdi.
212
 
Soyurqal institutu. Özündən əvvəlki iqta institutunun inkişafı nəticəsində 
yaranan soyurqal institutu Azərbaycanda olan şərti feodal mülkiyyətinin əsas 
növlərindən biridir. Müəyyən şəxsə soyurqal verilərkən hökm (ehkami-soyurqal) 
yazılır və ona sənəd (nişani-soyurqal) verilirdi. Soyurqal sahibi hökmən padşahın 
hərbi və ya mülki xidmətində olmalı, onun mənafeyindən ötrü çalışmalıydı. 
Azərbaycanda soyurqallara dair ilkin məlumat XIV əsrin II yarısına, 
cəlairilərin (azərbaycanlaşmış monqol feodallarının hakimiyyətdə olan bir sülaləsi 
- Ş.F.) hakimiyyəti dövrün də təsadüf edir. Soyurqal dövlətdə hərbi və mülki 
xidməti olan şəxslərə sultan tərəfindən bağışlanırdı və həmin mülk onların irsi 
istifadəsində olurdu. İqtaya nisbətən soyurqal sahibinin hüquqları daha geniş idi. 
Soyurqal sahibləri vergi yığımında və məhkəmə-inzibati fəaliyyətdə müstəqil 
idilər. Belə ki, soyurqalı olan şəxsin vergi toxunulmazlığı hüququ onun 
zənginləşmə vasitəsi idi, yəni əvvəllər dövlət xəzinəsinə daxil olan vergi yığmaq 
səlahiyyəti artıq soyurqal sahibinin ixtiyarına keçirdi. Soyurqal sahibinin öz torpaq 
sahəsində vəzifəyə təyin etdiyi şəxslər yalnız onun qarşısında hesabat verirdilər.
213
 
Qaraqoyunlu və Ağqoyunlu hökmdarları soyurqal verməklə mərkəzi 
hakimiyyəti möhkəmləndirməyə və dövlətdə birlik yaratmağa çalışırdılar, amma 
sonralar bunun əksi alındı və soyurqal sahibləri olduqca varlanıb, mərkəzi 
hökumətlə hesablaşmamağa başladılar. 
Bəzən soyurqal kimi paylanması nəzərdə tutulan yerlər (başqa ölkə 
torpaqları) hökmdar tərəfindən hücuma məruz qalarkən «soyurqal əhli olan 
şəxslər» də döyüşə aparılır və onlara ələ keçirilən torpaqlardan soyurqal verilirdi. 
                                                          
210 Tarixe-qızılbaşan. səh. 16 
211 Ş.Fərzəliyev. Azərbaycan XV-XVI əsrlərdə ..., səh.74-75. 
212 И.П.Петрушевский. Очерки по истории феодальных отношений в Азербайджане и Армении в 
XVI-начале XIX вв., Ленинград, 1949, с. 153-154. Qeyd: «Soyurqal» istilahı - monqol mənşəli 
«soyurqamişi» («bəxşiş») istilahından yaranmışdır. 
213 Azərbaycan tarixi, «Elm», III cild, səh.109. 
57 
 
Uzun Həsən 1476-cı ildə Gürcüstana yeni yürüş edərək özü ilə bir dəstə seyid və 
şeyx aparmış, nəticədə xeyli soyurqal paylamışdı. Bəzi hökmdarlar çoxlu soyurqal 
verməklə özlərinə arxa yaratmağa çalışırdılar (Rüstəm Ağqoyunlu), bəziləri isə 
soyurqal paylamadıqlarına görə öldürülmüşdülər (Gödək Əhməd). 
Soyurqalın üç növü məlumdur: Torpaqla verilən soyurqal; pul ilə ödənilən 
soyurqal;  müştərək istifadə üçün verilən soyurqal.
214
 
Tiyul institutu. Bu şərti torpaq mülkiyyəti növünün məhz hansı əsrdə 
bərqərar olması barədə müxtəlif fikirlər vardır. İ.P.Petruşevskiyə istinad edən 
O.Ə.Əfəndiyev tiyulun XVI əsrdə soyurqalı   əvəz etdiyini bildirmişdir.
215
 Lakin 
V.F.Minorski teymurilər dövründə tiyul istilahının işlədilməsi ilə əlaqədar olaraq 
iqta mülkiyyətinin aradan çıxdığını söyləmişdir. Tiyul barədə ingilis alimi 
K.S.Ləmbtonun da bir-birinə zidd iki fikri vardır. O, gah tiyulun Səfəvilər 
dövründə iqtanı əvəz etdiyini, gah da elə elxanilər zamanı iqtanın tiyul ilə əvəz 
olunmağa başladığını qeyd etmişdir. Amma, məlum olduğu kimi, iqtanı əvəz edən 
institut tiyul yox, soyurqal institutu olmuşdur.
216
 
Tiyul müəyyən bir yerin müvəqqəti istifadə olunmasından ötrü şahın dövlət 
torpaqları hesabına xüsusi şəxslərə verdiyi sahəyə deyilirdi. Tiyul sahibi (tiyuldar) 
həmin torpaqdan alınan gəlirin hamısını, yaxud böyük bir hissəsini mənimsəyirdi. 
O, dövlətə hər il «rüsum» adı altında müəyyən məbləğ pul verməliydi. Bəzən tiyul 
müəyyən qoşun hissələri hazırlanması məqsədilə də verilir və tiyuldar lazımi 
vaxtda hökumətin sərəncamına əsgəri qüvvə verməyə vəzifədar edilirdi. Tiyul 
soyurqaldan fərqli olaraq əmir, şahzadə və başqa şəxslərə irsən verilə bilməzdi, 
çünki bu torpaq mülkiyyəti növü məhz tiyula layiq görülən hökumət məmurunun 
etdiyi xüsusi xidmət müqabilində maaş kimi verilirdi.
217
 
Xidməti böyük olan şəxsin tiyulu da böyük olurdu. 1406-cı ildə Qara Yusif 
Bəstam Cagirə əmirül-ümara vəzifəsini verdiyi vaxt Sultaniyyə, Ərdəbil və Muğan 
da tiyul kimi həmin əmirə xas idi.
218
 
Dövlət başçısı müharibəyə yollanan vaxt tiyuldarlar da onunla həmrah 
olmalı, öz qoşunları ilə köməklik göstərməliydilər. 
Tiyulun ləğvi nəticəsində yaranan vahimə bu mülkiyyət formasının tiyuldar 
əmirlərdən ötrü nə qədər gərəkli olduğunu bariz şəkildə əks etdirir.
219
 
Vergi və mükəlləfiyyətlərə gəldikdə isə, deməliyik ki, vergi sistemini və 
onun terminologiyasını öyrənən nisbətən çoxsaylı  əsərlərin olmasına baxmayaraq, 
indiyə kimi bu sahədə bir çox məsələlər aydın deyil və həll olunmamışdır. 
                                                          
214 Ş.Fərzəliyev Azərbaycan XV-XVI əsrlərdə ..., səh 76-78. 
215  О.А.Эфендиев Образование Азербайджанского государства Сефевидов в начале XVI века, 
Баку, 1961,стр.37. 
216 Ş.Fərzəliyev. Azərbaycan XV-XVI əsrlərdə ..., səh.79-80. 
217 Yenə orada, səh.80. 
218 Yenə orada. 
219 Ş.Fərzəliyev, Azərbaycan XV-XVI əsrlərdə, səh.81. 
58 
 
Vergilər, xüsusi vergiyığanlar - mühəssillər vasitəsilə toplanırdı. Onlar isə 
vergiləri müəyyən olunmuş miqdardan artıq yığmağa çalışırdılar. Vergilər əhalidən 
məhsul və pul ilə yığılırdı.
220
 
Vergi yığımı barədə xüsusi «dəstur»lar /qanunlar/ mövcud idi. Şirvanşah 
Fərrux Yəsarın 1474-cü ildə Abşeron valisi olan oğlu Şamxal Sultan Məhəmməd 
Qaziyə Mahmudabadın da verilməsi xüsusundakı bir sənəddə vergi yığımı barədə 
aşağıdakı məsləhətlər vardır: «Onlar /dövlət məmurları - N.M./... divan vergilərinin 
toplanmasında rəiyyətlərlə sabiq dəstura və məlum qanun-qaydaya əməl edib... 
rəiyyətin məhsulunu mənimsəməsinlər. Onlara həvaləni yalnız cərimələri dəftərlə 
səbt olunmuş şəri və ürfi /mülki/ qayda üzrə sübut olunandan sonra... 
göndərsinlər»
221
. 
XV əsrdə əhalidən divanın və feodalların nəfinə yığılan 30-dan çox vergi 
növü olmuşdur. Onlardan aşağıdakıları göstərmək olar: 
Malcehat, ixracat, şiltaqat, əvarizat, ələfə, ülufə, qonaqla, ulaq, ülam, biyar, 
savəri, peşkəş, səlami, eydi, novruzi, şilənbəha, rəsməl-möhr, rüsumi-daruğəgi və 
kəlantəri, rəsməl-vozəra, düşüllük, mirabi, dəhyeki-mustovfiyan, dəhyeki-soyurqal, 
dəhyeki-rəiyyəti, xırmanbəhrə, çuvallıq, çərik, cizyə, tərx, cıraqlıq, məvaşi, mərai, 
sərşümar, bəhayi-morq, sorğu, ximə, kəndəlik və s.
222
 
Bu vergilərin bəziləri haqqında müxtəsər məlumat verməyi münasib bilirik: 
Malcehat. Məhsulun müəyyən bir hissəsi kimi yığılan renta vergi növüdür. 
Bəzən müəyyən bir yerin malcehatı şəxsə məvacib əvəzinə verilirdi, amma bu 
vergi əsasən məhsul ilə ödənirdi (buğda, darı, düyü, pambıq, ipək və s.)
223
 Bəzən 
isə müəyyən bir yerin malcehatı xüsusi xidməti olan şəxsə məvacib əvəzinə təyin 
olunurdu. Sübut üçün bu cümlə kifayətdir: «Bu yerin malcehatı məvacib kimi 
İskəndər bəy Əfşara verilmişdi...»
224
 
Ġxracat. Əyalətlərdəki döyüşçü və dövlət qulluqçularının ehtiyaclarını 
ödəməkdən ötrü əhalidən yığılırdı. Yaqub Ağqoyunlunun dövründə müvəqqəti 
olaraq ləğv edilən bu vergi növü barədə məlumat azdır. Bəzi hökmdarların 
hakimiyyəti dövründə müvəqqəti ləğv edilən ixracat barədə mənbələrdə müəyyən 
məlumat vardır. Məsələn, Yaqub Ağqoyunlu ixracatın bir hissəsini 886 (1481)-ci 
ildə ləğv etmiş, sonradan isə onun hamısı üzərinə qadağa qoymuşdur.
225 
İxracat 
vəzifəli şəxslərin (dövlət məmurlarının) müəyyən dövlət tapşırığı ilə bir yerdən 
başqa yerə gedərkən onlara ödənilən vergi olmuşdur. Yaqubdan sonra Gödək 
Əhməd də həmin verginin ləğvi barədə fərman vermişdi.
226
 
                                                          
220 Yenə orada. səh.81-82. 
221M.Nemətova. Göst. məqalə, səh.68. 
222 İ.P.Petruşevski. XVI-XIX əsrin əvvəllərində..., s.265. 
223 Ş.Fərzəliyev. Azərbaycan XV-XVI əsrlərdə..., s.85. 
224 Budaq Qəzvini. Cəvairəl-əxbar, vərəq 316 a. 
225 Ş.Fərzəliyev. Azərbaycan XV-XVI əsrlərdə..., səh.85. 
226 Yenə orada. 
59 
 
Ələfə və ülufə. Ələfə istilahı feodal qoşunlarındakı heyvanların 
yemlənməsindən ötrü toplanmışdır. Bu söz altında bəzən hökumətin tələbi ilə 
döyüşçülər üçün rəiyyətdən yığılan ərzaq da başa düşülür. Ülufə isə, vergiyığanlar, 
dövlət məmurları və əsgərlər üçün toplanan vergi növü idi. Onlardan başqa, 
mənbənin göstərdiyinə görə «mütəvəlli, vəqf işçiləri, pişnamaz və azançılara da 
sədrlərin icazəsi ilə ülufə verilirdi.
227
 
Qonalqa. Xarici dövlət nümayəndələrinin (elçi), şah qasidlərinin, ali rütbəli 
məmur və əyanların rəiyyət evlərində saxlanması (müvəqqəti olaraq) üçün çəkilən 
xərcləri ödəyən vergi idi.
228
 
Savəri. Bəzi mənbələrdə «peşkəş» istilahı ilə birlikdə işlənir. «Könüllü 
verilən hədiyyə» mənasında da anlaşılır. Bu vergi bütün yüksək rütbəli dövlət 
məmurlarının qarşılanma və yola salınmaları zamanı onlara təqdim edilirdi.
229
 
Mirabi. Bu istilah Yaqub Ağqoyunlunun 1479-cu ilə aid bir fərmanında 
verilir. Mirab-hərfən «su əmiri», yəni suvarma arx və kanallarının rəisi mənasını 
verir. Deməli, belə qənaətə gəlmək olar ki, suvarma üçün suyun düzgün 
bölüşdürülməsinə nəzarət edən məmur belə adlanmışdır.
230
 
Dəhyek. - farsca «ondan bir» deməkdir və ərəbcə «üşr» («on») istilahının 
sinonimidir. Yığılan məhsulun mülkədar və məmurların xeyrinə ayrılan 
hissəsidir.
231
 
Bayramlıq. Kəndlilərin mülkədarlara bayramlarda ödədiyi məcburi vergi 
növüdür. Bu vergi adətən dini bayramlar və novruz münasibətilə verilirdi. Qasım 
Ağqoyunlunun bir soyurqal sənədində həmin vergi «eydi» və «novruzi» kimi də 
qeyd olunmuşdur.
232
 
Çuvallıq. Səciyyə etibarilə kəndli mükəlləfiyyətidir. Bu vergi növünə 
Əhməd Ağqoyunlunun 1497-ci il tarixli fərmanında təsadüf olunur. Azərbaycanda 
çuval sözündən yaranmış bu istilah, güman edildiyinə görə istər qoşunlarda, istərsə 
də divan vergi idarələrində mühüm əşya olan çuvalların tədarükü üçün 
düşünülmüşdür.
233
 
Kəndəlik. Türk sözüdür və «divarda bürc ucaltmaq» kimi şərh olunmuşdur. 
Güman etmək olar ki, bu istilah qala bürclərinin tikintisi üzrə rəiyyət üzərinə 
qoyulan mükəlləfiyyətlərdən biri olmuşdur.
234 
Əvvəlki və sonrakı əsrlərdə olduğu kimi XV əsrdə də kəndli və şəhərli əhali 
üzərinə qoyulan vergi növlərinin kəmiyyətcə çox olması feodalizm dövründə 
                                                          
227 Yenə orada. səh.84-85. 
228 İ.P.Petruşevski. XVI-XIX əsrin əvvəllərində..., səh.274-275 
229 Yenə orada, səh.284-285 
230 O.Ə.Əfəndiyev. Azərbaycan Səfəvilər dövləti, səh.202. 
231 Yenə orada. 
232 İ.P.Petruşevski. XVI-XIX əsrin əvvəllərində..., səh.281. 
233 O.Ə.Əfəndiyev. Azərbaycan Səfəvilər dövləti, səh.203. 
234 Yenə orada, səh.204. 
60 
 
Azərbaycan və ona qonşu ölkələrdə hökm sürən zülmkarlığın aşkar təzahürüdür. 
Qasım Ağqoyunlunun 1498-ci ilə aid olan soyurqal sənədində 31 növ, Yaqub 
Ağqoyunlunun 1488-ci ilə aid olan vəqf sənədində isə 27 növ vergi və 
mükəlləfiyyət adı çəkilmişdir.
235
 
Belə güman etmək olar ki, Ağqoyunlular dövründə vergi və 
mükəlləfiyyətlərin sayı Qaraqoyunlular dövrünə nisbətən daha çox olmuşdur. 
Yuxarıda adı çəkilən 1474-cü il Şirvan sənədində isə cəmi 5 vergi növünə işarə 
olunmuşdur, bu isə Şirvanda Azərbaycanın cənub dövlətlərinə nisbətən vergi və 
mükəlləfiyyətlərin az olduğuna dəlalət edir. 
 
III FƏSĠL: 
 
XV ƏSR AZƏRBAYCAN FEODAL DÖVLƏTLƏRĠNDƏ HÜQUQUN 
ĠNKĠġAFINDA ƏSAS CƏHƏTLƏR 
 
(MÜSƏLMAN HÜQUQU, UZUN HƏSƏN AĞQOYUNLUNUN 
«QANUNNAMƏSİ) 
 
Orta əsrlər Azərbaycan hüquqşünaslığı və Azərbaycanda hüquq elminin 
inkişafı dedikdə ilk növbədə şəriət və onun elmi sahələri olan Quranın təfsiri, 
kəlam, fiqh və hədislərin öyrənilməsi barədə elmlər, onlar haqqında yazılmış 
əsərlər, müsəlman hüququnun müxtəlif dövrlərdə tətbiq edilmə xüsusiyyətləri başa 
düşülür. Məlumdur ki, VII əsrdə Ərəbistanın Məkkə şəhərində Məhəmməd 
peyğəmbər tərəfindən yaradılmış islam dini çox çəkmədən sivilizasiyanın mövcud 
olduğu ərazilərin əksəriyyətini öz əhatəsinə alıb həmin ərazilərdə yaşayan xalqları 
islamlaşdırdı. Artıq XI əsrdə islam dini İspaniyadan Mancuriyaya, İndoneziyadan 
Sibirə və Urala qədər olan geniş ərazidə hakim ideologiya idi.
236
 
Başqa dinlər kimi islam da ilk növbədə öz dövrünün ictimai-iqtisadi şəraiti 
zəminində meydana gəlmiş, teokratik dövlətlərin yaranması tələbatına müvafiq 
olaraq təkallahlığı təbliğ etməklə bütün ideoloji və ictimai münasibətləri bunun 
üzərində qurmuşdur. Müsəlman hüququ isə həmin əsas üzərində yaranmış ictimai 
münasibətləri tənzim edirdi.
237
 
XV əsrdə mövcud olmuş Azərbaycan Qaraqoyunlu, Ağqoyunlu və Şirvan 
dövlətlərində yaşayan əhali də ictimai münasibətləri müsəlman hüququnun qayda-
qanunları əsasında nizama salırdı. Bu tələbata müvafiq olaraq Azərbaycanda 
hüquqçular - Quranın təfsirçiləri, kəlamçılar, fəqihlər, mühəddislər yetişmiş, 
                                                          
235 İ.P. Petruşevski. XVI-XIX əsrin əvvəllərində..., səh.263-264. 
236 E.Cəlilov. Göst. əsər, səh.44. 
237 Yenə orada. 
 
61 
 
mövcud ictimai münasibətləri tənzim edən hüquq əsərləri yazmış,   hüququn və 
mədəniyyətin inkişafına böyük təsir etmişlər. E.Cəlilovun düzgün olaraq dediyi 
kimi, bu baxımdan orta əsr Azərbaycan hüququnu ümumi müsəlman hüququndan 
kənarda təsəvvür etmək mümkün olmadığı kimi, onun inkişafını da müsəlman 
hüququ və islam dini ideologiyasının yaranması və inkişafından kənarda təsəvvür 
etmək mümkün deyil. Orta əsr Azərbaycan hüququ, о cümlədən XV əsr 
hüququmuz da müsəlman hüququnun üzvi bir hissəsi olub mahiyyətcə heç bir 
cəhətdən ondan fərqlənməmişdir. 
Ümumiyyətlə, hər hansı bir xalqın tarixi və mədəniyyəti öyrənilərkən onun 
ərazisində mövcud olmuş dövlətlər (bizim əhatə dairəmizdə Qaraqoyunlular, 
Ağqoyunlular və Şirvanşahlar), dövrə müvafiq ictimai-iqtisadi münasibətlər və 
həmin münasibətləri tənzim edən hüquq normaları, üstqurum kimi həmin 
normaların bazisə münasibəti araşdırılır. Təəssüflə qeyd etmək lazımdır ki, 
Azərbaycanın orta əsrlərdə yaşayıb-yaratmış hüquqşünaslarının əsərləri həmin 
şəxslərin zəngin bir irs qoyub getmələrinə baxmayaraq bu günə qədər 
öyrənilməmiş qalır. 
Müsəlman hüququnu tədqiq edərkən ilk növbədə islamın əsas mənbəyi və 
nəzəri əsası olan Quranda toplanmış hüquq normaları, həmin normaların sonralar 
müsəlman fəqihləri tərəfindən inkişaf etdirilməsi, ictimai münasibətlərin tənzim 
edilməsi üçün bu normalara yanaşılması, qiymətləndirilməsi zəruridir. 
XV əsrdə Azərbaycanda islamın sünni qolu şiə qoluna nisbətən güclü idi. 
XVI əsrdən başlayaraq şiə qolu genişlənməyə və ətraf dövlətlərə də yayılmağa 
başladı. 
Məlum olduğu kimi Qaraqoyunlular şiə, Ağqoyunlular və Şirvan əhli isə 
əsasən sünniməzhəb olmuşlar. Şiəlik və sünniliyin yan-yana mövcud olduğu 
Qaraqoyunlu, Ağqoyunlu və Şirvan dövlətlərində göstərilən dövrdə heç bir ciddi 
dini ixtilaf zahirə çıxmamışdır. 
XV əsrdə Azərbaycanda müsəlman hüququnu öyrənmək üçün həmin dövrdə 
hüququn ümumi inkişafını şərh etmək lazımdır. 
ġəriət. Müsəlman hüququ ümumi şəkildə şəriət adlanan elmlər sistemində 
toplanmışdır. Bu söz ərəb dilində «su içiləcək yerə gedər yol» mənasındadır, 
ümumiyyətlə isə islam dini qanununun, Allah əmrlərinin və ehkamlarının 
məcmusudur. E.Cəlilova görə, buna görə də şəriət sözü ilə hökm sözü bir növ 
eyniyyət təşkil edir.
238
 
XV əsr feodal dövlətlərində qazi və müftilər tərəfindən düzgün çıxarılmış 
hökmə «şəridir» deyilirdi. Padşahların müəyyən hökm və fərmanlarında da şəriətə 
əsaslanır, şəriət ehkamlarına uyğun olmayan hallar kəskin tənqid edilir, əhalinin 
şeyx və imamların məsləhətləri ilə oturub-durmaları nəzərə çatdırılırdı. Şirvanşah 
                                                          
238 E.Cəlilov. Göst. əsər, səh.54. 
 
62 
 
Fərrux Yəsarın məlum sənədində (1474-cü il) Şirvan ölkəsinin Gəştasfı və Salyan 
vilayətlərinin hakimi vəzifəsinə təyin olunan oğluna belə məsləhət verilir: «... 
həmin şəhər və vilayət sakinlərinin vəziyyətlərini ehtiyatla öyrənsin, əhalini 
narahat edən məsələləri axund və üləmalarla müzakirə etsin, .... əzəmətli seyidlər, 
kəramətli şeyxlər və xalq imamlarına izzət və ehtiram göstərsin, çünki onların 
şərafətli vücudlarının mübarəkliyi və nurlu xatirələrinin köməyi olmadan yer 
üzərində zəmanə əhlini nizam-intizamda saxlamaq mümkün deyildir.
239
». Bu 
sənəddə üləmalar «şəriət qanunlarının icraçıları» adlandırılmışdır.
240
 
XV əsrdə şəriət hökmləri iki hüquqi şəxs tərəfindən verilirdi: mülki-siyasi 
hökmlər-hökmdar tərəfindən, ruhani hökmlər isə - şəriət icraçıları /seyid, qazi, 
axund və s./ tərəfindən. 
Sünnilərdə şəriət hökmləri ibadət (Allah qarşısında qulluq), müamilət 
(mülki-hüquq məsələləri) və üqubət (cəza) kimi üç qismə bölünmüşdür, şiələrdə 
isə ibadət (iki tərəfli hüquqi münasibətlər), itaət (təktərəfli hüquqi münasibətlər) və 
ehkam (digər hüquqi hökmlər) kimi digər 3 bölgüyə ayrılmışdır.
241
 
Fiqh sahəsində fəaliyyət göstərən üləmalar müctəhid adlanırdı. Müctəhidlər 
də üç dərəcəyə ayrılırdı: qanun yaradıcılığında, şəriətdə ictihad, məzhəbdə ictihad 
və müəyyən məsələlərin həllində ictihad müstəqilliyini özündə ehtiva edən 
müctəhidlər. Birinci dərəcəli müctəhidlər Quranı bütün cəhətlərdən şərh etməli və 
əzbər bilməli, bütün ehkamları, onun bölmələrini, hədisləri əzbər bilməklə onların 
Quran ehkamı ilə əlaqəsini və məzmununu dərindən bilməli, şəxsiyyətcə təmiz və 
saf olmalı, bütün şəriət elmlərini bilməli idi. İkinci dərəcəli müctəhidlər mənsub 
olduqları mənsəbin və inamın ardıcılları olub həmin məzhəbi inkişaf etdirməli, 
qanunları əzbər bilməli, Quran və təfsirini mənimsəməli, onları şərh etməyi 
bacarmalı idilər. Üçüncü dərəcəli müctəhidlər isə qanunları və Quranı əzbər 
bilməklə yanaşı onları şərh etməyi bacarmalı, fitva vermək iqtidarında olmalı 
idilər. Fiqh elmi ilə məşğul olub bu üç ictihad dərəcəsinə çata bilməyən üləmalar 
isə təqlidçi-müqəllid adlanırdı.
242
 
Bəhs olunan dövrdə, yəni XV əsrdə dünyəvi hakimlər (Qara Yusif, 
Cahanşah, Uzun Həsən, Fərrux Yəsar və b.) tərəfindən şəriət hökmlərinin 
fəaliyyətini dayandıran və ya dayandırmadan ictimai münasibətləri tənzim edən 
qanunlar verilməsi də adi hal olmuşdu. Vergilər yığımı, dövlət idarəçiliyi sahəsində 
qanunlar çox vaxt dünyəvi hakimlər tərəfindən verilmiş bu barədə şəriət ehkamı 
sadəcə olaraq əxlaq yüksəldici xarakter kəsb etmişdir. Ümumiyyətlə isə dünyəvi 
hökmdarlar ruhani fəqihlərlə qarşı-qarşıya gəlməkdən çəkinmiş, bəziləri islam dini 
                                                          
239 M.X.Nemətova. Göst. məqalə, səh.70. 
240 Yenə orada. 
241 E.Cəlilov. Göst. əsər, səh.56-57. 
242 Yenə orada, səh 57-58. 
 
63 
 
ilə yaxından bağlı olduğundan dinə qarşı çıxmayaraq hətta onun qaydalarına daha 
çox yaxınlaşmağa çalışmış, hətta müəyyən hallarda islama uyğun olmayan 
vergiləri belə ləğv etmişdir. Bütün bunlara baxmayaraq müsəlman hüququ dövlətin 
siyasi, daxili idarəçilik, ticarət və maliyyə məsələlərinin həllində həlledici mövqe 
tuta bilməmiş, bu sahələrdə qanunvericilik dövlət orqanlarına, ilk növbədə 
hökmdara bağlı olmuşdur. Hüquqda bu ikiliyin - dövlətlərin verdiyi qanunların və 
fiqhin mövcudluğunun nəticəsidir ki, bütün islam dövlətlərində о cümlədən 
Azərbaycanda XV əsrdə şəriət qaziləri ilə yanaşı dövlət qaziləri (mülki qazilər) də 
olmuşdur. 
Şəriətin elmi ehkamının müfəssəl sübutlarından bəhs edən elm fiqh elmidir. 
Fiqhin əsas vəzifəsi şəriət ehkamını tədqiq etməklə hüquq normaları yaratmaq, 
müsəlman hüququnu sistemləşdirmək və onların tətbiqinə şərait yaratmaqdır. 
Müsəlman hüququnun müəyyən etdiyi qaydaların əsası 5-dir: vücub (zərurətlər), 
nədub (həm zəruri, həm də qeyri-zəruri qaydalar), qəbahət (xoşagəlməz əməllərə 
görə qaydalar), hörmət və nifrət.
243
 
Müsəlmanın hərəkətləri də 5 yerə bölünür: Vacib əməllər, buna fərz əməllər 
də deyilir, yəni namaz qılma, xüms və zəkat vermə; müstəhəb əməllər, yəni 
bəyənilən əməllər (həccə getmə, sədəqə vermə və s.); mübah əməllər, yəni 
edilməsinə görə nə mükafat, nə də cəza verilməyən əməllər, məsələn, ticarət 
əqdləri, müqavilələr bağlamaq və s; məkruh əməllər, məsələn danışanda ədəbsiz 
sözlər işlətmə, ağsaqqallara qarşı etinasız olma və s.; haram əməllər - şəriətin 
cəzalandırdığı işlər, məsələn şərab içmə, adam öldürmə, zinakarlıq və s.
244
 
İman şəriətin və islamın əsasıdır. İman iki yerə bölünür: etiqada iman; 
işlərə, əməllərə aid iman. 
İmanın 6 şərti vardır: Allaha, onun mələklərinə, peyğəmbərliyə, kitablara, 
axirət gününə, xeyir və şərin Allahdan olmasına inam. İslamın özünün isə 5 şərti 
vardır: kəlmeyi-şəhadət, gündə 5 dəfə namaz qılmaq, oruc tutmaq, ildə bir dəfə 
əmlakının zəkatını vermək, ömürdə bir dəfə həccə getmək. Bəzi fəqihlər cahadı da 
buraya əlavə etmişlər.
245
 Heç də təsadüfi deyil ki, böyük padşahlar, о cümlədən 
Əmir Teymur, İldırım Bayəzid, Uzun Həsən, Sultan Məhəmməd böyük hərbi 
yürüşlərə başlamazdan əvvəl həmin hərəkəti şəriət ilə əsaslandırır, qazilər və 
müftilər fitva verir və rəsmən cahad elan olunurdu. 
Şəri hüquqa görə sübutun 8 növü vardır: sübutun həyatiliyi, elmiliyi, 
eşidilməli, görülməli olması, iradi olması, qadir adam tərəfindən edilməsi, 
danışılmalı olması və qanun qüdrətinə inam.
246
 
                                                          
243 E.Cəlilov. Göst. əsər, səh.61. 
244 Yenə orada, səh.61-62. 
245 Yenə orada, səh.62. 
246  E.Cəlilov. Göst. əsər, səh.62. 
 
64 
 
Müsəlman hüququnun, yəni fiqhin 4 əsas kökü vardır: Quran, Sünnə, Qiyas, 
İcma. Bu mənbələrin tədqiqi ilə «Üsul əl-fiqh» elmi məşğul olur. Ümumiyyətlə 
fiqh elmi iki hissəyə ayrılır: 1.Üsul əl-fiqh və 2. Füru əl-fiqh. Birinci - müsəlman 
hüququnun köklərindən, ikinci isə onun budaqlarından, yəni konkret hüquq 
institutlarından bəhs edir. Üsul əl-fiqh müsəlman hüququnun qaynaqları olan 
Quran, Sünnə, Qiyas və İcmanı təhqiq etməklə onlarda olan normaların 
düzgünlüyünü və yeni normalar yaradılarkən əməl edilməli qayda və prinsipləri 
müəyyən edir. Fiqhin mənbələrindən Quran və Sünnə heç zaman mübahisə 
doğurmamış, bütün məzhəblər tərəfindən qəbul olunmuşdur. Digər iki mənbə isə 
bəzi məzhəblər tərəfindən ya qəbul olunmamış, yaxud da qeyd-şərtlə qəbul 
olunmuşdur.
247
 
Füru əl-fiqh isə ibadətdən, təharətdən (ruhun təmizliyi və bədənin 
təmizliyi), namazdan, orucdan, zəkatdan, həccdən və bunların hüquq 
normalarından bəhs edən elmdir.
248
 
Bu deyilənlərdən məlum olur ki, XV əsr Azərbaycan feodal dövlətləri başqa 
Yaxın və Orta Şərq ölkələrində mövcud olan dövlətlər kimi müsəlman hüququ ilə 
idarə olunmuşlar. Bəzi hökmdarlar tərəfindən müsəlman hüquqşünaslığı dəyərli 
əsərlər, о cümlədən hökm, fərman, vəqfnamə, dəsturül - əməllər, qanunnamələr ilə 
zənginləşdirilmişdir. Biz onlardan birinə - Uzun Həsən Ağqoyunlunun 
«Qanunnamə» adlanan qanunlar məcəlləsinə öz münasibətimizi bildirmək istərdik. 
Hər şeydən əvvəl qeyd etməliyik ki, bu «Qanunnamə» çox güman ki, 
dövrümüzədək gəlib çıxmamışdır. 
İ.P.Petruşevski yazmışdır ki, Uzun Həsən əhalinin rəğbətini qazanmaqdan 
ötrü müxtəlif fərmanlar vermiş, «Qanunnamə», yaxud vergi işlərinin 
qanuniləşdirilməsi və tənzimlənməsi barədə kitab hazırlamışdı. O, «Şərəfnamə» 
əsərinə istinadən bildirir ki, XVI əsrin sonlarında da Azərbaycanda həmin 
«Qanunnamə»dən istifadə edilirdi, lakin Uzun Həsənin vəfatından sonra onun 
qanun kitabının müxtəlif maddələri pozulmağa başladı.
249
 
«Qanunnamə» barədə O.Ə.Əfəndiyevin birinci monoqrafiyasında da 
müxtəsər məlumat vardır.
250
«Azərbaycan Səfəvilər dövləti» kitabında isə yazılır: 
«Maraqlıdır ki, Uzun Həsənin qanunları Kiçik Asiyanın şərq vilayətlərində (onlar 
XVI əsrin əvvəlində Osmanlı imperiyasının tərkibinə daxil olduqdan xeyli sonralar 
da) də feodal münasibətlərinin normaları olaraq qalırdı»
251
. 
Uzun Həsənin «Qanunnamə»si barədə Cəfər İbrahimov da məlumat verib 
yazır ki, mərkəzi hakimiyyəti və inzibati aparatı möhkəmləndirmək, vergi sistemini 
tənzimləmək və dövlət xəzinəsinə vergi toplanışını artırmaqdan ötrü irəli atılan ilk 
                                                          
247 Yenə orada, səh.63, 78, 80. 
248 Yenə orada., səh. 135-159. 
249 İ.P.Petruşevski.   «Sbornik   statey   po   istorii   Azerbaydcana»   kitabı, səh.153. 
250 O.Ə.Əfəndiyev. XVI əsrin əvvəlində..., səh.50-51. 
251 Yenə onun: Azərbaycan Səfəvilər dövləti..., səh. 200. 
65 
 
addım «Qanunnamə» adlı qanunlar məcmuəsinin hazırlanması oldu ki, orada 
vergilər və onların yığılması barədə maddələr olmuşdur. «Təəssüf ki, о qiymətli 
abidə dövrümüzə qədər gəlib çıxmadı, amma orta əsr tarixçiləri Xandəmirin, 
Yəhya Qəzvinin və Şərəf xan Bidlisinin həmin əsər haqqında verdikləri məlumat 
olduqca azdır» yazan C.İbrahimov öz kitabını sovet hakimiyyətinin tüğyan etdiyi 
bir zamanda yazdığı üçün Uzun Həsənin «Qanunnamə»sinə marksist-leninçi 
baxımdan yanaşmış, həmin Ağqoyunlu padşahının ölkədə apardığı islahatların elə 
bir əhəmiyyəti olmadığını bildirmişdir.
252
 Amma, XVI əsrin sonunda yazıldığı 
tarixdən təxminən 120 il sonra da İraq, Fars və Azərbaycanda işlənməkdə olan 
Uzun Həsən qanunlarının kölgə altına salınması, təbii ki, obyektiv qiymət deyildir. 
Mənbələrin məlumatına görəsə, Uzun Həsən rəiyyətin qayğısına qalan bir padşah 
olmuşdur. Biz İ.P.Petruşevskiyə əsaslanıb yazmışıq ki, о «Qanunnamə» adlı bir 
sənəd hazırlamış, rəiyyətdən vergi yığılarkən feodal və dövlət məmurları tərəfindən 
sui-istifadə hallarının qarşısını ala bilmişdi.
253
 Uzun Həsənin qanunları Şərqi 
Anadoluda «Həsən padşah qanunu» adı ilə məşhur olmuş, oranı ələ keçirən 
Osmanlılar çox-çox sonralar da həmin qanunları oralarda tətbiq etmişlər. Bu fakt 
həmin vilayətlərə aid olan təhrir dəftərlərinə edilən qeydlərdə açıq-aşkar təsbit 
edilir. Kəmax, Ərzincan, Bayburd, Kəlkit, İspir şəhərlərinin h.917 və h.937-ci 
illərə aid (miladi 1511 və 1530 - Ş.F.) «müfəssəl təhrir və ovqaf dəftərləri»ndə 
«səbt olunan» qanunlar məhz Uzun Həsənin «Qanunnamə»sinə əsasən 
yazılmışdır» məlumatını verən Ş.Fərzəliyev habelə türk tədqiqatçısı Fəxrəddin 
Kırzıoğlunun Türkiyə Baş Vəkalət arxivi sənədlərinə əsaslandığı məlumata istinad 
edərək bildirir ki, XV əsrin II yarısında Diyarbəkir vilayətində olduğu kimi, XVI 
əsrin I rübündə Ərzincan vilayətində yerli xalqın çoxdan bəri alışdığı «bacü 
tamğa» vergiləri Uzun Həsəndən qalma «Həsən padşah yasarı»na əsasən 
toplanırdı. İlk Osmanlı təhrir dəftərində /h.924-m.l518/ yazılmışdır: «Məhsulati-
qürra bər movcibi-qanuni Osmani və bacü tamğa bər mövcibi-Həsən padşah» 
(«Şəhər və kəndlərdən yığılan vergilər Osmanlı qanunları, bac və tamğa isə Həsən 
padşah qanunları əsasında yığılırdı»).
254
 
«Qanunnamə» barədə prof. Y.Mahmudlu da «Azərbaycan diplomatiyası» 
kitabında məlumat vermişdir. O, yazır: «...Uzun Həsən bir sıra islahatlar keçirdi. O, 
köçəri hərbçi əyanlara deyil, oturaq əhaliyə əsaslanmaq xətti götürdü. Cəmiyyəti 
yaşadan əsas istehsalçılar olan kəndlilərin, habelə sənətkarların vəziyyətini 
nisbətən yaxşılaşdırmaq və bununla da məhsuldar qüvvələrin canlanmasını təmin 
etmək məqsədilə xüsusi «Qanunnamə» hazırlatdı. Sonralar «Həsən padşahın 
qanunları» adı ilə məşhurlaşan, hətta bütün XVI əsr boyu qüvvədə   qalan bu 
                                                          
252 C.İbrahimov. XV əsrdə Azərbaycan ərazisində..., səh 39-40. 
253 Ş.Fərzəliyev. Azərbaycan və Osmanlı imperiyası..., səh.54. 
254 Yenə orada. səh.54. 
 
66 
 
«Qanunnamə»yə əsasən kəndlilərdən alınacaq   vergilər   müəyyənləşdirildi   və   
onların miqdarı dəqiqləşdirildi. Vergi yığımı nisbətən    sistemə salındı. Vergiyığan 
məmurların özbaşınalığı  azaldıldı.  Kəndlilərin, sənətkarların vəziyyəti, müvəqqəti 
də olsa, yüngülləşdirildi.Nəticə etibarilə Uzun Həsənin qanunları ölkədə məhsuldar 
qüvvələri müəyyən dərəcədə canlandırdı; kəndli və sənətkarlardan alınan  
vergilərin birbaşa xəzinəyə axması təmin olundu. Dövlət iqtisadi cəhətdən xeyli 
qüvvətləndi».
255  
1996-cı ildə çap olunmuş "Azərbaycan tarixi" kitabının redaktoru və əsas 
müəlliflərindən biri olan professor Süleyman Əliyarlı da Həsən bəy Ağqoyunlu və 
onun "Qanunnamə"si barədə müəyyən məlumat verib yazır: "Tarixi qaynaqlarda 
Uzun Həsən "Sultanül-adil Həsən xan", "Sultanül-qalib Həsən Padişah" 
adlandırılır. Daxili siyasətdə Uzun Həsən mərkəzi hakimiyyətin güclənməsinə,    
hərbi əyanların özbaşınalığına qanunla sədd qoyulmasına, xüsusilə rəiyyət üzərinə 
düşən vergi, ödənc və mükəlləfiyyətlərin azaldılıb nizama    salınmasına çalışdı. Bu 
sonuncuların sayını aydınlaşdırmaq, vergi və ödənc toplayan əyanların   və 
məmurların özbaşınalığına son qoymaq üçün Uzun Həsən ayrıca bir "Qanunnamə" 
buraxdı. XV-XVI yüzillərin yalnız vergi sisteminin deyil,  dövlətin bütün iç 
işlərinin qaydaya salınmasında dəyərli rol oynadı". (Bax: Azərbaycan tarixi, 1998, 
səh.321).
256
 
Uzun Həsən «Qanunnamə»sindəki qanunların mahiyyəti haqqında ümumi 
məlumatın olmasına baxmayaraq, həmin qanunların dəqiq hansı sahələrə aid 
olması məsələsi hələlik qəti şəkildə müəyyənləşməmişdir. Türk tədqiqatçısı Xəlil 
Yınancın fikrincə «Qanunnamə» osmanlılar   zamanı şərq vilayətlərinin ərazi və 
timar (torpaq - Ş.F.) qanunlarının əsası kimi Səfəvilərin də belə təşkilatlarının əsası 
olmuşdur. X.Yınanca görə onun qanunları «ərazi təşkilatı və timarlı sipahilər 
(torpağa bağlı əsgərlər) barəsində idi.
257
 
C.Vudsa görəsə «Uzun Həsənin «Qanunnamə»si ticari, mədəni, cəzayi və 
vergi yasaları» idi.
258
 
XV əsrin bu məşhur qanunlar kitabı barədə ən müfəssəl məlumatı biz prof. 
A.K.Rzayevin «Azərbaycanda siyasi-hüquqi təlim tarixinə dair oçerklər» kitabında 
təsadüf edirik. A.K.Rzayev yazır: «XV əsrin hüquqi aktları içərisində Uzun 
Həsənin «Qanunlar»ı mühüm yer tutur. Həmin qanunlar (1470-1477) təkcə 
Azərbaycanda deyil, həmçinin Ağqoyunlulara tabe olan ölkələrdə də tətbiq edilirdi. 
Çox təəssüf ki, о qanunlar dövrümüzədək gəlib çatmamışdır... 
                                                          
255  Y.Mahmudlu. Göst. əsər, səh.90. 
256 Azərbaycan tarixi, Bakı, “Azərbaycan” nəşriyyatı,1996, səh. 321.  
257 İslam ensiklopediyası, I cild, səh.266. 
258 C.Vuds. Göst. əsər səh.186-187. 
 
67 
 
Uzun Həsənin qanunları əsasən aqrar xarakter daşımışdır. Həmin 
qanunlarda feodal və kəndli torpaqlarından yığılası vergilərin miqdarı göstərilir, 
qanun pozulması hallarında veriləsi cəzalar öz əksini tapırdı. 
Uzun Həsənin «Qanunnamə»sindən bir neçə misal: 
1) «Yüksək saray» dəftərxanasının kitabında adları qeyd olunan və mülk 
sahiblərinin xidmətində olan kəndlilərin öz torpaqlarını tərk etmələri qadağan 
olunur. 
2) Kəndlinin xidmətə gedəcəyi yer bir günlük məsafədən artıqsa o, 
xidmətinə gedəcəyi feodala töycü verməkdən azad edilir. 
3) Kəndli yalnız işlədiyi torpağın əkin-biçini qurtardıqdan sonra oranı tərk 
edib başqa torpaq sahələrində xidmətə gedə bilər. Əgər о bu qanunu pozarsa, 
qanunauyğun şəkildə öz sahibinə əlavə töycü verməlidir. 
4) Torpaq sahəsini əkib-becərmədən sərbəst şəkildə başqa yerə köçən 
kəndli həmin torpağın becərilməsi üçün torpaq vergisi və töycü verməlidir. 
5) Həddi-buluğa çatmış hər bir müsəlman olmayan şəxs xəzinəyə 25 ağca 
məbləğində ispənc vergisi ödəməlidir.  
6)Əgər kəndlinin mal-qarası başqa kəndlinin bostan və əkin sahəsinə zərər 
yetirərsə, mal-qara sahibi cəzaya - 5 dəfə qamçılanmağa və 5 ağca cəriməyə məruz 
qalmalıdır».
259
 
A.K.Rzayev sonra yazır ki, Uzun Həsənin qanunları Azərbaycanda 
təxminən 85 il, yəni 1556-cı ilədək qüvvədə qaldı. 1556-cı ildə hakimiyyətə gələn 
Şah Təhmasib
**
 yeni qanunlar kodeksi hazırladı. Adı «Dəsturül-əməli Şah 
Təhmasib» olan həmin qanunlar da, təəssüf ki, dövrümüzə qədər gəlib 
çatmamışdır. A.K.Rzayev Şah Təhmasibin qanunlarının 1617-ci ilədək qüvvədə 
qaldığını bildirir.
260
 
Uzun Həsənin «Qanunnamə»si haqqında dolğun məlumat verən 
tədqiqatçılardan biri də Ş.M.Mustafayevdir. Onun «Şərqi Anadolu: Ağqoyunludan 
Osmanlı imperiyasına doğru» adlanan dəyərli kitabında Şərqi Anadolunun hüquq 
təliminin səlcuq, monqol və postmonqol ənənələrinin yerli hüquq normaları ilə 
qarışığından ibarət olması vurğulanır və deyilir ki, həmin təlimin kodifikasiyası 
(qüvvədə olan qanunların sistemə salınması) XV əsrin 70-ci illərində Ağqoyunlu 
dövlətinin başçısı Uzun Həsənin qanunvericilik fəaliyyətinin nəticəsində sonralar 
həmin regionun ilk Osmanlı əyalət hüquq qanunlarında (vilayət və sancaq 
qanunnamələri) öz əksini tapmışdı. Osmanlı hüquq elmi bu yolla Uzun Həsənin 
                                                          
 Ağca XV əsrdə Azərbaycanda işlənən pul vahididir. 1 misqal gümüş, həmçinin 12 ağca pul 1 dirhəmə 
bərabər idi. İspənc isə bostanlardan yığılan vergi olmuşdur. /Bax: A.K.Rzayev. Göst. əsər,səh.86/. 
259 A.K.Rzayev. Göst. əsər, səh.86. 
** Şah Təhmasib 1556-cı ildə yox, 1524-cü ildə hakimiyyətə gəlmişdir. 
260 A.K.Rzayev. Göst.əsər,səh.86-87. 
68 
 
qanunvericiliyindən bəhrələnərək Şərqi Anadolu əyalətlərinin «yasa» adlanan 
qanunlarını hazırlamışdı».
261
 
Məlum olduğu kimi, Şərqi Anadolu torpaqları XV əsrdə Ağqoyunlu 
dövlətinin qərb hissəsini əhatə edirdi. Uzun Həsənin qanunlar məcmuəsini təşkil 
edən «Qanunnamə» əsasında bu əsrin sonlarında və XVI əsrin I rübündə əhalidən 
yığılan vergilərin miqdarı və yığım qayda-qanunu müəyyən edildi, həmçinin tranzit 
karvan və daxili ticarətdən toplanan vergilər tənzimlənmiş oldu. Osmanlı dövləti 
tərəfindən Uzun Həsən qanunları əsasında hazırlanmış olan kənd və şəhər əhalisinə 
aid qanunların təhlili bizim dövrə qədər gəlib çatmayan Uzun Həsən 
«Qanunnamə»sinin əsas cəhətlərinin bərpası üçün son dərəcə gözəl imkan 
yaratmışdır. 
Öz kitabının «Əlavələr» hissəsində «Uzun Həsənə aid olan Şərqi Anadolu 
vilayətlərinin Osmanlı qanunları» başlığı altında 16 qanun dəftərinin rus dilinə 
tərcüməsini verən Ş.Mustafayev son dərəcə faydalı bir iş görmüş, həmin qanunları 
oxucu və tədqiqatçıların mütaliə və tədqiqinə vermişdir. Bu Osmanlı qanunlarının 
əksəriyyəti aşağıdakı cümlələrlə başlayır: «1518 (924)-ci il. Həsən padşah 
«Qanunnamə»sinə əsasən tərtib olunmuşdur.
262
 Yaxud, «1518 (924)-ci il Mardin 
vilayətinin müfəssəl «Qanunnamə»sinin kənd və şəhər məhsullarından vergi 
toplanmasını tənzimləyən bölməsi Osmanlı qanunu əsasında, lakin adı çəkilən 
şəhərdə bac və tamğa vergisinin yığılması isə... Həsən padşahın qanununa əsasən 
tərtib edilmişdir.
263
 
Bu qanun dəftərlərini mütaliə etdikdə məlum olur ki, 1516-1518-ci illərə aid 
Şərqi Anadolu kəndlərindən yığılan vergilər əsasən mövcud Osmanlı qanunları 
üzrə, Mardin, Xərput, Ərzincan, Kəmax, Bayburt və s. şəhərlərdən toplanan 
vergilər isə «Həsən padşah qanunları»na əsasən tənzimlənirdi. Amma 1540-cı ildə 
Sultan Süleyman Qanuninin əmri ilə bütün Şərqi Anadoluda tətbiq edilən Uzun 
Həsən dövrünün köhnə qanunları ləğv olundu və yalnız Rum (Osmanlı) qanunları 
qüvvəyə mindi və beləliklə də Şərqi Anadolunun osmanlaşmasının yeni mərhələsi 
başlandı.
264
 Bu xüsusda qeyd olunmalıdır ki, Osmanlı dövlətindən fərqli olaraq 
İranda XVIII əsrin əvvəlində də Səfəvi sarayının xəzinəsinə daxil olan vergilərin 
miqdarı Uzun Həsən tərəfindən yaradılan qanunlar əsasında həyata keçirilirdi.
265
 
Gənc tədqiqatçı Mirafərim Seyidovun qənaətinə görə Uzun Həsənin 
"Qaunnamə"sinin müstəsna əhəmiyyəti onda idi ki, burada vergi və 
mükəlləfiyyətlərin miqdarının dəqiqləşdirilməsi, vergi toplayanların zülm və 
özbaşınalığına son qoymaqla yanaşı, əhalinin dövlətə, hökmdara rəğbətini artırmış, 
                                                          
261 Ş.Mustafayev. Göst.əsər,səh.5-6. 
262 Yenə orada, səh,149,152-159. 
263 Ş.Mustafayev, Göst. səh.162. 
264 Yenə orada, səh.141. 
265 Yenə orada, səh.12. 
 
69 
 
vergi ödəyən təbəqələrin baş verə biləcək qiyamlarının qarşısını almaq məqsədi 
güdmüşdür. "Qanunnamə"də vergi və mükəlləfiyyətlərin miqdarı 
yüngülləşdirilməyə, hətta kəndli ailəsində ailə üzvlərinin ildə üç gün biyara 
işləməsi nəzərdə tutulsa da, bu məcmuə vergi və mükəlləfiyyətlərin 
toplanılmasında feodal və dövlət məmurlarının qanundan kənara çıxmasının, hər 
hansı bir əlavə rüsum yığmalarının qarşısını aldı. 
Nəticə etibarilə, ilk dəfə idi ki, 44 növ vergi, mükəlləfiyyət, həmçinin 
cərimələr haqqında qanunnamə verməklə Ağqoyunlu hökmdarı bu sahədə 
müəyyən qayda-qanun yaradılmasına nail ola bildi. Bu tədbir həm də ölkədə kənd 
təsərrüfatı, sənətkarlıq və ticarətin inkişafına təkan verdi, vergi verən təbəqənin 
həyat şəraitinin yaxşılaşmasına səbəb oldu. Təsadüfi deyildir ki, uzun müddət 
Osmanlı sultanları da Türkiyənin bir çox vilayətlərində tamğa və bac vergilərinin 
miqdarını həmin Qanunnamənin əsasında müəyyən edirdilər.» (Bax: Seyidov 
Mirafərim Nəzir oğlu. XV yüzillikdə Azərbaycanda dövlət və hüquq. Hüquq 
elmləri namizədi alimlik dərəcəsi almaq üçün dissertasiyanın əlyazma nüsxəsi, 
Səh. 95) 
Beləliklə, fikrimizin yekunu kimi deyə bilərik ki, XV əsr Azərbaycan feodal 
dövlətlərində hüququn inkişafında əsas cəhətlər dövrün müsəlman hüququnun, 
həmçinin Uzun Həsənin əldə olmayan, lakin müəyyən maddələri məlum olan 
qanunları nəzərə alınmadan tədqiq edilə bilməz. 
 
NƏTĠCƏ 
 
Orta əsrlərin, о cümlədən XV əsrin bu və ya digər dövlətlərinin quruluşunun 
öyrənilməsi təbii ki, Azərbaycan tarix və hüquq elmlərinin qarşısında olan son 
dərəcə mühüm və aktual bir problemdir, çünki bizim mövcud qanunlarımız illər 
boyu tərtib edilərkən, şübhəsiz, sabiq qanunların müsbət cəhətlərini özündə əks 
etdirmişdir. 
XV əsr Azərbaycan feodal dövlətlərinin tarixinə həsr olunmuş onlarla elmi 
kitab və məqalə vardırsa da, dövrün Qaraqoyunlu, Ağqoyunlu və Şirvanşahlar 
dövlətlərinin quruluşuna xüsusi həsr edilən tədqiqat əsəri hələlik yoxdur. Bu 
mövzunun hərtərəfli işlənməsi, bütövlükdə əhəmiyyətli bir tədqiqat işi kimi 
dəyərlənməlidir. 
Bu dərs vəsaitində məlum yüzillikdəki feodal dövlətlərimizin siyasi 
quruluşunun, mərkəzi və yerli idarəetmə orqanlarının, hərbi sistem və məhkəmə 
quruluşunun, əmlakın hüquqi vəziyyətinin, torpaq üzərində mülkiyyət 
formalarının, vergi və mükəlləfiyyətlərin, habelə hüququn inkişafının əsas 
cəhətlərinə xüsusi diqqət yetirilmiş, bundan ötrü mənbəşünaslıq, tarixşünaslıq və 
hüquqşünaslıq cəhətdən dəyərli olan bir sıra mənbə və tədqiqat xarakterli əsərlərə 
müraciət  edilmişdir. Habelə  XV  əsr Аzərbaycan feodal dövlətlərinin mərkəzi və 
yerli idarəetmə orqanlarının fəaliyyət mexanizminin   öyrənilməsi ön plana 
70 
 
çəkilmiş, idarəetmə orqanlarının təsnifatı verilmişdir. Şah, şahzədə, lələ, əmiri-
divan, sədri-əzəm, vəkil, vəzir, hakim, dəruğə, möhrdar, pərvanəçi, mustovfi, 
münşiəl məmalik və s. dövlət vəzifələrinin araşdırılması əsas məsələlərdən biri 
olmuşdur. Əsərdə hərbi quruluş və məhkəmə sisteminə xüsusi diqqət yetirilmiş, 
döyüşçü dəstələri /çərik/, qoşunun   müxtəlif cinahları araşdırılmaqla yanaşı hərbi 
rütbə sahiblərinin hüquq və səlahiyyətləri müəyyən edilmişdir. 
Məhkəmə sisteminə gəldikdə isə deyə bilərik ki, Azərbaycanın XV əsrdə 
mövcud olmuş hər üç dövlətində məhkəmə sistemi təxminən eyni tərzdə təşəkkül 
tapmışdı və müsəlman hüququna    əsaslanırdı. Təsbit edilmişdir ki, ümumiyyətlə 
müsəlman dövlətlərində dini hakimiyyət ilə dövlət hakimiyyəti bir-birindən ayrı 
deyildisə də, tədqiq olunan dövrdə dövlət hakimiyyəti XVI əsrə nisbətən güclü 
olmuşdur. Məsələn, müəyyən hökmlərin çıxarılması və cəzaların verilməsində əsas 
və qəti söz qazilərin deyil, hökmdarın olmuşdur, eləcə də məhkəmə hökmlərini 
adətən ilahiyyatçı hüquqşünaslar deyil, nüfuzlu feodallar, tayfa başçıları, yüksək 
rütbəli əmirlər icra etmişlər. XV əsrin hər üç dövlətində hərbi quruluş və məhkəmə 
sistemi özlərindən əvvəlki dövlətlərin təcrübi xüsusiyyətlərinə əsaslanmışdı. 
Qaraqoyunlu, Ağqoyunlu və Şirvanşahlar dövlətlərinin iqtisadi 
quruluşlarının əsas xüsusiyyətlərinə gəldikdə isə deməliyik ki, həmin quruluşların 
şəriət qanunları əsasında formalaşdığı və əmlakın hüquqi vəziyyətinin fiqh elminin 
tələbatına müvafiq olduğu nəzərə çatdırılmışdır.  
Araşdırılan dövrdə müsəlman hüququna görə torpaq sahibliyinin 5 əsas 
növü olmuş (dövlət torpaqları, hakim sülalənin şəxsi mülkləri, müsəlman-ruhani 
idarələrinin ixtiyarına verilən vəqf torpaqları, xüsusi mülkiyyətdəki torpaqlar və 
kənd icmalarının mülkiyyəti olan torpaq sahələri), ərazidə iqta, soyurqal və tiyul 
institutları fəaliyyət göstərmişlər. Qeyd olunmuşdur ki, ölkədə divanın və 
feodalların nəfinə yığılan 30-dan artıq vergi növü mövcud olmuşdur. Bu vergi 
növləri Ağqoyunlu dövlətində çox, Qaraqoyunlularda nisbətən az, Şirvanşahlarda 
isə az tətbiq olunurdu. 
Azərbaycan feodal dövlətlərində ictimai münasibətlər müsəlman hüququnun 
qayda-qanunları əsasında nizama salınırdı. Bu tələbata müvafiq olaraq 
Azərbaycanda hüquqçular - Quranın təfsirçiləri, kəlamçılar, fəqihlər, mühəddislər 
yetişmiş, mövcud ictimai münasibətləri tənzimləyən hüquqi əsərlər yazılmışdır. 
Müsəlman hüququnu tədqiq edərkən ilk növbədə islamın mənbəyi və nəzəri əsası 
olan Quranda toplanmış hüquq normaları, həmin normaların sonralar müsəlman 
fəqihləri tərəfindən inkişaf etdirilməsi, adı çəkilən normalara ictimai 
münasibətlərin tənzimlənməsi üçün yanaşılması olduqca zəruridir. 
Qeyd olunmalıdır ki, müsəlman hüququ ümumi şəkildə «şəriət» adlanan 
elmlər sistemində toplanmışdı. XV əsrdə şəriət hökmləri iki hüquqi şəxs tərəfindən 
verilirdi: Mülki-siyasi hökmlər - hökmdar tərəfindən, ruhani hökmlər isə şəriət 
icraçıları tərəfindən verilirdi. Fiqh sahəsində fəaliyyət göstərən üləmalar isə 
«müctəhid» adlanırdı. 
71 
 
Bəhs olunan dövrdə dünyəvi hakimlər /Qara Yusif, Cahanşah, Uzun Həsən, 
Fərrux Yəsar və b./ tərəfindən şəriət hökmlərinin fəaliyyətini dayandıran və ya 
dayandırmadan ictimai münasibətləri tənzim edən qanunlar çıxarılması adi hal 
olmuşdu. Vergi yığılması və dövlət idarəçiliyi sahəsində qanunlar çox vaxt 
dünyəvi hakimlər tərəfindən verilmiş, bu barədə şəriət ehkamı sadəcə olaraq əxlaq 
yüksəldici xarakter kəsb etmişdir. 
Bu deyilənlərdən məlum olur ki, XV əsr Azərbaycan feodal dövlətləri başqa 
Yaxın və Orta Şərq ölkələrində mövcud olan dövlətlər kimi müsəlman hüququ ilə 
idarə olunmuşlar. Bəzi hökmdarlar tərəfindən müsəlman hüquqşünaslığı dəyərli 
əsərlər, о cümlədən hökm, fərman, vəqfnamə, dəsturül-əməllər, qanunnamələr ilə 
zənginləşdirilmişdir ki, onlardan biri Uzun    Həsənin «Qanunnamə»si olmuşdur. 
Beləliklə, bir daha qeyd olunmalıdır ki, bizim tərəfimizdən qələmə alınan 
"XV əsrdə Azərbaycanda dövlət quruluşu" monoqrafiyası bu sahədə yazılan ilk 
böyük həcmli əsərdir və o, imkan daxilində Azərbaycanın Qaraqoyunlu, 
Ağqoyunlu və Şirvanşahlar kimi mövcud feodal dövlətlərinin dövlət və hüquq 
tarixinə dair elmi cəhətdən əhəmiyyətli olan müddəalarla əsaslandırılmışdır. 
 
 
GÖSTƏRĠCĠLƏR 
ġəxs adları 
 
Şahin Fazil Fərzəlibəyli - 11, 16, 20, 21, 25, 26, 27, 28, 29, 33, 34, 35, 36, 37, 42, 
43, 44, 45, 51, 56, 58, 59, 61, 62, 63, 64, 65, 67,68,73,79,80,81,82,83,93 
Ullusunu - 5 
Kuruş - 6 
Strabon - 7 
Ptolomey - 7 
Cavanşir - 7 
Varaz Tiridat - 8 
İqrar Əliyev - 11 
Solmaz Qaşqay -11  
Vaqif Piriyev - 11, 65 
Seyidağa Onulluhi - 11,12,16,21, 28, 32, 37, 46, 47 
Cəfər İbrahimov -11,17,18,29,92 
Yaqub Mahmudlu - 11,12,16,94 
Məşədixanım Nemətova - 12,16,21,48,49, 82, 88 
İ.P.Petruşevski - 12,17,18, 37, 79, 82, 84, 85,92,93 
C.Vuds - 12,95 
A.K.Rzayev - 12,13,16,96 
Q.M.Kərimov- 12,13,16 
E.Cəlilov - 12,13, 69, 70,71, 72,75,76, 86,87,88,89, 90, 91 
72 
 
Oqtay Əfəndiyev - 12, 21, 77, 80, 81, 84, 92 
Sara Aşurbəyli - 12, 13,48 
Sibel Özbudun -12 
Şükufə Məmmədova - 13 
Şahin Mustafayev - 13, 96, 97 
Əbubəkr Tehrani /Tihrani/ - 13, 21, 32, 34, 36, 43, 46 
Uzun Həsən Ağqoyunlu - 13, 14, 15, 16, 20, 21, 23, 27, 28, 31, 
36,40,43,44,48,49,51,61, 
Qazi Əhməd Qumi - 13 
Rahilə Şükürova - 13 
Baysunqur Ağqoyunlu - 14, 28, 31, 36, 40 
Fərrux Yəsar - 14, 21, 26, 49, 69, 82, 88, 89,101 
Cahangir Mirzə/Uzun Həsənin qardaşı/ - 14, 15 
Saray xatun -14 
Cahanşah Qaraqoyunlu - 14, 15, 25, 32, 38, 42, 43, 46, 49, 58, 62, 74, 
Əhməd Ağqoyunlu/Uzun Həsənin nəvəsi Gödək Əhməd/ - 15, 36, 83, 84 
Əmir Teymur - 17, 19, 20, 22, 23, 24, 26, 27, 29, 30, 32, 38, 39, 49, 50, 59, 60, 61, 
65, 69, 70, 90 
Qara Yusif Qaraqoyunlu - 19, 20, 21, 23, 27, 28, 30, 31, 33, 34, 49, 50, 58, 68, 69, 
89, 101 
Sultan Əhməd Cəlairi - 19, 20, 31, 50 
Qara Məhəmməd Qaraqoyunlu - 19 
Pirbudaq Qaraqoyunlu - 20, 28, 34, 46, 66 
Faruq Sümer - 20 
Qara Osman Ağqoyunlu - 20, 23, 73 
Sultan Murad /Osmanlı hökmdarı/ - 20 
İbrahim /şirvanşah/ - 21, 26, 37, 49, 58 
Həsən bəy Rumlu - 21, 26, 28, 29, 31, 36, 37, 40, 42, 44, 45, 58, 67 
Ənuşirəvan - 21 
Ömər/xəlifə/ - 22 
Hinduşah Naxçıvani - 22 
Qara İsgəndər Qaraqoyunlu - 23, 34, 37, 49 
Sultan Yaqub Ağqoyunlu - 26, 32, 40, 46, 49, 62, 66, 79, 83, 85 
Sultan İldırım Bayazid - 26, 90 
Tofiq Nəcəfli - 26 
Şərəfəddin Əli Yəzdi - 27, 59 
Uğurlu Məhəmməd Ağqoyunlu - 28, 52, 62 
Məhəmmədi Mirzə Qaraqoyunlu - 28 
Lələ Məhəmməd /Məhəmmədi Mirzənin lələsi/ - 28 
Lələ Səfərşah /Məhəmmədi Mirzənin lələsi/ - 28 
Əmir Qara /Pirbudaq Qaraqoyunlunun atabəyi/ - 28 
73 
 
Sufi Xəlil - 28, 31, 35, 39, 41, 55, 62 
Budaq Qəzvini - 39, 83 
Bəstam Cagirlu - 30, 32, 33, 81 
Əmir Qaraman - 30 
Taş bəy Mosullu - 31 
Sultan Əbu Səid /teymuri hökmdarı/ - 31, 73, 78 
Süleyman bəy Bicən -31, 32, 36 
Şah İsmayıl -31,55,63 
Şahəli bəy Pornak - 31,62 
Murtuzaqulu xan Pornak - 31    
Həsən bəy Şüküroğlu Pornak - 31 
Rüstəm Ağqoyunlu - 31, 36,49, 80 
Fərrux bəy Pornak - 31 
Xəlil Yınanc - 32,94 
Bayandur bəy Ağqoyunlu - 32 
Sultan Xəlil Ağqoyunlu - 32, 47, 55, 56, 65, 66 
V.F.Minorski - 33, 47, 56, 57, 87 
Bayandur Cagirlu - 34 
Əbülfət bəy Cagirlu - 33 
Şeyx Nəcməddin Məsud - 35 
Sultan Məhəmməd Fateh - 36, 52, 55, 61, 90 
Eybə Sultan - 36, 54 
Qasım bəy Pornak - 36 
Sultan Murad /Uzun Həsənin nəvəsi/ - 36, 44, 55 
Əlvənd Mirzə /Uzun Həsənin nəvəsi/ - 36, 43, 55 
Məhəmmədi Mirzə /Uzun Həsənin nəvəsi/ - 36, 41, 42, 43 
Lətif bəy - 36 
Qiyasəddin Xandəmir - 36,40,42,92 
İskəndər bəy Münşi Türkman - 36 
Şah İmadəddin Salman Deyləmi /Sultan Xəlil Ağqoyunlunun vəziri/ - 36 
Qazi Bayazid /Şirvanşah I İbrahimin vəziri/ - 38 
Seyid Mahmud /Qara İskəndər Qaraqoyunlunun vəziri/ - 38 
Həsənəli Qaraqoyunlu /Cahanşahın oğlu/ - 37, 38, 74 
Xacə Şəmsəddin /Həsənəli Qaraqoyunlunun vəziri/ - 38, 39 
Fəzlullah Xunci /Xunəci/ - 38, 40,41,46, 56 
Arayeş bəyim /Qara İskəndər Qaraqoyunlunun qızı/ - 38 
Əlaəddin Sədiq Kecəci /Arayeş bəyimin vəziri/ - 38 
Şeyx Məhəmməd Kecəci /Baysunqur Ağqoyunlunun vəziri/ - 38 
Mirzə bəy Cunabadi /Gunabadi/ - 40 
Qazi İsa /Uzun Həsənin sədri/ - 40, 41, 46, 73 
Abdulla /Məhəmmədi Mirzə Ağqoyunlunun lələsi/ - 42 
74 
 
Xacə Mahmud Heydər /İsfahan hakimi/ - 43 
Yadigar Məhəmməd /teymuri şahzadəsi/ - 43 
Pəhlivan Şahi /daruğə/ - 45 
Qazi bəy /Şirvan şahzadəsi/ - 45 
Əbülfəttah bəy /Bakı qalasının daruğəsi/ - 45 
Şeyx Əli Pornak /möhrdar/ - 45, 56, 61 
İbrahim bəy Pərvanəçi - 46 
Əmir Cəlaləddin Qutlu bəy /pərvanəçi/ - 46 
Cəlaləddin Həsənəli bəy /pərvanəçi/ - 46 
Şükrulla /Ağqoyunlu mustovfisi, Qazi İsanın babası/ - 47 
Əli bəy Ağqoyunlu /Uzun Həsənin atası/ - 48 
Məhəmməd Xəzinədar - 48 
Məhəmməd Bukavul - 48 
Əli Şirəçi - 48 
B.Dorn - 48 
Mehdi bəy /maliyyə məşvərətçisi/ - 48 
Şamxal Sultan Məhəmməd Qazi bəy /Şirvanşah Fərrux Yəsarın oğlu/ - 48, 52 
Xəlilullah /şirvanşah/ - 59 
Şahrux /teymuri hökmdarı/ - 51 
Katerino Zeno - 52, 57 
Cozafa Barbaro - 52, 54 
Amrozio Kontarini - 54 
H.Zərinəzadə - 54, 55 
Ə.Dehxoda - 55 
Ə.Müntəzirsahib - 55 
Osman Miranşahi /Ağqoyunlu əmiri/ - 55 
Qara Piri Qacar /səfəvi əmiri/ - 55 
Həsənəli ibn Şeyx Əli Möhrdar /muçi əmiri/ - 56 
Hüseyn bəy Qaramani /muçi əmiri/ - 56 
Seydi Əhməd bəy Pornak /muçi əmiri/ - 56 
Şahməhəmməd bəy Duxarlu /muçi əmiri/ - 56, 61, 66 
Ç.N.Seddon-56,67 
Saru Pirə - 57 
Şəmsəddin Əli /Şəki hakimi/ - 59 
Kustandil /Konstantin/ - 59 
Gavur İshaq /Ağqoyunlu əmiri/ - 62 
Zeynal Mirzə /Uzun Həsənin oğlu/ - 62 
Bayandur bəy Təvaçi /Ağqoyunlu əmiri/ - 62 
İbrahimşah bəy - 62 
Pir Əhməd Qaramani /Ağqoyunlu əmiri/ - 62 
Məhəmməd bəy /Ağqoyunlu əmiri/ - 62 
75 
 
Süleyman bəy /Ağqoyunlu əmiri/ - 62 
Əli Paşa /Ağqoyunlu əmiri/ - 62 
Məhəmməd Bəkir Mirzə /teymuri şahzadəsi/ - 62 
Zeynal Mirzə /teymuri şahzadəsi/ - 62  
Müzəffər Mirzə /teymuri şahzadəsi/ - 62 
Hacı bəy /Ağqoyunlu əmiri/ - 62 
Rüstəm bəy /Ağqoyunlu əmiri/ - 62 
Əli bəy Ağacəri /Cahanşahın böyük əmiri/ - 62 
I Şah Təhmasib - 63, 96 
Musa bəy /vərsaq tayfa əmiri/ - 63 
Həsən Xəlifə /vərsaq tayfa əmiri/ - 63 
Dürhəsən Xəlifə /vərsaq tayfa əmiri/- 63 
Mustafa bəy /vərsaq tayfa əmiri/ - 64 
Bayazid Cagirlu /Cahanşahın əmiri, Bəstam Cagirlunun qardaşı/ - 63 
Əbülfəth bəy Cagirlu /Bayazid Cagirlunun qardaşı/ - 63 
Yusif bəy ibn Xurşid bəy Təvaçi - 66 
Məhəmməd Əlişir /Pirbudaq Qaraqoyunlunun təvaçisi/ - 66 
Xəlil /Uzun Həsənin təvaçisi/ - 66 
Qara Məlik /Sultan Xəlil Ağqoyunlunun təvaçisi/ - 66 
Pir Məhəmməd /Cahanşahın təvaçisi/ - 67 
Seyid Əhməd Tuqaçi - 67 
Pirəli bəy Şahnisbi /Uzun Həsənin qəcərçisi/ - 67 
Qasım Əmiraxur - 68 
Çingiz xan - 69 
Əbülqasim Hilli - 72 
Qara Bayazid /Şirvanşah Xəlilullahın qazisi/ - 73 
Qazi Bürhanəddin /şair, hökmdar/ - 73 
Əlaəddin Əli/Ağqoyunlu qaziyi-əskəri/ - 73 
Sultan Əbu Yusif/Cahanşahın oğlu/ - 79 
Şeyx Səfiəddin Səfəvi - 79 
Qazan xan - 79 
K.S.Ləmbton- 81 
İskəndər bəy Əfşar - 83 
Qasım bəy Ağqoyunlu - 85 
Məhəmməd peyğəmbər - 86 
Yəhya Qəzvini - 92 
Şərəf xan Bidlisi - 92  
Fəxrəddin Kırzıoğlu - 93  
Süleyman Əliyarlı - 94  
Mirafərim Seyidov – 98 
 
76 
 
Ġstilahlar 
 
Qaraqoyunlu - 4,5,11,13,14,15,17,18,19,20, 21... 
Ağqoyunlu - 4,5, 11,12,13,14,15,16,17,18,19,20, 21... 
Şirvanşahlar - 4,5,11,12,13,14,15,17,19, 21,22... 
Azat /feodal hakim/ - 7 
Şinakan /kəndli/ - 7 
Naharar /vali/ - 7 
Qaxnamak /hüquqi sənəd/ - 7 
Arşaqi sülaləsi - 7 
Mihranilər /Mehranilər/ - 7, 8 
Hazarapet /minbaşı/ - 7 
Hramanatar /baş vəzir/ - 7 
Sparapet /baş komandan/ - 7 
Sasanilər - 8 
Şəhriyar /şəhər sahibi/ - 8 
Payqospan /ətraf əyalətləri qoruyan şəxs/ - 8 
Kahin - 8 
Katib - 8 
Amargar /məmur/ - 8 
Dəstgird /feodal torpaq mülkiyyəti növü/ - 8 
Xvastaq /feodal torpaq mülkiyyəti növü/ - 8 
Zərdüştilik - 8 
Məlik /mülk sahibi, hakim/ - 9, 35, 36 
Amil /xəzinə məmuru/ - 8 
Əmir - 9,25,29, 51 
İqta - 9,11,78,79,80,81 
Mülk - 9, 11,77 
Vəqf - 9, 10, 11,78,79 
İcma - 9 
Sacilər - 9 
Haşimi əmirliyi - 9 
Salarilər-9 
Rəvvadilər - 9 
Atabəylər dövləti - 9 
Vəzir - 9,10,23, 36, 37,38,44 
Atabəy - 9, 28 
Divanxana - 9 
Hacib /hökmdarın şəxsi xadimi/ - 9 
Mustovfiəl-məmalik - 9, 10 
Vali - 9 
77 
 
Hülakular - 9,10 
Çobanilər - 9 
Cəlarilər - 9,15,19,20,22 
Qurultay /dövlətin ali orqanı/ -10,18 
Elxan /dövlət başçısı/ - 10 
Əmirül-üməra - 10, 23,29, 30, 31, 32, 63 
Naib - 10 
İnaq - 10 
Bukavul /aşxana rəisi/ - 10, 45 
Təvaçi /hərbi qüvvə toplayan böyük əmir/ - 10, 61, 65, 66 
Yasovul - 10 
Bəlarquçi - 10 
Bəxşi - 10 
Tümən -10 
Divan - 10,11,22,23, 25,37,44,58 
Bitikçi - 10 
Münşiəl-məmalik - 10, 46, 47 
Nazir /xəzinə məmuru/ -10 
Xazin /xəzinə məmuru/ - 10 
Hekəməl-məmalik /dövlət arbitrajı/ - 10 
Bayerat divanı - 10 
İmarət divanı - 10 
Məsas divanı - 10 
Qazi - 10, 23, 70, 71, 72, 73, 74, 75, 88, 90 
Hakim - 10, 42, 43 
İsfəhsalar -  10 
Mütəsərrif - 10 
Şəhnə -10 
Qələmi - 10 
Müqənnən - 10 
Mühəssil -10, 82 
Müəddil -10 
Müqatiə - 10 
Divani /dövlət torpağı/ -11 
Xass, xassə /xüsusi torpaq mülkiyyəti/ - 11 
İncu - 11 
Cəmaəti /torpaq mülkiyyəti/ - 11 
Xərac - 11 
Вас - 11 
Qopçur -11 
Təmğa - 11 
78 
 
İxracat -11 
Əvariz - 11  
Bağbaşı - 11 
Elxanilər - 15,22 
Səfəvilər - 17,22 
Dərbəndilər - 17 
Əməvilər - 22 
Abbasilər - 22 
Eldəgəzlər - 22, 23, 25, 26, 35 
Bəylərbəyi - 23 
Yivə /qaraqoyunlu tayfası/ - 26 
Barani, baranlu /qaraqoyunlu tayfası/ - 26, 50 
Sədlu /qaraqoyunlu tayfası/ - 26, 50 
Bayburtlu /qaraqoyunlu tayfası/ - 26 
Vərsaq /qaraqoyunlu tayfası/ - 26, 63, 64 
Oxlu /qaraqoyunlu tayfası/ - 26, 63, 64 
Qaracadağlu /qaraqoyunlu tayfası/ - 26 
Baharlu /qaraqoyunlu tayfası/ - 26, 63 
Qaramanlu /qaraqoyunlu tayfası/ - 26, 63 
Əlpavut /qaraqoyunlu tayfası/ - 26, 63 
Cagirlu /qaraqoyunlu tayfası/ - 26, 63 
Hacilu /qaraqoyunlu tayfası/ - 26 
Ağacəri /qaraqoyunlu tayfası/ - 26 
Bayramlu /qaraqoyunlu tayfası/ - 26 
Dügər, dügərlu /qaraqoyunlu tayfası/ - 26 
Bayandur, bayanduri /ağqoyunlu tayfası/ - 26, 50 
Əfşar /ağqoyunlu tayfası/ - 26 
Bozçulu /ağqoyunlu tayfası/ - 26 
Bayat /ağqoyunlu tayfası/ - 26, 63 
Qacar /ağqoyunlu tayfası/ - 26 
Çəpəni /ağqoyunlu tayfası/ - 26, 63 
Əmirlu /ağqoyunlu tayfası/ - 26 
Əhmədlu /ağqoyunlu tayfası/ - 26 
Şamlu /ağqoyunlu tayfası/ - 26, 64 
Mosullu /ağqoyunlu tayfası/ - 26, 31, 63 
Xunuslu /ağqoyunlu tayfası/ - 26 
Pornak /ağqoyunlu tayfası/ - 26, 31, 63 
Begdeli /ağqoyunlu tayfası/ - 26 
Ərəbgirlu /ağqoyunlu tayfası/ - 26, 63 
Eynallu /ağqoyunlu tayfası/ - 26 
Bicənlu, bicən /ağqoyunlu tayfası/ - 26 
79 
 
Heydərlu /ağqoyunlu tayfası/ - 26 
Təkəlu /ağqoyunlu tayfası/ - 26 
Tabanlu /ağqoyunlu tayfası/ - 26 
Düharlu /ağqoyunlu tayfası/ - 26 
Ördəklu /ağqoyunlu tayfası/ - 26 
Çavundur /ağqoyunlu tayfası/ - 26 
Rumlu /ağqoyunlu tayfası/ - 26 
Türkman /ağqoyunlu tayfası/ - 26, 55 
Şixavənd /ağqoyunlu tayfası/ - 26, 63 
Şahzadə - 27, 44 
Lələ - 28,42 
Əmirdivan /sahib divan, divanbəyi/ - 32, 37 
Vəkil - 35, 36, 37, 39, 45 
Baş vəzir /etimadüd-dövlə/ - 36, 37 
Sədr - 39,44 
Kutval - 43 
Daruğə - 43 
Möhrdar - 45 
Mustovfi /maliyyə məmuru/ - 46, 47 
Eşikağası - 46 
Qapıçı - 46 
Pərvanəçi /saray katibi/ - 46, 47 
Xəzinədar - 46, 48 
Mehmandar - 46 
Çaşnigər yaxud bukavul /aşxana rəisi/ - 46, 48, 67 Quşçu /ov quşlarına nəzarət 
edən məmur/ - 46 
Məşəldar - 46 
Şirəçi yaxud ayaqçı /saray üçün şərab və şərbət tədarükündə məsul şəxs/ - 46, 48 
Fərraş - 46 
Cərrah - 46 
Süfrəçi - 46 
Vəzir - 50 
Boy bəyləri /bayanduri bəyləri/ - 50 
Boy nökərləri /bayanduri əskərləri/ - 50 
Çərik /hərbi dəstə/ - 51 
Qibtəul /kiçik rütbəli qoşun başçısı/ - 51 
Puşandar /ağır silahlı süvari qoşun/ - 51 
Tirkəşbənd /oxatan əskər/ - 52 
Çərxçi /çərxçigəri/ - 53, 56, 57, 58 
Çərxçibaşı - 53, 57 
Çərx /silah/ - 53 
80 
 
Muçi/hərbiçi/ - 57, 58 
Münqəlay, mənqəlay, pişdar /qoşunun ön hissəsi/ - 57, 59, 62 
Qulluqçu /hərbi xidmətçi/ - 58 
Qurxanə /silah ambarı/ - 58 
Kəcim /döyüş libası/ - 58 
Surən /əskərlərin nərəsi/ - 58 
Nəfir /şeypur/ - 58 
Qəbrəqə /böyük nağara/ - 58 
Kəranay /uzun zurna/ - 58 
Tərh /ehtiyat qoşun/ - 58 
İstimalətnamə /cəlbedici məktub, nəvaziş naməsi/ - 58 
Yasaq /əskər yığımı/ - 58, 60 
Cəvanğar /qoşunun, ordunun sol qolu/ - 59, 61 
Bəranğar /sağ qolu/ - 59, 61 
Qul /mərkəz/ - 59 
Hiravul /ön dəstə/ - 59  
Çapavul /qoşun növü/ - 59 
Şiqavul /qoşun növü/ - 59 
Qarovul /kəşfiyyatçı/ - 61 
Zəbangiri /dil tutmaq/ - 61 
Əmire-bozorg, əmire-mötəbər /böyük əmir/ - 63, 64, 67  
Əmire-kuçek, əmire-ordu /kiçik əmir/ - 63, 64 Qorçi /şah qoruyucusu/ - 65  
Qorçibaşı - 65  
Tugaçi /xəbər aparan, mühüm tapşırıqlar icraçısı/ - 67  
Qəcərçi /axtarış aparan/ - 68  
Nəqbəçi /lağım atan/ - 68  
Əmiraxur - 68, 69  
Yasa /qanunlar məcəlləsi/ - 69  
Qaziye-islam /şəriət qazisi/ - 70  
Qaziye-əcrim /mülki işlər qazisi/ - 70 
Fiqh /şəriət qanunçuluğu/ - 70, 71, 72, 73, 76, 90, 91, 92,102  
Qaziye-əskər - 73  
Əraziye-divani - 77  
Əraziye-xassə /dövlət torpaqları/ - 77  
Əraziye-movqufat /vəqf torpaqları/ - 77  
Cəmaətiye-deh /kənd icma torpaqları/ - 77  
Divane-məmalik /torpaq idarəsi/ - 77  
Divane-xassə /torpaq idarəsi/ - 77  
Soyurqal - 79,80, 81,82,83  
Tiyul-79,81,82,83  
Ehkame-soyurqal /soyurqal hökmü/ - 79  
81 
 
Nişane-soyurqal /soyurqal sənədi/ - 79  
Tiyuldar-81  
Malcehat - 82, 83  
İxracat – 82,83  
Şiltaqat - 82  
Əvarizat - 82  
Ələfə - 82, 83  
Ülufə - 82, 83  
Qonalqa - 82,83  
Ulaq - 82  
Ülam - 82  
Biyar/bigar/ - 82  
Savəri - 82, 84  
Pişkeş - 82  
Səlami - 82  
Eydi - 82 
Novruzi - 82 
Şilənbəha - 82 
Rəsməl-möhr - 82 
Rüsume-daruğəgi - 82 
Rüsume-kəlantəri - 82 
Rəsməl-vozəra - 82 
Düşüllük - 82 
Mirabi - 82, 84 
Dəhyeke-mustovfiyan - 82, 84 
Dəbyeke-soyurqal - 82, 84 
Dəhyeke-rəiyyəti - 82 
Xırmanbəhrə - 82 
Çuvallıq - 82,84 
Çərik /vergi növü/ - 82 
Cizyə - 82 
Tərx - 82 
Çıraqlıq - 82 
Məvaşi - 82 
Mərai - 82 
Sərşümar - 82 
Bəhaye-morğ - 82 
Sorqu - 82 
Ximə - 82 
Kəndəlik - 82, 84 
Bayramlıq - 84 
82 
 
Axund - 88 
İbadət /Allaha xidmət/ - 88 
Müamilət /mülki hüquq məsələləri/ - 88 
Üqubət /cəza/ - 88 
Üsuləl-fiqh /fiqhin bir hissəsi/ - 91 
Füruəl-fiqh /fiqhin digər hissəsi/ - 91 
"Qanunnamə" qanunlar məcəlləsi -  91, 92, 93, 94, 95, 96, 97, 101 
 
Coğrafi adlar 
 
Azərbaycan – 4, 5, 6, 8, 9, 10, 11, 12, 13, 14, 15, 16, 17, 18, 19, 20,21, 22. 
Şirvan - 1, 11, 17, 20, 21, 23, 26, 36, 50, 58 
Ön Asiya - 5 
Amaday - 5 
Gizilbunda - 5 
Zigertu - 6 
Mada - 6, 7 
Manna - 6 
Urmiyə - 6 
İzirtu - 6 
Atropatena - 7 
Albaniya - 7, 8, 9 
Sarmatiya - 8 
Kaspi dənizi - 8 
Adurbadagan - 9 
Dərbənd - 10, 14 
Sünik - 10 
Arsax-Xaçın - 10, 11 
Şəki - 10,18 
İran - 10,16,20,52,67 
Amerika - 14 
Türkiyə - 15,95 
Təbriz - 15, 20, 26, 32, 33, 37, 39, 47, 66, 67, 74, 80 
Kürdüstan - 15 
İraqe-Ərəb - 15,51 
İraqe-Əcəm - 15, 51 
Xorasan - 15, 44, 70, 51 
Qarabağ - 15, 42, 59 
Gəncə - 15 
Şəmkir - 15 
Kür - 15 
83 
 
Mərkəzi Asiya - 18, 19 
Kiçik Asiya - 18, 19, 93 
Yaxın Şərq - 18, 19 
Orta Şərq - 18, 19 
Dəməşq - 19 
Mavərənnəhr - 20 
İstambul - 20 
Dunay - 22 
Moldova - 22 
Volaxiya - 22  
Rumıniya - 22  
Buxarest - 22  
Krayevo - 22  
Yassı - 22  
Şamaxı - 25  
Bərdə - 26  
Bağdad - 31, 34, 40  
Məşhəd - 31  
Muğan - 31,58,81  
Qaracadağ - 31  
Əlincə - 34  
Kirman - 36  
Şiraz - 36,46  
İraq - 37, 43  
Qaraağac - 41  
İsfahan - 43, 44  
Bakı - 45  
Kabul - 45  
Ərciş - 47  
Qafqaz - 48  
Salyan - 48,49, 88  
Gəştasfi - 48, 88  
Mahmudabad - 48, 82  
Gilan - 49, 50  
Mazandaran - 69,50  
Sivas - 50 
Gürcüstan - 50, 59, 80  
Turan - 50  
Rum - 50, 55 
Məğrib - 50  
Şam - 50  
84 
 
Misir - 50  
Fars - 50, 93  
Dəşti-Cete - 50  
Dəşti-Qıpçaq - 50  
Xarəzm - 50  
Xütən - 50 
Babilistan - 50  
Baxtərzəmin - 50  
Hindistan - 50  
Venesiya - 51  
Otluqbeli - 52, 61  
Tehran - 52  
Çaldıran - 57  
Baroda - 56  
Başkənd - 61  
Qaraman - 63  
Naxçıvan - 64  
Muş - 66  
Diyarbəkr - 79, 93  
Quxbir /çay/ - 67  
Nəsibin - 68  
Mardin - 68, 96, 97  
Ərdəbil - 81  
Sultaniyyə - 81  
Abşeron - 82  
Ərəbistan - 86, 93  
Məkkə - 86  
İspaniya - 86  
Mancuriya - 86  
İndoneziya - 86  
Sibir - 86  
Ural - 86 
Anadolu - 93, 96, 97  
Kəmax - 93, 97  
Bayburt - 93, 97  
Kəlkit - 93  
İspir - 93  
Ərzincan – 97 
  
85 
 
MÜNDƏRĠCAT 
 
Müəllifdən 
Giriş 
I fəsil: Qaraqoyunlu, Ağqoyunlu və Şirvanşahlar dövlətlərinin siyasi quruluşu: 
1. Mərkəzi  və  yerli  idarəetmə  orqanları  (dövlət başçıları, idarəetmə 
orqanlarının təsnifatı). 
2. Hərbi quruluş və məhkəmə sistemi 
II fəsil: Qaraqoyunlu, Ağqoyunlu və Şirvanşahlar dövlətlərinin iqtisadi 
quruluşunun əsas xüsusiyyətləri (əmlakın hüquqi vəziyyəti, torpaq üzərində 
mülkiyyət formaları, vergi və mükəlləfiyyətlər) 
III fəsil: XV əsr Azərbaycan feodal dövlətlərində hüququn inkişafında əsas 
cəhətlər (müsəlman hüququ, Uzun Həsən Ağqoyunlunun "Qanunnamə"si) 
Nəticə 
Göstəricilər: 
Şəxs adları 
İstilahlar 
Coğrafi adlar 
 
  
86 
 
 
NaĢir: Babək Təhmasibi 
Korrektor: Nazilə Fazil 
Texniki redaktor: İlhamə Hacıyeva 
Dizayner: Fəxri Nəsirov 
 
 
 
 
 
Şahin Fazil Fərzəlibəyli. 
 
 
 
XV əsr Azərbaycan 
dövlətlərinin quruluĢu 
 
 
 
 
 
 
Çapa imzalanmışdır: 12.05-2003. 
Formatı: 16x84 1/16 Tirajı: 500 ədəd 
Sifariş № 11. Həcmi: 7,5 çap vərəqi 
 
 
 
 
"Elnur-P" mətbəəsi. 
