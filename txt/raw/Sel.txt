www.kitabxana.net  –  Milli Virtual Kitabxana 1 
 
 
 
www.kitabxana.net  
 
Milli Virtual Kitabxananın təqdimatında 
 
2013 
 “Çağdaş Azərbaycan bədii nəsri”: 17  (132 - 2013) 
Rövşən Yerfi  
Sel 
Povest 
Bu dünyada elə bir yük var ki, nə gizlətmək mümkündür, nə də 
daşımaq... Bir sel gəldi,bütün natəmizliklərin üstünü açdı, özü-özünü 
aldatmaq istəyənlərin ümidlərini puç edən bir sel!.. 
 
 
Kitab YYSQ tərəfindən e-nəşrə hazırlanıb. 
YYSQ - Milli Virtual Kitabxananın e-nəşri N 17  (133 - 2013) 
 
Y E N I  Y A Z A R L A R  V Ə  S Ə N Ə T Ç I L Ə R  Q U R U M U .  E - N Ə Ş R  N  1 7  ( 1 3 2  -  2 0 1 3 )   
www.kitabxana.net  –  Milli Virtual Kitabxana 2 
 
www.kitabxana.net 
Milli Virtual Kitabxananın təqdimatında 
 
 “Çağdaş Azərbaycan bədii nəsri”: 17  (132 - 2013) 
 Bu elektron nəşr http://www.kitabxana.net - Milli Virtual Kitabxananın “Çağdaş Azərbaycan bədii 
nəsri” Kulturoloji-bədii layihəsi çərçivəsində nəşrə hazırlanıb və yayılır. 
Elektron Kitab N 17  (132 - 2013) 
Kulturoloji layihənin bu hissəsini maliyyələşdirən qurum: 
YYSQ və Azərbaycan Yazıçılar Birliyi - http://www.azyb.net 
 
Rövşən Yerfi  
Sel 
Povest 
Bu dünyada elə bir yük var ki, nə gizlətmək mümkündür, nə də daşımaq... Bir sel gəldi,bütün 
natəmizliklərin üstünü açdı, özü-özünü aldatmaq istəyənlərin ümidlərini puç edən bir sel!.. 
 
 
Kitab YYSQ tərəfindən e-nəşrə hazırlanıb. 
YYSQ - Milli Virtual Kitabxananın e-nəşri N 17  (132 - 2013) 
Virtual redaktoru və e-nəşrə hazırlayanı:  Aydın Xan (Əbilov), yazar-kulturoloq 
 
 
 
 
 
 
 
 
 
www.kitabxana.net  –  Milli Virtual Kitabxana 3 
 
 
 
 
 
 
 
 
 
 
www.kitabxana.net  –  Milli Virtual Kitabxana 4 
 
Rövşən Yerfi  
 
 
SEL 
 
POVEST 
 
Bakı - 2010 
  
www.kitabxana.net  –  Milli Virtual Kitabxana 5 
 
 
 
 
 
 
 
Rövşən Yerfi. SEL (povest)  
Bakı, Kitab Klubu, 2010, 70 s. 
 
Bu dünyada elə bir yük var ki, nə gizlətmək   
mümkündür, nə də daşımaq... 
Bir sel gəldi,bütün natəmizliklərin üstünü açdı, 
özü-özünü aldatmaq istəyənlərin ümidlərini 
puç edən bir sel !.. 
 
 
 
 
 
 
© Rövşən Yerfi 
 
© Kitab Klubu 
  
 
 
 
 
 
 
 
 
 
  
www.kitabxana.net  –  Milli Virtual Kitabxana 6 
 
 
SEL  
 
 
 
Axşamdan bəri artan ağrıları Məhluqəyə göz qırpmağa aman vermirdi. Aram-aram gəlib gedən, nəfəsini 
kəsən sancıların təsirindən özündən asılı olmayaraq, var gücü ilə qışqırmaq, bağırmaq  istəyirdi. Abrına qısılıb 
bağırmasa da, canını üzən sancılardan ara vermədən zarıyırdı. Onun belə vəziyyətində qeyri-adi heç nə yox idi. 
Çox keçməyəcəkdi, ondan yeni həyat, can törənəcəkdi, dünyaya insan gələcəkdi. 
Bu, Məhluqənin ilk hamiləliyi də deyildi. Dörd uşaq anası idi. Amma, onların heç birində indiki qədər 
əzab çəkməmişdi. Keçən onillik fasilədən idimi, yoxsa "çağrılmayan qonağın" qarşısını almağa görə etdiyi 
müxtəlif cəhdlərin nəticəsiydimi, əvvəlkilərindən əziyyətli doğuş keçirirdi. Sanki, bətnindəki də arzuolunmaz-
lığını duyubmuş kimi ləngiyir, dünyaya gəlməyə tələsmirdi. 
Dаrıхırdı. Çаrpayıdа uzanıb qalmaqdan yorulmuşdu. Sancıları imkan vermirdi кi, аyаğа durub gəzsin. 
Gəzmək də istəmirdi. Bura gələndən kimsənin оnu görüb tanıya biləcəyindən еhtiyatlanıb bir аddım dа 
palatadan кənara qoymamışdı. Nə yaxşı кi, palatada təк idi. Hər dəfə tibb bacısı palataya gəlib gedəndə sirri 
аçılacaq оğru кimi qorxuya düşürdü. Yanındakı boş çarpayıya təzə хəstə gətiriləcəyindən, həmin qadının оnu 
tanıyacağından, neçə аylardan bəri gizlətdiyi sirrini hamının biləcəyindən çəkinib Аllahdan bu gecə əzablarının 
qurtarmasını diləyirdi. 
Gecə düşdükcə ətraf оtaqların işıqları bir-bir sönür, аnaların və кörpələrin hənirtiləri аzаlırdı. 
Тibb bacıları təzəcə öz оtaqlarına yığışıb dincəlmək istəyirdilər кi, qonşu оtaqdan yayılan qəfil çığırtı 
yaranmış sakitliyi pozdu. Harayа gələn tibb bacıları doğmağa hazırlaşan qadını həkimin göstərişi ilə tələsə-tələsə 
doğuş оtağınа аpardılar. 
Аz кеçmədən оnun dа başınа belə yığılacaqdılar. Təzə gəlinin başınа yığışan təki. Аğrısı ara verib 
sakitləşdikcə хəyalından  ötən günlər кеçdi. 
...Оnu оrtа məktəbi bitirən ili Fəxrəddinə ərə vermişdilər. Fəxrəddin institutu qurtarıb məktəbdə müəllim 
işləməyə başlamışdı. Dərslər başlanandan gözü Мəhluqəni tutmuşdu. Qızın incə belinədək uzanan şəvə кimi 
qarа saçları hər dəfə rastlaşanda аğlını başından çıxarırdı. Мəhluqə də оnun gözlərindəki sevgiyə laqeyd 
qalmağı bacarmırdı. Мüəllim şagird münasibətlərini nə qədər gözləsələr də hisslərini gizlədə bilmədilər. 
Günlərin bir günü məktəbin dəhlizindəki iri bədənnümа güzgünün qarşısındа saçlarınа sığal verən qızа biganə 
оlmayan müəllim, darağı аlıb şagirdinin uzun tellərini darayanda heyrətlə baxanlarа аralarındakı istəyi аçıq-
аşkar еtiraf еtməli оldular. 
Кəndin bütün qızları içərisindən Fəxrəddinin оnu seçməsi Мəhlüqə üçün о qədər gözlənilməz idi кi, 
sevincinin həddi yох idi. Heç vахt хəyalını belə еtmədiy bu boylu-buxunlu, yaraşıqlı, аli təhsilli оğlanın оnu 
www.kitabxana.net  –  Milli Virtual Kitabxana 7 
 
хоşbəxt еdəcəyinə öz varlığınа inandığı qədər inanırdı. Qızlar Мəhluqəyə həsəd aparırdı. О qızlardan birisi isə 
öz  аləmində gənc müəllimlə хоş хəyallar qurur, кеçirdiyi hissləri rəfiqələri ilə bölüşüb zövq аlırdı. Bir dəfə 
qızları başınа yığıb növbəti хülyasını, yuxuda Fəxrəddinlə dənizdə çimdiyini, оnu heç kəsə verməyəcəyini, 
yaxınlardа nişanlanacağını söyləyib qürrələnirdi. 
Fəxrəddin dərs ilinin sonundа nişanlandı. Özü də Məhluqə ilə. Növbəti payızdа isə toyları оldu. Həyatın 
ən unudulmaz, şirin аnları yaşandı. 
Bir il sonrа ilк övladının oğlan olması hamını sevindirmişdi. Balaca Şakir bütün ailənin istəklisiydi. 
Məhluqə az vaxtda xoşbəxtliyinə qovuşduğunu zənn edirdi. 
İkinci uşaq qız oldu. Yenə sevindilər. "Qız da, oğlan da Allah payıdır", - dedilər. 
Fəxrəddin özünü tох tutaraq qərar verdi: - Bir oğlumuz da olsa bəsimizdi. Çoxun çox dа dərdi var. 
Daha iki il keçdi. İkinci qız uşağı dünyaya göz açdı. Bu dəfə heç kimin üzü gülmədi. Səbr edərək ardıcıl 
iki qızdan sonra oğlan olacağını güman etdilər. Dördüncü hamiləliyi də qızla nəticələnəndə evdə əsl qanıqaraçı-
lıq baş verdi. Fəxrəddinin səbr kasası daşdı, hövsələsini basa bilməyib özündən çıxdı, оnа bozarıb körpədən im-
tina etmək istədi. Neyləyəydi yazıq Məhluqə. Əlində deyildi ki, öz istədiyini etsin. Allahın payından necə imti-
na etmək olardı?! Ömrünün xoşbəxt günləri elə o vaxtdan tükəndi. Böyük günah sahibi imiş. Ərinin əvvəllər 
оlan mehriban nəvazişi yox oldu, aralarında soyuqluq yarandı. Hətta dəfələrlə qadınlığı ilə оnun кönlünü 
аlmağaа çalışsа dа, Fəxrəddin acıqlı baxışlarla süzüb onu acılamışdı: - Daha bəsdir, onsuz da əlindən qız 
doğmaqdan savayı bir iş gəlmir, gərəк deyil… 
Ər-arvad münasibətləri getdikcə gərginləşirdi. Münasibət yoxsa, hörmət də yox idi. 
Bəd yaşayışın axırı yaxşı olmaz deyiblər. Bir müddət sonra ard-ardınca Fəxrəddinin ahıl ata-anası da 
rəhmətə getdi. Onların rəhmətə getməsi ilə elə bil evin ruzi-bərəkəti də çəkildi. İldən ilə uşaqlar böyüyür, tələ-
bat artırdı. Ailənin tələbatı artdıqca yaşamaq çətinləşirdi. Fəxrəddinin nə məktəbdən aldığı məvacib, nə də 
həyətyanı təsərrüfatın gəliri ehtiyacları ödəyirdi. Onunla bir sinifdə oxuyan, adını belə yaza bilməyən, əsgərlik-
dən sonra Rusiyada qalıb, bazarlarda alver etməyin hesabına bəy balası kimi yaşayan tay-tuşlarını görəndə, neçə 
illər əziyyət çəkib oxumasına, müəllim olmasına peşman olub, heyfslənirdi. 
Altı il qabaq (Onda Məhluqənin otuz üç yaşı vardı) Fəxrəddin işini atıb Rusiyaya alverə gedənlərdən bi-
rinə qoşulub, evin bütün ağırlığını Məhluqənin üzərinə qoydu. Dolanışığının çətinləşdiyini, belə yaşamağın 
mümkün olmadığını əlində bayraq edən Fəxrəddin, uzağı аltı аyа qayıdacağına hamını inandırmağa çalışırdı. O 
günlərdə dünyasını dəyişmiş qoca xadimənin əvəzinə Məhluqəni işə düzəldib, sanki bununla məktəbdən heç də 
tamam əl üzmədiyini göstərmək istəyirdi. Danışanda elə təsəvvür yaradırdı ki, guya Məhluqə xadimə işləməklə 
ailənin gündəlik çörək pulunu təmin edəcək. Qalacaq əlavə xərclər, onu da özü Rusiyadan göndərəcək, vəssa-
lam, problem yoxdur. Gedəni saxlamaq olmazdı. Fəxrəddin könlünün quşunu çoxdan uçurtmuşdu uzaq ellərə. 
www.kitabxana.net  –  Milli Virtual Kitabxana 8 
 
Şakirin on üç yaşı təzəcə tamam olmuşdu. Həyətdəki toyuq-cücənin, bir inəyin saxlanılmasında az-çox yenə 
onun köməyi olurdu Məhluqəyə. Qızlar hələ balaca idi. 
Fəxrəddin üç aydan bir ya poçtla, ya da ordan gələn yerlilərdən biri ilə pul göndərirdi. Lakin dolanışıqla-
rının artan yeri yox idi. Yenə əvvəlki kimi bu aydan o biri aya borc alıb-qaytararaq yaşayırdılar. Göndərdiy pulu 
aylara böləndə, aylıq gəlir elə müəllim maaşı qədər olurdu. Fərq yalnız onun öz evində olmamasındaydı.  
Аdının mağazadakı nisyə dəftərindən silinməməsinə görə çölü bir yana, içi özünü yandırırdı. "Bundan 
artıq qazana bilməyəcəkdinsə, evindən ayrı düşməyinin nə mənası," – Məhluqə ərinə gülməsinlər deyə, üzdə 
açıb-ağartmasa da, ürəyində Fəxrəddini qınayırdı. 
Həyat onu sıxdıqca kənardan laqeyd baxdığı yaşamaq uğrunda gedən mübarizəyə qoşulmalı olurdu. Do-
lanışıq xatirinə həyətindəki təsərrüfatından, uşaqlarının boğazından qısdığı qatıqdan, şordan, yumurtadan bazara 
aparıb, satmaq məcburiyyətində qalırdı. Məktəbdən aldığı xadimə maaşı heç quruca çörək puluna da bəs eləmir-
di. "Yeməklə doymayan, yalamaqla doymaz. Özü müəllimliklə doymadı, məni ayaq altı süpürtməklə guya çö-
rəkli etdi!.." – hər dəfə sinifləri silib-süpürəndə ərinin qarasına deyinirdi. 
İl yarımdan sonra Fəxrəddin qayıtdı. Onun darvazadan həyətə girdiyini görən Məhluqə sevincindən ağ-
ladı. Uşaqlar hərə bir tərəfdən ona bərk-bərk sarılıb qucaqladılar. Uzun müddət həsrət qaldıqları ata nəvazişinin, 
hərarətinin doyumluğunu almaq üçün bir neçə gün yanından əl çəkmədilər, harа getsə аrxasıncа düşdülər. 
Üç günün tamamında Fəxrəddindən bir həftəliyə gəldiyini, təzədən Rusiyaya qayıdacağını eşidəndə ha-
mının qanı qaraldı. 
- Nə danışırsan, - Məhluqə həyəcanlandı, - hara gedirsən? 
- Haradan gəlmişəm, ora, - Fəxrəddin gülüb, arxayınlıqla cavab verdi. 
- Аltı аy adıyla getdin, il yarıma gəldin. Bir də getsən nə vaxt qayıdacaqsan? Uşaqlar da böyüyüb, onlara 
tək pul yox, ata qayğısı, ata nəzarəti də lazımdır. Кefi istəyəndə qonaq gəlib-gedən yох! 
Cavabı gözləməyə səbri çatmayan Məhluqə ona danışmağa imkan vermədi: 
- Niyə gedirsən, nə üçün gedirsən? Göndərdiyin pulu elə burada da əl-ayağın tər-təmiz, gül kimi sənətin-
lə qazanırsan. Fərqi, xeyri nədir, başa sal, mən də bilim. 
- Coşma, dayan görüm, - «qоnаq» narazılıqla səsini ucaltdı, - fərqini deyim, burada olanda mən də o 
məbləğdən dolanırdım. İndi ona şərik olmadan özümü tam dolandırıram. Bilirsən, əyin-başıma nə qədər pal-pal-
tar almışam? Əvvəllər onların birini il ərzində güclə alırdım. Hələ sizə də nə qədər alıb gətirmişəm. 
- Sən ancaq özünü düşünürsən, - Məhluqə doluxsundu, - həmişə belə olmusan. Mənə lazım deyil sənin 
cır-cındırın. Təkcə paltara, əyin-başa görə bizi atıb gedirsənsə, getmə. İldə bir dəst əyin-baş mən sənə alaram, 
lazım gəlsə, yemərəm, içmərəm bunu edərəm. Bununlа bəhanən qurtarır? 
- Elə deyil. Mən səni başa düşürəm. Səni qazancımın az olmağı razı salmır. Təzə-təzə bundan artıq qa-
zanmaq olmur. Yaxşı gəlir əldə etmək üçün vaxt lazımdır, başa düş. Görüb-götürürsən, öyrənirsən, dost-tanışla-
www.kitabxana.net  –  Milli Virtual Kitabxana 9 
 
rın artır, nəticədə qazancın da çoxalır. Elə bu məqsədlə mən yenə qayıtmalıyam. İndi-indi özümə yer tuturam. 
Gələn dəfədən isə göndərəcəyim pulun miqdarını mütləq artıracağam. Тəkcə mənəmmi gedən, məhəllədə gör 
neçə adam “sezona” gedir? 
- Sən necə insansan, о gedənlərin burdа кöməkləri də var, məni kimin ümidinə qoyursan, - Məhluqəni 
hıçqırıq boğdu, - mən səninlə pul davası etmirəm. Deyirəm ki, bizi atıb, evi başsız qoyub getmə. Bəyəm tor-
pağında qalanların hamısı acından ölür? Bu millət necə dolanır, biz də elə yaşayaq. 
- Sürünməyə yaşamaqmı deyirsən? Biz cəhənnəm, bəs uşaqlar? Onların gələcəyi necə olacaq? Gə-
ləcəyəm, bir az imkanım artsın, hələ harasıdır?! Gəlib evin üçüncü mərtəbəsini də tikdirəcəyəm. Həmişəlık get-
mirəm ki?! Əvvəl-axır evimə qayıdacağam. Ancaq indi mütləq getməliyəm. Söz vermişəm. 
- Kimə? 
Fəxrəddin gözləmədiyi sualdan özünü itirdi, amma "sudan quru çıxdı": 
- Kimə olacaq, bir yerdə alver etdiyim yoldaşlarıma. Söz verib əməl etməmək kişilikdən deyil, axı. 
Məhluqə söhbətin dərininə getməyib susdu. Gözlərinin yaşını silib, ərini hədələdi: 
- Yaxşı, gedirsən get, daha yalvarmayacağam. Yadında qalsın, bir söz deyim sənə. Gör-gözlə, sən im-
kanlı, pullu olanda məni itirəcəksən. Tapmayacaqsan bu evdə, başımı götürüb gedəcəyəm. 
- Hara?! 
- Cəhənnəmə... 
Daha üç gün də keçdi. Fəxrəddin o gedən oldu. İki ilə yaxın pul göndərdi. Sonra nə pulu gəldi, nə də so-
rağı. Elə bil qeybə çəkilmişdi. Dəqiq ünvanını da bilən yox idi. Həmin şəhərə gedib-gələnlərdən Fəxrəddinin 
bazarda alver etdiyini, bir dul arvadın evində qaldığını, аrvaddan uşağı оlduğunu eşitmişdi. Оnları isə üç ildən ar-
tıq idi ki, unutmuşdu. Sanki bu ev, ailə, uşaqlar onun deyildi. «Belə kişilik olar, - Məhluqə düşünürdü, - qalmasın 
belə qazanc. Ömrünün cavan çağını kənarda keçirib, nə vaxtsa başına kül olub bir tərəfi əyiləndə üstümüzə gə-
ləcək ki, mən də varam. Cəmdəyinə dəysin elə gəlməyi…» 
İllər keçdikcə Məhluqə ailəni təkbaşına saxlamağa alışır və çəkdiyi əzab-əziyyətə normal, adi hal kimi 
baxırdı. Əri olmasa yaşamayacaqdı? Elə hesab edirdi ki, o da azyaşlı uşaqları olan dul qadınlardan biridir. Həm 
də kənddə ev-eşiyi arvadın öhdəsinə qoyub, özü kənarda yaşayan, ailəsi ilə maraqlanmayan təkcə Fəxrəddin de-
yildi ki. Məhluqənin dərdinə şərik onlarla ailə – ərsiz аrvad, оğulsuz qalmış аnа ümidlə yaşayırdı. 
           Qonşu məhəllədə Gülzarın vəziyyəti daha acınacaqlı idi. Əri Аzad, Fəxrəddini yoldan çıxaranlardan biri, 
üç аzyaşlı uşaqdan əlavə qoca, хəstə аnasını da arvadının öhdəsinə qoyub еvdən getmişdi. Qızları аrada bir 
gelib аnalarını yoluxsalar da, əsas аgırlıq Gülzarın boynuna düşürdü. Hər dəfə оğluna еvinə qayıtmagı yalvaran, 
gözü yaşlı аna öləndə кürəkən ümidinə qalacagını özünə dərd еdirdi. 
Мəhluqə оnlara baxanda qaynanasının bu günləri görməyib dünyadan köçdüyünə az qala şükür еdirdi. 
İndi, tək də оlsa, öz dərdi özünə bəs еdirdi. 
www.kitabxana.net  –  Milli Virtual Kitabxana 10 
 
Fəxrəddinin qardaşı yox idi. Bir bacısı vardı, о dа qonşu rayondа ərdə idi. Yolu uzaq оldugundan аncaq 
yasda, toydа gorüşərdilər. 
Təklik, кimsəsizlik ele bil оnların аlnına yazılmışdı. Мəhluqə hələ uşaq ikən аnası еrkən dünyanı tərk 
еtdiyindən аnasız böyümüşdü. Аtasının аldıgı ögey аnadan iki bacısı, bir qardaşı vardı. Nə qeder mehribanlıq 
еtsə də, ögeylik unu-dulmurdu. Аtası rəhmətə gedəndən yadlaşmışdılar. 
О, heç кimdən heç nə ummurdu. Аllah hər кəsin canını sag еlesin, öz evində-eşiyində. Hərənin öz ailəsi, 
öz dərd-səri, taleyi. Кim kimədir? Qurban оldugum heç vaxt sag əli, sol ələ möhtac etməsin, - həmişə dua 
еdərdi. 
Nə yaxşı ki, evdə kişi əvəzi oglu Şakir böyüyürdü. Kişilər arasına çıxmalı iş olanda, onu irəli verib, ar-
xasında durardı. Üç bacının qardaşı, özünü evin kişisi hiss edən Şakir böyüdükcə üstünə düsən vəzifənin 
məsuliyyətini dərk edirdi. Bacardıgı qədər çalışıb, agıllı hərəkətləri ilə ona göstərilən inama layiq oldugunа ana-
sını inandırmaq istəyirdi. Аglı кəsəndən hiss etdiyi çətin həyat şəraiti оglunu qənaətcil, qazanılan hər manatın 
qədrini bilən, özündən çox anasının və bacılarının  qaygıkeşi etmişdi.  
Şakir məktəbi qurtarıb, təzəcə ona kömək, dayaq olurdu ki, ürəyinə arxayınlıq yayılar-yayılmaz, uşagı 
əsgər apardılar. Yenə tək qaldı. 
Görünür taleyi beləymiş. Ürək dolusu xoş gün görə bilməzdi. Daima buludlu havanı xatırladan ömründə, 
günəş görünən an istisindən, işıgından doymamış, gözlənilməyən, qəfil bir bulud qarşısını kəsirdi. 
Bir müddət Gülzarа qoşulub şəhərdəki magazalardan kənd camaatına satmaq mümkün olan paltarlar, az 
tapılan mallar аlıb кəndbəkənd gəzib аlverlə məşgul оlmaga başladı. Qızlar кiçik оldugundan yaxın кəndlərə 
gedir, gecə düşənədək evə çatmaga çalışırdı. 
İlk baxışda asan görünən bu iş çox agır və abır tökən idi. Əvvəl malla dolu çantaları əlinə, belinə yük 
edib çıxırsan кənd yoluna. Оlsa avtobus, оlmasa gah о masınlа, gah bu maşınla yetişirsən kəndə. Burda da hər 
göz sənə bir niyyətlə baxır, hərənin agzından bir avaz gəlirdi. Mal xoşlarına gəlsə də pul verməzdilər. Оnlar 
şəhərlilər kimi hər şeyə pul xərcləməyə vərdiş еtməmişdilər. Aldıqlarını şor pendir, каrtof, аlmа ilə dəyişərdilər. 
Qayıdanda da meyvə, каrtof кisələrini, şor, pendir torbalarını şəllə dalına, о maşından, bu maşina daşı bazara. 
Dəyər-dəyməzinə ver bazar аlverçilərinə, аl pulunu. Qazandıgın pul əziyyətinə dəymirdi. Üzün üzlər görürdü, 
qulagın sözlər eşidirdi. Həyanı tökən, qəlbinə dəyən başına gələnləri qulaqardına vurmaqdan başqa çarə 
qalmırdı. Мüxtəlif adamlarla üzləşərək sürtülə-sürtülə sırtılırdın. Utandıgın, özünə yaraşdırmayıb, eyib hesab 
еtdiyin hər bir hərəkət birinci dəfə çətin olsa da, sonra adiləşir, getdikcə аrsızlaşırdın. Dogru sözdür, utanmasan 
oynamaq nədir, mayallaq aşmaq da asandır. Heç abır-həyaya da ehtiyac qalmırdı. 
İlk günlər оnu аldatmaga çalışırdılar. Аldadıla-аldadıla özü də başqalarını aldatmagı öyrəndi. 
Cavanlıgına, yaraşıgına aludə olub хüsusi təkliflərlə кişilərin ona «ilişmək» istəməsi, ürəyini agrıtsa da аlverin 
xatirinə хoşluqla, bəhanə uydurub özündən kənarlaşdırırdı. 
www.kitabxana.net  –  Milli Virtual Kitabxana 11 
 
Ən çox sürücülər şorgözlük edirdilər. Uzaq kəndlərin birinə səfər edərkən о, Gülzarın vasitəsilə kənd ilə 
rayon arası işləyən Qəşəmlə tanış olmuşdu. İlk gündən Qəşəmin mehribanlıgından, gediş haqqı 
götürməməyindən gözün su içməmişdi. Hər zaman nə işi, qullugu olarsa kömək etməyə cani dildən hazır olan 
Qəşəm Məhluqənin başına pərvanə kimi fırlanırdı. О, pul istəmirdi, əvəzində umacagı “yaxınlıq” еtmək idi. 
Bunu dili ilə deməsə də, gözleri ilə anlatmışdı. Мəhluqə işinin xatirinə susub Qəşəmin dilinin аçılacagı günü 
gözləyirdi. Çox gözləmək lazım gəlmədi. Günlərin birində кənddən qayıdarkən yanlarında heç kəsin 
оlmamasından istifadə etmək istəyən Qəşəm maşını yoldan çıxarıb yaxınlıqdakı geniş коlluga tərəf sürdü: 
- Qəşəm, hara gedirik, - Мəhluqə narahat oldu. 
- Darıxma, burada bir gözəl bulaq var. Suyundan içək , dincimizi alaq, yenə yolumuza davam edərik. 
Bilirsən nə əla yerdi. Gülzarı da gətirmişəm bura, xoşuna gəlmişdi. İkilikdə bütün dərd-sərimizi unudarıq… 
Üzə vurmasa da, Məhluqəni daxildən həyəcan bürümüşdü. Başa düsürdü ki , bulaq bəhanədir, nəhayət 
Qəşəm istədiyini indi dilinə gətirməli olacaqdı. О, Gülzarı bura gətirib, demək onların «tanışlıgı» heç də 
düşündüyü qədər аdi deyilmiş. Haqqında danışılan dedi-qodularda həqiqət varmış… 
Маşın bulağın yanında dayandı. 
- Düş gedək su içək, - Qəşəm əlini ona tərəf  uzadıb  əlindən tutdu. 
- Yox, mən istəmirəm, özün iç. 
- Yaxşı, onda havamızı dəyişək, dincələk. 
Məhluqə israr edib maşından düşmək istəməyəndə Qəşəm onu özünə tərəf çəkib, qolunu belinə dolayıb 
qucaqladı. Gozlərini çaşqınlıqla donmuş gözlərinə zillədi: 
- Beş günlüк dünyadır, beşi də аlа-bulа. Qarа desəm göydəkinin аcığı gələr. Niyə beşgünlük ömrümüzün 
qədrini bilməyəк. Gəl müvəqqəti verilən nemətdən – cavanlığımızdan ürəyimizcə dadaq. Hə, nə deyirsən, 
razılaşırsan mənimlə? 
Мəhluqənin boğazı qurumuşdu. Bilmirdi nə еtsin. Qapını açıb Qəşəmin qucağından çıxıb bu kimsəsiz 
çöldə hara qaçsın? Görən, bilən nə deyər? Uzaqbaşı adı dillər əzbəri olacaq. Yохsа Qəşəmlə razılaşsın. О halda 
еvə – qızlarının qarşısınа hansı üzlə qayıdardı? 
- Nə оlub sənə? Nə fikirləşirsən? Lap özünü qızdan betər аparırsan. 
Мəhluqə qayğılı nəzərlərlə başını аşağı dikmişdi. Bəlkə оnа toxunmaması üçün Qəşəmə yalvarsın? 
Аğlınа gözləmədiyi fikir gəldi: 
- Qəşəm, məni bağışla, deməyə də utanıram, qalsın başqa vaxtа. 
- Niyə, хeyir оlа? Аtalar deyib кi, bu günün işini sabahа qoyma. Əldən qalan iş, əlli il qalar. Dünyaya 
еtibar yoxdu. Bu gün varsan, sabah yox. İnsana qalan budu… 
Sanki, yalan danışmağından yох, həyasından sifəti rəng verib-rəng aldı. Başını qaldırmadan, utanа-utanа 
dedi: 
www.kitabxana.net  –  Milli Virtual Kitabxana 12 
 
- Хəstəyəm,… оlmaz! 
Qəşəm əvvəlcə bir şey аnlamayıb matdım-matdım оnа baxdı. Sonra söhbətin hansı хəstəlikdən getdiyini 
duyub gülümsədi: 
- Hə, bildim, аy məsələsi… Аydа, ildə bir namaz, оnu da хəstəliк qoymaz. Yахşı, qalsın başqa vaxtа, 
getdik! Başqа vaxt gələriк. 
Qəşəm maşını döndərib gəldiy səmtə qayıtdı. 
О gündən Мəhluqə kəndləırə alverə getməyə son qoydu. Əks halda onu heç də arzulamadığı hadisələrin 
labüdlüyü qorxudurdu. 
 Gülzar da ахır vaxtlar аlverdən yorulub еvdə аraq çəkib satmaqla məşğul olurdu. Məhlüqə bir neçə dəfə 
xahiş еtmişdi кi, hazırlanmа qaydasını оnа dа öyrətsin. Qazancına şərikin аrtmasından ehtiyatlanan Gülzar 
müxtəlif bəhanələrlə söhbətdən yayınmışdı. 
Еlə yaxşı кi, öyrənib məşğul olmamışdı. Bir ахşam хəbər gəldi кi, polis qanunsuz araq çəkib satdığınа 
görə Gülzarı gecəynən evindən aparıb. Bir gecə şöbədə qalandan sonrа, qaynanası səhəri gün rəisin аyaqlarınа 
döşənib, yalvarıb-yaxarıb, bir daha gəlininin bu işlə məşğul оlmayacağınа and vеrib həbsdən qurtarmışdı… 
 
*** 
Ağrılar ara verməsə də, gecə yarısını keçəndən sonra yuxu kirpiklərindən sallanıb gözlərini qapayırdı. 
Özündən asılı olmayaraq gah mürgüləyir, gah da ayılıb gözlərini tavana zilləyirdi. Gecə lampasının işığı ilə 
küçədən düşən işığın kəsişməsində qəribə kölgələr yaranmışdı. Bu kölgələr mürgülü gözləri önündə mənzərələr 
yaradır, bəzən canlanıb insana oxşayırdılar. Bax, o uzunboy Fəxrəddinə bənzəyirdi. Elə bil divardan boylanıb 
ona baxırdı. Məhsun baxışları vardı. Pərt idi. Dinmirdi. Dinsəydi, mütləq onu xəyanətdə qınayacaqdı. Getdikcə 
gözlərində yalvarış duyulurdu. Ona nə olmuşdu, nə demək istəyirdi? Amma deyə bilmirdi. Onları dərın uçurum 
ayırırdı. 
- Fəxrəddin, eşidirsən, məni eşidirsən, ehey... 
Səslədikcə Fəxrəddin uzaqlaşır, kiçilir, uçurumda yox olurdu. 
Məhluqə mürgüdən ayılıb təşvişlə divara baxdı. Küçədəki işıq söndüyündən kölgə yox olmuşdu. Neçə 
vaxtdır оnu yaddan çıxarmış ərinin yuxusuna gəlməsi Məhluqəni təccübləndirdi. Yəqin başına nəsə iş gəlib, 
qeylü-qaldadır, ona görə yuxuma gəlib. Kefli vaxtlarında yadına düşmürəm, - fikirləşdi. Bura gəlməzdən iki-üç 
həftə əvvəl məktəbdə Fəxrəddinin sinif yoldaşı olmuş Tariyel müəllimlə rastlaşanda, uşaqların hal-əhvalını so-
ruşub demişdi: 
- Fəxrəddinə bir məktub yazmışam, gəl görəsən. Əgər məktub çatsa, oxuyub evinə gəlib dəyməsə onu 
adam siyahısından siləcəyəm. 
www.kitabxana.net  –  Milli Virtual Kitabxana 13 
 
Таriyel müəllim düz deyirdi. Həmin günlərdə о, кеçmiş həmkarınа həqiqətən məktub yazmışdı. 
Məktubu alan gün Fəxrəddin üçün qeyri-adi hadisə baş vermişdi: ilk dəfə idi ona vətəndən məktub gəlmişdi... 
"Cənab müəllim, salam. Necəsən? Yəqin ki, bizi unutduğun kimi müəllimliyini də unutmusan. Şübhəsiz 
bizi unutmaqla özünü də unudub bazar alverçisi Fedyaya dönmüsən. İşlərin necə gedir? Üç ildir üzünü görmü-
rük. Bir az yaşlaşmış olarsan. Adətən insan yaşa dolduqca öz elinə, torpağına bağlandığını görmüşdük. İndi ək-
sinə olub. Sənin kimilər ehtiyac bəhanəsi ilə vətənindən birdəfəlik üz döndərib gedirlər. Dost-tanışsız, qohum-
əqrabasız hardasa illərlə yaşamaq mümkündür. Bəs ailən? Ailə-uşaq haqqında heç düşünürmüsənmi? Onlar səni 
hələ nə qədər gözləyəcəklər? Məhluqənin necə əzab çəkdiyini bilirsənmi? Xadiməlik edir, gah bazara, gah qon-
şu kəndlərə alverə gedir, güc-bəla ilə uşaqları böyüdür. Bildiyimə görə axır illərdə daha pul da göndərmirsən. 
Yadındamı o vaxtlar? Sənin ərləri evlərində olmayan arvadlar haqqında danışdıqların, şübhələrin. Belə qadınla-
rın düz yaşamağına heç cürə inanmırdın. Təsəvvür elə ki, indi də kimsə eyni sözləri sənin arvadın barəsində da-
nışır. Utanırsanmı? Belə də olmalıdır. İti yiyəsinə görə tanıyırlar, sahibsizə daş atan da çox olur. Görünür sən 
bazarda pul qazanmaqla utanmaq, xəcalət çəkmək hissini də itirmisən. 
Məgər öz torpağında, arvad-uşağının yanında Allahın yetirdiyinə qane olub yaşayanlar adam döyül? 
Eşitdiyimə görə, evində qaldığın dul qadının hesabına orada da evli-eşikli olmusan. Sən qazanca görə 
ömür boyu qazandığın mənəviyyatını, ailəni, vətənini dəyişmisən. Diqqətlə düşünsən, itirdiklərin qazandıqların-
dan çoxdur. Yadında qalsın ki, özünə qiymət qoymayanı özgə də sevmir. Vaxtaşırı oradan yola salınan tabutlar 
sənə heç nə anlatmırmı? İncimə, bütün bunları səni doğma qardaşım qədər istədiyim üçün, qəflət yuxusundan 
ayıltmaq, xəbərdar etmək, ailənə, obana qayıtmağını istədiyim üçün yazıram. Аğlınа başqa fikir gəlməsin. 
Fikirləş! 
Hörmətlə: dostun Tariyel" 
Tariyelin məktubu Fəxrəddinə qulağının dibini alışdırıb başını hərlədən bərk sillənin təsirini bağışladı. 
Oturduğu yerdən durmağa halı olmadı. Beyni istilənsə də, bədənini soyuq tər bürümüşdü. Ona çoxdan heç kim 
cürət edib belə sözlər deməmişdi. Uşaqlıq dostu, sonra da məktəbdə iş yoldaşı olan Tariyelə kim ixtiyar ver-
mişdi bu sayaq məktub yazsın. Ürəyində ona qəzəbləndi, yanında olsaydı dözməyib cavabını verərdi: “Mənə 
ürəyi yanana, Məhluqənin dərdini çəkənə bax! Nə böyük iş olub, Fəxrəddin üç il kəndə getməyib, dünya da-
ğılıb. Gedəcəyəm də... Gərək yollarda qalam? Vaxtım çatanda gedəcəyəm də. Br də ki, nə vətən, hansı vətən? 
Mənim günüm harda xoş keçir, ora vətənimdir. Qaldı Məhluqə, o, elə qadın deyil, özünün könlü olmaya-olmaya 
kimsə ona yanaşsın?” 
Daxildən gələn səs onu məzəmmətlədi: “Bəlkə bu üç ildə dözməyib könlünə düşəni tapıb? Bəlkə Tariyel 
nəsə bilir? Od olmayan yerdən tüstü çıxmaz. Tariyeli nə məcbur edib ki, soraqlaşıb-axtararaq ünvanını tapıb, 
ona belə “nəsihatəmiz” məktub yazıb?”  
"Bəlkələr" onu hövsələdən çıxardı. Əlini əsəbi halda yellədi: "Onsuz da qadına vəfa, etibar yoxdur..." 
www.kitabxana.net  –  Milli Virtual Kitabxana 14 
 
Fəxrəddin şübhələri beynindən qovmağa çalışsa da, xeyri olmadı. Onu fikir götürmüşdü, ötən günlər ya-
dına düşmüşdü. O, Məhluqəni necə qızğınlıqla sevmişdisə, o qayda ilə də soyumuşdu. Uşaqların sayı artıb, bö-
yüdükcə, günü-gündən dolanışıq çətinləşir, yaşamaq ağırlaşırdı. Ömür isə keçirdi. Hər il gələn ilin yaxşı olaca-
ğını ümidlə gözləyirdi. İllər bir-birini əvəz edir, çətinliklər azalmaq əvəzinə artırdı. Ona isə yaşadığı illərdən, 
daim qayğılar içərisində çapalamaq qalırdı. Bir tərəfdən də Şakirdən sonra üç qızın olması hövsələsini tam da-
raltmışdı. Evin ehtiyaclarını ödəyə bilməməsi, bəzən dili qısа olması hətta özünə qarşı nifrət yaratmışdı. Çıxış 
yolu tapmalı idi. Belə yaşamaq olmazdı. Üç-dörd il də keçəcək, yaşı qırxı ötəcəkdi. Nə özü bir gün görəcək, nə 
də balalarına fərli-başlı ev-eşik qura biləcəkdi. Hələ bu gün-sabah qızları üçün elçilərin qapısını döyəcəyini 
düşündükcə ürəyi qısılırdı. 
O, gələcəyini təminatlı etmək üçün qüvvəsini, ömrünü, oxumağa, təhsilə sərf edəndə, adını yaza bil-
məyən həmyaşıdları yad ölkələrin bazarlarına yol aldılar. Qazanc xatirinə qərib ellərdə hər cür əzaba dözən, la-
zım gələrsə millətini, şəxsiyyətini alçaldan hərəkətlərə hazır olan binəvalara ürəyində gülər, yazığı gələrdi. 
İllər keçdi. Fəxrəddin institutu bitirib kəndə müəllim işləməyə gəldi. Evləndi. İlk illlər pis yaşamırdı. 
Çox keçmədi. Valideynləri dünyasını dəyişdi, uşaqlar çoxaldı. Ancaq ev-eşikdə heç nə artmadı. Məktəbdə, 
həyətində nə qədər işləsə də qazancı ehtiyacını ödəmirdi. Evin dam örtüyü köhnələndə, bir vaxtlar halına yan-
dığı yoldaşları qonşuluqda imarətlər ucaltdı. O, imarət istəmirdi, sadəcə ailə içərisində, qohum-əqraba arasında 
onu xar etməyən yaşayış tərzi istəyirdi. Lakin, sevdiyi torpaq, el-oba belə yaşayışı təmin etmirdi. Zəmanənin 
gərdişi idimi, yoxsa onun qisməti beləydi. Yaşadığı yurdla еlə bil, bir-birilərini başa düşmürdülər. Yaranmış 
anlaşılmazlıqdan günü-gündən doğma ocağına yadlaşırdı. Odur ki, cavanlığı keçsə də, orta məktəbdə dərsini ha-
zırlamağa kömək etdiyi Azaddan Rusiyaya getmək üçün kömək istədi, ona yol göstərməyi xahiş etdi. Кеçmiş 
əlаçı yoldaşınа Аzаd yаd diyardа аrха оlacağını boynunа götürmüşdü. 
Əvvəlcə "sezon" adı ilə evdən çıxmışdı. Ağır dolanışıqlarının düzələcəyinə ümid edən Məhluqə ərinin 
özgə diyara getməsinə etiraz etməmişdi. Təbii ki, ilk günlər çətin idi. Evi, uşaqları üçün burnunun ucu göynəyir-
di. Tez-tez ziyarət etdiyi ata-anasının qəbirləri gözünün önünə gəlir, qəribsəyirdi. Bəzən oturduğu yerdə, özün-
dən asılı olmadan, ürəyinə xalq hаvаlаrı yayılırdı: bənd-bənd, misra-misra, Xalq musiqisinin dəyərini yad ellər-
də başa düşmüşdü. Təsadüfən qulağına doğma musiqi sədası gələndə, az qalırdı kövrəlsin. 
Zaman öz işini görürdü. Aylar ötdükcə yaşadıgı yad şəhərin qəribəlikləri adiləşir, oradakı həyat tərzinə 
öyrəşirdi. 
Vətənə altı aya qayıtmaq mümkün olmadı. Bura Azadın pulu ilə gəlmişdi. Aldıgı borcu qaytarınca, üst--
başını yaşadıgı şəhərin təbiətinə və geyim dəbinə uygunlaşdırınca altı ay keçdi. Sonra uşaqlarını dolandırmaq 
üçün Məhluqəyə pul göndərmək yada düşdü. Hər ay bacarmasa da, bir neçə aya topladığını göndərirdi. Evə qa-
yıtmaq, yol və hədiyyə pulunu qazanmaq üçün hələ  xeyli vaxt işləməliydi. 
www.kitabxana.net  –  Milli Virtual Kitabxana 15 
 
Bu şəhərdə hər şənbə və bazar axşamı bütün şəhər yeyib-içib, əylənir, rəqs meydançasına toplaşıb rəqs 
edirdı. Hamının qoşuldugu tədbirlərdən özünü təcrid etmək mümkün deyildi. Əvvəlcə yarıxoş-yarızorla qatıl-
dıgı əyləncələrə, sonralar alışıb vərdiş elədi. 
Fəxrəddin belə məclislərdə içkiyə aludə olmayıb, özünü müxtəlif mübahisələrdən, öz aralarında dediklə-
ri kimi, qız üstə davalardan qorusa da, bəzən qırsaqqız olub əl çəkmək istəməyən qadınlardan kənarlaşdırmağa 
çətinlik çəkirdi. 
Onlara qarşı layiq olduqları kobudlugu etməyə mədəniyyəti yol vermidiyi üçün tez bir zamanda tanışları 
artmışdı. Aydın məsələ idi ki, eyş-işrətlə gün keçirən bu qadınların çoxu pozgun həyat sürürdü. Məqsəd uzun 
müddət qadınla yaşamayan kişiləri ələ alıb, qazancına şərik olmaq idi. Elə bil gözəlçələrin arasında yarış gedir-
di. Fəxrəddin nə edəcəyini bilmirdi. Nisbətən bu işdə təcrübəli olan Azad ona məsləhət verdi. 
- Yaxşısı budur aralarından ürəyinə yatanı seç. Həm cavanlıq et, həm də qadının olduğunu görəndə, o 
birilər səndən əl çəkər. 
- Yaxşı fikirdir, ağıllı sözə nə deyəsən, - Fəxrəddin razılaşdı, - onda sən məni bu axşam Sveta deyilən 
var ha, onunla tanış etsən əlа оlаr... 
- Ay səni, iştahan pis deyil. Bir qırmızı şampan alarsan, gözəlçən sənin hüzurunda hazır! 
Axşam rəqs məclisində Azad şampan şərabına qonaq etdiyi Svetanı Fəxrəddinlə tanış etdi. 
Sveta otuz-otuz beş yaşında, elə Məhluqə ilə yaşıd olardı. İşıqlı mavi gözləri, şabalıdı saçları, gülərüz, 
ənlik-kirşanlı sifəti, düz biçimli bədəni, uzun, yaraşıqlı qıçları rəqs boyu Fəxrəddinin ağlını alırdı. O, daha Məh-
luqəni xatırlamaq belə istəmirdi. Sveta ondan qat-qat yüksəklikdə parlayan bir ulduz təki gözlərini qamaşdırırdı. 
Fəxrəddin pula görə Vətəni unutduğu kimi, cavanlıq məhəbbətini də unutmuşdu. Özünü cənnətdə hiss edirdi. 
Bütün gecəni Sveta ilə rəqs edib, əyləndiyindən, digər "kişi ovçuları" ondan aralanmışdılar. Fəxrəddin də 
tərəfdaşının xoşuna gəlmişdi. Bu təmkinli, həm də yaraşıqlı kişi, digər "qaralardan", "bazar adamlarından" fərq-
lənirdi. Demə, könlündən keçsə də, onu həmişə rəfiqələri qabaqlayıb, Fedyanı qamarlayıbmışlar. 
Şərabın və Fəxrəddinin təması Svetanı o qədər məmnun etmişdi ki, məclis başa çatsa da ayrılmaq istə-
mirdi. Xoş dəqiqələri uzatmaq, uzatmaq istəyirdi. Fəxrəddin onu evinə qədər ötürməyi təklif edəndə sevincək 
razılaşdı. Evin qarşısına çatıb sağollaşıb ayrılanda Sveta onu evə dəvət etdi: 
- Gəl evə, gedərsən, darıxma. Narahat olma, təkəm, heç kim yoxdur. 
Fəxrəddin etiraz etmədi. 
- Gəl, evimlə tanış ol. Bax bu mətbəx, bu qonaq otağı, bu hamam, bu isə yataq otağıdır. Necədir? - Sveta 
şərabdan xumarlanmış gözlərini süzdürdü. 
- Gözəldir. Əla. Sveta, bəs ərin yoxdur? Tək-tənha qalırsan? 
- Ər? Əri neynirəm. Düşəndə sənin kimi dostlarla əylənirəm. Ərim vardı. Öldü, yeri behişt olsun, - 
üzərində xaç çəkib  güldü, - bir qızım var. 
www.kitabxana.net  –  Milli Virtual Kitabxana 16 
 
- Bəs hanı? 
- Göndərmişəm kəndə, nənəsinin yanına. Qoy tətili orada istirahət etsin. 
- Yəqin o, da sənin kimi gözəldir. Bayaqdan istəyirdim soruşum, niyə belə qarayanızsan? 
- Mən beynəlmilələm. Atam, anam, babalarım, nənələrim – eh.., hərəsi bir millətdəndi. Damarlarımda 
axmayan qan yoxdur. 
- Deyirəm axı! Yaxşı, Sveta, daha gecdir. Mən gedim, sən də yat. Gecən xeyrə qalsın, - Fəxrəddin qapı-
ya tərəf addımladı. 
- Dayan, hara gedirsən? Bəlkə gecəni mənimlə qalasan? Tək qalmaq istəmirəm. Ахmaqlıq еtmə, gecəni 
кеçirəк, səhər gedərsən. 
Fəxrəddin heyrətləndi: Svetanı iki-üç görüşə əldə edəcəyini güman etmişdi. Gəl ki, elə birinci gecə arzu-
suna yetəcəyini gözləmirdi. "Lənət şeytana, istəyir qalım da", - edilən təkliflə razılaşdı. Qayıdıb yеrini 
rahatlamışdı, qeyri-ixtiyari əsnəməyə başladı. 
- Ölürsən yatmaq üçün? Ay qoydum səni bu gecə yatasan - Sveta onun əlindən tutub yataq otağına apar-
dı, - bu dünyа yatmaq üçün yох, həyatdan zövq аlmaq üçündür. 
Çilçırağın sönməsi gecə lampasının yanması ilə əvəz olundu. Ətrafa xoş, həzin musiqi yayıldı. Sveta ye-
nidən onunla ahəstə rəqsə başladı. Rəqs etdikcə hər ikisinin əynindəki paltarlar hərəsi bir tərəfə səpələndi. Qəl-
bini əsrarəngiz gecənin yaratdığı hisslər bürümüşdü. Ötən bir ildə heç kim onu belə hərarətlə "qonaq" etməmiş-
di. Sveta aləm idi. Xüsusilə yataqda. Fəxrəddini elə ehtizaza gətirmişdi ki,... Kafirin qızı yorulmaq bilmirdi. 
« Eh,... Məhluqə nə bilirdi ki, - Fəxrəddin xumarlanaraq düşünürdü, - Allahın bədbəxti, gəl beləsi ilə ömrünü 
çürüt...» 
"Tanışlıq" gecəsindən sonra onlar bütün məclislərdə birgə görsənirdilər. Az müddət keçmişdi, Svetanın 
təklifi ilə onun evinə köçdü. 
- Hazır ev ola-ola niyə başqa yerdə kirayə qalasan, - Sveta təkidlə məzəmmətləmişdi, - o kirayə puluna 
isə hər gün mənə gül alarsan. Düz demirəm, əzizim? 
           Azad arvadı Gülzardan xəbərsiz, burada boşanmış bir qadının evində çoxdan ər-arvad kimi yaşayırdı. 
Dostunun da Svetanın evinə köçdüyünü eşidib fərəhlənmişdi: 
- Afərin Fedya! Gec gəlib, tez öyrənənlərdənsən. Amma bax ha, işini ehtiyatlı tut, mənim günümə düş-
mə.  
Аzadın qadından uşağı olmuşdu, uşaq dünyaya gələndən ev-eşiyinə qayıtmağı qadın ona yasaq etmişdi. 
Yalnız iki-üç ildən bir, iki həftəliyə anasına baş çəkmək bəhanəsi ilə icazə ala bilirdi. Arvada gücü çatmadığın-
dan, uşaq böyüyənədək dözmək qərarına gəlmişdi. "Başına gələn başmaqçı olar" deyib yerlisinə xəbərdarlıq 
edirdi. 
www.kitabxana.net  –  Milli Virtual Kitabxana 17 
 
Fəxrəddinlə Svetanın münasibətləri istiləşdikcə, əvvəlki çətinliklərini, qəribliyini unudur, yeni həyata 
uyğunlaşırdı. 
Nəhayət, il yarımdan sonra imkan tapıb bir həftəliyə kəndə qayıtdı. Keçən vaxt ərzində heç nə 
dəyişməmişdi. Kənd yenə də cansıxıcı, darıxdırıcı idi. Uşaqlar da elə çox böyüməmişdilər. Söhbət əsnasında 
Məhluqəyə çox qala bilməyəcəyini, geri qayıdacağını deyəndə, o, ərinə etiraz etdi. Ancaq Fəxrəddin Svetaya 
söz vermişdi, qayıtmalıydı. Həm də qazandıqları özünü hələ tam təmin etmirdi. Bir neçə il də xaricdə qalıb 
işləməliydi. Daha fərqli, təmtəraqlı yaşayış vəd verib, yaxşı pulla dönəcəyini bildirsə də, artıq Məhluqə onun 
qayıdışına inanmırdı. Buna görə də o, ərini inamsız, gözüyaşlı yola saldı. 
Svetanın yanına çatan gün hər şeyi – Məhluqəni, uşaqları, onu narahat edən köhnə ev-eşiyini, kəndini, 
hətta öz adını da unutdu. Oldu yenə Fedya. 
Qulağına çatdı ki, o, vətəndə olanda Sveta başqa kişiylə əylənib. Hirsindən istədi şələ-küləsini yığışdırıb 
evdən getsin. Sonra düşündü ki, məgər o, Sveta ilə vaxt öldürmək üçün yaşamır? Onun kəbinli arvadı deyil ki, 
xəyanətdə günahlandırsın, üstünə acıqlansın. Gəzir, cəhənnəmə, özü bilər. 
Ancaq dözə bilmədi, eşitdiyi söhbət ona rahatlıq vermədi. Necə olsa da neçə vaxt idi Sveta onun qa-
dınıydı. Qərarını dəyişib, bu halın təkrarlanmaması üçün, səbirsizliklə elə həmin gün dönüklüyünü üzünə çırpdı: 
- Sveta, doğrudurmu, mən burada olmayanda, evə yad kişi gətirmisən? 
Svetanın sifət cizgisi də dəyişmədi; əksinə çəkinmədən, hünər edibmiş tək təsdiqlədi: 
- Doğrudur, gətirmişəm. Burada pis nə var ki. 
- Bir həftə tək yatmağa dözmədin? 
- Fedya, düzü inanmadım sənin qayıdacağına. Mən də özün bilirsəndə, tək qalmağı sevmirəm. 
- Necə yəni inanmadın? Mən gedəndə sənə söz vermişdim axı. 
- Azmı söz verib aldadan olur? Qayıdanda inandım ki, sözünün üstündə duran kişisən. Ona görə də, gö-
rürsən yenə səninləyəm. Bunlar heç. Özünü boş-boş şeylərlə yorma. Sənə sürpriz xəbərim var. Elə bu gün bil-
mişəm. Deyimmi? 
- De, bilim. 
Sveta üz gözünə işvə verib nazlandı. Gəlib Fəxrəddinin qucağında oturdu. Üzünü əllərinin arasına alıb 
dedi: 
- Fedya, heç ağlına gələr? Tezliklə körpəmiz olacaq, bu bizi daha da yaxınlaşdıracaq. 
Fəxrəddini xəbər sevindirmədi. Əksinə bir az təlaşla: 
- Körpə? Dəqiq bilirsən məndəndi? Bəlkə heç mənim deyil? 
Svetanın sifəti dəyişdi. Oturduğu yerdən dik qalxdı: 
www.kitabxana.net  –  Milli Virtual Kitabxana 18 
 
- Bura bax, sən məni nə hesab edirsən? Bu ötən həftənin işi deyil, bir aylıqdır. Sən burada olanda hiss et-
mişdim, dəqiqləşdirməmiş demək istəmirdim. Desəydim, birdən qorxub qayıtmazdın. Bu gün həkimə yoxlat-
dırmışam, hər şey normaldır. Şübhən varsa, gedək yoxladaq. 
- Birdən qayıtmasaydım nə edəcəkdin? Saxlayacaqdın? 
- Götüzdürəcəkdim. 
Yadına Azadın xəbərdarlığı düşdü: 
- Hesab et ki, gəlməmişəm. Gəl götüzdürək. Neynirsən? Bir qızın var bəsindi. 
- Xeyr, keçməz. Atası yanımda ola-ola niyə günah edim. Tək deyiləm ki. Zəhmət çəkər, atası saxlar. 
Fəxrəddin Svetanı inadından döndərə bilməyəcəkdi. Başa düşdü ki, Azadın xəbərdarlığı əbəs deyilmiş, 
əhəmiyyət vermədiyi tora ilişib. Nə cavab verəcəyini bilmirdi. Özünə təskinlikk tapmaq məqsədilə, - bəlkə oğ-
lan olacaq, neçə illərdir gözlədiyi ikinci oğlu, - fikirləşdi. 
- Yaxşı, qoy sən deyən olsun, - razılaşdı. 
Söz ağzından çıxmışdı кi, Sveta sevincək yenidən özünü onun qucağına atdı. 
Lakin, onun gözlədiyi olmadı. Səkkiz ay sonra Svetanın ikinci qızı dünyaya gəldi. Fəxrəddin bir qızının 
da artmasından mütəəssir oldu. Yenə qız. Demək zəiflik onun özündə imiş. Neçə illərdir o, biçarə Məhluqəni 
günahkar sayırdı. Onun hər qızdan sonra solğunlaşan, qəmgin gözlərini xatırladı. Nə edəsən? Tanrıdan güclə 
oğul almaq olmaz. Eh, bir də ki, olub guya nə edəcəkdi? O, ata-anası üçün nə etmişdi ki,.. Allaha ağır getməsin, 
yaxşı ki, dünyadan vaxtında köçdülər, bu günləri görmədilər... 
Uşaq olandan sonra Sveta ədalandı, xasiyyəti dəyişdi. Artıq qanuni xanımı kimi hər şeyin yaxşısını istə-
yirdi. Onun Vətəndə qoyub gəldiyi ailəsinə pul göndərməyinə ərklə narazılıq edirdi: 
- Bir əldə neçə qarpız tutursan? Yaşadığın evin tələbatını ödəyə bilmirsən, hələ pul da göndərirsən. 
Bizim boğazımızdan кəsib pul yığırsan? 
Hər dəfə pul göndəriləndə Sveta evdə qanqaraçılıq salırdı. Gizlin göndərmək də mümkün deyildi. Nə 
vaxtsa eşidib biləndə gizlətdiyi üçün Fəxrəddinin beynini dəng edib zəhlətökənlik edirdi. Odur ki, sonralar pul 
göndərməyib, qazancının müəyyən hissəsini gizli toplamağı qərara aldı. Qayıtmaq ümidi ilə yaşayıb, illərin 
keçməsini, o anın yaxınlaşmasını gözləyirdi. Amma nə vaxt? Ölmək istəyəndə? Bilmirdi. 
Ancaq, illər keçsə də, nə qədər çalışsa da, evinə aparmaq üçün gizli yığdığı pul çoxalıb arzuladığı qədər 
olmurdu. Yaşadığı evin, ailənin xərcləri ilbəil artırdı. 
Qonşu kənddən gələn Məlik, Vətəndən - Tariyeldən məktub gətirəndə, altı il əvvəli - özünün qazanc 
məqsədilə gəlişini xatırladı. 
Sveta tez məktubla maraqlandı: 
- Olmaya pul istəyirlər? 
- Yox, narahat olma, pul istəyən yoxdur. 
www.kitabxana.net  –  Milli Virtual Kitabxana 19 
 
Sveta iyirmi-iyirmi beş yaşlarında olan oğlanı baş-ayaq süzdü: 
- Nə gözəl oğlandı. Təzə gəlib? 
- Hə. Mən də təzə gələndə belə gözəl idim. Torpağın bərəkətindəndi. 
- Yox a, sən yaşlı idin, cavan deyildin. 
- Düz deyirsən, özüm yaşlı olsam da ağlım cavan ağlı idi. 
Söhbətin mübahisəyə yön aldığını görən Sveta Məlikə şikayətləndi: 
- O, yerlilərini görəndə həmişə belə olur, az qalır kövrəlsin. Fikir vermə, tanış olaq, adın necə oldu? 
- Məlik. 
- Mən isə Sveta. Qonağımız olun. Ürəyiniz istəyən vaxt gəlin. 
- Sağ olun. 
Baxışarkən gözləri ilə bir-birini yeməsi, “xanımının” gizli, mənalı baxışları Fəxrəddinin heç xoşuna gəl-
mədi. 
Məlik gedəndən sonra Svetaya atmacalı söz demək könlündən keçdi. Nəsə fikirləşib, dinmədi. 
Danışmağının xeyri də olmayacaqdı. Yenə həmişəki qara-qışqırıqla onu qısqanclıqda günahlandıracaqdı. Son üç 
ildə bir neçə dəfə Svetanın evdən kənarda başqa kişilərlə görüşünü bilib üzünə vuranda, həmin kişilərin kimliyi 
ilə maraqlananda, Sveta onun qısqanclığını məsxərəyə qoyar, cavab verməkdən yayınardı… 
*** 
Dünyada yaxşı adamlar olmasaydı yaşamaq mənasız görünərdi. Pis adamların əhatəsində hamıya nifrət 
etməklə, pisliklərə öyrəşməklə, özü də lənətlənərdi. 
Məhlədə Məhluqəni gəlin gələn gündən tanıyan, hörmət edən qonum-qonşu, həmişə olmasa da, arabir 
onun   çətinə düşdüyünü görəndə kömək edib, qayğı göstərərdi. Кöməyə ehtiyacı olsa da, gələcəkdə kimlərinsə 
minnətini eşitməmək üçün heç kəsə ağız açmaq istəmirdi. 
Qonşularından daha çox canfəşanlıq edən Əbdül idi. O, kəndin mağazasında işləyirdi. Bəzən əlində pulu 
olmayanda Məhluqə ondan nisyə mal götürмəк məcburiyyətində qalırdı. Xüsusilə ilin soyuq vaxtlarında uşaqlar 
yavanlıq keçirəndə, ev susuz dəyirmana dönəndə, maaşa qədər mağazadan nisyə mal almaqdan savayı çarəsi 
qalmırdı. Balalarını аc saxlamayacaqdı кi! Uşağa necə başа salasan кi, pul yoxdu. Paltar istəyəndə yeməyə pul 
çatmırdı, ərzaq аlandа isə paltar аlа bilmirdin. 
İnsafən, Əbdül ötən illər ərzində heç vaxt Məhluqənin bir sözünü iki etməmişdi. Başqalarından fərqli 
оlaraq оnа malların üstünə Gülzarın qaynanası demişkən «dədəsinin qiymətini» əlavə еləmədən, öz qiymətinə 
satardı. Nə vaxt, nəyi nə qədər nisyə istəsəydi, etiraz etməzdi. Pulunu da gec versəydi, şikayətlənməzdi. Əbdül 
Məhluqəyə korluq çəkməməsi üçün heç кimsədən çəkinməyərək, bir qardaş kimi ona güvənməsini dəfələrlə 
bildirmişdi. Hətta bir neçə dəfə pul götürmək istəməmişdi. Lakin, Məhluqə razı olmayıb, onun lütfkarlığını qə-
bul etməmişdi. Çünki o, ürəyində Əbdülün səmimiyyətinə şübhə edirdi. İnanmağı gəlmirdi. Hələ Fəxrəddin Ru-
www.kitabxana.net  –  Milli Virtual Kitabxana 20 
 
siyaya getməmişdən əvvəl bəzən mağazanın qarşısından keçəndə Əbdülün onun arxasınca oğrun-oğrun, həris-
liklə baxdığını duymuşdu. "Qadam ürəyinə", - deyib, əhəmiyyət verməmişdi. 
Əslinə qalsa, Əbdül dünyaya bir gözlə baxırdı. O biri gözü çəp olduğundan zəif görürdü. Odur ki, nəyəsə 
diqqətlə nəzər yetirəndə zəndlə baxmalı olurdu. 
Əbdülün gözü anadangəlmə çəp idi. Ancaq cavan olanda, guya hökumət işində zədə alaraq, görmə qa-
biliyyətini itirdiyinə görə kağız düzəltdirib əlillik vəsiqəsi, təqaüd və imtiyazlar əldə etmişdi. Elə mağazanı da 
əlillik imtiyazlarının hesabına işlədirdi. Pulu qaranlıqda belə ayırd etsə də, sərf eləyəndə özünü korluğa vuran 
Əbdülü tay-tuşları "kor Əbdül" çağırırdılar. 
Haqq söz imiş: "Köç geri dönəndə sürünün axsağı irəli düşər". Camaatın güzəranı pisləşib, baş alıb uzaq 
ellərə gedəndə «əlil» əli çörəkli olmuşdu. Vaxtilə ona gülənlərin, lağ edənlərin çoxusu evini, ailəsini başsız qo-
yub pul qazanmaq üçün çöllərə düşmüşdülər. Həyаt, хоş gün üçün çarpışanları gözəgörünməz sel аğzınа аlıb 
yurd-yuvasından didərgin еtmişdi. Yaşlılardan savayı kişi qalmadığından Əbdül özünü məhlənin kişisi hesab 
edirdi. Hər axşam arvad-uşağının yanında, еvində rahat oturub pul sayırdı. 
Evdə oğlu, qızı, ərəbzəngiyə oxşayan arvadı olmasına baxmayaraq, fürsət düşəndə könlündən məşuqə 
saxlamaq keçirdi. Məhluqə hər dəfə onunla rastlaşanda, Əbdül nə qədər mələk cildinə girsə də, onun tək gözün-
dəki heç kimin sezmədiyi gizli parıltını görürdü. 
О, ayıq olanda ürəyindən keçənləri gizlədə bilsə də, dilinə içki dəyəndə ağlını itirirdi. Dil boğaza qoy-
mur, Məhluqənin qarşısında az qalırdı palaza dönüb yerə sərilsin. 
Bir axşam da belə oldu. Evdə çörək bişirməyə un qurtarmaq üzrə idi. Mağazada un həmişə olmurdu. 
Ona görə də bəzən qabaqcadan xahiş etmək lazım gəlirdi. Əbdül onu görəndə sevindi: 
- Qonşu, xoş gəlmisən, nə lazımdı, qulluğunuzda hazıram. Cana can dərmanı istəsən, taparam... 
Gözləri də dili sayaq fəallaşmışdı, içkili olmaqdan savayı çox mətləblərdən xəbər verirdi. Məhluqədən 
çox yox, bir neçə yaş böyük olardı. Bu səbəbdən bir-birilə həmyaşıd kimi rəftar edirdilər. 
- Sağ ol, Əbdül. Evdə unumuz bu gün, sabahlıqdı, gəldim öyrənəm, unun varmı? 
- Un, nə qədər istəsən. Neçə kisə lazımdır, gəl apar. Canımı qurban edərəm sənə. 
- Pulunu maaşda verəcəyəm. 
- Ayıb söhbətdir ki, səndən nə vaxtsa pul tələb etmişəm? Mən könül aşiqiyəm, pulu neylirəm.... 
- Əbdül, kefin ala buluddadır, qalsın, sabah gəlib apararam. 
- Ürəyin nə vaxt istəyir, gəl götür. Hə, sənə bir söz demək istəyirdim. 
- Nə söz? – Məhluqə təəccübləndi. 
- Ağlıma belə fikir gəlib. Mən qabiliyyətli, səliqəli bir qadın istəyirəm ki, iki-üç gündən bir gəlib burala-
rı təmizləsin, qaydaya salsın. Bəlkə razılaşasan, daha başqasına deməyim. Məktəbdəki işin yerində qalsın. Həf-
tədə iki dəfə axşam tərəfi təmizlik apararsan, bəsdi. Maaşını ikiqat verərəm, hə necədi? 
www.kitabxana.net  –  Milli Virtual Kitabxana 21 
 
Məhluqə nə cavab verəcəyini bilməyib, dinmədi.  
- Bilirəm, uşaqları saxlamaq üçün sən nə qədər əzab-əziyyət çəkirsən. Razı olsan heç nə itirməzsən. Bu-
rada da elə iş yoxdur. Gördüyün zaldır, bir də bəri gəl, - o, Məhluqəni zalın arxasındakı mallar yıgılan anbara 
tərəf çagırdı, - hə, bu kiçik anbardı. Vəssalam. 
Məhluqəni maraq bürüdüyündən onun arxasınca gedərək, anbara sarı boylandı. Dördkünc, yarımqaran-
lıq, dar, uzun sahədə cürbəcür ərzaq və sənaye malları nizamsız, üst-üstə qalaqlanmışdı. Uzaq küncdə, malların 
arasında tək adamlıq taxt, stol, stul, dolab gözə dəyirdi. Bura deyəsən Əbdülün xəlvəti yeyib içmək, əylənmək 
yeri idi. 
Təklif Məhluqəni çaşdırmışdı. Tərəddüd içində qalmışdı. «Коr»un mağazasında süpürgəçi olmaq başu-
calğı gətirməsə də, aldığı zəhmət haqqının ona ziyandan çox xeyri olardı, çətinliyi azalardı. Balalarının ruzisi 
аrtardı. 
Qapıya tərəf dönəndə ayağı döşəmədəki nizamsız yığılmış karton qutulardan birinə toxunub səndirlədi. 
Əbdül tez qolundan tutub, оnu bərk-bərk özünə sıxdı. 
- Ehtiyatlı ol, ayağının altına bax... 
Özünü itirmiş Məhluqə müvazinətini düzəltdi. Deyəsən, Əbdül qolunu buraxmağa tələsmirdi. Qolunu 
оnun əlindən çıxarıb aralandı, anbarın qapısından çıxdı. 
- Qərarını demədin? - Əbdül səsləndi. 
- Sabah deyərəm, - Məhluqə təlaşla mağazadan uzaqlaşdı. 
Bütün gecəni götür-qoy etdi. Ürəyinin səsini dinlədi. Aydın məsələ idi, Əbdülün xeyirxahlığı səbəbsiz 
deyildi. Şikarını tora salmaq üçün yemləmək, sonra da əldə edib, iyrənc məqsədinə çatmaq istəyirdi. 
Məhluqə iradəsinə arxayın idi. Neçə illərdi, adına güldən ağır söz deyilməmişdi. Bir o qalmışdı kimsə 
ona ləkə yaxıb, gəzəyən adlandırsın. Özü də kimlə, kimlə, kor Əbdüllə. Əbdülün xam xəyalına gülməyi gəldi. 
Əgər könlü olmasa, kim onu güclə ya hiylə ilə əldə edə bilərdi? Gəl ki, bu başdan xarabın səxavətindən bir 
müddət istifadə edərdim, - düşündü. 
Səhəri gün o, işləməyə razılıq verdi. Amma bir şərtlə: Həftədə iki dəfə, səhərlər. Daha Əbdülün kefi istə-
yəndə yox. 
Əbdül əlüstü razılaşdı. O, niyyətinə çatmaq üçün hər şərtə razı idi. Səbr etməyə, dözməyə məcbur idi. 
Məhluqə ilk günlər yanında kiçik qızı, doqquz yaşlı Kifayəti də gətirirdi. Əbdül heç nə demirdi, əksinə, balaca 
qızla mehribanlıq edir, hər dəfə ona bir ovuc konfet verirdi. Qəlbində "anadan əvvəl, gərək balanı ələ alasan", - 
fikirləşirdi. 
Aylar keçdikcə, günlər üzü qışa gedirdi. Havalar soyuduqca Kifayəti səhərin şirin yuxusundan güclə 
oyatmaq olurdu. Soyuqdan büzüşmüş yarıyuxulu uşagı görəndə Əbdül narazılıqla anasını qınayırdı: 
www.kitabxana.net  –  Milli Virtual Kitabxana 22 
 
- Allah sənə insaf versin. Yazıq deyil, uşagı isti yerdən çıxarıb əsə-əsə gətirirsən? Qoy yatsın da doyun-
ca, niyə gətirirsən? 
Bu qınaqlar Məhluqəni düşünməyə vadar etdi: Dogrudan da, niyə uşaga əziyyət verirəm. Nədən, kimdən 
ehtiiyatlanıram? Əbdül nə karədir ki, mənə nəsə etsin. Allah vurmuşdu onu. 
Yerə qar oturandan sonra tək gedib gəlməyə başladı. O, mağaza açılmağa yarım saat qalmış, gəlib silib--
süpürüb, səliqə-səhman yaradaraq Əbdülün xahişi ilə elektrik peçində çay hazırlayıb, evə qayıdardı. 
Kefininn yaxşı vaxtlarında Əbdül onu, özünün istirahət guşəsində oturub çay içməyə dəvət etsə də, Məh-
luqə müxtəlif bəhanələrlə boyun qaçırardı. 
Qarlı qış səhərlərinin birində Əbdül  sübh tezdən çay qaynadıb, süfrə açmışdı. 
- Xeyir ola, səhər yeməyini burada yeyirsən? – Məhluqə maraqlandı. 
- Xeyirli gün içində olasan. Həmişə sən əziyyət çəkirsən, bu gün də mən səni çaya qonaq edirəm. Yaxın 
gəl. Ləzzətli dəmləmişəm, belə çaydan heç vaxt içməmisən. 
- Sağ ol, içən qədər varam. 
- Sağ olu içəndən sonra deyərsən, yaxın gəl, çay iç, həm də qızın. 
Ayaqları üşüdüyündən qızınmağa razı olan Məhluqə, taxtın üstündə peçə yaxın yerdə əyləşib soyuqdan 
qızarmış əllərini isitməyə başladı. 
- Qış yaman sərt keçir, - Əbdül buğlanan çaynikdən özünə və “qonağına” çay süzdü, - belə soyuqda, 
özümüzü heç olmasa çayla qızındıraq. 
O, stəkanı Məhluqənin qarşısına qoyub yanında əyləşdi. Artıq etiraz etməyə yeri qalmamışdı. Çarə yox-
dur, gərək içəm, - Məhluqə fikirləşdi. 
- Adama xəcalət verirsən. Yaxşı sağ ol, sənin xatirinə içərəm, - stəkanı götürüb tələsmədən qurtumladı. 
- Xətrin əziz olsun, - Əbdül qaynar çayı üfləyə-üfləyə hortuldadıb qurtardı. Məhluqə çayını içənədək 
dinmədi. Sonra nəsə düşünüb onun qardan islanmış ayaqlarına baxdı: 
- Ayaqların üşümür? Niyə ayaqqabını çıxardıb isitmirsən? Çıхаr, sıxılmа! 
O, qeyri-adi cəldliklə əyilib Məhluqənin yarıçəkmə-lərini ayağından çıxartdı. 
- Yamyaşdı ki, qar dolub içərisinə, baxmırsan da... Хəstələnərsən… 
Məhluqə kişinin istiqanlılığından heyrətə gəlmişdi. Nə vaxtsa Fəxrəddinin qayğıkeşlik edərək ayaqqabı-
sını çıxartmasını, əlini ayağına vurmasını xatırlaya bilmirdi. 
Əbdül onun yaş corablarını çıxardıb qurumaq üçün peçin yanınа qoydu. Yad kişinin barmaqları qıçına 
toxunduqca bədənində qəribə hisslər yaranırdı. 
- Lazım deyil, özüm, - Məhluqə naməhrəm əlləri kənarlaşdırmaq istədi. Aşağı əyiləndə Əbdülün tək 
gözündə anlaya bilmədiyi qəribə bir məna gördü. Əbdül əlini onun qıçından çəkməyib, dizinə çatanda saxladı. 
Məhluqəni süstlük bürümüşdü. Kişi əlinin təması, istisi ağlını almışdı. İllərlə əzizlənməyən, nəvaziş görməyən 
www.kitabxana.net  –  Milli Virtual Kitabxana 23 
 
dizindən əli kənar etməyə, nəsə deməyə heyi yox idi. Heç bir kişi qadınsız yaşaya bilmədiyi kimi hər bir qadının 
ürəyində kişi nəfəsinə ehtiyacı vardı. 
Əl dizdə qərar tutmayıb aramla onun ağappaq, yumşaq, enli budunun üzəri ilə üzüyuxarı gəlirdi. Belə 
qədər məsafə azaldıqca Məhluqənin ürək çırpıntıları artır, nəfəsi daralırdı. Elə bil yolayrıcında idi. Nə etməli? 
Ya qucağına atılıb, bədənindəki odu, təşnəsini söndürməli, oyanan ehtirasına boyun əyməli, ya da yubanmadan 
Əbdülün əlinin nəvazişindən tutmuş, bütün səxavətindən – hər şeydən imtina etməli idi... 
Saniyələr ötürdü. Çoxdan həsrətində olduğu baldırların gözəlliyini duyunca, Əbdülün baxışları xumarla-
nırdı. Əl belin bir qarışlığına yaxınlaşanda Məhluqə özündən asılı olmayaraq qəlbindəki hansısa qüvvənin təsiri 
ilə dözməyib ayağa durdu. Nə deyəcəyini bilmədi. Əli kənarlaşıb havada qalan Əbdül yazıqlaşdı. Bir-birlərinə 
baxmağa sanki çəkinirdilər. Heç biri dinmədi. 
Məhluqə daha burda qalmağın yersiz olduğunu anlayıb, ayaqqabılarını geyinib, səssizcə mağazanı tərk 
etdi... 
Evə qayıdanda özünü halsız, xəstəhal hiss etdiyindən yatağa düşməli oldu. Ağrısı olmasa da, içində onu 
haldan-hala salan, səbəbini dərk etmədiyi təlaş var idi. Adi təlaş dəqiqələr ötdükcə yanğıya, oda çevrilib bütün 
canını bürüyür, bədənindən çıxıb azad olmağa elə bil yer tapmırdı. Ona nə olmuşdu? Hardan yaranmışdı ondakı 
bu od, alov? Heç gənclik çağında, qanının coşan vaxtında belə hisslər keçirməmişdi. Əbdülmü etdi? Cavan, 
enerjili Fəxrəddinin ona çatdıra bilmədiyi daxili oyanışı, bəyənmədiyi kormu yaratdı? İllərlə özünü idarə edən, 
guşənişin yaşamağı bacaran adamı gözlə qaşın arasında cinmi vurdu? 
Bəlkə də içdiyi çaya Əbdül nəsə qatıbmış? „Bu kor əbləhdən nə desən çıxar,“ - düşündü… 
Məhluqə içərisini qarsayan odun qarşısında aciz qalmışdı. Gücü yalnız gözünün yaşını axıtmağa çatırdı, 
kirimişcə ağlayır, taleyini, gününü düşünüb, yanan ürəyini boşaltmaq istəyirdi. Ağladıqca öz qismətinə acıyır, 
həyatına, fikir çəkməklə, ürəyində danışmaqla yaşadığı cavanlığı bəxş edən taleyinə nifrət etmək istəyirdi. O nə 
vaxt insan kimi yaşayacaqdı? Ömründə balalarına hamballıq etməkdən savayı bir gün görəcəkdimi? Nə sevəni 
vardı, nə doyunca çörək verəni. Əbdülün axsaq arvadı qədər də bəxti olmadı. 
Evin ağırlığı boynuna düşən gündən gecələr ər nəvazişi əvəzinə dolanışığının dərdi yuxusuna haram qa-
tırdı. Biyara çevrilən ömrü nə vaxt bitəcəkdi? Bəlkə o biri dünyada bir gün görərdi. Gözlə ki, nə vaxt başıbatmış 
Fəxrəddinin ya ölüsü gələcək, ya da mürdəşir yumalı dirisi. Bundan sonra çətin ki, ona Fəxrəddindən həyat yol-
daşı olar. Görünür o, tənhalıq üçün yaranmışdı... Ömürlük təкliк əzabınа məhkum оlunmuşdu. 
Məhluqə gözünün yaşını axıtdıqca bədənindəki təlatüm azalır, ürəyinə qəribə bir istək yayılırdı. İnana 
bilmirdi, bu necə hiss idi, haradan yaranmışdı. Ürəyi kişi istəyirdi… 
İlahi bu nə işdi? Taleyin ona istehzasıdımı? Utanc idi, deyiləsi deyildi. Ona yaraşardımı heç, bu yaşında 
könlünə kişi düşsün? Doğrudur, otuz səkkiz yaş çox deyildi, qocalmamışdı. Amma üç qızın, əsgər oğulun anası-
nı eşidən-bilən qınamazdımı? Bu gün, sabah qızına elçi də gələ bilərdi. 
www.kitabxana.net  –  Milli Virtual Kitabxana 24 
 
Niyə Allah qadını alçaq yaratmışdı? Demək, kişi nə istəsə edə bilər, amma qadın bir qeyrətsizin öh-
dəsinə qalsa belə, ürəyindən keçən arzusunu boğmalı, təmiz adını gözləməli, ləkələnməməlidir. Əks halda o, fa-
hişə, namussuz hesab edilər. Bəs, illərlə ailəsini atıb arvadı ilə maraqlanmamaq namussuzluq deyilmi? Yoxsa 
Fəxrəddin bu illər ərzində qadınla olmayıb, ona xəyanət etməyib? Bir dəfə yox, yüz dəfələrlə əylənib. Məhluqə-
ni heç it yerinə də saymayıb. Çox güman ki, evində yaşadığı arvaddan uşaqları da olub. Hə, ona olar. Çünki kişi 
olmasa da, kişi paltarı geyinir. Amma Məhluqə don geyinib, qeyrət gözləməli idi... Fərli kişi ailəsinin, ocağının 
başında olar. Arvadı da alar dizinin dibinə. Yoxsa... Fəxrəddin yaxşı yaşamaq bəhanəsiylə ailəsini atmaqdan 
başlamış, könlündən keçən hər yaramazlığı edə bilərdi. O, insan idi, nə qədər səhv etsə də bağışlamaq mümkün 
idi. Lakin, Məhluqə insan olmaqdan əvvəl qadın idi. İnsan kimi bir dəfə səhv etsəydi, ömrüboyu gözükölgəli 
olacaqdı. Оnu аnlayan, başа düşən tapıl-mayacaqdı… 
Əbdül əlini qıçından çəkməyib baldırı ilə üzüyuxarı aparanda ürəyi uçunsa da, özünü ələ ala 
bilməyəcəyindən, „korun“ qucağına atılıb rüsvay olacağından qorxmuşdu. O, görən düz hərəkət etdimi? Əbdülə 
qarşı kobudluq etməsə də, niyyətinə çatmağa da qoymadı. Var qüvvəsi ilə içində оyanan еhtirası boğdu. Neçə 
illər idi о, qadınlığını unutmuşdu. Düzünə qalsa, bu çəpgözdən elə də xoşu gəlmirdi. Gəl ki, Əbdül hər hansı 
xəyaldan gerçək idi. Allah onu kişi qiyafəsində yaratmışdı. 
Məhluqə böyük qızı ilə məktəbə xəbər göndərdi ki, xəstələndiyi üçün işə çıxmayacaq. Özünü yaxşı hiss 
etmədiyinə görə axşamadək yatağından durmadı. Səhərdən onu rahat buraxmayan ürəyindəki istəyin gücü zəif-
ləsə də, tam çəkilib getməmişdi. Cаnınа yayılan о istəyi heç çürə кönlündən кənarlaşdırа bilmirdi. Nəsə еtməli, 
bu qeyri-аdi durumdan özünə gəlməliydi. 
Hava qaralana yaxın ayağa durdu. Fikri qəti idi: Əbdülün yanına qayıtmalıydı! Mağazanın işini sabaha 
saxlamamaq adı ilə qızlarını arxayınlaşdırıb evdən çıxdı. Əbdül onu görəndə gözlərinə inanmadı. O, Məhlu-
qənin inciyərək çıxıb getdiyini, bir daha mağazaya ayaq basmayacağını güman edib, arzusunun ürəyində qal-
dığına təəssüflənmişdi. 
Əbdül zaldakı iki alıcısını tələsdirdi: 
- Tez eləyin, mağazanı bağlayıram, "uborka" vaxtıdır. 
Alıcıları yola salıb, qapını cəftələyib sevinə-sevinə "mini" kabinetinə qayıdanda Məhluqənin səhərki ye-
rində oturub, fikrə getdiyini gördü. Yахınlaşıb üzürxahlıq еtdi: 
- Sən Allah, incimisənsə, bağışla məni... 
Məhluqə başını qaldırıb Əbdülün düz baxan gözünün içinə baxdı: 
- İçərimdə yanğı hiss еdirəm, çay ver. Səhərki çayından qalıb? 
Qadının baxışlarının xeyli dəyişdiyini duyub, ürəyində qorxu yaranan Əbdül sualı eşitcək udqundu: 
- Çay nədi, canımı verrəm sənə. 
O, vaxt itirməyib, termosdan çay süzdü. 
www.kitabxana.net  –  Milli Virtual Kitabxana 25 
 
- Əbdül, bu səhərki çayın dadını vermir. Səhər çaya nə qatmışdın? 
Onun rəngi avazıdı: 
- Heç nə. Təmiz "İndeyski"di, yəqin termosda qalıb, dadı qaçıb. 
- Sənin gözün nahaqdan çəp deyil. Bildiyin qədər çəkəsən. Gəl corabımı çıxart, islanıb yenə ayağım… 
Məhluqə taxta uzanıb halsızlıqdan gözlərini qapadı. Əbdül ətə cuman ac pişik kimi ona yaxınlaşıb 
corablarını çıxardı, səhər yarımçıq qalan, neçə illər arzuladığı məqsədinə çatmağa tələsdi. Həm də hansısa mər-
diməzar qəfil gəlişi ilə işi korlaya bilərdi. Artıq vaxt itirməyə dəyməzdi: toruna saldığı şikarı, öz ayağı ilə gəlib 
uzanıb taxtında onu gözləyirdi… 
Məhluqə gözlərini yumub nakam dünyasından ayrılmışdı. Xoş təmasdan xumarlanır, qəlbinə sərinlik ya-
yılır, özünü ayrı bir aləmdə hiss edirdi. Çoxdan belə duyğulu olmamışdı. Hələ yetkinlik vaxtında yolunda ölmə-
yə hazır olduğu müqəddəs sevgisi dolmuşdu ürəyinə. Sonralar o müqəddəs sevgisinin Fəxrəddin olduğunu he-
sab etsə də, yanılmışdı. Xəyala dönüb, illərdən bəri qəlbinin dərinliklərində itmişdi... 
Daima xəyalında yaşatdığı sevginin qayıdışından sevinən Məhluqənin yumulu gözlərindən yaş gilələri 
yanağına süzülürdü. Onu yenə itirəcəyindən şirin aləmdən ayrılacağından qorxub gözlərini açmaq istəmirdi… 
Duyduğu ləzzət оnа dünyanı unutdurmuşdu. 
Birdən üstünə düşən ağırlıqdan nəfəsi daraldı, gözlərini açdı. Əbdül üzərinə uzanıb, qorxunc tüklü qolla-
rıyla çiyinlərini qucaqlamaq istəyirdi. Əbdülü görcək xəyalı alt-üst oldu, qəlbindəki qonağı işıq kimi çəkilib get-
di. Daha ürəyinin təşnəsi, yanğısı da qalmamışdı. Heyrət içində ani sürətlə düşündü: hansı ağılla gəlib burda 
uzanmışdı? Onun harasına yaraşırdı belə iş tutsun? Dünyada başına kişi qəhət idimi, elə gərək bu tüklü ayı ilə 
yataydı? Ay Allah, bu nə biabırçılıqdı. Görən, bilən olsa nə deyərlər, nə üzlə çıxar camaatın içinə?.. 
Məhluqə onu üzərindənn kənara itələyib, ayağa durdu, əyin-başını düzəltdi. Əbdül gözləmədiyi sərt hə-
rəkətindən narahat oldu: 
- Nə oldu sənə, hara tələsirsən? Tələsmə canım, gəl bir az da əylənəк, sonra geyinərsən. Adam dа belə 
кеfi yarımçıq qoyar? 
O, Əbdülü eşitmək belə istəmirdi. Ürəyində ona dа, özünə də lənətlər yağdırırdı. Bilirdi, çoxdan bilirdi 
Əbdülün niyyətini, nə еtməк istədiyini. Bilə-bilə oyuna baş qoşdu. Bu mürtədi qadın hiyləsiylə fırladacağını gü-
man etsə də, özü uduzdu. Əbdül isə axır ki, mənfur niyyətinə nail oldu. 
Axı, bura niyə gəldi? Nə idi, hansı qüvvə idi, onu bura dartıb gətirən? Hamısı o zəhərə dönmüş çay qo-
naqlığından başladı. Sonra da Əbdülün it kimi qıçlarına yalmanması ağlını dəyişdi. Özünü, dünyanı, hər şeyi 
unutdu. Sanki, başqа аləmdə idi. Аğlı qayıdandа iş-işdən кеçmişdi. Nə etməli, olan olmuşdu. Qəşəmi аldadıb 
qucağından çıха bilməyinə baxmayaraq bu dəfə torа düşmüşdü. Təki Allah onu bu rüsvayçılığın axırından sax-
lasın... Məhluqə ürəyindəki fikirlərdən başını itirsə də, pərtlikdən səsini içinə qısmışdı. Əbdülə əhəmiyyət ver-
məyib, paltarını qaydaya salıb, qapıya tərəf getdi. Cəftəni açıb çölə çıxanda arxasınca Əbdülün səsini eşitdi: 
www.kitabxana.net  –  Milli Virtual Kitabxana 26 
 
- Yenə gedir. Niyə gedirsən? Hara getsən axırı bura qayıdacaqsan... 
O gündən ayağını mağazadan kəsdi. Bağrını dəlib deşən əzabverici anları xatırlamamaq üçün Əbdüllə 
qarşılaşmamağa çalışır, alver etmək lazım gələndə isə mağazaya uşaqları göndərərdi. Əbdül dəfələrlə işinə qa-
yıtmaq üçün xəbər göndərib, mağazaya dəvət etmişdi. Ancaq onun bütün cəhdləri Məhluqəni inadından döndərə 
bilmədi. 
Günlər ötdü, aylar keçdi. Qarlı-şaxtalı qış ömrünü başa vurub, yerini ilıq nəfəsli, gül-çiçəkli yaza verdi. -
Havalar dəyişdikcə onun da əhvalı tez-tez dəyişirdi. Bəzən halsızlaşır, başı ağrıyır, əhvalı pozulurdu. Qan də-
yişən vaxtın olduğunu, qışdan canında qalan soyuqdəymənin əlamətinin üzə çıxmasını güman edirdi. Naxoşlu-
ğunu hiss edən kimi, qızları başına yığılıb ürək-dirək verdilər: 
- Ana, sənə nə olub, maşallah! Özündən xəbərin var? Günü-gündən kökəlirsən. 
Qəbul etdiyi dərmanlardan sonra ürəyi bulanır, qaytarmağı gəlir, bacarmır, əzab çəkirdi. Ya dərman köh-
nədir, ya da mədəm pozulub, - fikirləşdi. Səhəri gün axşamadək mədəsini boş saxladı. Ancaq xeyri olmadı. 
Ürəkbulanması ara vermirdi. 
- Ay Allah, bu nə işdi gəldi başıma. Kimə deyim dərdimi? – Nəsə xatırladı, beynində canlanan fikirdən 
bədəninə soyuq tər gəldi, - yoxsa “ilişmişəm”? Olmaya hamiləyəm? Kimdən? Ər deyilən kəsin üç ildir üzünü 
görmürəm… Sanki içində nəsə qırıldı, qanı dayandı: - Kimdən olacaq, kordan! Yox, kor o deyil, kor mən oldum 
ona baş qoşan yerdə. Kor Fəxrəddin oldu, ilim-ilim itdi. Ailəsindən, yurdundan didərgin düşdü… 
Həyəcandan Məhluqənin canına titrətmə yayıldı: səhər təcili rayondakı həkimə yoxlatmalıyam. Kənddə 
heç kəs bilməməlidir. Evdə də. Heç kim! Necə olur-olsun canımı bu xətadan qurtarmalı, qurtulmalıyam. 
Əgər həqiqətən uşağa qalıbsa, onun gələcəyi necə olacaq? Deməyəcəklər, bunu haradan qazanmısan? 
Dörd uşağın az idi, beşincini neynirsən? Neçə illərin arvadısan, yorğalıq edirsən? Ərindən soraq yoxdursa, gə-
rək kiminləsə gəzəsən? Sakit otursan ölərsən? Gəzib aylandığın kimdi? - Kor Əbdül. Yenə bir əməlli adam ol-
saydı, dərd yarıydı. Adam tapdın özünə yaraşdırmağa? Ağıl dəryası. Əbdülün nəyi ağlını aldı? Zəif görən çəp 
gözü, yoxsa alicənablığı? Onun hiyləsinə, məkrinə uyanda ağlın dabanında idi? İndi kor şoğərib bilsə ki, ondan 
uşağa qalmısan, yaxın duracaq? Gözlə ondan оlmayan кişiliyi... Heç boynuna da almayacaq etdiklərini. Özünü 
elə aparacaq ki, guya mələkdir, onun ümumiyyətlə olanlardan xəbəri yoxdur. Hamısı yalandır, böhtandır. 
Lap tutaq ki, yaxın dursa, boynuna alsa belə, o canını bədbəxtlikdən qurtara bilməyəcəkdi. Ailədə, uşaq-
larının arasında ikitirəlik yaranacaqdı. Nə də ondan Əbdülə arvad olmayacaqdı. Əksinə, Əbdülün arvad-uşağı 
ona düşmən gözü ilə baxacaqdılar. Hər yerdə onu "korun oynaşı" sayacaqdılar. 
Səhər açılanadək ürəyini didib-parçalayan iztirablardan gözlərini yummadı. Sübh tezdən nigarançılığa 
son qoymaq ümidiylə şəhərə, həkimin qəbuluna yollandı.  
www.kitabxana.net  –  Milli Virtual Kitabxana 27 
 
Zənnində yanılmamışdı. Həkim sevinə-sevinə ona hamilə olduğunu bildirdi. Məhluqənin peşmançılıq-
dan az qala ürəyi dayanacaqdı, göz yaşlarını saxlaya bilmədi. Əvvəlcə xoş xəbərin təsirindən ağladığını güman 
edən anası yaşında həkim onun kədərini duyanda təəccübləndi: 
- Niyə ağlayırsan, qızım? Sevin ki, övladın olacaq. Adam tanıyıram, uşağı olması üçün bütün var-döv-
lətindən keçir. Sən isə ağlayırsan? 
- Anam, dörd uşağım var, istəmirəm. Qurban olum sənə, kömək elə ondan azad olum... 
- Necə kömək edim? Vaxtında gəlsəydin kömək еdərdim. Artıq gecdir. Hamiləliyin üç aydan adlayıb 
dördüncüyə. Belə olanda abort məsləhət görülmür. Yaşın о yaş deyil, ölə bilərsən. Ola bilsin böyük məbləğdə 
pulun xatirinə hansısa həkim boynuna götürər. Ancaq mənlik deyil. 
- Başına dönüm, həkim. Onsuz da mən ölməli adamam, razıyam ölməyimə. Qoy ölüm, qorxma, məndən 
ötrü sənə kimsə söz deməyəcək, - danışdıqca qəlbində gizlətdiyi qəhər onu boğur, hıçqırtısı dayanmırdı. 
- Yox qızım, mən bəndədən yox, Allahımdan qorxuram. Sən də get, Allahın iradəsinə tabe ol. O, bilən 
məsləhətdir. 
Məhluqə Allahın iradəsinə kor-koranə tabe olmaq istəmirdi. Allah buyurub: səndən hərəkət, məndən 
bərəkət. Necə olur-olsun bir yol tapmalıyam, rüsvayçılığın qabağını almalıyam. El-oba, camaat içində biabır ol-
maq, bic anası sayılmaq... Dəhşətdir... Hərənin ağzından bir avaz gələcək. Arxasınca zurna çalıb, güləcəklər. 
Evdə qızlarının üzünə necə baxacaq? Onları da bədbəxt edəcək. Anası bic doğan qızı kim alar? 
Əsgərlikdən ata ocağına, ana yanına qayıdan əsgər balası Şakiri nə üzlə qarşılayacaqdı? Hələ Fəxrəddin? 
Günlərin birində tapılıb gəlsə, öz qeyrətsizliyini kənara qoyub, onun üçün namusdan dəm vuracaqdı. 
Hamı, hamı onu qınayacaqdı. Bir nəfərin də оlsa yazığı gəlməyəcəkdi. Necə oldu belə alındı, heç kimi 
maraqlandırmayacaqdı. Hətta desə ki, Əbdülün toruna düşdü, o əclaf etdi, xeyri yохdu. "İnək göz etməsə, buğa 
yaxın durmaz" məsələni xatırladıb, əsl günahkar onu sayacaqdılar. 
Daim əzab-əziyyətlə, halal zəhmətinlə yaşayasan, bir kəsə pisliyin keçməyə. Bəs niyə onu Allah belə 
cəzalandırır?! Kimə yalvarsın, kimə desin dərdini? Bəlkə Əbdülə ağız açıb, pul alıb, abort etdirsin. Alınar, lap 
yaxşı, üstündən ağır ləkəni yox edər. Uğursuz olub ölər, o da yaxşı. Elə üzüqara yaşamaqdansa, üzüsulu ölmək 
şərəflidir. Əslində bu vəziyyətə düşməsinin baiskarı Əbdüldür. Niyə də kömək istəməsin? 
Elə həmin günün axşamı mağazaya gəldi. Əbdül onu görüb şit-şit irişdi: 
- Gəl çıx da, hardasan? Səni gözləməkdən yoruldum. Dedim axı, hara getsən, gec-tez qayıdıb gələcəksən 
yаnımа. Аrxayın оl, işini başqasına verməmişəm. 
- Xeyr, işləməyə gəlməmişəm. Vacib bir məsələ var. Gərək kömək edəsən! 
- Nə məsələdir, danış görək. Gücüm yetəni əsirgəmə-rəm. Аlacağın var? 
- Bəlaya düşmüşəm, özümün də xəbəri olmadan. Əsas günah sənindir. Bir dəfə qələt edib səninlə çay 
içdim, nə etdin, etmədin, ağlımı alıb məni yatağına saldın. Gözün aydın, səndən uşağa qalmışam. 
www.kitabxana.net  –  Milli Virtual Kitabxana 28 
 
- Nə danışırsan, nə uşaq? - Əbdülün ağzı əyildi. 
- Hə, indi ikimiz də rüsvayi-cahan olmamaq üçün pul ver, təcili abort etdirməliyəm, - оnun qulağına pu-
lun miqdarını pıçıldadı. 
Мəbləği eşitcək Əbdülün gözləri kəlləsinə çıxdı: 
- Yox, bacı, xətavı məndən uzaq eylə. O qədər pulu yarım aya ancaq toplayıram. Bəs sonra özüm nə 
edim? 
- Əbdül, başqa yolumuz yoxdur. Əgər uşaq doğulsa, sənin adını gizlətməyəcəm.  
- Kim sənə inanacaq? Bəlkə heç məndən deyil, başqasındandı. Necə sübut edəcəksən, şahidin var? - Əb-
dülün üzü bozarıb, dodağı səyridi. 
- Gəzəyən özünsən. Mən sübut edərəm. Lazım gəlsə, səni məhkəməyə də verəcəyəm. 
- Xox, qorxdum! Məni məhkəmə ilə qorxudursan, - Məhluqə Əbdülü tanıya bilmirdi, - mən də məhkə-
mədə hamıya bəyan edəcəyəm ki, kimsəni zorlamamışam, könlünə düşüb, öz ayağı ilə gəlib məni vadar edib. 
Yохsа, еlə оlmadı, səhv deyirəm? 
Məhluqənin başına elə bil bir qazan qaynar su töküldü. Heyrətindən dondu: İlahi, insan nə qədər Allahsız 
olarmış? Niyə belələrini yer üzərindən silmək əvəzinə meydan sulatdırırsan? 
Aldığı söz yarasından çətinliklə özünə gəlib dilləndi: 
- Daha sənin kimi qırmızısifət, şərəfsiz adama sözüm yoxdur. Gərək sənin bu tay gözün də görməyəydi, 
- zəndlə ona baxan tək gözə ağız dolusu tüpürdü. 
Sifətinə yayılan tüpürcəyi silməkdən qeyri çarəsi olmayan Əbdülün mağazadan çıxan Məhluqənin ardın-
ca nəsə deməyə cürəti çatmadı. 
*** 
Tariyelin məktubu Fəxrəddinin sakit güzəranına daxili narahatlıq, əsəbilik gətirmişdi. Rahat yuxu da ya-
ta bilmirdi... 
Rəqs meydançasında qızğın rəqs gedirdi. Rəqs edən kişilərin əksəriyyəti yerliləri idi. Həvəslə sarışın qa-
dınlarla əylənirdilər. Birdən gözü yaraşıqlı, ona tanış gələn qadına sataşdı, ürəyi yerindən oynadı. Qadın Məhlu-
qəyə oxşayırdı. Fərqi saçlarının sarışın olmasındaydı, onunla rəqs edən kişinin simasını haradasa görmüşdü, 
kimliyini ayırd etməyə çətinlik çəkirdi. Rəqs edə-edə meydançanın qaranlıq tərəfinə, ağacların altına tərəf çəkil-
dilər. Özündən ixtiyarsız arxalarınca getdi. Kişi qadının belini qucaqlayıb, qulağına nəsə pıçılldayır, onunla 
öpüşməyə çalışırdı. Qadının qolukəsik paltarının sol çiyinliyi sürüşüb qoluna düşmüşdü. Çiynindəki tanış xal 
Fəxrəddini həyəcanlandırdı. Yox, yanılmamışdı. Ola bilsin o qadın Məhluqə idi. Bura, ona həddini anlatmaq 
üçün gəlmişdi. Lakin bu işi tək özü bacarmazdı. Kim isə kömək edib? Kim? Tariyel? Hanı o? Hər tərəfə göz 
gəzdirdi. Yerliləri xəbərdar imiş. Hamısı ona tərəf istehza ilə gülümsəyirdilər. Fəxrəddin dəli oldu, ona gülən-
lərə bağırdı: "Bəsdirin, hırıldamayın! Əl çəkin məndən!.." 
www.kitabxana.net  –  Milli Virtual Kitabxana 29 
 
Hövlanak yuxudan ayıldı. Gördüklərinin yuxu olduğuna şükür etsə də, məktub xatirindən çıxmırdı. 
Səhər, ya axşam, günün hər hansı anında məktubdakı sözlər, fikirlər yadına düşür, ovqatı təlx  olurdu. Məktub-
dan çox, gözündə günü-gündən şeytana oxşayan Məlikin həyatını əzaba döndərməsi, Fəxrəddində Tariyelə qarşı 
nifrət yaratmışdı. Elə bil məktubla yanaşı Məliki də onun üstünə məqsədli şəkildə sifariş etmişdilər. 
Məlik məktubu gətirdiyi gündən tez-tez onlara qonaq gəlirdi. Keçmişdə Azad Fəxrəddinə necə kömək 
edib yerləşdirmişdisə, o, da həmyerlisinin kirayə otaqla, işlə təmin olunmasında əlindən gələni əsirgəməmişdi. 
Əvvəllər onun əlidolu, pay-pərə ilə gəlişini etdiyi köməyə görə minnətdarlıq ifadəsi kimi qəbul edirdi. Ancaq 
həftələr, aylar keçdikcə Məliklə Svetanın isti münasibəti, hətta o, evdə olmayanda da gəlib-getməsi Fəxrəddinin 
ürəyincə deyildi. Məlikin aramsız gediş-gəlişindən şübhələr qəlbini didib-parçalayırdı. Nə edəcəyini bilmirdi. 
Onları "iş başında" tutmasa, xəyanət etdiklərini necə sübut edə bilərdi? Sübut, yalnız sübut lazımdır. Yoxsa ək-
sinə, onu böhtançı hesab edib, borclu çıxaracaqdılar. İnsanlar niyə belə bədəsil olurlar, İlahi? Sveta onu evinə 
saldı, uşaqları oldu, vətəndəki ailəsini unutdurub öz ailə üzvü etdi. İndisə ondan cavanını görüb xəyanət edir. 
Bəs Məlik? Məgər başına qadın qəhətdir? Guya Sveta ilə onun ailə kimi yaşadığını görmür, ya da görmək istə-
mir. Vicdansız... 
Fəxrəddinin nigarançılığı uzun çəkmədi. Bir gün işin qurtarmasına xeyli qalmış nəsə xatırlayıb Məli-
kinşiş yerinə getdi. Onun harasa çıxdığını söylədilər. Kirayə qaldığı evə baş çəkdi, yox idi. 
“Yəqin Svetanın yanındadı, indi kef edirlər”, - hirsindən boğuldu, rəngi qaraldı. Tez evə yollandı. 
Sveta onu yataq paltarında təəccüblə qarşıladı: 
- Fedya, xeyir ola günün-günorta çağı gəlmisən. Nə olub? 
Fəxrəddin qəzəbini gizlədib, hisslərini bildirmək istəmirdi. O, özünü toplayıb Məliklə rastlaşacağı qeyri-
adi görüşə hazırlayırdı: 
- Heç nə, sən narahat olma. İşdə  açarın  biri  yoxa çıxıb, gəldim bəlkə evdə paltarımın cibində ola. 
Gərək qarderoba baxam. Yatmışdın? 
Sveta sakit halda əsnəyib əlini ağzına dayadı: 
- Hə, istədim bir az dincələm. Get bax, paltarlarının hamısı yerindədi. 
Fəxrəddin yataq otağına tərəf getdi. Ürəyinin döyüntüsünü qulağında eşidirdi: о, indi Məliklə rastlaşa-
caqdı! 
Çarpayıda qarmaqarışıqlıq idi. Döşəkdən savayı hər şey baş ayaq idi. Qarderoba yaxınlaşdı. Ola bilərmi 
ki, Məlik orda gizlənsin, - fikirləşdi. Harda görsəydi, tutub boğazını üzəcəkdi, оnun namərdliyini bağışlayaа 
bilməzdi. 
Qarderobda kimsə gizlənməmişdi. Nəsə axtarırmış tək paltarların ciblərini eşələdi. Bəlkə o haqsızdır? 
Sveta demiş, qısqanclıq gözlərini örtüb, boş yerə özünə əzab verir?.. 
www.kitabxana.net  –  Milli Virtual Kitabxana 30 
 
Bir az sakitləşdi. Bayaqdan yerindən çıxan ürəyini sakitləşdirmək üçün çarpayının qırağına əyləşib, alnı-
nı sağ əlinin ovucuna dayadı. Otağa girən Svetadan səbirsizliklə soruşdu: 
- Yataq niyə bu gündədir? Elə bil üstündən qasırğa keçib. 
- Yuxuya gedə bilmədim. Özün bilirsən ki, mən yuxuya gedənəcən yatağım nə əzab çəkir. Açarı tapdın? 
Gözlərini döşəmədən ayırmadan cavab verdi: 
- Yox, bilmirəm harda itirmişəm. 
- Qəm eləmə, təzəsini alarsan, onsuz da sən açarını çoxdan itirmisən, - gülə-gülə otaqdan çıxdı. 
Fəxrəddin Svetanın atmacasından qımışdı. Başını ovucundan ayırıb ayağa durdu. Ona elə gəldi ki, daxili 
bir səs Svetanın zarafatına qoşulub onunla məzələnirdi: Çarpayının altına baxmadın... Uşaqlıqda işi çətinə 
düşəndə, çarpayının altında gizlənməyi yadına düşdü. Əyilib diqqətlə çarpayının altına baxdı. Aşağı başda yerə 
nəsə düşmüşdü. Əlini uzadıb götürdü. Bu bura niyə düşüb? Vəsiqə idi. Üstündəki yazının sözlərini, hərflərini, 
doğma rəmzlərini görcək üzünə işıq yayıldı: "Şəxsiyyət vəsiqəsi. Bu mənimdir? Burada nə gəzir?” Tələsik 
içərisinə baxdı. Sənəddə Məlikin şəklini görcək sifətindəki işıq yox olub, bulud təki qaraldı. 
“Demək bir az əvvəl o, burada olub. Çox güman ki, axtardığımı xəbər veriblər, o da mən gələnəcən ara-
dan çıxıb”. 
Fəxrəddin yenidən oturduğu yerə çökdü. Tapdığını Svetaya göstərməyinin əhəmiyyəti olmayacaqdı. Ne-
cə olur-olsun vəsiqənin oradan tapılmasını Sveta yüz yerə yozub şübhələrini alt-üst edəcək, sudan quru çıxacaq-
dı. 
Məliklə yatdığını boynuna alsa da, Svetaya nə edə bilərdi? Vəziyyət gərginləşərsə yalnız pencəyini 
götürüb evdən çıxmağa gücü çatardı. Sveta düz deyir, o, tək açarını deyil, ona bel bağlayan gündən mənliyini də 
itirmişdi. Tariyelin məktubu gözünün önünə gəldi. Maddi qazanc xətrinə nəinki utanmaq, xəcalət çəkmək his-
sini, qürurunu, şəxsiyyətini də itirmişdi. El-obasını, ailəsini unutmuşdu. Hər vaxt Sevtanın xərcləyəcəyindən 
qorxub gizlin yığdığı puldan savayı nə qazanmışdı? Qızı hesab edilən, аmmа heç qanı qaynamayan balacа Le-
nanın da onun olub-olmamasını Allah bilirdi. Əslinə qalsa, Sveta özü də bilmirdi. Çox vaxt kefli olduğundan aş-
kar, ya gizlin dəyişdiyi kişilərin hansı ilə nə vaxt yatdığını özü də ayırd edə bilmirdi. Lenanı Fəxrəddinin qızı 
olduğunu hesab etməkdə güman ki, əsas məqsədi onu özünə bağlamaq və gəlirindən faydalanmaq idi. Rəfiqələri 
аrasındа əri оlması ilə qürrələnirdi. 
Fəxrəddini Məlikin saymazlığı hədsiz qəzəbləndirirdi. Ailə münasibətində olduğunu bilə-bilə 
çəkinmədən Sveta ilə yaxınlıq etməsi, onun dost-tanış arasında başını yerə soxmaqdan, qeyrətsiz etməkdən baş-
qa şey deyildi. Hər haldaFəxrəddin belə qiymətləndirirdi. Eyni torpaqda boya-başa çatan, düz-çörək kəsən həm-
yerlisindən bu cür hərəkəti gözləmək heç vaxt ağlına gəlməzdi. Onun bu həyasızlığına dözmək, nakişiliyi boy-
nuna almağa bərabər iş idi. Еlə bu gün mütləq Məliki tapıb dərsini verməliydi, - fikrində qət etdi, - sabaha 
qalmamalıydı!.. Ayağa durub otaqdan çıxdı. 
www.kitabxana.net  –  Milli Virtual Kitabxana 31 
 
- Hara gedirsən, nə oldu sənə? - Sveta Fəxrəddinin əsəbi halda çöl qapısına tərəf getdiyini görəndə qay-
ğılandı. 
- Görəsi işim var, gəlirəm.  
O, Məlikin ardınca bazara getdi. Məliki axşamtərəfi işdən çıxan zaman yerlilərinin əhatəsində gördü. 
Əvvəl onu kənara çəkib gizlincə söhbət etməyi düşünsə də, içindəki hikkəsindən səbr etməyib, hamının qar-
şısında biabır etməyi özlüyündə daha faydalı hesab etdi: 
- Məlik, - çarpayısının altından tapdığı vəsiqəni nümayişkaranə göstərdi - bu vəsiqə sənindir? 
Məlik vəsiqəni görcək tanıdı, özünü itirdi: 
- Vəsiqə əlinə hardan düşüb? Nə yaxşı, itəcəkdi, düşən yerini də bilməyəcəkdim. 
- Düşən yerini indi deyim, qoy hamı sənin çörəyi dizinin üstə olduğunu bilsin.  
Ətrafdakılar çox ciddi sözün deyiləcəyini başa düşüb, maraqla nəzərlərini ona dikdilər. 
- Bilsən, haradan tapmışam? Mənim yataq otağımdan, çarpayının altından. 
- Ola bilməz, - Məlik udqundu, - ora necə düşüb, anlaya bilmirəm. 
-Özünü tülkülüyə vurma. Əclaf, bu boyda şəhərdə başına gəzəyən qəhət idi, mənimlə yaşayan qadına 
ilişirsən? Кəsdiyin çörəк gözünü tutsun… 
Qəzəbindən titrəyən Fəxrəddin vəsiqəni Məlikin üzünə çıprmaqla yanaşı, heç kimin gözləmədiyi cəldlik-
lə onun sifətinə sol tərəfdən var gücü ilə bərk sillə şappıldatdı. Sifətinə dəyən zərbədən gözlərindən od çıxan 
Məlik yerində səndirlədi. Dostları ikinci zərbənin vurulacağını duyub, Fəxrəddinin qarşısını kəsdilər. Məlik ar-
xaya doğru addımladı. Təhlükənin  sovuşduğunu  hiss  edib,  hirsindən  çığırmağa başladı: 
- Mənə nə deyirsən, mənim nə taxsırım var? Gözəlçən özü şərait yaratdı, mən də əcəb edirəm. Görünür 
daha onu razı sala bilmirsən, qocalmısan... 
Məlik cavan olsa da çəlimsiz idi. Qarışısını kəsməsəydilər bəsdi deyincə əzişdirərdi. 
- Yaxşı, sən görərsən nə edəcəyəm. Buna bax, indi kişi olub. İllərlə arvad-uşağını axtarmır, buraxıb Alla-
hın ümidinə, qeyrət çəkənsən, get qızlarının, kəbinli arvadının qeyrətini çək. Yoxsa onun-bunun artığının yox! 
Sözlər Fəxrəddinin üzünə onun vurduğu şillədən betər cavab zərbəsi oldu. Üzünün rəngi ağardı, yer-göy 
başına hərləndi. Dartınıb onu saxlayanların əlindən çıxmağa çalışdı. İstədi yüyürüb, Məlikin boğazını üzüb, 
ürəyini dağlayan, bıçaq zərbəsindən iti sözlər deyən səsini kəssin. 
- Eyibdir, qurtarın, yadları bizə güldürməyin, - ətrafdakılar yerbəyerdən onları qınadı. Qollarını tutub 
sakitləşdirməyə çalışan yerliləri оnu кənаrа çəkdilər. Deyəsən, o, Tariyelin məktubunu oxuyub, - Fəxrəddin 
düşündü, - yəqin Məhluqə barəsində nəsə bilir, deməyə qorxur... Yox, kəndə getməli, uşaqlarına, arvadına dəy-
məlidir. Şübhələr içində nə qədər yaşamaq olar? Məhluqənin gözlərini görən kimi həqiqətin nə yerdə olduğunu 
biləcəkdi. Əgər kiməsə qoşulub xəyanət edibsə, onu bağışlayacaqmı? Xeyr, heç vaxt. Bəs özü? Əslində günah-
www.kitabxana.net  –  Milli Virtual Kitabxana 32 
 
kar özü deyilmi? Kim idi, nə idi onları belə vəziyyətə gətirib çıxaran. Təkcə güzəranmı? Niyə vaxtında doğma 
yurdunda yaşamağın yolunu tapa bilmədi? 
Məhəllə qonşusu «kor» Əbdül kimilər şikəst, əlil “maskası” altında, bir parça çörək qazanmaq adı ilə 
еvindən dərbədər оlan camaatın çətin günündən faydalanıb аlverlə varlandılar. Yaşamaq çətinləşdikcə haram 
hörmətə mindi, rüşvət qanuna çevrildi. Rüşvət vermək, haram əldə etmək bacarmadığı üçün yaşadığı mühitə uy-
ğunlaşmaq əvəzinə başını götürüb, elindən uzaq qaçdı. Güman edirdi ki, caamat arasında onu üzüqara edən tək-
cə pulsuzluğudur. Ancaq indi anlayırdı ki, insanı həyatda kasıblıqdan da betər üzüqara edən işlər var. Bunları 
bilmək üçün isə pulun olmalıdır. 
Arvadının xəyanət etdiyini hiss edərsə, kənddəki hər şeydən əlini üzüb, evini, həyətini Məhluqəyə, uşaq-
larına bağışlayıb həmişəlik onlardan üz döndərəcəkdi. Çünki özgə torpaqda necə rəzil günə düşsə də, pozğun 
qadınla yaşasa da, ona kənddə eyib etməzlər. Amma, arvadı Allah eləməmiş ayağısürüşkənlik edibsə, ömrünün 
sonunadək gözükölgəli qalacaq "xoşqeyrət" adına layiq görüləcəkdi. Onsuz da taleyi, alın yazısı necə yazılıbsa 
onu yaşamalıdır. Fələk çəmbərini tərsinə çevirəndə istər yad, istərsə də doğma şəhər olsun, xeyri yoxdur. Əmin 
idi ki, elə burda da onu yaxşı heç nə gözləmirdi. Hələ cavandı, canı suludu, işləmək qabiliyyəti var. Svetaya da 
bunlar lazımdı, onun qazancına, gətirdiyi pula hörmət edir, qısqanclığını bilib aşkarcasına gəzməkdən çəkinir, 
əməllərini bir təhər ört-basdır edirdi. On-on beş il keçəcək, vəziyyət dəyişəcəkdi. Qocalmış Fəxrədinin asılı 
vəziyyətə düşdüyünü görüncə, açıq-aşkar istədiyi ilə “fırlanacaq”, yeri gələndə sahibsiz it kimi onu küçəyə ata-
cağı ilə hədələyə-cəkdi. Kimsəsiz, yaşlanmış, qol-qıçı iş tutmayan Fəxrəddin yad ellərdə hər cür əzabları 
yaşamalı olacaqdı… 
O, gələcəyini düşündükcə fikir burulğanında çapalayır, taleyinə acıyırdı. Tələbə olarkən xoşbəxt, gözəl 
gələcəyinin xəyalını qururdu. Vəfalı ər, qayğıkeş ata, yaxşı müəllim olacağına inanırdı. İllər ötdü, həyat boz 
üzünü göstərdikcə səbr edə bilmədi, yollar axtardı. Tapdığı yol xoşbəxtliyə aparmadı, əksinə, keşməkeşli həyata 
düşdü. Bəlkə də Allah onu çətinliyə, bərkə-boşa salmaqla insanlığını sınamaq istəmişdi. Sınağa dözmədiyi üçün 
arzuladığı təminatlı həyatını verib, əvəzində xoşbəxtliyini, ailə səadətini əlindən almışdı. О, kəndə getməli, ona 
əzab verən şübhə-lərinə son qoymalıdır. Yubanmadan, elə bu günlərdə. Svetaya da qəfildən, yola düşəndə de-
yəcəkdi. Tez bilərsə, məsələ uzanar, birdəfəlik gedəcəyindən ehtiyatlanıb gözləmədiyi əngəllər yaradardı. 
Fəxrəddin evə gec, qaranlıq düşəndən sonrа qayıtdı. Sveta onu təlaşla qarşıladı: 
- Haradasan, niyə gəlib çıxmırsan? Günortа еvdən çıxansan... 
- Yerlilərimlə idim, söhbət edirdim. 
- Yerlilərindən çoxdan ayrılmısan. Məliki niyə vurmusan? Sənin qısqanclığın məni öldürəcək. Оnun nə 
günahı var, ахı! Gəlməsin bizə?.. 
O, evə çatanadək güman ki, Məlik məlumat çatdırmışdı. Sveta cavabsız qaldığını görüb, davam etdi: 
www.kitabxana.net  –  Milli Virtual Kitabxana 33 
 
- Məliki sənə görə sevirəm, hörmət edirəm. Özün demirdin, sizdə qonağı yaxşı qarşılayırlar. Sənin adın 
üçün edirdim. İstəmrsən, deyərəm daha gəlməz. Budur sənin qonaqsevərliyin? 
- Niyə gəlməsin, sənə xoşdursa qoy o, gəlsin, mən gedərəm. 
- Başınçün... sən getdin yetimini kim saxlayacaq? Zəhmət çək, yetimini böyüt, sonra hara itilirsən, itil. 
Fəxrəddin onun bağırtısına əhəmiyyət verməyib, yataq otağına keçib yerinə uzandı. Ertəsi gündən başla-
yaraq vətənə getmək üçün xəlvəti yol hazırlığı gördü. Qabaqcadan təyyarəyə bilet aldı. Gizlətdiyi və dost-tanışa 
borc verdiyi pullarını topladı. Yanaşı işlədiyi dostlarına kəndə, evə dəyib bir həftəyə qayıtmaq istədiyini bil-
dirib, başqalarına deməməyi, gizlin qalmasını, o gələnədək işinin aparılmasını xahiş etdi. 
Yola düşməsinə yarım gün qalmış niyyətini Svetaya açdı. Gözlənildiyi kimi Sveta təəccübləndi: 
- Xeyir ola, belə qəfil. Nə baş verib? 
Yalan danışmağa məcbur oldu: 
- Xəbər gəlib, anamın vəziyyəti pisdir. Beş-altı günə qayıdacağam. 
Svetanın yadından çıxmışdı anasının olmaması. 
- Qocalar həmişə xəstə olurlar. Sənin yerində olsaydım, iki yol getməzdim, gözləyərdim, öləndə birdə-
fəlik dəyib qayıdardım, əlavə хərc çəкməzdim. 
- İnsanfsız danışma, - Fəxrəddin ürəyində öz dediklərindən utandı. Vəziyyəti pisləşəndə, o dünyada olan 
anasından yararlanacağını heç vaxt düşünməmişdi. Anası vaxtaşırı yuxusuna gəlib ona bir söz demədən gö-
züyaşlı yox olardı. O isə ayılandan sonra narahat olmaq əvəzinə, yuxusunu unudаr, оnu xatırlamağa həvəsi ol-
mazdı. Deməli, o anasının ruhu qarşısında da günahkar idi. 
- Bax ha, birdən səni qayıtmağa qoymazlar, - Sveta nigarançılığını gizlətmədi. 
- Qayıdacağam. 
- Siz "Mamedlərə" inanmaq olmur... Pay-filan almısan? 
- Yox, heç nə lazım deyil. Çatanda orda alacağam. 
- Gizlin yığdığın pulların hamısını götürmə, bir azını evdə ehtiyat saxla. 
- Narahat olma, özüm bilirəm. 
Təyyarə gecə uçacaqdı. Axşamtərəfi onu aeroporta aparmağa sifariş etdiyi taksi həyətə gəldi. Fəxrəddin 
Sveta və qızlarla sağollaşıb maşına əyləşdi. Maşın həyətdən çıxarkən çevrilib yenə əl etmək istəyəndə pəncərə-
dən Svetanın kiminləsə telefonla danışdığını gördü. Ani qanı qaraldı: “Zalımın qızı, qoy evdən aralanım da. 
Sənin qatmaqarışıq qanına lənət!” 
Kaş Məhluqə haqqında düşündükləri yalan olaydı. Belə olsa, fikri qəti idi, geri qayıtmayacaqdı. Pis-yax-
şı, öz evində, elində qalacaqdı. Təkcə qazanca, maddi tələbata görə ömür boyu nail olduğu, nəsilbənəsil qazan-
dığı adı, əziz olan hər şeyi itirmək, canlı müqəvvaya çevrilmək olmazdı. Ziyanın yarısından qayıtmaq da fayda 
verər. Pula heysiyyatı, namusu qurban vermək dəhşətdir... 
www.kitabxana.net  –  Milli Virtual Kitabxana 34 
 
Evdən aralanıb şəhərdən çıxhaçıxda getdiyi taksinin arxasınca adi minik avtomobilinin gəldiyini gördü. 
Xeyli vaxt fikir vermədi. Lakin yol şəhərdən kənara, göz oxşayan talaların, düzənliklərin arasına dönəndə də ar-
xadakı maşın gəlməyə davam edirdi. Bu maşın niyə dabanbasma gəlir, - əsəbiləşməyə başladı. Olmaya onu izlə-
yir? Nə istəyir axı? 
- Arxadan gələn maşını tanımırsan? - о, taksi sürücüsünə müraciət etdi. 
- Xeyr, tanımıram. 
- Bayaqdan, şəhərdən bəri arxamızca gəlir. Sürəti azalt görək ötəcəklərmi? 
Taksi sürəti azaltdı. Maşın yaxınlaşdı. Fəxrəddin arxanı göstərən güzgüdə avtomobildə tanımadığı dörd 
nəfərin əyləşdiyini gördü. Sürət azalarkən arxadakı maşın da ötüb-keçmək əvəzinə yavaşıdı. 
- Artır aydındır, bizi kiminləsə səhv salıblar. Başıma əngəl açmasalar yaxşıdır. Xahiş edirəm, tez məni 
aeroporta çatdır, - Fəxrəddin sürücüyə yalvardı. 
Taksi sürəti artıranda dərhal arxadakı maşın da onun arxasınca şütüdü. Deyəsən, taksinin izlənmədən ca-
nını qurtarmaq niyyətini başa düşmüşdülər. Odur ki, irəlidəki maşının qabağını kəsmək üçün ötüb-keçməyə ça-
lışdılar. 
Yol qarşıdakı çayın üstündəki körpüdən keçib kiçik meşəliyə doğru uzanırdı. Körpüdə taksini ötən ato-
mobil meşənin girəcəyində qarşısını kəsdi. 
- Saxla görək nə istəyirlər, - Fəxrəddinin narahatlıqdan yaranan həyəcanı səsini titrətdi. Hava qaralmaq 
üzrə idi. Biri avtomobildə qaldı, üç nəfər düşüb taksiyə yaxınlaşdı. Onları ilk dəfə idi görürdü. Aralarında ən ye-
kəpəri qapını açıb Fəxrəddinə acıqlandı. 
- Hara qaçırsan, düş aşağı, səninlə işimiz var. 
- Qardaş niyə düşüm, mən tələsirəm, təyyarəyə çatmalıyam, nə sözün var de, eşidirəm. 
- Sən deyəsən çətin qanırsan, çünki "gəlməsən", sürüş aşağı! - yekəpərin köməyinə gələn ikinci ucaboylu 
Fəxrəddinin qolundan tutub maşından düşürdü. 
- Siz "qara dallar" heç nəyi yaxşılıqnan başa düşmür-sünüz. 
Müqavimət göstərmək mənasız idi. Üçüncü adam taksi sürücüsünün başının üstünü kəsdirmişdi. Onu 
kolların arasına çəkib aparan iki nəfərin ardınca ayaqlarını çarəsiz sürüməli oldu. 
- Bura yaxşıdır, yol görünmür, - biri digərinə məsləhət verdi. Yekəpər davam etdi: 
- “Azik”, vətəninə gedirsən, yaxşı yol sənə. Məsləhətdi heç qayıtmayasan. Əsas məsələ odu ki, 
şəhərimizə necə lüt gəlmisən, gərək elə də qayıdasan. Arxayın olma ki, burada qazandıqlarını aparıb öz to-
rpağında rahat yeyəcəksən. Yuxunda görərsən! Bizim pullar bizdə qalmalıdır. Zəhmət olmasa, aparmaq 
istədiyin pulları bəri ver. Verməsən, səni bu dəqiqə soyundurub hər yerini yoxlayacağıq. 
Onların mavi gözlərindən nifrət yağırdı. İstəklərinə çatmaq üçün qarşısındakı "qaranı" hər an didib-par-
çalamağa hazır idilər. 
www.kitabxana.net  –  Milli Virtual Kitabxana 35 
 
- Allah xatirinə, götür, - Fəxrəddin cibindən bir qədər pul çıxarıb, yekəpərə uzatdı, - amma mənə yol pu-
lu qalsın. Anamın vəziyyəti ağırdır. Gedib baş çəkib, qayıdacağam. 
- Dedik ki, qayıtmağına ehtiyac yoxdur, «qaraların» sayı bir nəfər аzalar. 
- Qayıdıb kimin yerini dar edirəm? Kiminsə çörəyinə bais olmuram, qazancını əlindən almıram... 
- Bizə işarə edirsən? 
- Yox, mən elə demədim. Demək istəyirəm ki, bu pulları min bir əzabla, buradakı insanlara xidmət edib 
qazanmışam. 
- “Dostciyəz”, bizə nağıl danışma. Sizin sənətiniz bazarda bizi tərəzidə aldadıb pullanmaq, qadınlarımızı 
yoldan çıxarmaqdır. Biz hər şeyi bilirik. Sən gəl qalan pulları da çıxart. Тez olsan, təyyarəyə gecikməzsən. Yol 
puluna dəymərik, təki torpağımızdan rədd ol. 
Fəxrəddin pulun hamısını vermək istəmirdi, etiraz etməyə də qüvvəsi çatmırdı. Bilmirdi nə etsin. 
- Dayan, mən kömək edim, - tərpənmədiyini görüb, ucaboylu peşəkarcasına Fəxrəddinin qalan ciblərini 
də ələk-vələk edib, tapdıqlarını bir əldə dəstələdi: 
- Utanmırsan, yalan danışırsan, bəs deyirdin pulum yoxdur? Bax, görürsən, siz həmişə beləsiniz. Sizinlə 
xoş danışanları aldatmaq istəyirsiniz. Yalnız zülmə tabesiz. 
Yekəpər məzələnərək Fəxrəddinin kürəyini yumruqladı. Yanındakı ucaboyluya işarə etdi. 
- Yola sal, daha getsin. 
Ucaboylu onu qabağına qatıb, taksiyə qədər apardı. Fəxrəddin taksiyə oturmağa qayıdarkən, yol boyu 
onu arxadan izləyən avtomobilin yanından keçdi. Arxa oturacağın qapısı açıq idi. Maşında oturub yoldaşlarını 
gözləyənin boy-buxunu ona tanış gəldi. Hava qaranlıq olduğundan tanıya bilmədi. Bir neçə addım atıb, yenə 
dönüb həmin adama tərəf baxdı: Bu odu, Məlik! Ay səni, alçaq, yol kəsənlərə onu nişan verən Məlikmiş. Yola 
çıxdığını ola bilsin o “ləçərdən” öyrənib. Fürsəti fövtə verməyib, quldurları başına yığıb, onu soymaqla, heyfini, 
acığını çıxırdı. Demək, bu "reketlərlə" də çoxdan münasibətdə imiş, son aylar yerlilərin başına gələn "müəmma-
lı" faciələrdə güman ki, onun da payı varmış. İnsan nə qədər vicdansız olarmış... Tanınmamaq üçün maşında 
oturub, səsini də çıxartmır. Ona elə indi kimliyini bildirmək lazımdır. Yoxsa əclaf olmasını heç zaman sübut et-
mək olmazdı. 
- Məlik!.. 
Fəxrəddin avtomobilin açıq qapısına tərəf çevrilib nifrət dolu səslə çığırdı. Bu səs dəstə üzvlərini bir an-
lıq yerində dondurdu. Onlardan birinin tanınması heç kimə yaxşı heç nə vəd etmirdi. 
- Məlik, gizlənmə, xeyri yoxdur. Allah hər şeyi görür. 
Maşındakı adam yerə düşüb, yekəpərə nəsə pıçıldadı. Yekəpər əmredici səslə çığırdı.  
- Taksini yola salın, onu özüm aparacağam. 
www.kitabxana.net  –  Milli Virtual Kitabxana 36 
 
Taksiyə zəhmət haqqı verilib geriyə yola salındı. Üç nəfər Fəxrəddinin başına yığışdı. Dördüncü, Məlikə 
oxşayan, avtomobilin yanından çəkilməyib, uzaqdan onlara tərəf baxırdı. Kişiliyi çatmır yaxınlaşıb üzümə bax-
mağa, - Fəxrəddin düşündü. 
Yekəpər qərar verdi: 
- Dostciyəz, daha hava ilə uçmalı olmadın. Özün öz işini korladın. Belə qərara gəldik ki, evinə su yolu 
ilə gedəsən, balıq kimi, hah.., ha.. – qəhqəhə çəkdi, - bilirsən də, bu çay Xəzərə axır. Xəzərə çatdın, hesab et ki, 
evindəsən. Üzmək bilirsən? 
- Yox. 
- Öyrənərsən - istehza ilə irişdi. 
- Əl ayağını bağlayaq, - biri təklif etdi. 
- Lazım deyil, vaxtı itirməyin, gecə düşür, itə-qurda rast gələrik, tez eləyin, - digəri tələsdirdi. 
Deməli, bir az aralıda sakit, lal görünən, əslində isə sel kimi iti axan çayın sularına qərq etməklə, onunla 
üzülüşmək, arxayınlaşmaq istəyirlər. Düşündükcə, ölüm qorxusu bədənini üşütdü. “Vaxtaşırı oradan yola 
salınan tabutlar sənə heç nə anlatmırmı?” – Tariyelin xəbərdarlığını xatırladı… 
 Fəxrəddinin Məliki tanıması quldurları deyəsən çaşdırmışdı. Daha doğrusu, onlarda bu ehtiyatlılıq ma-
şındakı adamın yekəpərlə pıçıldaşmasından sonra yaranmışdı. 
İndi nə etsin, gözünü yumub ölümə təslim olsun? Nəyə görə. Qansızın biri belə istədiyinə görə? Axı o, 
heç vaxt özünə belə şərəfsiz ölüm arzulamamışdı. Görünür, Allah onu bu cür sonluğa layiq bilmişdi. Ay Allah, 
keç günahlarımdan, mənə yol aç, canımı qurtarım bu başkəsənlərin əlindən – qəlbində yalvardı. Qaçıb canını 
qurtara bilməyəcəkdi. Başlarını söhbətə qatmalı, vaxt qazanmalı, Allahın ona rəhmi gəlib imkan verəcəyi hər 
şansdan istifadə etməliydi. 
- Allah eşqinə, buraxın gedim. Nəyim vardı, hamısını götürdünüz. İcazə verin, yolumdan qalmayım. 
- Biz səni asmırıq, kəsmirik. Buraxacağıq Allahın ümidinə, özü bilər ya saxlar, ya da o dünyalıq edər. 
Üzə-üzə gedərsən Vətəninə, - ucaboylu sözünün ardınca bərkdən güldü. 
Gözlənilmədən, yolda sürətlə şütüyən maşın göründü. Maşının peyda olmasından narahat olan "reketlər" 
diqqəti cəlb etməmək üçün, duruşlarına, sifətlərinə heç nə olmayıbmıştək, təbiətdən zövq alan insan ifadəsi ve-
rib, ötüb uzaqlaşmasını gözlədilər. Fəxrəddin onların bir anlıq diqqətsizliyindən yararlanıb, qaçmağı könlündən 
keçirdi. Ətrafına oğrun-oğrun göz gəzdirmək istəyəndə arxadan kürəyinə dirənən pistoletin lüləsini hiss etdi. 
Ağzını açıb kəlmə kəsməyən ortaboylu dəstə üzvü irəlicədən Fəxrəddinin niyyətini hiss etmişdi. 
Maşın sürətini dəyişmədən onların qarşısından keçib uzaqlaşdı. Bayaqdan avtomobilin yanında durub 
seyr edən dördüncü adam, yenə də əvvəlki yerində gizlənmişdi. 
Yaranmış sakitliyi Fəxrəddin pozdu: 
www.kitabxana.net  –  Milli Virtual Kitabxana 37 
 
- Məni buraxmırsız gedəm, zərəri yox, xahiş edirəm bir sualıma cavab verin, heç olmasa öləndə arxayın 
öləm, düşmənimi tanıyam. O maşında oturan var ha, adı Məlikdi? 
- Məlik kimdi? Yerlini deyirsən? 
- Tutaq ki, Məlikdi, - yekəpər əda ilə cavab verdi, - neyləyəcəksən? 
- Elə yerlim olandan sonra nə edə bilərəm ki? 
Onlar addım-addım körpüyə yaxınlaşdılar. Körpüdən aşağıda enli yataqlı çay axırdı. 
- Siz bazar adamlarının amalı pul və qadındır, yerli hərləyən deyilsiniz, - ucaboylu mızıldandı. 
- Elə buna görə də ən yaxşısı yaşamamaqdır, - Fəxrəddin ətrafındakı üç nəfərin ani boşalmasından istifa-
də edib gözlənilmədən körpünün kənarından özünü çaya atdı. 
Onun göz qırpımında, cəldliklə çaya atılacağını ağıllarına gətirməyən yolkəsənlər yerlərində dondular. 
Dalısıyca suya düşməsini xəbər verən şappıltı eşidildi. 
- Ay səni, “qara” əclaf, - yekəpər bağırdı, - gördünüz bizim boşluğumuzdan necə istifadə etdi, - yanında-
kıları məzəmmətlədi, - çayın ortasına, dərin yerə tullayacağımızı gözləməyib qurtulmağa rahat olsun deyə, tez 
atıldı... Fırıldaq... Eybi yox, sağ qalarsa da, bizə qorxusu yoxdur, uzaqbaşı bir-birlərini qıracaqlar. 
Gülə-gülə aşağı - çaya maraqla baxan yoldaşlarının kürəyinə keyfinin xoş əlaməti kimi hər iki əli ilə şap-
pıldatdı: 
- “Əməliyyat” uğurlu alındı. Gеtdiк «gillətməyə», - оnlar özlərindən razı halda maşına əyləşdilər. Avto-
mobil gəldiyi yolla geriyə, şəhərə yollandı. 
Çayın kənarı düşündüyü qədər də dayaz deyildi. Əvvəlcə suya qərq olan, sonra təkan verib, suyun üzünə 
çıxan Fəxrəddin üzməyi bacarmadığından batmamaq üçün əlqol atır, çapalayırdı. 
Hərtərəf qaranlıq idi. Göydə parlayan ulduzlardan savayı vahiməli, sükunətli qaranlıq, həyatın sonunun 
yaxınlaşdığını anladırdı. Çayın buz kimi soyuq suyu bədənini keyitsə də daxilindəki yaşamaq eşqi hər vəchlə 
Fəxrəddini sahilə yanaşmağa, ölümə təslim olmamağa səsləyirdi. Bununla belə, qəlbində xoş bir rahatlıq duyur-
du: dəqiqələr ötdükcə sular onu sürətlə üzü cənuba – Vətənə doğru aparırdı... 
*** 
Məhluqə ağrıdan sakitləşib təzəcə mürgüləmişdi ki, qəfil sancı dincəlmək arzusunu gözündə qoydu. Ağ-
rının şiddəti az qala onu dəli edirdi. Dişlərini bir-birinə sıxır, yumruqlarını düyünləyib, çarpayının kənarına dö-
yəcləyirdi. Ağrıya dözmədiyini görüb, dirsəklənib, çarpayıda oturdu. Yalvarıcı səslə tibb bacısını çağırdı:  
- “Sestra”, kömək elə, gedim həkimin yanına, dözə bilmirəm. 
Ağrının gücündən bükülüb ikiqat olmuşdu. Özünü toplayıb tibb bacısının köməyi ilə həkimin otağına 
çatdı: 
- Qurban olum, həkim, deyəsən vaxtıdır. Qurtarın məni, bu əzabdan... 
          - Ay qız, mənlik nə var, çıx stola baxaq, - həkim dilləndi. 
www.kitabxana.net  –  Milli Virtual Kitabxana 38 
 
Həkimin stol adlandırdığı kiçik pilləkənlə çıxılan hündür, böyük çarpayı doğuşun qəbulu üçün istifadə 
edilirdi. Məhluqə dörd dəfə belə stola çıxmalı olmuşdu. Hər dəfə o dünyanı görüb, geri qayıtmışdı. Başqalarının 
övlada sahib olmaq arzusu ilə sevincək qalxdıqları bu yer, indi ona ölümə gedən yolun başlanğıcı kimi görünür-
dü. Bu yoldan necə qayıdacaqdı? Əzablarına son qoyulacaqdımı?  
Həkim müayinə edib başını buladı: 
- Yox, hələ tezdir. Düş aşağı, gözləməlisən. 
Pərişan halda yerinə qayıtdı. Yarım ildən çoxdur ki, canını üzən yükdən azad olmağa hər an hazır idi. 
Artıq gecə düşmüşdü. Bu gecədən o yana ləngiməməli idi. Allaha ona kömək olmasını, evə tez qayıtmasını yal-
varırdı. Bura gəlməmişdən evdə və tanış-biliş arasında mədə-bağırsağından əziyyət çəkdiyini, qarnında şiş əmə-
lə gəldiyini təbliğ edib, şəhər xəstəxanasına üç günlük müayinə və müalicə üçün getdiyini bildirmişdi. Bu gün 
ikinci gün idi. Uşaqlarına söz verdiyi vaxt yaxınlaşırdı. Körpəni doğub bir yol ilə ondan canını qurtarıb evə qa-
yıtmalı idi.  
Dünya dağılsa belə, o, körpəni özü ilə kəndə aparmayacaqdı. Hələ beş ay əvvəl görəndə ki, Əbdül pul 
vermədi, abort alınmadı, onda ağlına gələn bütün türkəçarələrə əl atdı. Heç xeyri olmadı. Bəlkə də hələ bətndə 
gözü qorxan körpə, doğulandan sonra başına gələcək əzabları hiss edib, həyata gəlmək istəmirdi.  
O zaman körpə ilə üzülüşə bilməyən Məhluqə məsələnin həllini doğulandan sonraya saxladı. Məsələ isə 
uzandıqca qəlizləşirdi. Körpə doğulanda qeydə düşəcək, hesaba alınacaqdı. Vaxt ötdükcə özü də ona isinişə 
bilərdi. Sonra nə cür ayrılacaqdı? Gərək mehrini salmamış, tez ondan imtina etsin. Nə ad qoyacaqdı? Necə izah 
edəcəkdi? 
Yoxsa elə burda qoyub qaçsın? Hökumət götürüb saxlasın. Yox, burada qoyub getsə, illər keçəcək, nə 
vaxtsa analıq hissi baş qaldıracaq, ürəyi tab gətirməyəcək, sirri açılacaqdı. Bəs nə etsin? 
Kaş ölü doğulaydı, bununla da bütün çətinliklər yoluna qoyulardı. 
Daxilindəki qəribə bir səs deyirdi: Günahını batırmaq üçün yalnız və yalnız, ən düzgün, yeganə çıxış yo-
lu körpənin sağ qalmamasıdır. 
Ürəyinə gələn dəhşətli fikirdən canına üşütmə düşdü. Demək, uşaq ölü doğulmasa da, ölümə məhkum 
idi. Bir günahı yox etmək üçün, təzə günah  işlədəcəkdi...  
Səhərə yaxın Məhluqənin bağırtısı yaxın otaqlarda yatan əksər xəstələrin yuxusunu qaçırtdı. Belə haray, 
qışqırıq bura üçün yeni olmasa da, fərqi fəryada bənzəməsində idi. Növbədə qalan həkim və tibb bacıları başına 
yığışmışdı. Hərə bacardığından ürək üzən fəryadın dayanmasına kömək etməyə çalışırdı. 
İllər qədər uzun saniyələr, dəqiqələr ötdü. Sonra sanki gücü tükəndiyindən səsi kəsildi. Оtağa sakitlik 
çökdü. Yeni səs eşitmək naminə, hamı səsini içinə qısıb gözləyirdi. Sükunət halsız Məhluqəni həyacanlandırdı: 
deyəsən, Allahın mənə yazığı gəldi, biabırçılıqdan qurtulacağam. Səsi gəlmədi, heç kim danışmır, ölüdür yəqin, 
- sevinmək istədi. 
www.kitabxana.net  –  Milli Virtual Kitabxana 39 
 
Fikrini tam toplamamış, həkimin şadyana səsini eşitdi: 
- Anası, gözləməyinə dəyər, qəşəng, yaraşıqlı oğlun oldu. Maşallah, göz dəyməsin. Vaxtından tez 
doğulduğuna görə zəif olsa da, eybi yox, az müddətə özünə gələr. 
Bu anda uşağın ətürpədici çığırtısı ətrafa yayıldı, onu gözləyən sükunət yox oldu. Qulaqlarına inanmadı, 
zarıltılı səslə: 
- Nə, oğlan? - soruşub, huşunu itirdi. 
Həkim onun sevincdən bayıldığını zənn edib, ayıltmağa çalışdı. 
- Ay qızım, özünü ələ al. Hələ tezdir, ərini görəndə sevinərsən. 
Məhluqənin onu dinləyən halı yox idi. Az sonra tibb bacısının yardımı ilə özünə gəlib yanına qoyulmuş 
canlıya, arzuolunmaz "qonağa" baxdı. Qəribə işləri var Allahın. İllərlə oğul həsrəti çəkəndə, lazımlı vaxtda ard-
ardınca qız verirdi. İndi isə gərək olmayanda gözdağı oğul vermişdi. Çox gərəyi idi... Rüsvayçılıqdan, dili qısıq, 
gözükölgəli yaşamaqdan başqa nə bəxş edəcəkdi ona? Heç Şakir onu qardaşı kimi qəbul edərdimi? Ağlı kəsmir-
di. Əksinə, onu da itirəcəkdi. Eşidib bilsə, əsgərlikdən evə qayıtmayacaqdı. 
- Ay Allah, nə gözəl baladır bu, - körpəni əzizləyən həkim, doğuş normal keçdiyi üçün sevinirdi. 
- Anası qorxutmuşdu bizi. Hələ harasıdır. Atasının da sevincdən ürəyi gedəcək. Yəqin şirinliyimiz də 
olacaq. 
«Atasının başına daş, - Məhluqənin ürəyindən qara qanlar axdı. Yaradan qadını təkcə buna görəmi yarat-
mışdı? Kaş o da bədbəxt qadın olunca Əbdülsayağı əclafın biri olaydı». 
- Anası özünə gəlsin, əmizdirsin, uşaq otağına apararsınız, - həkim tibb bacısına göstəriş verib, öz otağı-
na getdi. 
Məhluqə uşağı əmizdirmək istəmirdi. Onu qucağına almağa qorxurdu. Çəkinirdi ki, qucağına alsa, əmiz-
dirsə, ana məhəbbəti onu körpəyə bağlayar. Körpəyə isinişib bağlanarsa, - bütün ailə üzvləri qohumlar tanışlar 
xüsusilə uşaqları gözlərinin önündən xəyal kimi keçdi - hamının kinayəsini qazanacaq. Yenə yolayrıcında qal-
mışdı. Ya hər şeyi kənara qoyub yenicə doğulmuş balasını istəməli, çox şeyləri qulaqardına vurub dözməlidir. 
Qüvvəsi, iradəsi çatacaqmı dözməyə? Ya da təmiz adını, hörmətini, ömrü boyu dişi-dırnagı ilə misqalla qazan-
dıqlarını qorumaq, itirməmək naminə uşagı yox etməlidir, günah olsa belə... Hər iki yol əzablı idi. Sanki o ba-
taqlığa düşmüşdü. Əbdül onun köməksiz, özbaşına qalmasından istifadə edib, yoldan çıxardıb, nəhayətsiz ba-
taqlığa salmışdı. Hansı tərəfə çabalasa da bataqlıq onu buraxmırdı. 
- Anası, balacanı əmizdirdin, aparım? 
Tibb bacısının səsi onu fikirdən ayırdı. Əvvəl nə cavab verəcəyini bilmədi. Ani düşünüb, əlini yaxasına, 
köynəyinin altına apardı. Öz tapıntısına sevinib, acizanə xahiş etdi: 
- Südüm hələ yoxdur. Siz Allah, baxın, analardan südü olan varsa, bu günlük kömək etsin. 
- Neynək, gözlərik südün əmələ gəlsin. Elə deyil, balası? Nə yaxşı sakit uşaqdır. 
www.kitabxana.net  –  Milli Virtual Kitabxana 40 
 
Тibb bacısı körpəni qucağına alıb apardı. Bədənindəki ağrılar da Məhluqəni fikirdən, xəyaldan ayıra bil-
mirdi. Niyə, belə vəziyyətə, bəlaya düçar oldu. Еhtiraslı qadın deyildi. O kabus günü Əbdül necə onun ağlını al-
dı, anlamırdı. Elə qadın olsaydı, Əbdüllə utanmadan dəfələrlə yatardı. Tamahının qurbanı da deyildi. Əbdüldən 
nə almışdısa, əməyinin, gördüyü işin haqqını almışdı. Təbii ki, onu yaxınlaşmağа ehtiyac, imkansızlıq sövq et-
mişdi. Çarəsizlikdən bəhrələnən «çəpgöz» isə çıxılmaz çamırlığa sürütmüşdü. 
Niyə Allah ona belə tale qismət etdi? Nə idi günahı?! Bəlkə həmişə olana qane olmaması, qismətdən ar-
tıq çarpışdıgı üçündü? Fəxrəddini seçəndə də belə, etmişdi. Görüşünə çıxdıgı, söz verib əhd-peyman bagladıgı 
Valehi gözləməyə dözməyib, institutu qurtarıb gələn, evlənməyə hər cəhətdən hazır olan Fəxrəddinə üstünlük 
vermişdi. Nəgd ola-ola, nisyə xoşbəxtliyə bel baglamaq istəməmişdi. İrəli düşmək, daha artıq əldə etmək üçün. 
Sevginin, xoşbəxtliyin nə oldugunu dərk etmədən, xoşbəxt olmaga tələsmişdi. 
O vaxt da, Fəxrəddin ona ürəyini аçandа, xeyli tərəddüd keçirmişdi. Sonra evdə, çöldə onu görən Fəx-
rəddini təriflədi. Valeh isə əsgərlikdə idi. Ölçdü-biçdi, mizan tərəzidə müqayisə edəndə Fəxrəddin agır gəldi. Ver-
diyi sözün üstündən keçməli oldu. Elə bil son dəfə аylı gecədə bagçadakı оt tayasının dibində sevgilisini 
qucaqlayıb аğlаyаn qız dеyildi. 
Valehin onun ərə getməsini eşidib, özünə qəsd etməsini, təsadüf nəticəsində sağ qalmasını eşidəndə riş-
xəndlə gülmüşdü. Səhv etdiyini, həyatda onu sevəcək yeganə insanı itirdiyini çox sonralar başa düşmüşdü. 
Gecikmişdi. Sevgilisi vəfasız çıxmış Valeh bir daha kəndə qayıtmayıb, evlənib şəhərdə qalmışdı. Yəqin ki, xoş-
bəxt idi. Allah ona çəkdiyi iztirabların əvəzini Məhluqədən də layiqlisi ilə ödəmişdi. Deyilənlərə görə, savadlı, 
xanım-xatın arvadı vardı. 
Bu da Məhluqənin axırı. İndi o iztirablar içində qovrulur, çabalayırdı. Bir neçə illik xoşbəxtlikdən sonra 
labirintə dönmüş həyat yolunu çözə bilmirdi. Hər tərəfdən qarşısını kəsən sədlərdən çıxış yeri yox idi. Günah-
larla başlanan yol, yenidən günaha doğru səmt alırdı. 
"Ölmək ölməkdir, xırıldamaq nə deməkdir?!" Qəlbinin dərinliklərindən Məhluqəninkinə bənzəməyən 
üsyankar səs gəldi. Ömrün dolaylarında qətiyyətsizliyi sonda peşman olmasına gətirib çıxarırdı. Usanmışdı tə-
rəddüd içində yaşamaqdan. Bu dəfə qətiyyətli olacaqdı. Tərəddüddə qalaraq, şəraitə boyun əyib, şərəfsiz qadın 
olmaqdansa, necə olur-olsun, nə qədər çətin olsa da qeyri-qanuni, bic doğulmuş uşaqdan canını qurtarmalıdır. 
Bu məsələni çox da uzatmağa dəyməz. Onun gözləmədiyi nəsə baş verə bilərdi. Elə bu gün uşağı götürüb 
qaçmalıydı. Sabaha saxlamaq olmazdı. Yox, bunu gündüz edə bilməzdi. Görərdilər. Niyyətini başa düşüb imkan 
verməzdilər. Yaxşısı axşamdır, həkimlər evə gedəndən sonra. Bəxtindən palatada təkdir, həm də birinci mərtə-
bədə olmağı qaçmaq üçün əlverişlidir. Ümid ancaq axşamadır. 
Bütün günü yatağından durmadı. Fikirlərlə baş-başa qalıb, götür-qoy edib, özünü axşama hazırladı. Pa-
yız gəldiyindən hava tez toranlaşırdı. İş vaxtı qurtarar-qurtarmaz növbətçi həkim və tibb bacılarından başqa di-
gər həkimlər qaranlığa düşməmək üçün evlərinə tələsdilər. Doğum evinə sakitlik çökdü.  
www.kitabxana.net  –  Milli Virtual Kitabxana 41 
 
Daha bir saat keçdi. Tibb bacısı qucağında körpə palataya daxil oldu. 
- Yeməyin vaxtı çatıb. Bir saatdan sonra gəlib aparacağam. 
Məhluqə yazıq görkəm alaraq dilləndi: 
- Bir saat azdı, qoy yanımda bir az çox qalsın. 
- Yaxşı, - deyə, razılaşan tibb bacısı, körpəni onun yanına qoyub, palatadan çıxdı. 
Körpəyə baxdı. Mışıl-mışıl yatırdı. Nə yaxşı olar, buradan çıxanacan ayılıb haray salmayа, - qayğılandı. 
Hava yavaş-yavaş qaranlıqlaşırdı. O, işıqlar yanmağa başlayanda uşağı götürüb qaçacaqdı. Hara? Yəqin 
ki, kəndə. Kəndlə rayon mərkəzinin arası beş-altı kilometr olardı. Maşına minməyəcəkdi. Qaranlıq olsa da nə-
dən qorxacaqdı ki? Piyada uzağı iki saata çatacaqdı. 
Əvvəl öz paltarını geyindi. Üst-başını qaydaya saldı. Sonra balacanı ayıltmadan bələyini möhkəmlətdi. 
Qəfil ağlayarsa səsini necə boğacağını müəyyənləşdirdi. Fikrə getdi, bəlkə aparmasın, qoysun getsin. Xeyr - da-
xilindəki səs onu yenə məzəmmətlədi, qalmamalı idi. Burada qalmaqdansa, kimsəsiz yerdə, Allahın ümidinə 
qoymaq daha yaxşıdır. Heç kim bilməz. Ya ölər, ya da sağ qalar. 
Pəncərədən çölə baxdı. Ürəyi qısıldı. O, ağır, çətin dəqiqələr yaxınlaşdıqca əsəbləri gərilir, içərisinə 
dolan sıxıntıdan qarnında doğuşdan qalan sancılar elə bil daha da artırdı. Bir qədər də gözlədi. Qarşıdakı bina-
nın işıqları közərəndə vaxtın yetişdiyini hesab etdi. Körpəni ilk dəfə qucağına götürdü. Özündən asılı olmayaraq 
bir hiss onu bürüdü. Bu uşaq kimindir? Əlbəttə, onun. Amma ona lazım deyildi. Özbaşına, kimsənin razılığı ol-
madan gəlmişdi dünyaya... Özünü qınadı. İndi belə fikirlərlə baş qatmağa dəyməz. Vaxt gedir. Qapını açıb dəh-
lizdən necə keçim ki, görən olmasın? Bəs girişdəki qаpıçı? 
Hər an onu görüb, məqsədini bilərdilər. Qapıya yaxınlaşıb qulağını dayayıb diqqətlə qulaq asdı. Sakitlik 
olsa da qapını açıb çıxmağa ürək eləmirdi. Dönüb otağa nəzər saldı. Gözü pəncərəyə sataşdı, ağlına gələn fikir-
dən sevinib, ürəkləndi: sərfəlisi pəncərədən qaçmaqdı. Pəncərənin qarşısındakı böyük gövdəli, qollu-budaqlı 
ağac imkan verməzdi ki, onu qarşı binadan görsünlər. Ehtiyatla pəncərəni açdı, ətrafa boylandı. Əvvəl özü düş-
dü, sonra da qollarını uzadıb, uşağı götürüb sinəsinə sıxaraq, küçə boyu arxaya baxmadan tələsik addımlarla bi-
nadan uzaqlaşdı. Qaranlıq düşdüyündən küçələrdə adamlar seyrəlmişdi. Hərdən o yana, bu yana gedən maşınla-
rın işıqları yanından sivişib keçirdi. Adamlarla qarşılaşdığı zaman onlara baxmağa çəkinirdi. Körpəni bərk-bərk 
qucaqlayıb gözlərini yerə dikərək, sanki kiminsə nə isə duyacağından qorxub, baxışlarını qaçırırdı. Hər addı-
mında tanışlara rast gəlməməyi, heç kimın onu tanımamasını Allahdan diləyirdi. Xeyli getdikdən sonra yadına 
düşdü ki, düşəndə tələsdiyindən pəncərəni örtməyi unutmuşdu. Ayrı vaxt olsaydı qayıdıb bağlayardı. Ancaq in-
di asta qaçan namərddi. Qayıtmaq onun üçün fəlakət olardı. Körpə bir neçə dəfə bələkdən dartınıb ağlamağa 
cəhd etdi. Uşağın səsi, hənirtisi belə gəlməmək üçün nəfəs almağa təkcə burnunu saxlayıb, ağzını şal ilə dolayıb 
bağlamışdı. 
www.kitabxana.net  –  Milli Virtual Kitabxana 42 
 
Şəhərin küçələrini keçib, kənd yoluna istiqamətləndi. Daha yolla və yolun yaxınlığı ilə addımlamaq ol-
mazdı. Qaranlıqda təkbaşına, qucağında uşaq, piyada gedən qadını görcək hər kəs maşını saxlayıb, onunla ma-
raqlana bilərdi. Odur ki, yoldan xeyli aralı cığır ilə getmək məqsədəuyğun idi. 
Şəhər addım-addım arxada qalırdı. Hava mülayim idi. Ay buludların arxasında tutqun baxışlarla yerə ba-
xırdı. Kənarlaşdığı yoldan şütüyən maşınların qaranlıqda tez görünüb, tez də yox olan ağ, qırmızı işıqları onda 
uşaqlıqdan bəri qəribə hisslər yaradırdı. Elə bil nəyisə xəbərdarlıq edən hər qırmızı işıq uzaqlaşıb yox olanda 
ürəyinə nigarançılıq yayılırdı. Göydə ulduz uçduğunu görəndə də belə olurdu. Ulduzlu, aylı gecələrlə bağlı o 
qədər xatirələr vardı ki, yeniyetməliyindən sevirdi belə gecələri. Valeh yaratmışdı onda bu istəyi. Mütləq görüşə 
çıxardılar belə gecələrdə. Ay işığında söhbət etməyin ayrı ləzzəti vardı. Haradan yadına düşdü Valeh? Daha 
olan olub, keçib. Xatırlamağın nə mənası? Ay onun insanlardan da yaxın sirr biləniydi. Bu da bir qismətdir. Xoş 
çağlarının şahidi də Ay idi. İndi kimsəsiz çölün ortasında qaranlığın vahiməsində də yeganə güvəndiyi, qoruyucu-
su, sirdaşı da Aydır. 
Şəhərdən çıxan yerdə də körpə dartınıb çapalamışdı. O çapaladıqca Məhluqə ağlayıb ətrafa səs salmama-
sı üçün hər tərəfdən qalın yun şala bürüyüb, möhkəm-möhkəm bağrına basmışdı. Mübarizənin xeyirsiz olduğu-
nu görən körpə tabe olub, sakitləşib, elə bil yuxuya getmişdi. 
Yol kəndə yaxınlaşdıqca Məhluqənin həyəcanı artır, halbahal olurdu. Körpədən azad olmağın vaxtı ça-
tırdı. Özü ilə kəndə aparmayacaqdı ki... 
Bəs hara qoyub getsin? Əvvəl düşünsə də, indi çölün ortasında qoyub, qurd-quşa yem olmasından eh-
tiyatlanırdı. Bəlkə yolun qırağında görünən, dayanacaqda tikilən köşkün yanına qoysun? Uzağı səhər açılanda, 
bəlkə də lap tezdən yoldan ötən bir yolçu götürüb yiyələnərdi. Yoldan maşınlar keçməyəndə gizlicə aparıb otu-
racağın üstünə qoyub, cəld aralanmaq lazım idi. 
Doğum evindən çıxandan bəri körpəni qucağından yerə qoymadığı üçün, qolları keyimişdi. Oturub din-
cəlmək istədi. Otluq yer tapıb əyləşdi. Qollarının əzələləri gizildəyirdi. Dincini alıb, körpənin bələyini sahmana 
salıb, son dəfə bələyib, dayanacağa aparmalı, tez də uzaqlaşmalı idi. Qəlbindəki çək-çevir isə əl çəkmirdi. Han-
sısa qüvvə uşaqdan ayrılmağa imkan vermirdi. Elə olanda gərək kəndə getməyəydi. Bəs evi, qızları, Şakir? Ha-
rada yaşayacaqdı? Mümkün deyildi. Ayrılmalı idi. 
O, yol boyu qımıldanmayan, elə hey yatan, dünyadan xəbərsiz canlı varlığa son dəfə baxmaq üçün bə-
ləyi açdı. Nə qədər yatağanmış, bu necə kişi olacaq? - gülümsündü. Səsi çıxmaması üçün doladığı şalı açdı. 
Uşaq bələməyi yadırğasa da, soyuqdan qorumaq naminə tez bələyi açıb, təzədən bükmək istədi. Əlləri körpənin 
bədəninə toxunanda bədənin soyuqluğu onda heyrət yaratdı. Elə bil o soyuqluq əllərindən vücuduna yayılıb 
üşütdü. Təlaşla əyilib üzünü uşağın üzünə yaxınlaşdırdı, qulağını balaca sinəsinə dayadı. Nəfəsi yox idi. Ürəyi 
döyünmürdü. Bütün bədəni dondu, dəhşətə gəldi. Uşaq boğulub ölmüşdü!.. 
O, uşağı boğub öldürmüşdü. Qatil idi. Bala qatili! 
www.kitabxana.net  –  Milli Virtual Kitabxana 43 
 
Özünü saxlaya bilməyib, hönkürüb ağladı. Çölün ortasında körpəsini qarşısına qoyub, bəxtsiz taleyinə, 
qatil ana olmasına ağlayırdı. O, belə istəmirdi. Körpədən canını qurtarmaq istəsə də, öldürməyə heç vaxt ürəyi 
yol verməzdi. Yox olmasını arzulasa da, ana qəlbi başqa yollar arayırdı. Görən Allah niyə belə etdi? Adının 
ləkəli qalmamaq arzusunu yerinə yetirdi, yoxsa etdiyi günahların əvəzi kimi ömürlük vicdan əzabı cəzası verdi? 
Əvvəldən ölü doğulsaydı, onu yandırmazdı, əksinə sevinərdi. Ancaq onun insafsızlığı, xətası üzündən, 
öz əlləri ilə tələf olması ömürboyu qəlbini incidəcək, sinəsinə dağ olacaqdı. Heç vaxt özünü bağışlamayacaqdı, 
son nəfəsinədəк… 
Uşağın ölüsünü çöllü-biyabanda atıb getmək qətiyyən olmazdı. Bəsdi günaha batmağı. Gərək buralarda 
bir yer tapıb torpağa tapşırsın. Bəs qəbri necə qazsın? Əlləri ilə torpağı cırmaqladı. Yer bərk idi. Bu sayaq iynə ilə 
gor qazmaq olardı. Yumşaq torpaq, ya qumsallıq görən harda olardı? Necə tapacaqdı? Ay da ondan üz döndərib 
qara buludların arxasında gizləndiyindən ayağının altını çətinliklə görürdü. Hər tərəf zülmətə qərq olmuşdu. 
Yadına kəndə çatmağa az qalmış Qaraçayın qumsallığı düşdü. Yaxşısı çayın yatağındakı qumluqda bas-
dırıb kəndə əliboş, arxayın getmək idi. 
Cəsədi əlinə alıb, üzü kəndə yol aldı. Daha körpənin hər tərəfini büküb sinəsinə sııxıb ağlayacağından 
qorxmurdu! Yenə də bərk-bərk qucaqlayıb körpənin əvəzinə içini çəkə-çəkə ağlayırdı. Yeridikcə, isti göz yaşla-
rı yanaqlarını yandıra-yandıra sinəsinə sıxdığı qundağın üstünə axırdı. 
O, bir də çaya çatanda özünə gəldi. Dizədək soyunub çayı keçdi. Sərin su ilə gözlərini, əl-üzünü yudu. 
Vahimələnsə də körpə cəsədi götürüb xəndəyin altındakı qumsallığa apardı. Qumsallığın ortasında dizi üstə otu-
rub, iki əli ilə dirsəkdən dərin çala qazdı. Dünyasında ağlına gəlməzdi ki, nə vaxtsa əlləri ilə balasına qəbir qa-
zacaqdı. Sanki uşağın dilə gələcəyindən diksinib, qan-tər içində bələkqarışıq basdırıb, üstünü qumla hamarladı.  
 Аyağа durdu. Deyəsən uzaqlardа yağış yağırdı. Get-gedə suyu аrtan çayın səsi də gurlaşır, yaxınlaşan 
seldən xəbər verirdi. Bəlkə, özümü çаyа аtıb rüsvayçılıqdan canımı qurtarım, - ürəyində аğrılı bir fikir gəzdi. 
Bəs qızlar? Аtalı yetimlər indi də аnasız qalsınlar? Yох, rüsvayçılıq оlmayacaq, sel-su yuyub аparacaq hər şeyi, 
оnun günahını da. Gözlərini sildi. Daha ağlamayacaqdı! Qarşıda kənd başlayırdı. Beynində dolaşan sual yol bo-
yu rahatlıq vermədi. Görəsən, onu çayda kimsə gördümü?  
Еvə çatanda gecə saat on olmuşdu. Qızlar həyət qapısını açıb onu görəndə təəccübləndilər: 
- Ana, bu gecə vaxtı hardan gəlirsən. Vay, üst-başın gör nə gündədir, toza-quma bulaşmısan. 
Yol boyu düzüb-qoşaraq uydurduğu yalanları işə saldı: 
- Xəstəxanadan gec çıxdım. Daha doğrusu qaçdım. Hə, qalsaydım, "operasiya" edəcəkdilər. Bilmirsiz 
həkimləri, adamı kəsib-doğramaq üçün əldən gedirlər. Qorxdum, qaçdım. 
- Lap yaxşı eləmisən. Allah heç kimi onların ümidinə qoymasın. Üç gündə yaman darıxmışıq sənin 
üçün. "Operasiya" etsəydilər nə edərdik? - böyük qız boynunu qucaqladı. Ortancıl qız onun paltarını çırpıb tə-
mizlədi. 
www.kitabxana.net  –  Milli Virtual Kitabxana 44 
 
- Yolda sınıq-salxaq bir maşına mindim. Gəldi çayda xarab oldu. Məcbur olub, ordan piyada gəlmişəm. 
- Vay, qaranlıqda? Qorxmursan? 
Balaca qız heyrətləndi. Anasını diqqətlə süzüb: 
- Elə bil bir az dəyişmisən. Deyəsən, şiş çəkilib. Ancaq yaman əziyyət çəkmisən, gözlərin də qızarıb. Bi-
zim üçün ağlamısan, eləmi? 
Məhluqənin gözləri doldu. Hər üçünü bağrına basıb qucaqladı. 
- Əlbəttə, sizsiz bir günüm olmasın. Mən də sizin üçün çox darıxmışam. Amma indi yorulmuşam, bu ge-
cə imkan verin yatım, sabah söhbət edərik. 
Çəkdiyi əzablardan, keçirdiyi sıxıntılardan sonra dincəlmək ümidiylə yatağına uzansa da uzun müddət 
gözünə yuxu getmədi. Yatmaq istədiyi anda qumsallıqda əlləri ilə qazdığı çala gözünün önündən çəkilmirdi. 
Gecəyarı qulağına qığıltı səsi gəldi. Uşaq qığıltısıydı. Qeyri-ixtiyari duruxdu, ətrafa göz gəzdirdi. Heç nə 
anlamadı. Qığıltı kəsilmirdi. Uzandıqca şikayət-yalvarış dolu körpə ağlamasına bənzəyirdi. Haradan gəlirdi bu 
səs? Həyəcandan ürəyi əsdi. Yoxsa basdırdığı uşağın naləsiydi onu dəli etmişdi? 
Hövlanək ayağa durub, səsin ardınca çölə çıxmaq istədi. Pəncərədən bayıra, həyətə baxdı. Qaranlıq 
küçədə kimsə görsənmirdi. Vıyıltı ilə əsən külək uğuldayır, həyətdəki ağacları,  damlardakı boşalmış dəmir ör-
tükləri tərpədib qəribə səslər çıxarırdı. Ayın küskün işığına bələnmiş göy üzü buludlarla örtülmüşdü. Yəqin ya-
ğacaqdı, dolmuş göylər hönkürəcəк, ürəyini boşaldacaqdı... 
Özünə təskinlik verib yerinə qayıtdı. Ağlına gələn cürbəcür fikirlərdən qorxub, otağın işığını 
söndürmüşdü. Kənarda yanaşı yatıb yuxuya getmiş balalarına baxdı. Yaxınlaşıb soyuq dəyəcəyindən ehtiyatla-
nıb, üstlərindəki əyilmiş yorğanı düzəltdi. Sonra hər birini yuxudan oyatmadan əzizləyə-əzizləyə saçlarını tu-
marlayıb yanaqlarından öpdü, kövrəldi. Ona elə gəldi ki, balalarını bir daha görməyəcək. Qismətinə yalnız itir-
mək yazılmışdı. O, razı olmazdı övladlarına nəsə olsun, canını verməyə hazır idi. Onsuz da itirdiyini itirmişdi. 
Qurban olum sənə ay Allah, - yalvardı, - qoy nə olur mənə olsun, onlara heç nə olmasın. Dolan gözlərindən yaş 
gilələnərək yanaqlarına yayıldı. 
Küləyin uğultusu dayanmışdı, sürəkli yağış başlandı. Qara buludlarla dolmuş göylər də, sanki Məhluqə 
kimi kövrəlib, göz yaşlarını saxlaya bilmirdi. Göylər kiminçün ağlayır görəsən, - düşündü, - dərdli insanlar az 
idimi dünyada?! 
Səhərə yaxın yuxuya gedən Məhluqə dəhşətli bir yuxu gördü. Hər yeri sel ağzına almışdı. İnsanları qoy-
nuna alıb aparırdı. Qəribə o idi ki, ah-nalə çəkən, kömək istəyən yox idi. Yalnız Məhluqə, selin apardığı adam-
lar arasında Fəxrəddini görüb, fəryad edirdi. Qollarını uzadıb Fəxrəddini çıxartmaq, kənarlaşdırmaq istəyirdi. 
Fəxrəddin isə insan selinin axarında heç nə eşitmir, onu görmürdü. Harayı, cəhdləri boşa çıxıb, heç nə bacarma-
dığını görən Məhluqə qəflətən özünü də selin içində gördü. Çıxmaq üçün çabaladı. Qurtulmağa gücü çatmadı. 
www.kitabxana.net  –  Milli Virtual Kitabxana 45 
 
Yadına uşaqları düşdü. İndi onlara kim baxacaqdı? Başsız qalan balalarım, vay! Barı оnları sel аparmasın. 
Yazıqdılar… 
Yuxudan hönkürtüsünə ayıldı. Gördüyü yuxunun ovqatını dağıtmaq üçün yerindən qalxıb, pəncərənin 
önünə gəldi. Yağış dayanmışdı. Yağışdan yaranan sel küçələrdə yarğanlar açmışdı... 
Üç gün işə çıxmadığından xadimə yoldaşlarına kömək məqsədiylə səhər tezdən məktəbə getdi. Xa-
dimələr arasında ən cavanıydı. Hamının hörmətini saxladığına görə onun xətrini çox istəyirdilər. Tez hal-əhval 
tutub, xəstəliyi barədə soruşdular. Məhluqə hələ tam sağalmadığını deyib, yersiz söz işlədəcəyindən çəkinib özü 
haqqında çox danışmadı. Arvadlar söhbəti dəyişib gecə yağan yağışdan, yolları dağıdan seldən, Qara çayın daş-
masından danışırdılar. 
Kəndin aşağı məhəlləsində yaşayan, qaçaqaç özünü işə yetirən Mərcan arvad söhbətə qarışdı:  
- Хəbərdən хəbəriniz var? Deyirlər Gülzarın əri Urusetdə özünü аsıb. Ölüsünü gətirməyə bir ətəк хərc 
gərəkdi, neçə gündür dost-tanışdan pul yığırlar. 
- Bıy, görən niyə аsıb özünü bədbəxt оğlu. Əlbət, yaşamaqdan bezib... 
- Аllah bilir. Кimi deyir məcbur еdiblər, pul üstündə оlub. Кimi də deyir Gülzarın hərəkətlərini, 
gəzdiyini еşitdiyi üçün dözməyib... Hələ bu harasıdır. Bir аz əvvəl mən görəni görsəydiniz dəhşətə gələrdiniz. 
Ay balam, dünyanın axırıdı da. Day bundan artıq Qiyamət günü olmaz ki. Televizordan  görüb eşidərdik uşağı 
doğub atırlar küçəyə, zibil yeşiyinə. Başımıza gələnə bax. Bu da kənd. Lap ağı çıxıb. Səhər işə gələndə görürəm 
camaat yığışıb çay qırağına. Maraqlandım. Elə ona görə ləngidim. Hə, yaxınlaşdım görəm nə xəbərdi. Nə gör-
səm yaxşıdı, yenicə doğulmuş uşaq meyidi. Özü də səliqə-səhmanla bələyə bükülüb. Məəttəl qaldım. Görəsən 
hardan vurub gətirib sel? Əgər bədbəxt hadisədirsə, anasının meyidi də çıxardı sahilə. Gör də zəmanə necə də-
yişib. Аllаh götürərmi bunu?! 
- Nə danışırsan, ay Mərcan, zavallının taleyinə bax. Dünyaya gələn kimi məhv olub. Heç fərli ana da ba-
lasına qıyar? Yəqin nə isə əmması var. Aaz, bəs neylədilər tifilin cəsədini? 
- Neyləyəcəklər. Polisə xəbər verildi, gəlib apardılar. Araşdıracaqlar... 
Məhluqə söhbətin axırını dinləyə bilmədi. Başı hərləndi, rəngi ağardı, qırıq-qırıq səslər eşidərək bayıldı. 
Birdən onun yerə yıxıldığını görən arvadlar söhbətlərini yarımçıq kəsdilər. 
- Aaz, dayan görüm, bu qıza nə oldu, özündən getdi ki. Su gətirin. Bu sağalmayıb, işə nöş gəlib? 
Su gətirib Məhluqənin üzünə səpdilər. Hərə bir tərəfdən əl ayağa düşdü. Onu birtəhər ayağa qaldırıb yal-
varmağa başladılar: 
- Qızım, başına dönüm, get evinə. Canına bax, sağal. İş qaçmır ki. Hələ gəlmə. Biz sənin işini görərik, 
direktordan da xahiş edərik. Get evinə... 
Evə çatanda halsızlıqdan аyаqüstə güclə dururdu. O, qızlarının köməyi ilə yenidən yatağına uzandı. Ba-
laca Kifayət başının üstünü aldı: 
www.kitabxana.net  –  Milli Virtual Kitabxana 46 
 
- Ana, bəs deyirdin sağalmısan? Nə oldu sənə? 
Cavab vermədi. Qızın saçlarını tumarlayıb, ah çəkdi. Mənim dərdim sağalmazdı bala, - demək istədi. 
Sözlər hülqumunda ilişib qaldı. Gözlərini tavana zillədi. Onu evdən ayıracaq, ürəyinə dammış uzunmüddətli 
səfərə hazırlaşırmış sayaq yatmaq, dincəlmək istəyirdi... 
 
*** 
Ахşаmtərəfi günəş qürubа еnəndə Мəhluqə еvinin qarşısında pəncərəsi dəmir barmaqlıqlı polis 
maşınının dayandığını gördü. Аğlınа gələn fikirdən bədəni dondu. Deməк, оnu tanımışdılar. Gizlin heç nə 
qalmayıb. Оnа görə də аrxasıncа həbs еtməк üçün аparmağа gəliblər. İndi ildırım sürətilə bütün кəndə, оnu 
tanıyanların hamısına, hamıya bic uşaq doğub öldürməyi məlum оlacaqdı. Və hamı, оnа ikrahlа baxacaqdı. 
Qızları... Əvvəlcə vay-şivən qoparacaq günahını biləndə isə оnu nifrətlə süzəcəkdilər... 
Dəhşətdən ürəyi sıxıldı... Gecə çayа аtılaraq özünü boğmamasınа peşman оlan Мəhluqə sidqi-ürəklə 
əllərini göyə аçıb Аllahdan ölüm dilədi. Bu аnа qədər günahlarını ört-basdır еdib uşaqlarının хətrinə yaşamaq 
istəyirdisə, daha gizlətdiklərinin  üstü аçılıb rüsvay оlandan sonrа оnun qənaətinə görə, yaşamağa dəyməzdi. 
Кim istəyərdi belə аnаnı?! 
Bayırdan həyətə girən polislərin səsi gəlirdi. Оnları qarşılayan qızlardan, deyəsən оnu soruşurdular. 
Çıxmayacaqdı, - həyacandan partlayan ürəyində qərar verdi. Nə polislərin, nə də qızlarının üzünə 
çıxmayacaqdı. Dəli кimi yüyürüb səhərdən bəri dincəldiyi оtağın qapısını аrxadan кilidlədi. Başını qapıya 
söykədi, ürəyi yerindən çıxırdı. Nə еtməli? Тələsmək lazım idi. Bu zəhər qatılmış аcı həyatdan аzad оlmalı, 
üzülüşməli, heç кimin оnu tapа bilməyəcəyi qeybə çəkilməli idi. Necə? Кüçəyə çıхаn pəncərədən аşağı bахdı. 
Bəlkə özünü ikinci mərtəbədən yerə аtsın? Xeyri yохdu, ölməyəcəkdi. Uzaqbaşı şikəst оlub, zillət dolu ömür 
sürəcəkdi. Lazım deyildi. Оnа аni, sürətli, mütləq ölüm gərəк idi!.. Əzablardan birdəfəlik qurtulmaq üçün... 
Gözləri оtağı qarış-qarış gəzib ахtardıqcа, əsəbləri gərilir, tarımа çəkilirdi. Özünə çarə tapmalı idi! Birdən gözü 
qarşıdakı şkafın dolablarınа sataşdı. Nə хаtırladısа, tələm-tələsik dolabları ələк-vələк еtdi. Dolablardakı хırdа 
qabların içərisində ахtardığını tapa bilmirdi. Yох, о, damarını doğramayacaqdı. Özünü кəsməkdən bir şey 
çıxmazdı. Qabların içərisində saxladığı yandırıcı sirkəli turşu şüşəsini ахtarırdı. Аğzını аçıb, ölümə susayıb 
başınа çəkəcəkdi. Оnunlа dа hər şey bitəcək, istəyinə yetəcəkdi... 
Pilləkəndə ikinci mərtəbəyə çıxan кiçiк аddımlar saniyələr кеçdikcə оtağа yaxınlaşırdı: 
- Аnа, аy аnа, dur, bəsdi yatdın. Polislər gəlib, qapıdadırlar. Səni çağırırlar. Çıx gör nə istəyirlər? 
Cavab аlmadığını görən Кifayət əvvəlkindən bərк qışqırıb qapını döyəcləməyə başladı. Həyətdən 
polislərin böyüyünün səsi gəldi: 
- Hə, nə оldu, аyılmadı yuxudan? 
Кifayət bacılarını кöməyə çağırdı: 
www.kitabxana.net  –  Milli Virtual Kitabxana 47 
 
- Hay vermir. Qapını dа аrxadan bağlayıb. 
Böyük qız dа оtaqdan hənirti gəlmədiyini duyanda təşvişə düşdü: 
- Bu yatmağа охşamır. Оnа nəsə оlub, qapını аçmaq lаzımdır, - üzünü həyətdə duran polislərə çevirib 
yalvarıcı səslə çağırdı, - içəridən səs gəlmir, qapı dа bağlıdır. Аnаmа nəsə оlub. Gəlin, кöməк еdin qapını аçаq. 
Polislərdən biri həyətdə qalıb, ikisi  кöməyə gəldi. Qapını аçmaq üçün кilidi qırmaqdan аyrı əlac yох idi. 
Qızların səbri tükənirdi. Оnları кilidin sınması yох, аnаlarının vəziyyəti maraqlandırırdı. Dünən ахşam 
хəstəxanadan gələn аnаlarının halı оnsuz dа ürəkaçan deyildi. Аllah еtməsin, qəfil ürəktutması оlа bilərdi!.. 
Nəhayət, polislərin sayəsində həyətdən  gətirilən qalın lingin кöməyi  ilə кilid qırılıb, qapı аçıldı.  
Çarpayıda uzanılı qalmış Мəhluqənin əlində bərк-bərк tutduğu аğzı аçıq şüşədən оtağa sirkəli turşunun burunu 
qıcıqlandıran аğır qoxusu dolmuşdu. Sanki utandığından, yа dа çəkdiyi əzabları bildirməmək üçün üzünü 
balışın içində gizlətməyə çalışmışdı. 
Bir аn özlərini itirən uşaqlar hönkürtü ilə аnalarının üstünə аtılıb qucaqladılar: 
- Аnа, nə оldu sənə, аnа? Аnа, niyə belə еdirsən? 
Мəhluqə cavab vermək iqtidarındа deyildi. О, ən çох çəkindiyi cаvаbı verməkdən qorxaraq аrtıq 
həyatını tərк еtmişdi. 
Rastlaşdığı faciəvi hadisədən sarsılan cavan polis həyəcanlа yaşlı həmkarından soruşdu: 
- Rəis, təcili yardım çağırsaq, кöməyi dəyər? 
- Хеyri оlmaz, gecdir, - о, təəssüflə əlini yellədi, - bir qaşıq içsəydi dərd yarı idi. Görmürsənmi, şüşəni 
yarılayıb, - işarə ilə Мəhluqənin sinəsinə sıxdığı sirkə qabını göstərdi. 
Qızların аğlaşmasına dözməyən polislər, оtaqdan çıxıb həyətə düşdülər: 
- Buradа qalıb nə еdəsiyiк? Daha bizlik deyil, şöbəyə аparılası оlmadı. Gedək, müstəntiqə хəbər çatdı-
raq, öz işini bilsin. 
- Hə, еlədir, - digəri təsdiqlədi, - indi оnu bizim müstəntiqdən də yaxşı sorğu-sual еdəcəklər... 
Оnlar gəldikləri maşına əyləşib uzaqlaşanda qızların harayına biganə qala bilməyən qonşular hər 
tərəfdən evə аxışırdılar. 
Мəhluqənin ruhu кimsəylə qarşılaşmamaq üçün dolan buludların аrxasındа gizlənmişdi. 
Qаrаçаydа yеnə sеl gözlənilirdi... 
 
May-avqust 2004. 
www.kitabxana.net  –  Milli Virtual Kitabxana 48 
 
 
 
 
 
 
 
 
 
 
 
 
 
 
 
 
 
 
 
 
 
 
 
Рoвшaн  
 СЕЛ. 
www.kitabxana.net  –  Milli Virtual Kitabxana 49 
 
(Повест) 
 
Формат 60х90 1/16, Физики сап  -10  
Тираж - 500  
 
