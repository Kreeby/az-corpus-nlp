1
O 
Mərhəmətli və rəhimli olan Allahın adı ilə!
MÜQƏDDİMƏ
Həqiqətən şükür və tərif yalnız Allaha məxsusdur! Biz
Ona həmd edir, Onu köməyə çağırır, Ondan bağışlanma və
bizi doğru yola yönəltməyi diləyirik, nəfslərimizin şərindən
və pis əməllərimizdən qorunmaq üçün yalnız Ona pənah
aparırıq. Allah kimə hidayət verərsə o, doğru yolda olar,
kimi azdırarsa onu doğru yola yönəldən tapılmaz. Mən
şahidlik edirəm ki, Allahdan başqa ibadətə haqqı olan
məbud yoxdur, Onun şəriki yoxdur və şahidlik edirəm ki,
Muhəmməd Onun qulu və elçisidir.
   «Ey iman gətirənlər! Allahdan layiqincə qorxun və
ancaq müsəlman olduğunuz halda ölün!» 1
«Ey insanlar! Sizi tək bir şəxsdən xəlq edən, ondan da
zövcəsini yaradan və onlardan da bir çox kişi və qadın
törədib yer üzünə yayan Rəbbinizdən qorxun! Adı ilə bir-
birinizdən cürbəcür şeylər istədiyiniz Allahdan qorxun və
qohumluq əlaqələrini kəsməkdən çəkinin! Həqiqətən,
Allah sizə nəzarət edəndir!» 2
1 «Ali İmran» surəsi, 102.
2 «ən-Nisa» surəsi, 1.
2
   «Ey iman gətirənlər! Allahdan qorxun və doğru söz
söyləyin! Əgər belə etsəniz Allah əməllərinizi islah edər və
günahlarınızı bağışlayar. Hər kəs Allaha və Onun elçisinə
itaət etsə, böyük bir səadətə nail olar». 1
Müsəlman qardaş və bacılarım! Bu müxtəsər və
maraqlı risalə sizi ədalətli olmağa sövq edər və hər bir
haqqı olanın haqqını ödəməyə vadar edər. Bu haqlar hər
bir müsəlman üçün ən mühüm olan haqdır və bu haqları
ödəmək hər bir müsəlmanın borcudur.
Əzəmətli Allahdan rica edirik ki, Allahın I Kitabını
və Rəsulullahın r Sünnəsini öz həyatının bütün
sahələrində rəhbər tutan (cəmi) müsəlman ümmətinə
uğurlar bəxş etsin. O, doğrudan da eşidən və cavab
verəndir. Sonuncu duamız budur: «əl-həmdu lilləhi rabbil-
aləmin» – Aləmlərin Rəbbi Allaha şükürlər olsun!
Əlixan  MUSAYEV
1 «əl-Əhzab» surəsi, 70-71.
3
Allahın haqqı
Bu haqq hər bir müsəlman üçün ən mühüm olan haqdır.
Bu əzəmətli haqqı ödəmək hər bir müsəlmanın borcudur.
Uca Allah bizi analarımızın bətnlərində bir şəkildən başqa
şəklə salıb, sonra insan olaraq bu dünyaya gətirib:
«Biz, həqiqətən, insanı tər-təmiz (süzülmüş) palçıqdan
yaratdıq. Sonra onu (Adəm övladını) nütfə halında
möhkəm bir yerdə (ana bətnində) yerləşdirdik. Sonra
nütfəni laxtalanmış qana çevirdik, sonra laxtalanmış qanı
bir parça ət etdik, sonra o bir parça əti sümüklərə
döndərdik, sonra sümükləri ətlə örtdük və daha sonra onu
yeni bir məxluq olaraq yaratdıq. Yaradanların ən gözəli
olan Allah nə qədər uca, nə qədər uludur!» 1
Uca Allah biz insanlara bol nemətlər verib ki, bəlkə
ona şükür edək:
«Allah sizi analarınızın bətnlərindən heç bir şey
bilmədiyiniz halda çıxartdı. Sonra sizə qulaq, göz və qəlb
verdi ki, bəlkə şükür edəsiniz» 2
Uca Allah bizdən yalnız Onun təkliyinə ibadət etməyi
istəyir. O istəyir ki, biz insanlar Onun əmrlərini yerinə
yetirək və qadağan etdiyi şeylərdən çəkinək:
«Mən cinləri və insanları yalnız Mənə ibadət etmək
üçün yaratdım. Mən onlardan ruzi istəmirəm. Mən
1 «əl-Muminun» surəsi, 12-14.
2 «ən-Nəhl» surəsi, 78.
4
onlardan Məni yedirtmələrini də istəmirəm. Şübhəsiz ki,
ruzi verən də, yenilməz qüvvət sahibi olan da Allahdır!»1
«Ey  Adəm  övladı!  Məgər  Mən  sizə:  "Şeytana  ibadət
etməyin, o sizin açıq düşməninizdir!" – deyə buyurma-
dımmı?! Və: "Mənə ibadət edin, bu doğru yoldur!" – deyə
əmr etmədimmi?! Həqiqətən, Şeytan içərinizdən çoxlarını
yoldan çıxartdı. Məgər ağlınız kəsmirdi?» 2
Hər bir müsəlman ona vacib olan ibadətləri bacardığı
qədər yerinə yetirməlidir:
«Allah heç kəsi qüvvəsi çatmayan işi görməyə vadar
etməz» 3
«Allahdan (Allahın əzabından) bacardığınız qədər
qorxun» 4
«Ramazan ayına yetişən şəxslər bu ayı oruc tutmalı-
dırlar; xəstə və ya səfərdə olanlar isə tutmadığı günlərin
sayı qədər başqa günlərdə tutsunlar. Allah sizin üçün
ağırlıq deyil yüngüllük istər ki, fövtə gedən günlərin
orucunu tamamlayasınız və sizi düz yola yönəltməsinə
görə Ona ("Allahu Əkbər" deməklə) təzim və bəlkə də
şükür edəsiniz» 5
Babasil xəstəliyinə tutulmuş İmran bin Hüseyn t
namazını necə qılması haqqında Peyğəmbərdən r
soruşduqda, o belə demişdir: «Ayaq üstə qıl, bacarmır-
sansa, oturan yerdə qıl, onu da bacarmırsansa, uzanan
yerdə qıl!» 6
1 «əz-Zariyat» surəsi, 56-58.
2 «Ya Sin» surəsi, 60-62.
3 «əl-Bəqərə» surəsi, 286.
4 «ət-Təğabun» surəsi, 16.
5 «əl-Bəqərə» surəsi, 185.
6 əl-Buxari, 1117-ci hədis.
5
Uca Allah Onun haqqını ödəməyənlərin halını vəsf
edərək buyurur:
«Biz cinlərdən və insanlardan çoxunu Cəhənnəm
üçün yaratdıq. Onların qəlbləri var, lakin onunla
(Allahın birliyini sübut edən dəlilləri, özlərinin dini borc
və vəzifələrini) anlamazlar. Onların gözləri vardır, lakin
onunla (Allahın möcüzələrini) görməzlər. Onların
qulaqları vardır, lakin onunla (öyüd-nəsihət) eşitməzlər.
Onlar heyvan kimidirlər, bəlkə də (ondan) daha çox
zəlalətdədirlər. Qafil olanlar da məhz onlardır!» 1
Allahın dinini yer üzündə bərqərar etmək, Allahın
haqqını ödəməkdəndir. Allahın göndərdiyi sonuncu
səmavi din olan İslamın əsasları üç qisimdir:
1) İslam; 2) İman; 3) Ehsan.
İSLAM
İslamın ərkanı beşdir:
1. Şəhadət gətirmək (Allahın tək, Məhəmmədin Onun
qulu və elçisi olmasını təsdiq etmək):
«Allah Özündən başqa heç bir tanrı olmadığına
şahiddir. Mələklər və elm sahibləri də haqqa-ədalətə
boyun qoyaraq O qüvvət və hikmət sahibindən başqa
ibadətə layiq heç bir varlıq olmadığına şəhadət verdilər»2
«Məhəmməd aranızdakı kişilərdən heç birinin atası
deyildir. Lakin o, Allahın elçisi və peyğəmbərlərin
sonuncusudur. Allah hər şeyi biləndir» 3
1 «əl-Əraf» surəsi, 179.
2 «Ali İmran» surəsi, 18.
3 «əl-Əhzab» surəsi, 40.
6
2. Namaz – gündəlik beş namazı öz vaxtında qılmaq;
3. Zəkat vermək:
«Halbuki onlara əmr edilmişdir ki, Allaha – dini
yalnız  Ona məxsus edərək, digər bütün dinlərdən islama
dönərək – ibadət etsinlər, namaz qılıb, zəkat versinlər.
Doğru-düzgün din budur» 1
4. Oruc tutmaq:
«Ey iman gətirənlər! Oruc tutmaq sizdən əvvəlki
ümmətlərə vacib olduğu kimi, sizə də vacib edildi. Bəlkə,
(bunun vasitəsilə) siz pis əməllərdən çəkinəsiniz» 2
5. Həcc:
«Onun yoluna (ərzaq, minik, sağlamlıq və təhlükəsizlik
baxımından) gücü çatan hər bir kəsin Həccə gedib o evi
(müqəddəs Kəbəni) ziyarət etməsi insanların Allah qarşı-
sında borcudur. Kim bunu inkar edərsə, özünə zülm etmiş
olar. Əlbəttə, Allah aləmlərə (heç kəsə) möhtac deyildir» 3
İMAN
İmanın ərkanı altıdır
1. Allaha iman;
2. Mələklərə iman;
3. Səmavi kitablara iman;
4. Peyğəmbərlərə iman;
5. Axirət gününə iman:
«Yaxşı əməl heç də (ibadət vaxtı) üzünüzü
günçıxan və günbatana tərəf çevirməkdən ibarət
1 «əl-Bəyyinə» surəsi, 5.
2 «əl-Bəqərə» surəsi, 183.
3 «Ali İmran» surəsi, 97.
7
deyildir. Yaxşı əməl sahibi əslində Allaha, axirət
gününə, mələklərə, kitaba (Allahın nazil etdiyi bütün
ilahi kitablara) və peyğəmbərlərə inanandır» 1
6. Xeyir və şərin qədərinin Allahdan olmasına iman:
«Şübhəsiz ki, biz hər şeyi müəyyən ölçüdə (lazım
olduğu qədər) yaratdıq» 2
İmanın şöbələri altmış doqquzdur.
Əbu Hüreyrədən t rəvayət olunan hədisdə Peyğəmbər
r demişdir: «İman altmış və bir neçə şöbədən ibarətdir,
həya da imanın şöbəsindəndir» 3
Şərh: İmanın şöbələri üç əsas qismə bölünür:
I. Qəlbə aid olan əməllər.
İmanın bu qismi iyirmi dörd növdür:
1  -  Allaha iman
2  -  Mələklərə iman
3  -  Allahın nazil etdiyi kitablara iman
4  -  Allahın göndərdiyi elçilərə iman
5  -  Qiyamət gününə iman
6  -  Xeyir və şərin qədərinin Allahdan olmasına iman
7  -  Allahı sevmək
8  -  Allah xatirinə sevmək və qəzəblənmək
9  -  Məhəmməd Peyğəmbəri r sevmək
10 -  İxlas (Allah uğrunda görülən bir işdə riya və nifaqı
tərk etmək)
11 - Tövbə etmək
12 - Qorxu (yəni Allahdan qorxmaq)
1 «əl-Bəqərə» surəsi, 177.
2 «əl-Qəmər» surəsi, 49.
3 «Səhih əl-Buxari», «İman kitabı», 1/9, səh. 67.
8
13 - Həyalı olmaq
14 - Şükür etmək
15 - Səbir etmək
16 - Ümid etmək (Allahın rəhmətinə)
17 - Vəfalı olmaq
18 - Qəza və Qədərə razı olmaq
19 - Rəhmli olmaq
20 - Təvazökar olmaq
21 - Təkəbbürlü olmamaq
22 - Həsəd, paxıllıq etməmək
23 - Kin saxlamamaq
24 - Qəzəblənməmək
II. Dilə aid olan əməllər.
 İmanın bu qismi yeddi növdür:
1 -  Şəhadət gətirmək
2 -  Quran oxumaq
3 -  Faydalı elm öyrənmək
4 -  Faydalı elm öyrətmək
5 -  Dua etmək
6 -  Zikr etmək
7 - Faydası olmayan sözlər danışmamaq
III.  Bədənə aid olan əməllər.
 İmanın bu qismi otuz səkkiz növdür:
1  -  Zahiri və daxili təmizlik
2  -  Övrət yerini örtmək
3  -  Namaz qılmaq
4  -  Zəkat vermək
9
5  -  Oruc tutmaq
6  -  Qul azad etmək
7  -  Həcc və Ümrə ziyarəti etmək
8  - Yaxşılıq etmək, qonaqpərvər olmaq
9  -  Kəbənin ətrafında təvaf etmək
10 - Qədr gecəsini ibadətlə keçirmək
11 - Etikaf etmək (Ramazan ayının axırıncı on gününü
məsciddə qalmaq)
12 - Hicrət etmək
13 - Nəzir etdikdə onu ödəmək
14 - Allaha itaət edib, Ona asi olmayaraq imanı artırmaq
15 - Hər hansı bir günaha görə müəyyən cəriməni
(kəffarəni) ödəmək
16 - Evlənmək və ya ərə getmək
17 - Ailəni dolandırmaq
18 - Valideynlərin qayğısına qalmaq, onlara asi olmamaq
19 - Uşaqları tərbiyə etmək
20 - Qohumluq əlaqələrini möhkəmləndirmək
21 - Ağaya itaət etmək, qul ilə mülayim rəftar etmək
22 - Ədalətlə hökm vermək
23 - Qonşuya yaxşılıq etmək
24 - İxtiyar sahiblərinə itaət etmək
25 - Müsəlman camaatı ilə həmrəy olmaq
26 - Borc aldıqda onu qaytarmaq
27 - İnsanlar arasında sülh yaratmaq
28 - Cihad etmək (nəfslə, şeytanla və s.)
29 - Əxlaqlı olmaq, gözəl rəftar etmək
30 - Sədəqə vermək (Allah yolunda maldan xərcləmək)
31 - İsraf etməmək
32 - Salamı almaq
33 - İnsanlara əziyyət verməmək;
10
34 - Xeyirli işlərdə şərik olmaq
35 - Əmanətə xəyanət etməmək
36 - Boş söhbətlərdən, faydasız işlərdən uzaq olmaq
37 - Asqırıb «əlhəmdu lilləh» 1 deyənə «yarhəmukəllah»2
demək
38 - Əziyyət verən bir şeyi yoldan kənar etmək
EHSAN
Yəni, Allaha elə ibadət et ki, sanki sən Onu görürsən,
bunu bacarmasan, O səni görürmüş kimi Ona ibadət et:
«Həqiqətən, Allah Ondan qorxub pis əməllərdən çə-
kinənlər və yaxşı işlər görənlərlədir (möhsünlərlədir)» 3
«O Allah ki, səni namaza duranda da görür, səcdə
edənlər içində dolananda da. Həqiqətən, (hər şeyi)
eşidən və bilən Odur» 4
Məhəmməd peyğəmbərinin r haqqı
Məhəmməd r Fil ilində (miladi tarixlə 570 və ya 571-
ci il) anadan olub, Uca Allah onu 40 yaşında bütün
bəşəriyyət (insanlar və cinlər) üçün peyğəmbər seçmişdir:
1 Həmd (şükür, tərif və s.) Allaha məxsusdur.
2 Allah sənə rəhm etsin.
3 «ən-Nəhl» surəsi, 128.
4 «əş-Şüəra» surəsi, 218-220.
11
«De ki: "Ey insanlar! Mən Allahın sizin hamınız
üçün göndərilmiş elçisiyəm"» 1
«[Ya Peyğəmbər!] De: "Mənə vəhy olundu ki, bir
dəstə cin dedilər: – Biz çox qəribə, təsəvvür edilməz
dərəcədə gözəl  olan  bir  Quran  eşitdik.  O,  haqq  yolu
göstərir. Biz ona iman gətirdik və heç kəsi Rəbbimizə
şərik qoşmayacağıq"» 2
On  üç  il  Məkkədə və on  il  Mədinədə olan  insanları
Allahın dini olan İslama dəvət etmişdir. Allah onu bir
şahid kimi insanlara göndərib:
«Həqiqətən, Biz səni bir şahid, bir müjdəçi və bir qor-
xudan peyğəmbər  kimi göndərdik» 3
Belə olduğu halda:
1. Onun əmrlərini yerinə yetirib, qadağan etdiyi şey-
lərdən çəkinməliyik ki, bu da ona olan haqqımızdır. Uca
Allah Quranda buyurur:
«Biz onları (peyğəmbərliklərinin doğru olduğunu
sübut edən) aşkar möcüzələr və kitablarla göndərdik.
Sənə (peyğəmbərə) də Quranı nazil etdik ki, insanlara
onlara göndəriləni (hökmləri, halal-haramı) izah edəsən
və bəlkə onlar da düşünüb dərk edələr!» 4
«Peyğəmbər sizə nə verirsə (şəriət hökmü) onu götürün,
nəyi qadağan edirsə, ondan əl çəkin, Allahdan qorxun!» 5
«De ki: "Əgər siz Allahı sevirsinizsə, mənim ardımca
gəlin ki, Allah da sizi sevsin və günahlarınızı bağışlasın.
Allah bağışlayan və mərhəmətlidir» 6
1 «əl-Əraf» surəsi, 158.
2 «əl-Cinn» surəsi, 1-2.
3 «əl-Fəth» surəsi, 8.
4 «ən-Nəhl» surəsi, 44.
5 «əl-Həşr» surəsi, 7.
6 «Ali İmran» surəsi, 31.
12
Bu ayələrdən belə nəticə çıxır ki, Peyğəmbərin r
sünnəsini tətbiq etmək, onun haqqını ödəmək deməkdir.
Sünnənin lüğəti mənası yol deməkdir. Şəriətdə olan
mənası isə – Peyğəmbərin r dedikləri, etdikləri,
səhabələrinin dediklərini, etdiklərini təsdiq etməsi və onun
zahiri görünüşüdür.
Peyğəmbərin r sünnəsi də Allah tərəfindən nazil olunub:
«O havadan (kefi istəyəni) danışmır, danışdığı ancaq
nazil olan bir vəhydir» 1
Hər bir müsəlmanın borcudur ki, şəriət hökmlərində
Allahı və Onun rəsulunu r hakim təyin etsin:
«Əgər bir iş barəsində mübahisə etsəniz, Allaha və
qiyamət  gününə inanırsınızsa, onu Allaha və Onun
elçisinə həvalə edin. Bu daha xeyirli və nəticə etibarilə
daha yaxşıdır» 2
«Amma xeyr! Sənin Rəbbinə and olsun ki, onlar öz
aralarında baş verən ixtilaflarda səni hakim təyin
etməyincə və verdiyin hökmlərə görə özlərində bir sıxıntı
duymadan sənə tam bir itaətlə boyun əyməyincə iman
gətirmiş olmazlar» 3
Peyğəmbərin r haqqını qəsdən inkar edənin yeri
cəhənnəmdir:
«Hər kəs özünə doğru yol aşkar olandan sonra Pey-
ğəmbərdən üz döndərib (sünnəni inkar edib) möminlər-
dən (səhabələrdən) qeyrisinin yoluna uyarsa, onu
istədiyi yola yönəldər və cəhənnəmə varid edərik. Ora
necə də pis yerdir» 4
1 «ən-Nəcm» surəsi, 3-4.
2 «ən-Nisa» surəsi, 59.
3 «ən-Nisa» surəsi, 65.
4 «ən-Nisa» surəsi, 115.
13
«Onun (Peyğəmbərin) əmrinə qarşı çıxanlar başla-
rına gələcək bir bəladan, yaxud düçar olacaqları şiddətli
bir əzabdan həzər etsinlər» 1
Ümumiyyətlə, Peyğəmbərin r sünnəsi altı qisimdir:
Birinci: səbəbi olan sünnə. Yəni Peyğəmbərin r hər
hansı bir səbəbə görə etdiyi ibadət.
Buna misal: Peyğəmbər r asqırdıqdan sonra «əl-
həmdu lilləh» deyərdi. Deməli, səbəbsiz yerə bunu etmək
sünnəyə müxalifdir. Məsələn, əsnədikdə «əl-həmdu lilləh»
demək olmaz.
İkinci: keyfiyyəti olan sünnə. Yəni Peyğəmbərin r
hər hansı bir keyfiyyətdə etdiyi ibadət.
Buna misal: Peyğəmbər r namaz qıldıqda səcdəni
rükudan sonra edərdi. Deməli, rükudan qabaq səcdə etmək
sünnəyə müxalifdir.
Üçüncü: miqdarı olan sünnə. Yəni Peyğəmbərin r hər
hansı bir miqdarda etdiyi ibadət.
Buna misal: Peyğəmbər r zöhr namazını 4 rükət
qılardı. Deməli, Zöhr namazını 4 rükətdən artıq və ya
əskik qılmaq sünnəyə müxalifdir.
Dördüncü: cinsi olan sünnə. Yəni Peyğəmbərin r hər
hansı bir cinsdən etdiyi ibadət.
Buna misal: Peyğəmbər r qurban bayramında
(zilhiccə ayının 10-u, 11-i, 12-si və 13-ü, yəni qurban
günləri) üç cinsdən qurban kəsməyi buyurmuşdur. Bu
heyvanlar dəvə, öküz, qoçdur. Deməli, qurban bayramında
bu heyvanlardan başqa ətinin yeyilməsi halal olan heyvanı
(xoruz, at və s.) qurban kəsmək sünnəyə müxalifdir.
1 «ən-Nur» surəsi, 63.
14
Beşinci: zamanı olan sünnə. Yəni Peyğəmbərin r hər
hansı bir zamanda etdiyi ibadət.
Buna misal. Peyğəmbər r məğrib namazını gün
batdıqdan sonra qılardı. Deməli, gün batmamış məğrib
namazını qılmaq sünnəyə müxalifdir.
Altıncı: məkanı olan sünnə. Yəni Peyğəmbərin r hər
hansı bir məkanda etdiyi ibadət.
Buna misal: Peyğəmbər r etikafı (Ramazan ayının
axır on gününü müəyyən olunmuş yerdə keçirmək)
məsciddə edərdi. Deməli, etikafı məsciddən başqa yerdə
keçirmək sünnəyə müxalifdir.
Qeyd: Sünnəyə müxalif olan ibadət qəbul olunmur.
Aişədən t rəvayət olunan hədisdə Peyğəmbər r
demişdir: «Bizim etdiyimiz əməllərə yenilik əlavə edən
kimsənin əlavəsi rədd olunur» 1
2. Həmçinin onu bütün məxluqatdan çox sevmək onun
haqlarındandır. Ənəs bin Malikint rəvayət etdiyi hədisdə
Peyğəmbər r demişdir: «Sizdən biriniz məni
valideynindən, övladından və cəmi insanlardan çox
sevməyincə imanı (kamil) olmaz» 2
Valideynin haqqı
Allah və Onun elçisindən sonra, hər kəs üçün ən
fəzilətli olan onun valideynidir. Övlad üçün ata-ananın hər
1 Müslim, 4467.
2 Müslim, 167.
15
birinin özünə görə fəziləti var. Lakin, ananın fəziləti daha
çoxdur:
«Biz insana ata-anasına yaxşılıq etməyi (valideyninə
yaxşı baxmağı, onlarla gözəl davranmağı) tövsiyə etdik.
Anası onu (bətnində) çox zəif bir halda daşımışdı» 1
1. Onların qayğısını çəkmək və onlarla yaxşı rəftar
etmək övladın borcudur:
«Rəbbin yalnız Ona ibadət etməyi və valideynlərə
yaxşılıq etməyi (onlara yaxşı baxıb gözəl davranmağı)
buyurmuşdur. Əgər onların biri və ya hər ikisi sənin
yanında (yaşayıb) qocalığın ən düşgün çağına yetərsə,
onlara "Uf!" – belə demə, üstlərinə qışqırıb acı söz
söyləmə. Onlarla xoş danış. Onların hər ikisinə acıyaraq
mərhəmət qanadının altına alıb: "Ey Rəbbim! Onlar
məni körpəliyimdən (nəvazişlə) tərbiyə edib bəslədikləri
kimi, Sən də onlara rəhm et!" – de» 2
Əbu Hüreyrə t deyir: «bir kişi Peyğəmbərin r yanına
gəlib dedi: "Ey Allahın elçisi! Kimə daha çox qayğı
göstərməliyəm?" O dedi: "Anana". Kişi soruşdu: "Sonra
kimə?" Peyğəmbər r dedi: "Anana". Kişi təkrar soruşdu:
"Bəs daha sonra kimə?" O yenə cavab verdi: "Anana". Kişi
bir daha soruşdu: "Bəs daha sonra kimə?" Peyğəmbər r
bu dəfə dedi: "Atana"» 3
Bu qayğı təkcə bizə yox, bizdən əvvəlki ümmətlərə də
buyurulmuşdur.
2. Valideyni söydürməmək onun haqlarındandır.
Abdullah bin Amrdan t rəvayət olunan hədisdə
Peyğəmbər r demişdir: «Kişinin valideynlərini lənətləməsi
1 «Loğman» surəsi, 14.
2 «əl-İsra» surəsi, 23-24.
3 əl-Buxari, 5971.
16
(söyməsi) böyük günahlardandır». (Səhabələr): «Ey
Allahın elçisi! Kişi valideynlərini lənətləyərmi?» – deyə
soruşduqda, o dedi: «Birinin ata-anasını söyür, o da
qayıdıb onun ata-anasını söyür» 1
3. Valideyni İslama dəvət etmək onun haqlarındandır.
Əbu Hüreyrə t belə rəvayət edir: «Mən müşrik olan
anamı İslama dəvət edirdim. Bir gün yenə onu dəvət
etdikdə, Peyğəmbər r haqqında nalayiq sözlər dedi. Mən
ağlaya-ağlaya Peyğəmbərin r yanına gəlib, dedim: "Ey
Allahın elçisi! Mən anamı islama dəvət edirdim, o bunu
inkar edib, sənin haqqında nalayiq sözlər dedi. Allaha dua
et, Əbu Hüreyrənin anasına hidayət versin!" Peyğəmbər
r dedi: "Allahım, Əbu Hüreyrənin anasına hidayət ver!"
Mən Peyğəmbərin r duasından sonra sevincək evə
getdim. Qapıya çatdıqda anam ayaq səslərimi eşitdi və
mənə yerimdə durmağı əmr etdi. Sonra çimib (qüsl edib)
paltarını geyindi, qapını açıb mənə dedi: "Əbu Hüreyrə!
Şəhadət verirəm ki, Allahdan başqa (ibadət haqqı olan)
məbud yoxdur və Məhəmməd Onun qulu və elçisidir".
Mən sevincimdən ağlaya-ağlaya Peyğəmbərin r yanına
gəlib ona dedim: "Ey Allahın elçisi! Gözün aydın! Allah
sənin duanı qəbul etdi və Əbu Hüreyrənin anasına hidayət
verdi…"» 2
Qeyd: Valideyn kafir olsa belə, onun dünyəvi haqqını
ödəməliyik (gözəl rəftar etmək, kömək etmək, sözünə
qulaq asmaq və s.). Lakin Allahın haram buyurduğu işlərə
sövq etsələr, əməl etməməliyik.
1 əl-Buxari, 5973.
2 Müslim, 6346.
17
4. Valideynlər vəfat etdikdən sonra onlar üçün dua
etmək, Allahdan bağışlanma diləmək də onların haqla-
rındandır:
«Ey Rəbbimiz! Haqq-hesab çəkilən gün məni, ata-
anamı və möminləri bağışla!» 1
Övladın haqqı
Övladı İslam tərbiyəsi ilə tərbiyələndirib cəhənnəm
odundan qorumaq Allahın əmrlərindəndir:
«Ey iman gətirənlər! Özünüzü və əhli-əyalınızı
cəhənnəm odundan qoruyun!» 2
Abdullah bin Ömərin t rəvayət etdiyi hədisdə
Peyğəmbər r demişdir: «Hər biriniz qəyyumsunuz və hər
biriniz tabeçiliyinizdə olanlar haqqında sorğu-sual
olunacaqsınız…» 3
1. Övladı əzizləmək onun haqlarındandır:
Əbu Hüreyrə t deyir: «Peyğəmbər r Əlinin t oğlu
Həsəni t öpdü. Yanında oturan əl-Əqra bin Həbis ət-
Təmimi bunu görüb dedi: "Mənim on övladım var, onlar-
dan heç birini öpməmişəm". Peyğəmbər r ona baxıb dedi:
"Rəhm etməyənə rəhm olunmaz"» 4
1 «İbrahim» surəsi, 41.
2 «ət-Təhrim» surəsi, 6.
3 əl-Buxari, 893.
4 əl-Buxari, 5997.
18
2. Övlad üçün xeyirli dua etmək onun haqlarındandır:
Əbu Hüreyrədən r rəvayət olunan hədisdə Peyğəmbər r
demişdir: "Üç nəfərin – məzlumun, müsafirin və valideynin
övladı üçün etdiyi duanın qəbul olunmasına şəkk yoxdur" 1
3. Övladın qayğısına qalmaq onun haqlarındandır. Əbu
Səid əl-Xudridən rəvayət olunan hədisdə Peyğəmbər r
demişdir: "Üç qız uşağının və ya üç bacının qayğısına qalan
cənnətə daxil olar" 2
4. Övladı tərbiyə etmək onun haqlarındandır.
İslam tərbiyəsi iki mənbədən götürülür:
1. Qurani Kərim,
2.   Səhih hədislər:
«Həqiqətən, Allahın elçisi Allaha, qiyamət gününə
ümid bəsləyənlər (Allahdan, qiyamət günündən
qorxanlar) və Allahı çox zikr edənlər üçün gözəl
nümunədir» 3
İslamda tərbiyənin üslubları:
–  nəsihət vermək (Quran ayələri, səhih hədislər və
gözəl sözlərlə);
– Quran və səhih hədislərdə varid olan tərbiyəvi
hekayələri danışmaq;
– nümunə olmaq (yəni, tərbiyə edən özü tərbiyə
olunan üçün nümunə olmalıdır);
– çəkindirmək (pis işlərdən) və həvəsləndirmək (yaxşı
işlərə);
– tərbiyəsiz və əxlaqsızların pis aqibətlərini misal
çəkmək.
1 Səhihul-ədəbil-mufrad, 32.
2 Səhihul-ədəbil-mufrad, 79.
3 «əl-Əhzab» surəsi, 21.
19
Qohum-əqrəbanın haqqı
Bu haqqı ödəmək hər bir müsəlmana (əvvəlki haqlar
kimi) vacibdir:
«Qohum-əqrəbanın haqqını ver» 1
Əbu Hüreyrədənt rəvayət olunan hədisdə Peyğəmbər r
demişdir: "Ruzisinin çoxalmasını, ömrünün uzanmasını
istəyən şəxs qohumluq əlaqələrini möhkəmləndirsin" 2
Cubeyr bin Mutimin t rəvayət etdiyi hədisdə
Peyğəmbər r demişdir: "Qohumluq əlaqələrini kəsən
cənnətə daxil olmaz" 3
Qohum-əqrəbanı İslama dəvət etmək, onların haqla-
rındandır:
«Elə isə Allahla yanaşı başqa bir tanrıya ibadət
etməkdən çəkin, yoxsa əzaba düçar edilənlərdən
olarsan! Və ən yaxın qohumlarını qorxut!» 4
İnsanların çoxu bu haqqı unudaraq qohumlarını tərk
edir. Halbuki, sadəcə onların əhvalını öyrənməklə
(soruşmaqla) boynunda olan haqqı ödəmiş olar. Bəziləri
də yalnız qohumları onları yad edəndə o da onları yad
edir. Bu da şəriətə müxalifdir. Şəriətə görə isə çətinlikdə
də, firavanlıqda da qohumları ziyarət edib onların haqqını
ödəmək lazımdır.
Qeyd: Qohum kafir olsa belə, onun haqqı ödəməliyik.
1 «əl-İsra» surəsi, 26.
2 əl-Buxari, 585.
3 əl-Buxari, 5984.
4 «əş-Şüəra» surəsi, 213-214.
20
Qonşunun haqqı
«Allaha ibadət edin və Ona heç bir şeyi şərik qoşmayın!
Ata-anaya, qohum-əqrəbaya, yetimlərə, yoxsullara, yaxın və
uzaq qohum-qonşuya, yaxın yoldaş və dostlara, müsafirlərə,
sahib olduğunuz qul və kənizlərə yaxşılıq edin! Həqiqətən,
Allah özünü bəyənənləri və lovğalıq edənləri sevməz» 1
Əbu Hüreyrədənt rəvayət olunan hədisdə Peyğəmbər r
demişdir: "Allaha və axirət gününə inanan qonşusuna
yaxşılıq etsin…" 2
Qonşunun haqqı aşağıdakı kimidir:
1. Evdə bişirilən yeməkdən imkan daxilində qonşuya
vermək:
Əbu Zərdən t rəvayət olunan hədisdə Peyğəmbər r
demişdir: "Ey Əbu Zərr, yemək bişirdikdə suyunu çox et
və qonşuna da ondan ver!" 3
2. Qonşunun qadını ilə zina və qonşudan oğurluq
etmək haramdır:
Əl-Miqdəd bin əl-Əsvəd t rəvayət edir: «Peyğəm-
bərdən r zina və oğurluq haqqında soruşduqda, o dedi:
"Qonşunun qadını ilə zina etmək, başqa on qadınla edilən
zinadan, qonşudan edilən oğurluq isə başqa on oğurluqdan
daha pis və günahı da daha çoxdur"» 4
1 «ən-Nisa» surəsi, 36.
2 Müslim, 174.
3 Səhihul-ədəbil-mufrad, 83.
4 Səhihul-ədəbil-mufrad,76.
21
3. Qonşuya əziyyət verməmək: Əbu Hüreyrə t
rəvayət edir: «Peyğəmbərə r deyildi: "Ey Allahın elçisi!
Filan qadın gecələri namaz qılıb, gündüzləri oruc tutub,
yaxşı əməllər edib sədəqə verir, lakin qonşusuna dili ilə
əziyyət verir". Peyğəmbər r dedi: "O qadında xeyir
yoxdur və o, cəhənnəm əhlindəndir"» 1
4. Qonşu kafir olsa da, ona yaxşılıq etmək.
Mücahid deyir: «Abdullah bin Amrın t xidmətçisi qoç
soyurdu. Abdullaht ona dedi: "Qurtardıqda ondan bir pay
əvvəlcə qonşumuz yəhudiyə ver!" Bir nəfər dedi: "Yəhudiyə?
Allah səni islah etsin!" Abdullah t dedi: "Peyğəmbər r
qonşu haqqında bizə o qədər nəsihət verirdi ki, ona miras
payı ayıracağını zənn edirdik"» 2
Ərlə arvadın bir-birinə olan haqqı
«Ey iman gətirənlər! Qadınlara zorla varis çıxmaq sizə
halal deyildir. (Qadınlar) açıq-aşkar pis bir iş görməyincə,
özlərinə verdiyiniz şeylərin (mehrin) bir hissəsini geri
qaytarmaq məqsədilə onlara əziyyət verməyin. Onlarla
gözəl (Allahın buyurduğu kimi) rəftar edin. Əgər onlara
nifrət etsəniz (dözün). Ola bilsin ki, sizə nifrət doğuran hər
hansı bir şeydə Allah (sizdən ötrü) çoxlu xeyir nəzərdə
tutmuş olsun» 3
1 Səhihul-ədəbil-mufrad, 88.
2 Səhihul-ədəbil-mufrad, 95.
3 «ən-Nisa» surəsi, 19.
22
«…Kişilərin qadınlar üzərində şəriətə görə hüquqları
olduğu kimi, qadınların da onlar (kişilər) üzərində
hüquqları vardır. Ancaq kişilər (daha artıq əziyyətə
qatlaşdıqları üçün) onlardan bir dərəcə üstündürlər…» 1
Ərlə arvad bir-birinin haqqını tam ödəyərsə, xoşbəxt
olarlar. Ümumiyyətlə, bu haqq üç qisimdir:
1.  Bədən ilə əlaqəli haqq;
2.  Mal ilə əlaqəli haqq;
3.  İctimai haqq.
Ərin boynunda olan haqlar
1. Yemək, içmək, geyim və yaşayış yeri ilə qadını
təmin etmək:
«Arvadın yeməyi və geyimi öz qüvvəsi dairəsində uşa-
ğın atasının üzərinə düşür» 2
2. Qadını Allahın və Onun elçisinin r buyurduğu
qaydada tərbiyələndirmək:
«Kişilər qadınlar üzərində ixtiyar sahibidirlər. Bu,
Allahın onlardan birini digərinə üstün etməsi və kişilərin
öz mallarından (qadınları üçün) sərf etməsinə görədir.
Əməlisaleh qadınlar (ərlərinə) itaət edib Allahın
himayəsi sayəsində gizli şeyləri (ərlərinin sirlərini, mal-
dövlətini, namus və şərəfini) qoruyub saxlayırlar. (Ey
kişilər!) Özbaşınalıq etmələrindən qorxduğunuz
qadınlara nəsihət edin, (yola gəlməzlərsə) onlardan
yatağınızı ayırın və (yüngülcə) döyün!3 Sizə itaət etdikdə
1 «əl-Bəqərə» surəsi, 228.
2 «əl-Bəqərə» surəsi, 233.
3 Zədə vurmamaq, sındırmamaq, bədənində iz qoymamaq, üzə vurmamaq və s. kobud hərəkətlər
etməmək şərti ilə.
23
isə onlara (əziyyət vermək üçün) başqa yol axtarmayın.
Əlbəttə, Allah uca və böyükdür» 1
Əbu Hüreyrədən t rəvayət olunan hədisdə Peyğəmbər
r demişdir: "Qadınlara diqqət edin, qadın qabırğadan
yaranıb. Qabırğanın ən əyri hissəsi onun yuxarı tərəfidir,
düzəltmək istəsən sındıracaqsan, düzəltməsən əyri qalacaq.
Qadınlara diqqət edin!" 2
3. Qadınlarla kobud rəftar etməmək:
«Əgər qaba, sərt ürəkli olsaydın, əlbəttə, onlar sənin
ətrafından dağılıb gedərdilər» 3
Arvadın boynunda olan haqlar
1. Ərinə qulluq (dünyəvi işlərdə) və itaət (dini) etmə-
lidir:
Aişədən t rəvayət olunan hədisdə Peyğəmbər r
demişdir: "Allahdan qeyrisinə səcdə etmək caiz olsaydı,
qadına ərinə səcdə etməsini əmr edərdim" 4
Əbu Hüreyrədən t rəvayət olunan hədisdə Peyğəmbər
r demişdir: "Qadın ərinin izni olmadan (fərz olmayan)
oruc tutmamalıdır" 5
Əbu Hüreyrədən t rəvayət olunan hədisdə Peyğəmbər
r demişdir: "Kişi qadınını yatağına çağırdıqda, o (qadın)
onun (ərinin) istəyini yerinə yetirmədiyi üzündən əri
qəzəblənmiş halda yatarsa, mələklər səhərə qədər o
qadına lənət edərlər" 6
1 «ən-Nisa» surəsi, 34.
2 əl-Buxari, 3331.
3 «Ali İmran», surəsi, 159.
4 İbn Macə, 2/1852.
5 əl-Buxari, 5192.
6 Müslim, 3526.
24
Qeyd: Qadın yalnız üzrlü səbəbə görə cinsi əlaqədən
imtina edə bilər.
2. Qadının əri ilə (və ərin qadını ilə) məzələnməsi
(öpmək, qucaqlamaq və s.):
Cabir bin Abdullahdan t rəvayət olunan hədisdə
Peyğəmbər r demişdir: "Allah zikri olmayan hər bir şey oyun-
oyuncaqdır, dörd şeydən başqa: kişinin arvadı ilə məzələnməsi,
atını əhlilləşdirməsi, iki hədəf arasında qaçması və üzməyi
öyrənməsi" 1
3. Qadın, ərinin ona etdiyi yaxşılıqlara qarşı nankor
olmamalıdır:
Əbu Səid əl-Xudri t rəvayət edir: «Peyğəmbər r
bayram günü (qurban və fitrə) qadınların yanına gəlib
dedi: "Ey qadınlar! Allah yolunda sədəqə verin!
Cəhənnəm əhlinin əksəriyyətinin qadınlar olduğu mənə
göstərildi". Onlar: "Nə üçün, ey Allahın elçisi?" – deyə
soruşdular. O dedi: "Bu, sizin çox lənət etdiyinizə və
ərlərinizə qarşı nankor olduğunuza (ərin əziyyətini heç
etməyinizə) görədir"» 2
Hakimlərin haqqı
Hakim hər hansı bir topluya hökmranlıq edəndir.
Məsələn, prezident xalqının, müəllim tələbələrinin,
komandir əsgərlərinin, kişi ailəsinin hakimidir.
1 Səhih hədislər silsiləsi, 309.
2 əl-Buxari, 304.
25
1. Hakimlərə tabe olmaq:
«Ey iman gətirənlər! Allaha, Peyğəmbərə və
özünüzdən olan ixtiyar sahiblərinə (hakimlərə) itaət
edin!» 1
Əbu Hüreyrədən t rəvayət olunan hədisdə Peyğəmbər
r demişdir: "Mənə itaət edən Allaha itaət etmiş, mənə asi
olan da Allaha asi olmuş olur. Əmirə itaət edən mənə itaət
etmiş, ona asi olan isə mənə asi olmuş olur" 2
Yalnız Allahın haram buyurduğu işlərə (oğurluq,
zinakarlıq, narkotik maddələrin istifadəsi və s.) itaət etmək
haramdır.
Abdullah bin Ömərdən t rəvayət olunan hədisdə
Peyğəmbər r demişdir: "Hər bir müsəlmana xoşuna gələn
və gəlməyən işlərdə (əmiri) eşidib, itaət etmək vacibdir.
Yalnız Allaha asi olan işlərdə itaət etmək olmaz" 3
2. Onların işinə qarışmamaq:
Əbu Hüreyrədən t rəvayət olunan hədisdə Peyğəmbər
r demişdir: "Kişinin (və ya qadının) islamının gözəlliyi,
ona aid olmayan şeyləri tərk etməsindədir" 4
Əl-Həsən ibn Əli t rəvayət edib deyir: «Mən
Peyğəmbərdən r: "Sənə aid olanı götür, aid olmayanı isə
tərk et!" – sözlərini əzbərlədim» 5
3. Öz nəfsiniz üçün istədiyiniz xeyirdən və hidayətdən
onlar üçün də istəmək bu haqdandır:
Ənəs bin Malikin t rəvayət etdiyi hədisdə Peyğəmbər
r demişdir: "Sizdən biriniz nəfsinə istədiyini qardaşı (və
1 «ən-Nisa» surəsi, 59.
2 Müslim, 4724.
3 Müslim, 4740.
4 ət-Tirmizi, 2317.
5 əl-Müsənnəf Əbd ər-Razzəq, 4984.
26
ya bacısı, ata-anası və s.) üçün istəməyincə imanı kamil
olmaz" 1
4. Allahın onlara verdiyi var-dövlətə göz dikməmək və
həsəd aparmamaq:
Səhl bin Səd əs-Səidinin t rəvayət etdiyi hədis: «Bir
kişi gəlib Peyğəmbərə r dedi: "Ey Allahın elçisi! Mənə
elə bir əməl öyrət ki, onu etdikdə həm Allah, həm də
insanlar məni sevsin". Peyğəmbər r dedi: "Dünyaya göz
dikmə, Allah səni sevsin. İnsanların əlindəkinə göz dikmə,
insanlar səni sevsin"» 2
Müsəlmanların bir-birinə olan haqqı
1. Möminlər öz aralarında biri-birilərinə qarşı
mərhəmətli, mülayimdirlər:
«Məhəmməd Allahın elçisidir. Onlunla birlikdə olanlar
(möminlər) kafirlərə qarşı sərt, (öz aralarında isə) bir-
birinə qarşı mərhəmətlidirlər» 3
Əbu Musadan t rəvayət olunan hədis: «Peyğəmbər r
demişdir: "Möminlər bina kimidir, bir-birinə dayaq olur".
Sonra o r əllərinin barmaqlarını bir-birinə keçirtdi» 4
1 əl-Buxari, 13.
2 İbn Macə, 4102; Səhih hədislər silsiləsi, 944.
3 «əl-Fəth» surəsi, 29.
4 əl-Buxari, 6026.
27
Əbu Hüreyrədən t rəvayət olunan hədisdə Peyğəmbər
r demişdir: "Mömin bəndə (mömin) qardaşına yardım
etdikcə Allah da ona yardım edər" 1
2. Müsəlman olan şəxs başqa müsəlmanlara zərər vur-
mamalıdır:
Abdullah ibn Amrdan t rəvayət olunan hədisdə
Peyğəmbər r demişdir: "(Həqiqi) müsəlmanın əlindən və
dilindən başqa müsəlmanlar zərər çəkməz…" 2  Bu
hədisdə əl və dil ən çox hərəkətdə olan əza olduğu üçün
xüsusiləşdirildi. Deməli, müsəlman hər bir əzasını xeyir
üçün istifadə etməlidir.
3. Müsəlman bacardığı qədər pisliyi yaxşılıqla dəf
etməli və ya onun əvəzini pisliklə çıxmamalıdır:
«Sən pisliyi yaxşılıqla dəf et!» 3
«Yaxşılıqla pislik eyni ola bilməz! (Ey mömin
kimsə!) Sən pisliyi yaxşılıqla dəf et! Belə olduqda
aranızda düşmənçilik olan şəxsi sanki yaxın bir dost
görərsən. Bu (xislət) yalnız (dünyada məşəqqətlərə)
səbr edənlərə verilir və yalnız böyük ismət (savab,
fəzilət) sahiblərinə əta olunur» 4
«Rəhmanın bəndələri o kəslərdir ki, onlar yer üzündə
təmkinlə, təvazökarlıqla gəzər, cahillər onlara söz atdıqları
(xoşlarına gəlməyən bir söz dedikləri) zaman onlarla gözəl,
yumşaq danışarlar» 5
4. Müsəlman qardaşının səhvini gördükdə onu düzəlt-
mək üçün çalışmalı və camaat arasında onu ifşa etmə-
məlidir:
1 Müslim, 6793.
2 əl-Buxari, 10.
3 «əl-Muminun» surəsi, 96.
4 «Fussilət» surəsi, 34-35.
5 «əl-Furqan» surəsi, 63.
28
Əbu Səid əl-Xudridən t rəvayət olunan hədisdə
Peyğəmbər r demişdir: "Sizdən biriniz münkər (günah)
gördükdə onu əli ilə düzəltsin! Ona qadir olmasa, dili ilə
düzəltsin! Ona qadir olmasa, qəlbi ilə (o münkərə) nifrət
etsin ki, bu da imanın ən zəif mərtəbəsidir" 1
Əbu Hüreyrədən t rəvayət olunan hədisdə Peyğəmbər
r demişdir: "Kim bir müsəlmanın eybini örtərsə, Allah da
dünya və axirətdə onun eybini örtər" 2
5. Müsəlman ticarət etdikdə də aldatmamalıdır:
«Vay halına çəkidə və ölçüdə aldadanların! O kəslər
ki, özləri xalqdan bir şey aldıqları zaman onu tam ölçüb
alar, xalq üçün bir şey ölçdükdə və çəkdikdə onu
əskildərlər» 3
Əbu Hüreyrədən t rəvayət olunan hədisdə Peyğəmbər
r demişdir: "Bizə qarşı silah qaldıran və bizi aldadan
(ticarətdə və s.) bizdən deyildir" 4
6. Möminlərə əziyyət verməmək də bu haqlardandır:
«Mömin kişiləri və qadınları etmədikləri bir işdən
ötrü incidənlər, şübhəsiz ki, öz üzərlərinə böhtan və
açıq-aydın bir günah götürmüşlər» 5
Bundan əlavə Peyğəmbərin r hər bir müsəlman üçün
xüsusiləşdirdiyi haqlar var.
Əbu Hüreyrədən t rəvayət olunan hədisdə Peyğəmbər
r demişdir: "Müsəlmanın müsəlman üzərində haqqı
altıdır". "Onlar hansılardır?" – deyə soruşulduqda, o
demişdir: "Qarşılaşdıqda salamını almaq, dəvət etdikdə
dəvətini qəbul etmək, nəsihət istədikdə nəsihət vermək,
1 Müslim, 175.
2 Müslim, 6793.
3 «əl-Mutaffifin» surəsi, 1-3.
4 Müslim, 164.
5 «əl-Əhzab» surəsi, 58.
29
asqırıb "əlhəmdu lilləh" desə, ona "yərhəmukəllah"
demək, xəstələndikdə ziyarət etmək və vəfat etdikdə
cənazəsinin ardınca getmək" 1
7. Müsəlmanların arasında sülh yaratmaq:
«Həqiqətən, möminlər qardaşdırlar. Buna görə də
(aralarında bir mübahisə düşsə) iki qardaşınızın arasını
düzəldin və Allahdan qorxun ki, bəlkə rəhm olunasınız»2
Qeyri-müsəlmanların haqqı
Kafirlər və müşriklər Allahın, Peyğəmbərin r və
müsəlmanların düşmənidir. Lakin bununla belə onların
haqqını ödəmək, onlara qarşı ədalətli olmaq biz
müsəlmanların borcudur:
«Ey iman gətirənlər! Allah qarşısında sabitqədəm və
ədalətli şahidlər olun. Hər hansı bir camaata qarşı olan
kininiz sizi ədalətsizliyə sövq etməsin. Ədalətli olun. Bu,
təqvaya daha yaxındır. Allahdan qorxun. Allah
etdiklərinizdən xəbərdardır» 3
Əbu Zərdən t rəvayət olunan hədis: «Peyğəmbər r
Rəbbindən rəvayət edib deyir ki, "O dedi: – Ey qullarım!
Mən zülm etməyi nəfsimə haram etdim. Sizin bir-birinizə
1 Müslim, 5616.
2 «əl-Hücurat» surəsi, 10.
3 «əl-Maidə» surəsi,8.
30
zülm etməyinizi də sizə haram etdim. Bir-birinizə zülm
etməyin!"» 1
Ümumiyyətlə kafirlər dörd qisimdir:
1. İslamın və müsəlmanların düşməni:
«Hər kəs Allaha və Peyğəmbərinə itaət etməyib Onun
sərhədlərini aşarsa, Allah da onu həmişəlik cəhənnəmə
daxil edər. Onu rüsvayçı əzab gözləyir» 2
2. Aman istəyənlər. Onların haqqı, təyin olunmuş
məkan və zaman ərzində onları himayəyə götürməkdir:
«Əgər müşriklərdən biri səndən aman istəsə, ona
aman ver ki, Allah kəlamını dinləsin. Sonra onu əmin
olduğu yerə çatdır» 3
3. Əhd bağlayanlar. Onların haqqı, onlarla bağlanan
əhdə vəfa etmək və təyin olunmuş müddət ərzində bağla-
nan ittifaqı pozmamaqdır:
«Müqavilə bağladıqdan sonra sizə qarşı bir əskiklik
etməmiş və sizin əleyhinizə heç kəsə yardım göstərməmiş
(müşriklər) istisnadır. Onlarla olan əhdinizə axıra qədər
(müddəti bitənədək) vəfa edin» 4
4.  Zimmilər. Bunlar İslam dövlətində daimi sakin olan
yəhudi, xaçpərəst, məcusi və qeyriləridir:
Zimmə əhlinin haqqı
1.  Zimmə əhdini pozmamaq:
«Əhd etdiyiniz zaman Allaha verdiyiniz əhdi yerinə
yetirin!» 5
1 Müslim, 6517.
2 «ən-Nisa» surəsi, 14.
3 «ət-Tövbə» surəsi, 6.
4 «ət-Tövbə» surəsi, 4.
5 «ən-Nəhl» surəsi, 91.
31
2.  İslam dinini qəbul etməyi onlara məcbur etməmək:
«Dində məcburiyyət yoxdur. Artıq doğruluq (iman)
azğınlıqdan (küfrdən) fərqlənir» 1
3.  Onları himayə və müdafiə etmək.
4.  Onları sirdaş tutmayaraq onlara yaxşılıq etmək:
«Allah din yolunda sizinlə vuruşmayan və sizi
yurdunuzdan çıxarmayan kimsələrə yaxşılıq etməyi və
onlarla ədalətlə rəftar etməyi sizə qadağan etməz. Allah
ədalətli olanları sevər. Allah sizə ancaq sizinlə din
yolunda vuruşan, sizi yurdunuzdan çıxaran və
çıxartmağa kömək edən kimsələrlə dostluq etmənizi
qadağan edər. Onlarla dostluq edənlər əsl zalimlərdir» 2
5. Günah olan işlərə (araq içmək, donuz əti  yemək və
s.) müsəlmanları dəvət etməyincə, o işləri etməkdə onlara
mane olmamaq.
6. Qanlarına və mallarına bais olmamaq.
7. Zülm etməmək və bacara bilmədiyi bir işi etməyə
məcbur etməmək.
1 «əl-Bəqərə» surəsi, 256.
2 «əl-Mumtəhinə» surəsi, 8-9.
32
Bu gün İslam aləmində ədalətsizlik baş alıb gedir ki,
bu da İslama ləkə vurur və İslam dəvətinə mane olur.
Müsəlmanların başlarına gələn bir çox bəlalar da məhz bu
ədalətsizliklərinə görədir. Ömər bin əl-Xəttabt demişdir:
«Biz müsəlmanlar Allahın islam dini ilə izzətləndirdiyi bir
ümmətik, nə vaxta qədər ki, islam dinindən başqa bir şeylə
izzətlənmək istəyəcəyik, Allah da bizi zəlil edəcək».
Əziz müsəlman qardaş və bacılarım! Bu on haqqı
lazımınca yerinə yetirməyə çalışın və bu işdə Allahın
müsəlmanlara kömək etməsini Ondan diləyin!
