 1 
AZƏRBAYCAN MĠLLĠ ELMLƏR AKADEMĠYASI 
NĠZAMĠ adına ƏDƏBĠYYAT ĠNSTĠTUTU 
 
 
 
NĠKPUR CABBARLI 
 
 
 
 
 
MÜHACĠRƏT 
VƏ 
KLASSĠK ƏDƏBĠ ĠRS 
 
AZƏRBAYCAN MÜHACIRƏT ƏDƏBIYYATġÜNASLIĞINDA 
KLASSIK IRS PROBLEMI 
 
 
 
 
 
 
 
BAKI – ELM – 2003 
 2 
 
Nizami adına Ədəbiyyat Ġnstitutu Elmi ġurasının  
03 iyul 2002-ci il tarixli qərarı ilə çap edilir 
 
Elmi redaktor:  akademik Kamal Talıbzadə 
Rəyçilər:   Nizaməddin ġəmsizadə 
filologiya elmləri doktoru, 
professor 
Teymur Kərimli 
filologiya elmləri namizədi 
Tehran ƏliĢanoğlu 
filologiya elmləri namizədi 
 
NIKPUR CABBARLI. Mühacirət və klassik ədəbi irs. Bakı, Elm, 
2003, 172 s. 
ISBN 5 – 8066 – 1581 – 2 
Monoqrafiyada Azərbaycan mühacirət ədəbiyyatşünaslığının əsas 
tədqiqat istiqamətləri müəyyənləşdirilir, milli ədəbiyyat tarixi 
konsepsiyası şərh olunur, M.Ə.Rəsulzadənin, M.B.Məhəmmədza-
dənin, Ə.Cəfəroğlunun, Ə.Yurdsevərin və digər müəlliflərin klassik 
ədəbi irsimizlə bağlı araşdırmaları sistemli təhlil edilir. Klassik 
ədəbiyyatımızın bir sıra mühüm problemlərinə dair mühacirət elmi 
fikrinin müddəaları sovet dövrü Azərbaycan ədəbiyyatşünaslığının 
mülahizələri ilə müqayisəli şəkildə nəzərdən keçirilib dəyərləndirilir. 
Nəticədə mühacirət ədəbiyyatşünaslığının Azərbaycan ədəbiyyatı 
tarixçiliyindəki yeri, ədəbi-nəzəri fikrimizin inkişafındakı rolu 
aşkarlanır. 
4603000000 
655(07) – 2003 
© «Elm» nəşriyyatı, 2003 
 
 3 
MÜNDƏRĠCAT 
         
QƏRIB RUHLARIN SIMSARI (T.KƏRIMLI) 
GIRIġ 
 
B I R I N C I  F Ə S I L  
Azərbaycan mühacirət ədəbiyyatĢünaslığının 
ümumi səciyyəsi 
1.1. Mühacirət ədəbiyyatşünaslığının təşəkkülünü 
şərtləndirən amillər. Mühacirət ədəbi-nəzəri fikrinin 
əsas istiqamətləri 
1.2. Mühacirət ədəbiyyatşünaslığında  
Azərbaycan ədəbiyyatı tarixi konsepsiyası 
 
Ġ K I N C I  F Ə S I L  
Qədim və orta əsrlər ədəbiyyatı məsələləri 
2.1. XI-XII əsrlər farsdilli Azərbaycan poeziyası 
milli ədəbiyyat tarixinin faktı kimi 
2.2. XIII-XVI əsrlər: anadilli poeziyanın 
təşəkkülü və inkişafı 
2.3. XVII əsr ədəbiyyatı: açılmamış səhifələr 
 
Ü Ç Ü N C Ü  F Ə S I L  
Modern (XVIII-XX əsrlər) Azərbaycan 
ədəbiyyatı konsepsiyası 
3.1. XVIII əsr: modern Azərbaycan ədəbiyyatının 
başlanğıcı kimi 
3.2. XIX əsr ədəbiyyatı: modern  
Azərbaycan ədəbiyyatının yeni inkişaf mərhələsi 
3.3. XX əsr ədəbiyyatı: tənqidi realizmin və 
 4 
romantizmin təşəkkülü 
3.4. Yeni dövr Azərbaycan ədəbiyyatında  
istiqlal mücadiləsi 
 
NƏTICƏ 
XÜLASƏ (rus və ingilis dillərində)  
ĠSTIFADƏ EDILMIġ ƏDƏBIYYAT 
 
 
 
 5 
QƏRĠB RUHLARIN SĠMSARI 
 
 
 iddi akademik üslubda qələm çalan alimlərimizdən biri 
kimi tanınmış Nikpur Cabbarlının monoqrafiyasına ön 
sözün belə kövrək bir ad daşıması bəlkə də dissonans 
kimi nəzərə çarpar. Ancaq bu da var ki, hər bir 
kövrəklikdə həm də bir ciddilik və sərtlik var. Bu 
baxımdan qələm əhli bizim kiçicik romantikamızı 
bağışlar. Və sinəmizə gəlmiş bir xanə sözü də gərək 
qələmin ucuna gətirək: deyir, bülbülü qızıl qəfəsdən 
buraxdılar, uçub bir qaratikan koluna qondu, dedi: «Ax 
vətən, can vətən!» Əlbəttə, hər bir müqayisə, analogiya 
kimi, bu müqayisə də qüsurlu, natamamdır. Çünki bu 
bənzətməni mühacir ədəbiyyat xadimlərimizə təşbih 
edəcək olsaq, doğrudur, onlar daim vətən nəğmələri 
oxuyan, vətəni tərənnüm edən bülbüllər idi; böyük 
Nizaminin dili ilə desək, «ərşin bulbulləri» idi. Ancaq 
onların sığınacaq tapdıqları, yuva saldıqları yer qızıl 
qəfəs deyildi; o da vətən idi, vətənin böyük parçası idi. 
Çünki «dünya vətənim, növi-bəşər millətim» sözünü də 
elə azərbaycanlı mütəfəkkir-şair qələmə almışdı... 
Bu gün özümüzəqayıdışın təzahürlərindən biri də 
mühacirət ədəbiyyatşünaslığımızın çoxsaylı problemlə-
rinin çağdaş ədəbi-mədəni dəyərlər, elmi səviyyə işığında 
öyrənilməsindən ibarətdir. Bu sahədə qələm çalan 
alimlərimiz çox olsa da, onların arasında filologiya 
elmləri namizədi Nikpur Cabbarlı öz yədi-beyzası ilə 
tanınan və sayılan araşdırıcılardandır. Sanballı elmi 
nəşrlərdə və dövri mətbuatda, mötəbər elmi yığıncaq və 
forumlarda müntəzəm və inadlı çıxışları – onun bu sahədə 
C 
 6 
oturuşmuş alimlərdən biri kimi şöhrət qazanmasına haqlı 
olaraq səbəb olmuşdur. 
Bir canlı bioloji varlıq kimi, insan həmişə rahatlığa 
və könül xoşluğuna möhtac olur. Bunu oluşduran 
şərtlərin toplusu – «komfort dairəsi» adlı terminlə ifadə 
olunur. Bu şərtlərdən biri və ya bir neçəsi olmadıqda 
dairə qapanmır və insan özünü daim narahat hiss edir. 
Komfort dairəsinin ən başlıca şərtlərindən sayılan vətən, 
yurd amili olmadıqda da insan daim özünü narahat hiss 
edir, rahatlana bilmir, səbri-qərarı kəsilir. Füzuli «səri-
kuyi-yarı» ona görə tərk edə bilmirdi ki, onu özünə vətən 
sayırdı və vətəni tərk etməklə rahatlığını itirmiş olacaqdı. 
Vətənsizliyin insan psixologiyasında doğurduğu ən dərin 
sarsıntılardan biri də qəriblik duyğusudur. Hətta təbiətin 
kortəbii qüvvələri də qərib məzarı üstündə fəryad edib, 
qan-yaş tökür... Bütün bunları ona görə yazıram ki, bəlkə 
qərib sənətkarlarımızın barəsində bir daha düşünəsiniz, 
onların dönə-dönə xatırlanıb, yaradıcılıqlarının 
araşdırılmasının vacibliyini bir an belə unutmayasınız. 
Necə ki, onlar bir an belə bizi unutmamış, öləndə də, 
üzlərini qiblə əvəzinə vətənə sarı döndərmələrini son 
vəsiyyət kimi dilə gətirmişlər... 
Qarşımızdakı həcmcə orta, məzmunca sanballı 
monoqrafiya da məhz qərib sənətkarlarımızın xatirəsinə, 
ruhuna bir töhfə, bir simsarlıqdır. Ancaq təkcə bu deyil; 
həm də ədəbiyyatşünaslığımızın inkişafına bir paydır.  
Bayaq dedik ki, mühacir ədiblərimiz daim vətən 
həsrəti ilə yaşamış, bir an belə vətəni yaddan 
çıxarmamışlar. «Aldanma ki, şair sözü, əlbəttə, yalandır!» 
Vətən həsrəti, yurd yanğısı bir ağrıdır; fizioloji olmasa da, 
mənəvi ağrıdır və ağrı daimi olduqda orqanizmi şoka sala 
bilər. Buna görə təbiidir ki, arabir orqanizmin ağrıdan 
 7 
istirahət etmək hüququ da var və bu, heç də vətənə, xalqa, 
milli-mənəvi dəyərlərə sədaqətsizlik, vəfasızlıq sayılmasın 
gərək. Ancaq əlbəttə, əsas məsələ – mühacir ədiblərimizin 
xidmətlərinin tədqiqi, təqdiri və qiymətlənidirilməsidir ki, 
bu vəzifə də N.Cabbarlının monoqrafiyasında çox uğurla 
başa gətirilmişdir. 
Mühacir ədiblərimizin güvənc və qıvanc qaynağı olan 
klassik irsimizə böyük önəm vermələri çox təbii bir haldır. 
Buna görə də mühacirət ədəbiyyatşünaslığının çoxsaylı 
problemləri arasında klassik ədəbi irsin təsirinin 
öyrənilməsi də aktual vəzifələrdən sayılmalıdır. Əlimizdəki 
monoqrafiya da mühacir ədiblərimizin yaradıcılığını məhz 
bu problemin çərçivələri içində ələk-vələk eləyir. 
Monoqrafiyanın sanbalı, birinci növbədə, onun 
müəllifinin tədqiq etdiyi mövzu ətrafında bilik dairəsinin 
genişliyi və nisbi tamlığı ilə şərtlənir. Belə ki, alim təkcə 
mühacir ədəbiyyat xadimlərinin yaradıcılığına və onlar 
barəsində özünə qədər aparılmış tədqiqatlara deyil, həm 
də bütövlükdə klassik ədəbiyyatımıza dərindən bələd 
olduğu üçün əsər boyu «özünü öz qabında hiss edir» və öz 
mətbəx ləvazimatı ilə çevik hərəkətlər edir; buna görə də, 
tədqiqatın çox asanlıqla, rəvan bir üslubda yazıldığını 
duymaya bilmirsən. Ancaq elə təsəvvür oyanmasın ki, bu 
asanlıq məzmunsuzluq sayəsində əldə edilir. Yox və bir 
daha yox! Buna klassik ədəbiyyatda «səhli-mümtənə», 
yəni asan görünən, ancaq az qala qeyri-mümkün olan bir 
iş deyirlər. Bu elə bir işdir ki, kənardan baxan deyir ki, eh, 
buna nə var ki, mən də edə bilərəm. Ancaq bunu etmək hər 
oğulun işi deyil! Əyanilik üçün belə bir örnəyə müraciət 
edək: 
Tutaq ki, bacarıqlı bir cərrah, məsələn, bir xəstənin 
kor bağırsağı üzərində əməliyyat aparır və 20 dəqiqəyə 
 8 
müzürr ünsürü kəsib ataraq, xəstəni dəhşətli ağrılardan 
xilas edir. Və tutaq ki, xəstənin sahibi nə qədər zəhmət 
haqqı verəcəyini soruşur və müəyyən bir məbləğin adı 
çəkilir. Xəstənin yiyəsi təəccüblənərək: 20 dəqiqəlik iş 
üçün bu qədərmi? – deyə soruşur. Cərrah cavab verir ki, 
bəs bu 20 dəqiqəlik işi yerinə yetirmək üçün 20 il zəhmət 
çəkib öyrəndiyim vaxtı niyə hesaba almırsan? 
Yəni, N.Cabbarlı da öz tədqiqatını bu cür asan və 
rəvan yazmaq üçün illərlə hazırlıq görmüş, minlərlə 
səhifə oxumuş, qeydlər aparmış və ən başlıcası, bu 
minlərlə səhifənin içində başını itirməmiş, külçəni 
torpaqdan ayıra bilmiş, sistemli və məntiqi bir əsər 
ərsəyə gətirmişdir. Monoqraifyanın strukturu, fəsillərin 
məzmunu və başqa təfərrüatlardan vaz keçərək, 
N.Cabbarlının mühacirətşünaslığımızda yeni səs, yeni 
nəfəs kimi təzahür etməsinin əlbəttə ki, subyektiv 
səbəbləri, yəni tədqiqatçılıq istedadı, erudisiya, 
intellektual səviyyə ilə yanaşı, bir obyektiv səbəbini də 
göstərməklə xülaseyi-kəlam etmək istərdim. 
Nikpur Cabbarlını özündən əvvəlki mühacirətşünaslar 
qarşısında əlverişli vəziyyətdə qoyan obyektiv amillərdən 
biri – ictimai-siyasi ukladın, dövlətçilik statusunun 
dəyişməsi ilə ümumiyyətlə, mühacirət elmi-ədəbi irsinə 
münasibətin də kökündən dəyişməsindən ibarətdir. Məhz 
bunun sayəsində, özündən əvvəlki bir çox vətənpərvər və 
mühacirət irsinə də obyektiv qiymət verməyə qabil olan 
ədəbiyyatşünaslar kimi, N.Cabbarlı bu irsin 
qiymətləndirilməsinə öz münasibətini ezop dili ilə ifadə 
etməyə ehtiyac duymur və düşündüyünü mərdi-mərdana, 
açıq şəkildə ağ vərəqlər üzərinə köçürür. Təbii ki, bu 
zaman gənc ədəbiyyatşünasın ürəyindən, sələfləri kimi, 
 9 
qara qanlar axmır. Necə deyərlər, keçdi o qaranlıq gecə, 
Stalin! 
Ancaq bu da monoqrafiyanın və ümumiyyətlə, 
N.Cabbarlı elmi yaradıcılığının məziyyətlərindən 
sayılmalıdır ki, gənc alim özünəqədərki tədqiqatların 
qiymətini və əhəmiyyətini özünəməxsus ədalət və 
obyektivlik hissi ilə verməyə çalışır. Bir sözlə, 
özünəqədərki mühacirətşünaslığın obyektiv mənzərəsini 
cızmağa səy edir. Bütün bunların nəticəsidir ki, gənc 
alimin əsəri səbr və arxayınçılıq hissi ilə oxunur, yersiz 
iradlar və eyhamlarla adamı əsəbiləşdirmir. Kənd 
həyatından bir analogiya da aparacaq olsaq, Nikpur 
Cabbarlı taxıl zəmisində biçin apararkən, bir başaq, bir 
dən itkisinə belə yol vermədən, öz öhdəsinə düşən vəzifəni 
vicdan və namusla yerinə yetirməyə çalışır və qan-tər 
hesabına olsa da, buna nail olur. Böyük Nizami demişkən, 
«bebərəd gənc, hər ke rənc bərəd» – və N.Cabbarlı da bir 
rakursdan baxanda, elə ədəbiyyatşünaslığımızın rəncbəri 
vəzifəsini uğurla yerinə yetirir. 
Ədəbi nəsillər arasında varis-irs əlaqələrinin 
öyrənilməsinə həsr edilmiş monoqrafiya bu əlaqələri təbii 
və ciddi bir elmi məntiqlə təqdim edir; mühacir 
ədəbiyyatçılarımızın klassik irsdən istifadə və 
bəhrələnməsinin, eləcə də bu irsi qiymətləndirməsinin 
halallığını elmi dəlillərlə sübuta yetirir.  
Dediklərimizə yekun vuracaq olsaq, N.Cabbarlı artıq 
elmin uşaqlıq və yeniyetməlik çağlarını arxada qoymuş, 
bərkiyib mətinləşmiş, necə deyərlər, min ilin kişilərinə 
qoşulmuş bir alim kimi gözlərimiz önündə 
canlanmaqdadır. Onun bişkin qələmindən yeni-yeni 
sanballı əsərlər gözləməyə tam mənəvi haqqımız və 
ərkimiz vardır. 
 10 
 
Teymur Kərimli 
14 aprel 2003. 
 11 
 
 
 
G Ġ R Ġ ġ 
 
zərbaycan Xalq Cümhuriyyətinin süqutundan sonra 
həmin dövlətin qurucuları, həmçinin milli düşüncəli bir 
çox ziyalılar – elm, mədəniyyət xadimləri, ədiblər vətəni 
tərk etmək məcburiyyətində qalaraq, əsasən Türkiyəyə, 
qismən də Avropa ölkələrinə mühacirət etmişlər. Həmin 
ərəfədə xaricdə təhsil alan, yaxud işləyən bir qrup 
soydaşımız da siyasi motivlərlə əlaqədar Azərbaycana 
dönə bilməmiş, mühacirə çevrilmişdir. Bu proseslərin 
nəticəsində XX əsr Azərbaycan siyasi mühacirəti adlanan 
toplum formalaşmış, onun sıraları ikinci dünya 
müharibəsindən sonra vətənə dönməkdən imtina edən 
azərbaycanlıların hesabına bir qədər də genişlənmişdir. 
Doğrudur, Azərbaycan siyasi mühacirəti AXC-nin 
süqutundan xeyli əvvəl də mövcud olmuşdur.
*
 Lakin istər 
XIX əsrin, istərsə də XX əsrin əvvəllərinin Azərbaycan 
mühacirəti təşkilatlanmış toplum deyildi, ideoloji 
mübarizə vasitələrindən – mətbuatdan, nəşriyyatdan 
məhrum idi, onun milli istiqlal uğrunda mübarizəsi heç bir 
siyasi qurum tərəfindən istiqamətləndirilmirdi. 
AXC-nin süqutundan sonra yaranıb inkişaf etmiş 
mühacirət isə daha kütləvi, eyni zamanda təşkilatlanmış 
xarakter daşıyırdı, müxtəlif ölkələrdə özünün siyasi 
qurumlarına, mətbuat orqanlarına malik idi. Ən başlıcası 
                                                                        
* Азярбайъан сийаси мцhаъирятинин тарихи hаггында даhа ятрафлы 
бах: М.Б.Меhметзаде. Милли Азербайъан hарекети. Анкара, 1991, с. 
158-217; Х.Ибраhимли. Азярбайъан сийаси мцhаъиряти. Бакы, 1996. 
A 
 12 
isə bu mühacirət məskunlaşdığı ölkələrdə özünün siyasi, 
ədəbi-mədəni mühitini formalaşdırmış, yetmiş il ərzində 
müxtəlif vasitələrlə Azərbaycan milli hərəkatını davam 
etdirmiş, zəngin ideoloji-siyasi və ədəbi-elmi irs qoyub 
getmişdir. 
Həmin irs bir çox humanitar elmlər kimi milli 
ədəbiyyatşünaslığımıza da tədqiqat üçün zəngin material 
verir. Belə ki, 1920-ci ildən sonrakı dövrdə Azərbaycan 
ədəbiyyatı və ədəbi-nəzəri fikri yalnız Şimali və Cənubi 
Azərbaycanda deyil, mühacirətimizin ədəbi-elmi fəaliyyəti 
sayəsində vətənimizin tarixi və mövcud siyasi 
sərhədlərindən kənarda – Türkiyə, Almaniya, Polşa, Fran-
sa, ABŞ kimi yaxın və uzaq xarici ölkələrdə də inkişaf 
etmişdir. Bu baxımdan Azərbaycan siyasi mühacirətinin 
zəngin ədəbi irsinin hərtərəfli araşdırılması çağdaş 
ədəbiyyatşünaslıq elmimizin təxirəsalınmaz mühüm 
vəzifələrindəndir. 
İlk növbədə ona görə ki, mühacirət ədəbiyyatını və 
ədəbiyyatşünaslığını öyrənmədən bütövlükdə Azərbaycan 
ədəbiyyatının və ədəbi-nəzəri fikrinin dolğun, bitkin tarix-
ini yaratmaq qeyri-mümkündür. Çünki dünyanın hansı 
ölkəsində və hansı şəraitdə yaradılmasından asılı olmaya-
raq, Azərbaycan ədibləri, alimləri tərəfindən yazılmış 
bədii və elmi əsərlər ümummilli ədəbi-elmi irsimizin 
ayrılmaz tərkib hissəsidir. 
Digər tərəfdən, Azərbaycanın dövlət müstəqilliyinin  
bərpası   millətimizin  tarixinin,  mədəniyyətinin, o 
cümlədən klassik ədəbiyyatının tədqiqi yönündə sovet və 
dünya elminin yol verdiyi birtərəfliliyin, təhriflərin, bir 
sıra hallarda isə qərəzli və qeyri-obyektiv münasibətin 
ziyanlı nəticələrinin aradan qaldırılmasını zəruri etdiyi və 
bunun üçün əlverişli şərait yaratdığı bir zamanda özünün 
 13 
ideoloji – siyasi platforması etibarilə marksizm-leninizmə, 
hər cür şovinizmə və böyük dövlətçilik ideologiyasına 
müxalif olan, obyektivliyi, qərəzsizliyi ilə seçilən 
mühacirət ədəbiyyatşünaslığının tədqiqi çağdaş ədəbi-
nəzəri fikir üçün elmi-metodoloji cəhətdən də aktuallıq 
kəsb edir, bu istiqamətdə müqayisələr aparmaq, 
mübahisələri, problemləri çözmək üçün zəngin material 
verir. 
Mühacirət ədəbiyyatşünaslığının araşdırılmasını 
zəruri edən digər cəhət mühacir alimlərin əsərlərində, o 
cümlədən klassik ədəbiyyatımıza dair tədqiqlərində qoyu-
lan və həllini tapan milli ədəbiyyat tarixi konsepsiyası, 
Azərbaycan ədəbiyyatında realizmin mənşəyi və 
mərhələləri, klassik irs və istiqlal məfkurəsi, ədəbiyyat və 
siyasət, sənətkar və ictimai – siyasi mühit kimi ciddi elmi 
problemlərin bugün də aktuallıq kəsb etməsidir. 
Nəhayət, «Azərbaycan mühacirət 
ədəbiyyatşünaslığında klassik irs problemi» mövzusunda 
araşdırma bütövlükdə mühacirət ədəbiyyatının və ədəbi-
nəzəri fikrinin spesifik xüsusiyyətlərini, əsas 
problemlərini, aparıcı meyllərini müəyyənləşdirmək və 
dəyərləndirmək baxımından da aktualdır. 
Mühacirət ədəbi-elmi fikrinin Məhəmməd Əmin 
Rəsulzadə (bundan sonra M.Ə.Rəsulzadə şəklində gös-
təriləcəkdir), Mirzə Bala Məhəmmədzadə, Əbdülvahab 
Yurdsevər, Əhməd Cəfəroğlu, Məhəmmədəli Rəsulzadə 
(bundan sonra M.Əli Rəsulzadə şəklində göstəriləcəkdir), 
Süleyman Təkinər, Səlim Rəfiq kimi görkəmli 
nümayəndələrinin klassik Azərbaycan ədəbiyyatı ilə bağlı 
araşdırmaları bu tədqiqatın əsas predmetini təşkil edir. 
Bundan əlavə, M.Ə.Rəsulzadənin və M.B.Məhəm-
mədzadənin tarixə, siyasətə və mədəniyyətə dair 
 14 
əsərlərindən müvafiq hissələr də tədqiqata cəlb 
olunmuşdur. 
Mövzu ilə əlaqədar Azərbaycan mühacirət mətbuatı – 
(«Yeni Qafqazya», «Odlu yurd», «Azəri türk», 
«Azərbaycan yurd bilgisi», «Mücahid», «Türk izi»- 
(İstanbul), «İstiqlal», «Qurtuluş» -(Berlin), «Azərbaycan» 
(Ankara) və s.), həmçinin mühacir müəlliflərin əsərlərinin 
çapı ehtimal olunan Türkiyənin bəzi elmi jurnalları, AFR-
dəki Sovetlər Birliyini Öyrənmə İnstitutunun «Dərgi»si, 
«Qafqaz istiqlal komitəsi»nin Münhendə nəşr olunmuş 
«Qafqazya» və «Birləşik Qafqazya» dərgiləri diqqətlə 
araşdırılmış, xeyli material aşkar edilərək tədqiqatda 
istifadə edilmişdir. M.Ə.Rəsulzadənin «İslam-türk 
ensiklopediyası» və «Türk ensiklopediyası»nda, 
M.B.Məhəmmədzadənin isə «İslam ensiklopediyası»nda 
dərc olunmuş Azərbaycan tarixi, ədəbiyyatı, mədəniyyəti 
haqqında oçerklərinə də, yeri gəldikcə, istinad edilmişdir. 
Azərbaycan mühacirət ədəbiyyatşünaslığının klassik 
ədəbi irsimizlə bağlı araşdırmalarının ədəbiyyat 
tarixçiliyimizdəki yerini, ədəbi-nəzəri fikrimizin 
inkişafındakı rolunu müəyyənləşdirmək məqsədimiz bu 
əsərdə aşağıdakı vəzifələrin yerinə yetirilməsini zəruri 
etmişdir: 
 
- mövzunun tədqiqi vəziyyətini öyrənmək; 
- mühacirət ədəbiyyatşünaslığının əsas tədqiqat 
istiqamətlərini müəyyənləşdirmək, klassik irslə bağlı 
araşdırmalarını toplayıb mövzu və problematika 
baxımından sistemləşdirmək; 
- mühacirət elmi fikrinin Azərbaycan ədəbiyyatı tarixi 
konsepsiyasını şərh etmək, milli ədəbiyyatımızın 
mənşəyi və dövrləşdirilməsi, həmçinin Azərbaycanın 
 15 
Şərq-islam mədəniyyətində roluna dair müddəalarını 
təhlil etmək; XI-XII əsrlər farsdilli Azərbaycan 
ədəbiyyatına münasibətini aydınlaşdırmaq; 
- anadilli poeziyanın təşəkkülü və onun aparıcı 
simalarının yaradıcılığı haqqında mülahizələrini 
nəzərdən keçirmək; 
- Azərbaycan ədəbiyyatında realizmin mənşəyi və inkişaf 
mərhələləri, həmçinin milli romantizm haqqında 
mülahizələrini dəyərləndirmək; 
- klassik ədəbi irsin milli istiqlal məfkurəsinin, milli 
ideologiyanın formalaşmasındakı rolu haqqında müla-
hizələrini şərh etmək; 
- klassik ədəbiyyatımızın bu və ya digər problemi ilə 
bağlı mühacirət ədəbiyyatşünaslığının müddəalarını so-
vet dövrü Azərbaycan ədəbiyyatşünaslığının mülahizə-
ləri ilə müqayisəli şəkildə nəzərdən keçirmək, həmçinin 
mühacirət elmi fikrinin nəticələrini müasir Azərbaycan 
ədəbiyyatşünaslığının nailiyyətləri baxımından 
qiymətləndirib, orijinal cəhətlərini aşkarlamaq; 
- mühacirət ədəbiyyatşünaslığının Azərbaycan ədəbi-
nəzəri fikrinə, konkret olaraq klassik ədəbiyyatın 
öyrənilməsinə töhfəsini müəyyənləşdirmək. 
 
Məlum ideoloji-siyasi yasaqlarla əlaqədar sovet 
dövründə Azərbaycan mühacirətinin yaratdığı zəngin 
ədəbi-elmi irsin sistemli və obyektiv tədqiqi mümkün 
olmamışdır. Mühacirət hərəkatının M.Ə.Rəsulzadə, 
M.B.Məhəmmədzadə, Ə.Yurdsevər, Ə.Cəfəroğlu, C.Hacı-
bəyli kimi görkəmli nümayəndələri sovet dövri 
mətbuatında qərəzli hücumlara, təhqirlərə məruz qalmış, 
onların siyasi, ədəbi-elmi, publisistik fəaliyyəti, tariximiz, 
mədəniyyətimiz, ədəbiyyatımızla bağlı tədqiqatları 
 16 
haqqında birtərəfli, qeyri-obyektiv mülahizələr, rəylər 
söylənmişdir. Akademik F.Köçərlinin «Böhtançıya cavab» 
(«Kommunist», 10 mart 1974), Azərbaycan EA-nın 
müxbir üzvü Ə.Mirəhmədovun «Burjua elminin 
saxtakarlığı əleyhinə» (Azərbaycan ədəbi-ictimai fikri 
məsələləri) («Azərbaycan kommunisti», sayı 2, 1974) 
məqalələri bu qəbildəndir. Lakin bununla yanaşı, milli 
ədəbiyyat klassiklərimizin yaradıcılığı haqqında sovet 
Azərbaycanında nəşr olunmuş bir sıra monoqrafiyalarda, 
yeri gəldikcə, mühacir ədəbiyyatşünasların da əsərlərinə 
istinad edilmiş, onların dəyərli elmi nəticələri qeyd 
olunmuşdur. Doğrudur, bu zaman həmin müəlliflər 
Türkiyə alimləri kimi təqdim edilir, onların Azərbaycan 
siyasi mühacirətinə mənsubluğu üzərindən sükutla keçilir-
di. 
Filologiya elmləri doktoru, professor Xəlil Yusifov 
«Nizaminin lirikası» monoqrafiyasında şairin lirik irsinin 
tədqiqi tarixindən bəhs edərkən M.Ə.Rəsulzadənin 
«Azərbaycan şairi Nizami» kitabı üzərində ətraflı dayanır 
[42, 60-62]. X.Yusifova görə, müəllifin bəzi zərərli 
meyllərinə, qərəzli səhv hökmlərinə baxmayaraq, 
«ümumiyyətlə götürdükdə, bu əsərin yaxşı cəhətləri pis 
cəhətlərindən çoxdur. Burada Nizaminin həyat və 
yaradıcılığı ilə əlaqədar əvvəlki müəlliflərin fikirləri 
ümumiləşdirilməklə bərabər, bir çox fikirlər ilk dəfə irəli 
sürülmüşdür» [42,60]. Monoqrafiyasının mövzusu ilə 
əlaqədar X.Yusifov M.Ə.Rəsulzadənin həmin əsərindən 
yalnız Nizami lirikası haqqında fikirləri təhlil edərək belə 
nəticəyə gəlir ki, müəllifin bu xüsusdakı mülahizələri 
V.Dəstigirdi və Y.E.Bertels kimi nizamişünasların 
mülahizələri ilə birləşir. Nizami lirikası ilə Cəlaləddin 
 17 
Ruminin əlaqəsindən bəhs edilən hissəni isə kitabın ən 
maraqlı yerlərindən biri kimi dəyərləndi                  
 18 
rən X.Yusifov, eyni zamanda M.Ə.Rəsulzadənin bəzi 
fikirlərinin səhv olduğunu söyləyir. X.Yusifovun fikrincə, 
Nizami qəsidələrində sufizmdən danışıldığının iddia 
edilməsi doğru deyildir və Rəsulzadənin yazdığına rəğmən 
təzkirələrdə Nizami qəsidələrinin «sufilikdən, təcərrütdən 
ibarət olmasına» dair heç bir şey yoxdur [42,61]. Mono-
qrafiya müəllifi həmçinin M.Ə.Rəsulzadənin bütöv şəkildə 
əldə olmayan Nizami divanının həcmi haqqında qəti hökm 
verməsini də düzgün saymır. X.Yusifovun bu son fikri ilə 
razılaşsaq da, təzkirələr haqqında yuxarıdakı 
mülahizəsinin araşdırmaya ehtiyacı olduğu zənnindəyik. 
Filologiya elmləri namizədi Xəlil Hüseynov isə «Ni-
zaminin «Sirlər xəzinəsi» adlı monoqrafiyasında 
«Azərbaycan şairi Nizami» kitabından öz mövzusu ilə 
bağlı hissələri təhlil edərək belə bir qənaətə gəlir ki, 
M.Ə.Rəsulzadə «Xəmsə»nin ilk poemasını «din yayan 
müqəddəs bir kitab, müəllifini isə «ilahi sirlərə irmiş» və 
onları bir xəzinə halında «ərənlərə əmanət edən» bir şəxs 
adlandırmaqla burjua tədqiqatçılarının məhdud və qeyri-
elmi fikirlərini təkrar etmişdir» [12,20]. X.Hüseynova 
görə, M.Ə.Rəsulzadənin «Sirlər xəzinəsi» haqqında yanlış 
mülahizələri «Nizaminin ilham aləmini vəsf etdiyi 
xəlvətləri dərk etməməsindən» irəli gəlir. 
M.Ə.Rəsulzadənin «Azərbaycan şairi Nizami» kitabı ilə 
bağlı bu və digər mübahisəli məqamları monoqrafiyanın 
ikinci fəslində nəzərdən keçirəcəyimizdən təkrara yol 
verməmək üçün burada həmin məsələlərə münasibətimizi 
açıqlamağı lazım bilmədik. 
Filologiya elmləri doktoru, professor Həmid 
Məmmədzadə «Mirzə Fətəli Axundov və Şərq» monoqrafi-
yasının «M.F.Axundovun Türkiyədə öyrənilməsi və tədqiq 
edilməsi» bölməsində Azərbaycan ədəbiyyatının bu 
 19 
görkəmli klassikinin həyat və yaradıcılığı haqqında 
Ə.Cəfəroğlunun, M.B.Məhəmmədzadənin, Ə.Yurdsevərin 
araşdırmalarından da bəhs edir [26,150-159]. 
Türkiyədə 1940-cı illərədək M.F.Axundov haqqında 
Ə.Cəfəroğlunun bir neçə məqalə yazdığını qeyd edən 
müəllif həmin məqalələrin adlarını sadalamaqla 
kifayətlənmiş, onların elmi-nəzəri səviyyəsi barədə heç bir 
fikir söyləməmişdir. H.Məmmədzadə «İslam 
ensiklopediyası»nın 4-cü cildində (İstanbul, 1945) dərc 
olunmuş «Fətəli Axundzadə» portret-oçerkini geniş təhlil 
edərək müsbət cəhətlərini göstərməklə yanaşı, bir sıra 
qüsurlarını, ədibin həyat və yaradıcılığı ilə bağlı təhrif 
olunmuş məqamları da nəzərə çatdırmışdır [26,150-155]. 
Lakin nədənsə, monoqrafiya müəllifi həmin oçerkin Mirzə 
Bala Məhəmmədzadə tərəfindən yazıldığını qeyd etməyi 
lazım bilməmişdir. 
Ə.Yurdsevərin «Mirzə Fətəli Axundzadənin həyatı və 
əsərləri» kitabçasını ətraflı təhlil edən professor 
H.Məmmədzadə Axundovun ictimai-siyasi və fəlsəfi 
görüşləri, rus ədəbiyyatının dramaturqun yaradıcılığına 
təsirinin mütləqləşdirilməsinin yanlışlığı və s. barədə 
Ə.Yurdsevərin bir sıra qənaətləri ilə razılaşmırsa da, 
ümumən həmin araşdırmanı müsbət qiymətləndirir: 
«Ümumiyyətlə, qeyd etmək lazımdır ki, Əbdülvahab 
Yurdsevərin M.F.Axundov haqqında yazdığı tədqiqat 
zəngin materiala istinad etmək və böyük mütəfəkkirin 
çoxtərəfli irsini və fəaliyyətini əhatə etmək nöqteyi-
nəzərindən maraqlıdır. O, Türkiyədə bu haqda özündən 
əvvəl yazan müəlliflərdən müəyyən qədər irəli gedə 
bilmişdir» [26,158]. 
H.Məmmədzadə haqqında danışdığımız 
monoqrafiyasında Ə.Yurdsevərin «Azərbaycan dram 
 20 
ədəbiyyatı» əsərinin M.F.Axundovla bağlı hissəsindən də 
müxtəsər bəhs etmiş, M.Ə.Rəsulzadənin adını çəkmədən 
onun «Azərbaycan kültür gələnəkləri» əsərindən Mirzə 
Fətəlinin ədəbiyyat tariximizdəki mövqeyini xarakterizə 
edən sərrast mülahizəsini sitat gətirmişdir[26,159]. 
Ə.Yurdsevərin «Azərbaycan dram ədəbiyyatı» 
kitabçasından filologiya elmləri doktoru, professor Ka-
mran Məmmədovun «Nəcəf bəy Vəzirov» 
monoqrafiyasında da danışılır. Əsərinin mövzusu ilə 
əlaqədar müəllif həmin kitabçanın yalnız N.Vəzirovun 
dramaturji yaradıcılığına həsr olunmuş fəsli üzərində 
dayanır. K.Məmmədov N.Vəzirovun «Müsibəti-
Fəxrəddin», «Yağışdan çıxdıq, yağmura düşdük», «Adı 
var, özü yox» kimi əsərlərinə Ə.Yurdsevərin verdiyi təhlili 
müsbət qiymətləndirməklə yanaşı, dramaturqun 
Azərbaycan ədəbiyyatındakı mövqeyi haqqında mülahizə-
ləri ilə də razılaşır. Lakin K.Məmmədovun fikrincə, 
«Pəhləvanani-zəmanə» pyesindən danışarkən Ə.Yurdsevər 
«dövr ilə əlaqədar məsələlərdə obyektivlik hissini itirmiş, 
ədəbiyyatşünasdan daha çox irticaçı bir siyasətçi kimi 
çıxış etmişdir» [23,316]. Bu fikrini əsaslandırmaq üçün 
monoqrafiya müəllifinin gətirdiyi sitatdan aydın olur ki, 
Ə.Yurdsevərə qarşı irəli sürülən ittiham onun Bakını və 
bütövlükdə Azərbaycanı türk torpağı adlandırması, rus 
imperializminin burada yürütdüyü müstəmləkə siyasətini 
pisləməsi ilə əlaqədardır. Zənnimizcə, Ə.Yurdsevərin bu 
fikirlərində haqlı olduğunu sübut etməyə ehtiyac yoxdur. 
Təəssüf ki, K.Məmmədov Ə.Yurdsevərin «Azərbaycan 
dram ədəbiyyatı» kitabçası haqqında ümumən müsbət 
səciyyəli təhlilini mühacir alimin ünvanına təhqiramiz 
ifadələr işlətməklə tamamlamış, onu «mürtəce niyyətli 
 21 
siyasətçilərin quyruğunda sürünməkdə, qəsdən iftira yolu-
nu tutmaqda» günahlandırmışdır [23,319]. 
Ə.Yurdsevərin klassik irsimiz haqqında digər tədqiqatı 
– «Sabirin Azərbaycan ədəbiyyatındakı yeri» kitabı isə filo-
logiya elmləri doktoru Nazim Axundovun kəskin tənqidinə 
məruz qalmışdır. «Azərbaycan satira jurnalları» (1906-
1920-ci illər) monoqrafiyasında XX əsr Azərbaycan 
satirasının Türkiyədə öyrənilməsi haqqında danışarkən 
N.Axundov həmin əsərin üzərində də dayanır [2,341-343]. 
Mühacir ədəbiyyatşünasın tədqiqatına marksist-leninçi 
ideologiyanın tələbləri nöqteyi-nəzərindən yanaşdığı üçün 
monoqrafiya müəllifi Ə.Yurdsevəri mühafizəkarlıqda, Sabi-
rin ictimai-siyasi görüşlərini təhrif etməkdə, əksinqilabi 
fikirlər söyləməkdə ittiham etmişdir. Sabirin siyasi görüşləri 
etibarilə türkçü, milliyyətçi, fəlsəfi görüşləri etibarilə ideal-
ist olması haqqında Ə.Yurdsevərin mülahizələri ilə 
razılaşmayan N.Axundova görə, mühacir alim «o zamankı 
siyasi şəraiti, azadlıq uğrunda gedən inqilabi mübarizəni, 
onun qarşıya qoyduğu vəzifələri doğru başa düşmədiyindən 
Sabirin yaradıcılığındakı böyük bəşəri idealların mənasını 
da təhrif etmişdir. Nəticədə Sabirin inqilabi pafosu inkar 
edilmiş, o ayrı-ayrı islahatlar tələb edən kiçik bir sənətkar 
səviyyəsinə endirilmişdir» [2,343]. 
Bura qədər deyilənlər göstərir ki, sovet dövründə 
Azərbaycan ədəbiyyatşünaslarının mühacirət irsi, mü-
hacirət ədəbi-elmi fikri haqqında mülahizələri, rəyləri heç 
də həmişə obyektiv elmi xarakter daşımamışdır. Bu isə, 
yuxarıda qeyd etdiyimiz kimi, həmin dövrün siyasi rejimi 
və cəmiyyətdə hakim olan ideologiya ilə bağlı bir hal idi. 
Alim, tədqiqatçı bu rejimin və ideologiyanın mahiyyətinə 
zidd olan mətləbləri ya tənqid etməli, ya da bu barədə, 
ümumiyyətlə, susmalı idi. 
 22 
1980-ci illərin sonu-1990-cı illərin əvvəllərində 
keçmiş SSRİ məkanında, o cümlədən Azərbaycanda gedən 
tarixi-siyasi proseslər, milli özünüdərkə və dövlət 
müstəqilliyinə meylin qüvvətlənməsi ictimai-siyasi, ədəbi-
mədəni mühitdə mövcud olan bir çox yasaqları aradan 
qaldırdığı kimi, mühacirət irsinin də obyektiv elmi tədqiqi 
üçün şərait yaratdı. Məhz belə bir dövrdə, Azərbaycan 
Respublikasının Dövlət müstəqilliyinin elan olunması 
ərəfəsində – 1991-ci ilin aprelində Nizami adına 
Ədəbiyyat İnstitutunun, Azərbaycan Yazıçılar Birliyinin, 
«Vətən» Cəmiyyətinin, Azərbaycan Milli Yaradıcılıq Qu-
rumunun və Türkiyədəki Azərbaycan Kültür Dərnəyinin 
Bakıda birgə təşkil etdikləri «Azərbaycan mühacirət 
ədəbiyyatı» beynəlxalq elmi simpoziumu bu mövzunun 
tədqiqinə təkan verdi. Simpoziumda XX əsr Azərbaycan 
siyasi mühacirətinin görkəmli nümayəndələrinin həyat və 
fəaliyyəti, mühacirətin ideoloji-siyasi və ədəbi-elmi irsi 
haqqında sanballı məruzələr oxundu, müzakirələr keçiril-
di. 
Filologiya elmləri doktoru, professor, əməkdar elm 
xadimi Azadə Rüstəmovanın həmin simpoziumda 
«Məhəmməd Əmin Rəsulzadənin «Azərbaycan şairi Ni-
zami» əsəri» mövzusunda məruzəsi* mühacirət 
ədəbiyyatşünaslığında klassik irs probleminin 
araşdırılması yönündə ilk uğurlu addımlardandır. 
M.Ə.Rəsulzadənin adı çəkilən kitabı ilk nəşrindən düz 
qırx il sonra müəllifin vətənində professor R.Azadənin bu 
araşdırmasında öz obyektiv elmi qiymətini almışdır. 
                                                                        
* Профессор Р.Азадянин щямин мярузя ясасында щазырладыьы ейни 
адлы мягаля Азярбайъан ЕА Хябярляринин Ядябиййат, Дил, Инъя-
сянят серийасынын 1998-ъи ил 1-2-ъи сайында чап едилмишдир. Биз 
бурада щямин няшря истинад едирик – Н.Ъ. 
 23 
Nizami yaradıcılığının araşdırılması sahəsində çox-
illik təcrübəsi və uğurları olan professor R.Azadə 
«Azərbaycan şairi Nizami» kitabını «yazılışından əlli, 
nəşrindən qırx illik bir zaman məsafəsi keçsə də, öz elmi 
əhəmiyyətini bugün də saxlayan, bir sıra problemlərin 
tədqiqi yönümündə isə hətta örnək məqamında olan bir 
əsər» kimi dəyərləndirir, burada şairin dövrü, mühiti, 
şəxsiyyəti, cəmiyyət hadisələrinə baxışı, elmi-fəlsəfi 
dünyagörüşü, təsəvvüf və əxiliklə əlaqəsi, şer, sənət 
haqqında görüşləri, sənətkarlıq xüsusiyyətləri kimi 
nizamişünaslığın bütün mərhələləri üçün mühüm və vacib 
olan məsələlərin sistemli şəkildə öyrəniş obyektinə çevril-
diyini vurğulayır. Məruzəçinin fikrincə, «M.Ə.Rəsul-
zadənin Nizami şerini «toplunun sosial və fikri ehtiyacına 
yönəldilmiş bir sənət nümunəsi kimi tədqiqi və «ictimai 
nizam ilə yaradılmış ədalətli cəmiyyət ideyası» haqqındakı 
elmi konsepsiyası nizamişünaslıqda nəzəri fikrin ilkin 
uğurları sırasındadır» [35,3]. M.Ə.Rəsulzadənin Nizami 
və din, Nizami və sufilik, Nizami yaradıcılığında kamil 
insan-tanrı münasibətləri kimi elmi problemlər haqqında 
ilk obyektiv fikir söyləyən müəlliflərdən biri, bəlkə də bi-
rincisi olduğunu qeyd edən R.Azadə onun «Nizami və 
Avropa ədəbiyyatı» problemi ətrafında mülahizələrinin, 
A.Krımski və Y.E.Bertels kimi rus şərqşünaslarının 
əsərlərinə münasibətinin də dolğunluğu və elmi dəyəri ilə 
seçildiyini nəzərə çatdırır. Nizaminin türklüyü və 
əsərlərinin türk təfəkkürünün məhsulu olması haqqında 
M.Ə.Rəsulzadənin mülahizələrinə xüsusi diqqət yetirən 
R.Azadə bu problemin tədqiqatdan leytmotiv kimi keçib, 
onun bütün ruhunu istiqamətləndirdiyini vurğulayaraq 
yazır: «M.Ə.Rəsulzadə Nizami şerinin  iç məzmununa 
 24 
nüfuz etməklə onun sənəti üçün səciyyəvi olan 
azərbaycanlılıq-türkilik koloritini üzə çıxarır» [35,5-6]. 
«Azərbaycan şairi Nizami» kitabındakı bəzi 
mübahisəli, qeyri-dəqiq məqamlarla da bağlı R.Azadə öz 
fikrini söyləmişdir. Ümumiyyətlə, bu məruzə Azərbaycan 
mühacirət ədəbiyyatşünaslığının konkret nümunəsinə həsr 
olunsa da, bütövlükdə mühacirət ədəbi-elmi fikri haqqında 
yüksək elmi-nəzəri səviyyəsi, dolğun təhlili, o dövrün 
mühacirətlə bağlı yazıları üçün səciyyəvi olan emosiyalar-
dan və publisistik əhval-ruhiyyədən uzaqlığı ilə seçilən ilk 
sanballı mütəxəssis rəyidir – desək, mübaliğə etmərik. 
Qeyd etmək yerinə düşərdi ki, «Azərbaycan şairi Ni-
zami» kitabı nəşr olunan kimi Türkiyə ədəbi-elmi 
ictimaiyyətində maraq doğurmuş, bu ölkədə Azərbaycan 
ədəbiyyatının məşhur araşdırıcılarından olan professor 
Əhməd Atəş 1954-cü ildə «Azərbaycan yurd bilgisi» 
dərgisində əsər haqqında resenziya dərc etdirmişdir. 
Kitabın hər bölümünü müxtəsər şərh edən türk alimi yazır: 
«... Əsər böyük şair Nizamini tarixi və coğrafi bütün mühi-
ti içində, bütün cəhətlərini qavrayan bir plana görə 
hazırlanmış və bu planın hər qismi salim bir anlayış, dərin 
bir görüş və geniş bir bilgi ilə incələnmiş və yazılmışdır» 
[44,52]. Professor Əhməd Atəşin fikrincə, «bu əsər 
yazarının siyasət adamı olmasına rəğmən Nizamini sevən, 
anlayan və dürüst bir ruh tərəfindən cızılmış və müvəffəq 
olmuş bir tablosudur»[44,52]. 
1990-cı illərin əvvəllərində Azərbaycan mühacirətinin 
ədəbi-elmi irsinə peşəkarlıqla yanaşanlardan biri də 
tənqidçi-ədəbiyyatşünas Elçin olmuşdur. O, «Ədəbi pros-
es: olum, ya ölüm?» silsiləsindən ikinci məqaləsində 
Azərbaycan ədəbiyyatı tarixinin yeni konsepsiyasının 
hazırlanmasında mühacirət ədəbiyyatşünaslığından da 
 25 
faydalanmağın zəruriliyini qeyd edir, Ə.Cəfəroğlunun 
«Azərbaycan dil və ədəbiyyatının dönüm nöqtələri», 
Ə.Yurdsevərin «Azərbaycan ədəbiyyatında Vidadi və Va-
qifin yaradıcılığı», həmçinin mühacir alimlərimizin bir 
sıra digər əsərlərini istər metodoloji prinsiplər, istərsə də 
elmi-nəzəri səviyyə baxımından diqqətəlayiq tədqiqatlar 
kimi dəyərləndirir. Alim düzgün olaraq belə bir fikir 
yürüdür ki, həmin nümunələr «sosialist realizmi ədəbi me-
todunun» inzibati çərçivələrindən azad elmi-nəzəri 
təfəkkür bəhrəsi kimi maraqlıdır və bu mənada, onların 
müqayisəli şəkildə öyrənilməsi, … yeni konsepsiyanın 
işlənilməsi baxımından effektli nəticələrə gətirib çıxara 
bilər, eyni zamanda ədəbi prosesi canlandırar, ona yeni bir 
nəfəs, ab-hava gətirər» [11]. 
Filologiya elmləri doktoru Vaqif Sultanlı «Məhəm-
məd Əmin Rəsulzadənin həyatı və ədəbi fəaliyyəti» 
mövzusunda müdafiə etdiyi doktorluq dissertasiyasında, 
həmçinin həmin dissertasiya əsasında nəşr etdirdiyi «Mə-
həmməd Əmin Rəsulzadənin ədəbi dünyası» (Bakı-1994) 
dərs vəsaitində və «Ağır yolun yolçusu» (Bakı-1996) adlı 
portret-monoqrafiyada görkəmli mütəfəkkirin mühacirət 
dövrü ədəbi-elmi fəaliyyətindən də ətraflı bəhs etmişdir. 
M.Ə.Rəsulzadənin klassik Azərbaycan ədəbiyyatının 
tədqiqi yönümündəki fəaliyyətinin ardıcıl, sistemli 
araşdırmalarla müşayiət olunduğunu vurğulayan müəllif 
«Azərbaycan kültür gələnəkləri» və «Azərbaycan şairi Ni-
zami» əsərlərinin təhlilinə geniş yer vermiş, bu 
tədqiqatların ədibin ədəbiyyatımızın mənşəyinə müna-
sibətini aydınlaşdırmaq, klassiklərə yanaşma metodunu 
müəyyənləşdirmək baxımından böyük əhəmiyyətə malik 
olduğunu qeyd etmişdir [39,143-168]. 
 26 
Elşən Əbülhəsənli «Əhməd Cəfəroğlunun 
ədəbiyyatşünaslıq irsi» mövzusunda namizədlik 
dissertasiyasında görkəmli mühacir alimin klassik 
irsimizlə bağlı tədqiqatları üzərində də dayanmış, 
«Azərbaycan dil və ədəbiyyatının dönüm nöqtələri», 
«XVII əsr azəri şairi Məlik bəy Avcı», «XIX əsr azəri şairi 
Siraci» və s. əsərləri barədə fikir yürütmüşdür. 
Yuxarıda deyilənlərdən göründüyü kimi, son illər 
mühacirət ədəbiyyatşünaslığının araşdırılmasında müəy-
yən irəliləyişə və uğurlara baxmayaraq, bütövlükdə bu 
mövzunun tədqiqi vəziyyəti qənaətbəxş sayıla bilməz. 
Mühacirət ədəbiyyatşünaslığında klassik irs problemi də 
sistemli və ətraflı araşdırmaya cəlb edilmədiyindən təqdim 
edilən bu əsərin yazılması zərurətini doğurmuşdur. 
Mövzunun ilk dəfə sistemli işlənməsi əslində 
araşdırmanın elmi yeniliyini şərtləndirən başlıca amildir. 
Belə ki, bu işdə Azərbaycan siyasi mühacirətinin 
ədəbiyyatşünaslıq irsinin mühüm qismini təşkil edən klas-
sik ədəbiyyatımızla bağlı araşdırmalar ilk dəfə olaraq 
xüsusi tədqiqatın predmetinə çevrilir, mühacirət 
ədəbiyyatşünaslığı vahid ədəbi-nəzəri, elmi istiqamət, 
Azərbaycan ədəbiyyatşünaslığının tərkib hissəsi kimi 
təqdim olunur. 
Tədqiqatda həmçinin ilk dəfə olaraq mühacirət 
ədəbiyyatşünaslığının ədəbiyyat tarixi konsepsiyası 
açıqlanmış, M.Ə.Rəsulzadənin, M.B.Məhəmmədzadənin, 
Ə.Yurdsevərin, Ə.Cəfəroğlunun və digərlərinin klassik 
ədəbiyyatımızın müxtəlif problemləri ilə bağlı 
mülahizələri sovet dövrü Azərbaycan 
ədəbiyyatşünaslığının müddəaları ilə müqayisəli surətdə 
təhlil edilmiş, çağdaş ədəbi-nəzəri fikrin nailiyyətləri 
baxımından dəyərləndirilmişdir. 
 27 
Əsər tarixi-müqayisəli metodun prinsipləri əsasında 
yazılmış, müasir ədəbiyyatşünaslığın nəzəri 
müddəalarından, klassik Azərbaycan ədəbiyyatına dair 
tədqiqatların nəticələrindən istifadə edilmişdir. 
Monoqrafiyada Azərbaycan mühacirət 
ədəbiyyatşünaslığında klassik irs problemi ilk dəfə sistem-
li şəkildə araşdırıldığından bu sahədə gələcək tədqiqatlar 
üçün zəmin təşkil edir. İşin nəticələrindən Azərbaycan 
mühacirət ədəbiyyatı, ədəbi-nəzəri fikir tarixi, həmçinin 
klassik ədəbiyyatımızla bağlı tədqiqat aparan 
mütəxəssislər faydalana bilərlər. Bu monoqrafiyanın ali 
məktəblərin filologiya fakültələrində müvafiq ümumi və 
xüsusi kursların tədrisində də istifadə edilməsi 
mümkündür. 
 
 28 
 
 
 
 
 
B I R I N C I  F Ə S I L  
 
AZƏRBAYCAN MÜHACIRƏT ƏDƏBIYYATġÜNASLIĞININ 
ÜMUMI SƏCIYYƏSI 
1.1. Mühacirət ədəbiyyatĢünaslığının təĢəkkülünü 
Ģərtləndirən amillər. Mühacirət ədəbi-nəzəri 
fikrinin əsas istiqamətləri 
M.Ə.Rəsulzadə «Elm və siyasət» adlı məqaləsində 
yazır: «Mədəniyyətin qayəsi siyasəti elmə tabe 
etdirməkdir» [80]. Mədəni, sivil dünyada qeyd-şərtsiz 
qəbul edilmiş bu prinsip sovet siyasi rejiminə onun bütün 
mövcudluğu dövründə tamamilə yad olmuşdur. Burada 
elm, mədəniyyət siyasəti nəinki idarə etmirdi, hətta ondan 
ifrat asılılıqda, onun diqtəsinə əməl etmək zorunda idi. Bu 
səbəbdən də, Azərbaycanın 1920-ci ildə bolşevik Rusiyası 
tərəfindən istilası, 1922-ci ildə isə zorla SSRİ adlı impe-
riya qurumunun tərkibinə qatılması yalnız siyasi 
müstəqilliyimizin – milli dövlətçiliyimizin deyil, eyni za-
manda milli kültür istiqlalımızın da itirilməsi ilə 
nəticələndi. İctimai-siyasi həyatın bütün sahələrini ciddi 
nəzarətə götürən bolşevik rejimi «formaca milli, 
məzmunca sosialist» şüarı altında əslində ədəbiyyat və 
mədəniyyətdə də ruslaşdırma siyasəti yeridir, onu öz milli 
köklərindən ayırmağa çalışırdı. Millətləri, ilk növbədə 
türk-müsəlman xalqlarını simasızlaşdırmaq, onların tarixi 
 29 
yaddaşını məhv etmək məqsədi güdən bu imperiya 
siyasətinin mahiyyətini M.Ə.Rəsulzadə «Şəkilcə də, 
mühtəvaca da ruslaşdırma» formulu ilə olduqca sərrast 
açıqlamışdır. 
Sovet rejimində siyasətin humanitariya üzərində he-
gemonluğunun digər acınacaqlı nəticəsi alimlərin 
millətimizin tarixini, zəngin ədəbiyyat və mədəniyyətini 
obyektiv tədqiq edib dəyərləndirmək imkanından məhrum 
olmaları idi. Bu sahədə marksizm-leninizm təliminə, 
kommunist partiyasının proqram sənədlərində 
müəyyənləşdirilmiş «ustanovka»lara ciddi riayət etmək 
məcburiyyəti Azərbaycan tarixi, ədəbiyyatı, mədəniyyəti 
haqqında tədqiqatlarda bir çox hallarda qeyri-obyektiv, 
birtərəfli mülahizələrin irəli sürülməsinə, təhriflərə və 
yanlışlıqlara gətirib çıxarırdı. Ə.Yurdsevərin sözlərilə 
desək, «kommunist tədqiqatçılar … əsərləri sırf kəndi 
ölçüləri ilə mütaliə etdiklərindən, onların Azərbaycan 
ədəbiyyatı haqqında yapdıqları incələmələr dürüst və ob-
yektiv olmaqdan çox uzaq» idi [90,36]. Milli tariximizin 
və mənəvi irsimizin obyektiv araşdırılması üçün nisbətən 
əlverişli şərait Azərbaycanda yalnız 1970-ci illərdə 
yaranmağa başladı. 1960-cı illərin sonuna qədər isə totali-
tar rejimin müəyyən etdiyi çərçivələrdən kənara çıxan mil-
li düşüncəli ziyalıların faciəli taleyi haqqında yüzlərlə fakt 
mövcuddur. 
Təbii ki, sovet Azərbaycanında humanitar elmlər 
sahəsində uzun müddət hökm sürmüş bu anormal vəziyyət 
milli istiqlal hərəkatını xaricdə davam etdirən mühacir 
ziyalılarımızı narahat etməyə bilməzdi. Odur ki, 
mühacirlərimizin bir qismi öz fəaliyyətlərində siyasi və 
kulturoloji yönləri birləşdirmiş, sovet Azərbaycanındakı 
ictimai-siyasi və ədəbi-mədəni prosesi müntəzəm 
 30 
izləməklə yanaşı, folklorumuzun, klassik irsimizin tədqiqi 
və təbliği ilə də ardıcıl məşğul olmuşlar. Azərbaycan siya-
si mühacirətinin ədəbi-elmi fəaliyyətində əsas məqsəd, bir 
tərəfdən, tariximiz, ədəbiyyat və mədəniyyətimizlə bağlı 
sovet və dünya elminin təhriflərini aradan qaldırmaq, qey-
ri-obyektiv, yanlış mülahizələrini təkzib etmək idisə, digər 
tərəfdən, qədim tariximizi, zəngin ədəbi-mədəni irsimizi 
xaricdə təbliğ etməklə millətimiz barədə düzgün təsəvvür 
yaratmaq, onun müstəqil dövlət qurmağa və istiqlala 
qovuşmağa layiq olduğunu beynəlxalq ictimaiyyətə sübut 
etmək idi. Beləliklə, mühacirətimizin siyasi fəaliyyəti ki-
mi, kulturoloji fəaliyyəti də Azərbaycan istiqlalı ideyasına 
xidmət edirdi. 
 
 
 
 
XX əsr Azərbaycan siyasi mühacirətinin 
ədəbiyyatşünaslıq irsi olduqca zəngin və çoxcəhətlidir. 
Həmin irsi problematika baxımından şərti olaraq aşağıdakı 
kimi qruplaşdırmaq olar: 
 
a) ümumi ədəbi-kulturoloji problemlərə həsr olun-
muĢ əsərlər. 
b) Azərbaycan (və bütövlükdə türk) folkloru ilə bağlı 
araĢdırmalar. 
c) klassik ədəbi irsimizə dair araĢdırmalar. 
ç) çağdaĢ ədəbiyyat məsələlərinə həsr olunmuĢ 
əsərlər. 
 
Ümumi ədəbi-kulturoloji problemlərə həsr olunmuş 
əsərlərə M.Ə.Rəsulzadənin «Azərbaycan kültür 
 31 
gələnəkləri», Ə.Cəfəroğlunun «Azərbaycan dil və 
ədəbiyyatının dönüm nöqtələri», «Azərbaycan 
ədəbiyyatı», M.B.Məhəmmədzadənin «Milli harsımıza 
dair», S.Təkinərin «Azərbaycanda fikir hərəkatları» və s. 
araşdırmaları misal göstərmək olar. Bu əsərlərdə 
Azərbaycan ədəbiyyatı tarixi ümumkulturoloji aspektdə 
nəzərdən keçirilib dəyərləndirilir. 
Folklor araşdırmaları Azərbaycan mühacirət 
ədəbiyyatşünaslığının mühüm qolunu təşkil edir. Dünya 
şöhrətli türkoloq, professor Ə.Cəfəroğlunun bu sahədəki 
fəaliyyəti xüsusilə diqqətəlayiqdir. Bu böyük alimi əslində 
Azərbaycan mühacirət folklorşünaslığının banisi 
adlandırmaq olar. 1929-cu ildə Almaniyanın Breslau 
Universitetində «Gəncə dialektində 75 Azərbaycan bayatı-
türküsü. Bir dil araşdırması ilə» mövzusunda dissertasiya 
müdafiə edib filologiya doktoru alimlik dərəcəsi alan  
Ə.Cəfəroğlu  ömrünün sonuna kimi türk, o cümlədən 
Azərbaycan folklorunu müxtəlif yönlərdən araşdırmış, 
sanballı elmi məqalələr yazıb çap etdirmişdir. Folkloru-
muzun istər ayrı-ayrı janrları, möhtəşəm abidələri, istərsə 
də ümumi nəzəri problemlərinə həsr olunmuş araşdırmalar 
mühacir alimin filoloji irsində önəmli yer tutur. 
«Azərbaycan ədəbiyyatında sayaçı türküsü», «Anadolu və 
Azərbaycan folklorunda saxlanılan iki şaman tanrısı», 
«Folklorumuzda milli həyat və dil baqiələri», «Azəri xalq 
ədəbiyyatında Aşıq Qərib dastanı», «Azəri xalq 
ədəbiyyatında Qaçaq Nəbi dastanı» və s. məqalələr bu 
qəbildəndir. 
«XVI əsr azəri saz şairlərindən Tufarqanlı Abbas», 
«Cahan ədəbiyyatında türk qopuzu», «Hüdud boyu saz 
şairlərindən Dədə Qasım», «Tərəkəmə ağzı ilə hüdud boyu 
saz şairlərimizdən Qurbani və şerləri», «Hüdud boyu saz 
 32 
şairlərimizdən Bağdat xanım» və s. məqalələr 
Ə.Cəfəroğlunun türk etnik – mədəni ənənəsində mühüm 
yer tutan aşıq sənətinin və onun görkəmli  nümayən-
dələrinin yaradıcılığının tədqiqi ilə də ardıcıl və sistemli 
şəkildə məşğul olduğunu göstərir. 
Mühacirət folklorşünaslığının xüsusi diqqət yetirdiyi 
məsələlərdən biri də «Kitabi-Dədə Qorqud»un tədqiqi və 
təbliği olmuşdur. M.Ə.Rəsulzadənin «Dədə Qorqud 
dastanları», «Dədə Qorqud oğuznamələri» məqalələrində, 
«İslam-türk ensiklopediyası» üçün yazdığı «Azərbaycan 
etnoqrafiyası» oçerkində, habelə M.B.Məhəmmədzadənin 
«Dədə Qorqud», H.Bayqaranın «Dədə Qorqud 
dastanlarına dair notlar» və s. yazılarda bu möhtəşəm 
sənət abidəsinin meydana gəlməsi, Azərbaycan ədəbi dili-
nin, yazılı ədəbiyyatımızın və ümumiyyətlə, 
mədəniyyətimizin inkişafındakı rolu barədə ciddi elmi 
mülahizələr söylənilir. Mühacir müəlliflər «Kitabi-Dədə 
Qorqud»u ideoloji-siyasi yöndən də təhlilə cəlb etmiş, bu 
abidənin Stalin rejimi dövründə Sovet İttifaqında repres-
siyaya məruz qaldığını dünya ictimaiyyətinin nəzər-
diqqətinə çatdırmışlar. 
Mühacirət folklorşünaslığında diqqəti cəlb edən 
önəmli xüsusiyyət Azərbaycan şifahi xalq ədəbiyyatı 
örnəklərinin ümumtürk kontekstində tədqiq edilməsi və 
bununla da bir tərəfdən, milli ədəbiyyatımızın ortaq türk 
qaynaqlarının müəyyənləşdirilməsi, digər tərəfdən isə, 
geniş coğrafi ərazidə məskunlaşmış dünya türklüyünün 
etnik-mədəni bütövlüyünün aşkarlanmasıdır. Həmin cəhət 
Ə.Cəfəroğlunun folklor araşdırmalarında daha qabarıq 
nəzərə çarpır. Bu baxımdan böyük türkoloqun 
folklorşünaslıq irsinin doğma vətənində nəşri və tədqiqi 
çağdaş ədəbiyyatşünaslığımızın qarşısında ciddi elmi 
 33 
problem kimi durmaqdadır. Həmin problemin uğurlu 
həllinin Azərbaycanda folklor araşdırmalarının elmi-nəzəri 
səviyyəsinə əhəmiyyətli təsir göstərəcəyi zənnindəyik. 
Mühacirət ədəbiyyatşünaslığının ən zəngin sahəsini 
təşkil edən klassik ədəbi irsimizlə bağlı araşdırmalar 
haqqında monoqrafiyanın növbəti fəsillərində ətraflı bəhs 
edəcəyimizdən burada həmin istiqaməti nəzərdən 
keçirməyə lüzum görmürük. 
Mühacirətdə sovet dövrü Azərbaycan ədəbiyyatı 
haqqında araşdırmalara daha çox M.Ə.Rəsulzadənin, 
M.B.Məhəmmədzadənin, Ə.Cəfəroğlunun və S.Təkinərin 
elmi irsində təsadüf edirik. Adları qeyd olunan alimlər 
ardıcıl olaraq sovet Azərbaycanı və digər türk sovet 
respublikalarındakı ədəbi prosesi izləmiş, vaxtaşırı olaraq 
həm mühacirət mətbuatında, həm də müxtəlif xarici ölkə 
jurnallarında sovet dövrü ədəbiyyatımızın və ədəbi-nəzəri 
fikrimizin vəziyyətinə dair məqalələrlə çıxış etmişlər. 
M.Ə.Rəsulzadənin «Çağdaş Azərbaycan ədəbiyyatı», 
M.B.Məhəmmədzadənin «Azəri ədəbiyyatının dünəni və 
bu günü», «Cəfər Cabbarlı», Ə.Cəfəroğlunun «Şəkilcə 
milliyyətçi sovet türk ədəbiyyatı», «Azəri ədəbiyyatında 
spekulyasionçuluq», «Sovetlər Birliyi türkolojisi 
araşdırmalarındakı rus kültür üstünlüyü davası», 
S.Təkinərin «Azərbaycan sovet ədəbiyyatı tarixi», 
«Sovetlər Birliyində tənqidlərə hədəf olan şerlər 
haqqında» və s. məqalələrlə tanışlıq zamanı sovet 
Azərbaycanındakı ədəbi prosesə, nəşr olunmuş bədii 
ədəbiyyat və ədəbiyyatşünaslıq nümunələrinə, ayrı-ayrı 
şair və yazıçıların yaradıcılığına obyektiv elmi qiymət ve-
rildiyinin şahidi oluruq. Mühacirət ədəbiyyatşünaslığı so-
vet dövrü Azərbaycan ədəbiyyatının nöqsanlarını, qeyri-
səmimi məqamlarını tənqid etməklə yanaşı, onun 
 34 
uğurlarını da qeyd etmiş, bir sıra əsərlərdəki sətiraltı 
mənanı sezmişdir. 
Eyni dövrdə Cənubi Azərbaycanda yaşayıb-yaradan 
Məhəmmədhüseyn Şəhriyarın yaradıcılığı haqqında 
M.Ə.Rəsulzadənin «Ədəbi bir hadisə», Ə.Cəfəroğlunun 
isə «Şair Şəhriyar» məqalələrində bəhs edilmişdir. 
Qeyd etmək lazımdır ki, mühacirət 
ədəbiyyatşünaslığının təqdim edilən hər bir sahəsi ayrıca 
sanballı tədqiqat  üçün kifayət qədər material verir. Biz 
burada mühacirət ədəbi-nəzəri fikrinin əsas istiqamətləri 
haqqında ümumi təsəvvür yaratmağa çalışdıq. Monoqrafi-
yanın bilavasitə mövzusu ilə bağlı materialın 
araşdırılmasına keçməzdən əvvəl isə mühacirət ədəbiyyat-
şünaslığının Azərbaycan ədəbiyyatı tarixi konsepsiyasını 
şərh etmək zəruridir. Belə ki, həmin konsepsiyanı 
araşdırmadan mühacirət ədəbiyyatşünaslığının klassik irsə 
münasibət prinsiplərini dəqiq müəyyənləşdirmək qeyri-
mümkündür. 
 
1.2. Mühacirət ədəbiyyatĢünaslığında  
Azərbaycan ədəbiyyatı tarixi konsepsiyası 
Hər bir milli ədəbiyyatşünaslığın məşğul olduğu fun-
damental problemlərdən ən başlıcası milli ədəbiyyat tarixi 
problemidir. Azərbaycan ədəbiyyatşünaslığı da bu cəhətdən 
istisna təşkil etmir. Azərbaycan ədəbiyyatı tarixi 
konsepsiyasının ayrı-ayrı elementlərinə hələ XIX əsrin II 
yarısında M.F.Axundzadənin ədəbi-tənqidi irsində rast 
gəlirik. Sonralar – XX əsrin ilk rübü ərzində F.Köçərlinin, 
A.Surun, Y.V.Çəmənzəminlinin, A.Şaiqin, A.Mu-
saxanlının, H.Zeynallının, Ə.Abidin, Ə.Nazimin, 
M.K.Ələkbərlinin və digərlərinin milli ədəbiyyat tarixi 
 35 
konsepsiyasının yaradılması baxımından ciddi elmi-nəzəri 
əhəmiyyət kəsb edən araşdırmaları meydana çıxır. 
Müəlliflər kollektivi tərəfindən yazılmış iki cildlik 
(1943-1944) və üç cildlik (1957-1960) «Azərbaycan 
ədəbiyyatı tarixi»nin nəşri bütün qüsurlarına, təhriflərinə 
və yanlışlıqlarına baxmayaraq, ədəbiyyatşünaslıq elmimi-
zin bu sahədə ciddi axtarışlarının bəhrəsi idi və sovet 
Azərbaycanında ədəbi-nəzəri fikrin o zamankı səviyyəsini 
əks etdirirdi. 
«Azərbaycan ədəbiyyatı tarixi»nin son akademik 
nəşrindən bizi təqribən qırx illik zaman məsafəsi ayırır. Bu 
müddət ərzində istər dünya ədəbi-estetik fikri, istərsə də 
Azərbaycan ədəbiyyatşünaslıq elmi xeyli inkişaf etmiş, 
böyük uğurlar qazanmışdır. Digər tərəfdən, Azərbaycan 
tarixində millətimiz üçün taleyüklü hadisə baş vermiş – 
dövlət müstəqilliyi bərpa edilmişdir. Bu olaylar 
«Azərbaycan ədəbiyyatı tarixi»nin yeni, elmi-nəzəri 
cəhətdən daha mükəmməl, ideoloji-siyasi təhriflərdən 
uzaq olan akademik nəşrinin hazırlanmasını zəruri 
etmişdir. Bu zərurət isə ədəbi-nəzəri fikrimizdə indiyədək 
mövcud olmuş milli ədəbiyyat tarixi konsepsiyalarını 
nəzərdən keçirib saf-çürük etməyi, onların müsbət 
cəhətlərindən faydalanmağı tələb edir. Odur ki, mühacirət 
ədəbiyyatşünaslığının Azərbaycan ədəbiyyatı tarixi 
konsepsiyasının öyrənilməsi, yuxarıda qeyd edildiyi kimi, 
yalnız onun klassik irsə münasibət prinsiplərini 
müəyyənləşdirmək baxımından deyil, eyni zamanda yeni 
milli ədəbiyyat tarixi konsepsiyasının yaradılması 
baxımından da əhəmiyyətlidir. 
Doğrudur, XX əsr Azərbaycan siyasi mühacirətinin 
elmi irsində çoxcildli ədəbiyyat tarixlərinə təsadüf etmirik. 
Lakin bu heç də milli ədəbiyyat tarixi probleminin 
 36 
mühacirət ədəbiyyatşünaslığında diqqətdən kənarda 
qalması kimi qiymətləndirilməməlidir. Belə ki, M.Ə.Rə-
sulzadənin «Azərbaycan kültür gələnəkləri», «Azərbaycan 
şairi Nizami», «Çağdaş Azərbaycan ədəbiyyatı», 
Ə.Cəfəroğlunun «Azərbaycan dil və ədəbiyyatının dönüm 
nöqtələri», «Azərbaycan ədəbiyyatı», «Modern Azər-
baycan ədəbiyyatına toplu bir baxış» kimi əsərlərində, 
həmçinin M.B.Məhəmmədzadənin, Ə.Yurdsevərin, 
H.Bayqaranın, S.Rəfiqin, S.Təkinərin müxtəlif məqa-
lələrində milli ədəbiyyatımızın mənşəyi, dövrləşdirilməsi, 
klassik və müasir ədəbi irsin bədii-estetik və ideoloji-
siyasi yöndən dəyərləndirilməsi baxımından əhəmiyyət 
kəsb edən elmi mülahizələr yürüdülür. Məhz bu cəhət 
mühacirət ədəbiyyatşünaslığının Azərbaycan ədəbiyyatı 
tarixi konsepsiyası haqqında fikir söyləməyə imkan verir. 
M.Ə.Rəsulzadənin Azərbaycan ədəbiyyatı tarixi 
konsepsiyası öz dolğunluğu, tamlığı, elmi-nəzəri 
səviyyəsi, mükəmməl metodologiyası ilə mühacirət 
ədəbiyyatşünaslığında xüsusilə fərqlənir. Bu konsepsiya 
ən qədim dövrdən başlayaraq XX əsrin 40-cı illərinədək 
böyük bir zaman kəsimində Azərbaycan ədəbiyyatının 
inkişaf yolunu ehtiva edir. 
Bütün milli kültürlərin üç böyük amilin: coğrafi 
(vətən), etnoqrafik (millət) və mənəvi (mədəniyyət) 
qarşılıqlı təsirindən yarandığı fikrini irəli sürən M.Ə.Rə-
sulzadə tamamilə doğru olaraq qeyd edir ki, «ərəb fütu-
hatına qədər türlü kültür və dinlərin qarşılıqlı mücadilə və 
rəqabət səhnəsi olan Azərbaycan nə qövmiyyət, nə də din 
baxımından tamamilə vahid bir mənzərə əxz etməmişdi. 
…Nə ümumi bir dili, nə də müştərək bir dini yoxdu. 
…Yalnız ərəblər zamanındadır ki, Azərbaycan din və 
kültür birliyi qazandı» [76,5-6]. M.Ə.Rəsulzadənin 
 37 
fikrincə, din və mədəniyyət birliyini müsəlmanlığın 
yerləşməsi ilə qazanaraq VIII əsrdən islam mədəniyyətinə 
daxil olan Azərbaycan etnik ünsür baxımından da XIII 
yüzildən etibarən qələbəlik bir türk məmləkəti halına 
gəlmişdir [76,6]. 
M.Ə.Rəsulzadənin bu fikirləri heç də Azərbaycanın 
məhz XIII əsrdə türkləşməsi kimi başa düşülməməlidir. 
Müəllif burada türklərin ölkədə aparıcı etnosa çevrilməsi, 
Azərbaycanın həm din, həm dil, həm də mədəniyyət 
baxımından «qələbəlik bir türk-islam məmləkəti halına 
gəlməsi» prosesinin uzun sürdüyü və XIII əsrdə 
yekunlaşdığı qənaətini ifadə etmişdir. İstər «Azərbaycan 
kültür gələnəkləri»ndə, istərsə də «Qafqazya türkləri»
*
 
əsərində M.Ə.Rəsulzadənin Azərbaycanın və Şərqi 
Qafqazın türkləşməsi prosesi, türklərin bu regionda hələ 
eradan əvvəl məskunlaşdıqları haqqında mülahizələri 
fikrimizi təsdiq edir. 
Digər tərəfdən, M.Ə.Rəsulzadə bəzi müəlliflərdən 
fərqli olaraq, Azərbaycan ədəbiyyatı tarixini anadilli 
poeziyamızın təşəkkül dövrü kimi qəbul edilən XIII əsrdən 
deyil, daha əvvəlki dövrdən – farsdilli Azərbaycan 
şairlərinin yaradıcılığı ilə başlamağı elmi-metodoloji 
cəhətdən daha düzgün saymışdı. Mühacir alimin bu 
barədəki müddəaları ətraflı şərhini «Azərbaycan şairi 
Nizami» monoqrafiyasında tapmışdır. 
Azərbaycan ədəbiyyatının və bütövlükdə 
mədəniyyətinin ümumtürk qaynaqlarını qəbul edən 
M.Ə.Rəsulzadə bu kitabında Azərbaycan türklərinin Şərq-
islam mədəniyyətinin inkişafındakı rolunu ətraflı şərh et-
mişdir. Onun fikrincə, ġərq-islam mədəniyyəti üç milli 
                                                                        
*
 Б а х :  М.Е.Ресулзаде. «Кафкасйа тцрклери». «Тцрк йылы», Истан-
бул, 1928, с.478-482; тякрар няшр: Истанбул, 1993, с.3-7. 
 38 
mədəniyyətin – ərəb, fars, türk mədəniyyətlərinin sinte-
zindən yaranmıĢdır və «ərəblərlə bərabər, onlar qədər, 
bəzi xüsuslarda, hətta onlardan daha çox, islam elm və 
ürfanına çalıĢmıĢ farslarla türklər vardır. Bu  
Ġki  irqdən  yetiĢmiĢ  böyük  islam  Ģəxsiyyətlərinin 
dünyaca bəlli adları cildlər dolduran yazılara konu 
olmuĢlardır» [77,6]. 
Türk olmaları etibarilə azərbaycanlıların da islam 
mədəniyyətinə xidmət etmiş türklər arasında yerləri 
olduğunu vurğulayan M.Ə.Rəsulzadə eyni zamanda 
Azərbaycan şairlərinin bu mədəniyyətin tərkib hissəsi olan 
klassik İran ədəbiyyatının inkişafında mühüm rol 
oynadıqlarını konkret faktlarla açıqlayır. O qeyd edir ki, 
X-XIII əsrlər arasında tarixi-siyasi şəraitlə əlaqədar fars 
dili bütün islam Şərqi üçün ümumi bir dövlət və ədəbiyyat 
dili olmuş, fars olmayanlar belə elmi və ədəbi əsərlərini bu 
dildə yazmışlar. Zamanın bu tələbinə xüsusən türk 
ziyalıları uymuş və beləliklə, fars ədəbiyyatı yalnız türk 
saraylarında işlənməklə və türk xaqanlarının himayəsini 
görməklə qalmamış, eyni zamanda türk şairləri tərəfindən 
də yaradılmışdır. M.Ə.Rəsulzadənin fikrincə, məhz bu 
amillərlə əlaqədar, «…klassik islami türk ədəbiyyatının 
doğuşu fars ədəbiyyatının kalkınmasından 3-4 yüz il 
sonraya qalmışdır» [77,17]. Bununla yanaşı, mühacir alim 
Azərbaycan ədəbiyyatı tarixini anadilli poeziya ilə 
başlamır, yuxarıda qeyd olunan səbəblərlə bağlı XI-XII 
əsrlərdə əsərlərini farsca yazmış və bununla klassik İran 
ədəbiyyatının inkişafına böyük töhfə vermiş Qətran 
Təbrizi, Xaqani Şirvani, Nizami Gəncəvi, Məhsəti 
Gəncəvi, Fələki Şirvani və digər sənətkarların 
yaradıcılığını da milli ədəbiyyatımızın  faktı  kimi  
dəyərləndirir və bu zaman belə bir  müddəa  irəli sürür ki, 
 39 
«ədəbi bir əsərin milli olması üçün yalnız Ģəkil (forma – 
N.C.) yetməz və bu Ģəkil, önəmli olmaqla bərabər, zəruri 
də deyildir. Bir əsəri milli  yapan,  Ģəkillə  bərabər,  
məzmununun  da  milli olmasıdır»  [77,28]. Bu  iki  amil  
arasında ahəng olmadığı təqdirdə isə, M.Ə.Rəsulzadənin 
fikrincə, «əsəri milliləĢdirən Ģəkildən ziyadə məzmun, 
baĢqa sözlə, dildən ziyadə mənadır. Yabançı, özgə dildə 
yazılmıĢ bir əsər daĢıdığı məna və ruha görə müəyyən 
Ģərtlər içində, bir millət üçün, milli ola bilir» [77,28-29]. 
M.Ə.Rəsulzadə analoji faktların digər xalqların 
ədəbiyyatlarında da mövcud olduğuna dair misallar 
gətirməklə, yuxarıdakı mülahizələrini təsdiqləyir. Belə ki, 
finlərin məşhur vətənpərvər şairləri əsərlərini isveç dilində 
yazmışlar, lakin buna baxmayaraq, onlara milli şairlər kimi 
Finlandiyanın paytaxtında heykəllər ucaldılmışdır. Bunun 
kimi ingilis hakimiyyətinə qarşı milli istiqlal davasını 
tərənnüm edən İrland ədəbiyyatı da müəyyən bir zamanda 
ingiliscə yazılmışdır. Rabindranat Taqorun hind varlığını və 
mədəniyyətini müdafiə edən əsərləri də ingiliscədir [77,29-
30]. Lakin bütün bu ədəbi nümunələri M.Ə.Rəsulzadə 
qeyd-şərtsiz milli əsərlər sayır. Digər tərəfdən, onun 
fikrincə, «hər hansı bir əsəri yalnız yazıldığı dilə görə milli 
əsər saysaq, onda sovet rejimində Azərbaycan türkcəsi ilə 
yazılan, lakin Azərbaycan mənəviyyatı ilə heç bir əlaqəsi 
olmayan kommunist cəfəngiyyatını da milli Azərbaycan 
ədəbiyyatı deyə qəbul etmək lazım gəlir. Yaxud, «türk» 
sözünü bayağılığın, qəddarlığın, idraksızlığın və kötülüyün 
qarşılığı olaraq kullanmaq çirkinlik və küstahlığını göstərən 
bir çox türkcə yazan şairlərin divan ədəbiyyatına keçmiş 
bulunan misra və mənzumələrini də «milli ədəbiyyat» deyə 
hesaba qatmaq gərəkir» [77,29-30]. 
 40 
Bununla bərabər, M.Ə.Rəsulzadə ədəbi əsərin 
məzmununu onu milliləşdirən əsas amil kimi qəbul 
edərkən formanın əhəmiyyətini azaltmaq niyyəti güd-
mədiyini və dilin çox zaman millilik baxımından 
üstünlüyündən xəbərdar olduğunu açıq bildirir. Fəqət 
«sənət sənət üçün» deyil, «qayə üçündür» prinsipini əsas 
tutduğundan ədəbi əsərin milliliyini təyin edərkən 
formadan, yəni dildən daha çox, onun məğzinə, mənasına, 
məzmununa üstünlük verir. 
M.Ə.Rəsulzadəyə görə, «Nizaminin dövründə 
formanın çağımızda olduğu qədər millilik baxımından 
önəmi yox idi. Fars dili yalnız farslara deyil, müəyyən 
coğrafi ərazidə yaşayan bütün millətlərin ziyalılarına 
məxsus bir dil idi. Eyni zamanda o dövrdə «milli ruh»lar 
da bugünkü qədər kəskin fərqlərlə ayrılmış və büllurlaşmış 
deyildi. Yalnız xüsusi diqqət və araşdırmalarla ayırd oluna 
bilən milli özəlliklərin sivri tərəfləri ortaq din və 
mədəniyyətin təsiriylə yumşaldılmışdı. Buna rəğmən, 
qəbul etmək gərəkdir ki, şüurda olmasa da, şüur altında 
milli varlıq və özəlliklər o zamanlarda da öz təsirini 
yapmaqdan geri qalmamış və bu, ortaq şəklə rəğmən, 
əsərlərin ruh və mənaları üzərində dərin izlər buraxmışdır» 
[77,30]. Məhz bu məqama əsaslanan müəllif yaradıcılığı 
«şəkil baxımından Azərbaycana nisbətdə milli olmayan» 
Nizamini və XI-XII əsrlərin digər farsdilli Azərbaycan 
klassiklərini əsərlərinin ruhuna, məzmununa, hiss və 
duyğularına görə yetişdikləri mühitə dərindən bağlı şairlər 
kimi milli ədəbiyyat tariximizə daxil edir. Bu məqamda 
M.Ə.Rəsulzadənin Azərbaycan ədəbiyyatı tarixi 
konsepsiyası F.Köçərli, Y.V.Çəmənzəminli, M.F.Köprülü 
kimi görkəmli alimlərin konsepsiyasından metodoloji 
baxımdan fərqlənir. Belə ki, həmin ədəbiyyatşünaslar 
 41 
Azərbaycan ədəbiyyatı tarixini anadilli poeziya ilə 
başlamağı daha düzgün sayırdılar. 
Azərbaycan mühacirət ədəbi-elmi fikrinin digər 
görkəmli nümayəndəsi professor Ə.Cəfəroğlu isə 
«Azərbaycan dil və ədəbiyyatının dönüm nöqtələri» 
(1953) əsərində XI yüzilliyi milli ədəbi dilimizin və 
ədəbiyyatımızın «ilk hərəkət nöqtəsi» adlandırır və 
«Kitabi-Dədə Qorqud»u bu mərhələnin məhsulu kimi 
səciyyələndirir. Klassik yazılı ədəbiyyata gəlincə isə, 
Ə.Cəfəroğlunun fikrincə, XII əsr farsdilli Azərbaycan 
poeziyası – konkret olaraq, Məhsəti Gəncəvi, Əbül-üla 
Gəncəvi, Xaqani Şirvani, Nizami Gəncəvi kimi 
sənətkarların yaradıcılığı milli ədəbiyyat tariximizin 
inkişafında mühüm mərhələdir. Mühacir alim M.Ə.Rəsul-
zadənin yuxarıda şərh etdiyimiz prinsiplərinə uyğun 
müddəalardan çıxış edərək adı çəkilən şairlərin 
yaradıcılığını Azərbaycan ədəbiyyatı tarixinin faktı kimi 
dəyərləndirir. 
Lakin nədənsə, təqribən 10 il sonra Visbadendə 
(AFR) alman dilində nəşr olunmuş «Fundamental türk 
filologiyası» adlı üç cildlik ensiklopedik soraq 
kitabçasının ikinci cildi üçün yazdığı «Azərbaycan 
ədəbiyyatı» oçerkini Ə.Cəfəroğlu XIII əsrdən – anadilli 
poeziyamızın təşəkkül dövründən başlayır. 
Ə.Cəfəroğlunun ədəbiyyat tarixi konsepsiyasının 
xüsusilə diqqətəlayiq məqamlarından biri XVIII əsr 
ədəbiyyatını modern Azərbaycan ədəbiyyatının başlanğıcı, 
milli realizmin ilk mərhələsi kimi səciyyələndirməsidir. 
Ümumiyyətlə, mühacir alimin modern ədəbiyyat 
konsepsiyası XVIII əsrdən – Vaqif realizmindən XX əsrə 
– S.Vurğun poeziyasına qədər təqribən iki əsrlik bir dövrü 
əhatə edir. Milli realizmin Vaqif mənşəyi haqqında 
 42 
fikirlərə Ə.Yurdsevərin araşdırmalarında da təsadüf edirik. 
Hər iki müəllifin bu barədəki fikirləri monoqrafiyanın 
üçüncü fəslində ətraflı təhlil ediləcəkdir. Onu da qeyd 
edək ki, həmin fəsil məhz bu mühacir alimlərin 
konsepsiyasına uyğun olaraq «Modern Azərbaycan 
ədəbiyyatı konsepsiyası» adlandırılmışdır. 
Yeni dövr Azərbaycan ədəbiyyatına, bütövlükdə bu 
dövrün ədəbi prosesinə və ayrı-ayrı görkəmli 
klassiklərinin yaradıcılığına münasibətdə mühacirət elmi 
fikrinin konsepsiyası bir çox məqamlarda sovet 
ədəbiyyatşünaslığının müddəalarından kəskin surətdə 
fərqlənir. XIX əsrin əvvəllərində Azərbaycanın Rusiya 
tərəfindən istilasından sonra ölkənin siyasi, iqtisadi, 
mədəni həyatında baş verən bir sıra müsbət dəyişiklikləri, 
Avropanın mütərəqqi fikirlərinin, maarifçilik ideyalarının 
geniş yayılmasını mühacirət ədəbiyyatşünaslığı sovet 
elmindən fərqli olaraq, heç də çarizmin Azərbaycana 
mədəniyyət gətirmək niyyəti kimi izah etmir. Rusların 
Azərbaycana bir istilaçı olaraq gəldiklərini qeyd edən 
Hüseyn Bayqara yazır: «O dövrdə (XIX əsrin əvvəllərində 
–  N.C.) rusların ordudan başqa batılaşmış (burada: Qərb 
modelini mənimsəmiş – N.C.) heç bir müəssisəsi yox idi 
və feodal köləlik rejimi var idi. Müstəmləkəçi bir 
imperialist dövlət müstəmləkəni istismar edərkən Batı 
metodlarını kullanmaq ehtiyacında qalmışdır. Bu ehtiyac 
rusların kəndilərini batılaşmaya zorlamışdır. Bu durum 
qarşısında istismar edilən müstəmləkə xalqı da batılaşma 
yolunu tutmuşdur. O çağda rus mədəniyyəti deyə bir şey 
olmadığına görə, müstəmləkə imperatorluğu olan rusla 
müstəmləkə xalqı olan azəri türkləri Batının kültür və 
mədəniyyət gələnəklərini eyni çağda mənimsəmişlər deyə 
söyləmək daha doğru olar. Böyük Pyotrun vəsiyyətini 
 43 
təhəkküm etdirmək üçün isti dənizlərə enmək və rus 
imperializminin İran və Türkiyə üzərindəki istilaçı 
əməllərini yerinə yetirmək amacı ilə strateji əsgəri 
gərəklərə uyar dəmiryolları yapılmasından istifadə edərək, 
azəri  türkləri digər ölkələr və xalqlarla ticarət 
münasibətlərinə girərək görgülərini və bilgilərini artırmış 
və Batı kültürünü yaxından görüb mənimsəmişlər» 
[47,92]. 
H.Bayqaranın fikrincə, çarizmin Azərbaycan türklərinə 
qəzet nəşr etməyə, məktəb açmağa icazə verməməsi, 
onların vətəndaş haqlarını tanımaması rus istilasının 
Azərbaycana mədəniyyət gətirməsi haqqında iddialarla bir 
araya sığmır. «Əgər Azərbaycan türkləri rusların 
müstəmləkəçilik və imperialist siyasətlərinin yuxarıda ərz 
olunan şərtlərindən istifadə edərək, batılaşmaq fürsətini 
bulmuş və bu yolda qabiliyyət göstərmişlərsə, bunun şərəfi 
imperialist ruslara aid olmaz» [47,92]. 
Mühacirət ədəbiyyatşünaslığı yeni dövrdə (XIX-XX 
əsrlər) Azərbaycan ədəbiyyatının inkişafını, realist nəsr və 
dramaturgiyamızın yaranmasını, ilk növbədə, milli ədəbi-
mədəni ənənə ilə bağlayır, bir sıra sovet alimlərinin bu 
dövrün klassiklərinin yaradıcılığına rus ədəbiyyatının 
təsirini şişirtməsini, bəzi hallarda isə mütləqləşdirməsini 
elmi obyektivlikdən kənar hal kimi tənqid edir. M.Ə.Rə-
sulzadənin, Ə.Yurdsevərin və xüsusən Ə.Cəfəroğlunun 
tədqiqatlarında bu cür qeyri-elmi mülahizələr ciddi 
arqumentlərlə təkizb edilir. 
«Sovetlər Birliyi türkolojisi araşdırmalarındakı rus 
kültür üstünlüyü davası»  məqaləsində «rus kültürünün 
türk xalqlarının kültüründən qat-qat üstün olduğunu» 
isbata çalışan sovet alimlərinin qeyri-elmi mülahizələrini 
rədd edən Ə.Cəfəroğlu Azərbaycan ədəbiyyatşünaslığı 
 44 
faktlarına da müraciət edir, K.Mirbağırovun, 
F.Qasımzadənin, M.Rzaquluzadənin rus ədəbiyyatı və 
mədəniyyətinin Azərbaycan ədəbiyyatının inkişafına 
fövqəladə təsiri barədə fikirlərinin elmi əsasdan məhrum 
olduğunu sübuta yetirir. Alimin fikrincə, Puşkinin 
ölümünə poema həsr etdiyinə görə, Mirzə Fətəlini «rus 
kültür üstünlüyünə xidmət edən azəri yazarı» kimi 
tanıtmaq, Mirzə Cəlilin «Ölülər» pyesini Qoqolun «Ölü 
canlar» əsərinin təsiri altında qələmə aldığını iddia etmək 
gülüncdür [58, 29-32]. 
Ə.Cəfəroğlu eyni zamanda Azərbaycan sovet 
ədəbiyyatşünasları içərisində görkəmli alim K.Talıbza-
dənin həmin məsələdə elmi obyektivliyi gözləməyə 
çalışdığını və yuxarıda adları çəkilən həmkarlarından 
tamamilə fərqli mövqe tutduğunu da nəzərdən qaçırmır: 
«...Kamal Talıbzadə adında başqa bir azəri aydını da tam 
əksinə olaraq, öz ana kültürünə sahib çıxılmasını tələb 
etməkdədir. Bu aydın kəndi görüşündə rus kültür və 
ədəbiyyatının şişirdilməməsini və təsirinin mübaliğəli 
surətdə qabardılmamasını, bilxassə yerli ədəbiyyatda buna 
geniş yer verilməməsini irəli sürməkdə və bu fikrin təməl 
dəstəkçiliyini üzərinə almaqdadır. Bu surətlə aşırı 
dərəcədə şişirdilmiş bulunan rus kültürü və ədəbiyyatı 
üstünlüyü davası gərəkli bir cavabla qarşılaşmışdır» 
[58,32]. 
Zənnimizcə, bu sitat mühacirət ədəbiyyatşünaslığının 
sovet dövrü Azərbaycan ədəbiyyatşünaslığına tamamilə 
obyektiv münasibət  göstərdiyini, onun nöqsanlarını tənqid 
etməklə yanaşı, düzgün elmi  müddəalarını müsbət 
qiymətləndirdiyini kifayət qədər əyani şəkildə sübut edir. 
Nəhayət, mühacirət ədəbi-nəzəri fikrinin ədəbiyyat 
tarixi konsepsiyasında klassik irsin dəyərləndirilməsinin 
 45 
daha bir meyarı sənətkarın yaradıcılığının milli 
ideologiyanın, istiqlal məfkurəsinin formalaşmasındakı 
rolu məsələsidir. Mühacirət ədəbiyyatşünaslığı ədəbiyyat 
və ümumiyyətlə, mədəniyyət sahəsindəki milliyyətçiliyi 
«siyasi və dövləti milliyyətçiliyin» ən vacib təməllərindən 
sayır» [63,195]. Çünki «Millət ancaq Milli Dövlət 
qurduğu və Milli Dövlət qurmaq üçün çarpıĢdığı zaman 
vardır. Millət isə Milliyyətin inkiĢafı nəticəsində doğar. 
Milliyyəti isə dil, ədəbiyyat, tarix, ənənə, adət, din və yurd 
kimi ünsürlərin, bir sözlə, milli kültürün varlığı və birliyi 
təĢkil etməkdədir» [63,195]. 
Bu müddəanı əsərin növbəti fəsillərində konkret ədəbi 
simaların yaradıcılığına münasibətdə daha ətraflı şərh 
edəcəyik. 
 46 
 
 
 
 
 
Ġ K I N C I  F Ə S I L  
 
QƏDIM VƏ ORTA ƏSRLƏR ƏDƏBIYYATI  
MƏSƏLƏLƏRI 
2.1. XI-XII əsrlər farsdilli Azərbaycan poeziyası  
milli ədəbiyyat tarixinin faktı kimi 
XI-XII əsrlər farsdilli Azərbaycan ədəbiyyatının 
tədqiqi sahəsində mühacirət ədəbiyyatşünaslığının ilk 
təşəbbüsləri 1933-1934-cü illərə təsadüf edir. Bu illərdə 
«Azərbaycan yurd bilgisi» dərgisində Məhəmmədəli 
Rəsulzadənin qeyd etdiyimiz dövrün Qətran Təbrizi, 
Məhsəti, Nizami kimi görkəmli klassikləri haqqında 
məqalələri çap olunur. Doğrudur, bu məqalələrdə müəllif 
əsas diqqəti adı çəkilən şairlərin ədəbi irsinin, 
sənətkarlığının araşdırılmasına və qiymətləndirilməsinə 
deyil, onların milli mənsubiyyətinin 
müəyyənləşdirilməsinə, tərcümeyi-hal faktlarının 
dəqiqləşdirilməsinə yönəltmişdir. 
«Qətran haqqında notlar»ını Məhəmmədəli Rəsulzadə 
«Qətran təbrizli bir türk şairidir» [1,413] – hökmü ilə 
başlayır və həcmcə çox kiçik məqaləsini məhz bu hökmün 
təsdiqinə həsr edir. Onun fikrincə, XI əsr fars ədəbiyyatı 
klassiki Nasir Xosrovun hicri 438-ci ildə şairlə görüşü 
haqqında «Səfərnamə»sində verdiyi məlumat Qətranın 
türk olduğuna şübhə yeri qoymur: «Təbrizdə Qətran adlı 
 47 
bir şairi gördüm. İyi şer yazıyordu. Fəqət, farsi dilini iyi 
bilmiyordu. Bana gəldi. Məncik və Dəqiqinin divanlarını 
yanımda oxudu. Bilmədiklərini məndən sordu. Şərhlərini 
yazdı və mənə kəndi şerlərini oxudu» [72,413]. 
Məhəmmədəli Rəsulzadə «Səfərnamə»dəki bu 
məlumatdan belə bir qənaətə gəlir ki, Qətranın yazdığı və 
Nasir Xosrovun hüzurunda oxuduğu şerləri tam türkcə 
olmuşdur. Çünki Qətran, Nasirin ifadəsinə görə, farsca 
yaxşı bilmirdi və belə olduğu təqdirdə böyük şairin hüzu-
runda mükəmməl bilmədiyi bir dildə öz şerlərini oxumaq 
cəsarətini göstərməzdi. Müəllifin zənnincə, Qətranın 
oxuduğu şerlər Nasirin də yaxşı bildiyi o dövr türkcəsində 
olmuşdur. 
Qətranın fars dilini yaxşı bilməməsindən məqalə 
müəllifi belə bir nəticə çıxarır ki, həmin dövrdə Təbriz 
əhalisi farslardan ibarət olmamış, burada türk dili və türk 
ünsürü qüvvətli olmuşdur. Məhəmmədəli Rəsulzadənin 
«bir məmləkətin şairi, zamanının ədəbi lisanı olan farsini 
iyi bilməzsə, o məmləkətin əhalisinin də farsi bilmədiyi 
şübhəsizdir» [72,413] – mülahizəsi də kifayət qədər 
məntiqidir və Qətranın türklüyünü, Təbrizin isə qədimdən 
bir türk şəhəri olduğunu təsdiq edən tutarlı dəlildir. 
Məqalənin sonunda müəllif «ən qədim Azəri türk şairi 
olan Qətran haqqında bugünə qədər heç bir şey 
söylənmədiyini», onun yaradıcılığının ətraflı araşdırmaya 
möhtac olduğunu və bu mövzunun yalnız Azəri türk 
ədəbiyyatı tarixi baxımından deyil, ümumtürk ədəbiyyatı 
və dil tarixi nöqteyi-nəzərindən də əhəmiyyət kəsb etdiyini 
vurğulayır. 
Göründüyü kimi, «Qətran haqqında notlar»ı yazmaq-
da Məhəmmədəli Rəsulzadənin əsas məqsədi türk 
filologiyasının diqqətini bu görkəmli şairin yaradıcılığına 
 48 
cəlb etmək olmuşdur. Qeyd edək ki, müəllifin bu yöndəki 
tövsiyəsi günümüz üçün də aktualdır. Doğrudur, «Qətran 
haqqında notlar»ın çapından keçən dövr ərzində şairin 
«Divan»ının sətri tərcüməsi Bakıda nəşr olunmuş, 
yaradıcılığı haqqında məqalələr, dərsliklər və ədəbiyyat 
tarixləri üçün oçerklər yazılmışdır. Bununla belə, Qətran 
Təbrizinin ədəbi irsi hərtərəfli araşdırılmasını 
gözləməkdədir. 
M.Əli Rəsulzadənin «Məhsəti Gəncəvi» məqaləsi isə 
şairənin adının oxunuşu ilə bağlı mövcud olan 
mübahisələrin aradan qaldırılması məqsədilə yazılmışdır. 
Müəllif müxtəlif təzkirələrə və əsasən Lütfəli bəy Azərin 
«Atəşgədə»sinə istinadən şairənin adının «Məhsəti» 
şəklində tələffüz edilməsinin daha düzgün olduğu fikrini 
irəli sürür [73,239-240]. Məqalədə həmçinin Məhsətinin 
bir neçə rübaisinin yazılma səbəbləri də şərh edilmişdir. 
«Gəncəli Nizami» məqaləsində isə dahi şairin 
tərcümeyi-halı ilə bağlı qısa məlumat verdikdən sonra 
M.Əli Rəsulzadə yazır: «Bizi burada ən çox əlaqədar edən 
məsələ şairin milliyyəti məsələsidir. Şimdiyə qədər, şair 
haqqında söz söyləyənlər Nizamini ancaq fars olaraq 
göstərmişlər. Biz isə, buradakı təcrübə ilə, tam əksinə ola-
raq, Nizaminin xalis türk olduğuna dair bir cığır açmağa 
çalışacağız. Zira, Gəncədə doğub, burada böyüyüb təhsil 
görən və ölən Nizamini tarixçilərimizin fars olaraq 
göstərmələri bizcə haqsızlıqdan başqa bir şey 
sayılmamaqdadır» [74,274]. 
Müəllif göstərir ki, Nizaminin farslığı iddiasında olan-
lar şairin əcdadının Qum şəhəri ətrafından gəlməsi 
haqqında «İskəndərnamə»dəki qeyd istisna olmaqla, 
fikirlərini sübuta yetirəcək heç bir əsaslı dəlilə malik 
deyillər. Nizaminin əcdadının Qum şəhərindən Gəncəyə 
 49 
gəlməsi isə, M.Əli Rəsulzadənin fikrincə, heç də şairin 
mütləq fars olduğunu isbat edəcək qüvvətli bir dəlil deyil-
dir. Çünki Qumda ən qədim zamanlardan bəri farslarla 
yanaşı, türklər də yaşamışlar və hazırda da yaşayırlar. Belə 
olan surətdə, bir şairin digər bir məmləkətdən gəlməsi o 
şairin həmin məmləkətin əsas qövmündən və irqindən 
olmasına dəlalət etməz [74,274-275]. Digər tərəfdən, qeyd 
edək ki, Nizaminin əslən Qum şəhərindən olması barədə 
«İqbalnamə»dəki beytlərin əsərin əlyazmalarına xeyli so-
nralar katiblər tərəfindən əlavə olunduğunu və həmin 
beytlərin həqiqəti əks etdirmədiyini şairin M.Ə.Rəsulzadə, 
V.Dəstgirdi, S.Nəfisi, Y.E.Bertels kimi məşhur 
tədqiqatçıları müəyyənləşdirmişlər.* Lakin M.Əli 
Rəsulzadə «Gəncəli Nizami» məqaləsini yazarkən bu 
alimlərin araşdırmaları hələ meydana çıxmamışdı və 
nizamişünaslıqda yuxarıda qeyd etdiyimiz beytlər 
ətrafında mübahisə davam edirdi. Odur ki, müəllif hələ 
qədim dövrlərdən Qum şəhəri ətrafında türklərin 
yaşadıqları haqqında tarixi məlumatların mövcudluğunu 
vurğulamağı lazım bilmiş, həmçinin «Leyli və Məcnun» 
poemasının müqəddiməsindəki müvafiq məqamlara 
istinadən Nizaminin türklüyünü sübuta yetirməyə 
çalışmışdır. 
M.Əli Rəsulzadənin «Gəncəli Nizami» məqaləsi 
Azərbaycan nizamişünaslığının çağdaş səviyyəsi 
baxımından zəif və nöqsanlı görünsə də, yazıldığı dövrdə 
mühüm elmi-metodoloji dəyərə malik idi. Belə ki, dahi 
şairin milliyyəti ilə əlaqədar mübahisələr getdiyi bir vaxt-
da müəllif «Nizaminin xalis türk olduğuna dair bir  
                                                                        
* Бу барядя даща ятрафлы бах: М.Е.Ресулзаде. Азербайъан шаири 
Низами. Истанбул, 1991, с. 321-325; Р.Алиев. Поэма о бессмертной 
любви. Баку, 1991, с. 22-24. 
 50 
cığır açmağa çalışmış» və buna müəyyən qədər nail ola 
bilmişdi. Bu cığırı sözün əsl mənasında genişləndirən, 
Nizaminin yalnız milliyyətcə deyil, yaradıcılığının ruhu, 
hissiyyat və təfəkkürü etibarilə də bir Azərbaycan türk 
şairi olduğunu külli miqdarda ədəbi-tarixi faktlar 
əsasında klassik şəkildə isbat edən isə M.Əli 
Rəsulzadənin əmisi oğlu Məhəmməd Əmin Rəsulzadə 
olmuşdur. 
 
 
 
M.Ə.Rəsulzadənin «Azərbaycan şairi Nizami» 
monoqrafiyası mühacirət ədəbiyyatşünaslığında orta əsrlər 
ədəbiyyatımız haqqında ən sanballı tədqiqat olmaqla 
yanaşı, eyni zamanda dünya nizamişünaslığının mühüm 
nailiyyətlərindəndir. Müəllifinin Azərbaycan və bütöv-
lükdə Şərq tarixinə, mədəniyyətinə, ədəbiyyatına, ictimai-
siyasi və fəlsəfi-estetik fikrinə dair ensiklopedik bilik sa-
hibi olması, zəngin mənbələr əsasında dahi söz ustasının 
poetik irsini müxtəlif yönlərdən yüksək peşəkarlıq və 
səriştə ilə araşdıraraq, Nizami şerinin dərin qatlarına nüfuz 
edə bilməsi bu monoqrafiyanın uğurunu şərtləndirmiş 
amillərdəndir. M.Ə.Rəsulzadə dünya ədəbiyyatının 
korifeylərindən olan Nizami Gəncəvinin yaradıcılığını 
ümumşərq və ümumtürk kontekstində dəyərləndirmiş, 
onun bir şair, filosof, mütəfəkkir kimi özünəməxsus 
cəhətlərini aşkarlamış, bəşər mədəniyyəti tarixində 
mövqeyini müəyyənləşdirmişdir. Ümumiyyətlə, 
nizamişünaslığın tədqiqat obyektinə daxil olan bütün 
başlıca problemlər ətrafında bu əsərdə obyektiv fikir 
yürüdülmüş, onların çözümündə təşəbbüslər edilmiş, elmi-
 51 
nəzəri və metodoloji əhəmiyyətini bugün də saxlayan ori-
jinal nəticələr əldə olunmuşdur. 
M.Ə.Rəsulzadənin bu monoqrafiyası yalnız Nizami 
yaradıcılığının araşdırılması baxımından deyil, həmçinin 
müəllifin Azərbaycan ədəbiyyatı tarixinin mühüm dövrünə 
– XI-XII əsrlərin farsdilli poeziyasına konseptual baxışını 
əks etdirmək yönündə də böyük elmi dəyərə malikdir. 
Kitabın «Başlanğıc» hissəsində qoyulan və yüksək nəzəri 
səviyyədə həllini tapan Şərq-islam mədəniyyəti, bu 
mədəniyyətdə Azərbaycanın rolu, türk hakimiyyəti altında 
fars ədəbiyyatı, milliyyət baxımından ədəbiyyatda forma 
və məzmun və s. problemlər məhz bu qəbildəndir. 
M.Ə.Rəsulzadənin Nizami haqqında tədqiqatının ən 
önəmli cəhəti, əsərin adından da göründüyü kimi, dahi söz 
ustasını Azərbaycan türk şairi kimi təqdim etməsi, onun 
yaradıcılığını isə milli ədəbiyyatımızın faktı kimi 
dəyərləndirməsidir. Məlumdur ki, uzun müddət istər 
Şərqdə, istərsə də Qərbdə Nizami daha çox fars şairi kimi 
araşdırılmış və təqdim edilmişdir. Şairin milliyyəti ilə 
bağlı mübahisələr M.Ə.Rəsulzadə öz əsərini yazdığı 
dövrdə də davam edirdi. «Dünya böyüklərinin adları 
ətrafında millətlər arasında çəkişmənin» yeni bir şey 
olmadığını, analoji hadisələrə həm Şərqdə, həm də Qərbdə 
təsadüf edildiyini nəzərə çatdıran müəllifin fikrincə, belə 
mübahisələrdə «iki millət və ya topluluğun 
münasibətlərini pozacaq bir cəhət də yoxdur, əksinə, iki 
tərəfə mənsub edilən şəxsiyyət ətrafında bəhs edilən millət 
və topluluqlar daha çox birləşmiş və anlaşmış olurlar» 
[77,8]. Nizami ilə bağlı mübahisədə isə M.Ə.Rəsulzadə 
həqiqətin Azərbaycan türklüyünün tərəfində olduğuna qəti 
əmindir. Onun fikrincə, əsərlərini farsca yazmış Nizami 
yalnız milliyyətcə deyil, hissiyyatı, duyğu və düşüncəsi ilə 
 52 
də içindən çıxdığı mühitə dərindən bağlı olan Azərbaycan 
şairidir [77,30-31]. Beləliklə, «hər bir əsəri milliləşdirən 
onun məzmunu və daxili varlığının milli olmasıdır» 
qənaətini M.Ə.Rəsulzadə Nizami yaradıcılığına 
münasibətdə də təsdiqləyir. Qeyd edək ki, Məhəmməd 
Əmin bəy «Azərbaycan kültür gələnəkləri» əsərində də 
eyni mövqedən çıxış etmişdir: «O, (Nizami – N.C.) 
aləmşümul bir qüvvət olmaqla bərabər, hər böyük sənətkar 
kimi, kəndi mühiti ilə səmimi bağlarla bağlıdır. O, Firdov-
si tipində bir fars milliyyətçiliyinə yabançıdır; konuları və 
təfəkkürü etibarilə bir türkdür. O, bütün iyilikləri, qüvvət 
və dəyərləri daima türk məcaz və istiarəsilə zikr edər. 
Ədalətli dövlət idealı, onun nəzərində, türk dövlətidir» 
[76,12]. 
Lakin Nizami sənəti milli olmaqla bərabər, eyni za-
manda bəşəri mahiyyət də daşıyır. Şairin «yaratdığı ədəbi 
obrazlarla təlqin etdiyi» fikirlərinin milli çərçivədən 
kənara çıxdığını, «bütün bəşəriyyətə şamil duyğularla 
həyəcanlandığını» vurğulayan müəllifə görə, Nizami məhz 
bu cəhətləri ilə dünya ədəbiyyatında müstəsna yer 
tutmuşdur. 
Nizami sənətinə dünya şöhrəti qazandıran poetik ka-
millik və fəlsəfi dərinlik kimi cəhətləri də M.Ə.Rəsulzadə 
özünəməxsus incəlik və heyrətediləcək sərrastlıqla 
açıqlayır: «Onun (Nizaminin – N.C.) Ģeri, həm kəndi 
yaratdığı yeni Ģəkil – eĢq əfsanəsi; həm bu Ģəkil ilə tam 
bir ahəngdə bulunan məna – ruhi təhlil; həm kəndisinə 
məxsus kəskin bir ifadə – rəmzli dil; həm heç bir Ģeyi 
gözdən qaçırmayan qavrayıĢlı görüĢ – qüdrətli təsvir; 
həm yüksəklərdə uçan geniĢ fantazi – parlaq təĢbeh; həm 
də, təsadüfə yer vermədən, hər Ģeyi incələyərək anladan 
və tək bir kökə bağlayan qavrayıĢlı fəlsəfə – 
 53 
vəhdaniyyətçi görüĢlə eni-boyu ölçüləməyən üstün bir 
əsərdir. Bu əsərdə bizi kəndinə çəkən Ģey Ģair Nizaminin 
yanında eyni gözəllik, qüdrət və mətinliklə yürüyən 
həkim (burada: filosof – N.C.) Nizamidir» [77,31]. 
M.Ə.Rəsulzadəyə görə, Nizamidə Şərqin bəlkə də heç bir 
şairinə nəsib olmayan bir fikir nizamı, ahəngdar bir ideo-
logiya və dünyagörüşü sistemi vardır ki, bu sistem 800 il 
öncə düşünülmüş olmasına baxmayaraq, yaşadığımız 
günlərdə belə, aktual deyiləcək qədər təzədir [77,32]. 
Monoqrafiyanın «Başlanğıc»ında nizamişünaslığın ən 
mühüm problemlərilə bağlı ümumiləşdirilmiş 
mülahizələrini söyləyən müəllif sonrakı hissələri həmin 
problemlərin hərtərəfli araşdırılmasına və çözümünə həsr 
edir. Kitabın «Nizami kimdir?» adlı birinci hissəsində 
M.Ə.Rəsulzadə şairin tərcümeyi-halı, Azərbaycan 
hökmdarları ilə münasibətləri haqqında «Xəmsə»yə və 
orta əsr mənbələrinə istinadən məlumat vermiş, dahi söz 
ustasının sənətini onun «öz gözü ilə» dəyərləndirmiş, 
dünya ədəbiyyatındakı mövqeyini müəyyənləşdirmişdir. 
Birinci hissədə həmçinin Nizaminin qəsidələri 
haqqında da belə bir müxtəsər məlumat verilir: «Şairin 
yazmış olduğu qəsidələr zamanın böyükləri və sultanlarına 
qarşı yaltaqlıqlarla dolu saray qəsidələrinə bənzəməz. Ni-
zaminin qəsidələri, təzkirəçilərin ittifaqla söylədikləri ki-
mi, sufilikdən, təcərrütdən və kamu mənfəətinə çalışmağa 
çağıran öyüdlərdən ibarətdir» [77,54]. M.Ə.Rəsulzadənin 
Nizami qəsidələrinə dair bu mülahizələrini şairin lirik irsi 
haqqında sanballı monoqrafiyanın müəllifi, tanınmış 
nizamişünas-alim X.Yusifov tənqid etmişdir. X.Yusifovun 
fikrincə, «təzkirələrdə Nizami qəsidələrinin «sufilikdən, 
təcərrütdən» ibarət olmasına» dair heç bir şey yoxdur. Bu, 
M.Ə.Rəsulzadənin uydurmasıdır» [42,61]. Təəssüf ki, 
 54 
M.Ə.Rəsulzadə Nizami qəsidələri haqqında məlumatı 
hansı mənbədən  
 55 
aldığını göstərməmişdir. Bununla belə, şairin qəsidələrinin 
sufi motivli olması barədə mülahizəni nizamişünaslığın 
bugün qəbul, yaxud rədd etməsi orta əsr təzkirələrində 
belə bir fikrin söylənilməsi ehtimalını aradan qaldırmır. 
Yəni M.Ə.Rəsulzadənin X.Yusifova məlum olmayan 
mənbələrlə tanışlığı və yuxarıdakı məlumatı da həmin 
mənbələrdən götürməsi mümkün idi. Odur ki, 
X.Yusifovun mühacir nizamişünasın fikirlərini «uydurma» 
adlandırması yersizdir. 
Monoqrafiyanın «Nizaminin cahan ədəbiyyatındakı 
yeri» fəslində dahi şairin özündən sonrakı Şərq 
ədəbiyyatına təsirini araşdıran müəllif tamamilə düzgün 
olaraq göstərir ki, şairin sənəti «bütün Doğuda fars və türk 
ədəbiyyatının ən ünlü müməssilləri tərəfindən təqlid 
olunmuş, gərək «Xəmsə»sinə, gərəksə bu külliyyatı təşkil 
edən beş kitabından hər birinə ayrı-ayrı, mübaliğəsiz, 
yüzlərcə bənzətmələr yazılmışdır» [77,81]. M.Ə.Rə-
sulzadəyə görə, bu bənzətmə və nəzirələrin sayı və 
qiymətlərini göz önünə gətirməklə şairin özündən      
sonrakı Şərq ədəbiyyatına təsirini təsəvvür etmək olar. Fi-
krinin təsdiqi üçün o, Nizami poeziyasından ilhamlanan və 
ona nəzirələr yazan Əmir Xosrov Dəhləvi, Xacu Kirmani, 
Fəridəddin Əttar, Səlman Savəci, Katibi, Cami, Hatifi ki-
mi Şərq ədəbiyyatı klassiklərinin, Əlişir Nəvai, 
Məhəmməd Füzuli kimi türk şer dühalarının ədəbi irsinə 
müraciət edir; Nizaminin gürcü ədəbiyyatına, konkret ola-
raq XII əsrin görkəmli gürcü şairi Şota Rustavelinin 
yaradıcılığına təsirini isə akademik İ.Orbelinin və profes-
sor P.İnkorokvanın tədqiqatları əsasında incələyir. 
Kitabın bu fəslində nizamişünaslığın təşəkkül və in-
kişaf tarixi də nəzərdən keçirilir. Belə ki, müəllif şairin 
 56 
dünya  ədəbiyyatındakı  mövqeyi  haqqında  oxucularda 
tam təsəvvür yaratmaq məqsədilə həm Şərq, həm də Qərb 
alimlərinin Nizami yaradıcılığına dair fikirlərini iki 
bölümdə ayrı-ayrı xülasələşdirərək nizamişünaslığın 1940-
cı illərə qədərki dolğun mənzərəsini yaratmışdır. 
Birinci bölmədə XIII əsr yazıçısı Şəms-i Qeysin «Əl-
mücəm» əsərində, Məhəmməd Oufinin «Lübab-ül-əlbab» 
(XIII əsrin əvvəli) təzkirəsində, XIV əsrin görkəmli 
alimləri Zəkəriyyə Qəzvini və Əbdürrəşid Bakuvinin 
əsərlərində, XV əsr müəllifi Dövlətşah Səmərqəndinin 
«Təzkirət-ül-şüəra»sında, Əmir Xosrov Dəhləvinin 
«Xəmsə»sində, Sədi Şirazinin «Bustan»ında, Hafiz 
Şirazinin «Müğənninamə»sində, Əbdürrəhman Caminin 
«Bəharistan» kitabında, «Leyli və Məcnun» poemasında 
və fəxriyyələrindən birində, XVIII əsr təzkirəçisi Lütfəli 
bəy Azərin «Atəşgədə»sində, Səfəvi dövründə yaşamış 
Ruh-ül-Əminin «Xəmsə»sində, XV əsr Xarəzm şairi 
Heydərin «Məxzən-ül-əsrar»ında, Əlişir Nəvainin 
«Xəmsə»sində, Məhəmməd Füzulinin, Osmanlı türk klas-
siki Nabinin müxtəlif əsərlərində Nizami haqqında 
söylənmiş fikirləri şərh edən M.Ə.Rəsulzadə, eyni zaman-
da M.F.Köprülü, V.Dəstgirdi, H.Daniş, M.Ə.Tərbiyət kimi 
alimlərin dahi şairin yaradıcılığı haqqında 
mülahizələrindən də bəhs etmişdir. 
Fəslin ikinci bölümü «Nizami və Qərb ədəbiyyatı» 
probleminə həsr edilmişdir. Qərb alim və tənqidçilərinin 
Nizami sənətinin əhəmiyyətini layiqincə dərk və təsdiq 
etdiklərini vurğulayan müəllif alman alimləri Georq Ya-
kobun, Vilhelm Baxerin, German Etenin, P.Hornun, çex 
alimi H.Ritterin, ingilis şərqşünasları E.Braunun, 
S.E.Vilsonun, fransız ədəbiyyatşünası Barbye de 
Meynarın, italyan alimi İtalo Pittsinin, Ukrayna şərqşünası 
 57 
A.Krımskinin, rus alimləri S.F.Oldenburq və 
Y.E.Bertelsin əsərlərində şairin yaradıcılığı haqqında 
söylənmiş qiymətli fikirləri şərh etmiş, onlara öz 
münasibətini bildirmiş, mübahisəli məqamlara aydınlıq 
gətirmişdir. Bu bölmədə həmçinin böyük alman şairi 
Hötenin Nizami sənətinə heyranlığını ifadə edən fikirləri 
sənətkarın dünya şöhrətini təsdiq edən fakt kimi təqdim 
edilir. 
Monoqrafiyanın «Nizaminin beş kitabı» adlanan ikin-
ci hissəsində «Xəmsə»yə daxil olan əsərlər yazıldıqları 
tarixə müvafiq ardıcıllıqla təhlil olunmuşdur. 
M.Ə.Rəsulzadəyə görə, şairin «Divan»ı yüksək 
əhəmiyyətə malik olsa da, Nizamini Nizami olaraq bütün 
şairlərdən fərqləndirən və özəlliyini təmin edən əslində bu 
beş kitabdır [77,117]. 
«Məxzənül-əsrar»ın («Sirlər xəzinəsi») 20 məqalətini 
xülasə şəklində təqdim edən müəllif belə bir nəticəyə gəlir 
ki, bu poema «… şairdən ziyadə, həkim və şeyx Nizami-
nin əsəridir» [77,128]. Forma baxımından «Xəmsə»nin 
digər poemaları ilə vəhdət təşkil etməyən bu əsər, 
M.Ə.Rəsulzadəyə görə, «din yayan müqəddəs bir kitab, 
təlqinçi bir əsərdir. Burada şair nəzm dili ilə suficə fikir, 
əqidə, əxlaq və dünyagörüşünü başqalarına təlqin və təlim 
etməkdədir» [77,119]. 
Qeyd edək ki, «Sirlər xəzinəsi»nin sufi motivli, din 
təbliğ edən əsər olması haqqında fikirlər həm 
M.Ə.Rəsulzadəyə qədər, həm də ondan sonra Avropa 
şərqşünaslığında və bir sıra Şərq alimlərinin əsərlərində 
geniş yayılmışdır. Filologiya elmləri namizədi 
X.Hüseynovun «Sirlər xəzinəsi» haqqında sanballı 
araşdırmasında bu barədə ətraflı danışılmış, V.Baxer, 
Ç.Rio, H.Ete, E.Braun, Q.H.Darab, V.Dəstgirdi, S.Nəfisi, 
 58 
E.Boven, Y.Ripka, M.V.Moqdonald kimi alimlərin əsər 
barədə mülahizələrinə tənqidi münasibət bildirilmişdir. 
X.Hüseynov həmin araşdırmasında M.Ə.Rəsulzadənin də 
«Sirlər xəzinəsi»nə dair yuxarıda nəzərdən keçirdiyimiz 
mühakimələrinin «əksərən səhv və nöqsanlı olduğunu, 
Avropa burjua müəlliflərinin yanlış mülahizələrindən 
kənara çıxa bilmədiyini, onların məhdud və qeyri-elmi 
fikirlərini təkrar etdiyini» söyləyir [12,20]. X.Hüseynovun 
həmin tənqidində nə dərəcədə haqlı olduğunu 
aydınlaşdırmağa çalışaq. 
«Xəmsə»nin ilk əsəri olan «Sirlər xəzinəsi»nə dinin, 
sufiliyin təsirini yalnız Avropa şərqşünasları deyil, 
H.Araslı, R.Azadə kimi Azərbaycan nizamişünasları da 
qeyd etmişlər. X.Hüseynov monoqrafiyasında həmin 
müəlliflərin əsərlərindən sitat gətirir və özü də təsdiq edir 
ki, «Nizami «Sirlər xəzinəsi»ni yazarkən onun 
dünyagörüşünə dövrünün əsas ideologiyası olan din bu və 
ya digər dərəcədə öz təsirini göstərmişdir». Çünki «... XII 
əsrdə dindən kənar mütərəqqi fikrin şiddətlə təqib 
olunduğu bir zamanda saraylardan uzaqlarda yaşayan bir 
şairin dinə arxalanması tamamilə zəruri idi. «Sirlər 
xəzinəsi»ndə bir sıra sufi ifadə və ideyaları, ibarə və 
məfhumları öz əksini tapmışdır» və s. [12,58-66] 
Göründüyü kimi, X.Hüseynovun «Sirlər xəzinəsi» 
haqqında mülahizələri M.Ə.Rəsulzadənin tənqid olunan 
mülahizələrindən bir qədər mötədilliyi ilə seçilir. Yəni 
X.Hüseynov mühacir alimdən fərqli olaraq, «Sirlər 
xəzinəsi»nə dinin, sufiliyin təsirini mütləqləşdirmir. Belə 
olan surətdə, M.Ə.Rəsulzadənin «Xəmsə»nin ilk 
məsnəvisi haqqında mühakimələrinin əksərən səhv və 
nöqsanlı, məhdud və qeyri-elmi olduğunu söyləmək 
düzgün deyildir. Digər tərəfdən, irəlidə görəcəyimiz kimi, 
 59 
Nizaminin dinə münasibəti monoqrafiyada öz obyektiv 
elmi həllini tapmışdır. 
«Xəmsə»nin ikinci məsnəvisi – «Xosrov və Şirin»dən 
bəhs edərkən M.Ə.Rəsulzadə qeyd edir ki, «Nizami bu 
hekayəti tamamilə nəzmə çəkən ilk şairdir: kəndinə xas 
ruhi (psixoloji – N.C.) təhlil və yaradıcılıq məharəti 
sayəsində cahan ədəbiyyatının ölməz konusunu təşkil edən 
eşq üzərinə yazılmış dastanlar arasında ona seçkin bir yer 
təmin etmişdir» [77,129]. 
«Əslində bir ərəb əfsanəsi ikən, işləndiyi ədəbi forma 
etibarilə, Azərbaycanla sıx və ənənəvi bir bağlılığı» olan 
«Leyli və Məcnun» mövzusunu Nizaminin ilk dəfə fars 
dilində nəzmə çəkdiyini, sonralar bu əsərə farsca və türkcə 
yazılan bənzətmələr arasında özünəməxsusluğu və dəyəri 
ilə türk ədəbiyyatının böyük nümayəndəsi, həmçinin azəri 
şerinin dahi ustadı Füzulinin yazdığı «Leyli və 
Məcnun»un müstəsna bir yer tutduğunu müəllif xüsusi 
vurğulayır. Məhz bu müstəsnalığa görə, M.Ə.Rəsulzadə 
monoqrafiyaya bir sıra əlavələrlə yanaşı, «İki Leyli-
Məcnun» (Nizami ilə Füzuli arasında bir qarşılaşdırma) 
adlı araşdırma da daxil etmiş və burada iki dahi söz 
ustasının dünyagörüşü və sənətkarlığını eyni mövzunun 
işlənməsi yönündə müqayisə edərək özünə qədər bu 
xüsusda yazmış bütün müəllifləri kölgədə qoymuşdur. 
Tədqiqatçı bu iki əsərdəki ayrı-ayrı hadisələri, səhnələri, 
təsvirləri olduqca diqqətlə, hərtərəfli qarşılaşdırmış, ən 
xırda təfərrüatlara qədər varmış və olduqca orijinal, 
məntiqi elmi nəticələr əldə etmişdir. 
Füzulinin «Leyli və Məcnun»unun Nizaminin eyni 
adlı məsnəvisindən tərcümə və ya iqtibas olması haqqında 
bir sıra təzkirəçi və tədqiqatçıların fikirlərinin yanlışlığını 
sübut üçün M.Ə.Rəsulzadə yazır ki, «türkcə «Leyli-
 60 
Məcnun»un farscasından tərcümə olmadığı, bir kərrə, iki 
əsər arasındakı həcm fərqiylə gözə çarpar. Nizaminin əsəri 
4600 beyt üzərinə yazılmış ikən, Füzulininki ancaq 3200-ə 
qədər beyti bulmaqdadır. Bundan başqa, hər iki əsər, hər 
nə qədər, eyni vəzn üzərinə və məsnəvi tərzində 
yazılmışsa da, Füzuli həsbi-hallara aid parçaları qəzəl 
tərzinə qoymuş və bunları türlü vəznlərlə yazmışdır; bir 
kaç yerdə dördlük tərzini belə kullanmışdır. Nizami üslu-
buna xas olan təmsillərlə hekayə içində hekayələr şairin bu 
əsərində dəxi bol ikən, Füzulinin hekayəsində bu gibi 
ekləmələr yoxdur» və s. [77,300]. 
Lakin M.Ə.Rəsulzadə bu iki əsər arasındakı 
bənzərliklə ayrılığı yalnız onların dil, həcm, üslub, süjet 
müxtəlifliyində deyil, eyni zamanda və daha artıq bu 
əsərlərin müəlliflərinin ədəbi şəxsiyyətlərinin və 
yaradıcılıq ruhlarının müxtəlifliyində arayır. M.Ə.Rəsulza-
dəyə görə, «ərəb şairi Qeysin eşq nəşidələrini qələmə alan 
və bu zaman qədim ərəb əfsanəsinin əslinə az-çox bağlı 
qalan Nizamidən fərqli olaraq, Füzulinin «Leyli və 
Məcnun»u özündən əvvəlki dörd yüz illik uzun bir 
müddətdə yaranmış böyük ədəbi məhsulun təhlil və 
tərkibindən meydana gəlmiş və müəllif əfsanənin əslinə 
sadiq qalmağa çalışmamış, surətləri zehnindəki təsəvvürə 
görə təsvir etmişdir. Bunun üçündür ki, Nizamidə adi 
bəşəri duyğu və əlaqələrdən tamamilə ayrılmamış görünən 
Məcnun, Füzulidə «bəşəriliyindən» tamamilə ayrılmış bir 
şəxsiyyət halındadır» [77,313]. 
İki əsər arasındakı bu əsaslı fərqin əsl səbəbini 
M.Ə.Rəsulzadə iki şair arasındakı 400 illik zaman ayrılığı 
ilə deyil, yuxarıda qeyd etdiyimiz kimi, onların ədəbi 
şəxsiyyətlərinin və yaradıcılıq ruhlarının müxtəlifliyi ilə 
izah edir. «Leyli və Məcnun»u yazmazdan əvvəl hər iki 
 61 
şairin ədəbi şəxsiyyətinin tam formalaşmış olduğunu qeyd 
edən müəllif diqqəti belə bir incə məqama cəlb edir ki, Ni-
zami bu ərəb mövzusunu «nəşəsiz və yavan bulmuş və 
yazmağa başlamazdan əvvəl ciddən düşünmüşdür. Çünki 
ədəbi şəxsiyyəti lirik əfsanəçilikdən ibarət olan nəşə və 
həyat şairi bu ərəb rəvayətini hər türlü nəşə və şənlik 
malzəməsindən məhrum bulmuşdur» [77,314]. 
Halbuki M.Ə.Rəsulzadənin fikrincə, Füzuli belə bir 
çətinlik çəkməmişdir. Çünki Məcnunu yazarkən «bədəvi 
şair Qeysi deyil, bizzat kəndisini yazmışdır» [77,314]. 
M.Ə.Rəsulzadə bu qənaətini inandırıcı, məntiqi 
mülahizələrlə əsaslandırır: «Füzuli kəndi ədəbi mənliyini 
«Leyli-Məcnun»da tam olaraq göstərməzdən əvvəl, şer 
şəkillərindən ən çox sevdiyi qəzəllərində parça-parça ola-
raq, adətən, hər gün təkrarlamışdır. Ustadın çox az 
qəzəlini bulursunuz ki, orada Məcnun tipiylə təlqin etmək 
istədiyi «eşq»dən bir əsər olmasın» [77,314]. 
M.Ə.Rəsulzadəyə görə, dahi şairin: 
 
Məndə Məcnundan füzun aşiqlik istedadı var, 
Aşiqi-sadiq mənəm, Məcnunun ancaq adı var – 
 
iddiasının səmimiliyinə, əlbəttə, şübhə edilə bilməz və bu-
nun üçündür ki, Füzulinin əsərində gözlənilən ana fikir 
Nizamidən daha çox qüvvət və aydınlıqla ifadə 
olunmuşdur [77,315]. Təbii həyat şərtləri içində keçən 
fövqəltəbii bir eşqin dastanını yazan Nizamidən fərqli ola-
raq, Füzuli təbii həyat qayğılarından sıyrılan ilahi bir eşqin 
xəyalını təsvir etmişdir[77,318]. 
Mövzu və buna aşılanan ana fikirdən başqa, «Leyli və 
Məcnun»un farscası ilə türkcəsinin bir-birindən ayrı, ori-
jinal iki sənət əsəri olduğu qənaətində bulunan 
 62 
M.Ə.Rəsulzadə bu əsərlərdən hər hansı birinə üstünlük 
verməkdə tam səmimiyyətlə özünü aciz sayır. «Çünki hər 
iki əsər kəndi növündə orijinal, kəndi növündə böyük və 
kəndi növündə yüksəkdir. Nizami də, Füzuli də klassik 
Şərq ədəbiyyatının ölçüləməz birər varlığıdır. 
Ölçüləməyənləri qarşılaşdırmaq dəxi bəhs konusu olamaz. 
Böyüklük, kiçiklik kimi nisbət anlamı dışında, iki şah 
əsərin özəlliklərinə işarət etmək lazım gəlirsə, ancaq şunu 
söyləyə biliriz: Nizami – Məcnunu ĢerləĢdirmiĢ isə, 
Füzuli – Ģeri MəcnunlaĢdırmıĢdır» [77,318-319]. 
Monoqrafiyanın ikinci hissəsində M.Ə.Rəsulzadə 
«Yeddi gözəl» və «İskəndərnamə»dən də bəhs edir. 
Nizamidən əvvəl «İskəndərnamə» mövzusunun Firdovsi 
tərəfindən qələmə alındığını qeyd edən müəllif diqqəti 
belə bir məqama cəlb edir ki, «Şahnamə»də İskəndərdən 
qismən bəhs edildiyi halda, Nizami öz əsərini 
bütünlüklə idealizə etdiyi bu qəhrəmana həsr etmiş və 
mövzunu tamamilə yeni mövqedən işləmişdir [77,159]. 
Ümumiyyətlə, monoqrafiyanın «Nizaminin beş 
kitabı» adlanan hissəsində dahi şairin hər bir məsnəvisinin 
məzmunu yığcam və cəlbedici bir formada 
xülasələşdirilməklə yanaşı, bu əsərlərin yazılış tarixi, 
mövzunun alındığı mənbə, həmçinin hər bir məsnəvidəki 
beytlərin sayı da göstərilmişdir. «Xəmsə»nin ideya–mövzu 
və sənətkarlıq baxımından təhlili isə sonrakı fəsillərdə 
verilmişdir. 
M.Ə.Rəsulzadəyə görə, Nizaminin İran ədəbiyyatına 
«danışıq dili farsca olmayan bir mühitdən gəldiyi» 
mövzularının  tədqiqi  və  təhlilindən  də  anlaşılır [77, 
169]. Odur ki, müəllif kitabının üçüncü hissəsində əsas 
diqqəti  «Nizaminin  mənəvi  şəxsiyyəti  ilə  yetişdiyi 
mühit arasındakı bağlılıqları göstərmək baxımından 
 63 
bilxassə önəmli olan» beş mövzu üzərində cəmləşdirir: 1. 
Nizamidə farslıq. 2. Nizamidə türklük. 3. Nizamidə Qaf-
qaz. 4. Nizaminin görüşü ilə rus. 5. Nizamiyə görə 
qadınlıq» [77,170]. 
«Firdovsidə müĢahidə olunan fars təəssübkeĢli-
yindən Nizamidə heç bir əsər yoxdur» [77,171] – bu fikir 
monoqrafiyanın «Nizamidə farslıq» fəslindən leytmotiv 
kimi keçir. Məhz bu müşahidəyə əsaslanan M.Ə.Rə-
sulzadə əsərlərini farsca yazmış və bununla da fars dilini 
zənginləşdirmiş, gözəlləşdirmiş, püxtələşdirmiş, «Firdovsi 
də daxil olmaqla İran ədəbiyyatında heç kəsin fəth edə 
bilmədiyi bir zirvəyə qalxmış» [77,171] Nizamini fars 
şairi adlandırmağı mümkün saymır. Bu fəsildə Nizami 
yaradıcılığının ruhu, qayəsi, iç məzmunu etibarilə farslığa, 
fars təəssübkeşliyinə yabançı olduğu dahi söz ustasının 
əsərlərinin fars millətçiliyinin ideoloq şairi Firdovsinin 
«Şahnamə»si ilə müqayisəsində sübuta yetirilir. 
M.Ə.Rəsulzadənin fikrincə, Nizamidən fərqli olaraq, 
irq təəssübkeşliyi Firdovsi yaradıcılığının mayasını təşkil 
edir. Belə ki, o «türlü dastan, əfsanə və hekayələri İran ta-
rixini və fars gələnəyini canlandırmaq və yaşatmaq üçün 
istifadə etdiyi halda, Nizami tarixi olaylardan özü üçün 
əsas məqsəd olan həqiqət naminə, gözəllik sənəti naminə 
faydalanmışdır» [77,172]. 
«Nizamidə Firdovsinin bilxassə Ģəxsiyyətini təĢkil 
edən ərəb və türk düĢmənliyindən zərrə qədər əsər yox-
dur» [77,172] – fikrinin təsdiqi üçün monoqrafiya müəllifi 
hər iki sənətkarın əsərlərinə müraciət edir: «Firdovsi, bi-
lindiyi kimi, İran-Turan mücadiləsinin dastanını vermişdir. 
Fars nasyonalizminin bu şair ideoloqunun nəzərində, İran 
iyilik mabdei Hörmüzdü, Turan da kötülük mabdei 
Əhriməni təmsil edər. Halbuki müsəlman Nizami bu ikilik 
 64 
şirkinə qətiyyən yanaşmamışdır. İran-Turan istilahını bir 
və ya iki yerdə ancaq kullanmış və bu deyimlə iki düşmən 
dünyanı deyil, sadəcə iki coğrafi bölgəni nəzərdə 
tutmuşdur. Turan qəhrəmanı Əfrasiyab, Nizaminin 
nəzərində, İran qəhrəmanı Keyxosrov dəyərindədir» 
[77,172]. Sasani hökmdarı Xosrov Pərvizin Məhəmməd 
peyğəmbərin məktubuna qarşı hörmətsizliyinə Firdovsi və 
Nizaminin tamam fərqli münasibət göstərmələrini, 
həmçinin İskəndərin mənşəyi ilə bağlı onlar arasındakı 
mövqe müxtəlifliyinin səbəbini də tədqiqatçı iki şairin hiss 
başqalığında – birincinin qatı irq təəssübkeşliyində, ikin-
cinin isə bu əhval-ruhiyyədən tamamilə uzaqlığında görür. 
M.Ə.Rəsulzadəyə görə, «farslığın ən böyük və ən par-
laq ənənəsi» olan zərdüştilik və atəşpərəstliyə Nizaminin 
düşmən münasibəti də onda farslıq duyğusunun olmaması, 
dahi şairin bir müsəlman, bir türk kimi bütün duyğu və 
şüuru ilə tək Allaha inanması ilə əlaqədardır: 
«Zərdüştiliyin iyiliyin ayrı, kötülüyün də ayrı, kəndi 
aralarında vuruşan iki Allahlıq sisteminə onun nə sufiliklə 
vardığı Allahlıq anlamı, nə də daşıdığı xalis müsəlman 
əqidəsi müsaid deyildir» [77,175]. 
Nizaminin düşüncə, təfəkkür, dünyagörüşü etibarilə 
farslığa tamamilə yabançı olduğunu onun əsərlərinə 
istinadən sübuta yetirən müəllif növbəti fəsildə dahi şairin 
türklüyünü də eyni metodla isbat edir. 
Klassik İran ədəbiyyatında «türk» sözünün gözəl 
mənasında işləndiyini [77,177] söyləyən M.Ə.Rəsulzadə 
eyni zamanda diqqəti belə bir fakta cəlb edir ki, «… heç 
bir yerdə və farsca yazılmış heç bir şerdə «türk» anlamı 
Nizamidə olduğu qədər sevgi və məntiqi bir silsilə ilə 
ifadə edilməmişdir» [77,178]. Şairin «Xəmsə»sini 
araşdıran müəllif bu müddəanın 80-dən artıq müxtəlif dəlil 
 65 
və əsasını taparaq sübuta yetirir ki, Nizamiyə görə, «türk-
gözəldir; rəhbər, baĢçı deməkdir; türklük-qüvvət və 
qəhrəmanlıq simvoludur; ədalətli dövlət idealı Ģairin 
nəzərində–türk dövlət tipidir» [77,179-183] və s. 
Lakin Nizamidə «türk» sadəcə insan gözəlliyinin və 
insani (burada: bəşəri – N.C.) gözəlliklərin simvolu deyil-
dir. Nizami, təbiəti təsvir edərkən dəxi, təşbehlərində 
«türk» ismi və sifətini kullanmaqdadır» [77,184] – 
müddəasının təsdiqi üçün M.Ə.Rəsulzadə şairin 
«Xəmsə»sindən konkret misallara müraciət edir və fəslin 
sonunda Nizami türklüyü haqqında olduqca orijinal, tu-
tumlu mülahizələrini belə ümumiləşdirir: «Hər halda türk 
anlamına seziĢlərində, duyuĢlarında, düĢünüĢ və 
buluĢlarında bu qədər yüksək yer verən bir Azərbaycan 
övladına, gözəl ilə böyüyə türk, gözəllik ilə böyüklüyə – 
türklük, gözəl və böyük ifadəyə – türkcə, gözəllik və 
böyüklük diyarına – Türküstan deyən bir Ģairə, sırf fars-
ca yazmıĢdır deyə, türk deməmək qabilmidir?.. 
Əsla!!! 
Əsərlərini ərəbcə yazmıĢlar ikən, türklük haqqındakı 
duyğularıyla türk kültür və milliyyətçiliyi tarixində 
müstəsna yer tutan KaĢqarlı Mahmudlar, Qurlu 
Fəxrəddin MübarəkĢahlar, ZəməxĢərli Mahmudlar nə 
qədər türklərsə, Nizami də onlar qədər türkdür!» 
[77,187]. 
Dahi şairin türklüyünü qeyd-şərtsiz qəbul etməklə 
bərabər, M.Ə.Rəsulzadə onun bir qafqazlı olmasına da 
şübhə etmir: «Azərbaycanlı Nizami, əsərlərini farsca 
yazmış olduğu halda, kəndisindən yarım əsr sonra doğmuş 
bulunan «Kaplan dərisindəki pəhləvan» («Pələng dərisi 
geymiş pəhləvan» – N.C.) dastanının şairi, gürcü Şota 
Rustavelidən daha ziyadə qafqazlıdır» [77,189]. Çünki, 
 66 
«bu böyük gürcü şairinin ölməz əsərində dildən başqa, hər 
şey yabançıdır: konusu bir hind dastanından alınmışdır; 
şəxs adları ilə vaqiələrin keçdiyi yerlər dəxi yabançıdır. 
Sadə Gürcüstan deyil, mənzumənin bütün Qafqaz şəraitilə 
də açıq bir münasibəti yoxdur. Halbuki, dil baxımından 
millilikdə Rustavelidən geri qalan Nizami, konularına 
baxılırsa, ondan daha milli, daha yerlidir» [77,189-190]. 
Müəllif «Xəmsə»dən gətirdiyi faktlarla Nizamidə 
Qafqazın yalnız coğrafi bir məfhum kimi deyil, geopolitik 
baxımdan – bütün etnik, ictimai və siyasi ünsürlərlə əks 
olunduğunu təsdiqləyir. 
Monoqrafiyanın növbəti fəslində Nizaminin ruslar 
haqqında təsəvvürü «Yeddi gözəl» və «İskəndərnamə» 
məsnəvilərinə istinadən açıqlanır. «Yeddi gözəl» 
məsnəvisində yeddi iqlimdən olan yeddi şahzadənin 
Bəhram şaha söylədikləri nağıllar içərisində yeganə qor-
xunc və qanlı nağılın rus gözəli tərəfindən 
söylənilməsində də tədqiqatçı rəmzi məna görür. Onun 
fikrincə, Nizaminin rus şahzadəsi üçün qanlılıq rəmzi olan 
qırmızı qəsri ayırması, onun söylədiyi nağılın da kifayət 
qədər qanlı olması, heç də təsadüfi deyil, rus vəhşiliyinin, 
soyğunçuluğunun, qaniçənliyinin rəmzi ifadəsidir; şairin 
rus qəsbkarlarına mənfi münasibətinin göstəricisidir. 
«Əskəri qəhrəmanlarını kərgədan buynuzlu bir div, 
gözəllik pərisini də minlərcə məsum gəncin qanına girən 
bir qəddar şəklində təsəvvür etdiyi rusun çöhrəsi, Nizami-
nin nəzərində, kötüdür» [77,210]. 
Qeyd edək ki, Nizaminin ruslara münasibəti haqqında 
M.Ə.Rəsulzadə «Azərbaycan kültür gələnəkləri» əsərində 
də qısaca danışmışdır. O yazır ki, Nizaminin «… Bərdəni 
yağma edən və əfsanəvi kraliçası Nüşabəni əsir aparan 
rusları görməyə gözü yoxdur. İdealizə etdiyi qəhrəmanı 
 67 
İskəndəri, şair Qafqaz uğrunda hərbə, «bütün Yaxın 
Doğunu qorxudan təhlükəni» adlatmaya və yer üzünü «rus 
kötülüyündən» təmizləməyə sövq ediyor... Rus vəhşətini: 
 
Bunlar demiş, şəhər yıxar, yaxarlar, 
Dünyanın tortusu, alçaqlar, xamlar; 
Qurd kimi yırtıcı, vəhşi və xunxar 
Comərdlikdən aciz, qancıl və qəddar; 
Adamlıq gözləməz bir kimsə rusdan 
Ki bənzər insana yalnız baxışdan! – 
 
beytləri ilə ifadə edər» [76,12-13]. 
Nizaminin ruslar haqqında görüşlərinə M.Ə.Rəsulza-
dənin belə həssaslığı heç də təsadüfi xarakter daşımayıb, 
onun siyasi baxışları ilə əlaqədardır. Filologiya elmləri 
doktoru Vaqif Sultanlının düzgün olaraq sezdiyi kimi, 
«tədqiqatçı Nizaminin ruslara münasibətini yalnız ədəbi-
tarixi fakt kimi deyil, həmçinin siyasi mənada qabartmış, 
onu tariximizin çağdaş mərhələsi ilə bağlamışdır» 
[39,162]. Belə ki, M.Ə.Rəsulzadə rus gözəlinin danışdığı 
nağılda sovet rejimi dövrünün reallığını andıran bir 
xüsusiyyət görür: «Yalnız çarlığın qanlı rejimini təmsil 
edən qəddar prensesi ilə deyil, bu masal, sözdə 
məzlumların intiqamını almaq üçün ayaklanmış ikən, işdə 
prenseslə evlənərək taxta çıxan qızıl demaqoq tipiylə dəxi 
bu cəhəti təyit etməkdədir» [77,210]. 
Nizaminin qadına münasibətinin ənənəvi Şərq 
münasibətindən köklü şəkildə fərqlənməsinin səbəbi, 
müəllifə görə, dahi şairin qadınlıq haqqında görüşlərinin 
də daha çox Qafqaz və türk dünyasının özünəməxsus 
həyat tərzi və ənənələrindən qaynaqlanmasındadır. 
M.Ə.Rəsulzadə «Xəmsə»də bəhs olunan qadın 
 68 
obrazlarının hamısının «Qafqaz, ya da türk möhürü 
daşımasını» da xüsusi vurğulayır, fikirlərinin təsdiqi üçün 
Nizami əsərlərindən konkret məqamlara diqqəti cəlb edir 
və beləliklə, şairin qadınlıq haqqında mütərəqqi 
görüşlərini, qadına ehtiramlı münasibətini də onun 
türklüyünü, qafqazlılığını sübut edən dəyərli tutalqaya çe-
virir. 
«Nizamidə erkəklər gibi ata minən, cəng edən, eyşi-
nuş əsnasında iffət və namuslarını, dəyər və izzəti-
nəfslərini qoruyan qadınlara aid çox canlı və şairanə 
təmsillər bulursunuz. Fəqət, şairin təsvir etdiyi ən gözəl, 
qüvvətli və tam bir qadın tipi, şübhəsiz, Şirindir» [77,218] 
– deyən müəllif təəssüf ki, əsərin bir neçə yerində, o 
cümlədən «Nizamidə Qafqaz», «Nizamiyə görə qadınlıq» 
fəsillərində onu yanlış olaraq erməni şahzadəsi kimi 
təqdim etmişdir. Lakin M.Ə.Rəsulzadə Şirini erməni bilən 
nə ilk, nə də son tədqiqatçıdır. Belə ki, Şirinin milliyyəti 
ilə bağlı bu yanlışlığın kökləri çox qədimlərə gedib çıxır. 
«VI əsrin sonu – VII əsrin əvvəllərində yaşamış Bizans 
tarixçisi, Xosrov və Şirinin müasiri olan Feofilakt Simo-
katta Xosrovun məktubuna əsaslanaraq göstərir ki, Şirin 
Bizansda anadan olmuş, dini xristian, milliyyəti isə rum-
ludur. Erməni mənbələrində Şirinin adını ilk dəfə çəkən 
keşiş Sebeos onun xuzistanlı olduğunu qeyd etmiş, hansı 
millətə mənsub olduğundan söz açmamışdır. Şirinin 
erməni olması haqqında ilk yanlış məlumat isə VII əsrin 
70-80-ci illərində anonim Suriya xronikalarında 
verilmişdir» [5,15-16]. 
XX əsrin əvvəllərində çap olunmuş «Britaniya 
ensiklopediyası»nda da Şirin milliyyətcə erməni kimi təq-
dim edilir. Professor R.Azadənin fikrincə, sonralar məhz 
bu məlumatla rastlaşan bir çox Avropa şərqşünasları tarixi 
 69 
Şirini mənşəcə erməni kimi qələmə vermişlər [35,8]. 
Beləliklə, bu yanlışlıq nizamişünaslıqda geniş yayılmış, 
M.Ə.Rəsulzadənin tədqiqatına da yol tapmışdır. Lakin son 
illər Azərbaycan alimləri bilavasitə poemanın özündəki 
faktlara, həmçinin tarixi məlumatlara istinadən Şirinin türk 
olduğunu sübut etmişlər.* Məsələn, professor R.Azadəyə 
görə, «Nizami Şirini türk qadınının ən gözəl sifətlərini 
özündə cəmləyən bir obraz kimi ucaldır. Şirinin əxlaq və 
dünyagörüşü, rəftarı, geyim və bəzək əşyalarının 
təsvirində belə şair onu türk gözəli kimi canlandırır. Bu da 
təsadüfi deyil ki, Nizami Şirini öz sevimli türkü – 
həyatdan erkən getmiş Afaqı – Appağı ilə qarşılaşdırır və 
onların arasında bənzərlik görür» [35,8]. «Beləliklə, nə 
tarixi Şirin erməni olmuş, nə də Nizami öz Şirinini erməni 
kimi təsvir etmişdir» [35,9]. 
«Nizaminin mənəvi aləmilə yetişdiyi mühit arasındakı 
bağlılıqları göstərmək baxımından bilxassə önəmli» 
saydığı beş mövzu ətrafında araşdırmadan sonra 
M.Ə.Rəsulzadə belə bir hökm verir ki, fars təəssübünə 
yabançılığı, türk sevgisi, Qafqaza bağlılığı, yetişdiyi mühi-
tin tarixi düşməninə – rusa qarşı antipatiyası, nəhayət 
qadına ehtiramlı münasibəti ilə seçilən böyük şair Nizami, 
şübhəsiz, azərbaycanlı türk dahisidir [77,226]. 
Monoqrafiyanın «Nizamidə sənət və ideologiya» ad-
lanan dördüncü hissəsində müəllif dahi şairin şer sənətinin 
özünəməxsusluğu, ictimai-siyasi və fəlsəfi görüşləri, dinə 
münasibəti haqqında nizamişünaslıqda bugün belə müasir 
səslənən qiymətli fikirlər söyləmişdir. Həmin 
mülahizələrin bir qismi üzərində dayanmağı zəruri sayırıq. 
                                                                        
* Бу барядя даща ятрафлы бах: С.Онуллащи. «Ширин тцрк гызыдыр, 
мцсялмандыр. «Азярбайъан мцяллими», 6 март 1991; М.Ялизадя. 
Ширин суряти: йаланлар, щягигятляр. «Ядябиййат гязети», 24 йан-
вар 1992. 
 70 
«Çağının hər yöndən alim və fazil şəxsiyyəti olan Ni-
zami yaradıcılıq sənətində kimsəni örnək almayan orijinal 
bir şairdir» [77,241] – deyən M.Ə.Rəsulzadəyə görə, 
şairin sənətinə bu orijinallığı təmin edən yalnız onun şer 
texnikası və poetikasında müasirlərindən üstünlüyü deyil, 
eyni zamanda təbiətindəki özünəməxsusluq və 
şəxsiyyətindəki müstəqillikdir. Məhz bu keyfiyyətlərin 
sayəsində Nizami özünü sarayların əzici təsirindən 
qurtarıb ədəbiyyata məhrum olduğu məzmunu verə bilmiş 
və bununla da böyük bir islahatın banisi olmuşdur. Bu 
islahatın nəticəsində ədəbiyyat, şer «sarayın fərdi zövq və 
kaprizlərinə deyil, topluluğun sosial və fikri ehtiyaclarına 
xitab etdi» [77,243]. 
Lakin Nizaminin ədəbiyyat sahəsindəki islahatı yalnız 
şer sənətinin sosial funksiyasına gətirdiyi mühüm 
dəyişikliklə bitmir. M.Ə.Rəsulzadə doğru olaraq qeyd edir 
ki, «Nizami şer ilə hikməti, sənətkarlıqla ülküçülüyü 
(ideyalılığı – N.C.) məsud bir şəkildə birləşdirərək, 
sənətkarlıq baxımından əsrindəki böyük boşluğu 
doldurmuş idealist və mücahid bir şairdir» [77,243]. 
M.Ə.Rəsulzadə «eşq dastanı ilə poema yazmaqda is-
lam Şərqində tayı-bərabəri olmayan» Nizaminin məsnəvi 
formasına gətirdiyi yenilikləri yüksək qiymətləndirir. Belə 
ki, «... «Şahnamə» misalında ancaq qəhrəmanlıq 
mövzularına, başqa sözlə, epik əsərə münasib görünən bu 
şəkil, Nizamidə didaktika ilə lirikaya dəxi başarı ilə tətbiq 
olunmuş», «dastan dilinə lirik və hissi bir çalar» 
verilmişdir. Digər tərəfdən, müəllif Nizamini dövrünün 
misilsiz bir hekayətçisi kimi səciyyələndirir və onun 
hekayətlərində çağdaş romançılığa məxsus özəlliklər 
görür, «Min bir gecə» nağıllarındakı Şərq fantaziyası ilə 
müasir Avropa ədəbiyyatındakı «tip» anlamının realis-
 71 
tliyinin çulğaşdığını sezir və belə bir qənaətə gəlir ki, 
şairin poemaları «hər hansı mahir rejissor və dekoratora 
müasir kino üçün çeşid və təxəyyül baxımından gərəkli 
olan ən parlaq mövzu və materiallar verir» [77,233-234]. 
M.Ə.Rəsulzadəyə görə, Nizami qəzəl və qəsidə 
janrlarında da qüdrətini isbat etmiş ustaddır. Müəllif şairin 
qəsidələrinin klassik mədhlərə bənzəmədiyini xüsusi 
vurğulamaqla yanaşı, onların sənətkarlıq baxımından da 
yüksək səviyyədə olduqlarını qeyd edir. Monoqrafiyada 
Nizaminin qəzəlləri də «gözəl və nəfis» sənət nümunələri 
kimi təqdim olunur, şairin mövzu etibarilə özünə xas 
ideyalılığa sadiq qalmaqla, bu janra forma yenilikləri 
gətirməsi təqdir edilir. 
M.Ə.Rəsulzadə Nizaminin şer sənətkarlığının digər 
cəhətlərinə də diqqəti cəlb edir. Bunlar ilk növbədə şairin 
peyzaj, canlı təbiət təsvirləri yaratmaqda misilsiz məharəti, 
«müasir impressionistlərin də yetmədikləri bir yüksəklikdə 
olan» rəmzçilik, obrazlı dil, elmi təfəkkürlə bədii 
təxəyyülü ehtiva edən poetik üslubdur. Bütün bu orijinal 
xüsusiyyətləri ilə «yaradıcılıq yolunda heç kəsi örnək 
götürməyən» Nizami öz sənəti ilə «Yaxın Şərqin ən böyük 
ustadları üçün təqlid edilən bir örnək olmuşdur» [77,243]. 
Nizami şerinin özünəməxsus cəhətlərini konkret fak-
tlar əsasında yüksək peşəkarlıqla aşkarlayan müəllif dahi 
şairin yaradıcılığının başlıca qaynağını da sərrast 
müəyyənləşdirir. M.Ə.Rəsulzadəyə görə, Nizami sənətinin 
başlıca qaynağı nəşədir (burada: ilham, həyat eşqi – N.C.) 
və bu cəhət şairin həyata baxışı ilə tam bir ahəngdədir. Daha 
doğrusu, şairin sənətə baxışı onun həyata baxışından 
qaynaqlanır. Lakin idealist Nizaminin həyat sevgisi 
özgüdərlikdən (eqoizmdən) irəli gələn epikurist bir sevgi 
deyildir. Bu, onun bütün əsərlərindən qırmızı xətlə keçən 
 72 
özgəgüdər (altruist) əxlaq prinsipi ilə sıx surətdə bağlıdır. 
Nizami həyat gözəlliyinin ən böyük nəşəsini bir insanın 
başqalarına faydalı olmasında görür. «Kəndi-kəndini 
yüksəltmək, mənən «təzkiyeyi-nəfsdə bulunmaq, 
başqalarının deyil, kəndi eyiblərini görmək» şairin israrla 
təlqin etdiyi əxlaq düsturudur» [77,255-256]. 
Monoqrafiyada şairin eşq fəlsəfəsi və dinə münasibəti 
də eyni prinsiplər əsasında şərh edilir. Tədqiqatçının 
fikrincə, Nizaminin eşq fəlsəfəsi də nikbinliyə, 
həyatsevərliyə, özgəgüdərliyə əsaslanır, aşiqlikdən, 
zəriflikdən və gözəllikdən yoğrulmuşdur: «Varlığı eşqin 
məhsulu kimi dərk edən şairin özü ən böyük aşiqdir» və 
bu aşiqin nəzərində «böyük yaradanla mənəvi və ruhi 
təmasa girə bilmək qabiliyyəti yaradılmışların ən şərəflisi 
və varlıqların ən kamili olan insanın ən böyük dəyəridir» 
[77,262-264]. 
Nizaminin insan haqqında mistik anlayışını onun dini 
görüşləri ilə bağlayan müəllif ətraflı araşdırmalar 
nəticəsində bu qənaətə gəlir ki, «Nizami dindardır. Fəqət 
bu, mərasimçilikdən ibarət cansız bir dinçilik deyildir. 
Nizami bütün varlıqları Allahdan bilir; kəndi-kəndinə 
duran, varlığının Ģəkli olmayan, kimsəyə bənzəməyən, 
dəyiĢməyən və ölməyən bir Allahdan. O, böylə mücərrəd 
bir Allaha tapar. Bu tapıĢinda o, səmimi və fədakardır» 
[77,265]. Bu mülahizələri yüksək qiymətləndirən profes-
sor R.Azadə doğru olaraq qeyd edir ki, «dünya və xüsusilə 
Azərbaycan nizamişünaslığında Nizaminin dinə 
münasibətini obyektiv, elmi həqiqətə tam uyar şəkildə 
işıqlandıran müəlliflərdən bəlkə birincisi M.Ə.Rəsulzadə 
olmuşdur» [35,4]. 
 73 
Monoqrafiyada dahi şairin ictimai idealı və dövlət 
haqqında görüşləri də dünya nizamişünaslığına örnək ola 
biləcək bir səviyyədə araşdırılmışdır. M.Ə.Rəsulzadənin 
fikrincə, «İskəndərnamə»də təsvir olunan «Cənnət şəhər» 
filosof Nizaminin bilavasitə gerçəkləşməsini arzuladığı 
ictimai quruluşun özüdür. Nizaminin «Cənnət şəhər»i – 
ideal cəmiyyəti guya şimalda – SSRİ-nin olduğu yerdə 
təsəvvür etdiyi barədə sovet şərqşünası Y.E.Bertelsin 
mülahizəsini «İskəndərnamə»yə istinadən əsaslı dəlillərlə 
rədd edən tədqiqatçı sübut edir ki, «hər ideal şeyi türklüyə 
bağlayan şair «ideal şəhəri» dəxi Türküstanda görmüşdür. 
Bilxassə əski yunan qaynaqlarında da Türküstanda şəxsi 
mülkiyyət bilməyən cəmiyyətlərdən bəhs vardır» [77,271]. 
Lakin monoqrafiya müəllifi haqlı olaraq məsələnin 
mahiyyətini coğrafiyada deyil, «dini əxlaqa və ictimai 
təsanüdə dayanan «Nizami sosializmi» ilə dini rədd edən 
və siniflər qovğasını əsas tutan qanlı «rus sosializmi»  
arasındakı  antaqonizmlərdə  arayır.  Belə  ki, «Nizaminin 
«Cənnət Ģəhər»i dindardır, sovet cənnəti isə dinsizdir; 
birincisi Allahı tanır, ötəkisi Allahı rədd edər. Birincidə 
yalan söylənməz, ikincidə isə yalan ən böyük propoqan-
da silahıdır. Birincidə sevgi əsas, ikincidə       isə  nifrət  
hakimdir.  Birincidə  təsanüd  əsas  ikən, ikincidə sinif 
qovğası əsasdır. Birincidə heyvanlar belə əmniyyətdə 
ikən, ikincidə insanlar belə daima ölüm qorxusu 
altındadır. Birincidə qan tökmək haram     ikən, 
ikincidə qanlılıq əsasdır. Birinci hırsızlıq nədir bilməz, 
ikincidə hakim olan hırsızlıqdır... Birincidə        polis 
yox, ikinci ən qanlı polis rejimidir. Birinci casusluq 
 74 
bilməz, ikincidə hər kəs casusdur.* Birinci silahsız və 
barıĢçıdır, ikinci baĢdan-dırnağa qədər silahlıdır. Birinci 
fitnə nədir bilməz, ikinci bütün dünyanı tutuĢduracaq bir 
fitnə yuvasıdır» [77,271]. 
Bertelsin «zamanımızda yaşamış olsaydı, Nizami 
bizimlə (yəni bolşeviklərlə) birgə olardı!» hökmünə də 
M.Ə.Rəsulzadənin cavabı birmənalıdır: «... sevgi ilə 
nifrət, rəhmət ilə lənət nə qədər bir araya gələ bilirlərsə, 
Nizami ilə bolĢeviklər dəxi o qədər bərabər ola bilirlər!..» 
[77,272]. 
Nizaminin dövlət, cəmiyyət, millətlərarası 
münasibətlər haqqında görüşlərini araşdıran müəllif bu 
fikirdədir ki, ən müasir sosiologiyanın gəldiyi nəticələr 
hələ XII əsrdə dahi Azərbaycan mütəfəkkirinin əsərlərində 
öz əksini tapmışdır. Belə ki, Nizami «dövləti ictimai 
təsanüdü təmin etməyə borclu, bilgi və sevgi ilə idarə 
olunmalı bir ədalət müəssisəsi» kimi qəbul edir, «fərdi 
səadəti milli və bəşəri xoşbəxtlikdə, bir parçası olduğumuz 
cəmiyyətə faydalı olmaqda görür», «millətlərə cəbr və 
təhəkkümlə deyil, mənəvi bir nüfuz ilə yanaşmağı, 
qəlblərinin yeganə tərcümanı olan dillərini vasitəsiz olaraq 
anlamağı» zəruri sayır. M.Ə.Rəsulzadəyə görə, Nizaminin 
«Cənnət şəhər»in timsalında təsvir etdiyi, maddiyyata 
deyil, mənəviyyata, nifrətə deyil, sevgiyə dayanan ictimai 
quruluş sosial ədalətə susamış bugünkü bəşəriyyətin 
aradığı ideal nizamdır [77,287-288]. 
Dahi Azərbaycan şairinin həyat və yaradıcılığını 
hərtərəfli araşdıran, nizamişünaslığın mühüm problemləri 
                                                                        
* Бу фикирля баьлы сящифянин чыхарышында М.Я.Рясулзадя беля 
бир гейд вермишдир: Ленинин «щяр бир коммунист ъасус олмаьа 
борълудур» щюкмц мяшщурдур. 
 
 75 
ilə bağlı olduqca dəyərli fikirlər söyləyən M.Ə.Rəsulzadə 
əsərin sonunda belə qənaətə gəlir ki, «... Nizami təbiətin 
bir fenomenidir. Təbiətin böyüklük, gözəllik, çeşidlilik və 
sevimliliyi nə qədər tamamilə qavranılmazsa, təbiət qədər 
böyük və onun qədər qüdrətli Nizami yaradıcılığını da 
tamamilə qavramaq mümkün deyildir. Təbiətin bir bütün 
halında qavrana bilməsi bir yana, qavranıla bilən qismini 
belə haqqıyla hekayə və ya tərsim edə bilmək hər insanın 
işi deyildir. Nə qədər gözəl qələm, nə qədər sehrli fırça, nə 
qədər möcüzəli kəski olursa-olsun, təbiətdəki bütün 
dəyərləri ifadədən yenə acizdir. Təbiətin bir fenomeni olan 
şerlə hikmət Nizamisini anlayıb anlatmaq o qəbildəndir» 
[77,285]. 
«Azərbaycan şairi Nizami» kitabının əlavələr 
hissəsində verilmiş «İki Leyli-Məcnun» (Nizami ilə Füzuli 
arasında bir qarşılaşdırma), «Nizaminin doğulduğu yer və 
məzarı», «Nizamidə türkcə sözlər», «Vəhid Dəstgirdinin 
yozumları» kimi tədqiqatlar, habelə «Nizamidən 
çevirmələr», «Biblioqrafiya» və s. bölmələrin hər biri 
ayrılıqda elmi-nəzəri əhəmiyyət daşımaqla yanaşı, 
bütövlükdə əsərin əsas hissəsi ilə üzvi vəhdət təşkil edir, 
onu daha da dolğunlaşdırır və zənginləşdirir. 
«Nizaminin doğulduğu yer və məzarı» adlı 
araşdırmada ilk növbədə şairin Qum şəhərindən olması 
barədə bir sıra Avropa alimlərinin fikirlərinin yanlışlığı 
sübut edilir. Müəllif göstərir ki, bu yanlışlığa səbəb 
«Xəmsə»nin bəzi əlyazmalarına sonradan artırılmış, 
mənşəyi şübhəli iki beytdir ki, onların da üslub 
baxımından Nizami beytlərinə bənzəmədiyi aşkardır. Bu-
nunla belə, M.Ə.Rəsulzadə fikrini əsaslandırmaq üçün 
Dövlətşah Səmərqəndinin təzkirəsinə, ingilis şərqşünası 
Rionun, İran alimi V.Dəstgirdinin, sovet şərqşünası 
 76 
Y.E.Bertelsin, həmçinin M.Ə.Tərbiyətin araşdırmalarına 
müraciət edir, onların da həmin beytlərlə bağlı eyni 
fikirdə olduqlarını nəzərə çatdırır. Daha sonra müxtəlif 
mənbələrə əsasən Nizaminin məzarının da Gəncədə 
olduğu təsdiq edilir. Xatırladaq ki, əsərimizin 2.1. 
yarımfəslində M.Əli Rəsulzadənin də qeyd olunan 
məsələylə bağlı mülahizələrini nəzərdən keçirmişdik. 
«Nizamidə türkcə sözlər» adlı bölmədə isə müəllif 
«Xəmsə»də təsadüf etdiyi türkcə 38 sözün lüğətini vermiş, 
onların işlənmə məqamlarını konkret misallar əsasında 
göstərmişdir. 
«Vəhid Dəstgirdinin yozumları» adlı əlavədə İran 
nizamişünaslığının bu tanınmış nümayəndəsinin 
hazırladığı 7 cildlik Nizami əsərləri külliyyatında «türk» 
anlamına verilən şərhlər təhlil edilir. M.Ə.Rəsulzadənin 
fikrincə, V.Dəstgirdinin şərhləri bu baxımdan heç bir 
tənqidə dözmür. Belə ki, İran alimi bir çox yerdə 
Nizamidəki «türk» məcazını işləndiyi həqiqi mənasında 
deyil, əslindən uzaq olan mənalara yozmuşdur. 
Kitabın «Biblioqrafiya» hissəsi də zəngindir. Dörd 
bölmədən ibarət olan biblioqrafiyanın birinci bölməsində 
ayrı-ayrılıqda «Xəmsə»nin hər bir poemasına farsca və 
türkcə yazılmış nəzirələrin siyahısı (cəmi 108 nəzirə) 
verilmişdir. İkinci bölmədə «Xəmsə»nin dünyanın 
müxtəlif muzey və kitabxanalarında saxlanılan əlyazma 
nüsxələrindən danışılır. Üçüncü bölmədə Avropada Niza-
mi haqqında nəşr olunmuş əsərlər, dördüncü bölmədə isə 
müəllifin kitab üzərində işlərkən faydalandığı qaynaqlar 
əks olunmuşdur. 
 
 
 
 77 
 
 
 
 
M.Ə.Rəsulzadənin «Azərbaycan şairi Nizami» 
kitabının 1951-ci ildə ilk nəşri mühacirət ədəbi-elmi fikri-
nin XII əsr farsdilli Azərbaycan ədəbiyyatına marağının 
artmasına, bu dövrün ədəbi prosesi haqqında təsəvvürünün 
aydınlaşmasına, farsdilli klassiklərin yaradıcılığına 
münasibətinin dəqiqləşməsinə səbəb olmuşdur. 
Ə.Cəfəroğlunun, Ə.Yurdsevərin, S.Təkinərin bir sıra 
məqalələri bu fikrimizi təsdiq edir. 
«Azərbaycan dil və ədəbiyyatının dönüm nöqtələri» 
kitabçasında XII əsrin Məhsəti, Fələki, Əbül-üla Gəncəvi, 
Xaqani kimi görkəmli klassiklərinin ədəbiyyat tarixindəki 
rolundan bəhs edən Ə.Cəfəroğlu Nizami yaradıcılığı 
üzərində nisbətən ətraflı dayanaraq yazır: «O, sələfləri ki-
mi, dövrünün rəsmi fars dili ilə yazmasına rəğmən, 
əsərlərində Azərbaycanın, xüsusilə Qafqaz millətlərinin 
cana yaxın bir mütəfəkkiri, bir dühası olmuşdur. Nasıl 
olmasın ki, o əsərlərində tiplərinin müxəyyal (xəyali – 
N.C.) həyatlarına, macəralarına daima azəri çeşnisi qatmış; 
vətəninın siyasi həyatına biganə qalmayaraq, rusların 
Bərdə şəhərinə hücumlarını, yerli əhalini yağma 
etdiklərini yanıqlı bir dillə yaşatmış; əski Azərbaycanın 
başkəndi olan Bərdənin lejander (əfsanəvi – N.C.) amazon 
kraliçası Nüşabəni sevərək və hiss edərək oxşamışdır. 
Ölkəsinə, onun acıklı və sıcaq həyat dəmlərinə, elinin 
tarixinə bu qədər sədaqət göstərən Nizami, nasıl olur da, 
kəndi ana dilinə heç bir bağlılıq göstərməmiş olsun? Buna 
imkan varmıdır? ... Hər halda, qəbul edilməlidir ki, Niza-
mi XII əsr farsdilli azəri kültürünə intisabına rəğmən, 
 78 
daima milliyyətinə, ana vətəninə çox yaxın bir alaka 
bəsləmiş və hərdaim kəndisini bir azəri olaraq hiss 
etmişdir» [55,7]. Ə.Cəfəroğlunun sitat gətirilən bu 
mülahizələrində M.Ə.Rəsulzadənin «Azərbaycan şairi Ni-
zami» monoqrafiyasında əks olunmuş «milliyyət 
baxımından ədəbiyyatda forma və məzmun» 
nəzəriyyəsinin təsiri açıq-aşkar duyulur. 
S.Təkinərin «Azərbaycanda fikir hərəkatları» əsərinin 
XI-XII əsrlər ədəbiyyatından, xüsusən Nizami 
yaradıcılığından bəhs edilən hissəsi də əsasən M.Ə.Rəsul-
zadənin həmin kitabındakı mülahizələrə, elmi nəticələrə 
istinadən yazılmışdır. S.Təkinərin fikrincə, bu mo-
noqrafiyada şairin milliyyəti, məfkurəsi və yaradıcılığı ilə 
bağlı məsələlərdə əldə olunmuş nəticələr klassik ədəbiyyat 
və fəlsəfənin tədqiqilə məşğul olan alimlərin Nizami 
bəhsindəki mövcud görüş və qənaətlərində əsaslı 
dəyişiklikləri zəruri edəcəkdir [87-a),34]. 
Ə.Yurdsevərin «Məhsəti Gəncəvi» məqaləsi isə 
«Azərbaycan xalqının yetişdirmiş olduğu ünlü qadın 
şairlərdən biri»nin yaradıcılığını tanıtma məqsədi daşıyır. 
Məhsətinin öz şerlərində fərdin hürriyyətini, insan əqlini, 
yüksək bəşəri duyğuları heyranlıqla tərənnüm etdiyini 
vurğulayan müəllif onun qəzəl və qəsidədən çox, rübai 
janrında uğur qazandığını, fikirləri etibarilə Ömər 
Xəyyama bənzədiyini qeyd edir, şairənin rübailərindən 
nümunələr verməklə bu mülahizəsini əsaslandırmağa 
çalışır. Lakin diqqətsizlikdənmi, yaxud istifadə etdiyi 
mənbələrin naqisliyindənmi Ə.Yurdsevər Nigar 
Rəfibəylinin tərcümə etdiyi həmin nümunələri Məhsəti 
rübailərinin orijinalı bilmiş və bu yanlışlığın nəticəsi ola-
raq şairənin «gözəl xalq azəri türkcəsiylə içli şerlər 
yazdığı»nı söyləmişdir [98,14]. 
 79 
XII əsr farsdilli Azərbaycan ədəbiyyatı ilə bağlı 
araşdırmalarını davam etdirən M.Ə.Rəsulzadə də 1954-cü 
ildə Xaqani Şirvaninin həyat və yaradıcılığı haqqın 
 80 
da iki məqalə çap etdirmişdir. «Azərbaycan yurd bilgi-
si»ndə dərc olunmuş birinci məqalə əsasən şairin tər-
cümeyi-halını əhatə edir. Xaqaninin təhsili, Şərq 
ölkələrinə səyahəti barədə məlumat verən, Şirvanşah 
Mənuçöhr və Axsitanla münasibətlərini ətraflı şərh edən 
müəllif eyni zamanda onun yaradıcılığının milliyyətçi, 
vətənpərvər mahiyyətini də nəzərə çarpdırır, şairin 
əsərlərində rus təcavüzünü pislədiyini, Axsitanın ruslar 
üzərində qələbəsinə qəsidələr həsr etdiyini xüsusi vur-
ğulayır. M.Ə.Rəsulzadə bu məqalədə həmçinin Xaqani 
əsərlərinin sovet Azərbaycanında nəşr olunmuş tərcü-
mələrinə münasibətini də bildirmişdir. Onun fikrincə, 
əksərən mətnə çox da sadiq qalmayan bu tərcümələrin 
bəziləri təqdirə dəyər istisna təşkil etsələr də, şairin ana 
fikirlərini müasirləşdirərək «günlük siyasət oyunları 
faidəsinə bayağı təhrif edənlər də vardır» [84,2]. 
«Azərbaycan» dərgisində çap olunmuş ikinci mə-
qalədə isə M.Ə.Rəsulzadə Xaqaninin ədəbiyyatımızda 
qəsidələrilə məşhurlaşdığını qeyd edir, «Mədain 
xərabələri»ni «çökən insanlıq kültürü ilə yıxılan 
mədəniyyət abidələrinə ağlayan, qüvvətcə dünya 
ədəbiyyatında eşi olmayan bir şah əsər» kimi 
dəyərləndirir. M.Ə.Rəsulzadəyə görə, «humanist ruhlu, 
dünya ölçüsündə yaradıcılıq qüdrətinə sahib olan Xaqani, 
yurdunun aşiqi, vətənçi bir şairdir» [85,19]. 
 
2.2. XIII-XVI əsrlər: anadilli poeziyanın 
təĢəkkülü və inkiĢafı 
Anadilli şerimizin ilkin təşəkkül mərhələsi – XIII-
XIV əsrlər ədəbiyyatı mühacirət ədəbiyyatşünaslığında 
zəif tədqiq olunmuşdur. Milli ədəbiyyat tarixinin digər 
 81 
mərhələlərindən fərqli olaraq, bu dövrün ədəbi prosesi, 
görkəmli söz ustaları haqqında mühacir müəlliflərin 
sanballı tədqiqatlarına, kitab, yaxud məqalələrinə təsadüf 
etmirik. Doğrudur, M.B.Məhəmmədzadə «İslam 
ensiklopediyası»nın 1955-ci ildə çapdan çıxmış altıncı cil-
di üçün «Qazi  Bürhanəddin»  portret – oçerkini 
yazmışdır. Lakin müəllif bu oçerkdə Qazidən daha çox bir 
hökmdar, siyasi xadim və sərkərdə kimi bəhs etmiş, onun 
ədəbi fəaliyyəti haqqında isə qısa qeydlərlə 
kifayətlənmişdir. Bununla belə, XIII – XIV əsrlər 
Azərbaycan ədəbiyyatının mühacirət elmi fikrinin 
diqqətindən tamamilə kənarda qaldığını söyləmək doğru 
olmazdı. M.Ə.Rəsulzadənin, Ə.Cəfəroğlunun, S.Təkinərin 
müxtəlif əsərlərində söylədikləri mülahizələr mühacirət 
ədəbiyyatşünaslığının milli ədəbiyyat tariximizin bu 
mühüm dövrünə münasibəti barədə fikir yürütməyə imkan 
verir. Biz burada həmin dövrün ədəbiyyatından nisbətən 
geniş bəhs etmiş Ə.Cəfəroğlunun əsərlərinə istinad 
edəcəyik. 
Ə.Cəfəroğlunun «Fundamental türk filologiyası» üçün 
yazdığı «Azərbaycan ədəbiyyatı» oçerkini anadilli 
poeziyamızın təşəkkül dövrü sayılan XIII əsrdən 
başladığını tədqiqatımızın birinci fəslində qeyd etmişdik. 
Mühacir alim «Azərbaycan dil və ədəbiyyatının dönüm 
nöqtələri» əsərində də XIII-XIV əsrlər ədəbiyyatının 
inkişafını milli ədəbi dilin inkişafı ilə qarşılıqlı əlaqədə 
izləmişdir. XIII əsri Azərbaycan dili və ədəbiyyatının yeni 
mərhələsinin başlanğıcı kimi qəbul edən müəllif yazır: 
«Türkün dili, bu əsrdən etibarən, Şərqin öncələri mötəbər 
saydığı ərəb və fars dilləri yanında «sadəliyi» və ifadədəki 
qabiliyyəti dolayısıyla, müstəqil bir mövqe işğal etməyə 
başlamışdır. Artıq din dili sayılan ərəbcəyə, şer və 
 82 
ədəbiyyat dili tələqqi edilən farsiyə qarşı, türk ruhunu və 
zövqünü oxşayan türkcə də dimdik ayaq üzərində dur-
maqda idi» [55,8]. Ə.Cəfəroğlu ərəb filoloqu İbn-
Mühənnaya istinadən, XIII əsrdə artıq məhəlli Azərbaycan 
türkcəsinin meydana gəldiyini söyləyir və bu dilin 
inkişafında, onun ədəbi dil səviyyəsinə çatmasında, fars 
şer dilinə müqavimət göstərə biləcək layiqli rəqibə 
çevrilməsində Həsənoğlu, Qazi Bürhanəddin və 
İmadəddin Nəsimi kimi sənətkarların rolunu yüksək 
qiymətləndirir. 
«Azərbaycan ədəbiyyatı» oçerkində Həsənoğlunu 
anadilli poeziyamızın ilk nümayəndəsi kimi təqdim edən 
müəllif onun əldə olan türkcə qəzəlini sufiliyi yaymaq 
vəzifəsi daşısa da, eyni zamanda milli ədəbi dilin 
inkişafında yeni bir mərhələnin başlanğıcından xəbər 
verən fakt kimi dəyərləndirir [55,141]. 
Ə.Cəfəroğluya görə, Qazi Bürhanəddinin bir şair kimi 
böyük şöhrət qazanmasının səbəbi onun dini və mistik 
nəzmin çox sevildiyi dövrdə xalqın anlaya biləcəyi sadə 
şəkildə yazmasında, qəzəllərində İran şer ənənəsinin 
təsirinə yol verməməsindədir [59,142]. 
XIV yüzilliyin ortalarından etibarən Yaxın Şərqdə 
geniş yayılan və müsəlman cəmiyyətinin həyatında 
mühüm rol oynayan islami təriqətlərin Azərbaycan 
ədəbiyyatının inkişafına da böyük təsir göstərdiyini qeyd 
edən alim bu cəhətdən hürufiliyin təsirinin daha güclü 
olduğunu xüsusi vurğulayır. Ə.Cəfəroğlu doğru olaraq 
göstərir ki, bu təriqət yalnız İmadəddin Nəsiminin 
fövqəladə istedadı və nüfuzu sayəsində önəm qazanmış, öz 
ideoloji proqramını yaymaq üçün böyük imkanlar əldə 
etmişdir. Ə.Cəfəroğluya görə, hürufiliyin məramının 
Fəzlullah Nəiminin «Cavidannamə»sində təfsilatı ilə 
 83 
açıqlanmasına baxmayaraq, bu təriqətin mahiyyəti, 
fəlsəfəsi tam mənası ilə Nəsiminin şerlərin 
 84 
də yüksək poetik səviyyədə ifadə olunmuş və geniş xalq 
kütlələrinə çatmışdır [59,142]. 
Lakin Ə.Cəfəroğlunun təqdimində Nəsimi hürufiliyin 
sadəcə fanatik tərəfdarı deyil, dövrünün qüdrətli şairi, 
mütəfəkkiri və filosofudur. O, Azərbaycan ədəbiyyatını 
yeni ictimai-fəlsəfi fikirlərlə zənginləşdirmiş, Azərbaycan 
türkcəsinin inkişafına əvəzsiz xidmət göstərmişdir. Şairin 
dil sənətkarlığını xüsusilə yüksək qiymətləndirən alim 
qeyd edir ki, Nəsimi canlı xalq dilinin ünsürlərindən 
istifadə edərək özünəməxsus ifadə üslubu tapmış, ərəb 
dilindən alınma sözləri qədim türk sözləri ilə əvəz edərək 
böyük uğur qazanmış, «Azərbaycan türkcəsinə xariqüladə 
bir şəkildə hakim olmuşdur» [59,142-143]. 
Ə.Cəfəroğlu Nəsiminin şer sənətinin geniş təsir 
dairəsini də nəzərdən qaçırmır: «Nəsiminin təsiri sadəcə 
Azərbaycan ədəbiyyatına münhəsir qalmamış, əksinə, 
Osmanlı ədəbiyyatına qədər uzanmışdır. Həbibi, Xətai, 
Füzuli kimi böyük şairlər onun sürükləyici şer sənətinin 
cazibəsinə qapılmışlardı. XV yüzildən XVIII yüzilə qədər 
bir çox şairin hürufi təriqətinə girməsi onun təsiriylə 
olmuşdur» [59,143]. Alim Əlişir Nəvainin Nəsimidən 
«ismən bəhs etdiyini» xüsusi vurğulayaraq, bunu böyük 
şairin Orta Asiya ədəbi mühitində də məşhur olması faktı 
kimi dəyərləndirir. 
Ə.Cəfəroğlu bu əsərində XIV əsrin sonu – XV əsrin 
əvvəllərində yaşayıb, həm fars, həm də türk dilində yazmış 
Şah Qasim Ənvarın yaradıcılığı haqqında        qısa 
məlumat verir, onun ana dilində qələmə aldığı    tuyuq, 
qəzəl və müləmmələri bənzərsiz sənət nümunələri sayır. 
Ə.Cəfəroğlunun verdiyi bilgiyə görə, Ənvar Əlişir  
Nəvainin  sənətinə böyük təsir göstərmiş, böyük özbək 
 85 
klassiki Azərbaycan şairinin poeziyasını yüksək 
qiymətləndirmişdir. 
 
 
 
Mühacirət ədəbiyyatşünaslığı XV əsrin sonu – XVI 
əsrin əvvəllərini anadilli poeziyamızın ən parlaq dövrü 
kimi səciyyələndirir. Bu dövrdə yaşayıb yaratmış Həbibi, 
Süruri kimi şairlərin ədəbi prosesdəki rolunu qeyd etməklə 
bərabər, Azərbaycan türkcəsində yaranan ədəbiyyatın qısa 
zaman kəsimində çiçəklənməsini mühacir müəlliflər 
yekdilliklə Səfəvilər hakimiyyətinin bu dili rəsmi dövlət 
dili elan etməsi ilə əlaqələndirirlər. Ə.Yurdsevərə görə, 
məhz Səfəvilərin dövlət dili siyasəti XVI əsrdə 
Azərbaycan türkcəsində yaranmış ədəbiyyatı ən kamil 
inkişaf səviyyəsinə çatdırmışdır [99-a),11]. 
Mühacirət elmi fikri anadilli ədəbiyyatımızın 
inkişafında Səfəvilər sülaləsinin ilk hökmdarı Şah İsmayıl 
Xətainin bilavasitə iştirakını, yəni onun özünün 
Azərbaycan türkcəsində yüksək sənət nümunəsi olan şerlər 
yazmasını nə qədər önəmli sayırsa, dövlət rəhbəri kimi bu 
sahəyə diqqət yetirməsini, ana dilini, elmi, ədəbiyyatı, 
sənəti himayə etməsini bir o qədər və bəlkə də daha artıq 
əhəmiyyətli hadisə hesab edir. Məhz bu cəhətləri nəzərdə 
tutaraq M.Ə.Rəsulzadə yazır: «Şah İsmayılın sarayı Azəri 
türk ədəbiyyatının yaradıcı ocağı və bir akademisi idi» 
[76,14]. Anadilli poeziyamızın ilk nümayəndələrinin hələ 
XIII əsrdən məlum olduğunu qeyd edən müəllif Şah 
İsmayılın Xətai təxəllüsü ilə xalqın başa düşəcəyi sadə bir 
dildə şerlər yazmasını bu prosesi gücləndirən və 
kütləviləşdirən amil kimi qiymətləndirir. 
 86 
Xətaini Azərbaycan ədəbiyyatında şiə lirizminin 
əsasını qoyanlardan biri kimi təqdim edən Ə.Yurdsevərin 
fikrincə, onun əlində şer hər şeydən öncə qüvvətli bir 
təbliğat silahıydı. Adəta qılınc qədər qüvvətli bir silah! O, 
bir tərəfdən, qılıncı ilə ölkələr fəth edərkən, bir tərəfdən 
də, müəssir təbliğat silahı ilə hakimiyyətini 
möhkəmləndirmiş, mənəvi nüfuzunu yüksəltmişdir [99-
a),13]. 
Müəllif Xətainin ədəbi irsini iki qismə ayırır: 1. Siyasi 
qayələrlə yazılan şerlər. 2. Eşq və məhəbbət tərənnüm 
edən qəzəl və qoşmalar [99-a),13]. Şübhəsiz ki, Xətainin 
ədəbi fəaliyyəti barədə yuxarıda nəzərdən keçirdiyimiz 
mülahizələrində Yurdsevər məhz birinci qismə aid etdiyi 
şerləri nəzərdə tutmuşdur. Şairin məhəbbət lirikasından 
bəhs edərkən, mühacir alim bu şerləri bədii-estetik 
əhəmiyyəti etibarilə siyasi və dini motivli şerlərindən 
üstün tutur, həmin əsərlərdə xalq dilindən, atalar 
sözlərindən, dastan, əfsanə və rəvayətlərdən geniş surətdə 
istifadə olunmasını sənətkarın uğurunu şərtləndirən əsas 
amillərdən sayır. «Dəhnamə» mənzuməsi isə, Yurdsevərin 
nəzərində, Xətainin bədii gözəllik etibarilə ən yüksək 
əsəridir. 
Professor Ə.Cəfəroğlunun Xətainin ədəbi 
yaradıcılığına dair mülahizələri Ə.Yurdsevərin fikirləri ilə 
səsləşir. Şairin ədəbi fəaliyyətində iki istiqaməti vurğula-
yan alim yazır: «Bir tərəfdən, didaktik şerlərində şiə 
proqramını açıqca ortaya qoyub yaymağa çalışır, digər 
tərəfdən də, Həzrət Əlinin davası üçün xalqdakı mücadilə 
ruhunu saxlamağın qayğısına qalırdı» [59,150]. 
Xətai poeziyasının Azərbaycan türkcəsinin 
inkişafında müstəsna rol oynadığını qeyd edən 
Ə.Cəfəroğlu şairin ədəbi dilinin həm Həbibi və Nəsiminin, 
 87 
həm də Füzulinin dilindən fərqləndiyini xüsusi vurğulayır. 
Cəfəroğluya görə, Xətai «yalnız ədəbi azəri türkcəsinə 
sədaqət göstərməklə qalmamış, inadcasına, İran azəri 
türklərinin mühüm dialektik ünsürlərini də təbarüz 
etdirməkdə israr etmişdir» [55,15]. Bu fikrinin təsdiqi 
üçün alim Xətainin: 
 
Ululuq istərisən qulluq elə, 
Ayaq bir-bir basallar nərdivanə. 
həmçinin: 
Apardı ağılla səbrü-qərarım, 
Mənim səbrü-qərarım onda neylər. – 
 
beytlərini örnək kimi alır və qeyd edir ki, tamamilə İran 
azəri türkcəsinin dialektik ünsürlərini ehtiva edən bu dil 
estetik baxımdan şairin sənətinə naqislik gətirirsə də, fars 
dilinin basqısından qurtulmaqda, Azərbaycan türkcəsinin 
kültür istiqlalını təmin etməkdə fövqəladə dərəcədə faydalı 
olur. 
Xətainin xalq ədəbiyyatı və aşıq sənəti ilə əlaqələrini 
Ə.Cəfəroğlu qarşılıqlı xarakter daşıyan proses kimi 
nəzərdən keçirir. Belə ki, Xətai xalq ədəbiyyatından 
çeşidli mövzular alaraq şiəliyi təbliğ edən qoşmalarını aşıq 
tərzində yazmışsa, eyni zamanda aşıqlar, el şairləri də 
Xətai yaradıcılığındakı mövzulardan bəhrələnərək Həzrət 
Əlini təbliğ edən qoşmalar yaratmışlar. Digər tərəfdən, 
alimin fikrincə, aşıq sənəti məhz Xətaidən güclü bir dəstək 
aldıqdan sonra XVII əsrdə təkamülünün zirvəsinə 
çatmışdır [59,150]. 
«Azərbaycan ədəbiyyatı» oçerkində Ə.Cəfəroğlu XV-
XVI əsrlərdə ölkədəki ictimai-siyasi durumla bağlı 
əksərən Türkiyəyə və digər qonşu müsəlman ölkələrinə 
 88 
mühacirət etmiş Hamidi, Haşimi, Şahi, Süruri, Tüfeyli, 
Həbibi, Xəlili, Matəmi, Qasımi, Gülşəni, Bidari, Sahibi, 
Pənahi, Hafiz, Xəlifə, Xəzani, Bəsiri, Mir Qədri, Mühyid-
din Məhəmməd kimi şairlər haqqında da əsasən Osmanlı 
təzkirələrinə istinadən məlumat verir. Adları çəkilən ədəbi 
simaların həyat və yaradıcılığının bugünə qədər 
Azərbaycan ədəbiyyatşünaslığında olduqca zəif 
öyrənildiyini, əksəriyyətinin isə, ümumiyyətlə, 
öyrənilmədiyini nəzərə alsaq, Ə.Cəfəroğlunun onlar 
barədə verdiyi müxtəsər məlumatın elmi əhəmiyyəti aydın 
olar. Bu məlumatdan Hamidinin Sultan Məhəmməd Fate-
hin saray şairlərindən olduğu, təmiz və axıcı bir dildə 
şerlər yazdığı, Xəlilinin Nəsimi ədəbi məktəbini davam 
etdirərək bəzi Osmanlı şairlərinə nəzirələr qələmə alması, 
Bəsirinin saray şairi kimi uzun müddət Türkiyədə 
yaşaması və müşairələrdə iştirak etməsi bəlli olur. 
Ə.Cəfəroğlu oçerkdə həmçinin Azərbaycan 
türkcəsində ilk məsnəvilərin meydana gəlməsi, Xətai 
Təbrizinin «Yusif və Züleyxa», Həqiri və Zəmirinin «Ley-
li və Məcnun» məsnəviləri haqqında bəhs edir, bu əsərləri 
anadilli ədəbiyyatımızın qiymətli nümunələri kimi 
səciyyələndirir. 
 
 
 
Orta əsrlər Azərbaycan ədəbiyyatı öz inkişafının 
zirvəsinə, şübhəsiz ki, Füzuli sənətində çatır. Bu baxımdan 
şairin ədəbi fəaliyyəti mühacirət elmi fikrinin diqqət 
mərkəzində durur. 
Mühacir ziyalılarımız içərisində Füzuli sənətindən 
daha ardıcıl söz açan və dəyərli mülahizələr söyləyən 
M.Ə.Rəsulzadə olmuşdur. 1923-cü ildə İstanbulda nəşr 
 89 
edilmiş «Azərbaycan Cümhuriyyəti» əsərində müəllif 
Füzulini «bütün türklüyün dahi şairi» kimi 
səciyyələndirərək yazırdı: «Füzuli Azərbaycanda hər 
yerdən ziyadə mərufdur. Azərbaycanlıların ən çox 
oxuduğu və ən çox sevdiyi şair Füzulidir. Azərbaycan şeri 
son zamanlara qədər adəta Füzulini tənzirdən ibarət idi. 
Füzuli divanı hər yerdən ziyadə Təbrizdə basılmışdır. Ha-
fiz divanı farslar üçün nə isə, Azərbaycan türkləri üçün də 
Füzuli divanı odur» [78,11-12]. Bu mülahizələri ilə 
M.Ə.Rəsulzadə Füzulinin ümumtürk, o cümlədən Azər-
baycan ədəbiyyatı tarixindəki mövqeyini müəy-
yənləşdirmiş olur. 
Həmin əsərində M.Ə.Rəsulzadə Azərbaycan 
ədəbiyyatının inkişaf mərhələləri ilə Füzulinin yaradıcılıq 
təkamülü arasında maraqlı bir uyğunluğu aşkar etmişdir. 
Müəllif göstərir ki, Füzuli ilk öncə farsca yazmış, sonra 
türkcəyə başlamış, türkcə yazarkən də ibtida Azərbaycan 
şivəsi ilə yazmış, Bağdad Osmanlılara keçdikdən sonra 
şairin lisanı getdikcə osmanlılaşmış, Şərq şivəsindən 
uzaqlaşaraq Qərb şivəsinə yaxınlaşmışdır [78,12]. 
M.Ə.Rəsulzadənin fikrincə, bütövlükdə Azərbaycan 
ədəbiyyatı da eyni mərhələləri keçmişdir: azərbaycanlılar 
ibtida farsca yazmışlar, sonra sırf Azərbaycan şiveyi-
məhəlliyyəsi ilə ədəbiyyat yaranmış, nəhayət, üçüncü dövr 
gəlmiş, Qərb təsirinə məruz qalan Azərbaycan ədəbiyyatı 
Osmanlı türkcəsində yaranmışdır [78,13]. 
«Azərbaycan kültür gələnəkləri» əsərində Füzulini 
«türk ədəbiyyatının parlaq günəşi», «Şərqin ən böyük liri-
ki» kimi vəsfləndirən M.Ə.Rəsulzadəyə görə, bu dahi 
şairin türkcə şer yazması anadilli Azərbaycan 
ədəbiyyatının inkişafına əhəmiyyətli təsir göstərmiş, bütün 
 90 
türk dünyasını həyəcanlandıran Füzuli lirizmi Şərqi yaxşı 
bilən avropalıları da heyran qoymuşdur [76,15-17]. 
M.B.Məhəmmədzadə «Milli Azərbaycan hərəkatı» 
əsərində rus istilasına qarşı mübarizədə millətimizin hər 
yerdə və həmişə öz parlaq tarixi keçmişindən, zəngin 
mədəniyyət xəzinəsindən qüvvə və ilham aldığını qeyd 
etdikdən sonra Füzuli sənətini bu ilham mənbələrindən 
biri kimi dəyərləndirərək yazırdı: «Böyük Füzulinin «ti-
kandan» «gül» çıxarmaq surətilə türk şer və ədəbiyyatında 
açdığı «novbahar»ın saçdığı rayihələr Azərbaycanda bütün 
lətafətilə duyulmaqda idi. Şüurlu bir türk milliyyətçisi 
sifətilə hərəkət edən Füzulinin dühası Azərbaycanın ədəbi 
varlığı üzərində 19-cu əsrin sonlarına qədər – dörd əsr 
təsirini göstərmişdir» [60,6]. M.B.Məhəmmədzadə əslində 
bu mülahizələri ilə Füzulini ədəbiyyatımızda 
milliyyətpərvər cərəyanın, istiqlal məfkurəsinin rüşeymini 
yaradan sənətkar kimi xarakterizə edir və dahi şairin ədəbi 
fəaliyyətində onun bu fikrini təsdiq edən faktlar 
yetərincədir. Füzuli türk ədəbi dilinin və ədəbiyyatının 
tarixində misilsiz hadisə olan türkcə «Divan»ını, «Leyli və 
Məcnun»u yazarkən, məhərrəmlik təziyədarlığının ana 
dilində icrası üçün zəmin yaratmaqdan ötrü «Hədiqətüs-
süəda»nı türkcə qələmə alarkən, Ə.Caminin «Hədisi-
ərbəin» əsərini türkcəyə çevirərkən məhz şüurlu türk 
milliyyətçisi kimi hərəkət edirdi. Bütün bunlar Füzulinin 
türk dilinin, türk ədəbiyyatının, türk kültürünün istiqlalını 
təmin etmək istiqamətində məqsədyönlü addımları idi. 
Kültür istiqlalı isə siyasi istiqlalın zəruri şərtlərindən 
başlıcasıdır. Odur ki, Mirzə Balanın Füzuli irsini 
Azərbaycan milli istiqlal hərəkatının ilham mənbələrindən 
biri, şairin özünü isə «şüurlu bir türk milliyyətçisi» kimi 
təqdim etməsi tamamilə təbii və məntiqidir. 
 91 
Ümumiyyətlə, Füzulinin türkçülüyü və 
milliyyətçiliyinin xüsusi vurğulanması bütövlükdə 
mühacirət ədəbiyyatşünaslığı üçün xarakterikdir. 
M.Ə.Rəsulzadə Ə.Qaraxanın «Füzuli: mühiti, həyatı və 
şəxsiyyəti» kitabına həsr etdiyi resenziyada şairin 
milliyyətinin ayrıca fəsildə mübahisə obyektinə 
çevrilməsini lüzumsuz sayaraq qeyd edir ki, «Füzuli – 
türklüyü isbat edilmək üçün yalnız əsərləri kafi ikən – 
mənĢə və geneoloji etibarilə muhakkak ki Türkdür. 
Fəqət bir türkün Füzuli Türkdür – deyə isbata qalxması 
bir almanın fərəza (fərz edək – N.C.) Göte və ya ġiller 
almandır, bir ingilisin ġekspir ingilisdir və bir italyanın 
Bokkaçio ilə Petrarka və ya Virgilli italyandır deyə mo-
noqrafi yazmasına bənzəməzmi?!.. Bir Nizami 
Gəncəvinin, bir Əmir Xosrov Dəhləvinin, hətta bir 
Cəlaləddin Ruminin türk olduqlarını isbata ehtiyac və 
bəlkə zərurət hiss edilə bilir; çünki bunlar, dünyaca, 
birər Ġran klassiki və fars Ģairi tanınmıĢlardır. Fəqət 
klassik bir türk Ģairinin milliyyətini münaqiĢə konusu 
yapmaq hər halda müsbət bir məĢğuliyyət sayılamaz. 
…Füzulinin, bizcə bəlirdiləcək və isbat olunacaq tərəfi 
onun türklüyü deyil, türkçülüyüdür: müəllif, Ģairin 
milliyyətindən ziyadə milliyyətçiliyi üzərində dursa idi, 
daha yerində hərəkət etmiĢ olurdu» [81,847]. Bu 
məqsədlə M.Ə.Rəsulzadə Füzulinin ədəbi fəaliyyətində 
onun milliyyətçiliyini xüsusilə qabarıq əks etdirən 
məqamları xatırladır və belə bir fikir söyləyir ki, «irqən 
türk olmasa idi belə, türkə xitab üçün can atan Ģair, bu 
sifətilə, böyük bir türk Ģairi olmaqdan yenə məhrum 
qalmazdı»[81,847]. 
Mühacirət elminin digər görkəmli nümayəndəsi 
Süleyman Təkinər «Azərbaycanda fikir hərəkatları» 
 92 
əsərində diqqəti Füzulinin türklüyü və milliyyətçiliyinə 
yönəldərək yazır: «Farscanın müdhiş təhəkkümünə 
rəğmən, azəri türkünün varlığı demək olan dilini mühafizə 
edərək, türk ümumi harsının vəhdət və mənəvi birliyinin 
pozulmaması yoluna xidmət edə bilməsində Füzulinin çox 
mühüm rolu olmuşdur» [87-a),36]. Məhz buna görə də, 
«Nəsimi və Nəvaidən sonra yalnız Füzulidir ki, türk 
dünyasının hər tərəfində oxunmuş və təqlid edilmişdir. 
Füzulinin yetişmiş olduğu yalnız azəri sahəsi deyil, 
Osmanlı və Cığatay ədəbiyyatları da əsrlərcə onun 
qüvvətli nüfuzu altında qalmışdır» [87-a),35]. 
Ə.Cəfəroğlu «Azərbaycan dil və ədəbiyyatının dönüm 
nöqtələri» əsərində və «Azərbaycan ədəbiyyatı» icmal 
oçerkində Füzuli sənətindən bəhs edərkən şairin ədəbiyyat 
tariximizdəki mövqeyini sərrast qiymətləndirmiş, ədəbi 
dilimizin inkişafındakı xidmətlərini xüsusi vurğulamışdır. 
Füzuli qəzəllərini «şer sənətinin xariqüladə örnəkləri» 
sayan alimin fikrincə, dahi şair «təbiətən tamamən lirik-
dir» [55,151]. 
«Leyli və Məcnun» mövzusunun Füzulidə «tamamilə 
həyat haqqı qazandığını» söyləyən Ə.Cəfəroğlu qeyd edir 
ki, dahi şair bu əsərilə insanın eşq və yaşamaq haqlarını 
təsbit etmişdir. Əsərin humanist mahiyyətini qabardan 
alimin qənaəti belədir ki, məhz yaradıcılığının bu 
xüsusiyyətləri ilə Füzuli intibah dövrü Avropa ziyalıları 
mərtəbəsinə yüksəlir. 
Zənnimizcə, alimin bu fikrini dəqiqləşdirməyə ehtiyac 
vardır. Avropada «Leyli və Məcnun»la az-çox səsləşən 
əsərlər Füzulinin məşhur məsnəvisindən təqribən 60 il so-
nra (məsələn: V.Şekspirin «Romeo və Cülyetta»sı (1595) 
yaranır. Belə olan surətdə, Füzulinin öz yaradıcılığının 
humanist mahiyyəti ilə intibah dövrü Avropa ziyalıları 
 93 
səviyyəsinə deyil, «türk-islam intibahının zirvəsi»nə 
(Y.Qarayev) yüksəldiyini söyləmək daha doğru olardı. 
 
2.3. XVII əsr ədəbiyyatı: açılmamıĢ səhifələr 
Ə.Cəfəroğlu XVII əsri xalq ədəbiyyatının, xüsusən də 
aşıq poeziyasının ən parlaq dövrü kimi səciyyələndirir. 
Alim doğru olaraq qeyd edir ki, bu əsrdə təkamülünün 
zirvəsinə çatan aşıq sənəti klassik ədəbiyyatla xalq 
ədəbiyyatı arasında dilcə bağlayıcı bir körpü olmuş, 
Azərbaycan türkcəsinin və anadilli poeziyanın inkişafında 
önəmli rol oynamışdır [55,17-18; 59,153-157]. 
XVII əsr Azərbaycan yazılı ədəbiyyatının həm Füzuli 
ədəbi məktəbinin, həm də Əlişir Nəvai sənətinin təsiri 
altında inkişaf etdiyini söyləyən Ə.Cəfəroğlu bu dövrün 
Saib Təbrizi, Qövsi Təbrizi, Məsihi və digər görkəmli 
ədəbi simalarının yaradıcılığı haqqında əsərlərində qısa 
məlumat verməklə kifayətlənmişdir. Bu qeydlər isə 
Azərbaycan ədəbiyyatşünaslığının həmin dövrlə bağlı 
araşdırmalarına yeni heç bir şey əlavə etmir. Əli Gəncəli 
adlı müəllifin «Türk amacı» jurnalının 1942-ci il 1 və 2-ci 
saylarında çap olunmuş «Saib Təbrizi» məqaləsi barədə də 
eyni sözləri söyləmək olar. Lakin Ə.Cəfəroğlunun Məlik 
bəy Avcıya həsr olunmuş kitabçası  mühacirət  
ədəbiyyatşünaslığında XVII əsr poeziyasının tədqiqi 
sahəsindəki boşluğu müəyyən qədər doldurur. Mühacir 
alim adı və əsərləri uzun müddət unudulmuş Məlik bəy 
Avcının qəzəllər divanını aşkara çıxarmış, həmin qəzəlləri 
ətraflı araşdırma ilə birgə «Azərbaycan yurd bilgisi 
tədqiqləri» seriyasında ayrıca kitabça şəklində nəşr 
etdirmişdir. 
 94 
Məlik bəy Avcının divanını Ə.Cəfəroğlu Almaniyada 
türkoloji təhsilini davam etdirdiyi illərdə aşkar etmişdir. 
Görkəmli türkoloq, professor Fuad Köprülünün öz keçmiş 
tələbəsinə başqa bir münasibətlə yazdığı məktub mühacir 
alimi həmin əlyazmasının izinə salmışdır: «1926-cı ilin 
sonuna yaxın ustadi-möhtərəmim Köprülüzadə Fuad 
bəydən aldığım bir məktubda professor Minorskinin 
«İslam ensiklopediyası»nda Şah Xətai haqqında yazdığı 
maddədə Berlin hökumət kitabxanasının farsca 
əlyazmaları arasında Şah Xətaiyə aid bir əlyazma 
divanının mövcud olduğu bildirilməkdə idi. Məktubdan 
daha əvvəl bu əlyazma nəzər-diqqətimi cəlb etmişdisə də, 
fəqət layiqilə tədqiq edəməmişdim. Bu səfər ustadın israrı 
üzərinə əlyazmasını Breslauya gətirdərək Şah Xətaiyə aid 
şerləri ayırdım. Əlyazması sırf Şah Xətaiyə aid 
olmadığından və içərisində bir çox türk şairlərinə aid 
parçalar bulunduğundan, başdan-ayağa qədər tədqiq et-
dim. Nəzəri-diqqətimi ən çox cəlb edən «Divani-Məlik 
bəy Avcı» adı altında qeyd edilən şerlər oldu. Doğrusu, 
şairin ismini bilmədiyimdən və haqqında heç bir 
məlumatım olmadığından şəxsiyyəti ilə bağlı tərəddüddə 
qaldım. Nəhayət, bu mənzumələrin lisan etibarilə azəri 
ləhcəsi dairəsinə aid olduğunu sezdim. İsmi belə məchul 
olan bir şairə aid parçaların nəşri, şübhəsiz, türk ədəbiyyatı 
mütəddiqlərinə, bilxassə, İran Azərbaycanı şairləri 
sahəsində mühüm bir tədqiq mövzusu təşkil edəcəyindən, 
Məlik bəyə aid şerləri eynən köçürdüm. Beləcə, dörd yüz 
sənəyə yaxın bir zaman üçün məchul qalan mühüm bir 
azəri şairinin meydana çıxması hər halda məndən fazla 
ustadım Köprülüzadəyə mədyun qalacaqdır» [52,3]. 
Əlyazmasını tədqiq edən Ə.Cəfəroğlu Məlik bəy 
Avcının qəzəllərinin Hafiz, Nəvai, Füzuli kimi dahi söz 
 95 
ustalarının əsərləri ilə bir təzkirədə verilməsindən belə 
qənaətə gəlir ki, o dövrünün məşhur şairlərindən 
olmuşdur. Məlik bəy Avcının dövrü, şəxsiyyəti, 
yaradıcılığı haqqında məlumat toplamaq məqsədilə külli 
miqdarda mənbələrə müraciət edən alim nəhayət 
Darülüssəltənə katibi Mövlanə İbrahim Qəzvininin Berlin 
kitabxanasında saxlanılan «Sühufi – İbrahim» təzkirəsində 
şairlə bağlı ikicə sətirdən öyrənir ki, o, Süleyman 
Səfəvinin dövründə yaşamış, onun sarayında katiblik 
etmiş və türkcə şerlər yazmışdır. Ə.Cəfəroğlu «Gəncinə» 
adlandırdığı təzkirədə Şah Süleyman Səfəvinin taxta 
çıxması münasibətilə Məlik bəyin qəzəlinə rast gəlir və bu 
fakta əsasən onun XVII əsrin ortalarında yaşadığını 
müəyyənləşdirir. Şairin təvəllüd və vəfat tarixlərini isə 
müəyyənləşdirmək mümkün olmur. 
Mənbələr üzərində işləyərkən Məlik bəy adlı ikinci 
şairin də mövcud olduğunu öyrənən alim yazır ki, «Sühu-
fi-İbrahim» təzkirəsi üzərinə Məlik bəy Avcını bəzi 
qənaətlərdə XVII əsr İran Azərbaycanı şairi olaraq qəbul 
etməklə bərabər, 1020 hicridən türkcə və farsca yazan 
digər ikinci bir Məlik bəydən bəhs edilməsi, şübhəsiz, 
şairin dövrünün təyinini müşkülata çevirməkdədir. 
Məxəzlərimizin ikisi də, maatəəssüf «Avcı» təxəllüsünü 
tamamilə məskut keçmişlərdir. Bundan dolayı da, bu iki 
Məlik bəyin hansının Avcı olduğu məlum deyildir» 
[52,32]. Bu qaranlıq məsələyə aydınlıq gətirəcək təfsilatlı 
məlumatlar əldə edilincəyə qədər Ə.Cəfəroğlu hələlik 
Məlik bəy adlı iki: birisi XVI, digəri isə XVII əsr azəri 
şairinin mövcud olduğu fikrində qərarlaşır. 
Ə.Cəfəroğlunun nəşr etdirdiyi «Divani-Məlik bəy 
Avcı» 377 beytdən ibarətdir. Əslində burada «divan» sözü 
şərti xarakter daşıyır. Alimin özünün də qeyd etdiyi kimi, 
 96 
İran təzkirəçiləri bəzən klassiklərin şerlərini janrlar üzrə 
təsnif edərək hər bir janrın nümunələrindən ibarət 
külliyyatı divan adlandırmışlar (məsələn, divani-
qəzəliyyat, divani-məsnəviyyat, divani-qəsoid və s.). 
Məlik bəy Avcı divanı da belə toplulardandır. Burada 
toplanmış qəzəllər əsasən sevgi motivlidir; bəzi 
qəzəllərində müəllif şiə müqəddəslərini vəsf etmişdir 
[52,9]. 
Məlik bəy Avcının əldə olan poetik irsini hərtərəfli 
araşdıran Ə.Cəfəroğluda belə bir qənaət hasil olur ki, o, 
incə zövqlü, klassik Şərq poetikasına ustalıqla yiyələnmiş, 
Azərbaycan türkcəsini mükəmməl bilən şair olmuşdur. 
Alimin fikrincə, Məlik bəy bəlkə dövrünün yeganə şairidir 
ki, Səfəvilər dövlətində farsçılığın qüvvətləndiyi bir za-
manda yaşamasına baxmayaraq, əsərlərində fars dili 
təsirinə yol verməmiş, daha irəli gedərək klassik 
Azərbaycan ədəbiyyatına xalq dilinin incəliklərini 
gətirməyə çalışmışdır. 
Ə.Cəfəroğlunun ədəbiyyatşünaslıq elmimizə uzun 
müddət naməlum qalan Məlik bəy Avcının poetik irsini 
aşkara çıxarıb nəşr etdirməsi, onun dövrü, mühiti, 
şəxsiyyəti, yaradıcılığı haqqında ilk dəfə olaraq fikir 
söyləməsi sözün əsl mənasında elmi hünər idi. Təəssüf ki, 
mühacir alimin həmin araşdırmasının nəşrindən 65 illik 
uzun bir zaman ötsə də, Məlik bəy Avcının adı indiyə 
qədər yazılmış ədəbiyyat tarixlərində, dərslik və monoqra-
fiyalarda yerini tutmamışdır. Sözsüz ki, Azərbaycan 
ədəbiyyatı tarixi yenidən yazılarkən mühacirət elmi irsinin 
digər nümunələri ilə yanaşı, Ə.Cəfəroğlunun həmin 
araşdırmasından da faydalanmaq zəruridir. 
 97 
 
 
 
 
 
Ü Ç Ü N C Ü  F Ə S Ġ L  
 
MODERN (XVIII-XX ƏSRLƏR) AZƏRBAYCAN 
ƏDƏBIYYATI KONSEPSIYASI 
3.1. XVIII əsr modern Azərbaycan ədəbiyyatının 
baĢlanğıcı kimi 
Azərbaycan mühacirətinin ədəbiyyatşünaslıq irsində 
XVIII əsr ədəbiyyatımızın mühüm problemləri, bu dövrün 
Molla Pənah Vaqif və Molla Vəli Vidadi kimi görkəmli 
klassiklərinin yaradıcılığı barədə elmi-nəzəri baxımdan 
qiymətli mülahizələr yürüdülür. Ə.Cəfəroğlunun 
«Azərbaycan dil və ədəbiyyatının dönüm nöqtələri», 
«Modern Azərbaycan ədəbiyyatına toplu bir baxış», 
«Azərbaycan ədəbiyyatı», Ə.Yurdsevərin «Azərbaycan 
ədəbiyyatında Vidadi və Vaqifin yaradıcılığı» əsərləri bu 
qəbildəndir. 
XVIII əsr Ə.Cəfəroğlunun tədqiqatlarında 
ədəbiyyatımızın tamamilə yeni bir mərhələsinin – modern 
Azərbaycan ədəbiyyatının başlanğıcıdır. XVIII yüzilliyi 
modern (yeni, müasir – N.C.) milli ədəbiyyatın başlanğıcı, 
ilkin təşəkkül mərhələsi kimi qəbul edərkən mühacir alim 
bu dövrdə Azərbaycan türk ədəbi dilinin milliyəqədərki 
inkişaf  mərhələsini başa vuraraq milli ədəbi dil 
səviyyəsinə çatmasını, ədəbiyyatımızın «realist şüurun ilk 
örnəklərini verməyə müvəffəq  olması»nı, həmçinin XVIII 
 98 
əsr lirikası üçün səciyyəvi olan həyatilik, nikbinlik, 
dünyəvilik, dilin, janrın, üslubun demokratikləşməsi, xalq 
şeri ənənələrinin, aşıq sənətinin təsiri kimi xüsusiyyətləri 
ön plana çəkir. Ə.Cəfəroğlunun qənaətincə, XVIII əsrlə 
başlayan modern Azərbaycan ədəbiyyatının pioneri, banisi 
və ən görkəmli nümayəndəsi Molla Pənah Vaqifdir. 
Ə.Cəfəroğlu Vaqif lirikasının Azərbaycan 
ədəbiyyatına gətirdiyi yenilikləri, şairin yaradıcılığının 
əsas xüsusiyyətlərini, aparıcı meyllərini ümumən düzgün 
sezə bilmişdir: «Şerlərində şəklən əski klassik ədəbiyyata 
bağlı qalmaqla bərabər, həm ifadə, mövzu, hətta təbir və 
kəlmə xəzinəsi baxımından tamamilə azəri xalqının ruhu-
na sadiq qalmışdır. Dili sadə və xalq dili idi. Şerə yerli di-
alektik ünsürləri daxil etməkdə heç bir mənfilik 
görməmişdir. Və bu baxımdan azəri poeziyasının 
gəliĢməsində, realist Ģüurun ilk örnəklərini verməkdə 
müvəffəq olmuĢ və bu üzdən Vaqifin ədəbi yaradıcılıq 
qabiliyyəti milli Azərbaycan ədəbiyyatı inkiĢafının qəti 
bir mərhələsini təĢkil etmiĢdir. Həyatı olduğu kimi, qadını 
isə həyat nəşəsi olaraq qəbul etmək, Vaqifin ədəbiyyata 
gətirmək istədiyi əsas realizm ünsürləri idi. Eşq, insan 
gözəlliyi, təbiət təsvirləri Vaqifdə həp ana motivlər olaraq 
keçir» [56,40]. 
Vaqif yaradıcılığının bədii metodunu 
müəyyənləşdirərkən Ə.Cəfəroğlu tam mənasilə kamil 
realizmdən deyil, realist ünsürlərdən danışır. Bu isə onun 
Vaqifin yaradıcılıq metodunu kamil realist metod 
saymaması təsəvvürünü yaradır. Doğrudur, tədqiqatın 
başqa bir yerində Ə.Cəfəroğlu Vaqifin «realist azəri 
ədəbiyyatını qurmağa müvəffəq olduğunu» iddia edir. La-
kin zənnimizcə, bu, terminoloji yanlışlıq əlamətidir. Çünki 
bir qədər sonra, elə həmin məqalədə realist Azərbaycan 
 99 
ədəbiyyatının banisi kimi M.F.Axundzadə təqdim olunur. 
Gördüyümüz kimi, mühacir alimin «Modern Azərbaycan 
ədəbiyyatına toplu bir baxış» məqaləsində M.P.Vaqifin 
bədii yaradıcılıq metodu haqqında söylədikləri ziddiyyətli 
və dolaşıqdır. Bu tədqiqatdan tam on il sonra «Fundamen-
tal türk filologiyası» adlı nəşrin ikinci cildində alman 
dilində çap olunmuş «Azərbaycan ədəbiyyatı» icmal 
oçerkində Ə.Cəfəroğlu Vaqifi modern Azərbaycan 
ədəbiyyatının qurucusu kimi təqdim edərək milli şerimizin 
inkişafındakı xidmətlərini, ədəbiyyatımızı «fars dilinin 
təsirindən qurtarmaq yönündəki qeyrətlərini» yüksək 
qiymətləndirir [59,159-160]. Lakin bu oçerkdə Vaqifin 
yaradıcılıq metodundan bəhs olunmur. Beləliklə, on il 
sonrakı əsərində Ə.Cəfəroğlu bu mübahisəli məsələyə 
qayıtmağa lüzum görmür və Azərbaycan ədəbiyyatında 
realizmin banisi kimi M.F.Axundzadəni təqdim etməklə, 
əslində əvvəlki tədqiqatdakı ziddiyyəti, dolaşıqlığı aradan 
qaldırmış olur. 
Qeyd etmək lazımdır ki, Azərbaycan 
ədəbiyyatşünaslığında M.P.Vaqifin bədii yaradıcılıq me-
todu barədə mübahisələr mövcuddur. Vaqifin metodunu 
«intibah realizmi, bütöv və bitkin metod», «tam mənasilə 
realist metod» sayanlarla yanaşı (B.Məmmədzadə, N.Cə-
fərov), bu fikrin opponentləri də (A.Dadaşzadə, 
Y.Qarayev) vardır.* Zənnimizcə, Vaqifin yaradıcılıq me-
                                                                        
* Бу барядя даhа ятрафлы бах: М.Гулузадя. Вагиф реализми. «Ядя-
биййат вя инъясянят», 2 нойабр 1968; Б.Мяммядзадя. А.Бакыхановун 
бядии йарадыъылыьында реализм. АДУ-нун елми ясярляри. (Дил вя 
ядябиййат серийасы, сайы 6/1973/; Н.Ъяфяров. Фцзулидян Вагифя 
гядяр. Бакы, Йазычы, 1991, с. 70-90. А.Дадашзадя. Молла Пянаh Ва-
гиф. Бакы, Елм, 1968, с. 151-161; Йеня онун. XVIII яср Азярбайъан 
лирикасы. Бакы, Елм, 1980, с. 211-218. Г.Йашар. Реализм: сянят вя 
hягигят. Бакы, Елм, 1980, с. 29-35. 
 100 
todunu tam mənası ilə realist metod adlandırmağın 
mümkünsüzlüyünü qeyd edən filologiya elmləri doktoru 
A.Dadaşzadə və şairin yaradıcılığını Azərbaycan 
ədəbiyyatında «realizmin ərəfəsi», «ilkin realizm», «erkən 
realizm» ifadələri ilə səciyyələndirən professor Y.Qarayev 
haqlıdırlar. 
Ə.Cəfəroğlunun, A.Dadaşzadənin və Y.Qarayevin 
M.P.Vaqifin Azərbaycan ədəbiyyatı tarixindəki mövqeyi, 
bədii yaradıcılıq metodu haqqında mülahizələrinin 
yaxınlığı diqqəti cəlb edir. Lakin mühacir alimdən fərqli 
olaraq, son iki tədqiqatçı xeyli irəli getmiş, realizm 
estetikasına dair biliklərinin geniş miqyasına və sanbalına 
söykənərək elmi-nəzəri cəhətdən daha düzgün və konkret 
nəticələrə gəlmişlər. 
«Azərbaycan ədəbiyyatında Vidadi və Vaqifin 
yaradıcılığı» adlı əsərində Ə.Yurdsevər də XVIII yüzilliyi 
Azərbaycanın ədəbi-mədəni həyatında dönüş nöqtəsi kimi 
qiymətləndirir. Onun fikrincə, bu yüzillikdə Vaqif və Vi-
dadi kimi söz ustadlarının çalışmaları sayəsində Şah 
İsmayıl Xətainin yaratmış olduğu xalq lisanına dayanan 
sadə və açıq şer üslubu daha da inkişaf etmiş və xalq 
ədəbiyyatıyla birləşərək farsca və ərəbcənin təsirlərindən 
qurtulan milli realist ədəbi məktəb yaranmışdır [92,4]. 
Gördüyümüz kimi, Ə.Yurdsevər XVIII əsrin iki görkəmli 
şairini qeyd-şərtsiz realist sənətkarlar kimi 
səciyyələndirməklə yanaşı, bu yüzillikdə Azərbaycan 
ədəbiyyatında realist ədəbi məktəbin yarandığını da iddia 
edir. Bu mülahizənin 1970-90-cı illər Azərbaycan 
ədəbiyyatşünaslığında da tərəfdarları olduğu barədə 
yuxarıda bəhs etmişik. 
Molla Pənah Vaqifi realist ədəbi məktəbin ən 
görkəmli nümayəndəsi və öz dövrünün yeni şer üslubunu 
 101 
yaradan sənətkar kimi xarakterizə edən Ə.Yurdsevər onun 
şerlərinin geniş yayılmasının əsas səbəbini yaradıcılığının 
həm forma, həm də məzmun baxımından milli və məhəlli 
bir mahiyyət daşımasında görür [92,4]. Vaqifin 
yaradıcılığı və görüşlərindən bəhs edərkən Ə.Yurdsevər 
şairin həm poeziyasına, həm də dövlət fəaliyyətinə hakim 
olan başlıca amil kimi sənətkarın yurd sevgisini önə çəkir 
və onun realizminin mənşəyi, bu realizmi doğuran ictimai-
siyasi və tarixi şərait barədə özünəməxsus mülahizələr 
yürüdür. Ə.Yurdsevərin qənaətincə, Vaqifin İbrahim Xəlil 
xanın sarayında çalışdığı illər Qarabağ xanlığının zəfərlər 
qazandığı, böyük şairin arzularının çiçək açdığı bir dövr 
olmuşdur. Vaqifin ədəbiyyat sahəsindəki realizmi də bu 
həqiqətlərdən irəli gəlmişdir [92,24]. 
Vaqif yaradıcılığının əksər tədqiqatçıları kimi, 
Ə.Yurdsevər də şairin realizminin başlıca özəlliyini 
qoşmalarına, qəzəl və müxəmməslərinə hakim olan 
nikbinlikdə görərək yazır ki, «hətta yoxsulluq və səfalətin 
acı bir təsvirindən ibarət bulunan «Bayram oldu» 
qoşmasında belə həyata iyimsərilik hisləri sezilməkdədir» 
[92,30]. Ə.Yurdsevərə görə, Vaqif məhz bu baxımdan 
dostu Vidadidən əsaslı surətdə fərqlənməkdədir: «Vidadi-
nin ruhuna və şerinə dərin bir kötümsərilik və dərmansız 
bir kədər hakim bulunmaqdadır. Halbuki Vaqifin iqbal 
dövründəki şerləri eşq və məhəbbətlə, şövq və həyəcanla, 
həyat və səadət nəşəsiylə coşub daşmaqdadır. Onun hisləri 
qədər misraları da oynaq və sürükləyicidir. İxtiyarkən bir 
gənc kimi coşmaqda və dünyanın qəm və möhnətini belə 
kəndisinə əngin bir zövq qaynağı yapmasını bilməkdədir» 
[92,30]. 
Vaqifin Füzuli yaradıcılığına münasibətinə də məhz 
bu baxımdan yanaşan Ə.Yurdsevər Molla Pənahın dahi 
 102 
söz ustasının sənətinə heyranlığını qeyd etməklə yanaşı, 
bu iki şairin əsərləri arasında məzmun və ruh etibarilə 
mühüm fərqləri də nəzərə çarpdırır. Belə ki, «Füzulinin 
qəzəllərində dərin və manidar bir hüzn, həyatdan müştəqi 
bir haləti-ruhiyyə, zəngin fəlsəfi düşüncələr gözə 
çarpmaqdadır. Halbuki Vaqifin qəzəllərində, yuxarıda da 
işarət etmiş olduğumuz kimi, əngin sevinc və nəşə, oynaq 
və coşğun eşq təranələri, həyat şövqü və zövqü hökm 
sürməkdədir» [92,32]. Doğrudur, şairin ömrünün 
sonlarındakı ümidsizliyi də Ə.Yurdsevərin diqqətindən 
yayınmamışdır. Nikbin və mübariz ruhlu, «Toy-bayramdır 
bu dünyanın əzabı» deyən Vaqifin məşhur bir 
müxəmməsində «Mən cahan mülkündə mütləq doğru halət 
görmədim» söyləməsini həyat və zamanın ağır zərbələri 
ilə bağlayan müəllif şairin «bu ümidsizlik və kədərinə 
rəğmən Vidadi kimi kötümsər» olmadığını vurğulayır və 
qeyd edir ki, «o, kədərinin ani doğuşundan və 
qeyrətlərinin akim qalmış olmasından dolayı olduqca 
mütəəssirdir. Lakin həyatdan bıqmış və küsmüş deyildir. 
Onu bilxassə üzən şey, mühitin sədaqətsizliyi və 
vəfasızlığı, dünən qarşısında əcz ilə əyilənlərin bu gün 
kəndisinə düşmən kəsilmiş olmalarıdır» [92,43]. Sitatdan 
gördüyümüz kimi, Ə.Yurdsevər Vaqifin kədərli əhvali-
ruhiyyəsini keçici, təsadüfi hal sayaraq, onu şəxsi 
motivlərlə əlaqələndirir. Müəllifin S.Mümtaz və A.Şaiqin 
mülahizələri ilə səsləşən bu mövqeyi «Görmədim» 
müxəmməsinin dərin ictimai-fəlsəfi mahiyyətini kölgədə 
qoyur. Sonralar Azərbaycan ədəbiyyatşünaslığı 
«Görmədim» müxəmməsinin dolğun ədəbi-elmi təhlilini 
vermiş, Vaqif kədərinin dərin ictimai-tarixi köklərini 
açıqlamışdır.* 
                                                                        
* Бу барядя даhа ятрафлы бах: А.Дадашзадя. Молла Пянаh Вагиф. 
 103 
Vaqif poeziyasının sırf milli, vətənpərvər mahiyyətini, 
istiqlalçı, azadlıqsevər ruhunu qabardan Ə.Yurdsevər 
diqqəti belə bir önəmli məqama cəlb edir ki, yurdunun 
özəlliklərini, xalqının gələnək və görənəklərini, yaşayış 
tərzini idealizə etməkdə, bunları təşviq və təkviyəyə 
çalışmaqda şairin qayəsi xalqında azadlıq və istiqlal 
eşqini, özünə güvənc hissini qüvvətləndirməkdir. Çünki bu 
dövrdə Qarabağ xanlığı yabançı hakimiyyətə qarşı ölüm-
qalım mücadiləsinə girişmişdi və bu mücadilədə qələbə 
qazanmaq üçün müstəqil milli varlığına, doğma dilinə, 
ədəbiyyatına, tarixinə, adət və ənənələrinə güvənməsi və 
yabançı təsirə qarşı bütün bunlarla durması zəruri idi. 
Ə.Yurdsevər haqlı olaraq belə qənaətə gəlir ki, Vaqif 
Azərbaycan türkcəsində yazdığı canlı və oynaq şerlərilə, 
xalq həyatına dair verdiyi mükəmməl tablolarıyla, milli 
adət və ənənələri idealizə etməsi ilə İran və hər hansı digər 
yabançı təsirlərə qarşı meydan oxuyur və siyasi istiqlalın 
əsas təməlini təşkil edən müstəqil milli bir mədəniyyətin 
inkişafını təmin edirdi [92,28]. Beləliklə, bütövlükdə 
mühacirət ədəbiyyatşünaslığı və ayrılıqda Ə.Yurdsevərin 
ədəbiyyatşünaslıq irsi üçün səciyyəvi olan və sovet dövrü 
Azərbaycan ədəbiyyatşünaslığında çox zəif nəzərə çarpan 
bir cəhət – klassiklərin yaradıcılığında vətənpərvərlik və 
istiqlalçılıq ruhunu aşkara çıxararaq qabartmaq meyli Va-
qif poeziyasına münasibətdə də özünü göstərir və XVIII 
əsr klassikinin ədəbi irsi bu yöndən də layiq olduğu 
qiyməti alır: «...hürriyyəti və istiqlalı uğrunda müəzzəm 
bir düşmənə qarşı təkbaşına mücadilə edən Azərbaycanın 
dayandığı qüdrət qaynaqlarından birisi tarixi isə, digəri də 
ədəbiyyatıdır. Bu ədəbiyyatın başlıca rüknlərindən biri 
                                                                                                                                            
Бакы, Елм, 1968, с. 122-131. 
 
 104 
Molla Pənah Vaqifdir. Vaqifi öyrənmək və tanıtmaqla 
Azərbaycan istiqlal davasına hizmət etmiş olursunuz. 
Çünki Molla Pənah Vaqif də bütün həyatı boyunca və o 
dövrün verdiyi imkanlar daxilində Azərbaycan istiqlalı 
uğrunda çalışmışdır. O da vətən və istiqlal eşqilə 
yanmışdır. Vaqifin sadəcə adı əzm, mətanət və mücadilə 
simvoludur. Onun ismini və əsərlərini yaşatmaq 
Azərbaycan türklüyündə mücadilə əzmini və istiqlal eşqini 
daha da qüvvətləndirəcəkdir. Vaqif ölməz bir şairdir və 
Azərbaycan türklüyünün mədari-iftixarıdır» [92,45]. 
 
 
 
«Modern Azərbaycan ədəbiyyatına toplu bir baxış» 
məqaləsində Ə.Cəfəroğlu Molla Vəli Vidadini Vaqiflə 
bərabər, modern azəri lirik ədəbiyyatına geniş bir istiqbal 
hazırlamış, dövrün böyük şairi kimi xarakterizə edir. 
«Azərbaycan ədəbiyyatı» icmal oçerkində isə Molla Vəli 
Vidadi «əsası Vaqif tərəfindən qoyulan və başlıca 
xüsusiyyəti dilin sadəliyi olan ədəbi məktəbin» davamçısı 
kimi təqdim edilir; onun bir şair kimi əski Azərbaycan 
ədəbiyyatının bütün növləri ilə məşğul olduğu, Füzulini 
xüsusi səylə öyrəndiyi, fəqət aşıq poeziyasına da böyük 
rəğbət bəslədiyi bildirilir [59,160]. 
Ə.Cəfəroğlu Vidadinin şerlərindəki qəmgin əhval-
ruhiyyəni, hüznü şairin xarakter və təəssüratları, qürbət 
həyatı, vətən həsrəti ilə izah edərək yazır ki, həmişə şadlıq 
içində olan Vaqifin əksinə olaraq, Vidadidə hər şey hüznə 
bürünmüşdür [59,161]. Ümumiyyətlə, Vaqifin nikbinliyini 
Vidadinin bədbinliyinə qarşı qoymaq bütövlükdə 
Azərbaycan ədəbiyyatşünaslığı, o cümlədən onun tərkib 
 105 
hissəsi olan mühacirət ədəbiyyatşünaslığı üçün də 
səciyyəvidir. 
Ə.Yurdsevər isə Vidadinin dünyagörüşünü belə şərh 
edir: «Şair hər şeydən öncə dünyanın fani olduğuna qane-
dir. Ona görə, dünyanın malına, mülkünə, mövqe və 
iqbalına, yaxın və ya uzaq insanlarına güvəniləməz. 
Bunların həpsi keçici və vəfasızdır. Minlərlə sənədən bəri 
dünyaya gəlmiş və getmiş bulunan bunca himmət və hünər 
sahiblərindən, yüksək mövqelər işğal etmiş və nam 
buraxmış zevatdan heç birisi nəticə etibarilə kəndi 
məqsədinə nail olmamışdır. Fəqət dünya eyni zamanda 
müəzzəm bir ibrətxanədir. Onun hər «nəqşi» Tanrının 
varlığını isbat edən bir ayinədir. Dünya və axirətdən 
yeganə qayə və məqsəd Allahın rizasını və xoşnudluğunu 
cəlb etməkdir» [92,14]. 
Vaqif və Vidadinin islam dininə qarşı dərin və səmimi 
inanc duyğularıyla bağlı olduqlarının şerlərindən açıqca 
nəzərə çarpdığını qeyd edən Ə.Yurdsevər bu iki şairin 
«zamanımızda belə eyni din və millətə mənsub insanlar 
arasına ayrılıq və qeyrilik toxumları saçan məzhəb 
ixtilaflarına qarşı tam bir ilgisizlik göstərdiklərini» 
diqqətədəyər məsələ kimi vurğulayır. Belə ki, öncə hər iki 
şair sünnilik məzhəbinə mənsub olmuş, sonradan Vaqif 
Qarabağ xanlığının xidmətinə keçincə şiəliyi qəbul 
etmişdir. Lakin nə məzhəb, nə də ruh, fikir və düşüncə 
fərqləri bu iki səmimi arkadaşın dostluğuna təsir 
etməmişdir. Hər iki şair məzhəb ixtilaflarının əhəmiy-
yətsizliyini və gülünclüyünü anlamışdır [92,35-36]. 
 
 
 
 106 
XVIII əsrin ədəbi prosesinə təsir göstərən mühüm 
amillərdən biri kimi Ə.Cəfəroğlu poeziya ilə maraqlanan, 
özləri də şer nümunələri yaradan, anadilli ədəbiyyatı 
dəstəkləyən və inkişafına yardım göstərən dövlət 
adamlarının – Quba hakimi, Müştəri təxəllüslü Fətəli xan 
ibn Hüseyn Əlinin, Tülu təxəllüslü Əbülfət xanın, Şəki 
hakimi Məhəmməd Hüseyn xan Müştaqın fəaliyyətini 
qeyd edir. Sonuncunun ədəbi yaradıcılığını daha yüksək 
qiymətləndirən alim onun xalq ədəbiyyatından faydalana-
raq, gözəl qoşma və oynaq gəraylılar yazması barədə 
məlumat verir. 
XVIII əsr Şirvan şairlərindən Məhcur Şirvani, Şakir 
Şirvani, Nişat Şirvani, Ağa Məsih Şirvani və digərlərinin 
yaradıcılığı haqqında da Ə.Cəfəroğlunun «Azərbaycan 
ədəbiyyatı» əsərində müxtəsər məlumat vardır. 
Eyni dövrdə Cənubi Azərbaycanda ədəbi prosesin 
sönüklüyünü, burada heç bir yenilikçi və ya nüfuzlu şairin 
olmadığını qeyd edən Ə.Cəfəroğlu azəri türkcəsi ilə şerlər 
yazan Dəruni, Mirzə Cəlal Şəhristani və Mirzə Salih 
Təbrizinin adlarını çəkməklə kifayətlənir. 
Ə.Cəfəroğlu həmçinin XVIII əsrdə aşıq sənəti ilə ya-
zılı ədəbiyyatın qarşılıqlı təsir və əlaqələri məsələsinə də 
toxunur. Vaqif və Vidadinin yaradıcılığına aşıq sənətinin 
təsirini, onların bu sənəti yüksək qiymətləndirdiklərini 
qeyd etməklə bərabər, özlərinin də aşıq poeziyasına ol-
duqca önəmli təsir göstərdiklərini vurğulayır. 
XVIII əsrin ədəbi hərəkatı və görkəmli sənətkarları 
haqqında mülahizələrini nisbətən ətraflı şərh etdiyimiz 
Ə.Cəfəroğlu və Ə.Yurdsevərlə yanaşı, M.Ə.Rəsulzadə 
«Azərbaycan kültür gələnəkləri», S.Təkinər isə 
«Azərbaycanda fikir hərəkatları» əsərlərində bu dövrün 
ədəbiyyatından olduqca müxtəsər bəhs etmişlər. M.B.Mə-
 107 
həmmədzadənin «Molla Pənah Vaqif» məqaləsində isə 
görkəmli şairin daha çox dövlət xadimi kimi fəaliyyəti ön 
plana çəkilsə də, milli mədəniyyətimiz tarixində mövqeyi 
də yüksək qiymətləndirilir. Mirzə Bala Vaqifi Azərbaycan 
ədəbiyyatında «dil, sənət, zövq, fikir etibarilə mühüm bir 
mövqeyə malik», «fars dilinin müdhiş təhəkküm dövrü 
olan XVIII əsrdə qeyri-dini və sırf milli şerlərilə 
türkcəmizin yaşamasına çalışmış, milli harsı, milli dili və 
ədəbiyyatı müdafiə və himayə etmiş böyük şəxsiyyət» [61] 
kimi dəyərləndirir. 
Bütövlükdə, mühacirət ədəbiyyatşünaslığı XVIII əsri 
milli ədəbiyyatımızın tarixində mühüm bir mərhələ – 
modern Azərbaycan ədəbiyyatının başlanğıcı, eyni za-
manda «renessans dövrü» (Ə.Cəfəroğlu) olan XIX əsrə 
hazırlıq mərhələsi kimi səciyyələndirir, satirada Zakir 
mərhələsinin, nəsr, dramaturgiya və ədəbi tənqiddə isə 
Mirzə Fətəli mərhələsinin yalnız poeziyada Molla Pənah 
Vaqif mərhələsindən sonra evolyusion inkişafın nəticəsi 
kimi mümkün olduğu fikrində bulunur. 
 
3.2. XIX əsr ədəbiyyatı: modern Azərbaycan 
ədəbiyyatının yeni inkiĢaf mərhələsi 
Mühacirət ədəbiyyatşünaslığı XIX əsrin ədəbi prose-
sinin əsas xarakterik xüsusiyyəti, aparıcı meyli kimi rea-
lizmin bir ədəbi cərəyan və kamil bədii yaradıcılıq metodu 
səviyyəsində təşəkkül tapmasını ön plana çəkir və bu 
hadisəni düzgün olaraq ölkədə gedən radikal ictimai-siyasi 
dəyişikliklərin, maarifçilik ideyalarının, mütərəqqi 
fikirlərin yayılmasının nəticəsi kimi qiymətləndirir. 
M.Ə.Rəsulzadə «Azərbaycan kültür gələnəkləri» əsərində 
bu dövrün ictimai-siyasi şəraitinin ədəbi-mədəni həyata 
 108 
təsiri haqqında yazır: «XIX yüzilin başlarında 
Azərbaycanın siyasi müqəddəratında radikal dəyişikliklər 
oluyor. Çarlıq Qafqaza enmiş bulunuyor. Bu olay 
Azərbaycana yeni imkanlar gətiriyor. Azərbaycan 
cəmiyyəti, Rusiyanın əyri aynasından olsa da, Qafqaza əks 
edən XVIII yüzilin aydınladıcı fikirləriylə* təmasa 
gəliyor. Həyatın əski qurumu ciddi bir tənqidə uğruyor və 
mövcud dünyagörüşünə aid fikir və əqidələr başdan-ayağa 
təftiş edilməyə başlıyor. Bu şərtlər altında Azərbaycanda 
Avropa tərzində yeni bir ədəbiyyat yaradılıyor» [76,18]. 
M.Ə.Rəsulzadənin bu mülahizələri ilə səsləşən 
fikirlərə Ə.Yurdsevər, M.B.Məhəmmədzadə, Ə.Cəfəroğlu, 
S.Təkinər, H.Bayqara kimi görkəmli mühacir müəlliflərin 
əsərlərində də rast gəlirik. Mühacirət elmi fikri realizmin 
XIX əsr ədəbiyyatında mühüm mövqeyini vurğulamaqla 
yanaşı, bu realizmlə Vaqif realizmi arasındakı fərqi də 
izah etməyə çalışır. Ə.Yurdsevərə görə, bu fərq XIX əsr 
ədəbiyyatının «…kəndi dövrünün sosial və iqtisadi həyat 
şərtlərinə dair geniş və canlı tablolar vermiş olmasındadır. 
Bu cəhət, 19-cu əsr Azərbaycan ədəbiyyatının ən qüvvətli 
və mümtaz bir vəsfidir» [97,14]. Ə.Yurdsevərin XIX əsrin 
realist ədəbiyyatına şamil etdiyi bu cəhətin M.P.Vaqif 
yaradıcılığında olmadığını təqribən üç onillik sonra 
Azərbaycan ədəbiyyatşünaslığında realizmin ən görkəmli 
tədqiqatçısı professor Y.Qarayev də təsdiq edəcək: «Biz 
Vaqifdə hələ onu əhatə edən dövrün, ictimai mühitin 
konkret milli problemlərinə, mətləb və ziddiyyətlərinə 
münasibəti görə bilmirik. Vaqifin metodu cəmiyyət 
hadisələrinə, ziddiyyətlərin təhlilinə yönəldilmiş metod 
deyildir» [18,31]. 
                                                                        
* XVIII яср Авропа маарифчилийи нязярдя тутулур – Н.Ъ. 
 109 
XIX əsr realistləri isə Ə.Yurdsevərin fikrincə, «…bir 
tərəfdən, türk-islam kültürü ilə əsrlərdən bəri yaranmış 
qüvvətli bağları mühafizə edir, digər tərəfdən isə, 
Avropanın qabaqcıl fikirlərini, modern ədəbi janrlarını 
Azərbaycan ədəbiyyatına gətirirdilər» [97,13]. Onların 
məqsədi, «eşq və sevgi təranələrindən ziyadə, milli və so-
sial fikirlərə tərcüman olmaq, həqiqi və canlı tiplər yarat-
maq, mənfilikləri mərhəmətsizcə ifşa, mütərəqqi cəhətləri 
təqdir və müdafiə etmək, elm və maarifin yayılmasına 
çalışmaq, rus istibdadına, feodalizm sisteminə qarşı 
hürriyyət və istiqlal uğrunda mücadilə açmaq, mədəniyyət 
yoluyla Azərbaycanı rifaha və qurtuluşa çatdırmaqdı» 
[97,13]. Ə.Yurdsevərin bu mülahizələrində XIX əsr realist 
ədəbiyyatının səciyyəvi cəhətləri düzgün göstərilməklə 
yanaşı, bu realizmin maarifçi tipi də, stixiyalı şəkildə olsa 
da, dəqiq müəyyənləşdirilir. Bir qədər irəlidə konkret 
ədəbi şəxsiyyətin – M.F.Axundzadənin bədii yaradıcılıq 
metodu ilə əlaqədar biz XIX əsr realizminin tipi 
məsələsinə yenidən qayıdacaq, M.Ə.Rəsulzadənin bu 
barədə mülahizələrini nəzərdən keçirəcəyik. 
XIX əsrin modern ədəbiyyatının ilk görkəmli 
nümayəndələri kimi mühacirət ədəbiyyatşünaslığı 
yekdilliklə üç ədəbi simanın – Abbasqulu Ağa 
Bakıxanlının, İsmayıl bəy Qutqaşınlının və Mirzə Şəfi Va-
zehin yaradıcılığını ön plana çəkir. Qeyd edək ki, sovet 
dövrü Azərbaycan ədəbiyyatşünaslığı da bu üç şəxsiyyəti 
milli maarifçi-realist hərəkatın sələfi kimi təqdim edir 
[18,57]. 
Ə.Yurdsevərə görə, böyük ədib, şair, alim və 
mütəfəkkir olan A.A.Bakıxanlı yeni ədəbiyyatın ilk 
cığırını açmış, «Kitabi-Əsgəriyyə» əsəri ilə Azərbaycan 
nəsr dilinin inkişafına önəmli xidmət göstərmişdir [97,13; 
 110 
100-ç),10]. Ə.Cəfəroğlu isə A.Bakıxanlını «Zakirlə yanaşı, 
Azərbaycan mədəniyyətinin inkişafı üçün çox şey yapmış, 
«Gülüstani-İrəm», «Kitabi-Əsgəriyyə» əsərləri ilə 
Azərbaycan türkçülük hərəkatında önəmli rol oynamış» 
yüksək mədəni səviyyəli ziyalı, maarifpərvər kimi 
səciyyələndirir [59,164]. 
Ə.Yurdsevər İsmayıl bəy Qutqaşınlını «vətən və xalq 
uğrunda çalışan yeni bir ziyalı tipinin canlı simasını» 
ədəbiyyata gətirən yazıçı, Mirzə Şəfi Vazehi isə şərq feo-
dalizminin kəskin tənqidçisi kimi xarakterizə edir [97,13]. 
Ə.Cəfəroğlunun təqdimində isə, Vazeh «Şərq kültürünə 
bağlı, fəlsəfəyə güclü meyli olan» şairdir. Onun fikrincə, 
Vazeh şerlərində tamamən liberal görüşlər təbliğ etməsinə 
baxmayaraq, üslub etibarilə klassik məktəbə mənsubdur 
[59,164]. 
Qasım bəy Zakir isə mühacirət elmi fikrində Vaqif 
realizminin mahir davamçısı, XIX əsr Azərbaycan 
satirasının banisi və ən böyük ustadı kimi qiymətləndirilir. 
Zakirin ədəbi irsində qoşmaların müstəsna yer tutduğunu 
vurğulayan Ə.Yurdsevər bu şerlərdə xalq kütlələrinin 
əhval-ruhiyyəsinin, milli xüsusiyyətlərin, məmləkətin 
gələnək və görənəklərinin, gözəl tiplərinin eynən təsvir 
olunmasını, şairin şifahi xalq ədəbiyyatından, aşıq 
lirizmindən geniş surətdə bəhrələnməsini, dilinin sadəlik 
və gözəlliyini, hisslərinin səmimiliyini onun əsərlərinin 
uğurunu şərtləndirən amillər kimi qabardır. Lakin 
Ə.Yurdsevərin fikrincə, Zakirin yaradıcılıq qüdrəti və 
şairlik dühası qoşmalarından daha  çox ömrünün son 
illərində yazdığı satirik şerlərində təzahür edir. Bu kimi 
əsərlərdə Zakirin sadəcə ədəbi qüdrəti deyil, eyni zamanda 
dövrünün ictimai-siyasi şəraiti öz əksini tapır, rus çarizmi-
nin müstəmləkəçilik siyasəti, bu siyasətə qulluq edən 
 111 
məhəlli əsilzadələr, ikiüzlü ruhanilər ifşa olunur. Bu 
baxımdan Ə.Yurdsevər Zakiri Mirzə Ələkbər Sabirin ilk 
sələfi sayır [96-a),6-7]. 
Zakirin satirik irsinin Azərbaycan ədəbiyyatı 
tarixindəki mövqeyini Ə.Cəfəroğlu da düzgün 
qiymətləndirir: «... Zakir, əslində Azərbaycan mizah 
ədəbiyyatının qurucusudur. Onun bu sahədəki dühası, 
tənqidlərindəki sərtliyi və kəndinə güvəni yaradıcı 
qabiliyyətinin ən qüvvətli silahı olmuşdur. Heç bir hüdud 
tanımadan və heç bir şeydən çəkinmədən dövrünün bütün 
qüsurlarını birər-birər həcv edərək bizə qədər gətirmişdir». 
«Onun zəhərli qələmindən heç bir şey qurtulmamışdır. 
Məhərrəm aylarında, Ramazan və Novruz bayramlarında 
müəzzəm bir qovğa havası yaradan mollaların çəkişmələri, 
bu üzdən xalq arasında hasil olan nifaq, baqqallar, 
qovurmaçı və pinəçilər, vaizlər, tacirlər, darğalar, 
bəyzadələr, üləma və gözə batan bütün sosial xəstəliklər, 
həp Zakirin qələminin qidası olmuşdur. Vətəni ilə bərabər 
ağlamış, rus istilasının doğurduğu faciələrə biganə 
qalmamışdır» [55,20-21]. Cəfəroğluya görə, «satira 
sahəsinin məşhur ustası Sabirə gəlincəyə qədər heç bir 
Azərbaycan şairi bu sahədə Zakirin səviyyəsinə çata 
bilməmişdir» [59,168]. 
Beləliklə, mühacirət ədəbiyyatşünaslığı Zakiri Vaqif 
realizminin mahir davamçısı, satirada M.Ə.Sabirin sələfi 
kimi xarakterizə etməklə şairin Azərbaycan ədəbiyyatı 
tarixindəki mövqeyini dəqiq müəyyənləşdirmiş olur. Zakir 
üçün müəyyənləşdirilmiş bu mövqe onun realizminin həm 
XVIII əsr Vaqif realizmindən (ilkin realizm), həm də XX 
əsrin Sabir realizmindən (tənqidi realizm) fərqini bir daha 
təsdiq edir. Yəni Zakir bəzi tədqiqatçıların (H.Səmədzadə, 
F.Qasımzadə) təqdim etdiyi kimi, tənqidi realist deyil, 
 112 
XIX əsr Azərbaycan poeziyasında maarifçi realizmin, ic-
timai satiranın banisi və görkəmli nümayəndəsidir. 
 113 
 
 
XIX əsrin maarifçi realist ədəbiyyatının ən qüdrətli 
nümayəndəsi, milli dramaturgiyamızın banisi Mirzə Fətəli 
Axundzadə Azərbaycan mühacirət ədəbiyyatşünaslığında 
yaradıcılığına, ictimai fəaliyyətinə ardıcıl müraciət edilən 
və layiqli qiymətini alan ədəbi simalardandır. XX əsr 
Azərbaycan siyasi mühacirətinin və ədəbi-elmi fikrinin 
M.Ə.Rəsulzadə, M.B.Məhəmmədzadə, Ə.Yurdsevər, 
Ə.Cəfəroğlu, S.Təkinər kimi görkəmli təmsilçilərinin elmi 
irsində M.F.Axundzadə ilə bağlı bir sıra dəyərli 
araşdırmalara rast gəlirik ki, bu əsərlər də yalnız faktoloji 
baxımdan deyil, elmi-metodoloji və siyasi-ideoloji 
cəhətdən də mühüm aktuallıq kəsb edir. 
M.Ə.Rəsulzadə «Azərbaycan Cümhuriyyəti», «Qaf-
qazya türkləri», «Azərbaycan kültür gələnəkləri», «Mirzə 
Fətəli Axundzadə» kimi əsərlərində bu qüdrətli dramatur-
qu yeni dövr ədəbiyyatımızın ən görkəmli siması, ədəbi 
məktəb yaradan, yenilikçi, islahatçı bir şəxs kimi 
xarakterizə edir. O,Mirzə Fətəlinin yaradıcılığını geniş 
təhlil etməsə də (əslində M.Ə.Rəsulzadə qarşısına belə bir 
məqsəd qoymurdu), bu böyük ədəbi şəxsiyyətin 
Azərbaycan ədəbiyyatı tarixindəki mövqeyini, əsərlərinin 
ideya istiqamətini düzgün müəyyənləşdirmişdir: «Onun 
(M.F.Axundzadənin – N.C.) simasında biz Azərbaycan 
rasionalist ədəbiyyatının böyük banisinə malikiz. Klassik 
ədəbiyyatımız üçün Füzuli nə isə, çağdaĢ ədəbiyyatımız 
üçün də Mirzə Fətəli odur. Müsəlman dünyasının bu ilk 
dramaturquna avropalı tənqidçilər ġərqin Molyeri, rus-
lar da Qoqolu deyirlər. Mirzə Fətəlinin pyesləri sadə xalq 
dilində yazılmıĢdır. Tiplər həyatın ta kəndisindən 
alınmıĢdır. Burada ortaçağ feodal cəmiyyətinin 
 114 
çürüməsi, adətlərin geriliyi, görənəklərin yıxıcılığı, alim 
görünənlərin səfsətəçiliyi və qara cəhalətin mövhumat və 
təəssüblə bağdaĢ olması canlı surətdə təsvir və amansız 
tənqid olunuyor. Mirzənin bütün tənqidləri XVIII yüzilin 
aydınladıcı fikirləriylə canlanmaqdadır» [76,18-19]. 
Ədibin vəfatının 77-ci ildönümü münasibətilə 
yazılmış «Mirzə Fətəli Axundzadə» adlı məqaləsində isə 
M.Ə.Rəsulzadə onu «Azərbaycan ədəbiyyatında hürr 
düşünmə tərzinin ən böyük müməssili», islahatçı kimi 
səciyyələndirərək yazır: «Bu günə qədər belə Azərbaycan 
səhnələrindən düşməyən və mədəni dünyanın bütün 
dillərinə çevrilmiş bulunan komediyalarında və fəlsəfi-
publisistik əsərlərində Mirzə Fətəli müsəlman dünyasının 
ictimai-siyasi bütün həyat sahələrində radikal islahata 
lüzum olduğunu müdafiə ediyordu» [86,14]. 
M.Ə.Rəsulzadəyə görə, hərarətli bir vətənpərvər olan 
Mirzə Fətəlinin qəlbi məmləkətinin geriliyinə acıyır, 
həmvətənlərinin, müsəlmanların çağdaş Qərbi Avropa 
mədəniyyətinə qatılması yollarını arayırdı. «Hürriyyət fi-
kri, insanlıq şərəf və heysiyyəti, düşünüş sərbəstliyi  və  
hər  türlü  istibdad  təzyiqindən qurtulma əzmi Mirzənin  
yaradıcılığında  əsas motivi təşkil ediyordu» [86,14]. 
İki müxtəlif əsərdən gətirdiyimiz və biri digərini ta-
mamlayan bu sitatlar müəllifin M.F.Axundzadənin 
dünyagörüşü və bədii yaradıcılıq metoduna dair 
fikirlərinin düzgünlüyünü əks etdirir. M.Ə.Rəsulzadənin 
təqdimində «bütün tənqidləri XVIII yüzilin aydınladıcı 
fikirləriylə canlanan» Mirzə Fətəlinin yaradıcılığının bədii 
metodu da maarifçi realizmdir. Doğrudur, 
M.Ə.Rəsulzadənin əsərlərində «maarifçi realizm» 
istilahına rast gəlmirik. Lakin onun M.F.Axundzadənin 
yaradıcılığında aşkarladığı və sadaladığı xüsusiyyətlər 
 115 
məhz maarifçi realizmin xüsusiyyətləridir. Yuxarıda 
gətirdiyimiz sitatlarda bədii metod kimi maarifçi realizmin 
ideya-estetik prinsiplərini ifadə edən «cəmiyyət necə 
olmalıdır?» formulunu sezmək müşkül deyildir. 
«Milli realist ədəbiyyatımızın inkişafı tarixində 
ayrıca, müstəqil bir mərhələnin və realizm tipinin adını 
bildirən elmi istilah mənasında «maarifçi realizm» 
ifadəsinə Azərbaycan ədəbiyyatşünaslığında ilk dəfə ola-
raq 1968-ci ildən rast gəlindiyini» (Q.Yaşar), Mirzə 
Fətəlinin uzun müddət tənqidi realizmin nümayəndəsi ki-
mi təqdim edildiyini, Azərbaycan realizminin mərhələ və 
tip təsnifatının isə yalnız 1970-ci illərin sonunda professor 
Yaşar Qarayev tərəfindən verildiyini nəzərə alsaq, böyük 
ədibin bədii yaradıcılıq metodu barədə M.Ə.Rəsulzadənin  
mülahizələrinin əhəmiyyəti  özlüyündə aydın olar. 
Sovet elmində M.F.Axundzadənin ateist kimi təqdim 
edilməsini qətiyyətlə tənqid edən görkəmli mütəfəkkir bu-
nu iftira, yalan adlandırır və belə bir qənaətini təsdiqləyir 
ki, Mirzə Fətəli «Allah fikrinə, yəni mütləq həqiqət 
idealına qarĢı qətiyyən mücadilə etmiyordu. Onun 
mücadilə etdiyi Ģey, iman və düĢüncəyə müsəllət olan 
sxolastik təfəkkür tərzi idi» [86,16]. Təbii ki, 
M.Ə.Rəsulzadənin bu fikri mübahisəli görünə, birmənalı 
qarşılanmaya bilər. Zənnimizcə, Axundzadənin ateizmi 
məsələsini fəlsəfə tarixçilərinin, ilahiyyatçı alimlərin 
hərtərəfli, ciddi araşdırmasına ehtiyac vardır. Yalnız bun-
dan sonra M.Ə.Rəsulzadənin qətiyyətlə söylədiyi 
yuxarıdakı fikrini təsdiq, yaxud rədd edə bilərik. İndiki 
məqamda isə Axundzadənin dinlərə münasibətinə tarixi 
yanaşma lüzumunu qeyd edən, bu münasibəti XVIII-XIX 
əsrlər Yaxın və Orta Şərqinin siyasi, iqtisadi, mədəni 
vəziyyəti kontekstində araşdırmağın tərəfdarı olan və 
 116 
Mirzə Fətəlinin Füzuli poeziyasına münasibəti ilə Qurana 
münasibəti arasında ümumilik görən professor Yaşar Qa-
rayevin mülahizələrini məqbul sayırıq.* 
M.F.Axundzadənin ərəb əlifbasının islahı uğrundakı 
mübarizəsini «özəl bir qeyrət və əzm» nümunəsi kimi 
qiymətləndirən M.Ə.Rəsulzadə eyni zamanda diqqəti belə 
bir fakta cəlb edir ki, «Avropa mədəniyyətinə intibak 
etmək niyyətilə Azərbaycan ilə Türkiyə latın hərflərini 
tətbiqə başladıqları bir sırada, sovet Azərbaycanı və onun-
la birlikdə Sovetlər Birliyindəki bütün digər türk 
cümhuriyyətləri kommunistlərin təzyiqilə rus əlifbasına 
keçdilər. Bu hal əsla, nə Axundzadənin xəyalına sığardı, 
nə də onun avropalaşma sisteminə uyardı [86,15]. 
Mühacir alimin bu faktı qabartması təsadüfi deyildi. 
Sovet alimlərinin bir sıra tədqiqatlarında M.F.Axundzadə 
«rus mədəniyyətinin təsiri ilə yetişən və bu mədəniyyəti 
təbliğ edən ədib», M.Ə.Rəsulzadənin təbirincə desək, az 
qala «bolşeviklərin dostu» kimi təqdim edilirdi. Bu cür 
fikirləri rədd edən Məhəmməd Əmin bəyin qəti qənaətinə 
görə, «söz hürriyyətinin, mətbuat sərbəstliyinin, inanış, din 
və düşünmə istiqlalının, liberal dövlət üsul-idarəsinin 
böyük mücahidi, şəkilcə də, mühtəvaca da milli və müasir 
Azərbaycan ədəbiyyatının qurucusu və latın əslindən gələn 
yeni türk əlifbasının qəbulu üçün savaşan böyük islahatçı 
Mirzə Fətəlinin, bu unudulmaz hürriyyət qəhrəmanının, 
təqdis etdiyi bütün əsasları kökündən rədd edən 
kommunizmə və bu doktrinin təmsilçiləri bulunan 
bolşeviklərə dost olması qətiyyən təsəvvür olunamaz» 
[86,16]. 
                                                                        
* Бу барядя даhа ятрафлы бах: Г.Йашар. Реализм: сянят вя hягигят. 
Бакы, Елм, 1980, с. 113-116. 
 
 117 
«Azərbaycan yurd bilgisi» dərgisinin 1934-cü il 29-cu 
sayında dərc etdirdiyi «Milli Azərbaycan hərəkatının xa-
rakteri» məqaləsində M.Ə.Rəsulzadə ədəbiyyatımızda is-
tiqlal məfkurəsinin intişar tapmasında Mirzə Fətəlinin ro-
lunu xüsusi qeyd etmiş, onun yaradıcılığını bu məfkurənin 
yeni dövrdə ilk qaynağı kimi dəyərləndirmişdir. 
Mirzə Bala Məhəmmədzadə ilk nəşri 1938-ci ilə aid 
olan «Milli Azərbaycan hərəkatı» adlı fundamental 
əsərində yeni dövr Azərbaycan milli hərəkatının ideya 
qaynaqlarından bəhs edərkən Mirzə Fətəli Axundzadənin 
adını bu hərəkatda «hisseyi-iştirakı» olan şəxslərin 
cərgəsində birinci qeyd edir. Mirzə Balaya görə, 
«dövrünün ən münəvvər adamı olub XVIII əsr 
Avropasının tərəqqiçilərinin ideyaları ilə meydana çıxan 
Mirzə Fətəli bütün türk və islam dünyasında ilk dəfə dra-
maturgiya məktəbi təsis etməklə, yalnız milli harsın 
təməllərindən ən mühümü olan dil və ədəbiyyatımıza 
xidmət etməmişdir. O, eyni zamanda yeni avropavari 
ideyaları dilə gətirir, köhnə ictimai münasibətləri və həyat 
tərzini tənqid edərək, milli yüksəlişə mane olan təşkilatı 
baltalayırdı. Ən mühümü isə, bu cür ədəbiyyat doğrudan-
doğruya xalqa müraciət edir, geniş xalq kütləsinin gözünü 
açırdı. O, bu surətlə, teatr kimi yeni bir müəssisə yaratmış 
olurdu» [60,14]. 
Göründüyü kimi, Azərbaycan milli istiqlal hərəkatının 
öndəri M.Ə.Rəsulzadə, həmçinin bu hərəkatın görkəmli 
xadimi və ideoloqu M.B.Məhəmmədzadə Mirzə Fətəlinin 
azərbaycançılıq məfkurəsinin intişar tapmasındakı mühüm 
rolunu, bu məfkurə üçün mədəni zəminin yaradılması 
yönündəki xidmətlərini yüksək qiymətləndirmişlər. Məhz 
M.F.Axundzadənin və onun davamçılarının 
yaradıcılığında mədəni zəmini təşəkkül tapan 
 118 
azərbaycançılıq XX əsrin əvvəllərində M.Ə.Rəsulzadənin 
irsində ideoloji-siyasi fikir sistemi səviyyəsinə çatdı. Bu 
prosesdə Mirzə Fətəlinin roluna məhz M.Ə.Rəsulzadə və 
M.B.Məhəmmədzadə tərəfindən layiqli qiymətin verilməsi 
bu gün bəzi üzdəniraq millətçilərin və istiqlalçıların 
M.F.Axundzadəyə yönəlmiş hücumlarına qarşı 
təkzibedilməz faktdır. 
M.F.Axundzadənin ədəbi irsinə, ictimai fəaliyyətinə 
Mirzə Bala sonrakı dövrlərdə də müraciət etmişdir. «İslam 
ensiklopediyası»nın 1945-ci ildə çapdan çıxmış 4-cü 
cildindəki «Fətəli Axundzadə» oçerki onun qələminin 
məhsuludur. Həmin oçerkdə görkəmli ədibin həyatı, bədii 
yaradıcılığı və fəlsəfi irsindən ətraflı bəhs edilir. «Mirzə 
Fətəli və əlifba inqilabı» məqaləsində mühacir alim 
Axundzadənin əlifba islahatı yönündəki fəaliyyətini təhlil 
edir. 
«Mirzə Fətəli və Puşkin» məqaləsində isə M.B.Mə-
həmmədzadə bir tərəfdən, Axundzadənin görkəmli rus 
şairinin ölümünə əsər ithaf etməsinin səbəblərini açıqlayır, 
digər tərəfdən, Azərbaycan ədəbiyyatı klassikinin rus 
hakimiyyətinə münasibəti ilə bağlı mülahizələrini söyləyir. 
Mirzə Balaya görə, 1837-ci ildə «ġərq poeması»nı qələmə 
alarkən Mirzə Fətəli hələ nə rus dilini mükəmməl bilir, 
nə də PuĢkinin yaradıcılığı və siyasi görüĢlərinə bələd 
idi. Müxtəlif ġərq mənbələrindən əldə etdiyi məlumatlara 
əsasən, o, PuĢkini yanlıĢ olaraq çar mütləqiyyətinin 
düĢməni və hürriyyət mücahidi zənn edirdi. Məhz bu 
səbəbdən gənc Fətəli rus Ģairinin faciəli ölümündən 
mütəəssir olmuĢ və dərin kədərini «ġərq poeması»nda 
ifadə etmiĢdir. Lakin rus dilinə mükəmməl yiyələnib 
PuĢkinin yaradıcılığına və siyasi baxıĢlarına bələd olduq-
dan sonra, Mirzə Fətəli heç bir əsərində ondan bəhs 
 119 
etməmiĢdir. Mirzə Bala bunun səbəbini sürgündən 
dönüncə «münəvvər mütləqiyyəti» idealizə edən bir saray 
şairi halına gəlmiş Puşkindən fərqli olaraq, Mirzə Fətəlinin 
«rus hakimiyyətinin və rus siyasi-ictimai nizamının, bu 
nizama qarşı üsyana çağıracaq dərəcədə düşməni» 
olmasında görür. Mirzə Balaya görə, cəhalətin, istibdadın, 
əsarət və köləliyin mücəssəməsi olan çar Rusiyası Mirzə 
Fətəlidə «heyranlıq oyandıracaq və məftun edəcək heç bir 
mədəni cazibəyə malik deyildi». Əksinə, «parlamenta-
rizmi idealizə edən», «milliyyət, hürriyyət, mədəniyyət və 
demokrasi» prinsiplərinə daim sadiq qalan Mirzə Fətəli 
«Rusiyadan və PuĢkindən çox irəli bir fikir hərəkatının 
müməssili» kimi yüksəlmiĢdir [68,8-9]. Beləliklə, Mirzə 
Bala «Puşkinin ölümünə Şərq poeması»nı Axundzadənin 
rus mədəniyyətinə heyranlığının, Rusiyaya məhəbbətinin 
dəlili kimi təqdim edən sovet alimlərinin gerçəklikdən 
uzaq fikirlərini rədd edir. 
Professor Ə.Cəfəroğlu mühacir alimlər içərisində 
M.F.Axundzadənin həyatı və yaradıcılığının tədqiqi ilə 
daha ardıcıl məşğul olmuşdur. O, 1933-cü ildə özünün 
redaktorluğu ilə nəşr olunan «Azərbaycan yurd bilgisi» 
dərgisinin 24-cü sayında «Mirzə Fətəli Axundzadə» adlı 
məqalə dərc etdirmiş, burada ədibin həyatı, yaradıcılığı və 
ictimai fəaliyyəti barədə müxtəsər məlumat vermişdir. 
«Mirzə Fətəli Axundzadə haqqında bir vəsiqə» 
məqaləsində isə müəllif bu görkəmli mütəfəkkirin ərəb 
əlifbasının islahatı layihəsini müzakirə etmək və qəbuluna 
nail olmaq məqsədilə 1863-cü ildə İstanbula səfəri barədə 
məlumat vermiş, həmçinin həmin dövrdə «Cəmiyyəti-
elmiyyəyi-Osmaniyyə»nin «Məcmueyi-fünun» dərgisində 
bu məsələ ilə bağlı dərc olunmuş materialları şərhlərlə 
təqdim etmişdir. Rəşid Qurşunluzadənin «Əcnəbi 
 120 
müəlliflər kolleksiyası» seriyasında Anadolu türkcəsində 
nəşr etdirdiyi «Sərgüzəşti-vəziri-xani-Lənkəran» 
komediyası haqqında resenziya da Ə.Cəfəroğlunun 
qələmindən çıxmışdır. «Böyük azəri türkçüsü Mirzə 
Fətəli», «XIX əsr böyük azəri reformatoru Mirzə Fətəli 
Axundzadə» (1940-cı ildə Romada dərc edilmişdir) 
məqalələrini də bu siyahıya əlavə etsək, 
M.F.Axundzadənin istər görkəmli yazıçı-dramaturq, 
istərsə də islahatçı bir şəxs kimi Türkiyədə və Türkiyə 
vasitəsilə bütün islam dünyasında, habelə Avropada 
tanıdılmasında Ə.Cəfəroğlunun məhsuldar fəaliyyət 
göstərdiyinin şahidi olarıq. 
Bunlardan əlavə, mühacir alim «Modern Azərbaycan 
ədəbiyyatına toplu bir baxış» məqaləsində, «Azərbaycan 
dil və ədəbiyyatının dönüm nöqtələri» kitabçasında, 
həmçinin «Fundamental türk filologiyası» üçün yazdığı 
«Azərbaycan ədəbiyyatı» icmal oçerkində 
M.F.Axundzadənin yaradıcılığından bəhs etmiş, ədibin 
ədəbiyyat tariximizdəki mövqeyini, xidmətlərini düzgün, 
obyektiv qiymətləndirmişdir. 
«Axundzadə Azərbaycan türklərinin ruhunu və 
Azərbaycan ictimai mühitini ən yaxşı tanıyan şəxsdir» 
[59,183] -deyən Ə.Cəfəroğlu onu «dövrünün öndə gedən 
şəxsiyyəti» kimi təqdim edir, ədəbiyyatımızda realizmin 
inkişafını, yeni janrların (realist nəsr və dramaturgiyanın) 
yaranmasını, ədəbiyyatın və yazıçının cəmiyyət həyatında, 
millətin maariflənməsində rolunun artmasını haqlı olaraq 
bu görkəmli ədibin adı və fəaliyyəti ilə bağlayır. Alimin 
fikrincə, «tamamilə yeni janr olaraq dramatik növü ilə 
prozanı azəri ədəbiyyatına sokmakla M.F.Axundzadə türk 
ədəbiyyatında yeni bir inqilab vücuda gətirmiş, yaşadığı 
mühitin sosial həyatının mənfi və zərərli cəhətlərilə 
 121 
mücadilə etmək üçün dram ədəbiyyatının inkaredilməz 
sağlam şəkli olan komediyanı seçmişdir» [56,42]. 
M.F.Axundzadənin komediyalarının ideya – 
sənətkarlıq xüsusiyyətlərindən bəhs edərkən Ə.Cəfəroğlu 
dramaturqun sxematizmə və təhrifə yer vermədiyini, 
müasirləri olan türk millətinin mənfi cəhətlərini bütün 
çılpaqlığı ilə meydana qoyduğunu və ilk dəfə olaraq 
Azərbaycan mühitində qadınların haqq və hürriyyətini 
müdafiəyə cəsarət etdiyini xüsusi vurğulayır. 
Axundzadənin ədəbi-tənqidi, estetik görüşləri isə, Ə.Cə-
fəroğlunun fikrincə, onun «Azərbaycan ədəbiyyatına bəxş 
etdiklərinin ən yaxşılarındandır» [59,184]. 
S.Təkinər «Azərbaycanda fikir hərəkatları» əsərində 
M.F.Axundzadənin ədəbi, elmi, ictimai fəaliyyətinin bütün 
Şərq-islam dünyası üçün böyük əhəmiyyət kəsb etdiyini 
vurğulayaraq yazır ki, bu qüdrətli mütəfəkkir öz xalqının 
və bütövlükdə, müsəlman aləminin istibdaddan, əski 
zehniyyətdən qurtuluşunun və hürriyyətə qovuşmasının 
yeganə yolunu milli mədəni yüksəlişdə, maariflənməkdə 
görür və həmin istiqamətdə müvəffəqiyyətlə çalışırdı. 
Müəllifin fikrincə, Mirzə Fətəli öz bədii əsərlərində «o 
zamankı azəri mühitində hakim zehniyyət, hüquq şəkilləri, 
din xurafatı, cəhalət,  maarifsizlik, bir sözlə, ictimai 
bünyənin bütün çürüklüklərini böyük məharətlə təşrih 
edərək şiddətli tənqidlərilə bu gerilikləri yıxmağa çalışır 
və buna da tamamən müvəffəq olurdu» [87-b),18]. 
Ə.Yurdsevərin «Mirzə Fətəli Axundzadənin həyatı və 
əsərləri» kitabçası məzmun və mündəricəsi ilə əvvəlki 
tədqiqatlardan fərqlənir. Müəllif Axundzadənin dövrü, 
həyatı, ictimai fəaliyyəti və bədii yaradıcılığı üzərində 
nisbətən ətraflı dayanmışdır. 
 122 
XIX əsrin əvvəllərində Azərbaycanın Rusiya 
tərəfindən işğalından sonra «Azəri türkünün kimsəsiz və 
himayəsizliyini, siyasi, iqtisadi və kültürəl baxımdan tam 
mənasilə məhvetmə siyasətinə məruz qaldığını» ürək 
ağrısı ilə qeyd edən müəllifin fikrincə, «Azərbaycan 
xalqının təkrar şərəfli bir həyata  qovuşa bilməsi üçün 
onun bir an öncə batil etiqadlardan, feodalizm dövrü 
qalıqlarından, geri yaşayış şərtlərindən qurtularaq Batı  
mədəniyyətinə və  müasir yaşama tərzinə erişməsi 
gərəkiyordu. Bu xüsusda okul, qəzet və kitab kibi kültür 
müəssisələrinin yanında, bilxassə, teatro önəmli bir rol 
oynayacaqdı» [89,5]. Çünki «teatro xalqın ən çabuq (tez-
N.C.) alışdığı və ən ziyadə sevdiyi bir kültür 
müəssisəsidir. Bilxassə, əgər teatro xalqın ayinəsi olursa, 
yəni millətin öz yaşayışını əks etdirirsə, Azərbaycan 
xalqının oyanmasında milli teatronun çox  böyük bir rolu 
olmuşdur. Milli teatronun sağlam təməlini isə kəndi 
əsərlərilə Mirzə Fətəli Axundzadə atmışdır» [89,5]. 
Görkəmli ədibin yaradıcılığından bəhs edərkən 
Ə.Yurdsevər diqqəti belə bir fakta  cəlb edir ki, 
Axundzadənin komediyalarında təsvir etdiyi tiplər 
Azərbaycan mühitindən alınmış canlı və orijinal tiplər ol-
maqla, mənsub olduqları sosial zümrəyə xas dildə, hər cür 
sünilikdən uzaq bir tərzdə danışırlar. «Bu komediyalarda o 
dövrün azəri mühitini müsbət və mənfi bütün 
özəllikləriylə gözlərimizin önündə tamamən canlanmış bir 
halda görürüz. Mirzə Fətəlidə təqlid və sxematizm yoxdur. 
Hər sözü səmimi və hər tipi həyatidir. Bütün əsərləri real-
ist bir görüşlə yazılmışdır» [89,13]. 
M.F.Axundzadənin «nəşəli yumoru, qüvvətli satirik 
üslubu, hazırcavablığı və bir taqım başqa özəllikləriylə» 
bəzən XVIII əsr fransız ədibi Molyeri xatırlatdığını qeyd 
 123 
edən Ə.Yurdsevər, eyni zamanda realist Mirzə Fətəlinin 
dram sənəti ilə klassisist Molyerin dram sənəti arasındakı 
bariz fərqləri də nəzərdən qaçırmır, öz dövrünün klassik 
ədəbi çərçivəsi içərisində qaldığından bir çox tipləri 
mücərrəd və birtərəfli alınan fransız dramaturqundan fərqli 
olaraq, Azərbaycan dramaturqunun heç bir ədəbi qaydaya 
bağlanmayaraq öz komediyalarının quruluşunu və tiplərinin 
özəlliklərini Şekspirə xas bir sərbəstliklə təsbit və təsvir et-
diyini vurğulayır [89,13-14]. Axundzadənin 
komediyalarının yüksək sənətkarlığı haqqında isə 
Ə.Yurdsevər belə yazır: «Komediyalarında cərəyan edən 
olayların vuku bulduğu yer sıx-sıx dəyişməkdə, pərdələr 
arasındakı zaman fasilələri bəzən aylarca və illərcə 
sürməkdə, seyirçilərin diqqət-nəzərləri sürətlə bir nöqtədən 
başqa bir nöqtəyə nəql edilməkdə, rəngarəng təbiət 
təsvirləri, canlı və oynaq səhnələr vücuda gətirilməkdədir» 
[89,14]. 
Ə.Yurdsevər Axundzadənin hətta mənfi insan tipləri 
yaradarkən belə, Molyerdən fərqli olaraq, birtərəflilikdən 
qaçdığını və fərdi bütün müsbət və mənfi cəhətləri ilə 
meydana qoyduğunu nəzərdə tutaraq yazır: «Məsələn, 
Hacı Qara xəsis, ikiüzlü, qorxaq və yalançı bir insan ol-
maqla bərabər, eyni zamanda hazırcavab, açıqgöz və 
tədbirlidir. Kəndisinə haydutluq və qaçaqçılığı məslək 
etmiş Heydər bəy comərd, xəyanət və yalandan çəkinən 
bir insandır» [89,14]. 
«Azərbaycan mühitində ilk dəfə olaraq qadınların 
haqq və hürriyyətlərini müdafiəyə cəsarət edən ədib Mirzə 
Fətəli Axundzadə olmuşdur» [89,14] – deyən müəllif 
diqqəti onun komediyalarında qadınların ictimai həyatda, 
millətin inkişafında rolunun yüksədilməsi tərəfdarı kimi 
çıxış etməsini yüksək qiymətləndirir. 
 124 
Mirzə Fətəlinin «Aldanmış kəvakib» hekayəsindən 
bəhs edərkən Ə.Yurdsevər əsərin ideyasını, tənqid və ifşa 
hədəflərini də düzgün müəyyənləşdirmişdir: «Aldanmış 
kəvakib» hekayəsi hər nevi istibdad idarəsinə qarşı 
yönəldilmiş sərt bir tənqid mahiyyətini daşımaqdadır. 
Əsərdə zahirən İranın Şah Abbas dövründəki idarə sistemi 
ələ alınmaqdadır. Həqiqətdə isə, hər nevi istibdad rejimi 
və o arada bilxassə Rusiya istibdadı tənqid olunmaqdadır. 
Mirzə Fətəlinin qayəsi, yalnız Güney Azərbaycanındakı 
xalqın deyil, eyni zamanda Quzey Azərbaycanındakı 
əhalinin gözünü açmaqdı. Onun durumunda bulunan bir 
ədib rus istibdadı əleyhindəki fikirlərini başqa şəkildə 
ifadə edəməzdi» [89,17]. 
Ə.Yurdsevər M.F.Axundzadənin ictimai-siyasi 
görüşlərindən danışarkən haqlı olaraq onu hər şeydən öncə 
istibdad, zülm, haqsızlıq və əsarətin düşməni, siyasi 
sahədə parlament sistemi və hürriyyət rejiminin tərəfdarı 
kimi xarakterizə edir və belə bir mülahizə irəli sürür ki, 
əgər Mirzə Fətəli sovet rejimində yaşamış olsaydı, Firidun 
bəy Köçərli, Hüseyn Cavid, Əhməd Cavad və digər 
görkəmli aydınlar kimi ya güllələnəcək, ya da Sibirə 
sürgün ediləcəkdi. «Çünki Mirzə Fətəli də bütün bu 
saydığımız insanlar kibi kommunizm əqidəsinə, milli 
əsarət politikasına və fərdin təhəkküm altına alınması 
sisteminə tamamən yabançı və şiddətlə müxalif bulu-
nuyordu. Lakin, Mirzə Fətəli nisbətən uzaq bir mazidə 
yaşamış və yazmış olduğu üçün, kommunist idarəçilər 
onun qutsal ismini çirkin məqsəd və qayələri uğrunda is-
tismara yeltəniyorlar» [89,25]. 
Sovet Azərbaycanında M.F.Axundzadənin 125 illik 
yubileyi münasibətilə dərc olunan yazılarda görkəmli 
ədibin «rus kültürünün məhsulu və dünyadakı kültürlərin 
 125 
sözdə ən mütərəqqisi bulunan» rus mədəniyyətini 
millətinə qəbul etdirmək istəyən mütəfəkkir kimi təqdim 
edilməsinin məqsəd və mahiyyətini Ə.Yurdsevər düzgün 
sezmiş və açıqlamışdır: «Çünki, rus təhəkkümü altında 
bulunan bütün türk ölkələrində olduğu kibi, Azərbaycanda 
da şiddətli bir ruslaşdırma politikası təqib ediliyor; latın 
əlifbası yerinə cəbrən rus əlifbası qəbul etdiriliyor; lisan, 
tarix və kültür sürətlə ruslaşdırılıyordu. İştə, bu mənfur 
milli assimilyasiyon politikasını haqlı göstərmək üçün, 
Mirzə Fətəli Axundzadə kibi xalqca pək iyi tanınmış və 
milli kültürün ələmdarı olaraq şöhrət qazanmış bir simanı 
kommunist idarəçilər «rus kültürünün məhsulu və onun 
tərəfdarı» olaraq göstəriyorlardı» [89,25-26]. 
Ə.Yurdsevər kommunistlərin bu tezislərini 
əsaslandırmaqdan ötrü M.F.Axundzadənin «Puşkinin 
ölümünə Şərq poeması»nı dəlil kimi istifadə etmələrini 
əsassız sayır və qeyd edir ki, Puşkin kimi ədiblər bütün 
dünya kültürünə məxsus nəhəng sənətkarlardır və «onlara 
qarşı heyranlığımız rus olduqlarından və ya rus kültürünə 
mənsub bulunduqlarından dolayı deyildir, insan həyatını 
və insan ruhunu böyük bir məharətlə təsvir etmiş və 
insanlığa ölməz əsərlər buraxmış olmalarından irəli 
gəlməkdədir» [89,26]. Ə.Yurdsevərə görə, həm Şərq, həm 
də Qərb mədəniyyətinə mükəmməl bələd olan Mirzə 
Fətəli də Firdovsini, Şekspiri, Molyeri və bu kimi 
sənətkarları milliyyətindən asılı olmayaraq, heyranlıqla 
qarşılamışdır. Odur ki, Axundzadənin, Puşkinin ölümünə 
əsər həsr etdiyinə görə, rus kültürünün məhsulu və 
təşviqçisi kimi çıxış etdiyini iddia etmək yanlışdır. 
Ə.Yurdsevər bu saxta tezisi tamamilə alt-üst edərək yazır: 
«Hankı əsərində və ya hankı yazısında Mirzə Fətəli rus 
kültüründən sitayiĢlə bəhs etmiĢdir? Edəməzdi də!.. 
 126 
Çünki o dövrdə tərəqqipərvər ruslar belə Batı Avropa 
kültürünü özlüyorlardı [89,26-27]. ...Azərbaycan Ru-
siyadan heç bir Ģey öyrənəməzdi. Çünki o günkü 
Rusiyanın müstəbid çarlıq rejimində Mirzə Fətəlinin 
tənqid və əleyhində mücadilə etdiyi feodalitə dövrünün 
geri düĢünüĢ tərzi və mühafizəkar müəssisələri eynən 
hökm sürməkdə idi. Mirzə Fətəlinin bütün düĢünüĢ və 
mühakimə sistemində Batı Avropa mədəniyyəti və o 
meydanda bilxassə XVIII yüzilin tənəvvür fikirləri örnək 
olaraq ələ alınmaqda və Müsyo Jordan əsərində olduğu 
kibi qüvvətlə təbarüz etdirilməkdə» [89,27] idi. 
Beləliklə, Ə.Yurdsevər M.F.Axundzadənin «rus 
kültürü məhsulu və təşviqçisi» olması haqqındakı əsassız 
və bədnam bolşevik tezisinin imperiya siyasətinə xidmət 
etdiyini düzgün anlamış və təkzibedilməz faktlarla həmin 
iddianı rədd etmişdir. 
Əsərin sonunda Mirzə Fətəlinin «hər şeydən öncə 
modern Azərbaycan ədəbiyyatının qurucusu, dramaturq, 
şair, mütəfəkkir və reformator olduğunu» qeyd edən 
Ə.Yurdsevər bu görkəmli şəxsiyyətin mübarizliyini, 
tutduğu yolun doğruluğuna əminliyini yüksək 
qiymətləndirir: «Həyatının bir tək amacı yurdunun və 
bütün Şərq-islam dünyasının rifah və səadəti idi. O, bu 
amaca doğru əmin və əzmli addımlarla yürüyordu. 
Kəndisini heç bir əngəl yolundan və hədəfindən ayıra 
bilməmişdir. Yeni əlifbanın qəbul etdirilməsi uğrundakı 
qeyrətləri  müvəqqətən akim qaldısa, günün birində bu fi-
krinin təhəqqüq edəcəyindən əsla şübhə etmiyordu. Ümid-
sizlik və üzüntüsü qayəsinin kabili tətbiq olmamasından 
deyil, mühitinin idraksızlığından irəli gəliyordu» [89,29]. 
Bura qədər deyilənlərdən göründüyü kimi, 
M.F.Axundzadə Azərbaycan mühacirət 
 127 
ədəbiyyatşünaslığında diqqət mərkəzində olmuş, onun 
həyatı, ədəbi irsi və ictimai fəaliyyəti müxtəlif yönlərdən 
tədqiq edilərək obyektiv elmi qiyməti verilmiş, 
Azərbaycan sovet ədəbiyyatşünaslarının demədikləri və ya 
deyə bilmədikləri bəzi mətləblər də söylənmişdir. 
 
 
 
M.Ə.Rəsulzadənin fikrincə, yeni dövr Azərbaycan 
ədəbiyyatı 1905-ci ilə qədər yalnız Mirzə Fətəli 
məktəbinin təsiri altında inkişaf etmişdir. Teatrın, 
hekayənin, şerin və mətbuatın bu dövrdə yeganə məqsədi 
müasir mədəniyyəti, elmi, maarifi təbliğ etməklə xalqı 
qəflət yuxusundan oyatmaq, onun tərəqqisinə nail olmaq 
idi. Məqsədə yetişmək yollarını göstərməkdə, bütün 
başlayanlarda olduğu kimi, sərahətdən məhrum olan bu 
ədəbiyyat mövcud durumu tənqid etmək xüsusunda olduq-
ca qüvvətli, kəskin və parlaqdı [79,31; 76,19]. Bu fikirləri 
ilə müəllif həm XIX əsrin maarifçi realist ədəbiyyatının 
mahiyyətini düzgün aşkarlamış, həm də haqlı olaraq Mirzə 
Fətəli məktəbini dövrün ədəbi prosesinə istiqamət verən 
cərəyan kimi səciyyələndirmişdir. Məhz bu baxımdan 
«Əkinçi»nin, Seyid Əzim Şirvaninin, Nəcəf bəy Vəzirlinin 
maarifçi realist ədəbiyyatın inkişafındakı xidmətləri 
mühacirət elmi fikrinin diqqətini cəlb edir. 
«KonuĢduğu lisanda ilk qəzetəyə malik olan cəmiyyət, 
bir milliyyət ikən millət olmağa baĢlamıĢ deməkdir. 
Həyatında mətbuat gələnəyinə malik bulunan bir xalq isə 
artıq təəssüs etmiĢ bir millətdir» [82,2] – deyən 
M.Ə.Rəsulzadəyə görə, «Əkinçi»nin zühuru yalnız milli 
deyil, eyni zamanda demokratik bir hadisə idi. Xanlıqlar 
dövrünün şairləri kimi o, saraylara və saraylar ətrafında top-
 128 
lanan mümtaz zövq ərbabına deyil, bütün xalqa xitab 
ediyordu, məhəlli bir qayə deyil, milli bir məqsəd güdüyor-
du; xalqı aydınlatmaq onun ən böyük məqsədi idi» [82,2]. 
M.Ə.Rəsulzadə «Əkinçi»nin ədəbi dilin xalq dilinə 
yaxınlaşdırılması, yeni ədəbiyyat, mədəni cəmiyyət 
uğrundakı mübarizəsini, H.Zərdabi ilə yanaşı, 
S.Ə.Şirvaninin qəzetdə bu istiqamətdəki fəaliyyətini yüksək 
qiymətləndirir. Onun fikrincə, Seyid Əzim Şirvani «şəkil 
etibarilə, hər nə qədər klassik Füzuli məktəbini izləyirdisə 
də, mühtəva baxımından, çox zaman çağdaş fikirlər bəyan 
ediyordu. «Əkinçi» müdirinin «yaşamaq qovğasında 
məğlub olmaq istəmirlərsə, qonşulardan və mədəni 
millətlərdən geri qalmamalıdırlar» – deyə müsəlmanlara 
yapdığı tövsiyəni şair oğluna yazdığı vəsiyyət şəklində 
ifadə ediyordu» [76,20]. 
Nəcəf bəy Vəzirlinin həyat və yaradıcılığına həsr et-
diyi məqalədə isə M.Ə.Rəsulzadə bu böyük dramaturqu 
«Azərbaycan ədəbiyyatı ilə səhnəsinin Mirzə Fətəlidən 
sonra gələn çox mühüm bir nümayəndəsi», «bütün 
əsərlərində millət eşqini, xalqa qulluq etmək zövqünü, 
azadlıq və istiqlal fikirlərini tərənnüm edən yazıçı» kimi 
səciyyələndirmiş, «Müsibəti-Fəxrəddin», «Pəhləvanani-
zəmanə» pyeslərini təhlil etmişdir [83,19-21]. 
Nəcəf bəy Vəzirlinin dil, üslub və mövzuları etibarilə 
«ustadı Mirzə Fətəli Axundzadə kimi tam mənasilə bir 
realist» olduğunu vurğulayan Ə.Cəfəroğlu isə onun ədəbi 
fəaliyyətinin maarifçi xarakterini, əsərlərinin leytmotivini 
də sərrast müəyyənləşdirir: «Azərbaycan xalqının əski 
feodal sisteminin zəncirlərindən qurtulması və yeni bir 
həyat tərzinin təsisi, ənənəvi qan davasının, fanatizmin və 
kökü çox əskilərə dayanan batil inancların yox edilməsi, 
yeni bir dünyagörüşü ilə daha insani adətlərin təsisi» 
 129 
[59,187]. Ə.Cəfəroğluya görə, böyük dramaturq bütün bu 
mövzuları «özünəməxsus mizah anlayışı və axıcı üslubla» 
qələmə almışdır. 
Mühacirət ədəbiyyatşünaslığı realist cərəyanın XIX 
əsrin II yarısından etibarən ədəbi prosesdəki aparıcı 
mövqeyini qeyd etməklə yanaşı, həmin dövrdə əski klassik 
şer üslubunu davam etdirən sənətkarların yaradıcılığını da 
nəzərdən qaçırmır. Bu baxımdan Natəvanın poeziyasına 
daha böyük önəm verilir. Ə.Yurdsevər şairəni Azərbaycan 
ədəbiyyatında sentimental-romantik şer üslubunun bariz 
təmsilçisi kimi təqdim edərək yazır: «Şerlərində incə bir 
lirizm, dərin və coşğun bir hiss və həyəcan sezilməkdədir. 
Yanıqlı qəzəlləri adəta bir mərsiyə ruhunu daşımaqdadır. 
Göz yaşları, həsrət, Tanrıya yalvarma, ayrılıq iztirabları, 
ümidsizlik və şikayət bu şerlərin başlıca mövzusunu təşkil 
etməkdədir. Natəvanın şerlərindəki bu ruh haləti, 
həyatında uğradığı fəlakətlərin bir nəticəsidir» [93-a),9-
10]. Natəvanın poetik sənətkarlığını yüksək 
qiymətləndirən Ə.Yurdsevər onun qəzəllərində sadə üslub 
ilə səmimi duyğuların bir-birini tamamlamasını, təşbeh və 
istiarələrinin gözəlliyini, təbinin zənginliyini, fikirlərinin 
məntiqiliyini ön plana çəkir. Ə.Cəfəroğlu isə Xurşidbanu 
Natəvanı XIX əsrin II yarısında əski şer məktəbinin gerçək 
təmsilçisi kimi təqdim edərək, qəzəllərini «incə bir 
hissiyyatın əks etdiyi saf şer nümunələri» kimi 
dəyərləndirir [59,170]. 
XIX əsrin II yarısında yaşayıb yaratmış, uzun müddət 
əsərləri ədəbi ictimaiyyətə naməlum qalmış Siraci adlı 
şairin poetik irsinin aşkara çıxarılıb nəşr edilməsi də 
Ə.Cəfəroğlunun xidmətidir. Alimin «Azərbaycan yurd 
bilgisi tədqiqləri» seriyasında çap etdirdiyi «XIX əsr azəri 
şairi Siraci» adlı kitabçada onun azərbaycanca 12 qəzəli, 
 130 
bir tərkibbəndi və iki müxəmməsi, farsca isə bir qəzəli 
verilmişdir. Ə.Cəfəroğlunun həcmcə kiçik tədqiqatından 
məlum olur ki, Siraci məşhur Seyid Həmzə Nigarinin 
oğludur; Qarabağda anadan olmuş, sonra Qazaxa, oradan 
isə Amasyaya köçmüşdür. Cəmi 18-19 il ömür sürmüş Si-
racinin şerləri onun yüksək poetik istedadından xəbər verir 
[50,7-10]. 
 
3.3. XX əsr ədəbiyyatı: tənqidi realizmin və 
romantizmin təĢəkkülü 
Azərbaycan ədəbiyyatşünaslığında XIX və XX əsr 
ədəbiyyatını «bədii mərhələ vahidləri kimi fərqləndirmək» 
(Y.Qarayev), Mirzə Fətəlinin və Mirzə Cəlilin 
yaradıcılığını isə müvafiq ədəbi mərhələlərin zirvəsi kimi 
səciyyələndirmək ənənəsi mövcuddur. Akademik 
M.İbrahimov C.Məmmədquluzadəni «M.F.Axundovdan 
sonra ən böyük demokrat», «yeni keyfiyyətli demokratiz-
min ədəbiyyat sahəsində böyük ifadəçisi» kimi xarakterizə 
edir [14,43]. Akademik M.Cəfərə görə, «Mirzə Fətəlidən 
sonrakı əsrdə ədəbiyyatımızda Şərqin ikinci böyük 
üsyanını və Azərbaycanın ikinci böyük kitabını Cəlil 
Məmmədquluzadə yaratdı» [6,150]. Professor 
Ə.Sultanlının mülahizələri də mahiyyət etibarilə təqribən 
əvvəlkilərin eynidir: «XIX əsr dramaturgiyada 
M.F.Axundov əsri isə, XX əsr C.Məmmədquluzadə 
əsridir»  [38,196].  Müvafiq  olaraq,  «Mirzə Fətəlinin və  
Mirzə  Cəlilin  yaradıcılığı  timsalında zirvə məqamları 
kəsb edən iki ədəbi  mərhələnin»  (Q.Yaşar) – XIX və XX 
əsrlər realizmi arasındakı tipoloji fərqin yüksək elmi-
 131 
nəzəri səviyyəli şərhini isə professor Y.Qarayev 
vermişdir.* 
Qeyd olunan məsələyə münasibətdə mühacirət 
ədəbiyyatşünaslığının mövqeyi də Azərbaycan sovet 
ədəbiyyatşünaslığının mövqeyi ilə üst-üstə düşür; hətta 
mühacirət ədəbiyyatşünaslığı bu problemin çözümündə 
sovet ədəbiyyatşünaslığını zaman etibarilə xeyli 
qabaqlayır. Hələ 1928-ci ildə dərc olunmuş «Qafqazya 
türkləri» əsərində M.Ə.Rəsulzadə belə bir fikir yürüdür ki, 
1905-ci ildən etibarən Azərbaycan ədəbiyyatı yeni inkiĢaf 
mərhələsinə daxil olur. Tənqidi ədəbiyyatın ikinci 
mərhələsi baĢlayır ki, bu ədəbiyyat da 
C.Məmmədquluzadənin «Ölülər» pyesi və kiçik 
hekayələrində özünün ən yüksək səviyyəsinə çatır 
[79,32]. 
Mühacirət ədəbiyyatşünaslığının digər nümayəndəsi 
Səlim Rəfiq də «Molla Nəsrəddin» jurnalının nəşrə 
başlaması ilə Azərbaycan ədəbiyyatının yeni mərhələyə – 
xalqçı ədəbiyyatın ikinci mərhələsinə qədəm qoyduğunu 
vurğulayır. Müəllif «Molla Nəsrəddin ədəbiyyatı» 
adlandırdığı bu cərəyanı tam real və səmimi, qərəzsiz və 
saxtalıqdan uzaq bir ədəbiyyat kimi xarakterizə edir 
[71,33-34]. 
Beləliklə, Mirzə Cəlilin yaradıcılığını və bütövlükdə 
mollanəsrəddinçi ədəbi istiqaməti milli ədəbiyyat tarixinin 
yeni inkişaf mərhələsi – tənqidçi, xalqçı ədəbiyyatın ikinci 
dövrü kimi səciyyələndirməklə, mühacirət 
ədəbiyyatşünaslığı XX əsr realizminin (tənqidi realizm) 
XIX əsr realizmindən (maarifçi realizm) tipoloji fərqini, 
stixiyalı məntiqlə olsa da, aşkarlayır. 
                                                                        
* Бах: Г.Йашар. Реализм: сянят вя hягигят. Бакы, Елм, 1980. 
 132 
«Molla Nəsrəddin» məcmuəsinin ədəbiyyatımızda 
realizmin qüvvətlənməsində, geniş xalq kütlələrinin 
maariflənməsində, milli istiqlal hərəkatında əvəzsiz rolunu 
mühacirət elmi fikri layiqincə qiymətləndirmişdir. 
M.Ə.Rəsulzadəyə görə, bu məcmuənin «məzhər olduğu 
müvəffəqiyyət Azərbaycan mətbuatından heç birisinə 
nəsib olmamış, kəndisini tənzir ilə bir çox mizah 
qəzetələri təsis olunmuşsa da, onun gördüyü rəğbəti 
qazanmamışlardır» [79,35]. M.B.Məhəmmədzadə isə 
«Molla Nəsrəddin»i «istibdad, istila və irtica qaynağı olan 
Rusiyaya qarşı mücadilə yürüdən», çarizmin ruslaşdırma 
siyasətini və ortodoks missionerlərin xristianlaşdırma 
fəaliyyətini ifşa edən, Türkiyə və İran inqilablarını 
dəstəkləyən, sonuncunun isə hətta ideolojisini hazırlayan 
məcmuə kimi təqdim edir [70,4]. S.Təkinərin fikrincə, 
«Cəlil Məmmədquluzadənin nəşr etdiyi «Molla 
Nəsrəddin» mizah ədəbiyyatımızın bir şah əsəri olaraq 
daima anılacaqdır. Mühitin geriliyini, cəhalətini, fars və 
rus kültürü heyranı bəzi zümrələrin gülünclüklərini və sair 
fəna adətləri mənalı karikaturaları, qüvvətli şer, hekayə və 
fıkraları ilə şiddətlə tənqid edən «Molla Nəsrəddin» azəri 
ədəbiyyatına başda Mirzə Ələkbər Sabir olmaq üzrə bir 
çox realist tənqidçi, mizah şair və mühərrirlər də 
vermişdir» [87-c),20]. 
Mollanəsrəddinçi ədiblər içərisində mühacir 
müəlliflər, təbii olaraq, C.Məmmədquluzadənin və 
M.Ə.Sabirin yaradıcılığını ön plana çəkmiş, onları XX əsr 
tənqidi realizminin ən qüdrətli nümayəndələri kimi təqdim 
etmişlər. 
Mühacirət ədəbiyyatşünaslığı Mirzə Cəlil sənətinin ic-
timai vüsətini, bədii-estetik dəyərini vurğulamaqla yanaşı, 
 133 
böyük ədibin dramaturgiyasına, xüsusilə «Ölülər» pyesinə 
daha çox diqqət yetirmişdir. 
M.Ə.Rəsulzadəyə görə, «… «Ölülər» pyesi 
Azərbaycan tənqidçi ədəbiyyatının şah əsəridir. Burada 
yazıçı kəndinə məxsus sərt bir ifadə ilə ortacağ dövrünün 
bütün yalan, cəhalət, riya və əksikliyini açıb ortaya 
töküyor» [76,19-20]. 
«Ölülər»i «həm mövzu, həm də canlı tiplər və 
xarakterlər baxımından Azərbaycan ədəbiyyatının şah 
əsəri» kimi dəyərləndirən Ə.Yurdsevər isə yazır: «Müəllif 
bu əsərində ortacağ feodalitə dövründən qalma sosial 
münasibətləri, çürük etiqadları, xalqın dərin cəhalətini və 
bu cəhaləti üzündən dinin yüksək nüfuzunu kötüyə kulla-
nan şarlatan ünsürlərə alət olmasını sənətkar qələmilə 
canlı bir şəkildə təsvir etməkdədir» [90,15]. Ə.Yurdsevər 
azərbaycanlı İskəndərlə ingilis Hamletin cəmiyyətdəki 
vəziyyətləri arasında bir yaxınlıq görür: «…Şekspirin 
Hamleti kibi, kefli İskəndər də tərəddüd və aciz böhranları 
içində çırpınıb durmaqdadır. Hamlet intiqam qərarını 
vermək və tətbiq edə bilmək üçün məcnun qılığına 
girmişdi. Kefli İskəndər isə içindəkiləri açıb tökə bilmək 
üçün sərxoşluq yolunu intixab etmişdir. Hər ikisi də 
kəndilərini mühitə yabançı və məşhur münəqqid Belinski-
nin bir təbiri ilə «lüzumsuz bir fərd» olaraq hiss 
etmişlərdir» [90,16]. 
«Azərbaycan dram ədəbiyyatı» əsərinin bir fəslini 
C.Məmmədquluzadənin dramaturgiyasına həsr edən 
Ə.Yurdsevər «Ölülər»lə yanaşı, «Anamın kitabı» pyesini 
də ətraflı təhlil etmiş, ədibin ideyasını düzgün 
açıqlamışdır: «Müəllifə görə, gerçək kültür insanı xalqa 
yaxınlaşdıran kültürdür. İnsanı xalq kütlələrindən ayıran, 
onu xalqa yabançı qılan kültürə – kültür deyilməz. Kültür 
 134 
xalqı daha iyi tanımaq və onun ehtiyaclarını təqdir edə 
bilmək üçün bir vasitədir. Kültürün həqiqi qayəsi millətə 
faydalı olmaqdır» [90,26-27]. Ə.Yurdsevərin fikrincə, 
Mirzə Cəlil «Anamın kitabı»nda Azərbaycanın qurtuluşu, 
hürriyyət və istiqlala qovuşması üçün sinif, partiya, zümrə 
və kültür fərqinə varmadan bütün vətən övladlarının birliyi 
ideyasını təbliğ etmişdir [90,27]. 
 
 
 
Azərbaycan ədəbiyyatının qüdrətli simalarından olan 
Mirzə Ələkbər Sabir mühacirət ədəbiyyatşünaslığında 
M.F.Axundzadədən sonra ən çox araşdırılan klassikdir. 
M.Ə.Rəsulzadənin, Ə.Cəfəroğlunun, Ə.Yurdsevərin, 
M.B.Məhəmmədzadənin və digər mühacir alimlərin 
əsərlərində Sabirin milli mədəniyyətimiz qarşısındakı 
xidmətləri vurğulanmış, şairin əsərlərinin sənətkarlıq 
xüsusiyyətləri, siyasi, fəlsəfi, estetik görüşlərinə dair 
qiymətli fikirlər söylənmişdir. 
M.Ə.Rəsulzadə «Azərbaycan kültür gələnəkləri» 
əsərində XX əsrin əvvəllərindəki ədəbi hərəkatı təhlil 
edərkən Sabir haqqında yazır: «Talantlı Ģairlər və 
mühərrirlər arasında bir az əvvəl qeyd etdiyimiz «Molla 
Nəsrəddin» məcmuəsində «Hop-hop» uydurma adıyla 
yazan mizahçı Sabirin ulduzu parlıyor. Bu Ģairin «Hop-
hopnamə» ünvanı altında nəĢr olunan Ģerləri qısa bir 
zaman içində hər azərbaycanlının sevə-sevə oxuduğu bir 
kitab halına gəliyor. Onu sadə Ģəhərlərdə, burjuaziyanın 
zəngin evlərində, kiçik əsnaf və alıĢ-veriĢçilərin 
ailələrində və iĢçi məskənlərində deyil, köylərdə, kültür 
həyatından uzaqda qalan izbələrdə belə oxuyurlar. 
Füzulidən sonra, Sabir Azərbaycanın ümum tərəfindən 
 135 
mənimsənmiĢ ikinci Ģairidir. Sadə bir dil, oynaq bir 
üslub və dərin bir mənaya malik olan Sabirin mizahı 
çağındakı bütün nöqsanları əmsalsız surətdə xırpalıyor. 
Gənc Azərbaycan nəslinin irəliyən yürüyüĢünə yol 
vermək istəməyən zamanı keçmiĢ feodalitə kalıntılarının 
heç biri onun ölümcül istehzalarından qurtulamıyor. 
Fəqət, Sabirin bu gülüĢündə yurdunu candan sevən 
yurddaĢ Ģairin göz yaĢları bəliriyor. Sabir, yaratdığı icti-
mai mizah növüylə, türk ədəbiyyatında orijinal bir 
varlıqdır» [76,21]. 
Sitatdan göründüyü kimi, klassiklərin milli ədəbiyyat 
tarixindəki yerini və rolunu müəyyənləşdirməkdə 
M.Ə.Rəsulzadə üslubuna xas olan yığcamlıq və sərrastlıq 
Sabirə münasibətdə də nəzərə çarpır. «Füzulidən sonra, 
Sabir Azərbaycanın ümum tərəfindən mənimsənmiş ikinci 
şairidir» – bu cümlə ilə müəllif Sabirin milli 
ədəbiyyatımızdakı yerini olduqca dəqiq müəyyənləşdirir. 
Ümumiyyətlə, M.Ə.Rəsulzadə Azərbaycan ədəbiyyatı 
klassiklərindən yalnız iki şəxsiyyəti – M.F.Axundzadə və 
M.Ə.Sabiri  Füzuli ilə müqayisə etmişdir. Bu isə təbii ki, 
hər iki sənətkarın milli ədəbiyyatımız tarixində 
gerçəkləşdirdikləri missiya ilə bağlıdır. Füzulinin bədii söz 
sənətimizdə XVI əsrdə həyata keçirdiyi tarixi missiyanı, 
M.F.Axundzadə XIX əsrin ikinci yarısında nəsr və drama-
turgiyada, M.Ə.Sabir isə XX əsrin əvvəllərində şerdə icra 
edirdi. 
Ə.Cəfəroğlu «Azərbaycan ədəbiyyatında istiqlal 
mücadiləsi» əsərində XX əsrin əvvəllərində milli 
ədəbiyyatımızda yeni bir cərəyanın – vətənpərvər şer 
məktəbinin yaranmasında M.Hadi və Ə.Müzniblə yanaşı, 
Sabirin də rolunu xüsusi qeyd edir: «Qüvvətli bir cərəyan 
olan bu məktəb müxtəlif ədəbi tərzlərdə yazan bir çox 
 136 
azəri ədibinə malikdir. Hadi Əlabbas Müznibi doğurduğu 
kimi, mizah məcmuəsi olan «Molla Nəsrəddin» də Sabiri 
meydana qoydu. Sabir vətənpərvər şer məktəbinin mizah 
cəhətini dəruhtə etmiş və bu yolda milli hərəkatı təkviyə 
etmişdir: 
 
Millət necə tarac olur-olsun, nə işim var, 
Düşmənlərə möhtac olur-olsun, nə işim var.  –  
 
deyən Sabir milli cərəyana biganə qalanları dərin nifrətlə 
təkdir eyləmişdir. Xurafatı millət içərisində yaymaqdan 
qalmayan avam xocalara qarşı Sabirin açdığı mücadilə 
bəlkə daha qüvvətli və müəssir olmuşdur» [51,42]. 
Bu mülahizələri ilə Sabirin milli hərəkata xidmətlərini 
nəzərə çatdıran Ə.Cəfəroğlu şairin anadan olmasının 100 
illiyi münasibətilə «Türk kültürü» dərgisində çap etdirdiyi 
məqalədə Mirzə Ələkbəri «Şərqin və İslam dünyasının bi-
ricik gerçək mizah şairi», «mövzusunu gerçək həyat 
yaşayışından, ilhamını milliyyətçiliyindən alan» sənətkar 
kimi xarakterizə edir. Şairin satirik irsinin əhatə dairəsini, 
fikri vüsətini və ictimai təsirini xüsusi vurğulayan alim 
yazır: «Sabirin həcvindən qurtulan və ya unudulan heç bir 
konu qalmamışdır. «Molla Nəsrəddin» dərgisinin aşağı-
yuxarı hər nüsxəsində çıxan şeri oxucular üçün adəta bir 
qida idi. Hər kəsin bildiyi və gördüyü milli və ictimai 
həyat nöqsanları, ancaq onun ustadca qələmindən çıxan 
şerlə, hər kəsdə bir təpki, bir təşəbbüs həmləsi vücuda 
gətirməkdə idi. O, gerçəkdən milli renessans hərəkatının 
adəta bir dinamizmi idi» [57,12].  
Mühacirət ədəbiyyatşünaslığında Sabirə həsr edilmiş 
daha üç əsər üzərində də dayanmağımız zəruridir. Bunlar 
Məhəmməd Əli Rəsulzadənin «Azəri ədəbiyyatında Sa-
 137 
bir», M.B.Məhəmmədzadənin «Mirzə Ələkbər Sabir» 
məqalələri və Ə.Yurdsevərin «Sabirin Azərbaycan 
ədəbiyyatındakı yeri» adlı kitabıdır. Sabir poeziyasının 
milliyyətçi ruhu, sosial-siyasi mahiyyəti bütün çılpaqlığı 
ilə obyektiv olaraq ilk dəfə bu əsərlərdə şərh edilmişdir. 
M.Əli Rəsulzadənin, Mirzə Balanın və Ə.Yurdsevərin 
təqdimində Sabir «beynəlmiləlçi proletar şairi», «ilk prole-
tar ziyalısı» olmayıb, xalqçı, milliyyətçi, türkçü, istiqlalçı 
bir şair kimi canlanır. 
«Sabirin Azərbaycan ədəbiyyatındakı yeri» əsərində 
Ə.Yurdsevər bu görkəmli sənətkarın yaradıcılığı, ictimai-
siyasi, fəlsəfi-estetik görüşləri haqqında olduqca orijinal 
mülahizələr  söyləmişdir. Müəllif ilk növbədə Sabir 
sənətinin xəlqiliyini yüksək qiymətləndirərək qeyd edir ki, 
o, xalqa Mirzə Fətəlidən də, Həsən bəy Zərdabidən də, 
Nəcəf bəy Vəzirlidən  də, Mirzə Cəlildən də yaxındır. 
Xalqın hisslərini və fikirlərini daha yaxşı ifadə edir, xalqın 
öz diliylə danışır, ictimai yaraları bütün çılpaqlığı ilə mey-
dana qoyur [91,3]. 
Sabir yaradıcılığında fəhlə mövzusundan Azərbaycan 
sovet ədəbiyyatşünaslığında geniş bəhs edilmişdir. 
Ə.Yurdsevər bu məsələ ilə bağlı diqqəti belə bir incə 
məqama yönəldir: «Sabir işçi davasını dəstəklərkən 
münhasirən Azərbaycan türk işçisini nəzərdə tutmuşdur» 
[91,5]. Ə.Yurdsevərə görə, «… rus fəhlə kütləsi 
Azərbaycanın çarlıq Rusiyası tərəfindən sömürülməsində 
və rus boyunduruğu altında tutulmasında böyük bir rol 
oynamış» və imperiyanın müstəmləkəçilik siyasətinin 
dəstəkverəni olmuşdur. Türkçü, milliyyətçi, istiqlalçı Sabir 
təbii ki, rus proletariatının bu əməllərini müdafiə edə 
bilməzdi. 
 138 
Mirzə Bala da bu fikirdədir ki, «Sabirin iĢçi sinfi 
haqqındakı dərin insani və pək səmimi duyğular daĢıyan 
Ģerlərinin də marksizmlə heç bir münasibəti yoxdur. 
Əməkçi xalqın (yalnız proletariatın deyil!) insani 
haqlarını, mədəni və hüquqi müsavatlarını müdafiə 
etmək proletar sinfinin diktatorluğunu qurmağa və so-
sializm cəmiyyəti yaratmağa çalıĢmaq demək deyildir» 
[64,3-4]. 
M.Əli Rəsulzadə də eyni məsələdən bəhs edərkən so-
vet ədəbiyyatşünaslığının uydurma «proletar şairi» 
yarlığını rədd edir: «Ətrafında gördüyü hər bir uyğunsuz-
luq, haqsızlıq və nöqsanlar şairin həssas qəlbində əks et-
diyi kimi, onun qələmlə müdafiəsini və himayəsini də icab 
etdirmişdir. Sabirin hər bir şer parçasında zülmə, 
haqsızlığa qarşı yüksələn insani və maşəri hiss görmək 
qabildir. O, hər şeydən əvvəl insan, sonra dinçi və 
milliyyətçi idi. Onun bu həssasiyyətindən istifadə edən son 
dövr araşdırıcılar Sabiri «proletar şairi» olaraq tövsif 
etməkdədirlər. Halbuki Sabir degil proletar sinfini, bilakis 
sevdiyi və bağlı olduğu millətinin hər bir nöqsanını 
qırmanclardı. Xalqçılıq demək «proletar» demək deyildir. 
O, millətinin bütün ictimai təbəqəsinin ehtiyaclarını, mad-
di və mənəvi nöqsanlarını, keçirdiyi intikal dövrünü təhlil 
və tənqid eylərdi. Onun üçün əsas hədəf yalnız kəndi 
milləti olmuşdur və yalnız öz millətinin kalkınmasını 
diləmiş və ancaq bu səmimi qayə ilə bütün millətinin ru-
hunu, təfəkkürünü, geriliyini açmış, meydana qoymuşdur. 
Sabirin əsəri Azərbaycan türk həyatı üçün ədəbi bir 
səhnədir. İllər keçdikcə qiyməti daha fazla artacaq və 
gələcək araşdırıcılar üçün çox böyük bir xəzinə olacaqdır» 
[75,338]. 
 139 
Azərbaycan sovet ədəbiyyatşünaslığında isə Sabir 
yaradıcılığının milliyyətçi ruhu çox zaman şairin nöqsanı 
kimi tənqid edilirdi. M.K.Ələkbərli 1936-cı ildə «Kom-
munist» qəzetində hissə-hissə dərc etdirdiyi «Ağlar 
güləyən haqqında» sərlövhəli silsilə məqalələrində şairi 
xırda burjua demokratizmində, sinfi mübarizəni anlama-
maqda günahlandıraraq yazır ki, Sabir «…fəqiri, yoxsulu, 
fəhləni, dilənçini bir-birinə qarışdırır, hamısının arasında 
bərabərlik yaradır. Kimin irəli gedən olduğunu, hegemon 
rolunu oynadığını dərk edə bilmir, «fəhlələrə» nə cür xitab 
edirsə, əkinçilərə də o şəkildə, o mənada xitab edir» 
[36,25]. 
Sabirin millətin müxtəlif təbəqələrini, M.K.Ələk-
bərlinin təbirincə desək, bir-birinə qarışdırması, onların 
hamısının arasında bərabərlik yaratması, fəhləyə də, 
əkinçiyə də eyni cür xitab etməsi, heç də onun siyasi 
hazırlıqsızlığı ilə əlaqədar olmayıb, izlədiyi məramla bağlı 
idi. Ə.Yurdsevərin aşağıdakı cümləsində ifadə edilən 
həmin məram – «Azərbaycanın milli hürriyyətə və 
qurtuluşa qovuşması, zümrə və sinif fərqi gözətmədən 
bütün fərdlərin dövlət və qanun nəzərində eşit bir müamilə 
görməsi, köylünün torpaq və mülk sahibi olaraq sərbəst və 
məsud bir həyata erişməsi, işçiyə hər sahədə insan 
haqlarının bilfelli tanınması, millətin Avropa kültürünü 
mənimsəyərək cəhalət və səfalətdən qurtulması, dinin 
Dövri Səadətdə olduğu kimi tərəqqi və sətfət amili 
olması» [91,57] – məramı siniflər mübarizəsini, saxta pro-
letar beynəlmiləlçiliyini və ateizmi, bir sinfin digər sinif 
üzərində hegemonluğunu qətiyyətlə rədd edir, türk-islam 
birliyini tələb edirdi. Bu baxımdan Sabirin siyasi görüşləri 
sovet ədəbiyyatşünaslığından fərqli olaraq, mühacirət ədə-
biyyatşünaslığında öz obyektiv izah və şərhini tapmış olur. 
 140 
Görkəmli satirikin siyasi görüşlərini onun bədii 
yaradıcılığı əsasında şərh edən Ə.Yurdsevər haqlı olaraq 
yazır ki, Sabir türklüyün kültür, mənşə və tarix 
baxımından bir bütün təşkil etdiyinə əmindir və türk 
qövmləri arasında daimi bir dayanışmanın mövcudluğunu 
zəruri saymaqdadır. Ə.Yurdsevərə görə, türklərin dünya 
tarixində fəal və şərəfli mövqe tutduqlarına, islamiyyətin 
əsaslı dayağını təşkil etdiklərinə işarət edən Sabir, bəzi 
türk böyüklərinin idraksızlığı ucbatından türk milli birliyi-
nin sarsıldığına və türklüyün tükənməz enerji 
qaynaqlarının akim buraxıldığına bütün varlığıyla 
acımaqdadır [91,16]. Bu mülahizələrini isbat etmək üçün 
Sabirin məşhur «Fəxriyyə»sini misal gətirən Ə.Yurdsevər 
şairin siyasi görüşlərini, türkçülüyə baxışını izah etməkdə 
həmin şerin böyük bir önəmi olduğunu vurğulayır. Onun 
fikrincə, «Fəxriyyə» müəllifi «bütün türk böyüklərindən, 
harada olurlarsa-olsunlar, şəxsi və ya zümrə qovğalarını 
bir yana qoyaraq, tamamən milli bir siyasət yürütmələrini 
və millət mənafelərini hər şeydən üstün tutmalarını tələb 
etməkdə və türk xalqına da ancaq bu yolu tutan millət 
öndərlərinə inanmasını tövsiyə etməkdədir» [91,20]. İslam 
dünyasındakı məzhəb davalarının, çar üsul-idarəsinin türk 
qövmlərinə qarşı yürütdüyü ruslaşdırma siyasətinin də Sa-
birin kəskin tənqidinə məruz qaldığını qeyd edən 
Ə.Yurdsevər şairin siyasi idealını belə ifadə edir: «Sabirin 
idealı, gərək kəndi yurdunu, gərəksə bütün türk və islam 
ölkələrini hürriyyətə və milli istiqlala qovuşmuş olaraq 
görməkdi» [91,22]. Şairin İran məşrutə hərəkatına, 
Türkiyədəki gənc türklər inqilabına rəğbətini də onun 
siyasi idealı ilə əlaqələndirən və bu yöndəki ədəbi 
fəaliyyətini əsl vətəndaş qeyrətinin təzahürü kimi 
səciyyələndirən alim tamamilə haqlıdır. 
 141 
Sabirin estetik görüşlərini şərh edən Ə.Yurdsevərə 
görə, şair «sənət sənət üçündür» nəzəriyyəsini deyil, sənət 
həyat üçündür, sənət xalq üçündür – prinsipini qəbul edir. 
Sabirin şer, sənət qarşısında qoyduğu ciddi tələblər 
Ə.Yurdsevərin bu qənaətinin doğruluğunu təsdiq edir. O, 
«Nə yazım» şerini Sabirin sənət manifesti, «Dilbər» şerini 
isə əski epiqonçu şerin əleyhinə yönəldilmiş əsər kimi 
təqdim və təhlil edir. 
Əski epiqonçu şerə qarşı çıxan Sabir eyni zamanda 
təhsil sistemində də yenilik tərəfdarı olmuş, bu sahədə hər 
cür yad təsirlərlə mübarizə aparmışdır. Şairin həm bədii 
yaradıcılığı, həm də pedaqoji fəaliyyəti ilə cədidçilik 
hərəkatına böyük xidmət göstərdiyini vurğulayan Mirzə 
Bala bu barədə yazır: «… Sabir yalnız əski mədrəsələri 
deyil, «Ģkolları» da, yalnız mollaları deyil, «uçitelləri» də 
qırmanclayır, yalnız bizi ərəbliyə, farslığa çəkən dərviĢ-
mərsiyəxanları deyil, bu gün sovet Azərbaycanında 
olduğu kimi, əsriləĢməyi ruslaĢmaqdan ibarət  bilən 
«intilligentləri» də acı gülüĢlərlə zərbələyir və mədrəsə 
ilə «Ģkola» müqabil «Milli Məktəbi» qoyurdu» [64,6]. Bu 
mülahizələri ilə Mirzə Bala Sabirin maarifçi görüşlərinin 
də milliyyətçi xarakter daşımasını nəzərə çarpdırır. 
Sabirin fəlsəfi görüşlərini araşdıran Ə.Yurdsevər isə 
belə qənaətə gəlir ki, o idealistdir: «... insan vücudunun 
fani, fəqət insan ruhunun ölməz və əbədi olduğuna qanidir. 
Ona görə, insan bədəniylə deyil, ruhuyla yaşar. Bədən bir 
ovuc torpaqdan ibarətdir və nəhayət yenə torpağa tərk 
ediləcəkdir. Halbuki, ruh bu dünyadan daha yüksək və da-
ha məsud aləmlərdə yaşamağa və həm də əbədi surətdə 
yaşamağa qadirdir» [91,49]. Şairin «Ruhum» və «Səbr 
eylə» şerlərini təhlil edən mühacir alim doğru olaraq belə 
bir nəticəyə gəlir ki, Sabir insan iradəsinin sərbəstliyinə, 
 142 
tale və kədərinin öz əlində olmasına qüvvətlə inanmaqda, 
fatalizmi rədd etməkdədir. Doğrudur, şair bəzən: 
 
Bir səfa bulmadıq bu aləmdə, 
Başqa bir aləmə varıb gedəlim!.. – 
 
dedikdə bir qədər bədbin görünürsə də, bu keçici bir hal 
olub ağır siyasi və sosial həyat şərtlərindən doğur. 
Bütövlükdə, şairin yaradıcılığına nikbin bir ruh hakimdir. 
Ə.Yurdsevərə görə, 
 
Mən gedərsəm, var olsun amalım! 
Yaşasın şəhriyari-hürriyyət!.. – 
 
misraları şairin gerçək nikbinliyinin, demokratiyanın 
qələbəsinə, millətinin parlaq gələcəyinə olan inamının 
ifadəsidir [91,50-51]. 
Bura qədər deyilənlər mühacirət 
ədəbiyyatşünaslığında M.Ə.Sabirin Azərbaycan ədəbiyyatı 
tarixindəki rolunun yüksək qiymətləndirildiyini, şairin 
ədəbi irsinə istər bədii-estetik, istərsə də ictimai-siyasi 
baxımdan böyük önəm verildiyini sübut edir. 
 
 
 
Sovet elmindən fərqli olaraq, mühacirət 
ədəbiyyatşünaslığı Azərbaycanda ictimai-siyasi fikrin 
inkişafında, milli romantizmin təşəkkülündə «Füyuzat» 
məcmuəsinin rolunu obyektiv qiymətləndirmişdir. 
M.Ə.Rəsulzadənin fikrincə, «xalqçı və realist «Molla 
Nəsrəddin» məktəbinə müqabil, idealist və romantik 
cərəyanın fikirlərinə tərcüman olan «Füyuzat» İstanbul 
 143 
şivəsiylə yazıldığı üçün geniş kütlə içərisində «Molla 
Nəsrəddin»lə rəqabət edəcək bir halda» olmasa da, milli 
düşüncəli ziyalılar arasında böyük nüfuz qazanmış, 
Türkiyə ilə ədəbi-mədəni əlaqələrdə, tənzimat 
ədəbiyyatının Azərbaycanda yayılmasında mühüm rol 
oynamışdır [76,22]. 
S.Təkinər isə «Füyuzat»ın və onun naşiri Əli bəy 
Hüseynzadənin XX əsrin əvvəllərində Azərbaycanın icti-
mai-siyasi və ədəbi-mədəni həyatındakı rolu haqqında 
yazır: «Füyuzat» məcmuəsi azəri cəmiyyətinin 
təxirəsalınmaz ehtiyaclarını tənzim edərək sistemləşdirmiş 
və onun istiqamətini təyin etmişdir. Azərbaycanda dildə, 
ədəbiyyatda, sənətdə, iqtisadiyyatda və siyasətdə qüvvətli 
bir türkçülük cərəyanının davamında «Füyuzat» 
məcmuəsinin çox böyük bir rolu olmuşdur. Geniş mənada 
türkçü, hətta turançı olan Əli bəy Hüseynzadə bir-birinə 
müxalif tezlər halında görülən islamçılıq, türkçülük və 
qərbçilik cərəyanlarının bir sintezi olmaq üzrə türkləşmək, 
islamlaşmaq və avropalaşmaq şüarını vəz və təhlil etmək 
surətilə fikir və qənaətlərində bir müvazinət, təsanüd və 
istiqrar vücuda gətirməyə müvəffəq olmuşdur. Azəri 
ədəbiyyatında milli və vətəni bir dövrün açılması da 
«Füyuzat» sayəsində mümkün olmuşdur» [87-c),19]. 
Mühacirət elmi fikri Məhəmməd Hadini «Füyuzat»ın 
təsiri ilə güclənən milli istiqlal poeziyasının, XX əsr 
Azərbaycan romantizminin ən görkəmli nümayəndəsi, 
hürriyyət şairi kimi səciyyələndirir. M.Ə.Rəsulzadəyə 
görə, «bu romantik şairin hürriyyətə olan vurğunluğu onun 
ən böyük ilham qaynağıdır. O, insanın yaradıcı 
düşüncəsini boğan görənəklərə candan üsyan edər; o, əqlin 
hər türlü səfsətə qaydalarından azadəliyini mütləq surətdə 
 144 
tələb  edər. Üzü açıq, çarşabsız müsəlman qadını, onun 
gözündə, qurtulan bütün Şərqin simvoludur» [76,22]. 
M.Hadini «20-ci əsrdəki romantik ədəbiyyatımızın ən 
bariz simalarından biri» sayan Ə.Yurdsevər isə şairin 
üslubunda və fikirlərində Namiq Kamalın, Tofiq Fikrətin 
və Əbdülhəqq Hamidin təsirini görür: «Məhəmməd Hadi, 
vətən sevgisini aşılayan şerlərində Namiq Kamala, human-
ist və sülhsevərlik fikirləriylə Tofiq Fikrətə, fəlsəfi 
düşüncələri etibarilə də Hamidə yaklaşmaqdadır [94-
a),20]. Bununla bərabər, Ə.Yurdsevərin fikrincə, «iç 
aləmi, şikayətçi ruhu və mühitlə uyuşmazlığı baxımından 
Hadi daha çox Fikrətə bənzəməkdədir. Fikrət kimi o da 
həyatda məsud olmamış, mənən və ruhən təmin 
edilməmiş, qırx sənəyə qədər qısa bir ömür sürmüş və 
nəhayət bir mum kimi ani olaraq sönüb getmişdir» [94-
a),20]. 
Ə.Yurdsevər Hadi poeziyasının leytmotivini belə müəy-
yənləşdirir: «Hadinin şerlərinə hakim bulunan başlıca fikir 
yurd və millət sevgisidir. Şairə görə, hər fərdin dəyəri və 
böyüklüyü, vətəninə və millətinə qarşı bəslədiyi təmiz, 
qərəzsiz, səmimi sevgi və gerçək bağlılığı ilə ölçülür. Hadi 
həyatının hikmət və mənasını vətənə və millətə fərağatla 
xidmətdə buluyor. Ona görə, vətən bu dünyanın ən qutsal bir 
varlığıdır» [94-a),21]. 
Abbas Səhhəti isə Ə.Yurdsevər «Məhəmməd Hadidən 
sonra 20-ci əsr Azərbaycan romantik ədəbiyyatının 
mühüm simalarından biri» kimi təqdim edərək yazır ki, 
«Səhhət Azərbaycan romantiklərindən lisan və üslub 
etibarilə ən sadə və ən açıq yazanıdır. Onun şerlərində 
həzin, səmimi və içli bir ifadə tərzi gözə çarpır» [95,4]. 
Səhhətin «şer sənətində ağıldan ziyadə, hislərə xitab etmə 
lüzumunu irəli sürməsini» fransız sentimentalistlərinin 
 145 
təsiri ilə əlaqələndirən müəllif şairin «ədəbiyyat 
sahəsindəki qərbçiliyinin» poeziyamızın üslub, forma və 
məzmun cəhətdən modernləşməsində əhəmiyyətli rol 
oynadığını qeyd edir. Romantiklərin yaradıcılığına xas 
olan yurd sevgisi, vətənpərvərlik kimi motivlərin 
A.Səhhətin də əsərlərində qabarıq nəzərə çarpdığını 
vurğulayan Ə.Yurdsevər şairin kədərinin də «milli, vətəni 
və ictimai» xarakter kəsb etdiyi, onun «öz şəxsi arzuları və 
ehtirasları ilə deyil, millətinin, xalqının və yurdunun 
əməlləri və dərdlərilə» yaşadığı fikrindədir [95,3-4]. 
A.Səhhət yaradıcılığındakı vətənpərvərlik, 
milliyyətçilik digər mühacir müəllifin – Mirzə Balanın da 
şairin ölümünün 15 illiyi münasibətilə dərc etdirdiyi 
məqalədə leytmotiv kimi keçir. Yurd sevgisinin Səhhətin 
yalnız orijinal yaradıcılığına deyil, bədii tərcümə 
sahəsindəki fəaliyyətinə də hakim olduğunu tamamilə 
düzgün müşahidə edən Mirzə Bala yazır: «O, (Səhhət – 
N.C.) rus şairlərindən vətənimizin gözəlliyinə, millətimizin 
qəhrəmanlığına, hürriyyət və milliyyət üçün yenə ruslara 
qarşı nasıl qan tökdüyünə aid olan əsərləri tərcümə 
etmişdir» [62]. Müəllifin fikrincə, Səhhət bununla, bir 
tərəfdən, «daha obyektiv bir tərzdə vətənpərvərliyi təşviq 
etmək», digər tərəfdən isə, «hər bir vətənpərvərliyi 
amansızca əzən rus istibdad hökumətinə müdaxilə bəhanəsi 
verməmək» məqsədi izləmişdir. 
Mirzə Bala eyni zamanda A.Səhhətin tərcümələrini 
sənət möcüzəsi kimi qiymətləndirir. Onun fikrincə, Səhhət 
«Puşkinin və Lermontovun şerlərini tərcümə etməmiş, 
yenidən yaratmış», bu əsərləri «kəndi dühasının ölməz 
birər məhsulu halına gətirmişdir. Fəqət, hər yaratmada 
yaradanın şəxsiyyəti özünü hiss etdirdiyi üçün, Səhhətin 
tərcümə etdiyi şerlər, başqalarının olmaqla bərabər, həm 
 146 
də onun öz şerləridir. Çünki, tərcümə edilən şer tərcümə 
edənin şeri halına gəlməzsə, əsil sahibinin də şeri olmaq-
dan çıxar, heç halına gələr. Bu baxımdan, Səhhət tərcümə 
etdiyi şerləri tamamilə mənimsəmişdir [62]. 
Mühacir ədəbiyyatşünas və sənətşünas Mustafa Həqqi 
Türkəqulun «Azərbaycan türk şairi Hüseyn Cavid» 
(İstanbul, 1963)  kitabı isə milli romantizmin bu görkəmli 
nümayəndəsini Türkiyə ədəbi-elmi mühitinə tanıtmaq 
məqsədilə yazılmışdır. Müəllif bu kitabında Cavidin 
həyatı, yaradıcılığı, ictimai-siyasi, fəlsəfi, estetik görüşləri 
haqqında populyar üslubda bəhs etmiş, onun dram 
əsərlərinin qısa məzmununu nəql etmiş, lirik irsindən 
nümunələr vermişdir. Əsərin elmi-nəzəri səviyyəsi yüksək 
olmasa da, M.H.Türkəqul qarşısına qoyduğu məqsədə – 
«Azərbaycan ədəbiyyatının mümtaz təmsilçisi Hüseyn 
Cavidi türk oxucularına tanıtmağa» nail ola bilmişdir. 
 
 
3.4. Yeni dövr Azərbaycan ədəbiyyatında 
istiqlal mücadiləsi 
Klassik ədəbi irsimizdə milli istiqlal mövzusu 
Azərbaycan mühacirət ədəbiyyatşünaslığında diqqəti cəlb 
edən mühüm tədqiqat istiqamətlərindən biridir. Klassiklər 
haqqındakı araşdırmalarda onların yaradıcılığının 
istiqlalçı, milliyyətçi ruhunun xüsusi nəzərə çarpdırılması, 
ön plana çəkilməsi bütövlükdə mühacirət ədəbi-elmi fikri-
nin səciyyəvi cəhəti olsa da, Ə.Cəfəroğlu, 
M.B.Məhəmmədzadə kimi görkəmli alimlərin elmi irsində 
yeni dövr Azərbaycan ədəbiyyatında milli istiqlal mövzu-
su xüsusi tədqiqatın predmetinə çevrilir. 
 147 
Azərbaycan türklərinin müstəqillik uğrunda rus 
imperializminə, çar üsul-idarəsinə qarşı yürütdüyü istiqlal 
mücadiləsini əks etdirən folklor və yazılı ədəbiyyat 
nümunələrini ilk dəfə sistemli şəkildə Ə.Cəfəroğlu 
araşdırmışdır. Alimin «Azərbaycan yurd bilgisi» 
dərgisinin  1932-ci il 8-12-ci saylarında «Azəri 
ədəbiyyatında istiqlal mücadiləsi izləri» sərlövhəsi altında 
dərc olunan silsilə məqalələri elə həmin ildə dərginin 
«Tədqiqlər» seriyasında ayrıca kitabça şəklində nəşr 
edilmişdir. Müəllif onu bu əsəri yazmağa sövq edən 
amilləri belə açıqlayır: «Həqiqətə qarşı böyük bir duyğu 
ilə mütəxəssis olmamış olsaydıq, şübhəsiz, azəri 
türklərinin rus istilasına qarşı yapdıqları istiqlal mücadiləsi 
xatiratını da tarixi əsərlərin həqiqi və bitərəf müha-
kiməsinə tərk edərdik. Lakin nə yazıq ki, hər həqiqəti 
yanlış görməyə və tanıtmağa alışıq rus tarixçilərinə müqa-
bil, biz də – hənuz əsaslı bir Azərbaycan tarixi 
yazılmadığından – heç olmazsa, indilik Azərbaycan milli 
istiqlal mücadiləsi izlərini milli ədəbiyyatımızda aramaqla 
mükəlləfiz» [51,3]. 
Göründüyü kimi, bu açıqlamada Ə.Cəfəroğlu olduqca 
ciddi və bu gün də mühüm aktuallıq kəsb edən bir 
məsələyə – Azərbaycan tarixinin rus (sonralar isə 
milliyyətindən asılı olmayaraq sovet – N.C.) tarixçilərinin 
əsərlərində yanlış, birtərəfli təqdiminə, tarixi faktların 
saxtalaşdırılması probleminə toxunur. Bu saxtakarlıq və 
qeyri-obyektivlik xüsusilə Azərbaycanın XIX-XX əsrlər 
tarixinə münasibətdə daha qabarıq nəzərə çarpır. 
Azərbaycanın və bütövlükdə Qafqazın Rusiya tərəfindən 
işğalı tarixi və şəraitini düzgün təqdim etməyən Poto, Du-
brovin, Veselovski kimi rus tarixçilərini kəskin tənqid 
edən alim yazır ki, onların nəzərində «qeyri-rus millətlərin 
 148 
istiqlaliyyəti həm mədəniyyətə müzir və həm də rus istila 
hakimiyyətinə qarşı bir quldur hərəkətindən başqa bir şey 
deyildir. Rusiya hüdudu daxilində yeganə siyasi istiqlala 
malik ola biləcək ünsür varsa, o da ruslardır. Bunun 
xaricindəki sair irq və qövmlər rus qamçısı altında 
əzilməyə məhkum, cahil və qabiliyyətsiz insanlardan 
ibarətdir» [51,3]. Ə.Cəfəroğlunun qənaətincə, rus 
tarixçilərinin bu şovinist mövqeyinin müqabilində, azəri 
ədəbiyyatı daha münsif və insaniyyətpərvər qalmışdır. 
Əllərindən gələn qədər türklüyü təhqirdən çəkinməmiş rus 
ədib və tarixçilərindən fərqli olaraq, rus istilasını bəla və 
fəlakət kimi qiymətləndirən azəri şairlərinin heç birisi 
düşmən rusu təzyif etməmişdir. Beləliklə, Azərbaycan 
türklərinin istiqlal mücadiləsinin obyektiv və həqiqi əksini 
rus tarixçilərinin əsərlərində deyil, məhz həmin şairlərin 
ədəbi irsində arayan mühacir alim öz mövqeyində 
tamamilə haqlıdır. 
Azərbaycan istiqlal mücadiləsi ədəbiyyatını müstəqil 
cərəyan kimi ayıran Ə.Cəfəroğlu qeyd edir ki, indiyədək 
tədqiq olunmamış bu ədəbiyyat rus məmurlarının çox ayıq 
davranmaları üzündən əvvəllər yalnız şifahi ədəbiyyat 
şəklində mühafizə olunmuş və dolayısıyla bütün bəkarətini 
qorumuş, həmin mövzuda yaranmış klassik şer parçaları isə 
yenə eyni səbəblər üzündən tamamilə nəşr edilməmişdir. Rus 
istilasıyla başlayan Azərbaycan istiqlal mücadiləsi 
ədəbiyyatını Ə.Cəfəroğlu mövzular üzrə təsnif edərək beş 
qrupa ayırır: 
 
1. Cavad xanın mücadiləsi ətrafında yazılan dastan-
lar və Ģerlər. 
2. ġimali Qafqaziya müdafiəçisi ġeyx ġamil haqqın-
dakı Ģerlər. 
 149 
3. Qaçaq dastanları və aĢıq  ədəbiyyatında  rus 
istilasına qarĢı əkslər. 
4. Azərbaycan vətənpərvər Ģer məktəbi və milli 
cərəyan. 
5. Son mühacirət dövrü istiqlal Ģerləri [51,7]. 
 
Birinci məqalədə Gəncəli Həsən və Əbdürrəhman ağa 
Dilbazın Gəncənin rus qoşunu tərəfindən istilasına, Cavad 
xanın qəhrəmanlığına həsr etdikləri mənzum parçalar 
təhlil edilir. Həmin mənzumələrdə rus əsgərlərinin 
vəhşiliklərini, soyğunçuluğunu, şəhər sakinlərinin 
şücaətini təsvir edən hissələr rus tarixçilərinin Gəncə 
qırğınını ört-basdır etməyə çalışan əsərləri ilə tam 
ziddiyyət təşkil edir. Belə ki, Veselovski «Qafqazın fəthi» 
(Zavoevanie Kafkaza, Sankt-Peterburq. – N.C.) kitabında 
Gəncənin işğalından bəhs edərkən rus qoşununun dinc 
əhali ilə humanist davrandığını iddia edir. Halbuki, qeyd 
olunan mənzumələrdəki təsvirlər rus ordusunun 
qəddarlığından və cəlladlığından xəbər verir. Şair Hətəmin 
Şəki xanlığının rus ordusuna qarşı mücadiləsini əks 
etdirən «Oldu» şeri də eyni ruhdadır. Ə.Cəfəroğlu 
məqalədə həmin şerin tam mətnini vermiş və təhlil 
etmişdir. 
Azərbaycan zor və silah gücünə işğal edilərək çar 
üsul-idarəsi tam bərqərar olunduqdan sonra da milli 
ədəbiyyatımız susmamış, mücadiləsini davam etdirmişdir. 
Qasım bəy Zakir, Ağa Məsih Şirvani, Nişat Şirvani, 
Cəfərqulu xan Nəva, Ağa Məsih Zəbih, Mustafa Ağa Arif 
kimi şairlər, Ə.Cəfəroğlunun qeyd etdiyi kimi, hamısı bir 
ağızdan rus istilasını öz şerlərində lənətlə yad etmiş, çar 
üsul-idarəsinə maddi və mənəvi əngəllər təşkil etdiklərinə 
görə qürbət rus ellərinə sürülmüş və şəhid olmuşlar. 
 150 
Ə.Cəfəroğlu Mustafa Ağa Arifin yaradıcılığı üzərində 
daha ətraflı dayanaraq onu istiqlal mücadiləsi 
ədəbiyyatının görkəmli nümayəndəsi kimi səciyyələndirir: 
«Hələ şair Arifin kəndisinin sürgün həyatında yazdığı 
şerlər o qədər vətəni və millidir ki, şairin rus istilasına 
qarşı bəslədiyi nifrətdən qətiyyən tərəddüd ediləməz. 
Zavallı şair, nəhayət, vətən uzaqlığına təhəmmül 
edəməyərək, rus mənfalarında həsrətlə həyatdan ayrılmağa 
məcbur olmuşdur. Arif sözün geniş mənasıyla qeyrətli və 
şüurlu bir milliyyətpərvər və istiqlalpərvər bir mücadildir. 
İstiqlal aşiqliyini gizlədəmədiyindən rus istila ordusu 
tərəfindən xəyanətdə ittiham edilərək Kazana, bir rəvayətə 
görə də Xarkov şəhərinə nəfi edilmişdir» [51,21]. 
Ə.Cəfəroğlunun Mustafa Ağa Arifin ədəbi irsindən 
nümunə kimi təqdim etdiyi «Ağlaram» rədifli şer ağır 
sürgün həyatı yaşayan şairin vətən həsrətini, yurd sev-
gisini, kövrək, nisgilli xatirələrini, rus istilaçılarına 
nifrətini olduqca təsirli və səmimi ifadə edir [51,22]. 
Ə.Cəfəroğlu Azərbaycan şairlərinin rus istilaçılarını 
islam, şəriət, din düşməni kimi təqdim etmələrini istiqlal 
mücadiləsi ədəbiyyatının xarakterik xüsusiyyəti kimi qeyd 
edir. Əski adət və şəriət yerinə yeni rus qanunlarının 
tətbiqinin məhəlli türk həyatı üçün böyük bir təzad və 
təhlükə təşkil etdiyi Ağa Məsih Zəbihdən nümunə 
gətirilən şer parçasında açıqlanır. 
Rus istila siyasətinin qonşu İran və Türkiyə üçün də 
təhlükə olmasını azəri şairlərinin sezməsini Ə.Cəfəroğlu 
diqqətəlayiq fakt kimi qiymətləndirir. Alim doğru olaraq 
qeyd edir ki, ruslar məhəlli əhali nəzərində sırf istiqlal 
düşməni olaraq qalmamış, eyni zamanda islam dini və 
etiqadını baltalayan, təhqir edən bir ünsür olaraq 
tanınmışlar. Bu səbəbdən də islam düşməni Rusiyaya qarşı 
 151 
İran-Türkiyə ittifaqını alqışlayan şair Aciz rusların İranla 
bağlı təcavüzkar siyasətini pisləməkdədir. Acizin 
şerlərindən verilən parçalar onun rus imperiya siyasətinin 
çirkin niyyətlərini duyduğunu göstərir. 
Silsilənin üçüncü məqaləsi Şeyx Şamil hərəkatını 
tərənnüm edən əsərlərə və qaçaq dastanlarına həsr edilmiş-
dir. Şeyx Şamil hərəkatının bütün Qafqazda, o cümlədən 
Azərbaycanda əhali arasında dərin bir rəğbət qazandığını 
vurğulayan müəllif şair və aşıqlarımızın da bu hərəkata 
biganə qalmadıqlarını, öz şerlərində Şamili və onun 
azadlıq mübarizəsini tərənnüm etdiklərini,  qələbələrinə 
sevinib, uğursuzluqlarına kədərləndiklərini Osman Biçarə, 
Müəzzin Turab, Mahmud kimi şairlərin əsərlərindən 
nümunə olaraq təqdim etdiyi parçalarla təsdiqləyir. 
Ümumiyyətlə, Ə.Cəfəroğlunun bu əsərində 
Azərbaycan istiqlal mücadiləsi ədəbiyyatının nümunələri 
kimi təqdim etdiyi şerlərin böyük əksəriyyəti ilk dəfə çap 
olunurdu. Həmin şerlərin heç də hamısı sənətkarlıq 
baxımından yüksək səviyyədə olmasa da, ədəbi-tarixi fakt 
kimi önəmlidir. Mühacir alimin özü də həmin şerlərin 
bədii-estetik dəyərini deyil, daha çox və ilk növbədə tarix-
i-siyasi və tərbiyəvi əhəmiyyətini qabardır. Məhz bu 
baxımdan Ə.Cəfəroğlu aşıqları və el şairlərini azəri xalq 
ədəbiyyatında «rus istilasının ən qəhhar və inadcıl 
düşməni» kimi səciyyələndirərək qeyd edir ki, xalqın istiq-
lal mücadiləsini tərənnüm etməkdə, milliyyətpərvər bir 
nəslin yetişməsində bu sənətkarların müstəsna rolu vardır. 
Rus istilasının millət üzərindəki ağır əksini hər kəsdən 
əvvəl aşıqlar sezmiş və hər vasitə ilə düşməni təzyifdən 
qalmamışlar [51,34-35]. 
Azəri xalq ədəbiyyatında ruslara qarşı yürüdülən istiq-
lal mücadiləsini əks etdirən qaçaq dastanlarından bəhs edən 
 152 
Ə.Cəfəroğluya görə, bunların içərisində ən çox rəvac 
tapanı və kütlə içərisində ən çox rəğbət qazananı «Qaçaq 
Nəbi»dir. Məlumdur ki, Azərbaycan sovet 
ədəbiyyatşünaslığında «Qaçaq Nəbi» əsasən sinfi 
mübarizəni – kəndlilərin bəylərə, mülkədarlara qarşı 
mübarizəsini təsvir və tərənnüm edən dastan kimi təqdim 
və təhlil edilmişdir. Ə.Cəfəroğlu isə bu dastanı xalqın rus 
işğalçılarına qarşı yürütdüyü hürriyyət davasını tərənnüm 
edən, istiqlal mücadiləsini dəstəkləyən bir folklor 
nümunəsi kimi səciyyələndirir.  
XIX əsrin 40-cı  illərindən etibarən Azərbaycanın 
ədəbi-mədəni mühitində yeni bir cərəyan-milliyyətpərvər 
cərəyan formalaşmağa başlayır. Bu cərəyanın nüma-
yəndələrinin vəzifəsi Azərbaycan türklərinin kültür is-
tiqlalını təmin etmək, bu yolla xalqın milli ruhunun 
oyanışına nail olmaq, Azərbaycanın siyasi istiqlalı üçün 
zəmin yaratmaq idi. Ə.Cəfəroğlu tədqiqatının dördüncü 
fəslini milliyyətpərvər cərəyanın fəaliyyətinə həsr edir və 
azərbaycançılıq ideyalarının ədəbiyyatda və mədəniyyətdə 
rüşeymlərini yaradan həmin cərəyanın ilk nümayəndələri 
kimi tamamilə düzgün olaraq Abbasqulu Ağa 
Bakıxanlını, Mirzə Fətəli Axundzadəni və Həsən bəy 
Zərdabini təqdim edir. Doğrudur, müəllifin öz 
tədqiqatının əvvəlki hissələrində yaradıcılıqları haqqında 
məlumat verdiyi, şerlərindən nümunələr gətirdiyi şair və 
aşıqlardan fərqli olaraq, bu ədəbi simaların heç biri rus 
istilasına qarşı birbaşa çıxış etməmiş, Azərbaycan istiqlalı 
ideyasını açıq təbliğ və tərənnüm edən əsərlər  
yazmamışdır. Lakin bu şəxsiyyətlər istər ədəbi-elmi, istər 
maarifçilik, istərsə də ictimai-siyasi fəaliyyətləri ilə 
bütünlüklə Azərbaycan istiqlalı ideyasına xidmət etmişlər. 
Ə.Cəfəroğlunun yazdığı kimi, «bu üç böyük azəri 
 153 
mürəbbisinin, Ģübhəsiz, Azərbaycan hərəkati-
fikriyyəsində inkar edilməz və izi silinməz xidmətləri 
vardır. Azərbaycan istiqlal hərəkatının təməli, milli azəri 
harsının inkiĢafı həp bu üç zata əsrlərcə mədyun 
qalacaqdır dersək, heç də mübaliğə etməmiĢ oluruz» [51, 
38]. 
Ə.Cəfəroğlu milliyyətpərvər cərəyanın ilk nümayən-
dələri içərisində Həsən bəy Zərdabinin rolunu və 
xidmətlərini xüsusilə yüksək qiymətləndirir. Onun 
fikrincə, «… Zərdabi qələmini bizzat ümum millətə təvcih 
etmiş və qırx sənədən ziyadə tipik bir azəri 
milliyyətpərvəri və istiqlalpərvəri olaraq qalmışdır. Həsən 
bəy Zərdabi azəri türkləri arasında birinci olaraq çar caniş-
ininin məhəlli əhaliyə qarşı tətbiq etdiyi ruslaşdırma 
siyasəti cihazlarını sezmiş və bu yolda bu idarənin əldə 
edəcəyi müsbət nəticələri təxmin eyləmişdir. O milli hars-
dan uzaq, mədəniyyətə laqeyd və dini cəhalət pərdəsi 
altında qalmanın rus siyasətinin ana xəttini təşkil etdiyini 
bildiyi üçün dərhal bu pərdəni yırtmağa qoyulmuş və təsis 
etdiyi mətbuat vasitəsilə milləti hüquq və haqq davasına 
cəlb və iştirak etdirməyə çalışdı. Uzun sənələr və ağır 
mücadilələr nəticəsində, Zərdabi buna müvəffəq 
olmuşdur. Mumaleyhin kəndi qələmindən çıxan 
məqalələri mücadiləsinin bütün səfahətini layiqiylə tənvir 
etməkdədir» [51,38]. Bu sətirlərdə bütün şüurlu həyatını 
millətinin tərəqqisinə, milli mətbuat, maarif və 
mədəniyyətin inkişafına sərf etmiş Həsən bəy Zərdabinin 
xidmətləri, məsləki yolunda sinə gərdiyi məhrumiyyətlər, 
fəaliyyətinin məğzi tamamilə dəqiq açıqlanır. 
Ə.Cəfəroğluya görə, «müsliman işini, yəni millətinin işini 
yürütməyi vicdani bir məslək ittihaz edinən bu səssiz və 
möhtərəm azəri münəvvəri, şübhəsiz, hər daim istiqlal 
 154 
uğrunda yürüyənlərə seçmə bir nümunə olacaqdır. O, eyni 
zamanda rus istilasilə qarşı-qarşıya elmi və həyatı ilə 
çarpışmış və nəticədə yenmiş bir milli qəhrəmandır» 
[51,40]. 
1905-ci il inqilabından sonra güclənən milli mətbuatın 
Azərbaycan türklərinin mədəni-siyasi inkişafında, 
özünüdərk prosesində mühüm rol oynadığını qeyd edən  
Ə.Cəfəroğlu  əvvəlcə  «Həyat»  qəzetinin,  daha sonra isə 
«Füyuzat» məcmuəsinin nəşrini nəzərdə tutaraq yazır ki, 
Əhməd Ağaoğlu və Əli bəy Hüseynzadənin bu sahədə 
fəaliyyətə başlamaları «vətənpərvər azəri münəvvər 
mühitinə yeni istiqlal imanı aşıladı. Milli mətbuat daha 
fazla etimad qazandı. Bu iki azəri münəvvəri dövrün 
ümummünəvvər və milliyyətpərvər zümrəsinin fikirlərini 
nəşr edərkən cəhl və təəssübün milli həyat və istiqbaldakı 
istiqlalın mucibi fəlakət ola biləcəyini izah etdilər. Milli 
varlıq mücadiləsinə yeni yol açdılar və milli hars üçün 
çalışdılar» [51,40]. 
Milli istiqlal məfkurəsinin intişar tapmasında 
M.Ə.Rəsulzadənin redaktorluğu ilə nəşr olunan «Açıq 
söz» qəzetinin rolu əsərdə xüsusilə yüksək 
qiymətləndirilir. Ə.Cəfəroğlu qeyd edir ki, Məhəmməd 
Əmin bəy bu qəzeti ilə ilk dəfə olaraq milli cərəyanı 
şüurlu bir şəklə sala bilmiş və geniş oxucu kütləsinin il-
ham mənbəyinə çevirmiş, Azərbaycan istiqlalı fikrini 
təbliğ etmişdir. Həqiqətən də, milli cərəyan-
azərbaycançılıq məfkurəsi məhz M.Ə.Rəsulzadənin 
irsində siyasi-ideoloji fikir cərəyanı mahiyyəti kəsb etmiş 
və nəticədə Azərbaycan istiqlalı ideyasının reallaşmasında 
– Azərbaycan Xalq Cümhuriyyətinin yaranmasında ideo-
loji zəmin funksiyasını yerinə yetirmişdir. 
 155 
Ə.Cəfəroğlu vüsətli inkişafda olan milli mətbuatın 
ədəbiyyata da güclü təsirini nəzərdən qaçırmır və haqlı 
olaraq  «Həyat», «Füyuzat» kimi nəşrlərin milli 
vətənpərvər şer məktəbi üçün çığır açdığını, ədəbiyyatı 
milli qayə və məfkurə uğrunda çalışmağa sövq etdiyini 
söyləyir: «Milli mətbuat, milli şer məktəbi, milli istiqlal 
hərəkatı, hamısı rus istilasını Azərbaycan üzərindən 
qaldırmaq üçün təvəssül edilən mücadilə yolları olmuşdur. 
Milli mətbuat açıqdan-açığa cəhl, qayəsizlik, tədənnidən 
bəhs edərkən, milli şer və ədəbiyyat məktəbi də: vətən, 
millət, istibdad, cəhalət və hürriyyət məfhumlarından bəhs 
etmişlərdir. Bu məktəb ilhamını bizzat vətən məfhumu ilə 
milli hürriyyət mücadiləsindən almışdır» [51,41]. Müəllif 
M.Hadi, Ə.Müznib və M.Ə.Sabiri milli vətənpərvər şer 
məktəbinin görkəmli nümayəndələri kimi təqdim edir və 
Hadinin «Amali-tərəqqi» şerindən sitat gətirdiyi misralarla 
həmin cərəyanın əsas qayəsini tam açıqlayır: 
 
Həqiqi arzumuz intizami-hali-millətdir, 
Məsaimiz bütün məsrufi-istikmali-millətdir, 
Əsas fikrimiz təmini-istiqbali -millətdir, 
Ürəkdə bəslənən amalımız iqbali-millətdir, 
Yeganə nöqteyi-mətlub istiqlali-millətdir. 
 
Azərbaycan Xalq Cümhuriyyəti dövründə inkişafının 
ən yüksək səviyyəsinə çatan vətənpərvər şer məktəbi 
bolşevik işğalından sonra gizli fəaliyyətə keçmək 
məcburiyyətində qalsa da, bu cərəyana mənsub şairlərin 
istiqlal şerləri xalq içərisində geniş yayılır, əldən-ələ 
gəzirdi. Lakin həmin şairlərin həyatını təhlükə qarşısında 
qoymamaq üçün müəllif onların adlarını çəkməyi və ədəbi 
fəaliyyətlərindən bəhs etməyi lazım bilməmiş, bu 
 156 
xüsusdakı tədqiqatını daha münasib bir zamana saxlamağı 
qərara almışdır. 
Azərbaycan Xalq Cümhuriyyətinin süqutundan sonra 
milli mətbuat və ədəbiyyatın istiqlal mücadiləsini mühaci-
rətdə davam etdirdiyini qeyd edən Ə.Cəfəroğlu əsərinin son 
iki səhifəsini 1920-ci illərdə Türkiyədə yaranan istiqlal 
poeziyamıza həsr etmişdir. Sənan, Azəri imzalarıyla Azər-
baycan istiqlalı idealını tərənnüm edən mühacir şairlərlə 
yanaşı, müəllif statusu etibarilə mühacir olmayan, lakin 
İstanbul Universitetində ali təhsil aldığı dövrdə «Yeni Qaf-
qazya» dərgisində Gültəkin imzasıyla müntəzəm çap olu-
nan Əmin Abidin şerlərini xüsusi fərqləndirir: «Hələ 
Gültəkin bəyin şerlərinin qüvvət və zərafəti, deyə bilərəm 
ki, siyasi mətbuatımızdan daha fazla rəğbət görə bilmişdir. 
Mumaleyhə aid bəzi şerlər bəstələnib İstanbul əhalisi 
arasında bu gün belə dərin alaka ilə tərənnüm edilməkdədir 
[51,44]. 
Əlbəttə, əlində yetərincə material olduğu halda, 
Ə.Cəfəroğlunun 1920-ci illər Azərbaycan mühacirət 
poeziyası haqqında olduqca müxtəsər məlumatla kifa-
yətlənməsi yalnız təəssüf doğurur. 
Bütövlükdə, Ə.Cəfəroğlunun «Azəri ədəbiyyatında is-
tiqlal mücadiləsi» əsəri XIX əsrin əvvəllərindən 
başlayaraq 1920-ci illərin sonunadək – təqribən 120 illik 
bir dövrdə milli ədəbiyyatımızda istiqlal mövzusunu sis-
temli və ardıcıl izləyən araşdırma kimi mühüm elmi əhə-
miyyətə malikdir. XIX əsr Azərbaycan şair və aşıqlarının 
rus istilası əleyhinə yazdıqları şerlərin bir qismi ilk dəfə 
məhz bu əsərdə təqdim və təhlil edilmişdir. Milli istiqlal 
və dövlətçilik məfkurəsinin – Azərbaycançılığın ədəbiyyat 
və mədəniyyətdə intişar taparaq siyasi fikir cərəyanı 
səviyyəsinə qədər keçdiyi inkişaf yolu da əsərdə ardıcıl ola-
 157 
raq izlənmiş, A.A.Bakıxanlı, M.F.Axundzadə, H.Zərdabi ki-
mi görkəmli mütəfəkkirlərin bu prosesdəki rolu, onların 
ədəbi-elmi, ictimai fəaliyyətinin milliyyətçi, istiqlalçı 
yönü və ruhu açıqlanmışdır. Sovet ədəbiyyatşünaslığı və 
tarixşünaslığında adları yasaq edilən, yaxud qeyri-
obyektiv, birtərəfli təqdim olunan, haqsız, qərəzli 
tənqidlərə, bir sıra hallarda isə hətta təhqirlərə məruz qalan 
Əli bəy Hüseynzadə, Əhməd Ağaoğlu, Məhəmməd Əmin 
Rəsulzadə kimi görkəmli şəxsiyyətlərin ədəbi-elmi, icti-
mai-siyasi fəaliyyəti, milli istiqlal hərəkatındakı xidmətləri 
də onların öz sağlığında, Ə.Cəfəroğlunun bu 
araşdırmasında obyektiv elmi qiymətini almışdır. 1920-ci 
illər Azərbaycan mühacirət poeziyası haqqında, tezis xa-
rakteri daşısa da, ilk elmi mülahizələr bu əsərdə 
söylənmişdir. Bütün bu deyilənlər və nəhayət, həmin 
mövzuda indiyədək sanballı tədqiqatın meydana 
çıxmaması mühacir alimin haqqında bəhs etdiyimiz 
əsərinin elmi dəyərini və aktuallığını kifayət qədər təsdiq 
edir. 
 
 
 
Yeni dövr ədəbiyyatımızda istiqlal mövzusu ilə 
əlaqədar mühacirət ədəbiyyatşünaslığının digər görkəmli 
nümayəndəsi M.B.Məhəmmədzadənin də iki məqaləsi 
üzərində dayanmağa ehtiyac vardır. 1953-cü ildə Ankara-
da Azərbaycan Kültür Dərnəyinin «Azərbaycan» 
dərgisində çap olunmuş həmin məqalələr XX əsrin 
əvvəllərində milli ədəbiyyatımızda yaranan istiqlal 
şerlərinə həsr edilmişdir. 
«İstiqlalın ilk şeri» adlı birinci məqalə Azərbaycan 
milli istiqlal poeziyasının təşəkkül prosesini izləməklə 
yanaşı, Mirzə Balanın ədəbiyyat və istiqlal məfkurəsi 
 158 
probleminə dair fikirlərini əks etdirmək baxımından da 
əhəmiyyətlidir. İstiqlal şerlərinin siyasi şüurun şer 
vadisindəki ədəbi ifadəsi olduğunu söyləyən Mirzə Balaya 
görə, belə şerlərin yazılması üçün hər şeydən öncə milli 
şüurun təşəkkülü şərtdir. Çünki «vətən  və millət şüuru 
olmadan hürriyyət və istiqlal şüuru da olamaz. Bütün 
kültür xəzinəsi ilə, tarixi hafizə və ənənələrilə, mütəcaniz 
bir küll halında bir millət mövcud olmadıqca, vətən və 
millət şüuru da doğamaz. İstiqlal şüuru üçün bunların 
varlığı əlzəmdir» [66,4]. Bu baxımdan, Məhəmməd Hadi-
nin «vətən və millət hayqıran hürriyyət mənzumələri», 
Mirzə Balanın qənaətincə, Azərbaycan ədəbiyyatında «is-
tiqlal fikrinin təməl daşı» sayıla bilər. Hadinin 1906-cı ildə 
«Təkamül» qəzetində dərc olunmuş «El fəryadı və 
hürriyyət» şerini misal gətirən müəllifə görə, vətən, millət 
və hürriyyət tərənnüm edən şair istiqlala doğru mühüm 
addım atmışdır. Məhəmməd Hadinin hürriyyət şerlərinə 
dair Mirzə Balanın mülahizələri Ə.Cəfəroğlunun milli 
vətənpərvər şer məktəbi haqqında yuxarıda nəzərdən 
keçirdiyimiz fikirləri ilə tamamilə həmahəngdir. Hər iki 
müəllif milli şerimizdə istiqlal məfkurəsinin təşəkkülündə 
Hadi poeziyasının rolunu dəqiq və obyektiv 
qiymətləndirmişdir. 
Mirzə Bala məqalənin əvvəlində qoyduğu 
«Azərbaycan istiqlalının ilk şerini nə zaman və kim 
yazmışdır?» sualına belə cavab verir: «Milli həyat 
sahəsindəki bütün həmlələrin biricik qayəsini milli istiqlal 
təşkil etdiyini tərəddüd etmədən söyləyən ilk şairimiz 
İbrahim Tahirdir. Bakıda intişar edən «Dəbistan» 
dərgisinin 21 şubat 1908-cı il tarixli sayındakı «Arzu» 
başlıqlı mənzuməsində şair deyirdi ki: 
 
Bizə əşardan məqsəd, demə, iqfali-millətdir, 
 159 
Xəyali fikrimiz ülviyyəti-iqbali-millətdir. 
Rifahi-hali-millət, bizcə məqsudi-həqiqətdir; 
Bizə hər dəmdə xatirxah istikmali-millətdir, 
Mənim bir başqa pünhan nöqtə yox mafizzəmirimdə, 
Əgər bir gizli bir şey varsa, istiqlali-millətdir» [66,5]. 
 
Beləliklə, Mirzə Balaya görə, «istiqlal atəşini şer 
vadisində ilk yaxan» İbrahim Tahir olmuşdur. 
«İstiqlal zəfərinin dastanı» adlı ikinci məqalədə milli 
istiqlal poeziyası ilə bağlı mülahizələrini davam etdirən 
Mirzə Bala yazır: «Fəqət Məhəmməd Hadi hürriyyəti, 
İbrahim Tahir isə istiqlalı istiqbala aid dadlı bir «Arzu» 
olaraq təxəyyül və tərənnüm etmişlərdi. Harsı, ictimai, iq-
tisadi və siyasi sahələrdəki milli həmlələrimizin məntiqi 
və təbii bir nəticəsi olaraq bu halından dinamik milli bir 
ideal halına inqilab edən bu «Arzu»nun yaratdığı 
müəzzəm istiqlal savaşını bütün səfhələri ilə böyük milli 
şairimiz Əhməd Cavadın ölməz misralarında canlanmış 
buluyoruz» [67,3]. Sitat gətirdiyimiz bu hissədə 
Azərbaycan milli istiqlal poeziyasının təşəkkül prosesində 
ayrı-ayrı mərhələlərin səciyyəvi xüsusiyyətləri dəqiq 
müəyyənləşdirilmişdir. Müəllifin «istiqlal zəfərinin 
dastanı» adlandırdığı isə Ə.Cavadın «Bismillah» şeridir. 
1918-ci il sentyabrın 15-də yenicə formalaşmaqda 
olan milli Azərbaycan ordusu hissələri və könüllü dəstələri 
Türkiyənin hərbi yardımı ilə Bakını düşmən qoşunlarından 
tamamilə azad etmişdi. Ə.Cavadın böyük tarixi əhəmiyyəti 
olan bu hadisədən ruhlanaraq qələmə aldığı «Bismillah» 
şerini Mirzə Bala məqalədə geniş təhlil edərək, istiqlal 
poeziyamızın diqqətəlayiq nümunəsi kimi 
dəyərləndirmişdir. 
 160 
İstər Ə.Cəfəroğlunun «Azəri ədəbiyyatında istiqlal 
mücadiləsi» tədqiqatı, istərsə də M.B.Məhəmmədzadənin 
yuxarıda haqqında bəhs etdiyimiz məqalələri yeni dövr 
ədəbiyyatımızda milli istiqlal mövzusunun mühacirət elmi 
fikrinin xüsusi diqqət mərkəzində olduğunu, milli və siyasi 
şüurun təşəkkülündə, nəticə etibarilə milli dövlətçilik 
ideologiyasının formalaşmasında klassik ədəbi irsə 
müstəsna önəm verildiyini bir daha təsdiq edir. 
 161 
 
 
 
 
N Ə T Ġ C Ə  
 
XX əsr Azərbaycan siyasi mühacirəti zəngin folklo-
rumuzun, klassik və çağdaş bədii irsimizin tədqiqi və 
təbliği yönündə təqribən yetmiş illik bir zaman 
müddətində (1920-1991) olduqca məhsuldar və səmərəli 
fəaliyyət göstərmiş, milli ədəbiyyat tarixinin çeşidli prob-
lemlərinin çözülməsinə təşəbbüslər etmiş, ədəbi-nəzəri 
fikrimizin mühüm tərkib hissəsi olan mühacirət 
ədəbiyyatşünaslığını yaratmışdır. Azərbaycan milli hərə-
katının və siyasi mühacirətinin M.Ə.Rəsulzadə, M.B.Mə-
həmmədzadə, Ə.Yurdsevər, S.Təkinər kimi görkəmli 
nümayəndələrinin mübarizəsində milli tarixin, 
mədəniyyətin, o cümlədən ədəbiyyatın öyrənilməsi və 
təbliği istiqlal mücadiləsinin – «Azərbaycan davası»nın 
başlıca istiqamətlərindən birini təşkil etmişdir. Xüsusən, 
siyasi mübarizə imkanları məhdudlaşanda, Azərbaycan 
mühacirətinin fəaliyyətində kulturoloji aspekt həmişə ön 
plana keçmişdir. 
Azərbaycan siyasi mühacirətinin ədəbiyyatşünaslıq ir-
sinin bir qismi Türkiyədə, Almaniyada, Fransada ayrıca 
kitab və kitabçalar şəklində çap olunmuş, digər qismi isə 
müxtəlif vaxtlarda İstanbulda, Ankarada, Berlində, 
Münhendə nəşr olunmuş mühacirət mətbuatında işıq üzü 
görmüşdür. Bu monoqrafiyada tədqiqata cəlb etdiyimiz 
əsərlərin böyük əksəriyyəti də əsasən Türkiyədə və Alma-
 162 
niyada dərc olunmuşdur. Lakin bu heç də Azərbaycan siya-
si mühacirətinin digər xarici ölkələrdəki ədəbi-elmi 
fəaliyyətinin tədqiqatımızdan kənarda qalması təsəvvürünü 
yaratmamalıdır. Çünki mühacirlərimizin Polşada, 
Rumıniyada, hətta ABŞ-da yazdıqları əsərlərin böyük bir 
qismi həmin ölkələrdə deyil, məhz Türkiyədə və Alma-
niyada çap olunmuşdur. Məsələn, M.Ə.Rəsulzadə 
«Azərbaycan şairi Nizami» kitabını Polşada yazmağa 
başlamış, Rumıniyada bu əsəri əsasən bitirmişdir. Lakin bu 
sanballı monoqrafiyanı müəllif yalnız onun üzərində işini 
yekunlaşdırdıqdan təqribən 10 il sonra Ankarada nəşr 
etdirə bilmişdir. Yaxud 1930-cu illərdə M.Ə.Rəsulzadənin 
və M.B.Məhəmmədzadənin Berlində çıxan «İstiqlal» 
qəzetində və «Qurtuluş» dərgisində xeyli məqaləsi dərc 
olunmuşdur. Halbuki bu məqalələri onlar Berlinə 
Varşavadan göndərirdilər. Belə misalların sayını artırmaq 
da olar. Lakin qeyd etdiyimiz faktlar da yuxarıdakı fikrimi-
zi təsdiq etmək üçün yetərlidir. 
Mövzu və problematika baxımından kifayət qədər 
rəngarəng olan mühacirət ədəbiyyatşünaslığının yalnız bir 
sahəsinin – klassik Azərbaycan ədəbiyyatı ilə bağlı qolu-
nun təqdim edilən monoqrafiyada elmi-nəzəri təhlil 
süzgəcindən keçirilməsi bütövlükdə mühacirət ədəbi-
nəzəri fikrinin önəmli cəhətlərini müəyyənləşdirməyə, 
aparıcı meyllərini aşkarlamağa imkan verir. 
Mühacirət ədəbiyyatşünaslığı klassik irsin və 
ümumiyyətlə, ədəbiyyatın bədii-estetik funksiyası ilə 
yanaşı, ictimai-siyasi funksiyasına da böyük önəm 
vermişdir. Bu baxımdan ədəbiyat və siyasət məsələsi 
mühacirət irsində öz obyektiv elmi həllini tapmışdır. 
M.Ə.Rəsulzadənin «Mədəniyyətin qayəsi siyasəti elmə 
 163 
tabe etdirməkdir» prinsipi bu və ya başqa şəkildə digər 
mühacir alimlərin irsində də öz əksini tapır. 
Mühacir ədəbiyyatşünaslar «sənət sənət üçün» deyil, 
«sənət qayə üçün», «sənət həyat üçün»dür prinsipini 
rəhbər tutduqlarından, klassik ədəbi irsin milli 
ideologiyanın, milli istiqlal məfkurəsinin 
formalaşmasındakı rolunu yüksək qiymətləndirmişlər. 
Klassik ədəbiyyat və milli istiqlal problemi, istisnasız ola-
raq, mühacirət ədəbiyyatşünaslığının bütün 
nümayəndələrinin tədqiqatlarında təhlil olunur, qüdrətli 
sənətkarların yaradıcılığının, ədəbi fəaliyyətinin 
milliyyətçi, istiqlalçı ruhu xüsusi vurğulanır. Mühacirət 
elmi fikrinin qənaətincə, «böyük Füzulini türkcə şer 
yazmağa sövq edən amil dərin milliyyət duyğusu 
olmuşdur» (Mirzə Bala). Azərbaycan türklərinin milli 
kültür istiqlalının təmin edilməsi A.Bakıxanlı, 
M.F.Axundzadə, H.Zərdabi kimi böyük ədəbi simaların 
yaradıcılığının və ictimai fəaliyyətinin əsas qayəsini təşkil 
etmişdir. Milli kültür, milli dil, milli ədəbiyyat istiqlalı isə, 
mühacir mütəfəkkirlərin doğru qeyd etdikləri kimi, siyasi 
istiqlalın, milli dövlətçiliyin təməlidir. Ümumiyyətlə, 
mühacirət ədəbiyyatşünaslığı azərbaycançılığın bədii 
ədəbiyyatda, mədəniyyətdə intişarından başlayaraq siyasi 
fikir cərəyanı, milli ideologiya səviyyəsinə qədər keçdiyi 
yolu ardıcıl təhlil etmiş, bu prosesdə yeni dövr ədəbiyyatı 
klassiklərinin rolunu yüksək qiymətləndirmişdir. 
Eyni zamanda mühacir alimlərin tədqiqatlarında ədəbi 
əsərlərin bədii-estetik dəyəri də nəzərdən qaçırılmamış, 
Nizamidən Sabirə qədər qüdrətli söz ustalarının bədii fikir 
tariximizdəki rolu obyektiv elmi qiymətini almışdır. 
M.Ə.Rəsulzadənin, Ə.Yurdsevərin, Ə.Cəfəroğlunun 
tədqiqatlarında Azərbaycan ədəbiyyatında realizmin və 
 164 
romantizmin meydana gəlməsi, milli realizmin mərhələ və 
tip təsnifatına dair çağdaş ədəbiyyatşünaslıq üçün də ak-
tual olan mülahizələr irəli sürülmüşdür. 
Mühacirət ədəbiyyatşünaslığının Azərbaycan 
ədəbiyyatı tarixi konsepsiyası da yüksək elmi-nəzəri 
səviyyəsi ilə diqqəti cəlb edir. Ümumiyyətlə, mühacirət irsi 
milli tariximiz, mədəniyyətimiz, o cümlədən 
ədəbiyyatımızla bağlı sovet elminin təhriflərini, 
yanlışlıqlarını aradan qaldırmaq, birtərəfli, qeyri-elmi 
mülahizələrini təkzib etmək üçün ciddi elmi-metodoloji 
zəmindir. 
Bütün bu qeyd edilən xüsusiyyətlər Azərbaycan siyasi 
mühacirətinin ədəbiyyatşünaslıq irsini daha ətraflı 
araşdırmağı zəruri edir. Bu işin daha uğurla yerinə 
yetirilməsi isə ilk növbədə həmin zəngin irsin toplanıb küll 
halında nəşr olunması nəticəsində mümkündür. 
M.Ə.Rəsulzadənin, M.B.Məhəmmədzadənin, Ə.Cəfəroğ-
lunun, Ə.Yurdsevərin və Azərbaycan siyasi mühacirətinin 
digər görkəmli nümayəndələrinin ədəbi-tənqidi irsinin 
nəşri çağdaş ədəbiyyatşünaslıq elmimizin mühüm və 
təxirəsalınmaz vəzifəsi kimi qarşıda durur. 
 
fevral 1995 – sentyabr 1997 
 
 165 
N.M.DJABBARLI 
 
GMIQRAÜIƏ I KLASSIÇESKOE  
LITERATURNOE NASLEDIE 
 
PROBLEMA KLASSĠÇESKOQO NASLEDĠƏ  
V AZERBAYDJANSKOM GMĠQRANTSKOM 
LĠTERATUROVEDENĠĠ 
 
R E Z Ö M E 
 
Monoqrafiə posvəhena issledovaniö odnoy iz 
maloizuçennıx oblastey naüionalğnoqo literaturovedeniə –
problematike azerbaydjanskoqo gmiqrantskoqo 
literaturovedeniə. İssledovaniə vidnıx predstaviteley gmi-
qrantskoy literaturno-teoretiçeskoy mısli, takix kak 
M.G.Rasulzade, M.B.Mamedzade, A.Ördsgvgr, S.Tgkingr 
i dr., posvəhennıe klassiçeskoy azerbaydjanskoy literature, 
v rezömiruemoy rabote vpervıe prevlekaötsə k obobhen-
nomu nauçnomu rassmotreniö. Gmiqrantskoe literaturo-
vedçeskoe nasledie predstavləetsə kak edinoe nauçno-
teoretiçeskoe teçenie, s obhey metodoloqiey, a takje kak 
odno iz vetvey azerbaydjanskoqo literaturovedeniə. 
V monoqrafii dan analiz osnovnıx polojeniy konüepüii 
istorii azerbaydjanskoy literaturı v gmiqrantskom literatu-
rovedenii, vıəvlenı sozvuçnıe i otliçnıe poziüii s azerbayd-
janskim literaturovedeniem sovetskoqo perioda v trak-
tovke dannoy konüepüii. 
Vsestoronne proanalizirovanı i oüenenı polojeniə gmi-
qrantskoqo literaturovedeniə o farsoəzıçnoy azerbaydjans-
koy pogzii, stanovlenii i razvitii törkoəzıçnoy pogzii, o 
tvorçestve ee vidnıx predstaviteley, istokax realizma v 
azerbaydjanskoy literature, eqo istoriçeskoy tipoloqii, ob 
 166 
osobennostəx naüionalğnoqo romantizma. 
Sujdeniə gmiqrantskix literaturovedov o roli klas-
siçeskoqo literaturnoqo naslediə v formirovanii 
naüionalğnoy ideoloqii, idei naüionalğnoy nezavisimosti i 
qosudarstvennosti prevlekaöt vnimanie kak soverşenno 
oriqinalğnoe napravlenie v podxode k gtomu naslediö, tak 
kak v sovetskiy period dannaə osobennostğ klassiçeskoqo 
naslediə ne naşla otrajenie v issledovaniəx literaturovedov. 
V monoqrafii podrobno rassmotrenı vıvodı gmi-
qrantskoqo literaturovedeniə o razvitii azerbaydjanskoy 
literaturı s XI veka po naçalo XX veka, v çastnosti 
otnositelğno tvorçestva, roli v istorii naüionalğnoqo xudo-
jestvennoqo slova velikix klassikov - Xaqani, Nizami, Na-
simi, Xatai, Fizuli, Vaqifa, M.F.Axundzade, M.A.Sabira, 
D.Mamedkulizade, M.Xadi i dr. Polojeniə gmiqrantskoqo 
literaturovedeniə oüenenı isxodə iz dostijeniy sovremen-
noy literaturno-kritiçeskoy mısli na urovne naüionalğnıx 
preoritetov, obğektivnoqo istorizma v oüenke duxovnoqo 
naslediə. 
V rezulğtate issledovaniə dokazano, çto literaturo-
vedçeskoe nasledie azerbaydjanskoy politiçeskoy gmi-
qraüii XX veka əvləetsə üennoy orqaniçeskoy çastğö 
naüionalğnoqo literaturovedeniə i otliçaetsə svoey 
obğektivnostğö i nepredvzətostğö. 
 167 
N.M.JABBARLY 
 
EMIGRATION AND CLASSICAL  
LITERARY HERITAGE 
 
THE PROBLEM OF CLASSICAL HERITAGE  
IN AZERBAIJAN EMIGRATION HISTORY  
AND CRITICISM OF LITERATURE 
S U M M A R Y 
 
The research work dedicate to the less studied sphere 
national history and criticism of literature-problems of 
Azerbaijan - emigration history and criticism of literature. 
The research of eminent representatives emigration 
literary - theoretical refrection such as M.E.Rasulzadeh, 
M.B.Mammadkuluzadeh, A.Yurdsever, A.Jafaroglu, 
S.Tekiner and others dedicated heritage of Azerbaijan 
literature, in summarize work for the first time draw the 
generalized scientific research. The emigration literary 
heritage presented as a unity of scientifcally - theoretical 
tendency with general methodology and also as one of the 
branches of Azerbaijan literary criticizm. 
In the research work analysed the main situation of 
conception history of Azerbaijan literature in emigration 
literary criticizm, to reveal some and differ positions with 
Azerbaijan literary criticizm of Soviet period in trend in 
given conception. 
Thoroughly analysed and valued situation of emigration 
literary criticizm on persian and azerbaijan poetry, 
formation and improvement turkish poetry, on its well-
known representatives, sources of realizm in Azerbaijan 
 168 
literature, its historical typology about characters of 
national romantizm. 
Opinions of emigration literary critics on the image of 
classical literature heritage in formation of national 
ideology, the subject of national independence and states 
attract attention as an original direction to look at this 
heritage so as in Soviet period given peculiarity classical 
heritage hadn’t found attraction in the researches. 
In research investigated complitely results of 
emigration literary criticizm about the development of 
Azerbaijan literature from XI century to the beginning of 
XX century, particularly related the works and the parts on 
history of national literary words by such classics as 
Khagani, Nizami, Nasimi, Hatai, Fizuli, Vagif, 
M.F.Akhundzadeh, M.A.Sabir, J.Mammadkuluzadeh, 
M.Hadi and others. 
The situation of emigration literary criticizm valued in 
the point of modern literary-critical thought in the level of 
national prevelege from objective historical value spiritual 
heritage. 
The result of research proved that the literary heritage 
of Azerbaijan political emigration of XX century is the 
valuable organic part of national literary criticizm and 
differ from its objectiveness, and unprejudiced. 
 169 
 
 
 
 
 
ĠSTĠFADƏ EDILMIġ ƏDƏBĠYYAT 
 
 
Azərbaycan dilində 
 
1. Araslı Həmid. Nizami Gəncəvi. Bakı, 1947. 
2. Axundov Nazim. Azərbaycan satira jurnalları. Bakı, 
1968. 
3. Azərbaycan ədəbiyyatı tarixi. 3 cilddə. Bakı, 1957-
1960. 
4. Babayev Nizaməddin. Ədəbi mübahisələr. Bakı, 
1986. 
5. Beqdeli Qulamhüseyn. Şərq ədəbiyyatında «Xosrov 
və Şirin» mövzusu. Bakı. 1970. 
6. Cəfərov Məmməd Cəfər. Ədəbi düşüncələr. Bakı, 
1958. 
7. Cəfərov Məmməd Cəfər. Azərbaycan ədəbiyyatında 
romantizm. Bakı, 1966. 
8. Cəfərov Nizami. Füzulidən Vaqifə qədər. Bakı, 1991. 
9. DadaĢzadə Araz. Molla Pənah Vaqif. Bakı, 1968. 
10. DadaĢzadə Araz. XVIII əsr Azərbaycan lirikası. Bakı, 
 170 
1980. 
11. Elçin. Ədəbi proses: olum, ya ölüm? (ikinci məqalə). 
«Ədəbiyyat qəzeti», 11 oktyabr 1991. 
12. Hüseynov Xəlil. Nizaminin «Sirlər xəzinəsi». Bakı, 
1983. 
13. Ġbrahimli Xaləddin. Azərbaycan siyasi mühacirəti. 
Bakı, 1996. 
14. Ġbrahimov Mirzə. Əsərləri. IX cild. Bakı, 1982. 
15. Köçərli Firidun bəy. Azərbaycan ədəbiyyatı. 2 cilddə. 
Bakı, 1978-1981. 
16. Köçərli  Firudin.  Böhtançıya  cavab.  «Kommunist», 
20 mart 1974. 
17. Köprülü Fuad. Azəri ədəbiyyatına aid tədqiqlər. 
Bakı, 1996. 
18. Q.YaĢar. Realizm: sənət və həqiqət. Bakı, 1980. 
19. Qasımzadə Feyzulla. Mirzə Fətəli Axundov. Bakı, 
1962. 
20. Qasımzadə Feyzulla. XIX əsr Azərbaycan ədəbiyyatı. 
Bakı, 1974. 
21. Quluzadə Mirzağa. Füzulinin lirikası. Bakı, 1965. 
22. Quluzadə Mirzağa. Vaqif realizmi. «Ədəbiyyat və in-
cəsənət», 2 noyabr 1968. 
23. Məmmədov Kamran. Nəcəf bəy Vəzirov. Bakı, 1963. 
24. Məmmədov Kamran. Yusif Vəzir Çəmənzəminli. 
Bakı, 1980. 
25. Məmmədzadə Bəxtiyar. A.Bakıxanovun bədii 
yaradıcılığında realizm. ADU-nun «Elmi əsərləri» (Dil 
və ədəbiyyat seriyası), 1973, sayı 6. 
26. Məmmədzadə Həmid. Mirzə Fətəli Axundov və Şərq. 
 171 
Bakı, 1971. 
27. Məmmədzadə Mirzəbala. Azərbaycan milli xartiyası. 
«Azərbaycan», Bakı, 1991, sayı 4, s. 133-148. 
28. Mirəhmədov Əziz. Sabir. Bakı, 1959. 
29. Mirəhmədov Əziz. Burjua elminin saxtakarlığı 
əleyhinə. «Azərbaycan kommunisti», 1974, sayı 2, s. 
48-59. 
30. Mirəhmədov Əziz. Azərbaycan «Molla Nəsrəddini». 
Bakı, 1980. 
31. Mirzə Fətəli Axundov. (Məqalələr məcmuəsi). Bakı, 
1963. 
32. R.Azadə. Azərbaycan epik şerinin inkişaf yolları. 
Bakı, 1975. 
33. R.Azadə. Nizami Gəncəvi. (həyatı və sənəti). Bakı, 
1979. 
34. R.Azadə. Mövlana və mütəfəkkir Füzuli. Bakı, 1996. 
35. R.Azadə. Məhəmmədəmin Rəsulzadənin «Azərbaycan 
şairi Nizami» əsəri. Azərbaycan EA-nın Xəbərləri. 
Ədəbiyyat, dil, incəsənət seriyası, 1998, sayı 1-2, s. 3-
10. 
36. Sabir. (Məqalələr məcmuəsi). Bakı, 1962. 
37. Səfərli Əlyar, Yusifov Xəlil. Qədim və orta əsrlər 
Azərbaycan ədəbiyyatı. Bakı, 1982. 
38. Sultanlı Əli. Azərbaycan dramaturgiyasının inkişafı 
tarixindən. Bakı, 1964. 
39. Sultanlı Vaqif. Ağır yolun yolçusu. Bakı, 1996. 
40. ġaiq Abdulla. Əsərləri. 4-cü cild. Bakı, 1977. 
41. Talıbzadə Kamal. Azərbaycan ədəbi tənqidinin tarixi. 
Bakı, 1984. 
 172 
42. Yusifov Xəlil. Nizaminin lirikası. Bakı, 1968. 
43. Yusifov Xəlil. Şərqdə intibah və Nizami Gəncəvi. 
Bakı, 1981. 
Türk dilində 
44. AteĢ A. M.E.Resulzade. Azerbaycan şairi Nizami. 
Sekizyüzüncü yıldönümü münasibetiyle. «Azerbaycan 
yurt bilgisi», İstanbul, 1954, sayı 37, s. 49-52. 
45. Karahan Abdulkadır. Füzuli: mühiti, hayatı ve şahsi-
yeti. Ankara, 1989. 
46. Köprülü Fuad. Azeri. İslam Ansiklopedisi. II cilt. 
İstanbul, 1961. s. 118-151.  
 
Mühacir müəlliflərin əsərləri 
47. Baykara H. Azerbaycan renessansını yapanlardan Ab-
baskulu Ağa Bakıhanlı. «Türk kültürü», İstanbul, 
1964, sayı 26, s.90-97. 
48. Baykara H. Azerbaycanda yenileşme hareketleri (XIX 
yuzyıl). Ankara, 1966. 
49. Baykara H. Azerbaycan istiklal mücadilesi tarihi. 
İstanbul, 1975. 
50. Caferoğlu A. XIX-uncu asır Azeri şairi Siraci. 
İstanbul, 1932. 
51. Caferoğlu A.  Azeri edebiyatında istiklal mücadilesi. 
İstanbul, 1932. 
52. Caferoğlu A. XVII-inci asırda Azeri şairi Melik bey 
Avcı. İstanbul, 1933. 
53. Caferoğlu A. Mirza Feth-Ali Ahundzade. «Azerbay-
can yurt bilgisi», İstanbul, 1933, sayı 24, s.436-443. 
 173 
54. Caferoğlu A. Mirza Feth-Ali Ahundzade hakkında bir 
vesika. «Azerbaycan yurt bilgisi», İstanbul, 1934, sayı 
4, s.41-45. 
55. Caferoğlu A. Azerbaycan dil ve edebiyatının dönüm 
noktaları. Ankara, 1953. 
56. Caferoğlu A.  Modern  Azerbaycan  edebiyatına toplu 
bir  bakış. «Azerbaycan yurt bilgisi», İstanbul, 1954, 
sayı 37, s.40-48. 
57. Caferoğlu A. Azerbaycanın mizah şairi Ali Ekber Sa-
bir. «Türk kültürü», İstanbul, 1963, sayı 3, s.8-13. 
58. Caferoğlu A. Sovyetler Birligi türkolojisi 
araştırmalarındakı rus kültür üstünlügü davası. «Der-
gi», Münih, 1971, sayı 66, s. 22-34. 
59. Caferoğlu A. Azerbaycan edebiyatı. «Türk dünyası 
edebiyatı» I. İstanbul, 1991, s.140-217. 
60. Mehmetzade M.B. Milli Azerbaycan hareketi. Anka-
ra,1991. 
61. Mehmetzade M.B.  Molla  Penah  Vakıf.  «İstiklal», 
Berlin, 10 dekabr 1932. 
62. Mirza Bala. Abbas Sihhat. «İstiklal», Berlin, 1 eylul 
1933. 
63. Mehmetzade M.B. Dövlet oluş günümüz. «Kurtuluş», 
Berlin 1935, sayı 7-8, s.195-198. 
64. Mirza Bala. Mirza Alekper Sabir. «Kurtuluş», Berlin, 
1936, sayı 23, s.3-6. 
65. Mirza Bala. Fethali Ahundzade. «İslam Ansiklopedi-
si», cilt IV, İstanbul, 1945, s.577-581. 
66. Mirza Bala. İstiklalın ilk şiiri. «Azerbaycan», Ankara, 
1953, sayı 3/15/, s.4-5. 
 174 
67. Mirza Bala. İstiklal zaferinin destanı. «Azerbaycan», 
Ankara, 1953, sayı 6/18/, s.3-5. 
68. Mirza Bala. Mirza Fethali ve Puşkin. «Azerbaycan», 
Ankara, 1953, sayı 4/16/, s. 5-9. 
69. Mirza Bala. Kadı Bürhaneddin. «İslam Ansiklopedi-
si», cilt VI, İstanbul 1955, s.46-48. 
70. Mirza Bala. «Molla Nasreddin» elli yıl evvel intişar 
etmişti. «Azerbaycan», Ankara, 1956, sayı 2-3/50-51/, 
s.3-6. 
71. Refik S. Son devir Azeri edebiyatı. «Azerbaycan yurt 
bilgisi», İstanbul, 1932, sayı 1, s. 33-40. 
72. Resulzade M.Ali. Katran hakkında notlar. «Azerbay-
can yurt bilgisi», İstanbul 1933, sayı 23, s.413-414. 
73. Resulzade M.Ali. Mehseti Gencevi. «Azerbaycan yurt 
bilgisi», İstanbul, 1933, sayı 30, s.239-240. 
74. Resulzade M.Ali. Genceli Nizami. «Azerbaycan yurt 
bilgisi», İstanbul, 1934, sayı 31-32, s.274-277. 
75. Resulzade M. Ali. Azeri edebiyatında Sabir. «Azer-
baycan yurt bilgisi», İstanbul, 1934, sayı 33-34, s.334-
340. 
76. Resulzade M.E. Azerbaycan kültür gelenekleri. Anka-
ra, 1949. 
77. Resulzade M.E. Azerbaycan şairi Nizami. İstanbul, 
1991 (təkrar nəşr). 
78. Resulzade M.E. Azerbaycan Cümhuriyeti. İstanbul, 
1990. 
79. Resulzade M.E. Kafkasya  türkleri. «Türk yılı», 
İstanbul, 1928, s.470-528; ayrıca nəşr; Ankara, 1993. 
80. Resulzade M.E.  İlim  ve  siyaset.  «İstiklal»,  Berlin, 
 175 
1ekim 1933. 
81. Resulzade M.E. Dr. Abdulkadır Karahan. Füzuli, 
mühiti ve şahsiyeti. Türk tarih kurumu bülleteni. Cilt 
XIII, Ankara, 1949, sayı 52, s.845-849. 
82. M.Emin. (Resulzade). Azerbaycan matbuatının piri. 
«Azerbaycan», Ankara, 1952, sayı 4, s.2-3. 
83. Resulzade M.E. Vezirli Necef bey. «Birleşik Kaf-
kasya», Münih, 1952, sayı 15, s.19-21. 
84. Resulzade M.E. Şirvanlı Hakani. «Azerbaycan yurt 
bilgisi», İstanbul, 1954, sayı 37,s.2-10. 
85. Resulzade M.E. Şirvanlı Hakani. «Azerbaycan», An-
kara, 1954, sayı 9/33/, s.19-21. 
86. Resulzade M.E. Mirza Fethali Ahundzade. «Azerbay-
can», Ankara, 1955, sayı 10-11/34-35/, s.14-16. 
87. Tekiner S. Azerbaycanda fikir hareketleri. «Kaf-
kasya», Münih, 1952, a) sayı 11-12, s. 31-36; b) sayı 
14, s. 17-20; c) sayı 15, s. 17-20. 
88. Türkequl M.H. Azerbaycan türk şairi Hüseyn Cavid. 
İstanbul, 1963. 
89. Yurtsever A.V. Mirza Fethali Ahundzadenin hayatı ve 
eserleri. Ankara, 1950. 
90. Yurtsever A.V. Azerbaycan dram edebiyatı. Ankara, 
1950.  
91. Yurtsever A.V. Sabirin Azerbaycan edebiyatındakı 
yeri. Ankara, 1951. 
92. Yurtsever A.V. Azerbaycan edebiyatında Vedadi ve 
Vakıfın yaratıcılığı. Ankara, 1952. 
93. Yurtsever A.V. Hurşid Banu Natevan. «Azerbaycan», 
Ankara, 1952, a) sayı 2,  s.9-10; b) sayı 3, s.6-7. 
 176 
94. Abdül Vahap. (Yurtsever). Mehmet Hadi. «Azerbay-
can», Ankara, 1952,  a) sayı 8,  s.20-21;  b) sayı 9,  
s.8-10; c) 1953, sayı 10, s.10-11. 
95. Yurtsever A.V. Abbas Sihhat. «Azerbaycan», Ankara, 
1953, sayı 10, s.2-5. 
96. Yurtsever A.V. Kasım bey Zakir. «Azerbaycan», An-
kara, 1953, a) sayı 11, s.4-8; b) sayı 12, s.8-9; c) sayı 
1/13/, s.5-8.  
97. Yurtsever A.V. 19-uncu asır Azerbaycanındakı mod-
ern ve realist edebi cereyanlar. «Azerbaycan», Anka-
ra, 1953, sayı 2/14/, s.12-14. 
98. Yurtsever A.V. Mehseti Gencevi. «Azerbaycan», An-
kara, 1953, sayı 6/18/, s.12-14. 
99. Yurtsever A.V. Şah İsmayıl «Hatai». «Azerbaycan», 
Ankara,  1954,  a) sayı 12/24/, s.11-15; b) sayı 1/25/, 
s.5-8. 
100. Abdül Vahap. (Yurtsever). Abbas Kulu Ağa 
Bakûhanlı. «Azerbaycan», Ankara, 1953, a) sayı 
2/14/, s.15-17; b) sayı 3/15/, s.14-15; c) sayı 4/16/, 
s.12-13; ç) sayı 5/17/, s.9-10; d) sayı 6/18/, s.5-6; e) 
sayı 7/19/, s.25-26; f ) sayı 8-9/20-21/, s.11-12; q) 
1954, sayı 10-11/22-23/, s.45-47. 
101. Yurtsever A.V. Abdulla Şaiq vefat etti. «Azerbay-
can», Ankara, 1959, sayı 4-5, s.31-32. 
 
 
Rus dilində 
 177 
102. Aliev Rustam. Pogma o bessmertnoy löbvi. Baku,  
      1991. 
103. Bertelğs Evqeniy. Nizami i Fizuli. Moskva,  
      1962. 
104. Krımskiy Aqafanqelğ. Nizami i eqo sovremenniki. 
Baku, 1981. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 178 
 
 
 
 
 
 
 
 
 
Nikpur Mirhüseyn oğlu Cabbarlı 
 
Mühacirət və klassik ədəbi irs 
(Azərbaycan mühacirət ədəbiyyatşünaslığında 
 klassik irs problemi) 
Bakı, «Elm», 2003 
 
 
 
 
 
 
 
 
 
 
 
 
 
 
 
 
 
 179 
 
 
 
 
 
 
 
 
«Elm» Redaksiya-NəĢriyyat və Poliqrafiya Mərkəzi 
 
Direktor: ġ.AlıĢanlı 
Baş redaktor: T.Kərimli 
Direktor müavini: R.Kərimli 
Texniki redaktoru: T.Ağayev 
Kompüterdə yığdı: F.Hüseyn 
 
 
 
Çapa imzalanmışdır: 21.10.2003. Format 84x108 1/32. 
Alk-Az-TmsL qarnituru. Ofset çap üsulu. Həcmi 10,75 
ç.v. Tirajı 250. Sifariş 80. Qiyməti müqaviləyə əsasən. 
 
«Elm» RNPM-in mətbəəsində çap olunmuşdur 
(İstiqlaliyyət küç.,8) 
