SƏN MƏNİ ALDADA BİLMƏZSƏN,DÜNYA Müəllif kitabın çapına görə Aqil Abbasəli oğlu Kərəmova öz təşəkkürünü bildirir REDAKTORU:f.e.n.Məfkurə Hüseynova Sözün qədr-qiymətini həmişə uca tutan məhşur “Ulu Göyçə”,“Mən kiməm”,“Türkün xilaskarı” poemalarının,“Göyçənin qisası qalır”,“Səttar oğlu” kimi tarixi sənədli romanların müəllifi olan şair-yazıçı Eldar İsmayıl növbəti dəfə oxucularla görüşə “Sən məni aldada bilməzsən,dünya”,şeirlər toplusu ilə gəlmişdir.Kitaba müxtəlif illərdə yazılmış şeirlər və iki poema daxil edilmişdir.Vətən həsrəti,yurd sevgisi,xalq məhəbbəti,mənəvi-əxlaqi dəyərlərə sədaqət kitabdakı şeirlərin əsas leytmotivini təşkil edir.“Sən məni aldada bilməzsən,dünya” kitabı Eldar İsmayılın nəşr olunmuş sayca 27-ci çap əsəridir.“Nurlan” nəşriyyatı,2006.YAŞADIM Keşməkeşli bir ömürə qoşuldum,Qəmi sovub,sevincimə tuş oldum.Yaydan ötüb,payız oldum,qış oldum,Qışımı da bahar kimi yaşadım.Nə yaşadım,Eldar kimi yaşadım! Ürək verdim ürəyimin oduna,Əyilmədim vəzifələr adına.Vələs olub çevrilmədim oduna,Palıd kimi,çinar kimi yaşadım.Nə yaşadım,Eldar kimi yaşadım! El təsivin şərəf-şana vermədim,Namus qədər uca zirvə görmədim.Cilddən cildə,dondan-dona girmədim,Başı qarlı dağlar kimi yaşadım.Nə yaşadım Eldar kimi yaşadım! Dedilər ki,talayanlar qazandı,Qazan dibi yalayanlar qazandı.Quyruğunu bulayanlar qazandı,Əyilməyən vüqar kimi yaşadım.Nə yaşadım Eldar kimi yaşadım! Qədərsizi sən nə danla,nə dannan,Uzaq gəzdim saxtakardan,nadannan.Badalaqla uduzandan,udannan,Yaltaq dostdan kənar kimi yaşadım.Nə yaşadım Eldar kimi yaşadım! Yad daşını sinəm ilə götürdüm,Öz dərdimi öz içmə ötürdüm.Vətən adlı cənnətimi itirdim,İllər boyu ağlar kimi yaşadım.Nə yaşadım Eldar kimi yaşadım! Haylı-küylü,ucuz şöhrət gəzmədim,Harın gördüm ədasına dözmədim.Yad bağından yad çiçəyi üzmədim,Bəhrə verən bağlar kimi yaşadım.Nə yaşadım Eldar kimi yaşadım! Hər yerişim addım-addım soruldu,Gülüşümə dar ağacı quruldu.Türk deyəndə şah damarım vuruldu,Yenilmədim,sağlar kimi yaşadım.Nə yaşadım Eldar kimi yaşadım! Haqsızlığı öz kürəmdə əritdim,Gah "Dilqəm"də,gah "Kərəm"də əritdim.Hər misramı saz kürəmdə əritdim,Çaya döndüm,çağlar kimi yaşadım.Nə yaşadım,Eldar kimi yaşadım! Az olmadı səs verənim səsimə,Düz demədim öz səhfimə,tərsimə.Qul olmadım tamahıma,nəfsimə,Yol göstərən zəvvar kimi yaşadım.Nə yaşadım,Eldar kimi yaşadım! Keşməkeşli bir ömürə qoşuldum,Qəmi sovub,sevincimə tuş oldum.Yaydan ötüb,payız oldum,qış oldum,Qışımı da bahar kimi yaşadım.Nə yaşadım,Eldar kimi yaşadım! 3.01.2002.ŞEİRİMİZİN GÖYÇƏ BÜRCÜ Allahın taxt altında çoxlu xəzinəsi vardır.Onların da açarı Ģer dilidir.Məhəmməd Peyğəmbər.Xalqımızın çoxəsrlik və zəngin tarixini min illərin sınağından çıxıb gələn poeziyasız təsəvvür etmək olmaz.Əzəmətli poeziyamız əsrlərdən əsrlərə,nəsillərdən nəsillərə verilmiş,nə qədər təzyiqlərə məruz qalsa da,öz saflığını itirməmiş,dövrümüzə qədər gəlib bizə çatmışdır.Bununla yanaşı,müxtəlif səbəblərdən tarixin keşməkeşlərində itib-batmış və itirdiklərimiz də çox olmuşdur.Şükürlər olsun ki,insan zəkasının misilsiz kəşfi olan kitablar həmişə xalq tərəfindən müqəddəs sayılmış və qorunub saxlanılmışdır.Tariximizi saxtalaşdıranlar qayalara,daşlara həkk olunmuş yazılarımızı,cünklər,risalələr şəklində davam etdirilmiş ədəbiyyatımızı əlimizdən almaq üçün nələr etmədilər və indi də edirlər.Azərbaycan xalqının orta əsrlərdən bəri böyük alimlərinin və ədiblərinin nəfis divanları bizi bu bəlalardan,o günlərdən bu günə kimi hifz etmişdir.Azərbaycan ədəbiyyatı yüksək bəşəri idealları və sehirkar bədii xüsusiyyətləri ilə müxtəlif əsrlərdə dünya ədəbiyyatının coğrafi baxımdan xəritəsini zənginləşdirmiş-dir.Azərbaycan xalq yaradıcılığı və klassik ədəbiyyatı müqəddəs bir xəzinədir.Yazılı ədəbiyyatdan xeyli əvvəl dilimizdə şifahi xalq ədəbiyyatının yaranması inkar edilməzdir.Sözsüz qüvvətli folklor ədəbiyyatı poeziyamızın yaranmasına böyük təsir göstərmişdir.Sonsuz bir mə-həbbətlə sevdiyim və imkan düşdükcə topladığım bu sərvət Eldar İsmayılın doğulduğu ocaqda ər kişilərdən olan Ələsgər kişinin,xanımlar xanımı Səkinə ananın müqəddəs ocağında daha bariz şəkildə baş qaldırdı və XXI əsrin başlanğıcında folklorumuzun cəfakeş qoruyucusu,bilicisi,sanballı folklorşünas alimimiz mənim dostum,qardaşımız filologiya elmləri doktoru Hüseyn İsmayılov qoymadı ki,bu çıraq sönsün.Eldar İsmayıl misralarının sehri məni həmişə əfsunlamış və mən bu poeziyanın dərinliklərinə baş vurduqca uzun bir səyahətin yolçusu oluram və bütün türk dünyasını gəzirəm.Eldar İsmayıl-şair,publisist,curnalist,yazıçı-biri-birini tamamlayan həqiqətdir.Mən bu kitaba ön söz yazmaq təklifini alanda Eldar İsmayılın mənə olan saf duyğuları,qardaş məhəbbəti gözümün önünə gəldi və onun saflığına,paklığına zərrə qədər şübhəm olmadığı üçün ona qarşı sevgimi bütün Eldar sevənlərlə bölmək istədim,ürəyimi boşaltdım.Onun poeziyası barəsində söz demək böyük bir qəlbin çırpıntılarını duymaq,Azərbaycan xalqının mübarizə və qəhrəmanlıq kitabını oxumaq deməkdir.Eldar İsmayıl haq-qında danışmaq isə qüdrətli bir şairin,o taylı,bu taylı vətəninə,dilinin əzbəri olan Göyçəyə,bütün Azərbaycana vurğunluğu deməkdir.Eldaram,varlığım Vətəndir,Vətən,Xalqımın oğluyam əzəlki gündən.SoruĢma kəndimi,mahalımı sən Obam da,elim də Azərbaycandır.Eldar İsmayıl hamımıza qoynunda ali təhsil,ev-eşik,bağ-bağça,ad-san vermiş,tarixi abidələrimiz ilə zəngin,dünyanın neft akademiyası adlandırılan paytaxtımız Bakıya 42 il bundan öncə heyranlığını necə də gözəl qələmə alıb.Doğmadır,əzizdir anam tək mənə,Bəxş edib çox nemət,bəxş edir yenə.Qurbanı olduğum ana VətənəSu ilə hava tək gərəkdir Bakı!Sağlam düşüncə sahibi,vətəninə,xalqına biganə qala bilməyən,ruhi və əxlaqi yüksəlişdə olan şair bizi könül dünyamıza qonan tozları,çirkləri vaxtlı-vaxtında silməyə,bu vətənin hər bir guşəsini sevməyə çağırır.Eldar İsmayıl,sən həyatda ikiləşməyi bacarmırsan,necə görünürsənsə,elə də varsan,sən vicdanında pas olmayan,südündə halallıq olan,mənəvi çirkinlikləri mərdliklə görən,haqsızlığa hakim olan ədalət keşikçisisən.Sənin üçün Gəncə də,Şamaxı da,Şəki də Vətəndir.Vətənə ana deyib,Gəncəyə-şerimizin şahı babamız şeyx Nizaminin ziyarətinə dədəmiz Ələsgərin salamıyla gedirsən.Bu qədim,möhtəşəm,ulu Gəncəyə,O dağların qucağından gəlmişəmNənəm Məhsətinin ziyarətinəGöyçə gölün qırağından gəlmişəm! Mən Eldaram,Vətən adlı anam var,Şer-sənət dünyasında qalam var.Ələsgərdən Nizamiyə Salam var,Ələsgərin ocağından gəlmişəm.Quşçuğazlar yurd-yuvasını,quşlar bağçaları-bağları,üstünə qonduğu zoğları heç vaxt atmaz.Şairim,doğma evini,dədə məzarını,baba qəbrini atanlar,elini,dilini sa-tanlar da var,yeri gələndə,lazım olanda əslini-nəslini dananlar da var.Eldar,çək karvanı başımı qoyum,İstəməm qürbətdə qışımı qoyum.Anamın qəbrinə başımı qoyum,Atam yatan yerdə ölüm bu gecə.Qədim Göyçə gölü sular sonası,Pozulmaz ilqarı,əhdi,vəfası.Eldar,bu yerdədir ömrün mənası,Burdan bezmək harda,doymaq hardadı?Sən isə durnalardan xəbər göndərirsən elimizə-obamıza,məndən də denən salam söyləsinlər Zorlu Abdullaya.Qoy dönüm sənin başına,Gəl yuyun gözüm yaşına.Dön bir Səməndər quşuna Sən də mən tək yan,ay durna.Eldar İsmayılın poeziyası heç vaxt dərələrin dibində qalmayıb,qartal olub zirvələrdə qıy vurub,dağı-dərəni lər-zəyə gətirib.Hər saxta alqışa gərək dözməsin,Təpədən keçməmiş zirvə gəzməsin.Söyüdə,qovağa dodaq büzməsin,Palıdı,çinarı olmayan şair.Bu poeziya idrakın,zəkanın məhsuludur.Hansı şairin ki,idrakında və düşüncəsində nizam yoxdursa,onun düzümündə caizlik çoxdur.Sözün vəhdətinə baxın:Eldar,sənin sözün qəzəb yatırar,Nanəcib hər addım hiddət artırar.Düzlükdən yapışsa,ad-san batırarDüzlükdə uyğarı olmayan şair.Eldar İsmayıl poeziyası olduğundan yaxşı görünməyə çalışmayıb,çünki buna onun ehtiyacı yoxdur.Qədərsizi sən nə danla,nə dannan,Uzaq gəzdim saxtakardan,nadandan.Badalaqla uduzandan,udandan,Yaltaq dostdan kənar kimi yaşadım.Nə yaşadım Eldar kimi yaşadım.Hər yerişim addım-addım soruldu,Gülüşümə dar ağacı quruldu.Türk deyəndə şah damarım vuruldu,Yenilmədim,sağlar kimi yaşadım!Nə yaşadım Eldar kimi yaşadım!"Sən məni aldada bilməzsən dünya" Eldar İsmayılın sayca 30-a qədər yazdığı kitablardan biridir.Həmişə özündən narazı olan Eldar müəllim bu şerləri mənə ön söz yazmaq üçün verdikdə onların gənclik illərinin məhsulu olduğunu söylədi.Mən bunları sətir-sətir oxuduqdan sonra Eldar İsmayıla demək istəyirəm ki,bəsdir ay qardaş,bu qədər təvazökarlıq.Sən də məni aldada bilməzsən,bu şerlərdə sən nəyə qadir olduğunu elə gənclik illərindən sübut etmisən,bu şerlər sənin poetik tərcümeyi-halındır,sənin şerlərin qovluq içində qalıb növbə gözləməyiblər,bənövşə ətriylə yar yolu gözləyən gəlinlərə hədiyyə aparılıb.Nə dünya,nə də dünyanın malı səni heç vaxt aldada bilməyəcək,Eldar İsmayıl!Zamana çox məni sığala çəkib,Gah qabağa çəkib,gah dala çəkib.Başım yüz müsibət,yüz bəla çəkib,Sən məni aldada bilməzsən dünya!İçimə kül səpib,od bitirmişəm,Ömür itirmişəm,gün itirmişəm.Mən səndən bir yeyib,beş götürmüşəm,Sən məni aldada bilməzsən dünya!Səni və məni aldada bilməyən bu dünya memardır-öyrədənlər və öyrənənlər var-öyrədənlər elmlilər,öyrənənlər elmi götürənlərdir,parlaq zəkalar öyrədər,işıqlı ürəklər götürər.Kaş ki,bu dünyada dəvəni ulağa,aqili cahilə tay etməyəydilər!Bu nə dəmdi,bu nə qəmdi bilmirəm,Nəyi bütöv,nəyi kəmdi bilmirəm…Nə dünyadı,nə aləmdi bilmirəm,Kimi kimə tay eləyib bu fələk?!Eldar,qaçma ürəyinin çatından,Çıxmaq çətin ağır yükün altından…Çox igidi çəkib salıb atından,Çox nadanı bəy eləyib bu fələk.Eldar müəllim,oxuduqca doya bilmirəm bu poeziyadan,bunlar dağlara söykənən durna gözlü Göyçə gölünün zümrüd qaşlı həzin laylasıdır,üfüqə can atan billur dalğalarıdır,dodaqlardan qopan odlu bir ahıdır,qurşağacan suya girib özünü dərinlərə vurub istədiyi yerdən üzüb çıxan bütöv Azərbaycana,türkçülüyə vurğun olan,Vurğun ilhamlı,Ələsgər sevdalı bir şairin qəlbindən qopub gələn səslərdir və səslərin ahəngindən yoğrulmuş qüdrətli sənət əsəridir.Ağla könlüm,ağla gözüm,Sinəmdə dərd düzüm-düzüm.Babalardan qalan izim,Qalıbdı düşmən əlində.Dayanıbdı ərşə zülüm,Yanıb bədən,yanıb külüm.Durna gözlü Göyçə gölüm,Qalıbdı düşmən əlində!Bu poeziya cahan teatrının qədim tamaşalarından xəbər verir,gecənin qaranlığına işıqdan yol salır,qırhaqırda,vurhavurda,bağrı kabab olanların dadını,bidadını bizə çatdırır.Budur sənin böyüklüyün,Eldar İsmayıl! Halal tərəzini əyən daşa bax,Sənin ayağını döyən daşa bax.Özündən özünə dəyən daşa bax,Sən kimdən küsürsən,a mənim xalqım?!və yaxud:Düşmən yumruğuyla xalqı döyənlər,Haram qoparanlar,rüşvət yeyənlər.Yadların dilində səni söyənlərSənin əllərinlə toplayıb sərvət.Of… zavallı millət,zavallı millət!Hər misrasında süd işıqlı izlər,kağızlara inci düzüb gövhər,göyün mavi sinəsində naxışlar,qədim gündoğanımızda,Azərbaycan deyilən diyarımızda,Göyçə deyilən mahalımızda ad qoymusan,iz salmısan qardaşım,qandaşım Eldar İsmayıl!Torpaq Azərbaycan,gül Azərbaycan,Dağ-daş Azərbaycan,çöl Azərbaycan.Oba Azərbaycan,el Azərbaycan,Bu elin,obanın adına şükür.Haqq üçün çarpışan yüz kişi varsa birincisi sənsən,vətən deyib bağıranlar varsa başçısı sənsən,Göyçə deyilən elimizin gözü yaşlı elçisi sənsən.Baş qatma hər yetən nadana,Eldar,Dön danış dərdini qanana,Eldar.Vətən həsrətiylə yanana,Eldar,Candan yananıyla gözəldi Göyçə!Talan oldu bağça-bağın,Olmadı kimsə dayağın!Öl ay Eldar,Ağbulağın…Qalıbdır düşmən əlində.Vətən həsrəti ürəyini dağlayan şairim,bizi bölgələrə,məhəllələrə,tayfalara bölən qeyrətsizlərə,namussuzlara üz tutub yaxşı deyirsən:Bizi bölgələrə,məhəllələrə,Bizi tayfalara bölənə lənət.Bizi bütövlüyə,eşqə,hünərə,Birliyə,dirliyə,çəkənə rəhmət.Qoymayacağam ölənə kimi yanasan Eldar,aparacağam səni Göyçəyə,bütün Azərbaycanı yığıb-tökəcəyəm Ağbulağa,Ələsgər kişinin ruhuna,dədə Ələsgərin,Səkinə ananın ruhuna,Aşıq Pərinin nəğmələrindən dualar oxuyacağam.Sən bu xalqın şairisən,Azərbaycanımızı canından artıq sevən,uğrunda baş qoyan,dərdinə-sərinə qalan,könül rübabını Vətən üçün çalan vətəndaş şairimsən:Ay qardaş,eloğlu,başına dönüm,Ayım da,ilim də Azərbaycandır.Mənim məmləkətim,ürəyim,canım,Ağzımda dilim də Azərbaycandır.Səni bütün Azərbaycan,külli-mahal istəyir.Ələsgər ba-bamız sağ olsaydı üzündən öpüb sənə xeyir-dua verərdi,boynuna çələng taxardı və deyərdi:Ġgidlər olmasın məğrur,Fəthi-nüsrət xudadandı,Bir Allah istəyən Ģəxsi,Sevər külli-mahal istər.Eldar Ġsmayıl,Sənin poeziyandan öpüĢ almıĢam,Qolumu boynuna salmıĢam,BaĢına dolanmıĢam,Ġçin-için ağlamıĢam,Bol-bol sevinmiĢəm.Əziz oxucu,Eldar İsmayıl poeziyası ilə bu təkbətək görüşdə onun şer coğrafiyamızda öz üslubu ilə yeni fəsil açmış,poeziya səltənətinə sahib olan,onu lətafətləndirib şöhrətə çatdıran,bir nəfəsə istədiyini yaza bilən,poeziyanın köhlən atını hər tərəfə çapa bilən,qüdrətli bir sənət-kar,cəfakeş şairlə bir daha yaxından tanış oldum.Özünü vətəninə borclu sayan Eldar İsmayılın-ixtiyarınıza verilən bu kitabın müəllifi özünü Sizlərə,Vətəninə borclu hesab edir:Qartal yaşı qarışsa da yaşıma,Canım qurban baharıma,qışıma.Əməyimi torpağıma,daşıma,Mən özümü Vətənimə borcluyam.Elimizi-obamızı,dədə-baba yurdlarımızı Allaha tapşıran Eldar İsmayılı mən də Sizə tapşırıram əziz oxucum,Eldar amanatı! Ġbadulla AĞAYEV,ATU-nun epidemiologiya kafedrasının müdiri; professor.BAŞINA DÖNÜM Vətən,göylərində ayın,ulduzun,Günəşin,səmanın başına dönüm.Yarpızlı dərənin,yalçın qayanın,Buludun,dumanın başına dönüm.Zirvədə qartal var,dərədə ceyran,Təbiət kəsilib özünə heyran.Qantəpər,kəkotu dərmandı,dərman,Belə bir loğmanın başına dönüm.Başqa aləmi var Tərtərdə yazın,Qarabağda tarın,Göyçədə sazın.Kəpəzdə Göygölün,Mildə Arazın,Muğanda Muğanın başına dönüm.Nə vaxtdır ürəyim bölünüb iki,Yarısı Təbrizdi,yarısı Bakı.Vətən sevgisiylə səməndər təki Alışıb yananın başına dönüm.Kim bilmir Şuşanı dünyası kimi,Gəncəni ömrünün mənası kimi.Qazağı,Şirvanı anası kimi Anlayıb,qananın başına dönüm.Eldar,ana yurdum gücüm-qüdrətim,Şərəfim,şöhrətim,şanım,qeyrətim.Torpağı bolluğum,daşı sərvətim Bu Azərbaycanın başına dönüm.Ġrəvan,21.09.979.BURDADI Harayladım,bu torpağı ünlədim,Babaların ömür yolu burdadı.Qayalardan öyrəndim ki,Babəkin qılınc vuran polad qolu burdadı.Bir hayıma cilvələndi bərələr,Qulağıma axıb gəldi nərələr.Məni görcək dindi dağlar-dərələr:Cavanşirin ərzi-halı burdadı.Nəsillərin tüstülənən ocağı,"Mənəm"-dedi Dədə Qorqud torpağı.Ozanların haqdan yanan çırağı,Oğuzların sağı-solu burdadı.Dil-dil ötdü hər zirvənin qayası:-Qəlbimdədi qoç igidin ziyası.Koroğlunun Çənlibeli,qalası,Qıratların polad nalı burdadı.Bir şöhrətdi Azərbaycan lisanı,Bu şöhrətin heyranıyam,heyranı.Kərəm kimi məhəbbətin qurbanı,Nizami tək neçə ulu burdadı.24.01.1988.BU YERLƏR Uşaqlığım keçən yerdi bu yerlər,Cavanlığım köçən yerdi bu yerlər.Bu yerlərin cığırları bələdçim.Manşırımdı burda hər arx,hər bir çim.Burda damıb gözəlliklər gözümə,Yıxılmışam tikan batıb dizimə.Yüyürmüşəm,oturmuşam,durmuşam,Bu yerlərdə neçə dəyə qurmuşam.Buz bulağın dodağından öpmüşəm,Çiçəklərin yanağından öpmüşəm.Bu yerlərin şimşəyini sevmişəm,Məxmər otdan döşəyini sevmişəm.Mən sevmişəm bulud köhlən çapanda,Lalə ətri küləyinə hopanda.Harda olsam bu yerdədi ürəyim,Yəqin burda bələnibdi bələyim.Qəmlənirəm,qəmim görən nədəndi? Heyiflər ki,ömür əldən gedəndi.Uşaqlığım keçən yerdi bu yerlər! Cavanlığım köçən yerdi bu yerlər! 24.06.86.BU GECƏ Yuxum ərşə qalxıb,yoxdu qərarım,Bəmə köklənibdi zilim bu gecə.Nə dinən,danışan,nə gəlib-gedən,Dərdimi kiminlə bölüm bu gecə? Sığmır bu şəhərə ahım-amanım,Kəsilib ümidim,itib gümanım.Tüstüsüz-dumansız qovrulur canım,Göylərə sovrulur külüm bu gecə.Ayağı çidarlı,qolları bağlı,Vətən torpağının yolları bağlı.Qərib didərginəm,sinəsi dağlı,Fələyə yüksəlib zülüm bu gecə.Baş çəkmək istərəm Ağam pirinə,Min dərd gəzdirirəm bir dərd yerinə.Ağbulaq deyilən o yurd yerinə Yuxu ver,Allahım,gəlim bu gecə.Eldar,çək karvanı başımı qoyum,İstəməm qürbətdə qışımı qoyum.Anamın qəbrinə başımı qoyum,Atam yatan yerdə ölüm bu gecə.1991.GEDİRƏM Gəl öpüm "Qoca yal",dodaqlarından,Dərdimi döşünə yayıb gedirəm,Mən sənə naxələf çıxan deyildim,Yəqin ki,bir mətləb duyub gedirəm.Min illər boyudu hər qırçın ləpə,Sazımı dinlərdi nur səpə-səpə.Xoşluqla getmirəm ay "Ada təpə",Hicranı bir ölüm sayıb gedirəm.Hanı "Gözəldərə",hanı o yaylaq? Mənə "Cantəpə"dən kim verər soraq? Qəlbin dolanmasın,a "Durlu bulaq",Səni göz yaşımla yuyub gedirəm.Üstünə duz səpdi fələk yaramın,Təbibi vardırmı görək yaramın? Təzə qövr eləmiş ürək yaramın Köhnə qaysağını soyub gedirəm.Vətən torpağından doya bilmədim,Ata ocağından doya bilmədim.Ana qucağından doya bilmədim,Tənədən,təqibdən doyub gedirəm.Eldaram bağlıyam kökümlə elə,Çarəsiz dərdimi gətirmə dilə.Ağla,a gözlərim,sən indən belə,Ağbulaq elini qoyub gedirəm.23.07.1988.İSTƏRƏM Qaytar,mənə qaytar uşaqlığımı,Anamın əlindən tutmaq istərəm.Qızıl gül altında layla səsinə,Şirincə bir yuxu tapmaq istərəm.Ünüm kimə yetər,hayana çatar? Ömrümə qatar ol,keçmişə apar.Babalı,nənəli günlərə qaytar,Nağıllarda itib-batmaq istərəm.Qonşunun uşağı təzə geyəndə,Bir az arxalılar özün öyəndə.Atalı uşaqlar ata deyəndə Atamın yanına qaçmaq istərəm.Qaytar,mənə qaytar cavanlığımı,Qaytar işığımı,qaranlığımı.Bir qara gözlüyə heyranlığımı Onun vüsalına çatmaq istərəm.Qaytar gəncliyimdə itməkdən ötrü,Yelqanad atları ötməkdən ötrü.Bir dəli köhlənə yetməkdən ötrü Tufan tək yerimdən qopmaq istərəm.Qaytar,mənə qaytar bir anımı sən,Doğrult istəyimi,gümanımı sən.Gətir can deyəni,yananımı sən,Bu gecə yuxumu qatmaq istərəm.Eldaram,ürəyin təlaşı gedib,Əcəl qırx ildir ki,bu ömrü güdüb.Sağ ikən Vətəni laləzar edib,Öləndə qoynunda yatmaq istərəm.26.09.84.AZƏRBAYCANDI ġeir 1979-cu ilin sentyabrında Ġrəvan Ģəhərində bir aylıq kursda olarkən "Qarabağ bizimdir","Naxçıvan bizimdir" deyən millətçi ermənilərə cavab olaraq yazılıb.Ay qardaş,eloğlu,başına dönüm,Ayım da,ilim də Azərbaycandı.Mənim məmləkətim,ürəyim,canım,Ağzımda dilim də Azərbaycandı.Halal mayadandır odum-ocağım,Bərəkət kanıdır aranım-dağım.Mənim Naxçıvanım,öz Qarabağım,Muğanım,Milim də Azərbaycandı.Eldaram,varlığım Vətəndir,Vətən,Xalqımın oğluyam əzəlki gündən.Soruşma kəndimi,mahalımı sən Obam da,elim də Azərbaycandı.29.09.1979.MƏNİ Bu ana yurdumun hər tərəfində Dostlarım hörmətlə qarşılar məni.Bu gün görüşməsək dərhal soruşar Vəfalı qohumlar,qonşular məni.Nəğməkar bülbüləm çəmənim üçün,Öz dağım,öz dərəm,öz çənim üçün.Ürəyim məşəldir Vətənim üçün,Anlaya bilməyir naşılar məni.Eldaram,şöhrətli ad almasam da,Yüz çığır açmışam,yol salmasam da.Yox qəmim dünyada mən olmasam da,Yad edər həmişə yaxşılar məni.İrəvan,28.09.79.UNUTMAZSAN Ay Ağamir,bilirəm ki,Düz ilqarı unutmazsan.Sən özün də mənim kimi Etibarı unutmazsan.Polad kimi sınsan da sən,Kərəm kimi yansan da sən.Öz-özünü dansan da sən,Dostu-yarı unutmazsan.Dünya köhnə,dünya yeni,Hey əzizlər,sevər məni.Bu dünyada Eldar səni,Sən Eldarı unutmazsan! Ġrəvan,20.12.79.BAKI Baxdıqca hüsnünə doymuram yenə,İlahi,nə qədər qəşəngdir Bakı! Mavi Xəzərimin geniş döşündə,Deyirsən bir dəstə çiçəkdir Bakı! Böyük xiyabanlar düşüb yanaşı,Göylərə ucalır evlərin başı.Dil açıb danışır divarı-daşı,Qaynar bir həyatdır,əməkdir Bakı.Necə aləmdirsə möhtəşəm şəhər,Günəş burda edir gecəni səhər.Deyirlər gözəldir Neapol qədər,Məncə Neapoldan yüksəkdir Bakı! Buruq meşələri atıb qol-qanad,Meydanlar şüşədir,küçələr asfalt.Bu yerdə insanlar xoşbaxtdır,xoşbaxt,Ləkəsiz vicdandır,ürəkdir Bakı! Doğmadır,əzizdir anam tək mənə,Bəxş edib çox nemət,bəxş edir yenə.Qurbanı olduğum ana Vətənə Su ilə hava tək gərəkdir Bakı! 1963.GƏLMİŞƏM Bu qədim,möhtəşəm,ulu Gəncəyə,O dağların qucağından gəlmişəm Nənəm Məhsətinin ziyarətinə Göyçə gölün qırağından gəlmişəm! Məcnunun saçını Leyli saz eylər,Şirin də Fərhada işvə,naz eylər.Könlüm bu yerlərə hey pərvaz eylər,Öz könlümün marağından gəlmişəm! Mən Eldaram,Vətən adlı anam var,Şeir sənət dünyasında qalam var.Ələsgərdən Nizamiyə salam var,Ələsgərin ocağından gəlmişəm.QUR YARAT Sazımızın,sözümüzün,ədəbiyyatımızın bilicisi,cəfakeĢi Abbasəli Kərimov rayon partiya komitəsində iĢləyirdi.Mən isə "Dostluq" rayon qəzetində redaktor müavini vəzifəsində çalıĢırdım.Demək olar ki,biz hər gün görüĢüb,söhbət edirdik.Yüksək bacarıq və qabiliyyət sahibi kimi tanınan Abbasəli müəllimi 1974-cü ildə öz kəndlərinə-ArdanıĢa kolxoz sədri göndərdilər.Biz bir neçə gündən sonra kiçik "yolasalma" mərasimi təĢkil edib,dostumuza uğurlar arzuladıq.Mən həmin günlərdə qələmə aldığım "Qur,yarat" Ģerimi orada Abbasəli müəllimə və dostlara oxudum.Dülgəroğlu,həyat tərzi dəyişdi,Bu işində Aslan kimi dur,yarat.Günəş eşqin aydınlığa bələdçi,Əzəl əldə bu el üçün nur yarat.Yağış olsan səmərəsiz yağmazsan,Şimşək olsan gurlamamış çaxmazsan.Bilirəm ki,çətinliyə baxmazsan,"Daşı daşa,daşı başa vur,yarat.Bu obalar bir-birinə gərəkdir,"Şirin bulaq","Dərin bulaq" tək-təkdir… Göyçə göldən Gədəbəyə yol çəkdir," Şah dağı"nı Fərhad kimi yar,yarat! Görüləsi işlərimiz çox hələ,Fikir vermə yaddan gələn əngələ.Bu millətin əllərini al ələ,Ürəklərdə atəş yarat,qor yarat.Bir şərəfdi alnındakı tər sənə,Söz mülkündən bir ləçək də dər mənə.İndən belə şairliyi ver mənə,Get Göyçəni başdan-başa qur,yarat.1974.GÖYÇƏNİN Eşit,a qardaşım,sənə sözüm var,Yenə də gül açır yazı Göyçənin.Deməsəm də bilir arif olanlar Şöhrətə layiqdir özü Göyçənin! Dedin:"Ələsgərdən,Əsəddən sonra,Daha sənətkar ha yetirmir ora".Sənət meydanında gəl axtar,ara,Vardır öz cığırı,izi Göyçənin! Ədalət tanrıdan alışan çıraq,Haqverdi,Niyazlı sönməz bir ocaq.İsmixan şerindən tutardın soraq Üzünə baxsaydı gözü Göyçənin! Məhərrəm,Müseyib sənətin şahı,Bu yerin şeirdi,sazdı pənahı.Bu gündən görürəm gələn sabahı,Heç sönüb qaralmaz közü Göyçənin! Əhmədin qələmi Sabirsayağı,Musa,Vəfadağlı ilham bulağı.Niftəli yandırır daşı-torpağı,Məclislər bəzəyir sözü Göyçənin! Ruha cila verir Alqayıt,Bəhmən,Şeriyyət yurdunun övladıyam mən.İllər ötüşsə də ay dost,bu gündən Yenə ağ olacaq üzü Göyçənin! O kimdir tay ola səsdə İmrana! Əsəd tapşırıbdır cəngini ona! Yunisi bir dindir havanı sana,Gör sənə nə deyir sazı Göyçənin! Yağ kimi əridir Mahmud,Fətullah,El sevir ürəkdən Hacını vallah! Lovğalıq eyləyib etmirəm günah,Nəğmədir yoxuşu,düzü Göyçənin! Eldar,imzaları gəl az sadala,Qoşmadan,qəzəldən yaz bala-bala.Sənət dünyasında yüz sınaq ola İnşallah bükülməz dizi Göyçənin.! 1968.BAĞIŞLAMA Arzularım tükənməzdir,Ürək,mənlə bəd başlama.Ay daşlaşmış buz həsrətim,Qaynar qanımda qışlama.Bayraq qaldır haqqa-düzə,Könül qırma,könül bəzə.Tərlan göydə süzə-süzə,Boz sərçəni alqışlama.Eldar adlı elə səsəm,Öz səmamda özüm bəsəm.Hər daşına can deməsəm,Vətən,məni bağışlama.13.05.87.MƏN BURDA QƏRİBƏM,YURD ORDA QƏRİB Sən burda qəribsən,yurd orda qərib.Hüseyn Arif.Baş əydim bu dürlü Hikmət önündə,Sən mənə verdiyin qiymət önündə.Qalmışam ay ustad,töhmət önündə Mən burda qəribəm,yurd orda qərib.Ömrün göylərində buludam,çənəm,Elə alışmışam inanma sönəm.Məni xoşbəxt sayan kimsəm,kimsənəm,Mən burda qəribəm,yurd orda qərib.Ay mənə zülm edən zalım insanlar,Dönüb bir-birinə qənim olanlar.Ay məni anlayıb,məni qananlar,Mən burda qəribəm,yurd orda qərib.Yurdun başı üstə dinsiz qoymuşam,Döşündə min cığır,min iz qoymuşam.Göyçə gölü kimi dəniz qoymuşam,Mən burda qəribəm,yurd orda qərib.Bir vətən harayı,ünü beynimdə,Həsrətdən biçilən kəfən əynimdə.Qələmim əlimdə,heybəm çiynimdə Mən burda qəribəm,yurd orda qərib.Gətirdi başıma əngəli dövran,Məni zarınc etdi gülməli dövran.Eşitsin zamana,bu dəli dövran,Mən burda qəribəm,yurd orda qərib.Ay Tovuz dağları,Gəncə dağları,Sinəmdə düşmənin neçə dağları.Yadıma düşübdü Göyçə dağları,Mən burda qəribəm,yurd orda qərib.Səs verin səsimə ay əsən yellər,Buludlu göylərin gözündə sellər.Hanı Ələsgərli,Alılı ellər,Mən burda qəribəm,yurd orda qərib.Taleyi mənim tək dolaşıq durna,Sən ey Kərəm durna,ay aşıq durna.Mən səndən yazığam ay yazıq durna.Mən burda qəribəm,yurd orda qərib.Ruhlar bir də gəlib yoxlasın məni,Çəkib yüz yerimdən oxlasın məni.Anama çatdırın ağlasın məni Mən burda qəribəm,yurd orda qərib.Hər yuva Eldara yurd olmaz allah,Qürbətdə şadlanan mərd olmaz allah.Mənim dərdim kimi dərd olmaz allah,Mən burda qəribəm,yurd orda qərib.7.09.95.YANDIRAR MƏNİ Yad daşı toxama Vətən daşına,Bir çaxmaq çınqısı yandırar məni! Torpaq parça deyil alver eyləmə,Vergisi-alqısı yandırar məni! Soyumdan yazmaqda yada nə var ki… Suyu bulandırar qurda nə var ki… Mən özüm sağ ikən burda nə var ki… Özgənin "qayğısı" yandırar məni! Tarixdə yüz yara almış bir kəsəm,Sözümü yerində deməyə bəsəm.Yarama məlhəmi özüm etməsəm Yad əlin sarğısı yandırar məni! Çölümdə tufan var,içimdə kürə,Min il də ötüşsə qəniməm şərə.Cəllada görə yox,satqına görə Babəkin ağrısı yandırar məni! Mahnını zilə çək,yurddaşım,zilə… Şirinlik gör varmı bir dildə belə?! Ayıqlıq etməsən yüz il də belə… Bu yurdun yanğısı yandırar məni! 1988.ON İLLİK AYRILIQ Anam Səkinənin əziz xatirəsinə On ildir həsrətəm üzünə,ana,On ildir gözlərim yolda qalıbdır.Talemi tül çəkib gözünə,ana? Talemi yolunu uzaq salıbdı? On illik ayrılıq,on illik dəhşət,On ildir anasız yaşıyıram mən.Nə imiş bəxtimə verilən qismət? Dərdə dərd culayıb daşıyıram mən.Nə ola biləsən nələr çəkmişəm,Ərköyün qızların küsməsin deyə… Qəmli gözlərimdən sevinc tökmüşəm,Kədərdən üyüşüb əsməsin deyə… Atam tablamadı,dözmədi sənsiz,Köçünü yanına sürdü bir başa.İşıqlı dünyada gəzmədi sənsiz,Qaranlıq dünyada yurd saldı qoşa.Eşq olsun insanda olan qüdrətə,Yaşayar ürəklə,ölər ürəklə! Nə deyim ay ana,saf məhəbbətə,Ağlayar ürəklə,gülər ürəklə! Şəvə saçlarıma səpələnib dən,Gəncliyə illərdən borc almamışam.On ildə nə qədər alışmışam mən,Nə üçün əriyib kül olmamışam.Dünyanın işinə nə deyim,ana,Sevinci sevincdir,kədəri kədər.Ay özü anadır gecə cahana,Analar eşqinə açılır səhər.Ay ana,Kim bilmir övlad eşqimi,Onu qorumuşam etibarımla! Səni itirmişəm bir ana kimi,Beş ana tapmışam bacılarımla! 1986.ÖLDÜRƏCƏK BU DƏRD MƏNİ Öldürəcək bu qəm məni.AĢıq Ələsgər.Sevinc bir də dönməz olub,Həsrət odum sönməz olub.Telli sazım dinməz olub,"Öldürəcək bu dərd məni! "Ruhum xəstə,canım xəstə,Qəm sinəmdə dəstə-dəstə.Bir haqsızın hökmü üstə,"Öldürəcək bu dərd məni! "Şər-şamata yalana bax,Satana bax,alana bax.Sən "günahsız" şeytana bax,"Öldürəcək bu dərd məni! "Ulu elim-obam qalıb,İsti yurdum-yuvam qalıb.Ələsgər tək babam qalıb,"Öldürəcək bu dərd məni! "Yağı düşmən hiylə qurdu,Arxasında duran durdu.Yada salma Göyçə yurdu."Öldürəcək bu dərd məni! "Şəhdilərin günahı nə? Anaların bu ahı nə? Bir qansızın pənahı nə? "Öldürəcək bu dərd məni! "Zülüm ərşə çatan yerdi,Haqqı topa tutan yerdi.Qoymur gülə namərd mərdi,"Öldürəcək bu dərd məni! "Torpağı zər,daşı zərdi,Dünya boyu Vətən tərdi.Yaman dərddi Vətən dərdi,"Öldürəcək bu dərd məni!" BƏSİMDİ MƏNİM Saxta tərif gəzib,şöhrət istəməm,Köhlən istedadım bəsimdi mənim.Varını-yoxunu halaldan alan,Mənalı həyatım bəsimdi mənim.Umduğum nə olub?-Tanrıdan kömək! Şairlik qazancım bir yanğı,göynək.İstəsəm zirvədən zirvəyə süzmək,Öz polad qanadım bəsimdi mənim.Kəsərsiz sözümlə bazar etmədim,Salxaq misralardan məzar etmədim.Şahlar qapısına güzar etmədim,Əyilməz inadım bəsimdi mənim.Ürəkdə hiylə yox,dildə yalan yox,Məni çəkə bilən elə şeytan yox.Qanımda bir damla qarışıq qan yox,Ulu türk soyadım bəsimdi mənim.Bir üzlü yaşadım min üz həyatda,Yüz söz fırlatmadım eldə-elatda.Nə adda gözüm var,nə mükafatda,Təkcə Eldar adım bəsimdi mənim.3.05.2006.ÜRƏYİMDİ SƏMAM MƏNİM Bir simurğam yanar,sönməz,Lələyimdi Səmam mənim.Ulduza mənəm-mən deyən Bəbəyimdi Səmam mənim.Bulud gözüm dolan yerdə,Üstümü qəm alan yerdə.Bir az halsız olan yerdə Köməyimdi Səmam mənim.O,mənim körpə quzumdu,Qönçələnən gül qızımdı.Öz istəyim,öz arzumdu,Diləyimdi Səmam mənim.Odur mənim soyad,soyum,Axşam səbrim,səhər hoyum.Canda qanım,havam,suyum,Ürəyimdi Səmam mənim.21.08.2002 GÖYÇƏNİNDİR,GƏDƏBƏYİN ġair dostum Musa Ələkbərliyə Qardaş,söylə o telli saz,Göyçənindir,Gədəbəyin? Sən dinləyən "Göyçə gülü"Göyçənindir,Gədəbəyin? Göy köhləni yoxuşa sıx,Sərin mehi sinənə yığ."Sarı nər"in qaşına çıx,Göyçənindir,Gədəbəyin? "Şahdağ"ından qalxan tərlan,Göy talada hürkən ceyran,"Alçaq yal"a qonan duman,Göyçənindir,Gədəbəyin? Bir gözəlin zümzüməsi,Bir igidin qeyrət səsi.Dar ayaqda un kisəsi Göyçənindir,Gədəbəyin? Bu yerin bir mətləbi var,O da dostluq,o da ilqar.Şair Musa,şair EldarGöyçənindir,Gədəbəyin? 15.07.84.MƏNİ Dedim yadın sözü ilə,Dağlıyırsan dağla məni.Hər kipriyin şiş uclu ox,Oxluyırsan oxla məni.Dedim küssən qaşını çat,Bir az işvə,bir az naz sat.Ürəyindən ya çıxar at,Ya əbədi saxla məni.Dedim məndən dönmə hələ,Bu sevdamı bir də ələ.Məcnun olub düşsəm çölə Bir telinlə bağla məni.Sən olmadın mənə həyan,Get ayrı gəz,uzaq dolan.Qoy beləcə ötsün zaman,Nə an,nə də yoxla məni.Yazıq Eldar yandı-söndü,Harayladım dağlar dindi.Dönük yardan üzüm döndü,Dağlar,özün ağla məni.25.05.1983 ŞÜKÜR Mərdin kimliyini soruşma məndən,Mərdin yaxınına yadına şükür.Sən namərd aşından nəfsini qoru,Minnətsiz süfrənin cadına şükür.Vətənin mehinə sədaqətəm mən,Bir günəş taleli səadətəm mən.Bütün insanlara məhəbbətəm mən,Millət kəlməsinin dadına şükür.Torpaq Azərbaycan,gül Azərbaycan,Dağ-daş Azərbaycan,çöl Azərbaycan.Oba Azərbaycan,el Azərbaycan.Bu elin-obanın adına şükür.Eldaram,eşqimdir qanadım mənim,Nəsimi,Xətai soyadım mənim.Yanmaq yaşamağım,həyatım mənim,Mən yanan atəşin oduna şükür.25.11.84.AYRILMIŞAM Araza bax,Araza,Araza vurulmuşam.Araz,Araz deməkdənAraz tək durulmuşam.Araz səbrimi alıb,Məni həsrətə salıb.Gözüm o tayda qalıb,Qardaşdan ayrılmışam.Arazı ötmək üçün,Arzuma yetmək üçün.Təbrizə getmək üçünİllərlə qovrulmuşam.Araz keçilməz imiş,Suyu içilməz imiş.O üz seçilməz imiş,Baxmaqdan yorulmuşam.Ax ey Araz,coş külək,Sinəmdə yanır ürək! Daha misri qılınc tək Qınımdan sıyrılmışam! 13.02.82.OLLAM Çovğunlu-boranlı həyat yolunda,İtirsən yolunu mayağın ollam.Acı küləklərdən səni qoruyan,Palıdın,çinarın,qovağın ollam.Mən vurğun olmuşam sözün ətrinə,Məhhəbbət sığışmaz şerin sətrinə.Sən susuzluq çəksən sənin xətrinə Qumlu səhralarda bulağın ollam.Böyük bir cahandır sevgi aləmi,Bölərəm səninlə sevinci,qəmi.Sən bir səyyah olsan yanar şam kimi Zülmətə nur saçan çırağın ollam.Söz verdim sözümdə qətiyyətliyəm,Yıxılsam çaşmaram,dəyanətliyəm.Eldaram,andıma sədaqətliyəm Yıxılma,yıxılsan dayağın ollam.10.12.1978.MƏN Məndən can istəsən canımı verrəm,Eşqidən yoğrulmuş etibaram mən.Yolunda hər dərdə sinəmi gərrəm,Tufan güc etməyən bir çinaram mən! Məhhəbbət sevdası qaynar qanımda.Sədaqət bərq vurub oynar qanımda.Elt bir çoşğunluq var ki,canımda Ömür yüzə çata ilk baharam mən.Günlərlə,aylarla xəyala dalan,Arzu dünyasında qol-qanad çalan.Köksündə bir dünya cevinci olan Nəğməli-mahnılı bir diyaram mən.Gözəllik ruhuma bəxş edib şəfqət,Könül aşiqiyəm sizdən nə xəlbət… Dosta məhəbbətəm,düşmənə nifrət,Təpədən dırnağa düz ilqaram mən! Ay keçir,gün keçir dəyişir zaman,Həyat qəribədir,sirlidir yaman… Başıma tac qoyub sevsə də dövran Yenə sən gördüyün o Eldaram mən! 1975.MƏNİM OLSUN Vətən,səndə dürlü keçən,İlim,ayım,günüm olsun! Hər Qələbən,hər zəfərin Öz şöhrətim,şənim olsun! Yarandığım əzəl gündən,İlhamımı aldım səndən.Əgər səni unutsam mən Haqqın mənə qənim olsun! Gözüm qaldı bu çağında,Bərəkətli bucağında.Azərbaycan,qucağında Bir məzar da mənim olsun! 6.11.78.AĞBULAQDADI Gəl yenə söz açım doğma elimdən,Hər dərdin davası Ağbulaqdadı.Bilirsən,bilmirsən bunda işim yox,Ocağın şəfası Ağbulaqdadı.İç "Dürlü bulaq"dan,iç görüm hələ,Çəndə "Kirkitli"dən keç görüm hələ.Sən yaylaq övladı olsan da,lələ,Yaylağın səfası Ağbulaqdadı.Ələsgər olubdur bu elin yarı,Bir vaxt belə deyib öyrənək barı:"Kişinin qeyrəti,namusu,arı,Gözəlin vəfası Ağbulaqdadı".Burda Alı qoyan dostluq mayası,Burdan şəfəq saçıb Vurğun dünyası.İbrahim nərəsi,Qartal qayası Şahinlər yuvası Ağbulaqdadı.Hacılar torpağa pul düzdürübdü,İsmayıl nişanda qıl üzdürübdü.Burda Bozalğanlı at süzdürübdü,Əsədin obası Ağbulaqdadı.Qulaqda Kazımın ünü,fəryadı.Sınmaz dünya boyu sözün qanadı.Aşıq Allahyarın möhtəşəm adı,Aqilin nəvası Ağbulaqdadı.Mahmudu dinləyib közünə düşdüm,Nağılın,dastanın gözünə düşdüm.Ustad Məhərrəmin izinə düşdüm Sənətin qəvvası Ağbulaqdadı.Məni söz mülkündə tanıma fağır,Bil ki,qələmimdən od-alov yağır.Əgər yarış olsa İmranı çağır,Koroğlu havası Ağbulaqdadı.Kəsilməz şənliyi,dostu,qonağı,Adəmdən-xatəmə sönməz çırağı.Atamı oyudan oğuz torpağı-Eldarın qıvlası Ağbulaqdadı.OLAR Yaxşı saxla sadiq dostu,Bir gün gələr gərək olar.Üzə gülən yüz olsa da,Vəfalı dost tək-tək olar.Dövran keçər belə qalmaz,Hər ucalan kölgə salmaz.Namərd bircə könül almaz,Mərd bir elə bəzək olar.Əl sevinər gətirəndə,Könül ağlar itirəndə.Tale var-hal yetirəndə,El də sənə kömək olar.Qanan olsa sağ-solunda,Aslan gücü duy qolunda.Şam tək yansa dost yolunda Onda ürək,ürək olar.Qanımda dost etibarı,Unutmaram düz ilqarı.İnanma ki,bu Eldarı Dəmir kimi əymək olar.22.10.1974.BİLMƏDİM Tələbə yoldaşım Sürəyyaya.Heyrət etdim məna dolu ömrümə,İllər gəlib ilə keçdi bilmədim! Rahat olub bir götür-qoy edincə,Neçə payız,cilə keçdi bilmədim! Çox dolandım gül üzlümün dalınca,Hə demədi məni heydən salınca.Əllərini əllərimə alınca Körpə quzum ələ keçdi,bilmədim! Pozuldumu durnaların qatarı,Harda qaldı ilk gəncliyin novbarı? O bəxtiyar tələbəlik çağları Elə gəldi,ielə keçdi bilmədim! ZOR İMİŞ Mənim güvəndiyim qoca dünyanın,Üstü kül imişsə,altı qor imiş.Mən hardan biləydim ümid yerimin Meydanı bu qədər belə dar imiş.İç üzü güzgüdü aləmə onun,Qəmi yüklənibdi sinəmə onun.Dünya bir süfrədi,sən demə onun Balı qətran imiş,yağı şor imiş.Qalıb zəmanəmiz küydən asılı,Yalan qışqırıqdan,heydən asılı.Qəribin sualı göydən asılı,Aldığı cavabın adı "çor" imiş.Bu kələk dünyanın köhnə mərəzi,Canında,qanında şeytan qərəzi.Belə pozularkən mizan-tərəzi,Haqqın dili pəltək,gözü kor imiş.Dərdi bölməlisən Vətəndən ayrı,Dərdlə gülməlisən Vətəndən ayrı.Eldar,ölməlisən Vətəndən ayrı,Vətənsiz yaşamaq özü zor imiş.16.06.1990.HÜNƏR QORUMAQDA,SAXLAMAQDADIR Ermənilər qədim əĢyalarımızı yığıb aparır və öz muzeylərinə qoyurlar.Bir qaşıq varıydı,Ağac bir qaşıq.Babam bəzəmişdi naxışla onu.O,bizim ev üçün bəzək,yaraşıq,Yuyardıq bir dürlü baxışla onu.Bir mis aftafa da var idi bizdə,Atam gətirmişdi o vaxt Gəncədən.Onu qorusaq da biz evimizdə,Kiməsə əlimlə bağışladım mən.Quş qanadlı illər ötdü neçə yol,Bir gün qonşuluqda bir kəndə düşdüm.Burda muzey gördüm əşyaları bol,Burda heyrətimdən kəməndə düşdüm.Muzeyə düşübdü qaşıq,aftafa,Fikrimdən bir anda nələr ötüşdü.Sanki bu otaqda dəyişdi hava,Aftafa vitrindən başıma düşdü."Qırx yaşlı aftafa yüzü keçibdi,Qaşıq da beləcə vaxtsız qocalıb".Gördüm usta Məlik nə yol seçibdi.Gördüm bu ad ilə necə ucalıb! Birdimi,beşdimi belə əşyalar? Düzəldən kim olub? Ad alan kimdi? Əgər oğulsansa çıxart bir qərar:-Doğma olan kimdi? Yad olan kimdi? Həyatda nə qədər qəribəlik var? Biri tapan yerdə biri itirir.Kimin əllərindən çıxan naxışlar,Gör kimin adına şöhrət gətirir.Yenicə ayıldım,duydum elə bil,Gördüm əsil həyat çağlamaqdadır.Hünər düzəltməkdə,qurmaqda deyil,Hünər qorumaqda,saxlamaqdadır.11.01.84.SƏN KİMDƏN KÜSÜRSƏN,A MƏNİM XALQIM Sən kimi seçirsən,Sən kimi,xalqım?! M.Ġsmayıl.Vətənin ürəyi qanadı belə,Görürsən taqəti qalmadı belə.Kimdən gözləyirsən imdadı belə? Sən kimdən küsürsən,a mənim xalqım?! Düşmənin düşməndi,yağın da yağı,Çıxdı bir torpağın neçə ortağı.Sənin taleyində şeytan barmağı,Sən kimdən küsürsən,a mənim xalqım?! "Pravda" nə yazdı,"Vesti" nə dedi? Nəydi "Bi-bi-si"nin qəsdi,nə dedi? Bizim televizyon əsdi nə dedi.Sən kimdən küsürsən,a mənim xalqım?! Qoruğu özgəyə gözlədirsənsə,Yurdu yurdsuzlara düzlədirsənsə.Özün öz dərdini gizlədirsənsə,Sən kimdən küsürsən,a mənim xalqım?! İgidlər döyüşə təkbətək gedir,Özü ölümünü bilərək gedir.Əgər ki,bazarda çəkhaçək gedir,Sən kimdən küsürsən,a mənim xalqım?! Xoşbəxt o millət ki,dərdi bölübdü,Düşməni tanıyıb,dostu bilibdi.Bu oyun başına azmı gəlibdi? Sən kimdən küsürsən,a mənim xalqım?! Halal tərəzini əyən daşa bax,Sənin ayağını döyən daşa bax.Özündən özünə dəyən daşa bax,Sən kimdən küsürsən,a mənim xalqım?! Haqqın bizə baxan gözü kor ikən,Yorğan-döşəyimiz dolu qor ikən.Arxadan atılan güllə var ikən,Sən kimdən küsürsən,a mənim xalqım?! Daha yəhərlənsin Qırat əlinlə! Köləlik zəncirin qır at,əlinlə! Yarat öz ordunu,yarat əlinlə! Sən kimdən küsürsən,a mənim xalqım?! 27.02.1992.ÖLDÜRƏ BİLMƏZSƏN MƏNİ Budaqdakı son yarpağam,Sən dərə bilməzsən məni.Qürbətdə yanan çırağam,Söndürə bilməzsən məni.Özümü tənha sanıram,Damcıyam damdan damıram.Daş üstə bitən mamıram,Sildirə bilməzsən məni.Çalxannam qəmlər gölündə,Yuyunnam dərdlər selində Vətənim yadlar əlində,Güldürə bilməzsən məni.Qiblədən əsən küləyəm,Bu vətənə mən gərəyəm.Bir torpağam,bir ürəyəm,Böldürə bilməzsən məni.Səsləsən Eldarı səslə,Qorxutma bir də məhbəslə.Ay cəlladım,bu həvəslə Öldürə bilməzsən məni.3.08.93.OF.ZAVALLI MİLLƏT Hanı yumruq kimi birliyin hanı? Hanı Koroğlutək kürlüyün hanı? Xətai zəhimli ərliyin hanı? Barı bilirsənmi nədir bu zillət? Of.zavallı millət,zavallı millət! Düşmən yumruğuyla xalqı döyənlər,Haram qoparanlar,rüşvət yeyənlər.Yadların dilində səni söyənlər Sənin əllərinlə toplayıb sərvət.Of.zavallı millət,zavallı millət! Batırsan,çıxırsan alver gölündə,Gözlərin qalıbdı satan əlində.Oyağın taleyi yatan əlində,İtibdir aqilə,alimə hörmət! Of.zavallı millət,zavallı millət! Duzdağa pul səpib,duza çəkiblər,Çoxu daldalayıb,aza çəkiblər.Ən ucuz söhbətə,sözə çəkiblər,Taledən qismətin yalnız ətalət.Of.zavallı millət,zavallı millət! Şirin vədlər verib quyu qazan kim? Yuxunu qatan kim,yuxu yozan kim? Sənə can dedikdə dili ozan kim? Bunu bilmirsənsə,daha nə söhbət.Of.zavallı millət,zavallı millət! Sənə dözüm verib səni satanlar,Sənə "sus" deyiblər divan tutanlar.Hansı yolu keçib başa çatanlar? Başın nələr çəkib,budur həqiqət! Of.zavallı millət,zavallı millət! Bir yanda kef-damaq,bir yanda savaş,Bir kirpikdə sürmə,bir kirpikdə yaş.Namuslu adamın qəlbində təlaş,Vətənin dərdini duymur biqeyrət,Of.zavallı millət,zavallı millət! Çox vaxt ağıllına "dəli" demisən,Nadanın birinə "bəli" demisən,Əlinin adına Vəli demisən,Nə imiş canında dolaşan zillət?! Of.zavallı millət,zavallı millət! Hanı yumruq kimi birliyin,hanı? Hanı Koroğlutək kürlüyün hanı? Xətai zəhimli ərliyin hanı? Barı bilirsənmi nədir bu zillət? Of.zavallı millət,zavallı millət! 25.09.1992.GÜNLƏR OLAYDI Şahin kimi səmalarda,Süzdüyüm günlər olaydı.İlk sevdanın nur gölündə Üzdüyüm günlər olaydı.Dünyanın mənlə qəsdi nə? Neylədim dəydi şəstinə?! Sevinci sevinc üstünə Düzdüyüm günlər olaydı.Gül idim gül surətinə,Məhəbbətin hörmətinə.Ayrılığın həsrətinə Dözdüyüm günlər olaydı.Yoxsa daha yaz ötüşüb? Nə olub yarpaq bürüşüb? Oynamaqdan yorğun düşüb Bezdiyim günlər olaydı.Eldar,itib-batdım harda? Hər şey qaldı uzaqlarda! Ah nə ola bu dağlarda,Gəzdiyim günlər olaydı.25.05.87.HANI Ellər dağa gedir,yaylağa çıxır,Bəs mənim gülşənli yaylağım hanı? Bir zaman döşündə at süzdürdüyüm Dərəli-təpəli oylağım hanı? Göynərəm qəlbimi həsrət deşəndə,Mərd gülməz qardaşı oda düşəndə.Ürəyim qan olur yada düşəndə,Aşıqlı,mağarlı o çağım hanı? Ulu oğuzlardan yadigar qalan,Dar gündə qolunu boynuma salan.Tüstüsü gözümün məlhəmi olan Dədə-baba yurdum,ocağım hanı? Görəsən nə imiş taledən payım,Tapdandı qismətim,hər haqqı sayım.Hanı "Tərsə çayım","Əyricə" çayım,Havam,suyum hanı,bulağım hanı? Eldar,həsrət qaldım şah ocağına,Anamın yanmayan son çırağına.El gəlib çıxardı Göyçə dağına,Hanı Göyçə adlı torpağım,hanı? 21.07.90 BORCLUYAM Bütün dünya çəmən ola,gül ola,Öz çölümə,çəmənimə borcluyam.Yüz dağ ola,yüz yağışlı,çənli gün,Öz dağıma,öz çənimə borcluyam.Tufanlara sinə gərəm bu yerdə,Hər qarışa həyat verəm bu yerdə.Yüz il belə dövran sürəm bu yerdə,Yoxuşuma,bələnimə borcluyam.Coşğun çayın zümzüməsi avazım,Bir nəğmədən pozuldumu tarazım?! Özgə verən ləziz xörək nə lazım,Bircə cadlıq öz dənimə borcluyam.Ürək versən qayalarım dil açar,Öpə bilsəm buz bulaqlar gül açar.Bir can desəm dənizlərim nur saçar,Tufan görmüş yelkənimə borcluyam.Günəş eşqim,qollarıma qüvvət ver,Tariximə babam kimi şöhrət ver.Sabah mənim bu günümə qiymət ver,Bu gün üçün dünənimə borcluyam.Qartal yaşı qarışsa da yaşıma,Canım qurban baharıma,qışıma.Əməyimi torpağıma,daşıma,Mən özümü Vətənimə borcluyam.8.04.82.APARAQ Mənsur üçün Bu cənnətdən kim əliboş dönər heç,Qayıdanda gəl yetkinlik aparaq.Heç olmasa buz bulağa yalvarıb,Bal tamından bir şirinlik aparaq.Doya bilsən doy,xətirli meşədən,Umsuq oldum bu ətirli meşədən.Boz arana bu çətirli meşədən Özümüzlə bir sərinlik aparaq.Təbiətdən gəl səxavət öyrənək,Bir ədalət,bir mərhəmət öyrənək.Şah palıddan bir dəyanət öyrənək,Qayıdanda biz dərinlik aparaq.Min-min şükür bu mənalı səfərə,Dön Eldarın ürəyində təpərə.Bu Nabranı o ədalı şəhərə Təşbih üçün bircə günlük aparaq.5.08.2004 DOXSAN BİRİ DƏ YOLA SALDIQ Doxsan biri də yola saldıq,İzimizi yandıra-yandıra.Bu ildən də Öz yumruq payımızı aldıq.Zamanın Damarını sındıra-sındıra,İtkilər verdik,İgid oğullar itirdik,Yerimiz-yurdumuz dağıldı.Başımıza gələn Nə həqiqətdi,Nə də nağıldı."Böyük qardaşlarımız "Qısqırdı yenə-itlərini,Qısqırdı üstümüzə.Yenə də gözümüzü açıb Görə bilmədik Girənlər kimdi qəsdimizə?! Neçə ki,görə bilməmişik,Kimdir atan gülləmizi,Kimdir bağlayan əlimizi? Çoxlu sədd çıxacaq qarşımıza,Yüz oyun açılacaq başımıza.Doxsan biri də yola saldıq,Beş gün mərhumiyyətdə,Bir gün dirilikdə.Çox şükür ki,Yola saldıq daxsan biri Qarbaçovla birlikdə! 31.12.91.BU YAŞIMDA Sevincimi kaman edib Çalaydım mən bu yaşımda.Son baharın buludu tək,Dolaydım mən bu yaşımda.Səbri böyük,qulağı dinc,Ömür qısa,dövran gülünc.Bir dodağa qonan sevinc Olaydım mən bu yaşımda.Mamır bitməz çöllərində,Qayıq üzməz göllərində.Bir gözəlin əllərində Solaydım mən bu yaşımda.Dost bildiyim özgə yönlü,Cavanlığım qara günlü.Küsdürdüyüm sınıq könlü Alaydım mən bu yaşımda.Bezərkən dövrün qəsdindən,Şadlanaydım qəm üstündən.Yolunu sinəm üstündən Salaydım mən bu yaşımda.Sənlə yola yoldaş olub,Gəncliyimlə sirdaş olub.Eldar,Göyçədə daş olub Qalaydım mən bu yaşımda.10.03.92.KƏNDİMİZ YERİNDƏ Bu gecə kəndimizə getmişdim Yollar,tanış yollar,tanış cığırlar,Dərələr,təpələr könlümə həmdəm.Dünyada nə qədər qəribəlik var,Əbədi deyilmiş sızıltı,ələm.Əbədi deyilmiş hicranın özü,Ayrılıq taleyə dəyən daş imiş.Vətəndən gen düşmək əyməsin bizi,Bu acı imtahan,bir təlaş imiş.Qovuşdum doğmalar uyuyan yerə,Doğma sifətləri,üzləri gördüm,Açıldı qarşımda o bənd,o bərə,Mehriban baxışlı gözləri gördüm.Kəndimiz yerində,evlər yerində,Adamlar hamısı sağ-salamatdı.Özgə bir dəmi var xeyrin,şərin də,Ay Allah,nə gözəl,nurlu həyatdı! Ömrü burda tapam,burda itirəm,Bu cənnət məkanım saf duyğu imiş.Əl atdım bir ovuc torpaq götürəm,Sən demə bu oyun bir yuxu imiş.8.12.92.VAR Toxun o sazın telinə,Telində Göyçə dərdi var.Bəmi sənin,zili mənim,Zilində Göyçə dərdi var.Sinənə endir,danışdır,Odunu söndür,danışdır.O sazı dindir,danışdır,Dilində Göyçə dərdi var.Ayrılıq dağlar Eldarı,Susdurub,çağlar Eldarı.Qınama ağlar Eldarı,Könlündə Göyçə dərdi var.1.11.04.DEDİLƏR Sevimli dayım oğlu Əkbərin 50 yaĢı münasibəti ilə.Göyçənin üstündə,Əkbər dayoğlu,Yenə də şimşəyi çaxdı dedilər.Ərən igidlərin ruhunu sordum,Bir qartal zirvəyə qalxdı dedilər.İlahi haqqımla haqa qovuşdum,Bəzən bulud kimi doldum,tutuşdum.Sənin hörmətini kimdən soruşdum,Şərbət tək qəlblərə axdı dedilər.Zamanla,həyatla döş-döşə gəldin,Xeyir əməllərə həmişə gəldin.Sən hansı məclisə,görüşə gəldin,O yerdə bir günəş doğdu dedilər.Suçumuz yox ikən töhmətə düşdük,Sonu görünməyən firqətə düşdük.Dedim Göyçəmizdən qürbətə düşdük,O da bir taledi,baxtdı dedilər.Eldar,ürəyimi çıraq elədim,Sinəmi bu yolda ocaq elədim.Nə qədər dost-qohum soraq elədim,Nəsibov Əkbərdən yoxdu dedilər.10.07.05.NEYLİYİM Ulu Göyçə,qadan çoxdu,qadanı Almıyım neyliyim,alım neyliyim?! Baxçamı döyürkən səmum küləyi,Solmuyum neyliyim,solum neyliyim? Düşmən fürsət tapdı açdı min kələk Təhqirə,təhdidə tablamır ürək.Başıma sən verən daşı,ay fələk,Salmıyım neyliyim ,salım neyliyim? Yüz barmaq oynadıb şeytan zərində,Alışıb yanmışam namərd şərində.Aqil babaların bu yurd yerində Qalmıyım neyliyim,qalım neyliyim? Ağlayır divar da,daş da,torpaq da.Yüz nağıl yaş tökür hər ağ otaqda.Elin dar günündə,bu dar ayaqda Dolmuyum neyliyim,dolum neyliyim? Od səpir,alışır yenə zarıncı,Yanır Göyçə gölü,o solmaz inci.Babam Koroğludan qalan qılıncı Çlmıyım neyliyim,çalım neyliyim?! Eldar bu taleyə,baxta bax deyir.Dön bir də Göyçəni döşə sıx deyir,Qardaş gəlmə deyir,yağı çıx deyir,Qalmıyım neyliyim,qalım neyliyim?! 05.1988 HAYIF SİZİN ÖMRÜNÜZƏ Hanı qumrun ötmür,dağlar? Niyə gülün bitmir,dağlar? Səsim sizə yetmir,dağlar,Hayıf sizin ömrünüzə.Ay yolu otlanan,bulaq,Lilparı tapdanan,bulaq.Dostları atlanan,bulaq,Hayıf sizin ömrünüzə.Köhlən atlar gələr gedər,Quzuları mələr gedər.Bənövşələr ölər gedər,Hayıf sizin ömrünüzə.Yaylaq,sizə çıxan kimdi? O cəlala baxan kimdi? Lalə,sizi yığan kimdi? Hayıf sizin ömrünüzə.Yollar,sizlə gələn olmaz,Dərdinizi bölən olmaz.Qədrinizi bilən olmaz,Hayıf sizin ömrünüzə.Ay marala qalan çöllər,Sonasını gəzən göllər.Sazsız-sözsüz qalan ellər Hayıf sizin ömrünüzə.Bumu xeyrim,bumu şərim? Başdaşları sətirlərim.Ay min illik qəbirlərim,Hayıf sizin ömrünüzə.28.09.89.QOCALMASIN Mən çəmənsiz dözəmmərəm,Bir ilk bahar qocalmasın.Bağ-bağatsız gəzəmmərəm,Yaşıl çinar qocalmasın.Yaradıb qursun təbiət,Coşub-çağlasın şeriyyət.Bu dünyada saf məhəbbət,Təmiz ilqar qocalmasın.Ömrün-günün bu çağında,Qalsa sənin otağında.Vətən,sənin qucağında Gözlə Eldar qocalmasın.15.07.86.HARDADI Gəz mənim yurdumu,gör bir a qardaş,Belə oba harda,oymaq hardadı? Meşələri dolaş,gədiklərdən aş,Belə palıd harda,qovaq hardadı? Bir köhlən belində keç çöldən-çölə,Fikir ver çəmənə,çiçəyə,gülə."Cantəpə"də əyləş bir az,gör hələ Belə xama harda,qaymaq hardadı? Şöhrətlidir "Dürlü bulaq" əzəldən,"Pəri bulağ"ına bir toxun hökmən."Ayğır"dan su içsən deyərsən ki,sən Belə çeşmə harda,bulaq hardadı?! Bu yerlər ayrılmaz obadan-eldən,"Çalmalı" vüqarı verməmiş əldən."Şah dağ"a yollansan görərsənki sən Belə dağ hardadı,yaylaq hardadı?! Qədim Göyçə gölü sular sonası,Pozulmaz ilqarı,əhdi,vəfası.Eldar,bu yerdədir ömrün mənası,Burdan bezmək harda,doymaq hardadı?! GÖYÇƏ BİR DƏ BAYRAM ETMƏYƏCƏKDİR Bitdi nağılları,bitdi dastanı,Göyçənin nəğməsi kəsildi burda! Sonuncu bayatı göz yaşı tökdü,Bahar üz tutmadı bu qəmli yurda! Təbiət də duydu bu ağır dərdi.Göyçə bir də bayram etməyəcəkdir! Uşaqlar al-yaşıl paltar geyinib,Qurşaq atmayacaq bayram payına.Yumurta boyanıb,xonça düzəlib,Evlər gülməyəcək novruz ayına.Bilsin yaxın-uzaq,eşitsin dünya,Göyçə bir də bayram etməyəcəkdir! Qayalar donubdu bu soyuqluqdan,Dağların sinəsi dağlı qalıbdı.Tütək laylasına yatan dərənin Qulağı bu səsə bağlı qalıbdı.Buludlar ağlağan,yurd qaşqabaqlı.Göyçə bir də bayram etməyəcəkdir! Bənövşə bir az da boyun bükəcək,Küsülü nərgizlər bitməyəcəkdir.Bağdaddan Kür üstə gələn durnalar,Göyçənin üstündən ötməyəcəkdir! Onlara da çatıb bu zülmün səsi.Göyçə bir də bayram etməyəcəkdir! Ağbirçək nənələr bu novruz ayı,Umub-küsənləri qınamayacaq.Axır çərşənbədə bacalar pusub,Qızlar öz bəxtini sınamayacaq.Didərgin düşübsə hər oğlu,qızı Göyçə bir də bayram etməyəcəkdir! Erkəklər kəsilib,plov bişməyib,Şişlər çəkilməmiş sönüb manqallar.Oğullar bu yurddan aralı düşüb,Kül olub gedibdi odlu tonqallar.Yaşıl səmənisi cücərməz qalıb.Göyçə bir də bayram etməyəcəkdir! Gözəl "Dərəçiçək","Qaraqoyunlu",İgid Vedibasar,Zəngəzur kimi.Böyük Zəngibasar,Dərəələyəz,Çuxur cədd adlanan o Çuxur kimi."Qaçqınlar" adında tarix yazacaq,Göyçə bir də bayram etməyəcəkdir! Bacada yuvalar quran qaranquş,Bu il Göyçə deyib getməyəcəkdir! Min illər bu yurdun çağlayan sazı,Bu yurdda bir daha ötməyəcəkdir! Eşit Azərbaycan,eşit,ay anam,Ələsgərin sazı dinməyəcəksə Göyçə bir də bayram etməyəcəkdir! YUXU Bu gecə Kəndimizə getmişdim Yuxumun qanadlarında.Bu gecə Xoşbəxt idim Fikrimin inadlarında.Bu gecə Kəndimizə getmişdim Babaları,Nənələri,Qohum-əqrəbanı yoxlamağa.Atamın-anamın Küskün qəbri üstə uzanıb,Hönkür-hönkür ağlamağa.Bu gecə ağlayırdım,Ağlaya-ağlaya Necə də xoşbəxt idim.Nə zamandı gəzmədiyim Yerləri gördüm.Ayrılıqdanmı ağlayırdım? Sevincdənmi? Bilmirəm! Daşımı,Qayanımı ağlayırdım? Göyçə adlı Dəryanımı ağlayırdım? Ağlayırdım Kəndimizdə qalanlarımı? Bir vaxt toyumu edib,Laylamı çalanlarımı? Kim mənə nə eləyib? Bilmirəm? Kim başıma kül ələyib? Bilmirəm! Bəs nə vaxt biləcəyəm? Axır zaman olandamı? Dünyanı su alandamı? Bu gecə Kəndimizə getmişdim.Yuxumun dumanıda Öz qapı itimizi Həyətimizdə gördüm.Gözlərində yaş Hürə-hürə üstümə gəldi,Birə min artdı dərdim.Yenə də həyətimizi,Qapı-bacamızı gözləyir! Bizə tərəf gələn Qadanı-balanı izləyir! Ay allah,Bir tikə kütün Qədrini bilən Bu itin sədaqətinə bax! İtin etibarına,İtin məhəbbətinə bax! 1988.VƏTƏNDƏN SÖZ AÇMAQ ÇƏTİN Vətən,millət,dil! Cəlil Məmmədquluzadə.Vətəndən söz açıb,danışmaq çətin,Vətənin sevgisi,dərdi böyükdür.Hardasa,kimləsə barışmaq çətin,Vətən ki,beləcə bölük-bölükdür.Vətən sürüdürmü,qoyun sürüsü,Quldurlar dağıdıb,çəkib apara?! Vətən dəridimi,qoyun dərisi,Hər qurd ağız atıb çəngə qopara?! Kimsə öz gərəkli işinə görə,Kimsə bir "malades" alıb dinməyib! Üzünü bir yana çevirib hərə,O biri çarəsiz qalıb dinməyib! Dinməmək fağırlıq,bəlkə də ölüm,Haqqını deyərkən ölmək səadət! "Vətən" kəlməsində susubdu dilim,Özümdən özümə böyük xəyanət."Vətən" deməyən dil,"Millət" deyərmi? "Millət" deməyən dil"Dilim" də deməz! Duyğusuz bir ürək "qeyrət" deyərmi? Qeyrətsiz bir vicdan "elim" də deməz! Qorxular nə imiş bir vaxt,bir vədə,Bunlar həqiqətmi? Yuxumu görən? Dilində danışmaq törəyən hədə,Dilində ağlamaq qorxumu görən?! Sevdim millətimi,sevdim dilimi,Sevdim sevə bilim bütün dilləri! Mən sevə bilməsəm doğma elimi,Sevə bilərdimmi qardaş elləri?! Bir dahi göstərir Vətən eşqimi:"Özüldu bir yurda:Vətən,millət,dil! "Ömrün son ucuna yetənə kimi,Bunları unudan vətəndaş deyil! 10.02.88.ANAMI AXTARIRAM Könlüm intizardadı,Gözlərim yollardadı.Görən anam hardadı? Anamı axtarıram! Günəş nurun yaxanda,Eyvanıma axanda.Mən otaqdan çıxanda Anamı axtarıram!Ü stümdən yel əsəndə,Soyuq məni kəsəndə.Bacılarım küsəndə Anamı axtarıram! Ağlayanda,güləndə,Göz yaşımı siləndə.Axşam evə gələndə Anamı axtarıram! Bu dağların qaşında,Baharında,qışında.Bulaqların başında Anamı axtarıram! Kədərlər tufanında,Həsrətlər ümmanında.Atamın hicranında Anamı axtarıram! Ömrümün hər anında,Ürəyimin qanında.Anaların yanında Anamı axtarıram! 23.11.76.ŞAİR Çiçəkdən danışıb,bağdan deməsin,Könlündə baharı olmayan şair.Qayadan söz açıb,dağdan deməsin,Özünün vüqarı olmayan şair.Hər saxta alqışa gərək dözməsin,Təpədən keçməmiş zirvə gəzməsin.Söyüdə,qovağa dodaq büzməsin,Palıdı,çinarı olmayan şair.Döşündə döyünsün bir təmiz ürək,Pisə qənim olsun,yazığa kömək.Özgə süfrəsindən yazmasın gərək Evində naharı olmayan şair.Elə gəlib keçsin izi itməsin,Səsi-sözü qulaqlardan getməsin.Əhdə xilafları danlaq etməsin Məsləki,ilqarı olmayan şair.Eldar,sənin sözün qəzəb yatırar,Nanəcib hər addım hiddət artırar.Düzlükdən danışsa ad-san batırar Düzlükdə uyğarı olmayan şair.30.09.1984.YORULDUM DAHA Yenə nə haydasan,ağıllı ağlım,Sənə söz deməkdən yoruldum daha.Səbrli ol,-dedin hirsimi boğdum,Haqqı gizləməkdən yoruldum daha.Varmı mənim kimi öz həsrətində,Haçandı qalmışam düz həsrətində.Haqqımda insaflı söz həsrətində Qəzet izləməkdən yoruldum daha.Yolumda daş-kəsək,başımda duman,Bu mərəz nə mərəz,güman nə güman.Dodağımda gülüş,içimdə tufan,Astar üzləməkdən yoruldum daha.Taledənmi qismət bəxtimə kədər? Ümidim aldanış,sevincim zəhər.Tablayım nə qədər,dözüm nə qədər? Dərdi düzləməkdən yoruldum daha.Əgər bu qərarlar baş tutsa,Eldar,İlk oxu o sənin sinənə vurar.Axşamlar bir qərar,sabah bir qərar,Qərar gözləməkdən yoruldum daha.5.10.90.HEÇ NƏYİMİZ YOXDUR Hər şeyimiz var,Heç nəyimiz yoxdur.Cibimiz kasad,Bazarımız bahalıq olsa da Gözümüz toxdur.Neyləyək ki,İstədiyini yemir,İstədiyini geymir Evimizdəki arvad-uşaq.Yenə də Nəğməmiz oxunur,Mahnımız səslənir Kefimiz kök,Damağımız çağ.Buna baxmayaraq Təmkinimiz Səbrimizdən çoxdur.Nə gizlədim Hər şeyimiz var,Əslində isə Heç nəyimiz yoxdur.17.07.90 BU NECƏ ÇİÇƏKDİ Bu necə çiçəkdi,Bu necə güldü Günəşin nurundan,Ödundan uzaq.Bu necə ömürdü,Bu necə həyat Gündüzün tamından,Dadından uzaq.Nə deyim,nə deyim Belə bir ömrə? Cəmi bir gecədir Həyatı onun.Bu gül axşam açır,Sabahlar solur.Belədir varlığı,Büsatı onun.Cəmi bircə gecə Ömrü var onun.Axşamlar açılır,Sabahlar solur.Həyatdır,həyatda Gör nələr olur.Nə deyim bir gecə Yaşayan gülə? O da bir həyatdır Yaşayır belə! 3.07.1998.BİLMİRƏM Dağlardan ayrı düşmüşəm,Dağlara gələ bilmirəm.Gözlərimdən axan yaşı Vaxt tapıb silə bilmirəm.İnsan şeytan toyundadı,Zaman özcə oyundadı.Bu dünya nə oyundadı Öyrənib bilə bilmrəm.Eldara yellər əsməsin,Yolsuzlar yolun kəsməsin.Əcəl hələ tələsməsin Dağlarsız ölə bilmirəm.3.01.2006.GÜCÜM ÇATMIR Qəmli yellər əsib məndən,Ay işığın kəsib məndən.Zaman özü küsüb məndən Dindirməyə gücüm çatmır.Ucuz şöhrət toyuq dəni,Az deyil xeyir güdəni."Mənəm-mən" deyən gədəni Endirməyə gücüm çatmır.Nadan hikmətdən danışır,Şeytan cənnətdən danışır.Bivec qeyrətdən danışır,Sendirməyə gücüm çatmır.Başım dünyaya qarışıb,İş başımdan aşıb-daşıb.Vətən içimdə alışıb,Söndürməyə gücüm çatmır.16.01.06.KİMİ Dostum Qəmbər müəllimə.Nərmanlı varıydı,Göyçə varıydı,Ulu oğuzların ləngəri kimi."Şah dağ"la "Çalmalı" qoşa durardı,Göyçə torpağının səngəri kimi.Bu yerdə əbədi əzəllik gördüm,Qədimlik içində təzəlik gördüm.Nə qədər yurd gördüm,gözəllik gördüm,Görmədim Göyçənin bənzəri kimi.Aqili,ahılı sözlü-söhbətli,Hər dürlü kəlməsi dürlü,hikmətli.Kişilər varıydı dağ təbiətli,Bir elin-obanın ləngəri kimi.Yurd dedim,yer üzü cənnətə döndü,Daşı da gözümdə sərvətə döndü.Vətən məhəbbəti həsrətə döndü,Qaldı dilimizin əzbəri kimi.Hər vaxt ələ düşməz gərəkli bir dost,Sayqılı,sevgili,ürəkli bir dost.Mərhəmdi Eldara istəkli bir dost,Əlinin sevimli Qəmbəri kimi.02.07.2002.AY DƏDƏ Hamının böyük alim,istedadlı yazıçı və jurnalist kimi tanıdığı Ġsrafil Məmmədov həm də etibarlı dost,müdrik ağsaqqaldır.Vətənə dönməyə imkan gəzirəm,Zaman axtarıram,məkan gəzirəm.İçimdə bir dəli tufan gəzirəm,İstərəm hoyuma sən çat,ay dədə.Bizi mürgülərdən oyat,ay dədə.Yolumun üstündə cinlər,şeytanlar,Əcaib-qəraib vəhşi heyvanlar.Hər qaya dibində divlər,qabanlar.Bu sehri,tilsimi qır,at,ay dədə.Bizi bu qəflətdən oyat,ay dədə.Bizə gizli deyil düşmən mərəzi,Yüz illər görmüşük qəsdi-qərəzi.Yenə əyilibdi mizan tərəzi,Nəyi anlamasaq,anlat,ay dədə.Bizi bu yuxudan oyat,ay dədə.Məsrəfsiz bir həyat zillət gətirib,Ovxarsız cürətim hillət gətirib.Torpaq itirməyim töhmət gətirib,Bir qeyrət heykəli ucalt,ay dədə.Yatıb qalanları oyat,ay dədə.Yaxın gəl,qətiyyət öyrənək səndən,Millətə məhəbbət öyrənək səndən.Etibar,sədaqət öyrənək səndən,Ucal,zirvələrə boy at,ay dədə.Ağır yuxulardan oyat,ay dədə.Yurda gedən yolu sən göstər bizə,Həm sağı,həm solu sən göstər bizə.Kimdi qoç Koroğlu,sən göstər bizə,Dolu müəmmadı həyat,ay dədə.Bizi yuxulardan oyat,ay dədə.Qorqudum,Beyrəyim,Qazanım sənsən,Müdrik ağsaqqalım,uzmanım sənsən.Dərdimi danışan ozanım sənsən,Yaz,ulu tarixi ucalt,ay dədə.Mənim türk dünyamı oyat,ay dədə! 30.10.2002.YOXDU,YOX İnanmaram şeytanların sözünə,Bilinməyən o yaxşılıq ölübdü.Yağlı dili saxla qalsın özünə,O kirvəlik,o qonşuluq ölübdü,Məndən ötrü əhdi-peyman yoxdu,yox! Bu diyarda Xətainin qılıncı,Telli sazın şirin dili olubdu.Şiş qayalar igidlərin balıncı,Bu torpaqda Göyçə gölü olubdu,Məndən ötrü burda Sevan yoxdu,yox! Torpağımız qıyma-qıyma doğranıb,Sinəmizə yad gülləsi dəyibdi.Bir oba var qədim Qazax yurdunda,Babam ona Karvansara deyibdi,Məndən ötrü bil İcevan yoxdu,yox! Zəngəzurun saçlarına düşüb dən,Bu fəlakət tariximin inadı.Dərələyəz silinərmi tarixdən? İrəvandı İrəvanın ilk adı.Məndən ötrü bil Yerevan yoxdu,yox! Qılıncımı vaxtsız qoysam qınına,Bağışlamaz torpaq məni,yer məni.Gərək yadı mən bələyəm qanına,Məndən ötrü bir düşmən var-erməni.Məndən ötrü özgə düşmən yoxdu,yox! Məndən ötrü oğuz dilli min oba,Göyçə adlı bir arzu var,dilək var.Məndən ötrü Vedibasar,Ağbaba,Dərəçiçək,Zəngibasar,Pəmbək var.Məndən ötrü Ermənistan yoxdu,yox! 28.05.1993.AY DURNA Mən də qərib,sən də qərib,Bu dərdimi qan,ay durna.Göyçəmizdən keçər olsan Şahdağına qon,ay durna.Ağca güllər yerindisə,Göycə göllər yerindəsə,Bizim ellər yerindəsə Məni orda an,ay durna,Qoy dönüm sənin başına,Gəl yuyum gözüm yaşına.Dön bir səməndər quşuna,Sən də məntək yan,ay durna.Qəbristanı gəz ahəsətə,Ruhlar qərib,ruhlar xəstə.Qon anamın qəbri üstə,Ağla,sızla,can,ay durna.Eldar çaşqın,həyat zəhər,Dünya yalan,ömür qəhər.Ağbulaqdan versən xəbər Heç də olmaz qan,ay durna! ALLAH AMANATI Hicran günü əsib getdim,Haqsızlıqdan bezib getdim.Bulud,səndən küsüb getdim,Yellər,Allah amanatı! Belə uçuş,pərən olmaz,Bu karvanı sürən olmaz.Sizi mənsiz dərən olmaz,Güllər,Allah amanatı! Dalğaları incik düşən,Qırçınları itkin düşən.Sonaları perik düşən,Göllər,Allah amanatı! Dərdi qovdum dərd ölüncə,Düşdüm qürbətdə bir küncə.Bəlkə gəldim,mən gəlincə,Çöllər,Allah amanatı! Od qılıncın sıyırdılar,Məni sürgün buyurdular.Ayrılmazdım ayırdılar,Yollar,Allah amanatı.Min illərlə mənli olan,Dağda-daşda cığır salan.Soyadımla yaşa dolan,İllər,Allah amanatı! Tüstüm gedib,külüm qalıb,Məndən ötrü zülüm qalıb.Qəbir-qəbir elim qalıb,Ellər,Allah amanatı! YAN SAZIM Bilirsən könlümün üsyan səsini,Yenə qoparmısan min tufan,sazım! Göylərin qoynuna bir ün salıbsan,Nə bulud görünür,nə duman,sazım.Yenə yaman tikir,yaman sökürsən,Üstünə qor səpib,çınqı tökürsən.Kövrək ürəyimi suya çəkirsən Bir aman istərəm,bir aman,sazım! Şirin intizarlı,fərhad vəfalı,Sən Dilqəm dərdlisən,Nəcəf cəfalı.Yenə havalısan,yaman havalı,Dözməz bu halına hər insan,sazım! Fikrin tər-təzədi,qəmin qocalıb,Eşqim də,andım da sənlə ucalıb.Sən Xəstə Qasımın dərdini çalıb,Gəl belə inləmə ay ozan,sazım.Eldar,yanan ömür verilməz bada,Ürəyin çınqısı sönməz dəryada.Kərəm yanan oda,tutuşan oda Bu dünya durduqca sən də yan,sazım QIŞIN OĞLAN ÇAĞI BİR ÖMÜR BİTƏR Yaz gələr dağlara Gülə bələnər.Yay gələr Dağlara Yağış çilənər.Payız bərəkəti Axar dağlara.Qış da ayaq tutub Çıxar dağlara.Qış keçər Yenidən Dağlar gül açar.Yay ötüb keçməmiş Payız gül açar.Yenə də qış gələr,Yenə yaz gələr.Dağlar dünya boyu Beləcə gülər.Bir insan ömrünün Yazı keçən tək Yayı başlayar.Payızı ötməmiş Qışı başlayar.Bu qış nə qurtarar,Nə yaza ötər Qışın oğlan çağı Bu ömür bitər.NEYLƏYƏK Belə görmək istəməzdim mən səni,Bu taledi,bu bir işdi neyləyək! Nə sənlikdi,nə mənlikdi,nə onluq,Bu vərdiş də bir vərdişdi,neyləyək! Zaman atlı,bu köhlənə çatan yox,Sona qədər bu yüyəni tutan yox.Bu dünyada uduzan çox,udan yox,Bu gediş də bir gedişdi,neyləyək! Sən getsən də məhəbbətin qalandı,Ruhum hər gün başın üstə dolandı.Ulu dünya şahlara da yalandı,Bu da belə bir gərdişdi,neyləyək! SƏKSƏNİB DÜNYA Dünyanın beşik dövründən Bu gününə kimi,İnsanla gülüb dünya.İnsanla sevinib,Öyünüb dünya.Bütün varlıqların şahı insan,Ümidi,məqsədi,Pənahı insan.İnsan ziynət olub Yerə,göyə,səmaya.İnsan gur işıq olub,Bu gecəli,Gündüzlü dünyaya.İnsan ağıl verib,Ağıllı olub.Qəlbi nur dəryalı,Dili nağıllı olub.İnsanla bəzənib,Öyünüb dünya.Nədənsə inciyib,Dəyinib dünya! İnsanın bu gün ki,Əməllərindən Olmaya bir bala Diksinib dünya?! Olmaya insanın Od silahından Səksənib dünya?! İnsan ağıl verib,Ağıllı olub.Gərək öz ağlından İbrət alaydı! Gərək bu ağılsız Əməllər üstə İnsana bir ağıl Verən olaydı! SƏN YANANDA Nə yanırsan yenə,ürək,Həzin-həzin,için-için? Sən yanırsan yenə ürək,Nə tüstün var nə alovun,Belə yanğı nəyə gərək!! Nə yanırsan öz-özünə Yeni şeir,yeni əsər sorağında… Nə yanırsan kürə kimi Təzə deyim,təzə bir söz marağında.Mən yan deyim,yanma deyim?! Yan,ey ürək,elə yan kı,Bu yanğının qabağında mən baş əyim! Bu yanmaq ki,bu dünyada Sənin əzəl,sənin ilkin qismətindir.Deyərdim ki,yanğı deyil,Bunlar sənin şərəfindir,şöhrətindir.Sən yananda yaşayıram.Varlığımla bu el üçün Məsulliyyət daşıyıram.Yan ürəyim,Sən yananda od qatırsan Kəlməsinə,misrasına şeirimin.Yan ürəyim! Sən yananda neçə şer gətirirsən Sırasına şeirimin.Yan ürəyim! Sən yanmasan rahatlığı verib əldən Mən buz kimi donaram Sən yanmasan Bu dünyaya gəldiyimi gizləyərəm,Varlığımı danaram.Yan ey ürək,Qoy mən elə Yana-yana yaşıyım! Yan ey ürək,Bu dünyada Qana-qana yaşıyım! İTİB BATAR Haray o gündən ki,başsız baş ola,Əyri meydan sular,düz itib batar.Naşı bir dərziyə etibar etsən,Astar üzə çıxar,üz itib batar Ağıl bir qismətdir,eşqi dərində,Ona zoru çatmaz güclü şirin də.Karsız oğul qalsa bir yurd yerində Ocaq tüstülənməz,köz itib batar.Milli çalğımızda nə imiş yasaq? Şirin məclislərdən tar çəkib ayaq… Qınından çıxanı qına salmasaq Ney sıradan çıxar,saz itib batar… Kişilik ortada tutanda qərar,"Duz-çörək kəsmişik"-deyib atalar.Bu gün yaşamasa bu and,bu ilqar Çörək ərşə qalxar,duz itib-batar.Eldar,uluları,kökü unutsaq,Zülmət gecəmizdə alışmaz çıraq.Yolumuz var ikən özgə yol tutsaq Cığır əldən gedər,iz itib batar.ƏLDƏN TUTAN OL Yaşamaq asandır,yaşamaq çətin,Yaşaya biləsən yaşamaq kimi.Dərdin olanda da çata cürətin,Dərdi daşıyasan daşımaq kimi.Sən gündüz günəş ol,sən gecə ay ol,Torpağa nur çilə,aydınlıq ələ.Əgər sevinc olsan qəlblərdə pay ol,Bir sınıq ürəyi şadlıqla bələ.Sən güclü tufan ol,tufana qarşı,Odlu şimşəyə dön,şimşək çaxanda.Bəzə hünərinlə torpağı-daşı,Məğrur bax obaya,elə baxanda.Hər necə olsa da insan ol,insan,Etibar,sədaqət yoldaşın olsun.Hər vətən övladı ya doğma balan,Ya da bacın olsun,qardaşın olsun.İstəsən bir sözlə min qəlb alasan,Xislətdə,qüdrətdə dərin ümman ol.İstəsən ad alıb adlı olasan Qılçdan tutan olma,qoldan tutan ol.QARTAL BALASI Qarğa ömr elədi bir əsrə yaxın,Peşəsi çöllərdə leş gəzmək oldu.Buludda dövr etdi qıy vurmaq üçün,Bu nə uçuş oldu,nə süzmək oldu.Zirvəyə də qalxdı,şuma da endi,İstədi çıxartsın yeni səs-səda.Bəzən quzğun olub quzunu mindi,Quzu onu saldı qarğatək yada.Bir qartal balası şimşək tək çaxdı,Sandım ki,göylərin tağı qırıldı.Qayaya baş çəkib səmaya qalxdı,Bulud parçalandı,qaya yarıldı.İşə bax,yüz il də bir il olmadı,Bir il parıldadı,yüz ilsə söndü.Qarğa şümün üstə ləpir salmadı,Qartal qaya üstə heykələ döndü.13.12.1972.PAYIZ QƏMGİNDİRSƏ Bu nə qəribəlikdir çöküb torpağa,Güney də,quzey də kölgələnibdir.Köyrəklik səpilib bağçaya-bağa Dağların başına qar ələnibdir Zirvələr boz xalat alıb əyninə,Xınalı kəkliklər cəhlim salıbdır.Duman gədiklərin qonub çiyninə,Qartallı qayalar tənha qalıbdır.Yaşıllıq sevinci itib qovağın,Meşələr süstləşib,fağırlaşıbdır.Yarpağ tökümüdür hər bir budağın,Təbiət necə də,nağıllaşıbdır.Buzdan çeşmək taxıb bulaq gözünə,Çaylar dodağına yaşmaq alıbdır.Tutqun kölgə düşüb yerin üzünə,Dərələr süküta,fikrə dalıbdır.Bəhrəli günləri qalıb uzaqda,Gah bulud görünür gah yağış gəlir.Qış olsa deyərdim,yazdır qabaqda,Bu gün payızdırsa sabah qış gəlir.BƏNÖVŞƏ Ulu təbiətin mərhəmətiylə,Nə gözəl fəsildə bitdin,bənövşə.Çəmən gözəlləri yarışa çıxdı,Hamıdan birinci yetdin,bənövşə.İlk baharla gəlib qarşımda durdun,Ətrinlə duyğumu ürəkdən vurdun.Gün axşama döndü boynunu burdun,Məni niyə qəmgün etdin,bənövşə? Eldaram,hüsnünə bənd oldum haman,Bilmədim nakamsan,yoxsa firavan… Səni harayladım-bircə gün dayan,Baxmadın sözümə,getdin,bənövşə.1961.EY ÜRƏK Ey ürək,ilham al axan çaylardan,Gözəl təbiətə məftunluq eylə.Söz aç,axşam,səhər qarlı dağlardan,Zümrüd bulaqlara min dastan söylə.Neçə ki,ömrün var,dövran sürürsən,Varlığa,həyata sən rəğbət bəslə.Bu ana torpağın cəlalına sən.Yer ver öz qoynunda,məhəbbət bəslə.Bütün gözəlliyə,anda,vüqara,Bütün insanlara gərək ol,gərək.Bircə üzü dönmüş o bəxtiyara Qoynunda yer vermə,vermə,ey ürək.26.11.1965 GÖYÇƏNİN TƏRLAN OĞLU Sevimli eloğlum Tofiqə.Görklü bir dağa bənzər,Yanan çırağa bənzər.Pirə,ocağa bənzər Göyçənin tərlan oğlu Haqqın-düzün aşiqi.Sazın-sözün aşiqi.Odun-közün aşiqi Göyçənin tərlan oğlu.Söhbəti zər,sözü zər,Təmkinlə könül bəzər.İnsanlıqda təzə-tər Göyçənin tərlan oğlu.Göyçənin gülü kimi,Çəməni-çölü kimi… Saf sulu gölü kimi,Göyçənin tərlan oğlu.Səbri qədər əzimli,Dəyanətli,dözümlü.Xeyir-əməl düzümlü,Göyçənin tərlan oğlu.Könlümdə zirvədi o,Dərd döyən dəvədi o.Tanrıdan töhfədi o Göyçənin tərlan oğlu.Hər sözə dinən deyil,Söz verdi dönən deyil.Vulkandı sönən deyil,Göyçənin tərlan oğlu.Vətən deyib inləyər,Canda həsrət cinləyər.Göyçəsini ünləyər.Göyçənin tərlan oğlu.Həqiqətin gur seli,Cəsarətin Kür seli.Tofiq adlı nur seli,Göyçənin tərlan oğlu.BİR GÜN İÇİNDƏ Doğulduq səhərin ala gözündən,Günəşin telinə şərqilər düzdük.Yolumuz üstündə gah səma,gah çən,Arandan adlayıb dağlarda gəzdik.Bəzən nağıl deyən,məzhəkə deyən,Bir səsin hökmündə qula çevrildik.Böyük kürsülərdən döşünə döyən,Haramxor əyrini biz doğru bildik.Əlləşdik,vuruşduq məslək naminə,Bir yandan əkdiksə,bir yandan biçdik.Tər-təmiz bir arzu-dilək naminə,Odlarda məhəbbət odunu seçdik.Dağ çapıb,daş qırdıq bir gün içində,Zəhmət addım atdı əlimə doğru.Nə yıxdıq,nə qurduq bir gün içində? Bir gün də yol getdik ölümə doğru! MƏN PEŞİMAN DEYİLƏM Nə zaman səbəbsiz yerə Bir çiçəyi üzdüyümə peşimanam.Küsməyimə səbəb yoxkən Bir dostumdan küsdüyümə peşimanam.Bu gün,sabah deyə-deyə günlərin arasında itdiyimə peşimanam.Əldə etmək mümkün ikən,Səmərəsiz ötənlərə peşimnam.Tapdıqlarımmənimkidi,İtənlərə peşimanam.Ürəyimin insanlara sevgisindən,duyğusundan… Könlümün insanlara qayğısından… Bilirəm ki,Nə zamansabir adamın əllərindən tutacağam.Nə zamansa bir ulduza uçacağam.Bunun üçün istərəm ki,öz fikrimin,ayağına əyiləm.Bu dünyaya gəldiyimə Mən peşiman deyiləm.AĞLADI Yon çevirdim qarlı dağa Zirvə dedim,qaş ağladı.Payız boylandı ömrümə,Yaz kövrəldi,qış ağladı.Qüsur görmədim ölçümdə,Kənara düşdüm seçimdə.Buxarlandı qəm içimdə,Gözlərimdə yaş ağladı.Ürəyimdən od payladım,Dərdi çəkib halayladım.Durnaları harayladım,Göydə uçan quş ağladı.Solmaqdadı ömrün zəri,Eldar dolanma sərsəri.Öz başıma gələnləri Daşa dedim,daş ağladı.2.02.06.DÜNYA Soruşdum kim gəlib,kim gedib səndən,İtirdi hesabı,həm sayı,dünya.Kiminsə haqqında xoş söz demədi,Bir yalnız özündən savayı dünya.Kim uydu dünyanın fitnə-felinə,İnandı,aldandı yağlı dilinə.Kim ki,var-dövlətin üçdu yelinə Onu yola saldı dolayı,dünya.Ömrün keçən günü nağıldı,getdi,Çox pələng dizlilər yıxıldı,getdi.Mənəm mən deyənlər dağıldı getdi,Çox pozdu pozulmaz halayı dünya.Sözümü bir səmtə,yönə deyirəm,Bu sirri a dünya,sənə deyirəm.Eldaram,demişəm,yenə deyirəm,Havayı,havayı,havayı dünya! YAĞIR Tar nə şirin oxuyur,Dodağından şur yağır.Bu musiqi yağışı Leysandan da gur yağır.Bu məclisdə könül şən,Bayatıya qonaq mən… Balabanın səsindən Ürəyimə nur yağır.Şimşək ömrüm göydə ax,Bir çaxıbsan,bir də çax Sən hələ bir saza ax,Nəfəsindən qor yağır.DEMƏ Bir çıraq ki,öz dibinə İşıq salıb isitmirsə O çırağa çıraq demə.Günəş göydən od tökəndə Barmağını göynətmirsə O bulağa bulaq demə.O yaylaq ki,duman adlı Ağ örpəyə bürünmürsə O yaylağa yaylaq demə.Yay axşamı göy tüstüsü Uzaqlardan görünmürsə O ocağa ocaq demə.KİMƏ DEYƏSƏN Təbib mərhəmətsiz,dərman yararsız,Dərdin son ucunu kimə deyəsən? Məhəbbət atəşli,canan ilqarsız,Möhnətin gücünü kimə deyəsən? Dəhşətdi insanı insan duymursa.Nə deyim qətrəni ümman duymursa.Könlündən keçəni zaman duymursa,Tezini-gecini kimə deyəsən? Tanımaq asanmı "canıyananı",Gen günün dostları dar gündə hanı? Əsil saxtakarlıq alıb hər yanı,Qəlbinin içini kimə deyəsən? Eldar,tamah oddur,yanar tamahkar,Haqqı hasızlıqdan danar tamahkar.Hakim ədalətsiz,suçsuz günahkar,Qatilin suçunu kimə deyəsən?! QAYIT Orda ərənlərin atı oynamır,Orda igidlərin qanı qaynamır.Daha dost-dostunu darda sınamır,Sən Allah bu yoldan,bu yoldan qayıt.Vətəni cibində görəndən haray,Özgə qapısında hürəndən haray.Torpağı düşmənə verəndən haray,Sən Allah bu yoldan,bu yoldan qayıt.Haqqa çatmaq üçün keçərsən oddan,Doğmalar göstərrəm betərdi yaddan.Halal pul qazanmaq çıxıbdı yaddan Sən Allah bu yoldan,bu yoldan qayıt.GÜNDÜZÜM BELƏCƏ,GECƏM BELƏCƏ Ömrün hər səması bəyazım ola,Yolların çətini dayazım ola.Hər şerin nidası avazım ola Sənət bulağından içəm beləcə.Gündüzüm beləcə,gecəm beləcə.Canımda dünənin sisi,bürküsü,Gözümə ümidin axır mürgüsü.İtibdir dünyamın köhnə ülgüsü,Gərək südü sudan seçəm beləcə.Gündüzüm beləcə,gecəm beləcə.Hörmətim eymənər paxıl içində,Heyrətim büdrəməz ağıl içində.Ömrüm pardaxlanar nağıl içində,İstərəm sədləri keçəm beləcə.Gündüzüm beləcə,gecəm beləcə.Çölümdə tufanam,içimdə sacam,Susuz bir səhrada yaşıl ağacam.Fikrimin yolunda əriş-arğacam,Fikirsiz-xəyalsız heçəm,beləcə.Gündüzüm beləcə,gecəm beləcə.Bu yurda,yurddaşa həmdəm əsgərəm,Dərdinə,sərinə məlhəm əsgərəm.Hər vətən daşına mərhəm əsgərəm,Yenilməz qüdrətəm,gücəm beləcə.Gündüzüm beləcə,gecəm beləcə.DEYƏRLƏR Bağban haqqı danıb,nahaqqı tutsa,Qanqala bağçanın gülü deyərlər.Qarğa qartal olar arxası olsa,Tülküyə dərənin fili deyərlər.Ürək ürəkdimi duya bilməsə? Gözəl gözəl deyil həya bilməsə.Bir kəsin taleyi üzə gülməsə Nədənsə gətirmir əli deyərlər.Hamı ürək verər aşıb-daşanda,Yol göstərən olmaz yolu çaşanda.Bir kamal sahibi yoxsullaşanda Lağmata eyləyib dəli deyərlər.Söz neylər namusu,arı atmışa,Nə təbib,nə dərman vaxtı çatmışa.Taleyin hökmüylə bəxti yatmışa Cəngavər olsa da ölü deyərlər.Ətalət köynəyin parçala,Eldar! Hər söz budağına söz cala,Eldar! Vətən,Vətəni deyib az ağla,Eldar,Gözünə Göyçənin gölü deyərlər.01.10.84.ZƏRZİBİL Bir mahal varıydı sazlı,söhbətli,Böyüyü-kiçiyi şanlı-şöhrətli.Kənd vardı obası-eli hörmətli,Dağların döşündə bitən güldü o.Göyçə torpağıdı,-Zərzibildi o! Vurub-tutanları hanı bu yurdun? Namərdlik götürməz qanı bu yurdun.Canıma bağlıdı canı bu yurdun,Mənim göz yaşımı dönüb sildi o.Müqəddəs bir eldi,-Zərzibildi o! Qoynuna öz eli-obası gəlmir,Öz doğma övladı,balası gəlmir.Gəlmir qulağıma sədası,gəlmir,Odlu ürəyimdə bir niskildi o.Axarlı-baxarlı-Zərzibildi o!" Üçdaşlar"dan endim Göyçə düzünə,Bir qəriblik qəmi qondu gözümə.Dönüb sual verdim özüm-özümə,Məndən ayrı düşüb neçə ildi o.Göyçə torpağıdı,-Zərzibildi o! İgidi mərd olan,mərdi ər olan,Hər ləziz neməti təzə-tər olan.Qayası,torpağı,daşı zər olan,Bir vədə,bir zaman dürlü eldi o.Torpağı ləl olan-Zərzibildi o! Öz haqqı-sayımı bilməliyəm mən,Yağını yurdundan silməliyəm mən.Dedim əzəl-axır gəlməliyəm mən,Mənim məqsədimi bilib güldü,o.Dedilər Göyçədi,-Zərzibildi o! 26.01.2004.HAQQ YOLUDUR ONUN YOLU Dostum Akif Nəbiyevin 55 yaĢı münasibətilə Dağ qoyar dağ üstə əməlləriylə,Təsibin,qeyrəti zirvəsi Akif.axşılıq adında bir bağ becərib,Göyçənin bu xalqa töhfəsi Akif.Geniş yollar çəkib,körpülər salıb,Qurub yaratdıqca qalxıb,ucalıb.Ulu yaradannan,Tanrıdan alıb Bu dürlü marağı,həvəsi Akif.Varlığı kişilik,ərlik qalası,Haqqın vergisidi hüsnü,cilası.Göy gözlü Göyçənin şahin balası,Şahdağın vüqarı,zirvəsi Akif.Hər dinən söylədi mərhəmət onda,Həqiqət,ləyaqət,sədaqət onda.Aradım,axtardım,gördüm ki,sonda Bu xalqdan qazanıb bu səsi Akif.Tutar əllərindən,zorda qalanın,Yol azıb boranda,qarda qalanın.Çətinə düşənin,darda qalanın Məkkə,Mədinəsi,Kəbəsi Akif.Eldar,haqq yoludur onun bu yolu,Əlli beş yaşında uludan ulu.Bakıya səs salıb Musanın oğlu,Pullu Məhərrəmin nəvəsi Akif.12.11.05.OLDU Bu dünya kimiyə müsibət-kədər,Kimiyə beş günlük kef-damaq oldu.Kimiyə meyvəli azad bağça-bağ,Kimiyə dabbaqda doğanaq oldu.Bir sınaq etməmiş yüz sınaq çıxdı,Biri qurduğunu o biri yıxdı.Kim ki,hökmü ilə milləti sıxdı,Dağılıb qurğusu pərvaraq oldu.Birdimi,beşdimi dünyanın işi? Hardan sadalayaq ötüb-keçmişi?! Arvad laylasına dəm tutan kişi,Motalpapaq oldu,qurumsaq oldu.Asanmı hər qəlbdə çıraq yandırmaq? Namərdə yaraşıb könül sındırmaq.Mərdin yaxşılığı qoldan qaldırmaq,Pisin yaxşılığı badalaq oldu.Eldar,hökmünü duy üzə gülənin,Özünü-sözünü uca bilənin.Torpaq zəbt edənin,torpaq bölənin,Axırda özü də toz-torpaq oldu.QOY YANIM,ALIŞIM,DİNCƏLİM BİR AZ Harayım içimdə səs elər mənim,Sevincim qəmimlə bəhs elər mənim,Öz odum özümə bəs elər mənim,Qoy yanım,alışım,dincəlim bir az.Tüstümdən yaşarmaz gözü özgənin,Od qoyar canıma sözü özgənin.Qızdırmaz qəlbimi közü özgənin,Qoy yanım,alışım,dincəlim bir az.Taleyim od ilə yaranıb əkiz,Pərvanə həyatım ömrümə kəniz,Eşqimin odunu söndürməz dəniz,Qoy yanım,alışım,dincəlim bir az.Dünyanın fikrini daşımaq nədir? Qabarlı sözləri qaşımaq nədir? Yananda bilirəm yaşamaq nədir,Qoy yanım,alışım,dincəlim bir az.Fırtına həyatım tufanda rahat,Dərdi anlayanda,qananda rahat,Yanmasam narahat,yananda rahat,Qoy yanım,alışım,dincəlim bir az.İTİBDİ Sənsiz pozulubdu tarazım,ana,Astalıq da,yeyinlik də itibdi.Umduqlarım dəyişibdi yerbəyer,İstilik də,sərinlik də itibdi.Dərya idim istədim ki,öyünüm,Rəvadımı bir alışım,bir sönüm?! Kimə çatsın bu harayım,bu ünüm? Dayazlıq da,dərinlik də itibdi.Eldar göynər bu qüssəni tapalı,Necə açım? Hələ qalsın qapalı.Sən günəş tək mehvərindən qopalı,Acılıq da,şirinlik də itibdi.13.01.84.LAZIMDIR Bu yerdə ruhumu dindirə bilən,Bir ulu atanın sözü lazımdır! Yüz yerli yalanla könlüm alınmaz,Mənə olan işin düzü lazımdır! Mövzum ərşə çıxıb bilməm nə yazım? Yazarkən tən olur ömür tarazım.Tüstüsü göz tökən ocaq nə lazım,Ocaq ocaqdısa közü lazımdır.Odu sinəmdədir qəmli təkliyin,Adı zirvədirmi hər yüksəkliyin?! Mahir bir ovçuya xallı kəkliyin Çəhlimi lazımdır,izi lazımdır.Sevdadan keçilməz yanmaqdan ötrü,Gün çıxar dost-dostu anmaqdan ötrü.Dünyanı anlayıb qanmaqdan ötrü,Ağılın,kamalın gözü lazımdır.Deyirəm ömürdən-gündən yarıyaq,Bu yurdu bəsləyək,ay tək arıyaq.Gəlin dünyamızı oddan qoruyaq,Bizə dünyamızın özü lazımdır.SƏN MƏNİ ALDADA BİLMƏZSƏN DÜNYA Zamana çox məni sığala çəkib,Gah qabağa çəkib,gah dala çəkib.Başım yüz müsibət,yüz bəla çəkib,Sən məni aldada bilməzsən dünya! Axtardım,aradım dərdimə məlhəm,Tapdığım var-dövlət,qazancım ələm.Mənim iç dünyamda başqa bir aləm,Sən məni aldada bilməzsən dünya! Öyünmə bu qədər qaş-daşınla:Ulu tarixinlə,ulu yaşınla.Yağlı fətirinlə,dadlı aşınla Sən məni aldada bilməzsən dünya! Sənsənmi təqsirli,mənəmmi süçdu? Günahsız olanın binası uçdu.Bir şeyin ki,sonu,axırı puçdu,Sən məni aldada bilməzsən dünya! Qalxanın olubsa,nizən də olub,Koroğlun olubsa,Həmzən də olub.Səninlə qol-boyun gəzən də olub,Sən məni aldada bilməzsən dünya! Yolumu azdırdın dar cığırınla,Ötürdün qalayımı öz paxırınla.Saxta nəvaşin,çal-çağırınla,Sən məni aldada bilməzsən dünya! Yenə qışın ötər,yazın da olar,Simləri od tutan sazın da olar.Aldanan oğulun,qızın da olar,Sən məni aldada bilməzsən dünya! Kotanın da işlər,vəlin də işlər,Öküzün də işlər,kəlin də işlər.Ağıllın da işlər,dəlin də işlər,Sən məni aldada bilməzsən dünya! Aldada bilərsən cib sökənləri,Bir öz qabağına köz çəkənləri.Bu dünya malına göz dikənləri,Sən məni aldada bilməzsən dünya! İçimə kül səpib,od bitirmişəm,Ömür itirmişəm,gün itirmişəm.Mən səndən bir yeyib,beş götürmüşəm,Sən məni aldada bilməzsən dünya! BU FƏLƏK Neçə yazı mehvərindən qoparıb,Neçə qışı yay eyləyib bu fələk! Ər igidin arzusuna kəc baxıb,Gədalara toy eyləyib bu fələk! Bu nə dəmdi,bu nə qəmdi bilmirəm,Nəyi bütöv,nəyi kəmdi,bilmirəm.Nə dünyadı,nə aləmdi bilmirəm,Kimi kimə tay eyləyib bu fələk?! Daş atanı,baş tutanı nə çoxdu,Dərd verəni,qəm satanı nə çoxdu.Hökm edəni,qol çatanı nə çoxdu,Gözüm yaşın çay eyləyib bu fələk.Gör kim çaldı,bu könlümün sazını,Cana sıxdıq sevincin də azını.Bir ömürün qəmzəsini,nazını Gülə-gülə zay eyləyib bu fələk.Eldar,qaçma ürəyinin çatından,Çıxmaq çətin ağır yükün altından.Çox igidi çəkib-salıb atından,Çox nadanı bəy eyləyib bu fələk.8.03.1999.ANLAMADI Yön çevirib dağa qalxdım,Duman məni anlamadı.Ovçu gördüm,haray saldım,Ceyran məni anlamadı.Dadlı günlər keçib dedim,Göy durnalar köçüb dedim.Dərd dinəndə açıb dedim,Nadan məni anlamadı.Sevən sevdi,seçən seçdi,Eşq şərbətin içən içdi.Ürəyimdən nələr keçdi,Canan məni anlamadı.Əzəl-axır açıldı söz,Yetən mənə söylədi-döz.Ürəyimdə yaram köz-köz,Loğman məni anlamadı.Dərd qovuşdu Eldar,dərdə,Söz sinəmdə pərdə-pərdə.Öz sözümü deyən yerdə,Zaman məni anlamadı.24.10.1996.O MƏNƏM Sübhə qədər can evində töyşüyən,Bir yuxu var,bir röya var,o mənəm.Sinən altda qəribsəyən,yayxanan Bir xəyal var,bir xülya var,o mənəm.Ay durnalar zərrə boyda bəbəkdə,Min aləm var hər yarpaqda,ləçəkdə.Məni duyan,məni anan ürəkdə Saçaqlanan bir ziya var,o mənəm.Sevinc qəmin ayağının altında,Şər şeytanın barmağının altında.Bu gərdişin damağının altında,Yağış döyən bir qaya var,o mənəm.O mənəmmi sac içində qovrulan,Qor darayan,külü göyə sovrulan.Sakitliyin arasında qıvrılan,Çalxalanan bir dərya var,o mənəm.İçim kürə,Eldar,çölüm ayazdı,Tanrı dedim,taleyimi o yazdı.Məni məndə tapmısansa o azdı,Məndən yana bir dünya var,o mənəm.QOCALA-QOCALA Dağların döşündən enməz,Duman qocala-qocala.Çaylar hər gün cavanlaşar,Ümman qocala-qocala.İmkansızlıq edər naçar,Hərə bir növ dərdə düçar.Arzu-əməl çiçək açar,Güman qocala-qocala.Yaxşılıqlar qanad çala,Yerə-göyə səda sala.İstəyir ki,cavan qala Yaman qocala-qocala.İnsan qəlbi közə bənzər,Biri ağlar,biri dözər.Həqiqətə ağız büzər,Yaman qocala-qocala.Yüz biləndən bir şey sormaz,Bir əməli sona varmaz.Arxasını yerə vurmaz,Zaman qocala-qocala.Üzə gülür,diş qıcadır,Gah endirir,gah ucaldır.Bizi vaxtdan tez qocaldır,Cahan qocala-qocala.Eldar vara uydum demir,Dünyada ad qoydum demir.Bu dünyadan doydum demir,İnsan qocala-qocala.NƏ MƏN ÖLƏCƏYƏM,NƏ DƏ Kİ,DƏNİZ Böyük məhəbbətlə,Böyük istəklə Dənizə vurğunam əzəlki gündən! Dənizdə tapdığım niĢanələrlə Elə bil özüm də bir dənizəm mən! Təbiət oxşarlıq gətirib bizə,Rəngindən gözümə çökübdü bir az.Məndən kəsməyibdi səxavətini,Hirsindən hirsimə bükübdü bir az.Şıltaq ləpələrin pıçıltı payı,Qəlbimdə boy atan şerimin səsi! Dəniz uğultusu,dəniz harayı,Könlümün sahilə üsyan nəğməsi! Dənizə vurğunam əzəlki gündən! Elə bil özüm də bir dənizəm mən! Ölü su yığını dalğasız dəniz,Dəniz də xoşbəxtdir tufanı ilə.Quru bir cəsəddir insan əməlsiz İnsan bəxtəvərdi gümanı ilə.İnsan da dənizdi tufanı ilə.Dənizdə bu güman,Bu tufan ki,var.Könlümdə bu tufan,Bu güman ki,var Tufandan tufana coşacağıq biz,Nə mən öləcəyəm,nə də ki,dəniz! MƏN DƏVƏSİ ÖLMÜŞ ƏRƏBƏM,DƏDƏ Xurcunu çiynində,dərdi dilində,Günahkar dərvişəm,suçlu dərvişəm.Olanım-qalanım Göyçə elində,Özüm baş götürüb üryan gəlmişəm.İtib qəbirlərim,qəbristanlığım,Ulu əcdadların izi toz olub.Məndən ayrı düşüb aranım-dağım,Ömrümün sorağı-səmti pozulub.Məni bundan sonra aldada bilməz,Bu oğraş zamana,şeytan zamana.Mənim bundan sonra ürəyim gülməz,Mənə düşman oldu,düşman,zamana.Mən dəvəsi ölmüş ərəbəm,dədə,Məni öz içimdə əritmək çətin,Yurdundan perikmiş qəribəm,dədə,Bu dərdli ozanı kiritmək çətin! İndən sonra nağıllarım quruyar,Telli sazım xiffətindən qarıyar.Ürək dözməz,fikir altda əriyər,Mən dəvəsi ölmüş ərəbəm,dədə! Daha mənə olan olub,dərd ağır,Yağış ötüb,başım üstdən dərd yağır,Namərd oyaq,nadan cəllad,mərd fağır,Mən dəvəsi ölmüş ərəbəm,dədə! Dost mürgülü,düşman oyaq,həya yox,Bu günahı yuya bilən dərya yox.Göyçə yoxsa,məndən ötrü dünya yox,Mən dəvəsi ölmüş ərəbəm,dədə! Mən qurdam,qanımı yalayıb durram,Qisas ocağını qalayıb durram.Kəfəni boynuma dolayıb durram,Mən dəvəsi ölmüş ərəbəm,dədə! 4.02.1992.BUNA DÜNYA NEYLƏSİN Biri dedi:kələk dünya! Biri dedi:mələk dünya! Hər kəs ölçdü bü dünyanı Öz bezi,öz arşınıyla.Biri dedi:yalan dünya! Biri dedi:filan dünya! Hər kəs keçdi bu dünyanı Öz atı,öz maşınıyla! Mən atımı yana çəkib,Bu dünyaya bir də baxdım.Ömür adlı bir zirvəyə Necə gəldim,necə çıxdım?! Bu zirvədən bir də baxdım! Gördüm elə insanlardı,Bu dünyanı daşa tutan.Gördüm bizik,biz insanlar,Özümüzü yada satan Buna bu dünya neyləsin! Əgər insan özüdürsə Silah alıb,Silah verib,ocaq çatan,Buna bu dünya neyləsin! Bəli bizik,biz insanlar,Dovşan kimi gözü açıq,Canavar tək ayıq-sayıq Hey ağız-ağıza yatan.Buna bu dünya neyləsin! Vallah gördüm insanlardı Qan axıdıb,ara qatan.Kiçik şeytan,böyük şeytan Buna bu dünya neyləsin! Sən ey mənim pak millətim,Mən görürəm hamı ayıq,Hamı sayıq,Təkcə sənsən bir başsıza Başçı deyib hey dəm tutan.Təkcə sənsən hələ yatan! Elə budur sənin xatan.Buna bu dünya neyləsin? 1991.NƏYİM QALDI At oynatdım,güllə atdım,Oylaq,səndə nəyim qaldı? Ov elədim,ocaq çatdım,Ovlaq,səndə nəyim qaldı? Bağça-bağa sinə gərdim,Bağban olub bağ becərdim.Əl uzadıb alma dərdim,Budaq,səndə nəyim qaldı? Gəzdim,gördüm,seyran etdim,Çiçək üzdüm,çəndə itdim.Yaydan qışa köçüb getdim,Yaylaq,səndə nəyim qaldı? Ayrılığın vaxtı çatdı,Bu özü də bir həyatdı.Odum keçdi,yanğım yatdı,Bulaq,səndə nəyim qaldı? Dünya,sənlə bəhsə girdim,Sevinc əkib,qüssə dərdim.Bir aldımsa bir də verdim,Ortaq səndə nəyim qaldı? Ömrüm boyu oyağam mən,Bu dünyada qonağam mən.Əvvəl-axır torpağam mən.Torpaq,məndə nəyin qaldı?! NEYLƏSİN Hər kəs anlamaz hikməti,Duya bilməz məhəbbəti.Qanmaq da tanrı qisməti.Əgər qanmırsa neyləsin? Nur düşürmü hər könülə? Yol tapmaya şər könülə.Könül quşu bir könülə Uçub qonmursa neyləsin? Dağdı təpənin önündə,Təpədi dağın ünündə.Dostun pərişan günündə Qəmdən sınmırsa neyləsin? Zaman məni sıxan yerdə,Dost dayanıb baxan yerdə.Qızıl qanım axan yerdə Qanı donmursa neyləsin? Eldar,yaxın baş olanda,Küsmə qəlbi daş olanda.Nə olar "qardaş" olanda Ürək yanmırsa neyləsin?! 22.08.98.DAHA MƏN Taleyim beləymiş küsmürəm səndən,Sazda ilgək düşmüş siməm daha mən.Zilim əl çəkməyən zirvədə qalıb,Pəs üstə köklənmiş bəməm daha mən? Gəncliyim bərədən keçib gedibdi,Qismətim ayrılıq seçib gedibdi.Əvvəlki dövranım köçüb gedibdi,Sevinci ərimiş qəməm daha mən.Məni anmayan dost,nə deyim sənə,İnamım qalmayıb dilin deyənə.Özüm öz dünyamda Eldaram yenə,Sən üçün,görəsən,kiməm daha mən? GƏLƏNƏ KİMİ Bir tərlan quş olub uçdun əlimdən,Mən səni anlayıb bilənə kimi.Yenə də ümidlə gözlərəm səni Qayıdıb yanıma gələnə kimi.Bir az da sərgərdən gəzim deyirəm,Qəmi qəm üstünə düzüm deyirəm.Yüz əzab olsa da dözüm deyirəm,Taleyim üzümə gülənə kimi.İllər ötüşsə də haman Eldaram,Yaxşını,yamanı qanan Eldaram.İçimdən alışıb yanan Eldaram,Qoy yanım mən elə ölənə kimi! İNANA-İNANA Tut dünyanın nəbzini sən,Toxta inana-inana.Şahlar taxtdan uzaq düşdü,Taxta inana-inana.Ovu gözdən ötürdüm mən,Nə tapdım,nə götürdüm mən.Cavanlığı itirdim mən Vaxta inana-inana.Eldar,qəmi seçdi-ömrüm,Yazdan qışa köçdü ömrüm.Səmərəsiz keçdi ömrüm Baxta inana-inana.26.01.05.MƏNƏM Taleyimin diləyi nə? Qor darıyan bələyi nə? Öz eybini ürəyinə Bükən varsa o da mənəm.Hər olay Tanrı hikməti,Hər ömrün yüz hekayəti.Məndən başqa bu hilləti,Çəkən varsa o da mənəm.Bülbül çatmasın qaşını,Ağrıtmasın öz başını.Yurd eşqiylə göz yaşını Tökən varsa o da mənəm.Öz hökmü var bir anın da,Yanılan çox gümanında.Vətən dərdini canında,Əkən varsa o da mənəm.Mənzil yaxın,mənzil uzaq,Olan olacaqdı ancaq.Bir qayaya çırpılacaq Yelkən varsa o da mənəm.10.02.05.DÖNMƏDİN Hakimlərin hökmü keçdi yanımdan,Kərəmsizin qılığına dönmədim.Zalımlara qulluq etmək zalımlıq,Haqsızların yumruğuna dönmədim.Şöhrət gördüm qapı-qapı tüyünüb,Güclü əldə dəyirmansız üyünüb.Mən yaltaqlıq qazancımla öyünüb,Sarayların sırtığına dönmədim.Söylə mənə yox vəzifə uğurun,Qoyub səni yanı üstə qürurun.Yalan əkib,şər becərən məmurun Qanqallamış qoruğuna dönmədim.Keçmək çətin hər suçlunun suçundan,Şər asılıb saxtakarın saçından.Saxta şöhrət,ucuz loxma ucundan Məmurların quyruğuna dönmədim.Vətən dedim,oda düşdüm,kül oldum,Kərəm deyən,Dilqəm deyən tel oldum.Yaradanın dərgahında qul oldum,Mən bir şahin buyruğuna dönmədim.6.02.05.DOYMAQMI OLUR Əziz dostum Ġmdadın 55 yaĢı tamam oldu.Günlər gəlib elə keçirĠlləri saymaqmı olur? Vədə ötür,vaxt dolanır,Zamanı duymaqmı olur? Nahaqqı haqqa calayıb,Nadanlar eyləməz ayıb… Dost sözünü xırdalayıb Yetənə qıymaqmı olur? Həyat bizə cənnətdimi? Şöhrətdimi,töhmətdimi? Hər adama qismətdimi,Yaxşı ad qoymaqmı olur? Dünya,səndə gözüm yoxdu,Ruhum safdı,nəfsim toxdu.Deyiləsi sözüm çoxdu,Aləmə yaymaqmı olur? Eldar,öyrən bu gərdişi,Kişilik mərdlərin işi.Əsil bir dost,bir mərd kişi… İmdaddan doymaqmı olur?! 9.03.06.BİZİ BÖLGƏLƏRƏ BÖLƏNƏ LƏNƏT Tufanlar kükrəyib hay-haray düşsə,Əlini əlimə yetir,qardaşım.Taledən bəxtinə təzə pay düşsə,Millət təsibini götür,qardaşım.Dərdli taleyimiz düyünə düşüb,Onu kim açacaq bizdən irəli? Düşmən bu torpağın iyinə düşüb,Dərdi kim qucacaq bizdən irəli? Bizim haqqımıza göz yumur dünya,Budur müsəlmana mərhəmət deyir.Demokrasiya adlı yalan bir xülya,Qanlar tökə-tökə ədalət deyir.Bizim qıymalanan ruhumuz üçün,Ürəkdən acıyan həmdərdimiz yox.Bizim çox ərköyün düşmənlərimiz,Bizim içimizdə namərdimiz çox.Görmək istəməyən birliyimizi,Didib,parçalayıb bölümə çəkir.Çalağan hökmüylə brliyimizi Vurub caynağına ölümə çəkir.Düşmənə nə deyək,düşməndi elə,Bəs adı adımdan olan necolsun? Kəmimi car çəkib,gətirib dilə,Yaxşıma kölgələr salan necolsun? Söhbət,ay qardaşım,kərtənkələdən,İlana zəhəri verəndən gedir.Bizim içimizə kürəyimizdən Əqrəb tək soxulub,girəndən gedir.Söhbət içimizi gəmirib duran,Bizə gizli-gizli hürəndən gedir.Kimdi bizi salan böhtana-şərə? Bizi bölgələrə,məhəllələrə,Evlərə,tayfaya böləndi onlar,Sonda arxamızca güləndi onlar.Bizlər də qoşulub yad ağızlara Qənim kəsilirik öz-özümüzə.Baxmırıq bu zərbə dəyəcək hara,Balta endiririk öz dizimizə.Vəzifə hərisi böhtan axtarır,Kiminsə adına yaxmaqdan ötrü.Hər çirkin əməlin fövqünə varır,Kimisə kürsüdən yıxmaqdan ötrü.Bizimsə dərdimiz bir dünya qədər,Hələ qan verməkdə Şuşa yaramız.Qoy desin dəm tutan bəzi gədələr,Hanı Xocalı tək ciyərparamız.Hanı on məsçidli qoca İrəvan? Hanı Ulu Göyçə,Pəmbək,Zəngəzur.Bizə tarix boyu tutublar divan.Yüz illik itkilər cavabsız durur.Bizim bölünməli günümüzmü var? Qoyun dərdimizlə əlləşə bilək.Tutmayın arxadan qollarımızı,Cəllad düşmənlərlə güləşə bilək.Bizi bölgələrə,məhəllələrə,Bizi tayfalara bölənə lənət.Bizi bütövlüyə,eşqə,hünərə,Birliyə,dirliyə,çəkənə rəhmət.Bizə cibimizdən,şöhrətimizdən,Bizə varımızdan,dövlətimizdən,Bizə canımızdan,al qanımızdan Çox-çox öndə olan böyük cahan var,Cahandan irəli Azərbaycan var! 20.03.05.BAĞIŞLA,TANRI İlk dəfə ömrümdə yalan danışdım,İlk dəfə yamana yaxşı dedim mən.Cılız bir həyatla zorən barışdım,Təpəyə zirvənin qaşı dedim mən.Kəlməm düyün düşdü,dilim səyridi,Qovruldum mənasız sözlər içində.Ürəyim qan süzdü,canım əridi,Gözümə dikilən gözlər içində.Ağa qara dedim,gecəyə gündüz,Ən miskin ömrümü yaşadım bu gün.Mən oldum dünyada hamıdan gücsüz,Haqsızlıq şələsi daşıdım bu gün.Bir dostun sözünü sındırammadım,Bir dostun xətrinə yalan söylədim.Simurğun lələyin yandırammadım,Eşqin səməndini çəkib əylədim.Baxışlar üstümə töhmət yağdırır,Vicdanım önündə donub qalmışam.Həqiqət yalana lənət yağdırır,Piltəsiz,çıraqsız sönüb qalmışam.İlahi,sən məni qüsurdan qurtar,Xəcalət odunda əritmə məni.Ədalət eşqimi özümə qaytar,Saxta damarlara yeritmə məni.İlk dəfə özümlə üz-üzə durub,İlk dəfə bir şərə xeyir dedim mən.Bir də bu qələtim,bu səhvim üçün,Vicdanım önündə-"xeyir!"-dedim mən.Sən mənim qanımı öz nurunla yu,Ruhumu mehrinlə naxışla,Tanrı! Dünyada ən böyük günahımdı bu,Günahkar bəndənəm,bağışla,Tanrı! 5.05.05.KİŞİLƏR Bərk ayaqda mərd dayanar,mərd durar,Hər nə olsa geri dönməz kişilər.Genişlikdə lovğalanıb heç zaman Yaman günü qaçıb sinməz kişilər.Təmənnasın bir yol dilə gətirməz,Yamanlığı öz üstünə götürməz.Yaxşılığı ömrü boyu itirməz Quyu qazmaz,hiylə bilməz kişilər.Haqq yolunda ürəyini oysalar,İllər boyu zindanlarda qoysalar.Nəsimi tək dərisini soysalar Uf eyləyib bir yol dinməz kişilər.Sinəsində dərya,tufan çağlayar,Ürəyində min bir sirri saxlayar.Hər bir dərdə için-için ağlayar,Alovlanar,yanar,sönməz kişilər.Ruhdan düşməz aylar,illər ötsə də,Təmkinlidir nə əzaba yetsə də.Bir ömürü piyadaca getsə də.Namərd atın heç vaxt minməz,kişilər.Yuxusundan məhəbbətlə oyanar,Vicdanının şəfəqinə boyanar.Etibarın zirvəsində dayanar,O zirvədən ölər,enməz kişilər.Eldar,mərdlər namusuna bürünər,Müdrikliyi,dəyanəti görünər.Dost dedimi,sözü sözə hörülər,Söz verəndə sözün danmaz kişilər.1977.BİLMƏZ Naşı adam telli sazı,Vermə qardaş,çala bilməz.Ötkün-ötkün dınqıldadar,Canıma od sala bilməz.İgid adam qazmaz quyu,Minnət ilə içməz suyu.Səxadən kəm ömrü boyu Bir yaxşı ad bula bilməz.Qeyrətsizlər gülər duzsuz,Fikri ucuz,özü ucuz.Bir hikmətli sözü pulsuz Mən sataram ala bilməz.Sinəmdəki sağlam ürək,El yolunda yanar gerçək.Nakişiyə boyun əymək Eldar,səndə ola bilməz! 14.09.78.AXTARIN Zərifliyi gözəllərdə,a dostlar,Rayihəni çiçəklərdə axtarın,Kişiliyi insanların qanında,Şir gücünü biləklərdə axtarın.Uca tutun Dədə Qorqud sözünü,Dağda gəzin Koroğlunun izini.Məhəbbətin alovunu,közünü Arzularda,diləklərdə axtarın.Günlər keçdi,illər sapa düzüldü,Neçə yarpaq budağından üzüldü.Hansı zaman cərgəniz ki,pozuldu Siz Eldarı ürəklərdə axtarın.ALLAH,AY ALLAH "Tütək səsi" filmini çox sevirəm.Daha doğrusu baxmaqla doymuram.Ona görə doymuram ki,filmdə yeri-göyü titrədən "Ruhani" çalınır.Böyük aktyorumuz Məmmədrza ġeyxzamanov "Ruhani"nin ürəkləri riqqətə gətirən sədaları altında evinə tərəf qaçır.Qaçır,qaçdıqca "Ruhani" qaynayır,çağlayır,sel kimi kükrəyir,duyan,anlayan hər kəsi əl çatmaz,ün yetməz sehirli bir aləmə aparır.Öz "Ruhani"si ilə sazın əfsanəvi qüdrətinə əbədi yaĢarlıq qazandıran müqtədir sənətkarımız Əli Quliyevə eĢq olsun! Odlanan sazıyla bu Aşıq Əli Ürəyimi çalır,Allah,ay Allah! Pərdələr üstündə Dilqəm harayı Canıma od salır,Allah,ay Allah! Süzülən qəhqəhə onun barımı? Görən son tufanı,ilk nübarımı? Belə bir hökümlə ixtiyarımı Əlimdənmi alır,Allah,ay Allah? Bu səsi-sədanı fələklər duyub,Mələklər bu şirin laylaya uyub.Şiş dağlar başını çiyninə qoyub Xəyalamı dalır,Allah,ay Allah? Heyrət qarışıbdı haqdan payına,Sonalar boy çəkir səs halayına.Dünya cavanlaşır simin hayına,Saz özü qocalır,Allah,ay Allah! Eldar yada düşür sazın dilində,Ağız dada düşür sazın dilində.Möhnət oda düşür sazın dilində,Məhəbbət ucalır,Allah,ay Allah! 2.07.1983.TƏKLƏNMƏKDƏN QORXURAM Kişnəmə dəli bulud,Oynama qızıl şimşək.Titrəmə qanlı tufan,Hayqırma quduz külək! Bilin ancaq həyatda Ölüm saçan bu hirsdən,Bu hiddətdən qorxuram.Yaxınlar,yan düşməyin,Sizə ehtiyacım var.Müdriklər,siz susmayın,Sizə ehtiyacım var.Bilin ancaq həyatda,Ucuz sözlə-söhbətlə Yüklənməkdən qorxuram.Çinar,bir boy ver mənə,Səndən sərtlik boylanır.Palıd,səndən əzəmət,Vüqar,mərdlik boylanır.Bilin ancaq həyatda,Vüqarsız bir ağaca Söykənməkdən qorxuram.Ey insanlar,heç kəsə Siz diqqətsiz qalmayın.Siz mənsiz olanacan Dostlar,sizsiz olmayım.Bilin ancaq həyatda,Mən ölümdən qorxmuram,Təklənməkdən qorxuram! NƏ ÇƏKİR Hər varlığın bir dünyası Kef nə bilir qəm nə çəkir.Kaman çalan mənəm deyir,Zil nə bilir bəm nə çəkir.Baş düşünür qandım deyə ,Qəlb göynəyir sındım deyə.Saz hönkürür yandım deyə,Saz nə bilir sim nə çəkir.Eldar,qəlbə dəyən azmı? Haqqı yana əyən azmı? Mənə xoşbəxt deyən azmı? Kim nə bilir kim nə çəkir.1987.QƏDRİN BİLİNƏ Nə ola dünyada yaxşı qohumun,Qadasın alasan qədrin bilinə.Təmənna güdmədən ömürlük onun Loğmanı olasan qədrin bilinə.Dürüst göstərəsən pisə yolunu,Anlada biləsən tərsə yolunu.Qardaşın piyada,kəsə yolunu Sinəndən salasan qədrin bilinə.Yüz sevincin ola yüz dərdin kimi,Kimsənin dərdinə döz dərdin kimi.Dostun kədərini öz dərdin kimi,Kökləyib çalasan qədrin bilinə.Kamal dünyasında söz-sözdən ötə,Yaxşılıq meyvəsi hər qəlbdə bitə.Eldar,istəyirəm sən piltə-piltə,Odlanıb yanasan qədrin bilinə.8.08.87.TAPA BİLMƏDİM Bu dağları yornuq saldım,İzini tapa bilmədim! Odlanıb-yanıb dedilər,Közünü tapa bilmədim! Qəlbə yazdım hər kəlməni,Sir saxladım sir kəlməni.Hara getdim bir kəlməni,Sözünü tapa bilmədim.Həsrət ilə qoşa düşdüm,Ayrılığı başa düşdüm.Vaxt ötüşdü qışa düşdüm,Yazını tapa bilmədim! Gəncliyimdən keçib gəldim,Eşqimə and içib gəldim.Yurd-yuvanı seçib gəldim,Özünü tapa bilmədim! 18.08.87.HƏSƏN MİRZƏ Dərələyəz ellərinin Nur oğludu Həsən Mirzə.Qorunu Qorquddan almış Qor oğludu Həsən Mirzə.Ərlər gəzən torpaqdandı,Gül ətirli yaylaqdandı.Bir müqəddəs ocaqdandı,Pir oğludu Həsən Mirzə.Türk ünvanlı,oğuz soylu,Həm o taylı,həm bu taylı.Vətən dərdli,millət hoylu,Ər oğludu Həsən Mirzə.Sözdən şirə süz gülşəndə,Eldar,itib-batma çəndə.Mərd kişidən söz düşəndə Koroğludu Həsən Mirzə.5.10.02.YAXŞI ADAMLAR Həmişə sevilib,seçilə bilən,Böyük məharətdi yaxşı adamlar.Qohuma-qardaşa başucalığı,Mehri məhəbbətdi yaxşı adamlar.Yaxşılıq içində böyük hünərdi,Yamana qəzəbdi,şərə çəpərdi,Ürəkdə sevgidi,canda təpərdi,Qollarda qüvvətdi yaxşı adamlar.Xeyirxah əməldi,əlində qalxan,Nurlu bir günəşdi sevincdən doğan.Pisliyin üstünə kükrəyib qalxan,Namusdu,qeyrətdi yaxşı adamlar.Vicdanı,eşqiylə alovlu ürək,O xalqa gərəkdi,xalq ona gərək.Ruhiylə,canıyla göylərdə mələk,Yerdə həqiqətdir yaxşı adamlar.İdrakdı,kamaldı haqqına catan,Tanrı sevgisini içində tapan.Böyük yaradanın nurundan qopan,İlahi qüdrətdi yaxşı adamlar.Eşqində "Misri" var,qanında "Cəngi",Yox başqa niyyəti,başqa ahəngi.Bir elə-obaya şöhrət çələngi,Misilsiz sərvətdi yaxşı adamlar.Yandırar həmişə sönən çırağı,Vətənə sevgidi eşqi,marağı.İnsafın mürvətin olar dayağı,Haqdı-ədalətdi yaxşı adamlar.Bir qəlbə toxunmaz,yüz qəlbi sağlar,Məhəbbət göstərər,sədaqət saxlar.Bir könlü sınığı arıyar,yoxlar,Ərkli dəyanətdi yaxşı adamlar.Müdrik bir aləmdi,sevgisi hikmət,Varlığı,mənası heyrətdi,heyrət.Əməli günəşdi,məramı şəfqət,Sonsuz mərhəmətdi yaxşı adamlar.Eldar,az görmədik baxtlını baxtsız,Şahini yuvasız,şahları taxtsız.Dünyadan köçsə də vədəsiz,vaxtsız,Dünyaya şöhrətdi yaxşı adamlar.2002.MƏNİM QAZANCIM Nə Lenindən yazdım,nə partiyadan,nə komsomoldan.Uzaq düşdüm,çəkindim bu yoldan.Bu yolu tutanlar Ox kimi sivrilib qabağa keçdi.Leninə atam,babam,canım deyənlər.Oktyabra nəğmələr deyib,döşünə döyənlər Lenin ordeninin suyunu içdi.Bu yolu tutmadım,mən nə qazandım? Qalaq-qalaq yazı-pozum arxivə düşdü.Qaldım əl boyda bir kitabın üzünə həsrət.Gənclik də ötüşdü,yaş da ötüşdü.Dəyişdi zamana,dəyişdi dövran.Lenindən yazanlar "demokrat" oldu.Yenə də rütbəni,uca ad-sanı İliçdən törəyən oğullar aldı.Lenindən yazmadım,mən nə qazandım? Bu mənim əqidəm,mənim inancım.Lenindən,komsomoldan yazmamaq vicdanım önündə mənim qazancım! 17.05.04.VAXTI KEÇDİ Dağ başına qonan duman,Göz yaşını sıxdı keçdi.Bulud ötdü,yağış kəsdi,Qızıl şimşək çaxdı keçdi.Nazlandı atlas meşələr,Gülləndi dilbər guşələr.Bu bahar da bənövşələr Küskün-küskün baxıb keçdi.Eldar,hanı oban-elin,Yetmədi Vətənə əlin."Darama"da bitən gülün Bu il yenə vaxtı keçdi.28.05.04.GETDİ Gəncliyimə ləlik düşdüm,Ha yalvardım,keçib getdi.Ağ,qaralı günlərimlə İllərimi biçib getdi.İşıq salan çıraq oldu,Şeh götürən yarpaq oldu.Gah sevincə qonaq oldu,Gah da qəmi seçib getdi.Öz suyu var hər bulağın,Zəri gənclik tər bulağın.Dünya adlı bir bulağın Şərbətini içib getdi.Dünya elə tutub qərar,Mənli də var,mənsiz də var.Bir də gördün şair Eldar Bu dünyadan köçüb getdi.28.02.2002 QOCALIQMI Məcnunluğum,dəli eşqim,Görən pirlik,ucalıqmı? Şama dönüb əriməyim Zəiflikmi,bacarıqmı? Yaxşılar hər kəsə gərək,Böyük insan,arxa,kömək.Dağ olmamış dağdan demək,Böyüklükmü,ucalıqmı? Ötənlərə nəzər saldım,Bu gəl-gedə heyran qaldım.Gəncliyimdən xəbər aldım,Altmış yaş da qocalıqmı? 22.02.2002.GÖRÜNÜR Professor Surxay Musayevə Ulduz var ki,uldzların içində,Gah yaxından,gah uzaqdan görünür.Qaranlıqlar pərdə tutur günəşə,Aydınlıqlar min çıraqdan görünür.Ər oğulun ər durumu,ər səsi,Hələ durur igidlərin nərəsi.Bar yetirən yüz budağın bəhrəsi Yaşıl donlu bir yarpaqdan görünür.İnsan eşqi dalğalanan bir dəniz,Bu torpaqda qayıq çəkən bizik,biz.Babalardan bizə qalan hər bir iz,Miskin gəzən bu torpaqdan görünür.Eldar,sənsən atəş ömrü yaşayan,Bahar ömrü,həm qış ömrü yaşayan.Surxay həkim günəş ömrü yaşayan.Günəş öncə qarlı dağdan görünür.13.03.2002.QALASI DEYİL Dərdini açmağın nə mənası var,Bir qəlb ki,səninçün yanası deyil,Arifə sirrini eyhamla bildir,Nadan yüz söz ilə qanası deyil.Asıb-kəsib coşma qadın önündə,Möhkəm ol,sayıq ol adın önündə.Alçalma,əyilmə yadın önündə,Bir iş ki,düzəlib olası deyil! Əvvəl düşün,sonra danış dərindən,Əməl eylə nə söz çıxsa dilindən.Peşmanlama var ki,getdi əlindən Yenidən yerinə dolası deyil.Vicdanlı adamdan olar mərhəmət,Yaxşılıq eyləyər,eyləməz minnət.Namussuz adama etsən yüz hörmət Bir dəfə yadına salası deyil.Ötür aylar,illər dəyişir zaman,Bu gün düşgünləşir dünənki cavan.Gec-tez bu hikmətli,gözəl dünyadan Eldar gedəsidir,qalası deyil.20.09.69.DEMƏ Demirəm acgöz ol,qorun hər şeyə,Nur verən çıraqdan doymuşam demə.Çalış ayaqlardan boylanmayasan,Çıxsan uca dağdan doymuşam demə.Düşmən ol mənasız ötən hər günə,Mənalı hər ana sinə gər,sinə.Bir ömür əmsən də,soğsan da yenə,Bu zümrüd bulaqdan doymuşam demə.Hər ömrün sevinci min çilid kitab,Sən əsil sevinci əməlinlə tap.Atını hayana çapırsansa çap,Arandan,yaylaqdan doymuşam demə.Nüfuzdan salandır bir yersiz gülüş,Vəfasız dostlardan uzaq gəz,gen düş.Namussuz qohumu nə tap,nə görüş,Hatəm ol qonaqdan doymuşam demə.Dünyanı bir cürə anlayır hərə,Torpağdı mənimki uçsam göylərə.Bir əsrin arxasın vursan da yerə Eldar,yaşamaqdan doymuşam demə.SÖZÜMDƏ QƏLBİMİN QANI YOXDUSA Sinəsi söz xəzinəsi olan,zər sözün zərgəri,əziz dostum professor Ġbadulla Ağayevə.Könül dəftərimi varaqla,qardaş ,Korşalan sözləri qarala getsin.Düzgümdən mənalar soraqla,qardaş,Mənasız misranı korala getsin.Könlümdən boy atan xurma ağacı,Barı-bəhrəsi nə,budaqdan oxu.Orda yazılanlar ömrümün tacı.Sən tale yazımı,yarpaqdan oxu.Mənim hər misramda canımın odu,Kəlməmdə qəlbimin qanı yoxdusa,Səsimdə torpağın qoxusu,dadı,Sözümün qüdrəti,canı yoxdusa O,sənin dünyanla tən ola bilməz,Bu gündən sabaha yol sala bilməz! Tapdanmış kəlmələr dən tutan deyil,Çeynənmiş sözlərə tər deməmisən.Sənin söz xəznəndə söz yavan deyil,Sən paslı sözlərə zər deməmisən,Bilirsən nə deyir"yandım" deyənlər.Burda yanan kimdi,burda yalan kim? Azmı Vətən deyib döşə döyənlər? Bütöv olan kimdi,saxta olan kim? Saxta bir şöhrətin sabahı zülmət,İnsanlıq həyatın eşqi əzəli.Ünlü alim olmaq Tanrıdan qismət,Şəfalı bir həkim şahdan irəli,Sinəndə çağlayan söz çeşməsimi? Hayqıran,kükrəyən dəryamı yoxsa? Bu qüdrət ruhunun öz rişəsimi? Səndə səndən ayrı dünyamı yoxsa? Sən sinə dəftərim,nurlu aləmim.Mənim söz xəzinəm,dürlü aləmim.İçində ulduzlu səma gəzdirən Uca kəhkəşanım,sirli aləmim.Oxu hər əsəri,süzgəcdən keçir,Çör-çöpdən təmizlə,sağlam dən keçir,Qoyma yad kəlmələr düşsün qabağa.Dişli misraları nəzərdən salar.Yanğısız şerimisən at qırağa.Atmasan o bizi nəzərdən salar.Könül dəftərimi varaqla,qardaş.Sonsuz bir həvəslə,maraqla,qardaş.Söz sənin yanında ucadan uca,Sözü ucuz etmək günahdan gəlir.Sən elə mötəbər,elə bir xoca,Sənin hər qüdrətin Allahdan gəlir! 25.05.05.GETMƏ Elin-obanın sevimlisi,istəkli qohumların istəklisi,mənim üçün əvəzolunmaz bir insanı-bibimoğlu Mirələkbər ağanı son mənzilə yola salarkən söylənən ağılar.Sən mənim nur saçan günəşimiydin,Cismimdə közlənən atəşimiydin.Ən uca bir zirvəm,sirdaşımiydin,Ruhumun,eşqimin qüdrəti,getmə.Elin yaraşığı,ziynəti,getmə! Bir çinar qamətlim,Yusif camallım,Peyğəmbər xislətlim,dərya kamallım.Məni tənha qoyan tərlan xəyallım,Mənəvi dünyamın heyrəti,getmə! Elin yaraşığı,ziynəti getmə! İllərlə yanmışıq möhnət oduna,Sərt minnət oduna,qürbət oduna,Dözməyə halım yox həsrət oduna,Mənə pay eyləyib firqəti,getmə.Elin yaraşığı,ziynəti,getmə! Palıdı sel yıxsa onu mərd ağlar,Sevinc qara bağlar,daşan dərd ağlar.Sənsiz torpaq ağlar,sənsiz yurd ağlar,Bir böyük obanın qeyrəti getmə.Elin yaraşığı,ziynəti,getmə! Şeir de,hədis de,səni ünləyim,Səndən söz götürüm,yığım,çinləyim.Bir "Yasin" surəsi oxu,dinləyim.Hər elmin,biliyin,hikməti,getmə.Elin yaraşığı,ziynəti,getmə! Üzünün şövqünə el yığılardı,Kədər uzaqlaşar,qəm dağılardı.Yaxın pənahlanar,yad sığınardı,Duyan insanların sərvəti,getmə.Elin yaraşığı,ziynəti getmə.Sən vardın,gözümdə əməlli dünya,Min əngəl yaratdı əngəlli dünya.Sənsiz nəyə lazım get-gəlli dünya,Dünyanın hörməti,izzəti,getmə.Elin yaraşığı,ziynəti,getmə! Uca söz mülkünün qiyməti-qədri,Dürlü kəlmələrin bənövşə çətri.Şəfalı nəfəsin yasəmən ətri,Duyğulu qəlblərin cənnəti,getmə.Elin yaraşığı,ziynəti,getmə! Görən gözlərimin nuru,ziyası,Ulu bir millətin abrı həyası.İslam dünyasının ər,övliyası,Tanrıdan verilən qisməti,getmə.Elin yaraşığı,ziynəti getmə! Müqəddəs ağalıq qazanan pirim,Hər qəlbdə yer seçən zərim,gövhərim.Tanrı dərgahına köçən sərvərim,Sonsuz inamımın taqəti,getmə,Elin yaraşığı,ziynəti,getmə! Döndün mələklərə məhəbbətinlə,Bir dünya yaratdın dəyanətinlə.Qaldın bu dünyada həqiqətinlə,Zamanın insafı,mürvəti,getmə.Elin yaraşığı,ziynəti,getmə! Mirələkbər deyib,yanar bu Eldar,Səni məhşərəcən anar bu Eldar.Uçub eyvanına qonar bu Eldar,Viranə Göyçənin şöhrəti,getmə.Elin yaraşığı,ziynəti,getmə! 30.05.05.BİLMƏSƏ Nəyimə gərəkdir dağlar laləsi,Vaxtında açılıb-sola bilməsə.Qərənfil mənimçün qanqal olardı,Könlümə bir həmdəm ola bilməsə.Məhəbbət xoşbəxtlik,məhəbbət bəla,Sevdasız bir həyat ömürlük qala.İnanma qəlbimi ovlaya,çala,Dost mənim havamı çala bilməsə.Bacar yavaş toxun,yavaş,ürəyə,Bir zindan yüküdür təlaş ürəyə.Ürək deməmişəm hər daş ürəyə,Vaxtında boşalıb-dola bilməsə.Qurunun gözünə şeytan yaş qatıb,Mərdin quyusuna namərd daş atıb.Ya dövranı keçib,ya bəxti yatıb,Tərlan öz ovunu ala bilməsə.Yaxşılıq Eldarın pisimi məgər? Yaltaqlıq kişilik işimi məgər? Hər səmtə əyilən kişimi məgər? Özü özlüyündə qala bilməsə! 9.01.87.BƏNZƏRƏM Qəlbimdə yurd salmış qışı əritdim,İndi bahar ünlü yaya bənzərəm.Gəl çıx seyranıma,gəl bax dünyama,Axarlı-baxarlı çaya bənzərəm.Bir həyat sevgisi əlimi sıxdı,Dünya cilvələnib gözümə baxdı.Dost-tanış qəmimi daşlara çaxdı,Bir ömür yolunda toya bənzərəm.Eldaram,dost,sənə eylərəm minnət.Gəl burax kədəri,sən çəkmə zillət.Qəm özü zülmətdi,ürəkdə zülmət,Mən zülmət gecədə aya bənzərəm.23.01.87.HARDADI Keçən ömrün arxasınca,Boylandım baxdım hardadı? Sultan idim cavanlıqda,O tacım-taxtım hardadı? Səfər dedim yandı çıraq,Kimsə etdi məni soraq.Yolum daşlı,mənzil uzaq,Gəlməyə vaxtım hardadı? Min dil ötər könül simi,Həsrət varmı bizim kimi? Tilsimdəyik,bu tilsimi Qırmağa baxtım hardadı? 21.11.87.NƏDİ Kimi dindirirsən dərdliyəm deyir,Ömür-gün qəm üstə köklənib,nədi? Öz dərdim özümü sıxmazdı bu cür,Bu dünya çiynimə yüklənib,nədi? Dərdə öyrənmək də özü bir vuruş,Qartala yaraşır zirvədə duruş.Bağçada dad çəkən bülbüldən soruş,Qəfəssiz darıxıb,təklənib,nədi? Eldaram,nur seli söz adlı incim,Çalışdım,əlləşdim çıxmadı dincim.Dünyaya sığmayan köhlən sevincim,Son vaxtlar yoxuşa diklənib,nədi? 30.07.86.YÜKLƏNMİŞƏM İlk sevdanın zirvəsinə,Yetər ikən təklənmişəm.Gözəllərdən üzüm dönüb,Gözəllərdən şəklənmişəm.Sönməyibdi sonsuz maraq,Can evimdə yandı çıraq.Qismətimə,işimə bax,Məhəbbətlə yüklənmişəm.Eldar,namərd dada gəlməz,Sadiq dostdan xata gəlməz.Yad havalar yada gəlməz,Öz kökümə köklənmişəm.31.08.86.ÖZÜNÜ AXTAR Dünyanı dərk etmək asandır,asan,Özünü dərk edə bilirsə insan.Böyük Nizamiyə ev olub cahan,Bu sirrin,mənanın izini axtar,Özgəni tapmamış özünü axtar.Dağ olmaq istəsən təpədən başla,Məqsədin tufansa ləpədən başla.Qayanı dindirsən qəlpədən başla,Bulaq istəyirsən gözünü axtar,Özgəni tapmamış özünü axtar.Vətən çiçəyini ətrindən tanı,Hər daş kitabəni sətrindən tanı.Güney palıdını çətrindən tanı,Astara baxmamış üzünü axtar! Özgəni tapmamış özünü axtar! Yaxşını yaxşıdan seçmə heç vədə,Əsil gözəllikdən keçmə heç vədə.Ölçməmiş parçanı biçmə heç vədə,Hər sözün,hikmətin düzünü axtar,Özgəni tapmamış özünü axtar.Bir güclü önündə gücünü danma,Özgəni özündən qüdrətli sanma! Günəş od səpirkən soyuqsuz donma,Odun düzəldəndə közünü axtar.Özgəni tapmamış özünü axtar.İnamsız qələbə çala bilməzsən,İnamsız bir körpü sala bilməzsən.Vətənqə ər oğul ola bilməzsən,Bərkdə əyilməyən dizini axtar.Özgəni tapmamış özünü axtar.Axtara-axtara gəl çıx yollara,Millətə arxa ol,insana yara.Vətəni evin bil,evintək ara,Gözlərə düz baxan gözünü axtar.Özgəni tapmamış özünü axtar.Ağstafa,18.12.86.GƏLMƏYƏCƏK Narınc Xatuna.Bülbül inciyib budaqdan,Bir də gülə gəlməyəcək.Gölüm bulanıb nahaqdan,Sonam gölə gəlməyəcək.Bu yaz bir yel əsib-gedib,Haqq-hesabı kəsib gedib.Bənövşələr küsüb gedib,Bir də belə gəlməyəcək.Bu nə qışdı durub üzə,Sərt çiləni verib bizə.Bundan sonra ömrümüzə Belə çilə gəlməyəcək.Yaz Eldardan ötüb,Xatun! Payız gəlib yetib,Xatun! İtən ömür itib,Xatun! Bir də ələ gəlməyəcək! 26.12.86.YOXLA Bir nimdaş binaya pənah gətirsən Dirəyini yoxla,çatını yoxla.Hünər göstərməmiş,öz hünərini,Cıdıra çıxmamış atını yoxla.Təmənna eşqində libas geyənin,Bir xeyir görməsə burun əyənin.Hələ dost olmamış dostam deyənin,Əslini-kökünü,zatını yoxla.Dostluqda məhəbbət dərmək istəsən,Ay Eldar,ağıldan kömək istə sən.Palıdı palıd tək görmək istəsən,Torpağın,qayanın qatını yoxla.29.12.86.NƏ BİLİM Dünya məni ala çəkib,Yalanını mən nə bilim?! Olmaz işin hesabı yox,Olanını mən nə bilim?! Göz üstündə ox görmüşəm,Qəlbi düzü çox görmüşəm.Söz satanı çox görmüşəm Alanını mən nə bilim?! Səmt küləyi baş alıbdı,Çölə-düzə hay salıbdı.Yağan bulud boşalıbdı,Dolanını mən nə bilim?! Eldar haqqı seçən-seçib,Ölçən-ölçüb,biçən-biçib.Ömrümüzdən keçən keçib,Qalanını mən nə bilim?! 31.12.86.YAXŞIDI Tamahkar yoldaşdan,şərəfsiz dostdan,Nə qədər aralı gəzsən yaxşıdı.Namussuz,qeyrətsiz,gülünc qohumdan,Bir yolluq əlini üzsən yaxşıdı.İnsan doya bilməz qanan qonşudan,Qonşunun halına yanan qonşudan.Deyingən,bədniyyət,yaman qonşudan Get-gəli bir dəfə kəssən yaxşıdı.Sevdasız ömürdən nişanə qalmaz,Nanəcib neyləsə yaxşı ad almaz.Nadandan,namərddən incimək olmaz,Küsəndə kişidən küssən yaxşıdı.Yaxşılıq havadan asılıb sərsəm,Pislik qanad çalır meydanda hər dəm.Ay Eldar,nə fikir,nə qüssə,nə qəm,Dünya cəfasına dözsən yaxşıdı.11.12.87.VƏTƏN SÖZÜ Nə qədər "Vətən" deyənimiz,Nə qədər Döşünə döyənimiz var,qardaş! Çox şükür,İstiqanlılar artıb çoxalıb."Vətən" sözü,"Vətən" kəlməsi ürəkdən keçib qəzetə,kitaba yol salıb.Artıb,qardaş,Yazanımız,pozanımız:"Vətən qeyrətimiz,Vətən qanımız".Bilmirəm,Bu şerlər,yazılar Vətən eşqinə yazılıb? Bilmirəm!" Ana Vətən" sözü şer eşqinəmi yazılıb? Bilmirəm! Hər necə olsa yazılıb,Qoy yazılsın! Ancaq uçub-dağılan abidələr "Vətən" deyənlərin qəlbindən gərək dərd olub asılsın! İtib-batan Yerlə-yeksan olan abidələr.Tez-tez "Vətən" deməyən babalardan Qalan abidələr."Canım Vətən" deyənlərin gözü önündə məhv olub gedir demək olar?! Dilimizlə İşimiz arasında Bağışlana bilməyən Günahımız var.Nə qədər "Vətən deyənimiz var ,qardaş! Nə qədər Özünü öyənimiz var,qardaş! 21.12.87.YAXŞILIQ-YAMANLIQ Yaxşılığa əl uzatsan yanılmamısan,Yaxşılıqla yamanlığın mənası bəlli.Sən yamanlıq mərəzində anılmamısan,Topuq çalar yamanlığın uzanan əli.Yaxşılıq et,çay daşını cilala belə,Quraqlıqdan yanıb gedən qanqalı suvar.Sənə nə var,lələ basdı,ya da ki,şələ,Yıxılanı xilas üçün havar sal,havar.Yaxşılıq et,əməyinə mən günəş deyim,Bir pisliklə bu dünyanı korlamaq olar.Ürəyinin istisinə mən atəş deyim,Bu ürəklə yer üzünü durlamaq olar.Yaxşılıq et,köhnə bağın bağbanı ol sən,Arxını çək,suyunu ver bağ dağ olmasın.Dönəlgəsi dönənlərin loğmanı ol sən,Çalın-çarpaz sinələri dağ-dağ olmasın.Yaxşılıqa yamanlıqlar bir şeytan daşı,Nə fərqi var atılırsa o hansı əllə? Ağıl işi,kamal işi,yoxsa ki,naşı,Yamanlığın yaxşılığa vurduğu şillə.Yaxşılığa yamanlığın sonucu dəhşət,Vay o gündən yal verənə hürə öz iti.Vay o gündən çiliklənə,sına məhəbbət,Həzm eləyə bilməmişəm mən bu hilləti.Öyrənəndə borca dönür sən edən hörmət,Yaxşılığı elə et ki,qazan daşmasın.Bir balaca dəyişəndə ərkli səxavət,Bu təmənna qıtlığında ağlı çaşmasın.Yaxşılığın sənə düşən son mükafatı,Dərd odur ki,pislik edən cəllada çatsın.Dərd odur ki,Həmzə gəlib bir də Qıratı Hiylə qoxan təmannayla boluya satsın.Şər xeyirin,nahaq isə haqqın qəsdində,Yaxşılığın qabağında yamanlıq durur.Yaxşılıq et,yaxşılvarın başı üstündə Yamanlığa qəhqəh çəkən insanlıq durur.05.03.03.ÖZÜMLƏ SAVAŞDAYAM Özümlə savaşdayam,özümlə Saflaşmaq istəyi,Saflaşmaq arzusu ilə Aşıb-daşıram.Ömrüm boyu Özümə ortaq olan Nəfs adlı düşmandan Qurtarmaq üçün savaşıram.Qəzəb,kin,küdurət,Məkr adlı şeytandan Qurtarmaq üçün savaşıram.İçimdəki tufan mənə,Fırtına mənə "saflaş" deyir."İnsan oğlu,nə qədər saflaşsan yenə saflaş" deyir.Saflaşmaq istəyirəm,Elə buna görə də Özümlə savaşa çıxmışam.Öz ədalətimi,İnsaf və mərhəmətimi İçimin divarına sıxmışam.İçimdə olan Xeyirlə şər üz-üzə.Zülmətlə aydınlıq,Vüsalla ayrılıq diz-dizə.Yaxşını yamandan,Doğrunu yalandan Qurtarmaq istəyirəm.Sevinci kədərin,Xeyiri şərin əlindən,Aydınlığı zülmətin,Qaranlığın felindən Qurtarmaq istəyirəm.Saflaşmaq üçün Öz dünyamda Mizan-tərəzi,Bir səbr,qərar olmalıyam.Saflaşmaq,Durlanmaq üçün Ürəyimin içində Əbədi bahar olmalıyam.Özümlə savaşdayam,Qaranlığı boğmaqçün Zər saçaqlı günəşdən İçimə nur istəyirəm.Özüm özümə qalib,Üstün gəlməkdən ötrü Tanrıdan sur istəyirəm.23.03.03.BİR İGİD İTİRDİK Ramizin əziz xatirəsinə Bəd xəbər başımın üstünü aldı,İçimdə bir dəli yel əsib getdi.Tüstümü təpəmdən çıxardı mənim,Səbri-qərarım,o kəsib getdi.Dünya dedikləri ürəyi daşdan,Yaxşını-yamanı seçməz bu başdan.Ayrıldı tay-tuşdan,qohum-qardaşdan,Dağ boyda bir qeyrət,bir təsib getdi.Yaxşılıq axtardı,bula bilmədi,Necə gəldi xata-bala bilmədi,Əcəldən özünü ala bilmədi,Bu gidi dünyadan o küsüb getdi.Bir igid itirdik Ramiz adında,Bu ağrı bir elin yaşar yadında.Yandı anasının həsrət odunda,Ana qucağına tələsib getdi.8.05.2003.QOŞULMA Dost olmaq istəyən,lakin onu bacarmayan "dostlara" Dost deyəndə dost adını uca tut,Böhtanlara,yalanlara qoşulma.Hər nöqsanı üzə danış,üzə de,Topuq daşı atanlara qoşulma.Zaman bizi sınaq edib,yoxlayıb.Əsil dostun təqsirində yox ayıb.Yalquzaqtək dişlərini qıcayıb,Yolun üstə yatanlara qoşulma.Tərlanların ovuna çıx,ha ovla.Şir ovlanmaz cələ ilə,tilovla.Şər qüvvəni öz əlinlə cilovla,İki başlı ilanlara qoşulma.Ocaq sinəm kürələnib,közlənib,Çıxan külüm təpələnib,düzlənib.Şirin dilin arxasında gizlənib.Əqrəb kimi çalanlara qoşulma.Ər kişilər yamanlığı itirib,İblis qapıb bəd əməli götürüb.Bir sirrini yüz qapıdan ötürüb,Zurna edib çalanlara qoşulma.Düçar olma töhmətinə Eldarın,Tablamazsan hiddətinə Eldarın.Gəl qulaq as söhbətinə Eldarın,Bizi alıb-satanlara qoşulma.19.05.2003.BİR DƏ MƏN Bu tənhalıq içində Bir aləmdi,bir də mən.Yerin,göyün altında Bir ələmdi,bir də mən.Piltə donub çıraqda,Sözüm susub varaqda.Bir qaranlıq otaqda Bir qələmdi,bir də mən.Eldar,dərdi sorulan,Eşqinə dar qurulan.Külü göyə sovrulan Bir Kərəmdi,bir də mən.25.05.2003.BU GECƏ YUXUMU DAŞA BASIBLAR Bu gecə xəyalım oda yüklənib,Bu gecə qəlbimdən zindan asıblar.Yoxsa ümidimin səsi təklənib? Bu gecə yuxumu daşa basıblar? Bu gecə sədləri aşıb keçirəm,Ölkələr,şəhərlər,kəndlər baş-başa.Hər yerdə yaxşını pisdən seçirəm,Dünya bir səhnədi,dünya tamaşa.Bu gecə çox çılğın,kefli məclislər,Həddinə sığmayan sevinc görürəm.Nə qədər torpağa,qana hərislər,Nə qədər güclünü gülünc görürəm.Hələ qapanmayıb fikrimin gözü,Qatı qaranlıqda çırağban olur.Qanlı dəryaların sayrışan üzü,Bu gecə yuxumun gözünə dolur."Hər ömrün bir gecə növbə qisməti",Pisliyin yoluna çöysümüş çənəm.Bu gecə dünyadan qorxmayın qəti,Bu gecə dünyaya keşikçi mənəm! 13.01.86.ƏLLƏR GÖYƏ UZALI Əllər göyə uzalı,Hamı tanrıdan kömək,Bir sədəqə diləyir.Hər kəsin bir niyyəti,Hamı haqqa yalvarır.Hamı dua eləyir.Əkinçi taxıl əkir,Üz tutub yaradannan Nurlu yağış istəyir.Bağban bağın içində Tanrıya dua edib Bağından bar gözləyir.Alverçi bir müştəri,Balıqçı tor gözləyir.Vəzifəli məmurlar Rüşvət verən axtarır.Bir şirvandan milyona Nə bacarsa qoparır.Yol polisi toqquşan İki maşın axtarır.Qarınqulu müdirlər Yağlı aşın axtarır.Qəbristandan ötürəm Bir budağın üstündə Bülbül gülü gözləyir.Bir hasarın üstündə Əli göydə duada Molla ölü gözləyir,Nə təzadlı dünyadı.Hərə bir pay diləyir.Aşıq isə evində Tanrıdan toy diləyir.22.09.99.GEDƏNİ ÇİYNİMDƏ APARIRAM Kİ.Bir ağac əkmişəm,çətirli ağac,Kiməsə kölgəlik olacaq bir gün.Bir çiçək hardasa qayğıya möhtac,Qayğını görməmiş solacaq bir gün.Əlini mənə ver,əlindən tutum,Sözümlə sözünun dirəyi olum.İmkan ver kiminsə heyinə yetim,Köməksiz bir kəsin köməyi olum.Yaxşılıq bir əsa,bir əl ağacı,Bir başı səndədi,bir başı məndə.Sonku peşmanlığın yox bir əlacı,Qovğası səndədi,təlaşı məndə.Arxı qurumaqdan,seli daşmaqdan,Gözləyib qorumaq əlimdən gəlir.Nə çıxar kədərdən,qəmdən qaçmaqdan,Bir işə yarımaq əlimdən gəlir.Dərdlini bəladan qurtarıram ki,Məni də bəladan qurtaran olsun.Gedəni çiynimdə aparıram ki,Məni də çiynində aparan olsun.12.05.2004.İNCİMİŞƏM Özgədən mən nə umanam,Haman səndən incimişəm.Ürəyim suya çəkilib,Yaman səndən incimişəm.Dost deməyə üzüm yoxdu,Səbrim itib,dözüm yoxdu.Nadan,sənə sözüm yoxdu,Qanan,səndən incimişəm.Eldar,həyat göz önündə,Öz ünündə,öz yönündə.Taleyimin bu günündə,Zaman,səndən incimişəm.13.05.04.DEYİL HƏLƏ Ana torpaq igidlərin bələyidi,Vətən eşqi vətəndaşın ürəyidi.Adam var ki,bir ölkənin dirəyidi,Adam var ki,paya demək deyil hələ! Bu dünyanın iti kəmsiy,atı yorğa,Ömür adlı bir nemətin bəxti qovğa.Qartal qalxan bir zirvəyə qonar qarğa,Bu qarıltı qıyya demək deyil hələ! Səhra külək,dağlar qarlı,yol dumandı,Bu nə gediş,bu nə arzu,nə gümandı.Nəri yoxsa ötən karvan nə karvandı? Köşək olmaq maya demək deyil hələ! Kabab bişməz isti közdən qaynamasa,Söz çürüyər hikmət sözdən qaynamasa.Çay quruyar bulaq gözdən qaynamasa,Damla olmaq dərya demək deyil hələ! Bir namərdə güzəşt etmək sınmaqdısa,Düz deməmək həqiqəti danmaqdısa.Çınqı olmaq için-için yanmaqdısa,Qəlpə olmaq qaya demək deyil hələ! Sahibidi hər bir adam öz adının,Şahin şahdı hesabına qanadının.Qanındadı namus-ismət hər qadının,Yaşmaq tutmaq həya demək deyil hələ! Bu dünyadı,ölçən ölçər,biçən biçər,Örkən gec-tez doğanaqdan gəlib keçər.Qəriblərin yuxusuna Vətən köçər,Sayıqlamaq röya demək deyil hələ! Söylə Eldar,torpağımız bölük-bölük,Xəyanətdən bu Vətənin beli bükük.Sənin dünyan,mənim dünyam fərqi böyük,Mənim dünyam dünya demək deyil hələ! 7.03.1993.BU GECƏ BAŞQA GECƏDİ Bu gecə başqa gecədi,Nə qaranlığı var,Nə qəmi,kədəri.Nə də dolaşıq fikirlərin Məndən xəbəri Gözlədim sübhə qədər Küləklər Döymədi qapımı Dəli-sərsəri.Məni vahiməyə Sala bilmədi Qaranlıq gecənin Qara pərdələri.Nə dağı arana,Nə aranı dağa daşıdım.Səhərəcən Şerlərimlə yaşadım.Sən demə qaranlıq gecə İçimdə boğulubmuş.Sən demə Gecəni gündüz edən Al günəş içimdə doğulubmuş 26.06.2003.KİŞİ İnana bilmirəm əsil soy ilə,Çörəyi itirə,yal ana kişi.Öz yoxsul süfrənin sənsən ağası,Dolanma,yalana-yalana,kişi.Mənə xoşdur dost sədası,yar adı,Az dinəndə çoxluq aza yaradı.Hər söhbətin bir qabardı,yaradı,Səni əldən salıb yalan,a kişi.Ey Eldar,sən haqsan,haqqı çəngələ,Qoyma insafının üstə çən gələ.Hardasa boğazın keçər çəngələ,Çox quyruq bulama yalana,kişi.14.07.04.ZAMAN YALAN İÇİNDƏ Zaman heyrətdədi zaman içində,Gərdişin xəlbiri saman içində.Xəlbir nə ələyir özü də bilmir,Arpanın adına vələmir deyir.Zaman nə eləyir özü də bilmir,Bu xəlbir çovdarı ələmir deyir.Xəlbir itib-batır saman içində,Zaman boğulmaqda yalan içində.Daha yalanlarla yaşayırıq biz,Yalanla ölçülür həyat eşqimiz.İdarədə yalan,iclasda yalan,Hər toyda-düyündə,hər yasda yalan.Düz sözün sonunda fəlakət durur,İşsizlik,səfalət,həqarət durur.İndi dolanmamız palandan çıxır,Palan da qayıdıb yalandan çıxır.Yaxına-uzağa,dosta-sirdaşa,Arvada-uşağa,qohum-qardaşa,Düz söz söyləyəndə ziyan çəkirik,Haqqa haqq deyəndə ziyan çəkirik.İndi yalanlarla bac alırıq biz,Yalan danışanda tac alırıq biz Yalandan güc alır vəzifə,hörmət,Villalar,maşınlar,böyük,şan-şöhrət.Ağa-ağ deməyə öyrənməmişik,Dağa dağ deməyə öyrənməmişik.Ölüyə sağ demək mükafatımız,Küllüyə bağ demək mükafatımız.Elə öyrədiblər yalana bizi,Yalanla tapırıq çörəyimizi.Zaman pıçıldayır:məkan günahkar,Məkan haray çəkir:zaman günahkar! İçimdən çölümə bir səs süzülür:Bu mizan-qurğuya şeytan günahkar! Xəlbirə baxıram saman içində,Zamana baxıram yalan içində! 5.07.2003 ALDANMA XALQIM Seçimə gedirsən,seçimə,atam,Poladı dəmirdən,Qızılı misdən,Gümüşü bürüncdən seçməyə çalış.Seçimə gedirsən,mənim qardaşım,Ayıq-sayıq olmaq vaxtı çatıbdı.Sən kimi seçirsən tanımalısan,Şəkərə,paltara,yağlı vədlərə İnsansan özünü qınamalısan.Ağlını,hissini,öz iradəni Sən öz seçiminlə sınamalısan.Burda millət eşqi,millət təsibi,Vətənin gələcək taleyi durur."Vətən","millət" deyib hay-haray salan,Rüşvətxor,riyakar kələyi durur.Elə buna görə-Sən xalqa ürəkdən yanan oğul seç,Vətənitn dərdini qanan oğul seç.Canını el üçün yonan oğul seç,Yağlı dil tökənə aldanma,xalqım.Təsibsiz bu yükü çəkməyəcəkdi,Bu xalqın şumunu əkməyəcəkdi.Dünən tikməyibsə,tikməyəcəkdi,Bu gün ev tikənə aldanma,xalqım.Düşməni özünə arxa bilənə,Yaltağa,satqına,üzə gülənə.Qapı-qapı gəzib sizə gələnə,Boynunu bükənə aldanma,xalqım.Harın bir məmurun sərvətinə bax,Millətə qoyduğu hörmətinə bax.Asfaltın dünənki qiymətinə bax,Gecə yol çəkənə aldanma,xalqım.Burda həyasızlar at oynadacaq,Noğul paylayacaq,küt oynadacaq.Cır-cında fırladıb,çit oynadacaq,Sən gödənsökənə aldanma,xalqım.Qardaşın olsa da saxtakar adam,Göstərmə etimad,göstərmə inam.Bu gün əsl seçim,dürlü bir məqam… Vaxtsız şum əkənə aldanma,xalqım.Seçimə gedirsən,uğurlar olsun… Azərbaycan adlı bir məmləkətə,Namusa,qeyrətə ver öz səsini! Əyilməz,yenilməz,ünlü millətə,Haqqa,ədalətə ver öz səsini! Seçimə gedirsən ehtiyatlı ol,Sırtıq şeytanlara aldanma,xalqım! Seçimə gedirsən qətiyyətli ol,Şirin yalanlara aldanma,xalqım! 8.08.2005.DEDİLƏR "Düz danıĢan düzdə qalıb."Atalar sözü.Düz danışan düzdə qala bilərsən,Bu zamanda quyruq oynat,dedilər.Yaltaqlardan dala qalma,dala sən,Birindən öt,birinə çat,dedilər.Qara qatıq boğanaqdan keçəcək,Qıl örkənlər doğanaqdan keçəcək.Qohum-qardaş çox sınaqdan keçəcək,Birinə at,birini sat,dedilər.Halal unu ələyəmməz ələyin,Yüz tər töksən çıxan deyil çörəyin.Gördün vermir bir şəhadət ürəyin,Dön özünü özün aldat,dedilər.Yalan burda məddahlığın baş tacı,Çalış demə,oraq əyri,duz acı.Tapa bilsən öz dərdinə əlacı,Əyriliklə başını qat,dedilər.Bu ölkədə sən ucalmaq istəsən,Qara sudan qaymaq almaq istəsən.Adlı-sanlı "kişi" olmaq istəsən,İtə ot at,ata ət at,dedilər.11.07.2003.ALA BİLMƏZ Mən bir dağam əsən külək,Çəni məndən ala bilməz.Bir aranam,qara bulud Günü məndən ala bilməz.Ana torpaq,sözün düzü İlk andımdı Vətən sözü.Mən ölməmiş ölüm özü Səni məndən ala bilməz.Eldar,elə,eylik qalar,Yad bacarsa böhtan calar.Dünyagirlər meydan sular,Məni məndən ala bilməz.10.10.89.ALLAHA PƏNAH Bir narahatlıq,bir sıxıntı gəzir canımda.Dərin bir kədər,sonsuz iztirab dolanır qanımda.Səksən səkkiz didərgin düşdüyüm.Səksən doqquz haqsızlıq içində qovrulub bişdiyim.Doxsanıncı ildə qan axıdıb canımdan keçdiyim.İndi doxsan birdəyəm.Nə göydəyəm,nə yerdəyəm.Açılacaq səhər,gələcək sabah.Nə deyim hələ Allaha pənah! 1.01.1991.TALEYİN ATKEÇMƏZ ÇIĞIRI ÇOXDU Televiziya ekranında ərəb qadınının ağladığını çox görmüĢəm.Ancaq Ġsrail qadınının ağladığını görməmiĢdim.Bu günlərdə Ġraqdan atılan raketdən sonra yəhudi qadınının da ağladığını gördüm.Göz yaşı görəndə göynəyirəm mən,Niyə ağlayırsan,niyə bilmirəm? Heyif ki,bir anlıq görüşüb sənlə,Sözümü üzünə deyə bilmirəm! Ağlamaq nə demək,onu de görüm.Özgə ağlayanda ağlayıbsanmı? Ərəb qadınının oğlu öləndə Sən də öz sinəni dağlayıbsanmı? Taleyin enişli,yoxuşlu yolu,Taleyin atkeçməz cığırı çoxdu.Məzlumun halına dodaq büzənin Əvvəli olsa da axırı yoxdu.Nə deyim,Hərənin bir ürəyi var.Qan tökmək nə imiş? anlayıbsanmı? Sən bir yəhudini qan tökmək üstə,De görüm bircə yolm danlayıbsanmı? Nahaq qan heç zaman batmaz demişlər.Haçansa qılınc tək sıyrılacaqdı.Suyu süddən seçən gələcək bir gün,Haqq o vaxt nahaqdan ayrılacaqdı.Bəs sənin oğulun bilmirmi məgər,Tamam sönə bilməz yanan ocaqlar.Özgə anasını ağladan yerdə Onun anasını ağladacaqlar! 27.01.91 ZAMANIN Tanrı məni mən olmağa yaradıb,Dağ başında çən olmağa yaradıb.Haqqa tərəf yol olmağa yaradıb,Heyrət dolu odasıyam zamanın.Vətən dərdi ürəyimi gəmirən,Öz qəzəbim öz içimə gömülən.Dörd yanını ağ ləpələr sümürən,Özüm boyda adasıyam zamanın.Yer şumladım,nə götürdüm əkindən,Haray çəkdim bu həyatın yükündən.Mən lal olsam dilim qopar kökündən,Bir hayqıran sədasıyam zamanın.Dəm tutmadım,yüyən vurdum nəfsimə,Pərsəng əllər ütük çəkdi tərsimə.Arif kəslər qulaq asdı səsimə,Gördülər ki,şeydasıyam zamanın.Bir şair də bir nəfərdi deməyin,Bir ömür də bu qədərdi deməyin.Mənə baxıb bəxtəvərdi deməyin,Qurbanıyam,fədasıyam zamanın.Bir şahinəm gözə perik görünən,Bir insanam dərdi şərik görünən.Bəzən güclü,bəzən ləlik görünən Sualıyam,nidasıyam zamanın! 21.10.99.SƏNƏMİ QALIB Mehim olub əsibsən,Könlümə qəm düzübsən.Heç olmaya küsübsən,Küsmək sənəmi qalıb?! Bir tutmadın əlimi,Gödək etdin dilimi.Mənim şair könlümü Üzmək sənəmi qalıb?! Tapdamadın şöhrəti,Səni uddu xəlbəti.Hörməti,məhəbbəti Kəsmək sənəmi qalıb?! Sinən altı köz,Eldar! Dərdini aç,yaz,Eldar! Döz deyirlər döz,Eldar Dözmək sənəmi qalıb?! 4.03.86.VAXTIM YOX HƏLƏ-Niyə işləmirsən?-Necə işləyim? Vallah iş başımdan aşıbdır mənim,Hələ yaddan çıxıb çörəyim-dənim.Hələ iç dünyamın içinə keçib,Orda çıxış yolu arıyıram mən.Dilsiz bir sükutun qoynuna köçüb,Qəlbimdən qüssəni darıyıram mən.İndi işim də bu,əməlim də bu,Fikir qayığında tənha qalmışam.Sonsuz qayğım da bu,əngəlim də bu,Qəmin daş boynuna mən qol salmışam.İşim böhtanları dəf eləməkdi,Nahaqqı haqq ilə boğmaq istərəm.Məqsədim bir qəlbə nur ələməkdi,Zülmə endirməyə toxmaq istərəm.Bir gürzə ilan tək girib marığa,Şər hələ yolumdan yayınmayıbdır.Bu gecə bir qaban düşüb qoruğa,Gözlərim yuxudan ayılmayıbdır.Doğrudur ot biçib,yer şumlamıram,Yol çəkib,daş yonmaq çıxıb yadımdan.Vallah,iş başımdan aşıbdır mənim,Çölüm alovlanır öz iç odumdan.Bir lal sükut ilə verib əl-ələ,Gizlicə haqq-hesab bölüşürəm mən.Özgə iş görməyə vaxtım yox hələ,İçimdə dərdimlə güləşirəm mən! 1989.XƏTRİNƏ DƏYMƏSİN Öz daşına özün hədəf Gülüm,xətrinə dəyməsin.Mürgü yağan sözlərin çox,Dilim,xətrinə dəyməsin.Öz vaxtında oyanmadın,Məramında dayanmadın.Desəm yerində yanmadın,Könlüm,xətrinə dəyməsin.Mən demirəm təklənibsən,Bu nə qəmdi yüklənibsən? Daha bəmə köklənibsən,Zilim,xətrinə dəyməsin.İnandınmı hər yad səsə,Nə qazandın küsə-küsə? Hicran adlı yolu kəsə,Gəlim,xətrinə dəyməsin.Çiyninə qoyub başını,Niyə çatmısan qaşını? Dağlar,qoy bu göz yaşını Silim,xətrinə dəyməsin.Bu nə yurddu Eldar gəzmir?-Nə obadı yeli əsmir? Ağlım səndən heç nə kəsmir,Ölüm,xətrinə dəyməsin.1988.NƏ SÖZÜN VAR Sən babanın Kotanını saxlamadın.Qılıncını,Kamanını saxlamadın.Göy məxməri çuxasını,Papağını saxlamadın.Sən babanın sapandını,Çomağını saxlamadın.Göylə gəzən kəhərini,Bər-bəzəkli yəhərini.Gümüş qaşlı kəmərini saxlamadın.Mən nə deyim.Öz işindi,Saxlamadın,saxlamadın.Bilirəm ki,deyəcəksən:-Təzdən kotan əkənikmi? Təzdən çuxa tikənikmi? Mən nə deyim.Öz işindi,Saxlamadın,saxlamadın.Bəs baban tək Təmiz ilqar,əhd-peyman Bağlamağa nə sözün var? Bəs babandan miras qalan o namusu,o qeyrəti Saxlamağa nə sözün var?! 1986.TƏLƏSİRİK Tələsirik səhər işə,Axşam evə.Tələsirik,axşam evə Səhər işə.Nə qəribə qurğudur bu,tələsirik biz həmişə.Ömür adlı su yolumuz çözələnir bax beləcə.tələsirik gündüz-gecə.Səhər işə,axşam evə.Sanarsan ki,bu ömrümüz qayğı yüklü ağır dəvə.Heç bilmirsən bu nə toydu-nə düyündü? Düşündükcə görürsən ki,bu özü də Bir oyundu,Bir oyun! 10.02.89.O YANA Təcnis Qürbət eldə bilinərmiş yurd dərdi,Nə zülümmüş qərib olmaq oy,ana.Mən istərdim bu qürbətin oduna Kim baisdi,səbəbkardı o yana.Səfər üstə qorxdum birdən çən gələ,Qəfil yerdən yaxam keçə çəngələ.Bir səs gəldi bu cığırı çəngələ,Yolu azdım,yonum düşdü o yana.Eldarındı bu soy adı,boy adı,Bu çöl-çəmən rəssam çəkən boyadı.Torpağımı düşmən qana boyadı,Harayladım bəlkə bu xalq oyana.17.11.2003.ÖMÜR Sən sönəndə günəş tək sön,Gəl ay kimi solma,ömür.Tufan görmüş palıda dön,Vecsiz ulğun olma,ömür.Din Dilqəmin sazı kimi,Yan Kərəmin özü kimi.Çox özündən razı kimi Boş xəyala dalma,ömür.Eniş-yoxuş görüb bir yol,Sən döşünə döymə bol-bol.Əməlinlə qiymətli ol,Ucuz şöhrət alma,ömür.Ürəyini bağla elə,Ayım-ilim ötsün belə.Görəcəyim çoxdu hələ,Yarı yolda qalma,ömür! 10.01.82.YAZIBMIŞ Oxudum fələyin qanun kitabın,Bilmədim insafı hara yazıbmış?! Cəllada verdiyi misri qılıncı Məzlumun başına "çara" yazıbmış! Düşdüm min heyrətə gördüyüm zaman,Tamam yalan imiş ədalət,divan.Acgöz yalquzağı sürüyə çoban Ahunu çöllərdə tora yazıbmış! Bu fani dünyaya sinəsin gərib,Zalimin yoluna xalılar sərib.Cənnəti lotuya,babıya verib,Hatəm səxalını nara yazıbmış! Haqdan pərdə çəkib fitnəyə,felə,Milçəyi şah qoyub dəvəyə,filə.Qızın gözəlini qocaya,şilə,Vicdanı,insafı vara yazıbmış! Hər vərəq,hər sətir min dərd,min bəla,Fərmanlar ox atır yazığa,qula.Yaltağın süfrəsin şəkərə,bala,Mərdin naharını şora yazıbmış.Haşa,bu fələyin əlindən haşa,Sevinclə kədəri qoyubmuş qoşa.Səyləri,gicləri çəkibmiş başa,Aqili,arifi dara yazıbmış.Toxluğu yetimin boynuna minnət,Vətən aşiqinin bəxtinə qürbət.İncə barmaqları üzüyə həsrət,Qızıldan sırğanı kara yazıbmış.Eldar,səbrsizəm,biqəraram mən,Dünyadan gileyli,könlü zaram mən.Elə bilirdim ki,bəxtiyaram mən,Mənim də bəxtimi qara yazıbmış! "UNUTQANIQ" DEMƏK QƏBAHƏT BİZƏ "Biz təmiz bir xalqıq,unutqan xalqıq,Dosta da,yada da,mehriban xalqıq”.(Yerli-yersiz bu sözü tez-tez eĢidirik.)Niyə unutqanıq,görəsən niyə,Bəlkə fərsizlikdən doğur bu hillət? Başımız yüz daşa dəyəndən sonra Haqlımı belə söz desin bu millət?! Nəyi unutmuşuq?cavab ver mənə,Ürəkdə qovr edən yaramızımı? Keçib içimizdə bar-bardaş quran Dərin dərdimizi,çaramızımı? Dedim unutqanıq,döndüm sözümə,Ən böyük günahım sandım bu sözü.Düşmən hiyləsinin mənə bəxşişi,Fitvası,öyüdü qandım bu sözü.Nəyi unutmuşuq? Cavab ver mənə:Əgər toyuğumuz itib unudaq.Əgər naşı bir daş atıb unudaq.Tufanlı günlərin burulğanında Kini-kidurəti unudaq,qardaş,Pöhrə ədavəti unudaq,qardaş.Amma deməyək ki,unutqanıq biz.Söhbət ki,Vətəndən,millətdən düşür.Vətənin dərdini duymayan igidin Kəsəri kütəlir,qeyrətdən düşür."Unutqanıq" sözündə haqlıyıqmı biz,Axan qanımızdan söz açmışıqsa,Bəlkə bəraətdi "unutqan" sözü Çıxan canımızdan söz açmırıqsa,İrəvan alındı,Göyçə alındı,Bu dərdə tapmamış çara,gedirik.Zəngəzur da getdi,Pəmbək də getdi,Unuda,unuda hara gedirik?! Dünənki qan-qada unudularkən Şuşanın,Laçının dərdi töyşüdü.Artıb çoxaldıqca soyuqluğumuz Vətən soyuqladı,millət üşüdü.Gənclər bir suala cavab tapmadı,İtən torpaqlardan xəbərsiz onlar.Bizim bir haqqımız varmı görəsən,Böyüsün bu qədər təpərsiz onlar?! Ekranda bir gündə yüz-yüz çal-çağır,Çılpaq oyunlara,Vur-sındıra bax.Vaxt qalmır görüşək dərdimiz ilə,Belə unudulur doğma Qarabağ! "Unutqanıq" sözü unudulmalı,Bu söz dilimizdən kənar olmalı! Bizi bağışlamaz şəhid olanlar,Qaçqına dönənlər,şəhid olanlar.Bizi bağışlamaz dağılan kəndlər,Od tutan şəhərlər,bərələr-bəndlər.Bizi bağışlamaz günahsız qanlar,Min il bundan sonra gələn insanlar.Dostlara məhəbbət böyük sədaqət,Düşmənə məhəbbət,xalqa xəyanət! Dostunu-yadını tanıyan millət,Heç vaxt çəkə bilməz belə əziyyət.Düşməni unutmaq gör bir nə demək,Bu söhbət düşmənin özünə kömək! Gəl bayraq etməyək "unutqanlığı",Varsa sinəmizdə erməni dağı! 7.04.2002.ŞAH XƏTAİM,YETİŞ DADA Şah Xətaim,yetiş dada,Millətin yaman günüdü! Azərbaycan torpağının Od tutub yanan günüdü.Sərhədlər təzdən çəkilir,Sən quran bürclər sökülür.Vətənin dizi bükülür,Haqq-hesab,divan günüdü! Silahlansın qalib ordun,Yadları yandırsın odun.Göyçə adlı oğuz yurdun Düşmənə qalan günüdü! Gəl de sözünü,ay babam,Görək üzünü,ay babam,Yetir özünü,ay babam,Yurdumun talan günüdü! Sən Eldarın dadına çat,Sərkərdəm ol,xalqı oyat.Qılıncı qınından çıxart,Ay Şahım,aman günüdü! 8.10.1992.ALLAH EŞQİNƏ Ər oğullar,cəbhə boyu Yürüyün Allah eşqinə.Vətən deyib şam-çıraqtək Əriyin,Allah eşqinə.Öyünün öz adınızla,Yadlıq edin yadınızla.Bu torpağı odunuzla,Bürüyün,Allah eşqinə.Qaniçənlər girib qəsdə,Silahlanın dəstə-dəstə.Cəsarətlə düşmən üstə Yeriyin,Allah eşqinə.Bu Vətənin çölünü də,Qanqalını,gülünü də,Çınqılını,külünü də Qoruyun,Allah eşqinə.Nicat gərək ordumuzdan,Xilas olaq dərdimizdən.Yağıları yurdumuzdan Kürüyün,Allah eşqinə.18.12.1993.DÖYƏ BİLMƏZDİ Bu xalqın gözləri çox zülüm görüb,Nə qədər dərd yüklü karvanlar sürüb.Bu xalqın başına yüz corab hörüb,Aldadıb-aldadıb yordular,atam.Yumdu çox gözləri rütbə,dərəcə,Bir xeyir vermədi xalqa zərrəcə.Yüz hiylə,yüz kələk,yüz fənd-fərəcə,Hər kəsə bir tələ qurdular,atam.Onlara nə dəxli sürgünün,köçün,Çoxunu məzlumda gördülər suçun.Öz əhli-əyalı,öz cibi üçün Millətin qanını sordular,atam.Çəkdirə bilərdik dağı düşmənə,İçirə bilərdik ağı düşmənə.Satqınlar qoşulub yağı düşmənə Günahsız milləti qırdılar atam.Dönüb molla oldu bəzi dinsizlər,Dəyirman tikdirdi unsuz,dənsizlər."Vətən"-deyə-deyə bu vətənsizlər,Vətənin bağrını yardılar,atam.Azıb yollarını ağ elədilər,Alimə,aqilə lağ elədilər.Nadanı şişirdib dağ elədilər,Qananla üz-üzə durdular,atam.Yadlar qolumuzu əyə bilməzdi,Bu qədər şər-böhtan deyə bilməzdi.Bu xalqı erməni döyə bilməzdi,Bu xalqı arxadan vurdular,atam.8.08.1993.KÖHNƏ KİŞİLƏR Açıq-saçıq geyinən bir qadın "köhnə kiĢilər" qadınlara kölə gözündə baxırdılar,-deyə utanıb-çəkinmədən keçmiĢimizə ləkə yaxırdı.İçində yüz dərdə layla çalardı,Qıyıb oyatmazdı köhnə kişilər.Adını-sanını,ucalığını Namərdlə qatmazdı köhnə kişilər.Dostluqda,ilqarda oyaq olardı,Hər kəsin qəminə ortaq olardı.Söz verdi,sözünə dayaq olardı,Üstündən ötməzdi köhnə kişilər.Halallıq olmasa dönərdi yoldan,Tamahı uzaqdı dövlətdən,puldan.Şoru yağdan baha,bəhməzi baldan,Bazarda satmazdı köhnə kişilər.Bu qüdrət onlara taledən nəsib,İlkin amalları həqiqət,təsib.Çəkidə aldadıb,ölçüdə kəsib,Kiməsə atmazdı köhnə kişilər.Namusla oturub,qeyrətlə durub,Ömür köhlənini şərəflə yorub.Açıq köbəklərlə izdivac qurub Xanımı etməzdi köhnə kişilər.Vətən ürəyində,Vətən dilində,Vətən cücərərdi yanan külündə.Qoyub Qarabağı düşmən əlində "Ulduz" oynatmazdı köhnə kişilər.Qadınlar xanımdı,deyildi kölə,Var-dövlət dalınca düşməzdi çölə.Arvadı buraxıb Dubaydan belə Evində yatmazdı köhnə kişilər.Bu qüdrət,qətiyyət de varmı səndə? Yolunu azıbsan dumanda çəndə.Dünyanın varını yığıb versən də Torpağı satmazdı köhnə kişilər.Vardı dədələrin özgə aləmi,Halallıq üstündə özülü,himi.Rüşvətxor,riyakar məmurlar kimi Köhlən oynatmazdı köhnə kişilər.İnamı,imanı,məsləki seçib,İnamı yolunda dünyadan köçüb.Haqqın-ədalətin üstündən keçib,Nahaqqı tutmazdı köhnə kişilər.21.04.05.QEYRƏT GÜNÜDÜ Bu gün namus günü,mürvət günüdü,Qalxın igidlərim,qeyrət günüdü.Ölüm-dirim günü,cürət günüdü,Şəhidlər qanını yerdə qoymayın! Qurtarın Vətəni,darda qoymayın! Qarabağ üstündə qara yel əsir,Düşmən gözlər ovur,düşmən baş kəsir! Şahin ovlağında yarasa gəzir.Şahinin qisasın sarda qoymayın! Qurtarın Vətəni,darda qoymayın! Duyan tək yağının namərd işini,Döşəyin yan-yana,qoyun leşini.Qaniçən cəlladın çəkin dişini,İzini qazıyın,yurda qoymayın! Qurtarın Vətəni,darda qoymayın! Hanı Zəngibasar,hanı Sürməli? Bizimdi Zəngəzur,bizimdi,bəli! Hay verin,qıy çəkin,keçin irəli! Amandı Göyçəni torda qoymayın! Qurtarın Vətəni,darda qoymayın! Yaman bürüyübdü bürkü cahanı,Veribdi güdaza mürgü cahanı.Vedini,Şuşanı,Kərkicahanı Alovda,atəşdə,qorda qoymayın! Qurtarın Vətəni,darda qoymayın! Arxa olun,candan sevin qardaşı,Qoy yandırsın qəlbinizdə qor daşı.Bir yovşan çöpünü,bir qara daşı.Acgöz yalquzağa qurda qoymayın! Qurtarın Vətəni,darda qoymayın! Qoruyun igidlər,hara Vətəndi! Sinədə sızlayan yara Vətəndi! Bura Azərbaycan,bura Vətəndi! Çıxarın düşməni,burda qoymayın! Qurtarın Vətəni,darda qoymayın! 1992.ELƏ BİL Əsirlər,girovlar öz əməlində,Müdirlər dəmində,qaçqın qəmində.Hər kəs öz kefində,öz aləmində,Elə bil düşmənin ayağı altda Qəbirləri qalan bu millət deyil! Zurnası,qaboyu,dəfi bir yanda,Cibi,cibistanı,nəfi bir yanda.Şadlığı,sevinci,kefi bir yanda,Elə bil yurd yeri xaraba qalan,Torpağı zəbt olan bu millət deyil! Nə külək bilinir,nə od bilinir,Nə yaxın bilinir,nə yad bilinir.Nə dərdli bilinir,nə şad bilinir,Elə bil obası-oymağı gedən,Varı-mülkü talan bu millət deyil! Var-dövlət hərisi bir də varlanır,Yağda böyrəklənir,süddə durlanır.Kəlpeysər kişilər elə fırlanır,Elə bil qocası,qızı-gəlini Qol-qola çatılan bu millət deyil! Orda Göyçə qərib,bu yanda Şuşa,Vedinin harayı Laçınla qoşa.Zəngəzur bir oyun,yoxsa tamaşa? Elə bil papağı başından düşən,Vətəni satılan bu millət deyil! Sahibsiz qalıbdı məzarımız da,Aldathaaldatdı bazarımızda.Özümüz özcənə azarımızda,Elə bil al qanı daşa çilənib,Torpağa qatılan bu millət deyil! Çılpaq qadınların ekran yarışı,Yağır başımızdan mahnı yağışı.Barlara dolanda şəhid qarğışı,Elə bil namusu tapdağa dönüb,Künclərə atılan bu millət deyil! Bu yerdə yadıma Teymurləng düşür,Sultan Həmin kimi bir nəhəng düşür.Qələbə soraqlı neçə cəng düşür,Elə bil doğudan batıya kimi Bir vaxt qılınc çalan bu millət deyil! 1993.BU TORPAĞI KİM ALACAQ Ekranların qabağında qovruluram,Birdən-birə özüm dönüb Öz içimə təpilirəm.Ümidimlə toqqaşıram,Çiliklənib sovruluram.Çaxmaq çalır fikirlərim,Qor götürüb Ürəyimə səpilirəm,Alovlanıb,tüstülənib Öz içimə təpilirəm.Vətən nicat gözləyirkən Bir vursındır aləmində.Göbək vuran müğənninin Açıq ekran yarışında,Bu yarışın kef dəmində.Yana-yana düşünürəm:Ey ilahi,bu dirringi,Bu çal-çağır,Bu vursındır məqamında Bu torpağı kim alacaq? Qarabağı kim alacaq? Hər il bir yol Şuşa günü,Laçın günü,Ağdam günü yaşayırıq.Hər il bir gün içimizdə Bir Kəlbəcər,bir Füzuli,Bir Zəngilan daşıyırıq.Gah asırıq,gah kəsirik,Satqınları tənbeh edir,Gah inciyir,gah küçürük.Hər il bir gün Söz açırıq bir bölgədən.Qurtarmırıq çək-çevirdən,Çıxammırıq Bu kölgədən,o kölgədən.Qurtarmırıq Bu bəlkədən,o bəlkədən.Dünən yenə səkkizi may,Şuşamızın işğal günü,Talan günü,Bu millətin Boünuburuq qalan günü.Hər il bir yol Şuşa üçün,Laçın üçün Biz günahkar axtarırıq.Yüz ağlıçaş arasında Bir xatakar axtarırıq.Deyinirik,döyünürük,Çırpınırıq.Axşam olur,Gün ötüşür,Sübh açılır.Qınımıza qapılırıq.Dünən yenə səkkizi may,Şuşamızın süqut günü.Bu gün isə doqquzu may,Qələbənin toy-düyünü.Sovetlərin qələbəsi Azərbaycan ölkəsinin Müjdə səsi,toy həvəsi! Ekranlarda ha çal-çağır,Ha atıl-düş,çığır-bağır.Məsmə xanım bu ekrandan,Gülgəz xanım o ekrandan,Vəsmə xanım o birindən Bütün günü nəğmə deyir,Ağıl verir bu millətə.Açıq-çılpaq rəqs etməyi Lüzum görür bu millətə."Atam oğlu,vur çatdasın,Sən şadlıq et,düşmənlərin,Yağıların qoy partlasın! "Bu getgəllər,Bu əngəllər qurtarmırsa,Bu çal-çağır,Çığır-bağır qurtarmırsa,Uca kürsü təlaşları Davam edib yeriyirsə Üz tuturam,Rəbbim sənə,Üz tuturam dönə-dönə:Vəsmə xanımİl boyunca Hər gün,hər gün ekranlarda.Şuşa isə,Laçın isə ildə bir gün,İldə bir yol ekranlarda.Vətən eşqi çal-çağırda Əriyirsə,Çürüyürsə bu torpağı Kim alacaq?! Qarabağı kim alacaq?! Sən ey Rəbbim,yetiş dada! Öz əlimlə Mən düşmüşəm yaman oda! 9.05.2002.KƏLBƏCƏR Göyçə axan göz yaşımdı,Sonsuz qəmimdi Kəlbəcər! Keyti itən qaş-daşımdı,Batan gəmimdi Kəlbəcər! Tariximin bu çağında,Köz yox Şəmşir ocağında.Bu yurdun baş otağında Sönən şamımdı Kəlbəcər! Göydən asılmış daşam mən,Namərd başına tuşam mən,Başı kəsik bir quşam mən.Axan qanımdı Kəlbəcər! İstisu solan çiçəyim,Ağdaban nursuz bəbəyim.Yanşaq göynəyən ürəyim,Yanan canımdı Kəlbəcər! Vətən dərdin böl,ay Eldar,Böləmmirsən öl,ay Eldar.Bilmirsənsə bil,ay Eldar,Uçan damımdı Kəlbəcər! 7.08.1993.XOCALININ DƏRDİ HARAY Ulu tanrı hardan gəldi bəd xəbər? Bəd xəbərə ürək dözsün nə qədər? İç dünyamdan bir ah qopdu bu səhər,Xocalının dərdi haray,ay haray! Bu milləti qırdıran kim,qıran kim? İgidləri kürəyindən vuran kim? Bilinmirsə kim müttəhim,kim hakim.Xocalının dərdi haray,ay haray! Dağı-daşı sac içində qovruldu,Böyük-kiçik tank altında qırıldı.Xocalının külü göyə sovruldu.Xocalının dərdi haray,ay haray! Nə qocası,nə cavanı seçildi,Qadınların qızıl qanı içildi.Körpələri xəzəl kimi biçildi,Xocalının dərdi haray,ay haray! Bədən getdi,qol dorğandı,baş dindi,Göz ovuldu,göy ağladı,yaş dindi.Torpaq yandı,yurd dağıldı,daş dindi.Xocalının dərdi haray,ay haray! Zülmü görüb zaman təzdlən qocaldı,Xatın kəndi bu vəhşətə mat qaldı.Öz dərdini unudaraq ün saldı-Xocalının dərdi haray,ay haray! Aman Allah,Tufana bax,tufana,Şəhər zülmət,toz qarışıb dumana.Saçın yolub dad eləyir hər ana,Xocalının dərdi haray,ay haray! Belə sərgi sərməmişdi bu dünya,Belə dövran sürməmişdi bu dünya,Belə qırğın görməmişdi bu dünya! Xocalının dərdi haray,ay haray! Qayasına mən başımı qoyaram,Torpağını al qanımla boyaram.Dünya boyu sızıldayar bu yaram.Xocalının dərdi haray,ay haray! Xocalının dərdi bizə qalx!-deyir.Düşmənləri süngüsünə tax!-deyir.Qılıncını nərə çəkib çax!-deyir.Xocalının dərdi haray,ay haray! Bu harayda Allah eşqi olmalı! Axan qanlar qan yaddaşı qalmalı! Bu qisası əzəl-axır almalı! Xocalının dərdi haray,ay haray! İnsanların mərdi haray,ay haray! 1992.TUFANA DÖN,DALĞALANAN AZƏRBAYCAN "Ġran" qəzetində Azərbaycan türklərini təhqir edən karikatura güneyli qardaĢlarımızı ayağa qaldırıb.Necə coşdun,yatmış ümman,birdən-birə,Ulu Təbriz,qoca Zəncan,birdən-birə? Necə qopdun,dəli tufan,birdən-birə? Öz sözünü deməliydin,dedin Turan… Daha yatma,ey oyanan Azərbaycan! Ey kükrəyən,çalxalanan Azərbaycan! Nə bəlalar,müsibətlər görüb gözün,Nahaq kimi qiymətlənib haqqın-düzün.İrticanın qarşısında bükmə dizin,Silkələnsin qəzəbində mülki İran!-Daha sönmə,alovlanan Azərbaycan! Tufana dön,dalğalanan Azərbaycan! Qəfil qopan,dağdan aşan coşqun selim,Vurub yıxan,əzib tökən Turan yelim… Ey Ərdəbil,Xoy,Urmiya,Sulduz elim,Heyrət etdi,bu coşquna bütün cahan.Daha yatma,ey oyanan Azərbaycan! Tufana dön,dalğalanan Azərbaycan! Sükunətin zəncirini qırmaq gərək,Mütiliyin dizlərinə vurmaq gərək.Öz haqqının hesabını görmək gərək… Sən sormasan farslar sənə verməz aman.Daha sönmə,alovlanan Azərbaycan! Tufana dön,dalğalanan Azərbaycan! Düşməninlə dost olandan sirdaş olmaz,Atan-anan bir olsa da qardaş olmaz.Canavardan sədaqətli yoldaş olmaz,O,marıqda,pusqusunda durub hər an… Daha yatma,ey oyanan Azərbaycan! Tufana dön,dalğalanan Azərbaycan! "İslam" deyən kinli qəlbə zəlzələ sal,Saxtakarın vücuduna vəlvələ sal.Əmmaməli şeytanları əngələ sal,İrticanın gözlərində yenə də qan… Daha sönmə,alovlanan Azərbaycan! Tufana dön,dalğalanan Azərbaycan! Qorqud oğlu pələng kimi oyanmalı,Xəyanətlər,həqarətlər dayanmalı! Qanlı əllər öz qanına boyanmalı… Qorxudammaz səni ölüm,nə də zindan… Daha sönmə,alovlanan Azərbaycan! Tufana dön,dalğalanan Azərbaycan! Bayrağına,vüqarına qurban olum "Türkəm" deyən şüarına qurban olum.Təbriz adlı diyarına qurban olum,Sən püskürən,sən alışan odlu vulkan… Daha sönmə,alovlanan Azərbaycan! Ey kükrəyən,çalxalanan Azərbaycan! 26.05.2006.ÇANAQQALA SAVAŞI "Bir daĢı sipər etmək üçün ələ keçirməyə çalıĢan düĢmənə aman vermədik.Həmin daĢ uğrunda 11 nəfər Ģəhid versək də,o qara daĢı qoruyub saxladıq."Çanaqqala döyüĢünün iĢtirakçısı olmuĢ bir nəfərin söhbətindən.Müqəddəs bir savaş,Çanaqqala savaşı.Qanımızla yoğrulub,Hər torpağı,hər daşı.Məhmətçiklər qoruyub Bir qaya parçasını.Quduzlaşmış düşməndən,Bu daşı qorumaqçün Neçə yaralı olub,Neçə nəfər verib can.Bu daş Vətən daşıdı,Onu əldən verənin Qəlbində təpər olmaz.Ona sinəni verib,Onu qoruya bilsən Düşmənə sipər olmaz.Bir qara daşdan ötrü On bir nəfər qan töküb.On bir nəfər bu daşı Öz al qanına büküb.O daş Çanaqqalada Bu gün məğrur dayanıb.Doxsan ildi yatmır o,Son yuxudan oyanıb.O daşı qoruyun siz,O daş Vətən daşıdı.Savaşda yenilməyən Məhmətçiyin yaşıdı.19.03.05.TÜRK OLMAQ ÇƏTİNDİ BU MƏMLƏKƏTDƏ Bəzi qəzetlərin baĢlıca mövzusu:“Türkəm” demə,dostluğu kəsərəm səndən! “Bütövə” bütöv de,sən bölük demə,Kiçiklər yanında kim böyük demə.Hər nə deyəcəksən,barı türk demə,Türk olmaq çətindi bu məmləkətdə.Qeyrətə möhtacdı alınmaz qalam,Beləcə başlayıb bu yurdda bəlam.Erməni də olar,yezit də,balam,Türk olmaq çətindi bu məmləkətdə.Yadlar tufan kimi əsib gedərlər,Doğmalar salamı kəsib gedərlər.Türk desən biryolluq küsüb gedərlər,Türk olmaq çətindi bu məmləkətdə.Adını özgədən xəbər alarsan,Öz doğma dilinə yamaq salarsan.Təklənə bilərsən,yalqız qalarsan,Türk olmaq çətindi bu məmləkətdə.Sən belə məxluqsan,belə bəşərsən,Aldanıb,uduzub içdən bişərsən.Qarğışa düşərsən,aha düşərsən,Türk olmaq çətindi bu məmləkətdə.Yosuntək köksüz də bitmək gərəkdi,Əriyib arada itmək gərəkdi.Bir azca ehtiyat etmək gərəkdi,Türk olmaq çətindi bu məmləkətdə.Yaxşısan ürəyin bayılmış olsa,Yaxşısan bir eybin yayılmış olsa.Gözlərin mürgüdən ayılmış olsa,Türk olmaq çətindi bu məmləkətdə.Qanmağı özünə eyləmə haram,De ki,azəriyəm,atəşəm,qoram.De ki,müsəlmanam,de ki,tataram,Türk olmaq çətindi bu məmləkətdə.Ay qardaş,selləmə su tək axırsan,Doğmana zalımsan,yada fağırsan.Ağzını ayırıb hara baxırsan? Türk olmaq çətindi bu məmləkətdə! O GÖLƏRİN QƏDRİNİ BİL Baxışın şahdı,sultandı,Söz düşməmiş söz qanandı.O dalğalı bir ümmandı,O gözlərin qədrini bil.Eşqin odu sitəm olur,Gah dərd olur,məlhəm olur.Süzüləndə aləm olur,O gözlərin qədrini bil.Gülə dönər gül iyləyən,Yolçunu yoldan eyləyən.Eldarı məcnun eyləyən O gözlərin qədrini bil.12.08.2002.GİZLƏMƏ MƏNDƏN Gözüm doymaz gözəllikdən,Üzünü gizləmə məndən.Gözlərinlə gözümə bax,Gözünü gizləmə məndən.Eşqimizə and içibsən,Uçub qanıma köçübsən.Bir söz atıb yan keçibsən,Sözünü gizləmə məndən.Səni Eldara öyərəm,Adına Sultan deyərəm.Yesəm dodağın yeyərəm,Özünü gizləmə məndən.27.06.2002.GƏZİRƏM Pərvanəyəm bir çırağın oduna,Tutuşmuşam,yana-yana gəzirəm.Yanmaq mənim səadətim,həyatım,Bu hikməti qana-qana gəzirəm.Kim nə bilir nə hallıyam bu yolda,Öz eşqimin cəlalıyam bu yolda.Əzab çəkən zavallıyam bu yolda,Öz ömrümü yona-yona gəzirəm.Bir Leyli var bu Eldarı anası,Məhəbbətdi yaşamağın mənası.Mənim yarım Göyçə gölün sonası,Öz sonamı ana-ana gəzirəm.ALTINDA Sil gözünün yağış adlı yaşını,Çox çimmişəm o yağışın altında.Çaxmaq çalar,şimşək çaxar kirpiyin,Göy gurlayar bu çaxışın altında.Mənim könlüm baxışına bükülüb,Yazıq canım dardan-dara çəkilib.Yaxşı bil ki,damla-damla sökülüb,Əriyirəm o baxışın altında.Eldar,sənə şair ömrü bir naxış,Dəli həsrət tanrımızdan pay,bağış.Məndən ötrü bir qarğış var,bir alxış,Qoyma qalım mən qarğışın altında.SƏNİNDİR Bəzən inamında kölgə görürəm,Tərsini-düzünü yozan sənindir.Yazılan kimindir,nəyinə gərək,Hər şeydən irəli yazan sənindir.Hərə bir ömürdü bitirib gedir,Şələ-şüləsini götürüb gedir.Bahar öz dövranın itirib gedir,İtki mənimkidi,xəzan sənindir.Odunu-közünü içimdə qala,Bəlkə elə yanam bir külüm qala.Yüzü sağa çəkə,yüzü də sola,Eldar İsmayıltək ozan sənindir.KÜLÜM SOVRULA-SOVRULA Gəzdim sənin sorağında,Kefim durula-durula.Mənə şirin layla çaldı,Çaylar burula-burula.İllər ötdü,döndü üzün,Yalan oldu əhdin-sözün.Sinəm üstə odun-közün Qaldım qovrula-qovrula.Eldar,qəmə dözürəm mən,Qəm əlindən bezirəm mən.Səndə həyat gəzirəm mən,Külüm sovrula-sovrula.QURBANIN OLUM Otağıma təşrif buyur,Nur ələ qurbanın olum.Sultanım ol nazlı gəlin,Hökm elə qurbanın olum.Gör başıma nələr gəlir,Qəmimi qəmkeşlər bölür.Bir şair dərindən ölür,Ver yola qurbanın olum.Yüz bəhanə,bir fənd elə,Qəlbimi qəlbə bənd elə.Qulac qolum kəmənd elə,Sıx belə,qurbanın olum.Sevdaya dön,eşqimə yağ,Üz-üzə dur,gözümə bax.Kipriyinlə bir şimşək çax,Od ələ qurbanın olum.Taleyimi al əlinə,Bənövşə düzüm telinə.Eldar desən.sən dilinə Bal bələ qurbanın olum! KÖNLÜMÜN Görünmə gözünə,daha görünmə,Sinəsi yüz yerdən dağlı könlümün.Nə gəlib başına səndən gəlibdi Taleyi qaralı,ağlı könlümün.Nə qandım eşqindən fayda umalı,Qaydasız işindən qayda umalı.Sənə yar deyəli,sevda umalı,Çaşıbdı xəyalı,ağlı könlümün.Apardın Eldarın nubarını sən,Qoruya bilmədin ilqarını sən.Döymə qapısını,divarını sən,Qapısı üzünə bağlı könlümün.DİLİN YANSIN DİL VERƏNİM Sən söz tacım olasıydın,İlk eşqimin qalasıydın.Sinəmdən yol salasıydın Yolun yansın yol verənim.Sən ki,mənə gül dərərdin,Dəstə tutub göndərərdin.Nədən oldu üz döndərdin? Gülün yansın gül verənim.Alışmışdın sönməz oldun,Bizə tərəf dönməz oldun.Sən dil açıb dinməz oldun,Dilin yansın dil verənim.Könlüm zədən,ovutmadın,Unut dedim,unutmadın.Əl uzatdım,əl tutmadın,Əlin yansın əl verənim.19.05.04.SƏN NİYƏ BELƏSƏN Sirrimi soruşma,bilmə,deyirsən,Neçə ki,qəmlisən gülmə,deyirsən.Mən gəlim deyəndə,gəlmə,deyirsən,Sən niyə beləsən,niyə beləsən.Baxışın içimdə çaxmaqmı çalıb? Könül qovdanıma od-alov salıb.Əllərim əlindən üzülü qalıb,Sən niyə beləsən,niyə beləsən.Mənə bu günü də çox görənim sən,Mənə dürlü-dürlü dərd verənim sən.Nur düşən bacama daş hörənim sən,Sən niyə beləsən,niyə beləsən.Dedim əlimdən tut apar sabaha,Bir dərdli aşiqəm batma günaha.Bu söz məndən ötrü bahadan-baha,Sən niyə beləsən,niyə beləsən.Yaşadım ömürdən-gündən xəbərsiz,Mən səni anmışam səndən xəbərsiz.Sən məni atıbsan məndən xəbərsiz,Sən niyə beləsən,niyə beləsən.Bu hissi gizləyib dana bilmirəm,Daş qəlbi hissimlə yona bilmirəm.Anlaya bilmirəm,qana bilmirəm,Sən niyə beləsən,niyə beləsən.14.04.2000.QOYNUNDA Səslə məni bu halına,Yetim,dincəlim qoynunda.Aç yaxanın düyməsini,Ötüm,dincəlim qoynunda.Dəymə,toxunma qəlbimə,Nur ələnsin,nur təbimə.Diləyimə,mətləbimə Çatım,dincəlim qoynunda.Qoy gəlim səcdənə enim,Bu sevdada yanıb-sönüm.Bir yaşıl yarpağa dönüm,Bitim,dincəlim qoynunda.Tapdım səni hil iyinə,Döndüm sənin ləliyinə.Nar eşqiylə gül iyinə Batım,dincəlim qoynunda.Laylaya çək sən yuxumu,Verim sənə mən yuxumu.Sən yozduğun çin yuxumu Qatım,dincəlim qoynunda.Soruş Eldar,halın necə? Söhbət dərin,mətləb incə.İnsaf elə bircə gecə Yatım,dincəlim qoynunda.13.08.2000.RAHİLƏ XANIM Pərilər içində qənirsiz mələk,Mələklər içində Rahilə xanım.Hər bağın-bağçanın minbir çiçəyi,Çiçəklər içində Rahilə xanım.Yerişi-duruşu bir elə bəzək,Xumar baxışların qəmzəsi göyçək.Üzür qəvvas kimi su sonası tək,Diləklər içində Rahilə xanım.Eldar hər hikməti tanrıdan sorub,Gözümün önündə bir sultan durub.Özünə yurd salıb,aşiyan qurub,Ürəklər içində Rahilə xanım.13.08.98.SƏN ALLAH Bu yollarda uğur dilə sən mənə,Dağa-daşa məni salma,sən Allah.Can evimdə yer seçmişəm mən sənə,Bu obada peşman olma,sən Allah.Mən hazıram ipək teli düzməyə,Bu sevdanın səmasında süzməyə.Tabım yoxdu naz-qəmzənə dözməyə,Qaş oynadıb,kirpik çalma,sən Allah.Götür sazı,təzə xalla sən güllə,Gəl aldatma bu Eldarı bir güllə.Ürəyimdə sənə dəyər bu güllə,Ürəyimi nişan alma,sən Allah! 12.11.2002.LALƏ Sənin qismətinə gözəllik payı,Mənim qismətimə söz düşüb,Lalə! Səni görən gündən,görən saatdan Qəlbimə bir yeni iz düşüb,Lalə! Bu gün vurğun könlüm yenə dinibdir,Bir yeni şövq ilə cilvələnibdir,Gözündən gözümə nur ələnibdir,Odundan sinəmə köz düşüb,Lalə! Ağıldır,kamaldır,dövlətin-varın,Könlünə həmdəmsən bir bəxtiyarın.Sənin sorağına sənin Eldarın Göyçəli Eldardan tez düşüb,Lalə! GÖNDƏR MƏNƏ Üzünü belə tut,dağlar gözəli,Könlündən keçəni yaz,göndər mənə.Üşüyən qəlbimi isitmək üçün Bir çınqı qor ələ,köz göndər mənə.Bir sevda quşuyam,hər işim dastan,Min töhmət gəlibdi tanışdan-dostdan.Qoynun cənnət bağı,güllü gülüstan,Ordan bir bənövşə üz,göndər mənə.Bir əsmər yanağa,üzə həsrətəm,Məni ovsunlayan sözə həsrətəm.İşvəyə tamarzı,naza həsrətəm,Bacarsan bir dünya naz göndər mənə.Vətən əsarətdə,yolları bağlı,Dostların ayağı,əlləri bağlı.İpək tellərinə telləri bağlı,Simləri od saçan saz göndər mənə.Eldarı eşidib əməl elərsən,Hər sözü,söhbəti seçib ələrsən.Hər nə göndərərsən özün bilərsən,Yubatma sən allah,tez göndər mənə.16.01.2000.YADIMDAN ÇIXDI Gəncliyini xatırladım,Bu çağın yadımdan çıxdı.İncə beldə üzük gördüm,Barmağın yadımdan çıxdı.Eşqinin nəhrini buldum,Qəzəbi,qəhrini buldum.Gözünün sehrini buldum,Yanağın yadımdan çıxdı.Baxışlar dindi,danışdı,Sev,-dedin,canım alışdı.Başım büsənə qarışdı,Dodağın yadımdan çıxdı.Nəzərim qara sataşdı,Sinəndə nara sataşdı.Tel gördüm gözüm qamaşdı,Buxağın yadımdan çıxdı.Şammanı tağda axtardım,Mən səni dağda axtardım.Bağçada,bağda axtardım,Otağın yadımdan çıxdı.10.02.2003.BU AXŞAM Götür məni öz qapında qul elə,Pozma görüm bu ilqarı,bu axşam.İnsafa gəl,öz əlimlə dərim qoy,Qoynundakı bir cüt narı,bu axşam.Qollarının arasına al məni,Qoynun gülşən,o gülşənə sal məni.Kəs nəfəsim,eylə burda lal məni,Mən verirəm,bu qərarı,bu axşam.Boy görmədim boy içində boyunca,Kam almadım vusalından doyunca.Yaman gündə,bəd ayaqda qoyunca Öldür getsin bu Eldarı,bu axşam.14.11.2000.ÜZÜM GƏLMİR Gözlətmə məni,bağbanım,Gözləməyə üzüm gəlmir.İmkan versən bir gül üzüm,Üz deməyə üzüm gəlmir.Bülbül bağdan susub gedib,Ayağını kəsib gedib.Bəxtim məndən küsüb gedib,Səsləməyə üzüm gəlmir.Eldaram,bara gəlmişəm,Sən eylə çara,gəlmişəm.Xəstəyəm nara gəlmişəm,İstəməyə üzüm gəlmir.3.10.2003.DƏNİZLƏ SÖHBƏT Xəzərin sahili,qırçın ləpələr,Çırpınıb,çinlənib min məna dedi.Mənə bir gözəllik bəxş elə,-dedim,Əyləşib yanında bir sonna dedi.Xumar gözlərinə sataşdı gözüm,Qalandı canımda atəşim,közüm.İstədim telinə bir şeir düzüm,Qorxdum küskün qəlbim oyana dedi.Sözü pünhan elər göz qanan gözəl,Ürəklə oynamaz söz qanan gözəl.Şairin gözüylə ovlanan gözəl,Gərək həm alışa,həm yana dedi.Ayın işığına nurlanan mələk,Sulardan od alıb qorlanan mələk.Dəniz sularında durlanan mələk,Bənzəyir pəriyə,sultana dedi.Bu dürlü axşamın sərin nəfəsi,Sevgi,məhəbbətdi eşqi,həvəsi.Ayın işığında suların səsi Gahdan Eldar dedi,gah Rəna dedi.SƏNDƏDİ Sən hardan biləsən şair könlümün,Ovxarlı,kəsərli sözü səndədi.Gözlərim süzülən gözümə baxdı,Odlanan qəlbimin közü səndədi.Öz ətri,hüsnü var hər ağ çiçəyin,Yasəmən qoxuyur qıvrım birçəyin.Minlərlə can alan üzü göyçəyin İşvəsi,qəmzəsi,nazı səndədi.Dağ çəkdin şairin sən sinəsinə,Gəl ötmə yanından sən sinə-sinə… Bir sirri qoy açım mən özüm sənə,Eldar İsmayılın gözü səndədi.2005.YAXŞIDIR Mən belə bilirəm əziz insanlar,Bu dünya varının azı yaxşıdır.Neçə ki,beş aylıq qarlı qışından Bir aylıq çiçəkli yazı yaxşıdır.Bu cahan mülkünə əzəl binadan,Mal üçün,pul üçün bağlanıb nadan.Namərdin nanəcib gədə oğlundan Mərdin düz ilqarlı qızı yaxşıdır.Valları dəyişən dönük sözlüdən,Daşı parçalayan yaman gözlüdən.Qırmızı kişidən,iki üzlüdən Mal üçün əkilmiş pazı yaxşıdır.Yoxdursa bir kəsdə dəyanət,vicdan Etibar gözləmə dar gündə ondan.Vəzifə adına yaltaqlanandan Zabitə şirvanan tazı yaxşıdır.Eldar,diqqət yetir sözlərimə sən,Artıq çox sınaqlar keçirmişəm mən.Vəfasız gözəlin işvələrindən Qoca bir qarının nazı yaxşıdır.BİLİNMƏZ Zalım oğlu tülküdən də tülküdü,El içində elə gəzər bilinməz.Bir meşəni yandırsa da uf deməz,Balta vurar,kökdən üzər bilinməz.Ha çevrilər,ha qurcuxar yatınca,Dinclik bilməz hiylə oxun atınca.Üzə gülər fürsət gəlib çatınca,Tələ qurar,quyu qazar bilinməz.Ürəyində külək əsər,qış düşər,Gülən görsə gözlərindən yaş düşər.Xeyir işdən təpəsinə daş düşər Elə vurar,elə pozar bilinməz.Hər nə etsə vicdanını,danlamaz,Eldən yeyər,haqqı-salam anlamaz.Cır beçə tək xeyir-işə banlamaz,Bəd danışar,yaman yazar bilinməz.Quzğun olur caynağını çalanda,Gecə-gündüz fikri-zikri talanda.Evlər yıxıb hiylə torun quranda Öz işini mərdə yozar bilinməz.İsti döyər,dəmirini soyutmaz,Bir yoldaşı yatıb qalsa ayıltmaz.Yalquzaq tək bir erkəclə qayıtmaz,Bir sürünün aktın cızar bilinməz.Saxta dinər,saxta gülər güləndə,Tük tərpətməz bir dahi də öləndə.El anlayıb bu hiyləni biləndə El azdırar,elə azar bilinməz.13.12.78.BAHALIQ Bahalanmaya rəvac verən və ekranlarda xalqın gözünün içinə yalan üfürən bəzi məmurlara üz tuturam:-Siz Azərbaycan xalqına,Azərbaycan dövlətinəmi xidmət edirsiniz? Yenə qiymət qalxdı,dolanmaq çətin,Yoxsullar olmasa varlanmaq çətin.Sizi nə anlamaq,nə qanmaq çətin,Haqqı mehvərindən tərpədirsiniz.Bahalıq sizlərin şərəfi-şanı,Xəstə var bir həbə yoxdu gümanı.On Şirvan qazanan məzlum insanı Yoxsulluq içində çərlədirsiniz.Qoruyan kasıbdı daşı-torpağı,Bu axşam tüstüsüz qalıb ocağı.Gözünüz doymurmu,zalım uşağı,Bazarı sağ-sola hərlədirsiniz.Varmı bu tamahın sonu həyatda? Bir kibrit dəyəri yoxdu manatda.Dəvə var ləhləyir ağır yük altda,Mayanı,köşəyi nərlədirsiniz.Dərdlinin dərdini duyan deyilsiz,Bir kəsə bir tikə qıyan deyilsiz.Nə qədər yesəniz doyan deyilsiz,Xaşal qarnınızı dəbərdirsiniz.Nefti biz veririk,bəs,niyə belə? Sement ilə daşı demirəm hələ.Oğullar baş alıb düşübdü çölə,Xalqı söz verməklə girlədirsiniz.Çoxunun süfrədə çörəyi yavan,Allaha xoşdumu bu qəsd,bu divan? Maaşın üstünə qoyub bir "şirvan",Bu yandan yüz "şirvan" tərlədirsiniz.Qınına təpirsiz söz deyənləri,Çəkirsiz qabağa "döz" deyənləri.Sözü üzünüzə düz deyənləri Polisin əliylə şərlədirsiniz.2.11.2004.NİFRƏTLƏR MƏNGƏNƏSİNDƏ Vəzifə atəşi yaxacaq dedim,Səni adamlıqdan çıxacaq dedim.Bəxtinə namərdlik doğacaq dedim,Qalmadı bu iyrənc məzkəməsindən.Haram adiləşdi süzüldü qana,Hökmü yetənləri yetirdi cana.Hələ danışanda baxasan ona Haqqın-ədalətin təntənəsindən.Şeytanla iblislə yarışa girib,Böyüklər yanında tula tək hürüb… Haçansa birinə bir kökə verib Dil topuğa qoymur sədəqəsindən.Bu evin get-gəli,vəznəsi ağır,Böyüklərdən ötrü qapısı yağır.Ədalar püskürür,harınlıq yağır Arvadın,uşağın qəhqəhəsindən.Kimdən çəkinirsə dindirə bilmir,Köhnə tanışları endirə bilmir.Çalxanır,udduğun sendirə bilmir,Söz açır zadəgan təbəqəsindən.Rüşvəti bilmədi günahı,suçu,Pul ilə baş kəsdi bu ünlü qoçu.Qardaşı,bacını süzdü gözucu Yüksək elitalar mərtəbəsindən.Vəzifə köç edib zatını seçmir,Göylərin,yerlərin qatını seçmir.Gözləri ayağı altını seçmir,Danışır vəzifə dəbdəbəsindən.Mayası yoğrulub şeytan şərindən,Sarsılası deyil dost qəhərindən.Az qalır gözləri çıxsın yerindən,Az qalır pırtdasın hədəqəsindən.Dəyişib dəm-dəsgah,o qurğu-büsat Qurtarmır nifrətlər məngənəsindən.2.01.06.DƏM TUTAN ADAM Mənə qohum-qardaş,dost ola bilməz,Mənim ürəyimə daş atan adam.Yalı azalanda quyruğa dönüb,Hökmü yeriyəndə qol çatan adam.Qanqala gül deyər,gülü dərilməz,Saxta təbiəti yola verilməz.Əbədi hörmətə layiq görülməz,Hay-küylə,yalanla baş qatan adam.Gah abidlik elər,şeytanlıq elər.Bacarsa gündüzü qaranlıq elər,Özünün səmtinə yamanlıq elər.Arvad zurnasına dəm tutan adam.Nə bir böyük-kiçik,nə dədə bilməz,Zamana göz vurar,vaxt-vədə bilməz.Doğma qardaşa da rəhm edə bilməz,Qanında xəyanət yaşadan adam.Od tutub alışsa Kərəm olammaz,Göynəyən bir qəlbə məlhəm olammaz.Neyləsə Eldara mərhəm olammaz,Quru əvəzinə yaş satan adam.18.01.2006.MƏNİM XƏBƏRİM YOXDU Qanqala ot demişəm,Çiçək küsübdü məndən,Mənim xəbərim yoxdu.Mehə könül vermişəm,Külək küsübdü məndən,Mənim xəbərim yoxdu.Ulağa at demişəm,Eşşək küsübdü məndən,Mənim xəbərim yoxdu.20.08.98.KİÇİLƏ-KİÇİLƏ Namərdə ucal dedilər,Qalxdı kiçilə-kiçilə.Eldə məmurluq axtardı,Eldən seçilə-seçilə.Dəli şeytan at səyirtdi,Hiylə odu daş əritdi.Saman altdan su yeritdi,Üstən keçilə-keçilə.Eldar,yanan ulduz söndü,Bir qəza-qədərə döndü.Minnətdən zəhərə döndü,Şərbət içilə-içilə.19 05.04.ÜZÜMƏ BAXA BİLMƏDİN Dönüklərdən birinə Zamanmı aldatdı səni,Fırladıb addatdı səni.Vicdanın alçatdı səni,Üzümə baxa bilmədin.Ovxarladın tamahını,Tez unutdun Allahını.Bəlkə duydun günahımı,Üzümə baxa bilmədin."Can" deyən dilin dolaşdı,Sən zavallı,başıdaşdı.Olmaya gözün qamaşdı,Üzümə baxa bilmədin.Seçmədin halal-haramı,Qazancın təmiz paramı? Yanımda üzün qaramı Üzümə baxa bilmədin? Poz deməmiş pozardın sən,Düzü tərsə yozardın sən.Qıp-qırmızı qızardın sən,Üzümə baxa bilmədin.Gədalığın doğdu səni,Pul çirkaba soxdu səni.İçində xılt boğdu səni,Üzümə baxa bilmədin.Kişilinən bir ər idin,Nə ölmüşdün,nə diridin… Xəcalətdənmi əridin Üzümə baxa bilmədin.Səndə namus-ar varıymış,Külün altda qor varıymış.Səndə yaman zor varıymış,Üzümə baxa bilmədin! 2006.BİR NADANA Krasnoseloda bir aylıq kursda idik.Erməni millətindən olan bir nəfər yersiz suallar verməkdə,mənasız danıĢmaqda hamını cana yığmıĢdı.Ağız cırıq,qulaq yekə,göz çəpəl,Çənə uzun,burun əyri,baş təpəl.Hey danışır nə ölçüsü,biçisi,Bir millətin məharətli elçisi.O,danışmır,öküz kimi böyürür,Dərs zamanı ortalıqda yüyürür.Utanmayır töküldükcə seliyi,Bir keçidən artıq deyil biliyi.Hey ağardır o,laxlamış dişini,Nazla dartır üçcə tüklü qaşını.Sual verir,sualında məna yox,Bizim kənddə vallah belə dana yox! BU GƏDƏ İTİRİB ÖZ YERİŞİNİ Bu gədə itirib öz yerişini,İtirib,yanılıb ilk gülüşünü.Ədalı duruşu,qürrəli ərki,Əzilib-büzülən,süzülən görkü.Elə bil qınından sıyrılacaqdı,Bədəni belindən ayrılacaqdı.Bu gədə yolunu itirib tamam,İnsanlıq adına qalmayıb inam.Bir an gözünüzdən qoymayın onu,Hul baxır,Qapıdan kəc düşər yonu.Elə şax dayanır,Elə bil meh əssə qırılacaqdı.Ona əl dəyməmiş nəfəs yetməmiş,quru odun kimi yarılacaqdı.Şişdikcə şişməkdə,şirələnməkdə,Tovuz quşu kimi qürrələnməkdə,Qorxuram bu gədə cırılacaqdı! 5.05.05.NƏ OLDU SİZƏ Nə oldu,kişilər,nə oldu sizə,Yaman çıxardınız cilovu əldən.Namus şərəf idi əvvəllər bizə,Verdiniz kəsəri,qılovu əldən.Siz niyə bu qədər fağırlandınız? Siz niyə bu qədər ağıllandınız? Fikriniz yayıldı bu səs-sədadan,Beyinlər keyləşdi,yağırlandınız.Qadınlar ehmalca papağa keçdi,Dedik qeyrətimiz qeyrətə gəlib.Get-gedə qadınlar şalvarı seçdi,Dedik mədəniyyət xidmətə gəlib.Dərhal bu boşluqdan qabağa düşüb,Çoxları itirdi əndazəsini.İrandan,Dubaydan,hinddən ötüşüb,Firəngdə eşitdik onun səsini.Nə oldu kişilər,nə oldu sizə? Şeytanmı daş atdı iradənizə?! Şərəfli analar keçdi arxaya,Xalqa nəsihəti gör kimlər verdi? Ekrandan,efirdən gəlinə,qıza Göbəyi açıqlar məsac göndərdi.Ərən igidlərin namusu-arı,Qayalar sındıran hiddəti vardı.Nigar cəsarətli türk qızlarının Canından irəli isməti vardı.Nə oldu kişilər,nə oldu sizə? Sizi kimlər çəkdi bu boğanağa? Qarğışlarmı yağdı iradənizə,Hardan tuş gəldiniz bu doğanağa? Babanız varıydı mərdlərin mərdi,Zəhmindən yer çöküb,göy kişnəyərdi.Söndürə bilməzdi onlar bu dərdi,Namusu başının tacı olardı.Neçə ki,onların gəlir nəfəsi,Abrını saxladı qız-gəlin səsi.Babanın bir heyi,bircə nərəsi Yaraqlı atlını atdan salardı.Nə oldu,kişilər,bir deyin,hələ,Kim saldı kəsərdən,kim etdi kölə? Babanız çiyninə belə bir şələ Çətin götürərdi,çətin alardı.Babalar qoruyar məhəbbətini,Ucaldar qadının ləyaqətini.Namusda tapardı səadətini,Ucalıq tapardı,ad-san bulardı.Atalar,analar,inciməyin siz,Başımı əyirəm qeyrətinizə.Millət dəftərindən silin adını,Kimlər ar gətirir millətinizə! Zamanı günahkar eləmək yetər,Hər günah insanın özündən gələr.Koroğlu xalqının çörəyi,duzu Qeyrəti itmişin gözündən gələr.Babanız varıydı dağ əzəmətli,Həmin əzəməti göstərin görək! Namuslu,qeyrətli,həm dəyanətli,Həmin dəyanəti göstərin görək! Babanız varıydı! Varıydı bəli,Nə oldu nəvələr,nə oldu sizə? Zəhmindən aslanlar zağ-zağ əsərdi,Nə oldu nəvələr,nə oldu sizə?! Nə oldu kişilər,nə oldu sizə?! 18.12.04 BİR AZ DA BU XALQINQEYDİNƏ QALIN RüĢvət və korrupsiyaya qurĢanmıĢ məmurlar at oynadır,əhalinin böyük qismi yoxsulluq girdabında boğulur.Ağalar,sizinlə danışmaq çətin,Harın halınızla barışmaq çətin.Sizin işinizə qarışmaq çətin,Bir az da bu xalqın qeydinə qalın! Haqlıya haqsızlıq buyurmusunuz,Tamah qılıncını sıyırmısınız.Xalqı yalanlarla doyurmusunuz,Bir az da bu xalqın qeydinə qalın! Sizin vicdanınız dişiniz altda,Daşdı,ürək deyil döşünüz altda.Yığın bu sərvəti başınız altda,Bir az da bu xalqın qeydinə qalın! Rüşvət qanınıza işləyib daha,Batıbsız çirkaba,sonsuz günaha.Qəsdiniz fitnəniz məzluma baha,Bir az da bu xalqın qeydinə qalın! Saraylar qurursuz,ucsuz-bucaqsız,Yoxsullar,kasıblar odsuz-ocaqsız.Bu millət dilənçi,əlsiz-ayaqsız,Bir az da bu xalqın qeydinə qalın! Qohum-əqrəbanız taladı,yetər,Xalqa çatan payı caladı,yetər.Bu dərddi,zülümdü,bəladı,yetər.Bir az da bu xalqın qeydinə qalın! Qartalı endirib qarğa elədiz,Yaltağı qaldırıb darğa elədiz.Oğrunu,qulduru ağa elədiz,Bir az da bu xalqın qeydinə qalın! Kəsdiniz,satdınız,budaq qalmadı,Vəzifə üstündə torpaq qalmadı.Mersedes minməyən maymaq qalmadı,Bir az da bu xalqın qeydinə qalın! Bəlkə geyməyibsiz geydiyinizi? Azmı döyübsünüz döydüyünüzü? Bəlkə yeməyibsiz yediynizi? Bir az da bu xalqın qeydinə qalın! Yumaz dərya-dərya su,haqsızlığı,Gözlərin yaşıyla yu haqsızlığı.Tanrı götürərmi bu haqsızlığı,Bir az da bu xalqın qeydinə qalın! Toplayın,xəznəniz milyardı bulsun.Yeyin bu ölkəni mədəniz dolsun.Nolar Allahınız-bəndəniz olsun,Bir az da bu xalqın qeydinə qalın! 20.08.2000.OYNATMAQDA-Ay oğul,cavanlar televizyada bütün günü atılıb-düĢürlər Qarabağ dərdini görəsən heç çəkən varmı?-deyə hüzr yerində olan bir dəstə kiĢi gileylənirdi.Dərdini dinləyən varmı,deyəsən,Dəmlənən dodaqlar fit oynatmaqda.Ağıllı adamlar işsiz qalıblar,Başçılar yanında küt oynatmaqda.Yenə əkinçilər şumunu əkir,Yenə tikən tikir,sökənlər sökür.Qarabağ dərdini kasıblar çəkir,Varlı balaları at oynatmaqda.Məmurlar,harınlar öz keflərində,Vətən,el təsibi alt ciblərində.İmkanlı babalar bağ evlərində Sütül gözəlləri cüt oynatmaqda.Kasıbı gözləsə səngər gözləyir,Bəzən də qəzavü-qədər gözləyir.Əsgər bacıları əsgər gözləyir,Dar şalvarlı qızlar it oynatmaqda.Biz belə kəslərik,biz belə millət,Hər kəsin içində başqa bir hillət.Qaçqınlar bir isti ocağa həsrət,Keflilər kefində,lüt oynatmaqda.Nələrdən keçmədik biz bu amalla,Çox zaman seçilmir haram,halalla.Cəhənnəm odundan dəm vuran molla,Sürahi bədənli büt oynatmaqda.KİŞİSƏN HA Bu Ģeir tanıdığım bir adamın özünü qeyrətli bir kiĢi kimi öyməsindən sonra yazılıb.Məddahlıqda karın budu,Doyubdusa,qarın budu.Olub-qopan arın budu,Yaman kalan kişisən ha.Kefli məmur dəm deyəndə,Ərklənərsən çimdiyində.Bir bayquşun dimdiyində Zurna çalan kişisən ha."Bəysən" yaltaq əməyinlə,Haqqa nahaq deməyinlə.Bir cəllada köməyinlə Yadda qalan kişisən ha.Fağır görəndə bir ağa,Ağa yanında bir dığa.Bir az sadə,bir az lovğa,Bir az palan kişisən ha.Gündüz həlim,gecə qasid,Gah general,gah da zabit.Məscidə çatanda zahid,Yaman şeytan kişisən ha.Əlində çıraq olsa da,Çaldığın çaxmaq olsa da.Başında papaq olsa da Filan,filan kişisən ha.Namərdə mərd deyə-deyə,Badağa fənd deyə-deyə.Zəhərə qənd deyə-deyə Orden alan kişisən ha.Dərk etdinmi kəmliyini,Tamlığını,cəmliyini? Anladınmı kimliyini? Haman,haman kişisən ha.Çox vəzifə sultanını,Yola salan kişisən ha! 7.12.02.ÖLMƏ EŞŞƏYİM,ÖLMƏ İndi keçid dövrüdü,mən sahibi nəzərəm,Vaxt gələr palanını naxışlaram,bəzərəm.Yalmanından quyruğa arpa,saman düzərəm,Haçansa bir gün sənin əlin əlimə yetər."Ölmə eşşəyim,ölmə,yaz gələr yonca bitər! "Əldə peşən var ikən siyasətə qarışma,emokratik ölkədə haqsızlıqla barışma.Anqırıb,şıllaq atıb sən haqq-hesab soruşma.Səbrin,qərarın olsa ötər hər qəza-qədər."Ölmə eşşəyim,ölmə,yaz gələr yonca bitər! "Fikir vermə kim tikir,fikir vermə kim qurur.Kimsə yağlı qaz vurub,qara qazan doldurur.Ac qarına arxana yük çatır,şələ vurur.Xoyda bir eşşək gördüm,o yazıq səndən betər."Ölmə eşşəyim,ölmə,yaz gələr yonca bitər! "Neyləyim ki,harayın,hayın o taya çatmır,Aldığın bu məvacib çörəyə,çaya çatmır.Bilirəm ki,əllərin humanitar paya çatmır.Fikir çəkib,qəm etmə,yaman gün gəlib ötər."Ölmə eşşəyim,ölmə,yaz gələr yonca bitər! "Zəmilərə toxunub,biçənəyi otdama,Arpa yesən bıxarsan,göy ot yeyib çatdama.Çalış vətən yolunda,bir an sən diz qatdama,Bilirəm ki,vətənə ürəyində var təpər."Ölmə eşşəyim,ölmə,yaz gələr yonca bitər! "Çinqırını çıxarma belin olsa da yağır,Yükünü al çiyninə dolan-gəz ağır-ağır.Ümidini üzmə sən,yenə Allahı çağır,Heç olmasa dadına axirətdə o yetər."Ölmə eşşəyim,ölmə,yaz gələr yonca bitər! "Zaman ötər,gün gələr,mən sənə aş verərəm,Kefini açmaq üçün yağlı xaşxaş verərəm.Qanqala meylin olsa təptəzə diş verərəm,Çalış canın sağ olsun,tapmasın səni xətər."Ölmə eşşəyim,ölmə,yaz gələr yonca bitər! "Səbrin,dözümün olsa dəyişər çulun sənin,Göy ayğır,əyri dəvə olarlar qulun sənin.Bu gün aclıq çəksən də nurludur yolun sənin.Bu diləklə yaşa sən ömrün sonuna qədər."Ölmə eşşəyim,ölmə,yaz gələr yonca bitər! "ÇALA-ÇALA Məqam vaxtı vaz ötmüşdü,Kişiləndi daldan-dala.Tərlanlara ağız büzdü,Özü sərçə ola-ola.Nə ac qaldı,nə də doydu,Hiylə qurdu,felə uydu.İlan kimi qabıq qoydu Hey süründü koldan-kola.Gah böyürdü,gah mələdi,Zalım oğlu ağ elədi.Özgəsinə lağ elədi,Özü gerdə qala-qala.Bağa kimi girdi qına,Əl tutmadı bir insana.El bir zurna verdi ona Gəldi getdi çala-çala.1.01.1981.POEMALAR AÇIQ MƏKTUB Qərbi azərbaycandan olan vəzifəlilərə Bütöv Azərbaycan diləyim mənim,Torpağı,qayası ürəyim mənim.Gərək olmayaydı ayrıseçkilik,Heyif ki,biz bundan xali deyilik.Bu ayrıseçkilik yaşayan zaman Yenə də bizlərik hədəfə nişan.Bəlkə türk olmasaq "yeraz" olmazdıq,Bəlkə sərt təpkiyə məruz qalmazdıq… Arxalı,arxasız seçilən yerdə Sözümüz sizədi,ay eloğlular! Bu sözün bəzisi köhnə olsa da Bəzisi təzədi,ay eloğlular! Sizin dirəyiniz Yunis varıydı,Sizin gərəyiniz Qəşəm varıydı.Onlar iş başında dağ tək durardı,Məzlumu,yoxsulu,eli arardı.Onlar ciblərinə pul toplamazdı,Ancaq xətir,hörmət yığardı onlar.Namusa,qeyrətə,mürvətə dönüb Xalqın ürəyinə yağardı onlar.Sözümüz sizədivəzifəlilər,Sözümüz sizədi,ay deputatlar! Siz ki,böyük işlər bacarmırdınız Bəs niyə bu işə verdiniz qərar?! Vəzifə hərrəca qoyulan zaman Qarğa bazarına tökülürdünüz? Rüşvət vermək üçün satıb yorğanı Hər gün ilmə-ilmə sökülürdünüz.Sizi düşündürən nə idi deyin Bir qarın çörəkmi,bir udum sumu? Sütül bir katibə,xarici maşın… Məgər vəzifənin mənası bumu?! Bir kəsə xeyriniz dəymədi sizin,Gözünüz seçmədi ayaq altını,Nə qardaş,nə bacı,nə el,nə oba,Hər kəs dəhmərlədi öz kor atını."Eloğlu" oldunuz seçki gələndə "Vətən yada düşdü,el yada düşdü".Ümidlə,istəklə,böyük maraqla Kim sizə səs verdi,o oda düşdü.Qaçqın statusu qalxdı aradan,Kömək eləmədin,deputat kişi! Quzu quzuluqla bir "mə" deyərdi,Bir yol mələmədin,deputat kişi! Öyündün zəhmətsiz qazancın ilə Gəlhagəl səndən da yan ötüşmədi.Ünlü,dəbdəbəli,odlu günlərdə Gethaget nədənsə yada düşmədi.Günahlımı deyim,günahsız deyim,Qəzetlər,jurnallar söydü sizləri.Doğru da,əyri də,haqq da,nahaq da Efirdən,ekrandan döydü sizləri.Verdiniz hər sözü boyun ardına,Bir qəzet çıxara bilmədiniz siz.Döyüb,söyənlərə cavab olaraq Bir ortaq məxrəcə gəlmədiniz siz… Siz eldən aralı düşdünüz tamam,Qura bilmədiniz birliyinizi.İndi gördünüzmü necə pozdular Sizin yalqızlaşan birliyinizi?! Sizə ünvanlanan o günahları Bir elin üstünə yıxanlar oldu! Şərin-şamatanın məngənəsində Suyu çıxanacan sıxanlar oldu.Bizə nə lazımdı ayrıseçkilik,Bu yerli,o yerli,başqa bölgəli? Sizin üzünüzdən,vəzifəlilər,Xalqı elədilər gözükölgəli! Demişəm:"türk olmaq çətindi burda"! "Yeraz" deyənlər də bilir nə deyir… Təkcə sən bilmirsən,vəzifəli dost,Kim kimi fitdiyir,kim kimi döyür! Burda çox Aşotlar "İslam" olubdu.Burda çox şeytanlar "imam" olubdu.Saxta demokratlar inam olubdu,Türk olmaq hər şeydən çətindi burda.Az deyil Arama dayı deyənlər,Erməni deyəndə döşə döyənlər.Az deyil türkləri burda söyənlər Türk olmaq hər şeydən çətindi burda.Biz belə deyildik vallah,bir zaman,Bacaran gedərdi vəzifələrə.Düşmən erməniylə gəlib üz-üzə Biz qalib gələrdik şər qüvvələrə.Demirəm kiminlə vuruşmaq gərək,Deyirəm haqqını deməyi bacar.Qorxma vəzifəni itirməyindən,Qaçqına,köçkünə köməyi bacar.Demirəm kimisə seçin,əliyin,Demirəm kimisə muma bələyin.Harda zülüm varsa ona daş atın,Harda məzlum varsa onu qoruyun,Xalqın qeyrətini canda yaşadın,Əvvəlin özündə sonu gözləyin.Sizin o təsibsiz ucbatınızdan Bu elin üzünə nə deyilmədi? Vəzifədən ötrü çox əyildiniz.Kasıb min dərd çəkdi,heç əyilmədi.Qaçqının taleyi göydən asılı,Onlar eşitməyən bir söz qaldımı? Onlar qaçqın kimi,didərgin kimi Kimdənsə,hardansa bir pay aldımı? Qərbi Azərbaycan deyilən yerdə Başladı söz-söhbət,Qəribə hillət.Halbuki yolların kənarlarında Yer qazan qadından xəbərin yoxdu.Bir quru söz ilə könlünü alıb,Qeydinə qalmağa təpərin yoxdu.Elindən aralı düşən zavallı,Bir də dar ayaqda elə qayıtma.Qayıtmaq istəsən üzü ağ qayıt,Hörmətsiz-izzətsiz belə qayıtma.Gedin vəzifəyə siz Yunis kimi,El üçün yanmaqda siz Qəşəm olun.Bu dünya malına əyilmək olmaz,Əgər gedirsiniz möhtəşəm olun! Dadlı vəzifənin son ucu zülüm,Şirəli həyatın son ucu ölüm.Sözümüz sizədi,vəzifə alıb Böyük imtahandan çıxammayanlar! Sözümüz sizədi,deputat olub Özündən kənara baxammayanlar! Yoxsa qəlbinizdə zərrəcə təpər,Böyük kürsülərə verməyin qərar.Arxalı,arxasız seçilən yerdə Sözümüz sizədi,ay eloğlular! Bu sözün bəzisi köhnə olsa da Bəzisi təzədi,ay eloğlular! 10.02.2006.