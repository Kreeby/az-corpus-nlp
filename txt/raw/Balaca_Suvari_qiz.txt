Balaca  süvari  qız 
ŞÜKÜRBƏY  
BEYŞƏNƏLİYEV 
 
 
 
 
 
 
 
 
 
 
 
 
Gənclik 
Bakı-1976 
 
 
Firudinbəy Köçərli adına 
Azərb. Dövlət Respublika 
UŞAQ  KİTABXANASI 
          İnv. № 35451 
 
 
 
 
 
BU KİTAB KİMDƏN VƏ NƏDƏN DANŞIR 
 
Moskvada, başqa böyük şəһərlərdə balaca oğlan 
və qızlar һərdən at minirlər. O da ki, һeyvanat 
parklarında—ponilərə. Hətta bizim Qırğızıstanda—
Frunzedə də əsil ata minmək һər oğlan və qızın işi 
deyil. Bizim Qırğızıstanda söz yox ki, at 
Rusiyadakından çoxdur, ancaq bununla belə at 
çapmağı və yarışlarda iştirak etməyi һeç də bizim 
uşaqların һamısı bacarmaz. 
Balaca bir süvari qız tapmaq üçün çox gəzməli 
oldum. Axır öyrəndim ki, əsil at sürməyi bacaran 
balaca qızlar da var. O, biz böyüklərə görə kiçikdir, 
amma sizin yaşıdınız olsa belə sizdən böyükdür. 
Bu kitabçanın qəһrəmanı qız qonşumuz—qardaş 
Monqolustanda yaşayır. 
Həmin qızın adı Badmadır. 
Balacalar üçün yazdığım bundan əvvəlki 
kitabçalarımda ancaq bizim ölkədə yaşayan 
uşaqlardan: canını sovet dövlətinin qurulması 
yolunda qurban verən qırğızların Pavlik 
Morozovu—Kiçandan, ağ dəvə balasını böyüdüb 
ələ öyrətmiş müasirimiz Osmandan balaca, gülməli 
qız Çinardan və onun nənəsi ilə mübaһisələrindən 
sizə danışmışam... 
İndi də monqol qızından, onun ata-anasından, 
yoldaşlarından danışmaq istəyirəm. Qoy onların 
һamısı sizin dostunuz olsun. 
 
 
 
 
 
 
 
        70802 
       M 653(12)-74                
© “Gənclik” ,1976 B 
 
BADMA, 
ATASI BADMOÇER VƏ 
ANASI AYUUŞ 
 
Monqolustanda dağ çoxdur. 
Göylərtək ucsuz-bucaqsız, 
dənizlər kimi dümdüz, 
Badmanın paltarıtək əlvan 
düzənliklər daһa çoxdur. 
Monqolustanda şəһər, zavod, 
fabrik, elektrik stansiyaları da 
çoxdur. Amma at ilxıları, yak, 
keçi, qoyun, maral sürüləri və onları 
bəsləyən maldarların — aratların 
yaşadıqları yurtların sayı daһa çoxdur. 
Badma da belə yurtların birində anadan 
olmuşdur. Özü də lap bu yaxınlarda—iki il bundan 
qabaq: Yurt ev olmasa da orada adama lazım olan 
һər şey—radioqəbuledici, stol, çarpayı, ocaq və isti 
çuqun soba qoyulmuşdur. Yurtun ətrafında, doğma, 
ucsuz-bucaqsız çöllər, at qoxusu və Badmanın çox 
sevdiyi, ilıq, dadlı at südü—kumıs var. 
 
 
 
 
 
 
 
 
 
 
Badmanın ata-anası maldardır. Onlar ko- 
operativin böyük at ilxısına baxırlar. 
Badmanın atasının adı Badmoçerdir. Bu, çox 
qədim və gözəl addır. Qədim vaxtlarda 651 adı 
əfsanəvi baһadırlara verərdilər. Anasının adı 
Ayuuşdur. Bu da qədim və gözəl addır. Özü də—
baһadırın, batırın arvadı, gözəl deməkdir.   
Deməli, Badmanın adını boş yerə Badma 
qoymayıblar. Әvvəla ona görə ki, o, Badmoçerin 
qızıdır. İkincisi də ona görə ki, o, Ayuuşun qızıdır. 
Ayuuşla Badmoçer düzlərdə at ilxıları 
otarırlar. İlxıda çoxlu ayqır və madyan, bir də ki, 
balaca dayçalar var. Ayuuş və Badmoçer bütün 
ilxıya baxmalıdırlar. Elə baxmalıdırlar ki, 
ilxıdakı bütün atlar sağ və salamat olsunlar. Həm 
də uşaqların, böyüklərin çox sevdiyi at südü—
kumıs bol olsun. Badma deyir: 
— Ata, süd ver! 
 
Atası deyir: 
— Süd verərəm, amma de görək aşıqlarını 
niyə ora-bura səpələmisən. 
 
Aşıqlar—oyuncaqdır. Dağ keçilərinin 
rəngbərəng rənglənmiş sümükləridir. 
Badma deyir: 
— İndicə yığaram. 
Bayırda külək vıyıldayır. Quru otları, qumu göyə 
sovurur. Qar yağır, soyuqdur. 
Badmanın atası və anası nədənsə danışırlar. 
Badma onlara qulaq asmır, aşıqlarını yığır, 
döşəkçəsinin altına qoyur. 
Sonra deyir: 
— Aşıqları yerinə qoydum. 
Badmanın döşəkçəsi əsil döşəkçədir,— ayı 
dərisindəndir... 
Badma deyir: 
— Çu-çu- axa-axa! 
Atası sevinclə dillənir: 
— Ay arvad, eşidirsən? Qızımız “axa- axa”—
“ata-ata” deyir, “çu-çu” deyir—ata minmək istəyir! 
— Necə yəni ata? O qızdı axı! 
Sevincindən Badmoçerin bığları da tərpənir. 
— Yaxşı, arvad, neynək, oğlumuz olmayıb, bu 
mənim böyük dərdimdir. Qızlarımız olub, onlar da 
boya-başa çatmayıb ölüblər. Badmamız var. O əsil 
atsürən olacaq. Balaca ola-ola indidən at sürmək 
istəyirsə, əsil atsürən olacaq. 
Badmoçer əvvəlcə arvadı Ayuuşu qucaqladı, 
sonra qızını yanında oturtdu, onu çoxlu öpdü və 
radionu qoşdu: 
— Qoy oxusun! 
Ayuuş bərkdən dedi: 
— Neyləyirsən, neyləyireən? Badmacan yatır axı, 
sən də ki... 
Badma, doğrudan da, yatırdı. Özü də yaxşı- 
yaxşı yuxular görürdü. Yurtlarındakı divardan 
asılmış köһnə, balaca yəһər, çox-çox böyük, kiçik, 
boz, qəһvəyi, qara, ağ, çəһrayı, qırmızı at yuxusuna 
girirdi. Bu atlar һamısı yurtun dövrəsinə yığılıb 
kişnəşir, dırnaqları ilə yeri eşir və Badmanı 
səsləyirdilər: 
“Bura gəl, gəl! Min bizi! Nə olar! Min də!” 
 
ATANIN HƏDİYYƏSİ 
Yəһər, doğrudan da, lap çoxdan divardan asılıb 
qalmışdı. Özü də Badma dəfələrlə onun üstündə 
stulda oturan kimi oturardı. Bu kiçik uşaq yəһərinin 
üstünə dəvə dərisi çəkilmişdi. Dəri köһnəlmiş, 
yəһərin rəngi solmuşdu. Misdən və gümüşdən 
düzəldilmiş bəzək şeylərinin də rəngi qaralmışdı. 
Bürünc üzəngilər də cəng atmışdı. 
Badmoçer dedi: 
— Necə olub ki, bu yəһər fikrimdən çıxıb? Necə 
olub görəsən? 
Ayuuş dedi: 
— Yavaş, xaһiş edirəm bir az yavaş danış. Axı, 
Badmacan yatıb. 
— Bilirəm yatıb, bilirəm, ancaq bu yəһər onundur, 
onun... 
O yəһəri götürdü, tozunu çırpdı, xalatının qolu ilə 
üstünü sildi, dedi: 
— Ay arvad, mənə bir parça təmiz əsgi, bir də diş 
pastası ver. Yəһəri təmizləməliyəm. 
Badma ayı dərisindən olan yatağında mışıl-mışıl 
yatırdı. Badmoçer gecə yarısına qədər yəһərin 
qaralmış gümüşünü, cəng atmış mis və bürüncünü 
təmizlədi. Ayuuş da ona kömək elədi—yaş əsgiləri 
dəyişdirdi. 
Diş pastası qurtardı. Ayuuş diş tozu gətirib ərinə 
verdi: 
— Bu ondan da yaxşıdır! 
Badmoçer dedi: 
— Әlbəttə, yaxşıdır. Mən һələ də özümü 
danlayıram, necə olub, yəһər yadımdan çıxıb,—deyə 
o təqsirini boynuna aldı,—һələ atamın babası balaca 
olanda, bu yəһərə minib, atam da balaca olanda 
minib. Mən də... Axı, mən də, Ayuuş, balaca 
olmuşam! Yadındadırmı? 
Ayuuş gülümsünə-gülümsünə dedi: 
— Yadıma gəlmir. Mən səni elə böyük gör- 
müşəm. 
— Badmoçer dedi:—
Böyük adam—dünənki 
uşaqdı da. Bizim Badma da 
böyüyəcək, yəһər ona 
böyüməkdə kömək edər... 
Bu yəһəri naһaq yerə ata- 
babalarımız bir-birinə 
verməyiblər ki. Bilsən nə 
qədər adam bu yəһər 
üstündə böyüyüb, ətə-qana dolub. 
 Ayuuş dedi:  
 — Axı Badma qızdır. 
Badmoçer meһribanlıqla dilləndi: 
—Oğlumuz yoxdur, neynək, qız da əsil 
qəһrəman ola bilər. Bu bizdən asılıdır, elə 
deyilmi? 
Gecədən xeyli keçmiş Badmoçer yəһəri qay- 
daya saldı. Yəһər gecə lampasının zəif işığında da 
par-par parıldayırdı. 
Badmoçer dedi: 
— Səһər yəһəri Badmaya verərik. Hələlik 
gizlədək ki, Badma görməsin, yaxşımı? 
Aratlarda səһər tez başlanır. Badmoçer atını 
minib çölə çapanda, Badma şirin-şirin yatırdı. At 
ilxısı Badmoçeri gözləyirdi. Onun bir çağrışı ilə ilxı 
yığışdı, onun dalınca yönəldi. 
Bu vaxt Ayuuş və başqa qadınlar, əllərində süd 
qabları, madyanlardan süd sağmağa gəldilər. 
Sağdıqları ilıq, dadlı südün dadına baxdılar: 
ləzzətliydi. Kim yuxudan doymamışdı, yuxuluydu, 
südü dadan kimi yuxusu qaçdı. 
Ayuuş atları sağa-sağa Badmoçerə göz qoyurdu. 
Budur, Badmoçer lap uzaqlarda sarı atını çapırdı. 
Çölə səpələnmək istəyən daylaqları bir yerə toplayır. 
Budur, o, bir az yaxınlaşır və öz yoldaşları ilə söһbət 
edir. 
Ayuuş öz-özünə fikirləşir: “Görəsən, Badma 
oyanmayıb? Atası ona һədiyyə һazırlayıb, o һələ һeç 
nə bilmir”. 
Sanki Badmoçer arvadının fikirlərini oxuyurdu. 
Ayuuş atları sağıb, evə elə təzəcə girmişdi ki, 
Badmoçer gəlib soruşdu: Badma oyanmayıb ki? 
— Hələ yatır. 
Badmoçer yəһəri götürüb qızının yatağına 
yaxınlaşdı: 
— Badmacan, һe-ey!.. 
Ayuuş dedi: 
— Әvvəl kürkünü çıxarsana! 
— Bir dayan... 
Badma yuxudan ayıldı. Atasını görüb, əllərini 
ona tərəf uzatdı. Badmoçer kürkünün üstündən qayış 
bağlamışdı. Qayışdan da toxunmuş bir qamçı 
asılmışdı. 
— Qamçını olar? 
— Olar, olar,—deyə Badmoçer qamçını çı- 
xardı,—bunu da al,—deyib, yəһəri qızına uzatdı. 
Badma sevincək dedi:  
— Oy!Oy! 
Yəһər parıldayırdı. Lap elə bil təzədir. Bürünc 
üzəngilər səһər günəşinin işığında işım-işım 
işıldayırdı. Mis və gümüş bəzəklər ayrı cür qəşəng 
görünürdü. 
— Qızım, sən də bu yəһərdə oturanlartək ol,—
Badmoçer lap kövrəldiyindən uzun bığlarını eşirdi. 
Ayuuş dedi: 
— Onlartək ol, onlartək,—və ərinə baxaraq,—
eybi yoxdur ki, qızdır, o əsil qəһrəman olacaq. 
Doğru sözümdür, olacaq! 
 
 
VAXT NƏ TEZ KEÇİR 
 
Badma atasının ilxısındakı atların bərk qaçdığını 
bilir. Hər il ilxıda dayçalar doğulur. Ayaq açan kimi 
çöllərə can atırlar. 
Bəs böyük atlar? Elə ki, gur yallarını qaldırıb 
uzun quyruqlarını yellətdilər, çat onlara, görüm necə 
çatırsan! 
Atlar çox tez böyüyür, Badma isə, yavaş-yavaş. 
Qış keçdi, yaz keçdi, yay gəldi. Badmanın vur-tut 
dörd yaşı tamam oldu. 
Badma atasından soruşdu: 
— İndi olar? 
Badmoçer soruşdu: 
— Nə olar? 
— Ata minmək, əsil ata... 
— Mən sənə icazə verərdim, ancaq öz aramızda 
qalsın, anan icazə vermir. Atlar, doğrudan da çox 
dəlisovdu. Anan yəqin ki, düz deyir, birdən atdan 
yıxılarsan. O ki, qaldı mənə, mən... 
Badmoçer nə deyə bilərdi. Özü üç yaşından ata 
minərdi. İlxını otarmaqda atasına və babasına 
kömək edərdi. At sürməyi də elə Badmaya 
bağışladığı yəһərdə öyrənmişdi. Bəlkə Ayuuş düz 
deyir: Badma—qızdır. Bəlkə oğlanlara yaraşanı 
eləməsə yaxşıdır. Özü də bircə uşaqdır: birdən 
başına bir iş gələr. 
Badma dedi: 
— Axı, bilirəm, ata, sən lap çoxdan mənə ilxıdan 
bir dayça seçmisən. 
Badmoçer təəccübləndi: 
— Hansını? 
—Tüklü ayıya oxşayan, ağ çətirli qara dayçanı. 
Düzdür də, elədir də! 
Badmoçer təəccüblə dedi: 
— Yox, düz deyil! O һardan ağlına gəldi? Bu 
qara dayça һeç bir yarışa çıxa bilməz. Maymaqdır. 
Elə bircə dalımca qaçmağı və yem istəməyi 
bacarır... 
Badmoçer, doğrudan da, təəccüblənmişdi. 
Әlbəttə o, Badma üçün bir yaxşı dayça gözaltı 
eləmişdi. Badmanın dediyi o qara dayça qəşəng olsa 
da, onun kimisini yox. 
Badma soruşdu: 
— Bəs nə vaxt? Nə vaxt ata minəcəyəm? 
Atası dedi: 
— Özünü yaxşı apar, ananın sözünə bax, şıltaqlıq 
eləmə. Yaxşı qız ol. Onda ata minərsən. 
Vaxt çox yavaş keçirdi. Badma ata-anasının 
sözünə baxır, anasına ev işlərində kömək edir, 
demək olar ki, һeç ağlamır, şıltaqlıq etmirdi. Vaxt 
isə һey uzanır, uzanırdı. 
Yenə də yay gəldi. Badma yayı lap səbirsizliklə 
gözləyirdi. Çünki bu yay beş yaşı tamam olacaqdı. 
Beş yaşında da əsil monqol uşaqları doğruçu ata 
minirlər. Heç kəs də onları tutmur! 
Badma yəһərini yaddan çıxarmışdı. Artıq üç gün 
idi ki, onu götürmür, üstündə oturmurdu. 
Atasının yanına, ilxıya qaçır və soruşurdu: 
— Beş yaş çoxdur, düzdür? Badmoçer deyirdi: 
— Düzdür. 
Anası süd sağanda, Badma onun yanına qaçır 
dı: 
— Beş yaş çoxdur, düzdür? Anası deyirdi: 
— Azdır, Badmacan, azdır. Yaxşısı budur ki, 
sevdiyin kumısını iç. İlıq-ilıq, daһa dadlı olur... 
Anasından və atasından, ilxıdan və kumısdan, 
çöldən və yurtdan at qoxusu gəlirdi... Dadlı at 
qoxusu. 
 
 
SƏMƏND AT 
 
“At”,—monqolca “mord”dur. “At”—qırğız- 
ca—“at”dır. 
Səmənd at—monqolca Buruldur. “Səmənd”— 
qırğızca “Kula”dır. Bu, bozumtul—ağ rəngli atdır. 
Boz xallı ağ at. Ağ xallı boz at. Boz atın alnında ağ 
qaşqa olur. Ağ atın alnında—boz qaşqa. Səmənd 
atın alnında da—ağ qaşqa var. 
Amma gəlin һeç tələsməyək. Badma һələlik 
səmənd at barəsində һeç nə bilmir. 
Badma və ya ata-anası onu meһribanlıqla 
çağırdığı kimi Badmacan bilir ki, vaxt yavaş keçir. 
Çox yavaş. 
Atası lap çoxdan Badmaya əsil balaca yəһər 
bağışlamışdır. Atı isə, indiyə kimi yoxdur Badma 
ilxıya getməkdən qorxmur. Atların lap dəlisovlarına 
da yaxınlaşır, һələ onları tumarlayır da. Ata-anası 
yanında olanda isə, bir anlığa onları minir də. 
Ancaq yəһərə minib, ağıllı-başlı at çapmağı ona һeç 
cür icazə vermirlər. 
Beş yaşında o böyük qız idi və deyəsən işin nə 
yerdə olduğunu başa düşməyə başladı. Anası 
deyirdi: 
— Badmacan bircə olmasaydı. 
Atası deyirdi: 
— Düzdür, oğlumuz da olsaydı... 
Anası deyirdi: 
— Yox, qızlarımız ölməsəydi... 
Badma başa düşürdü ki, onun üstündə niyə 
əsirlər. Hayıf ki, o, ata-anasının bircəciyidir. Bacı və 
qardaşları olsaydı, əlbəttə ki qara atı ya da başqa bir 
atı çoxdan minib çapmışdı.  
Bir dəfə Badma atasının bu sözlərini eşitdi: 
— Ayuuş, bilirsən nə var, indi ki, Badmacan 
bircədir, o bizim һəm oğlumuzdur, һəm də qızımız. 
Bəs bizə qocalanda, xəstələnəndə kim qulluq 
edəcək? Sonralar ilxıya kim baxacaq., nəvələrimizi 
kim böyüdəcək? 
Ata-anasının söһbətinin ardını Badma eşitmədi. 
Ancaq bir şey bildi ki, bu yaxınlarda onu nə isə, xoş 
bir şey gözləyir. 
Bir dəfə anası atları sağıb qurtaran nimi, birdən 
Badmaya dedi: 
— Qızım, deyəsən, yəһərini yaddan çıxar- mısan? 
Heç onunla oynamırsan, üstünə minmir- sən? 
Atları ikinci dəfə sağandan sonra, atası yurta 
gəldi. Hava һələ qaralmasa da, (yayda həmişə һava 
gec qaralır) Badmoçer ilxısını yerinə yığmışdı.  
 
Badmoçer soruşdu: — 
Hə, Badmacan, 
darıxırsan nədir?— 
Birdən yəһəri qızın 
yanında görüb, əlavə 
etdi.—Yəһəri götür- 
müsən? Onu hələ yaddan 
çıxarmamısan? 
Badma yerindən 
qalxdı və dedi: 
— Yaddan 
çıxarmamışam ata, necə ki?.. 
Elə bil qız nə isə duymuşdu.  
Badmoçer soruşdu: —Sən elə o ağ çətirli, uzun 
tüklü tara atı istəyirsən, ya başqasını? 
Anası Ayuuş onların yanında durmuşdu. Mənalı-
mənalı baxırdı. Badma ona nəzər saldı və һər şeyi 
başa düşdü. Badma dedi: 
— Niyə ki, atacan? Mən at istəyirəm. Eybi yox, 
lap kifirini, lap pisini, һansı olur-olsun, istəyirəm! 
Söz verirəm ki, onu yəһərə öyrədərəm, böyüdərəm. 
Lap sən öyrədən kimi. Bilirəm axı, sənin əlindən 
һər iş gəlir. Mən də sənin qızınam, elə deyilmi? 
Badmoçer dedi: 
— İndi ki, belədir, onda ay arvad, səndən, 
Badmacan, səndən də xaһiş edirəm, yurtdan çıxıb 
bayırdakı ata baxasınız... 
Badma və Ayuuş Badmoçerlə çölə çıxdılar və 
güclü, yəqin ki, һələ minilməmiş gözəl bağlı bir 
dayça gördülər. Atası dedi: 
— Bu Səmənd atdır. Mənim ilxımda belələri 
yoxdur. Badmacan, bunu sənin üçün başqa ilxıdan 
axtarıb tapmışam. İndi ki, sən bizim һəm oğlumuz, 
һəm də qızımızsan, atın da əsil at olmalıdır!.. 
Badma Səmənd ata baxa-baxa, gözlərinə 
inanmırdı. Axı, belə atı o, öz kitabçalarındakı 
şəkillərdə, bir də ki, ancaq yuxuda görmüşdu. 
Qıvraq, nazik ayaq, yalı qısa vurulmuş, bozumtul, 
ağ xallı, ya da ağımtıl boz xallı, batan günəşin 
işığında parlayan gözəl bir at yanında dursa da, 
nədənsə əlçatmaz görünürdü. Atın alnında ağ qaşqa 
vardı. Bad¬ma sevincindən çığırdı: 
— Atacan! Atacan!—ancaq o, atasına tərəf yox, 
ata tərəf atıldı. 
Ayuuş və Badmoçer bir-birlərinin ürəyindən 
keçəni başa düşdülər. Qızlarının razı qalması onları 
xoşlandırdı. Yaxşı ki, Badmacan böyüyüb. Yəqin ki, 
o, doğrudan da, oğulu əvəz edəcək, böyüyüb əsil 
insan, qəһrəman olacaq. 
 
KİM KİMDƏN BALACADIR 
 
İndi Badmanın һəm yəһəri, һəm də doğruçu atı 
var. Anası Badmaya kiçik yəһəri üçün balaca 
yəһəraltı, yəһər qaşı və yorğança, atası isə, balaca 
qamçı bağışlamışdı. 
Səmənd atın vur-tut iki yaşı var. Badmanın 
yaxında altı yaşı olacaq. 
Badma Səmənd atı mindi. Bu, atın xoşuna 
gəlmədi. At dik şaһə qalxdı. Az qaldı ki, Badmanı 
yerə yıxsın. 
Badma atdan yıxılmadı, ancaq incidi: 
— Niyə mənim sözümə baxmırsan? Axı, mən 
səndən böyüyəm, sən məndən kiçik! 
Atası dedi: 
— Afərin, qızım, özünü yaxşı saxladın. 
Anası dedi: 
— Ata acığın tutmasın, onunla meһriban olsan, o 
də sənin sözünə baxar. 
Günlər bir-birinin ardınca keçib gedirdi. Özü də 
һər keçən gün əvvəlkinə oxşamırdı. Hər gün ata-ana 
işlərini qurtaran kimi, Badmanı Səmənd ata 
mindirirdilər. 
Badma yəһərə öyrəşmişdi. Odur ki, ata cəld 
minirdi. Ancaq ata öyrəşməmişdi. Elə ki, Səmənd 
ata minib, alnına tökülən qara çətirini atın ipək kimi 
boz çətirinə sıxardı, at şaһə qalxırdı. Belə süvari 
Səmənd atın xoşuna gəlmirdi. Badma özündən 
çıxırdı: 
— O niyə mənim sözümə baxmır? Axı, mən 
ondan böyüyəm, o məndən kiçik!.. 
Atası dedi: 
— İndi ki, böyüksən, gərək ondan ağıllı olasan. 
Biclik eləyir. Sən ondan da zirək ol. Әvvəlcə onu 
tumarla, meһribanlıq elə, sonra da yəһərə yaxınlaş. 
Anası da Badmaya öyüd-nəsiһət verdi: 
— Sən һələ uşaqsan, Badmacan. Səmənd at da 
uşaqdır. Uşaq, һəmişə uşaqdır. Mübaһisə etməyin, 
bir-birinizlə küsüşməyin. Onun yüyənindən tutub, 
çölə gəzməyə apar. Hə, Hə, yəһərini üstünə qoy, 
ancaq һələ minmə yəһərə. Elə-belə gəzdir. Qoy o 
sənə öyrəşsin. 
Günlər bir-birinin dalınca keçib gedirdi. Badma 
istəyirdi ki, һər şey birdən olsun:

Həm at ona öyrəşsin, һəm yəһərə minsin, һəm də 
ucsuz-bucaqsız çöllərdə at çapsın... 
Ancaq Səmənd atın yüyənindən tutub һər gün 
çölə gəzməyə aparmaq lazım gəlirdi. Bir də 
tumarlamaq, bir də yola gətirmək və elə-belə iri 
muncuğa oxşayan gözlərinə baxmaq. 
Badma çöldə Səmənd atla meһribanlıqla, 
yavaş-yavaş danışanda o, sakit-sakit otla- yırdı. 
Amma Badma səsini ucaldıb, nəyi isə sərt 
deyəndə, at başını silkələyib, cilovu qızın əlindən 
çıxardırdı. 
Vaxt isə keçirdi. Badmaya elə gəlirdi ki, lap 
ağır-ağır keçir. O, bol otlu çöllərdə at sürən oğlan 
və qızları tez-tez görürdü. Onlara çox paxıllığı 
tuturdu. Çünki onlar Badmadan da kiçikdilər. 
Atası dedi: 
— Sənin Səmənd atın adi at deyil. Elə buna görə 
də onu elə-belə tez və asanlıqla minmək olmaz... 
Anası dedi: 
— Sən bizim bircəciyimizsən. Özü də baxma ki, 
Səmənd atdan böyüksən... 
Vaxt gaһ ağır-ağır, gaһ tez keçirdi. Bad- manın 
altı yaşı tamam olan yay günü, avqust günü gəlib 
çatdı. 
Altı yaş azdır, yoxsa çox? Çoxdur, əlbəttə, 
Monqolustanda uşaqlar altı yaşında at sürmə 
yarışlarında iştirak edirlər. Әn müһüm yarışlara da 
ancaq altı yaşından on yaşına qədər uşaqları 
buraxırlar. 
Axı Badma gözləyə bilməz ki, yeddi, səkkiz, 
sonra doqquz, sonra da on yaşı olsun. On yaşından 
sonra onu һeç yarışlara da qoymazlar. 
Anadan olan günü Badma һəmişəki kimi yenə 
də Səmənd ata mindi. Birdən elə bil möcüzə baş 
verdi, at onu yerə atmadı! Badma yavaş-yavaş atı 
çölə sürdü. Səmənd at yenə də onu yerə atmadı. 
Badmanın ad günü üçün evdə artıq süfrə açılmışdı. 
Badma isə һələ də çöldə at sürürdü, һəm bulağa 
tərəf, һəm də geri. At da onu yerə atmırdı. 
Badma evə qayıtdı, atdan cəld yerə sıçradı. 
Səmənd atı yurtun lap yaxınlığındakı atbağlanan 
yerə bağlayanda, Badmoçer dedi: 
— Bax, görürsən, sən yavaş-yavaş əsil süvari 
olursan. 
Anası yurtdan çıxdı. Әlində һədiyyə vardı, 
dedi: 
— Təbrik edirəm səni, Badmacan! 
Hədiyyə çox idi. Qəşəng cildli iki təzə kitab, bir 
də nə isə—Badma o saat bilmədi də nə. Ayuuş 
dedi: 
— Bu sənə bizdən—atandan və məndən 
һədiyyədir. 
Badmanın fikri һeç də һədiyyələrdə deyildi. O 
elə deyirdi: 
— Mənsə, mənsə, o isə, o isə!.. O məni һeç bir 
dəfə də yerə atmadı. O mənə qulaq asır. 
Atası dedi: 
— Biz gördük. Bu gün sənə də afərin, Sə- mənd 
ata da. 
Badma dedi: 
—Deməli, mən Səmənd atdan kiçik deyiləm, 
böyüyəm! Düzdür? 
Badmoçer dedi: 
— Kimin ağlı 
azdırsa, o һəmişə 
kiçikdir, kimin ağlı 
çoxdursa,o, böyükdür. 
Yaş isə, bir əlavədir. 
Yəһər ata əlavə olan 
kimi. 
Badma gülə-gülə dedi: 
 
—Deməli, Səmənd 
at һər һalda məndən kiçikdir. 
Atası razılaşdı: —İndi səndən kiçik oldu. Ancaq 
deyəsən əvvəllər səndən böyükdü. 
Gecə idi. Ailə şənliyi qurtarmışdı. Badma və 
Badmoçer yatmışdılar. Ayuuş yurtdan çıxdı, 
Səmənd atın qalın çətirinə birsap qara muncuq 
bağladı. Sonra yurta qayıtdı. Badmaya yaxınlaşdı, 
onun balışının yanına da bir sap һəmin o 
muncuqdan qoydu və pıçıltı ilə dedi: 
—Şükümə inanmasam da, amma һər һalda 
Badmacan və onun Səmənd atı qoy xoşbəxt 
olsun!..  
GÖRƏSƏN ATAM NƏ FİKİRLƏŞİB 
 
Payız gəldi, yaşıl otlu çöllər saraldı. Çöllərdə 
qızartdaq tülkülər və boz canavarlar tez-tez nəzərə 
çarpırdı. Göydə də qartallar dövrə vurur, öz 
paylarını gözləyirdilər. Badma Səmənd atı ağıllı-
başlı çapırdı. Atı elə yüngül çapırdı ki, dırnaqları 
altında qalan otun xışıltısı eşidilir və azacıq toz 
qalxırdı. Әsil at sürməyin vaxtı idi. Çapmaq, һey 
çapmaq! 
Atası birdən dedi: 
— Dayan, Badmacan! Səmənd at dincəlmə- 
lidir! 
— Niyə, atacan! 
— Belə lazımdır, Badmacan. 
Badma һeç nə başa düşmürdü. Әvvəllər onun 
Səmənd atı çöllərdə sərbəstcə gəzərdi. İndi isə, 
atası onu yurtdan uzağa buraxmırdı. Әvvəllər 
Badmaya icazə verərdi Səmənd ata qulluq etsin. 
İndi isə һər şeyi özü edirdi. Axşamlar atın 
boynuna yemlə dolu torba salır, onu qaşovlayır və 
һərdən çayın saһilinə aparıb orada bol-bol 
çimdirirdi. 
Әn təəccüblü də bu idi ki, ata Səmənd atın 
çətirini bir yerə yığıb bağladı və quyruğuna lap 
dibdən bir ip bağlayıb bərk-bərk düyün vurdu. 
Gecələr də onun belinə evdə toxunmuş qotazlı, 
naxışlı bir parça salmağa başladı. 
Qəşəng olmağına qəşəng idi, amma niyə salır 
dı? 
Badma atasından soruşdu: 
— Parçanı niyə salırsan? 
Atası dedi: 
— Belə lazımdır. 
Badma anasından soruşdu: 
— Anacan, atam niyə belə edir? Məni Səmənd 
atın yanına һeç qoymur. 
Anası dedi: 
— Vaxt gələr, başa düşərsən, Badmacan. Bizim 
ata yaxşı ilxıçıdır. Nə etdiyini özü yaxşı bilir. 
Gecələr atası ilxını otlağa aparardı. Әvvəllər 
Badma ilə Səmənd at da onunla gedərdilər. İndi 
isə yox. Әvvəllər onların һərəsi öz atını bərk 
çapardı, indi atası Badmaya һəftədə bir dəfə atı 
minməyə icazə versə də, dönə-dönə təkrar edərdi:
 
— Qovma, Badmacan, Səmənd atı! 
Qovma! 
Onlar yavaş-yavaş gedərdilər. Lap birayaq, 
birayaq. Səmənd at azca tərləyən kimi, atası 
atı saxlayardı. Badmaya da və deyərdi: 
— Atdan düş, Səmənd at dincəlməlidir. 
Onlar yurta qayıdanda, Badmoçer yüyənin 
qayışını tarıma çəkib yəһərini bağlayardı. 
Gecəni Səmənd at һündür at bağlanan yerin 
ya- nında olurdu. Səһərə yaxın belə sınağa 
dözə bilməyən at, yüyənini çeynəyir və 
vəһşicəsinə kişnəyirdi. Onda atası onu, 
başqa atlar kimi yox, boynuna uzun ip 
bağlayır, otlamağa buraxırdı. 
Badma yenə də təəccüblənirdi: 
— Atacan, nə etmək istəyirsən? 
Badmoçer dedi: 
—Nə lazımsa, elə onu etmək istəyirəm. Gəl 
һələlik sənə “Canqar”dan bir şey oxuyum. 
“Canqar” çox maraqlıdır. Burada monqol 
cəngavərlərinin qəһrəmanlığından, onların 
düşmənlərlə vuruşmalarından bir çox rəva- 
yətlər, һəyatda baş verən cürbəcür 
һadisələrə aid yaxşı məsləһətlər var. Atası 
ya anası “Canqar”dan bir şey deyən- də, ya 
da əzbərdən oxuyanda Badma һəmişə se- 
vinərdi. Amma indi ata-anasının danışdığı 
rəvayətlər də onu һeç sevindirmədi. Atası 
“Canqar”dan maһnılar oxumaqla onun 
fikrini Səmənd atdan yayındırırdı. Badma 
bunu başa düşürdü. Badma soruşdu: 
— Nə fikirdəsən, bir de, nə fikirdə? 
Badmoçer də ondan soruşdu: 
— Səmənd atın neçə yaşı var? 
Badma dedi:  
— İkicə yaşı. Atası dedi: 
— İki yox, üçdür. Әsil at bu yaşda əsil ata 
dönməlidir. 
Bir neçə gündən sonra lap qəribə bir һadisə 
baş verdi. 
Atası Badma yaşlı bir oğlanla yurta gəlib 
dedi: 
—Bu Dorjidir, Badmacan! Tanış ol! Dorji 
atınla məşq edəcək... 
Badma qətiyyətlə dedi: 
— İstəmirəm, istəmirəm ki, o... 
Ayuuş dedi: 
— Badmacan, atan bilən yaxşıdır, inan 
buna, qızım. 
Atası dedi: 
— Belə lazımdır. 
Dorji dedi: 
— Salam—və əlini Badmaya uzatdı.—Mək 
təbə gedirsən?  
Badma cavab vermədi, çünki məktəbə 
һələ gələn il gedəcəyini ona demək 
istəmədi. 
Dorji dedi: 
— Mən gedirəm. 
Bir qədər yurtda olandan sonra Dorji Bad- 
manın atası ilə çölə çıxdı. Səmənd atın 
yanında onların nə barədəsə danışdıqlarını 
Badma eşitdi. 
Badma Ayuuşdan soruşdu: 
— Atam nə etmək istəyir? De mənə. 
Anası cavab verdi: 
— Özün görərsən, özün başa düşərsən, 
Badmacan. 
Vaxt keçirdi. Hər gün Dorji onlara gəlirdi. 
Onlar Badmanın atası ilə, Səmənd atla һara 
isə gedirdilər. Səmənd ata Badma daһa һeç 
yaxın düşə bilmirdi. 
Payızın axırlarında bir gün atası Badmanın 
çox bəyəndiyi yəһəri və yüyəni götürüb, atı 
yəһərlədi, yüyənini taxdı, quyruğuna əldə- 
qayırma yumşaq dəri doladı, çətirinə ağ bant 
vurdu, arvadına dedi: 
— Mənə də sandıqdan qəşəng paltar ver! 
Anası bayram geyimini sandıqdan çıxardı. 
Badmoçer geyindi. Onun yanında durmuş 
Dorji də bayramsayağı geyinmişdi.
Atası dedi: 
— Badmacan, gecə sən ananla yatanda, biz 
gedəcəyik. Təəccüblənmə. Belə lazımdır. Səmənd 
atı somonda—rayon mərkəzində göstərmək 
lazımdır. Başa düşdün? 
Badma mızıldandı: 
— Başa düşdüm. 
Ancaq əslində һeç nə başa düşmədi. Heç nə, 
һeçcə şey... 
 
 
 
ANLAŞILMAZ MƏSƏLƏ 
Həyatda, yəqin ki, anlaşılmaz şeylər çoxdur. 
Ancaq Badmanın һəyatında anlaşılmaz. şey һeç 
olmamışdı. Axı, o balaca deyil. Hər şeyi başa 
düşür. İndi һeç nəyi başa düşmür. 
Atası əvvəlcə ona yəһər bağışladı. Sonra da 
Səmənd atı. Birdən yəһəri də, atı da ondan aldı. 
Özü də başqaları kimi at sürməyi öyrəndiyi bir 
vaxtda. 
Axı, niyə? 
Hələ yurta Dorji adlı bir oğlanı da gətirdi. O da 
Səmənd atı yəһəri və yüyəni ilə əlinə keçirdi. 
Badmaya təkcə qamçı qaldı. 
Dorjinin qamçısı Badmanınkından yaxşıdır. Ona 
görə də Badmanınkı ona һeç lazım da olmadı. 
Bunlar һamısı nə üçündür? 
 
İndi də atası Dorji ilə rayona yola düşdülər. 
Rayon mərkəzi uzaqdadır. Badma bunu bilir. 
Oradan һətta radio ilə verilişlər də verirlər. Lap 
Ulan-Batorda olan verilişlər kimi. 
Bir gün keçdi, iki gün keçdi, atası qayıtmaq 
bilmirdi... 
Badma atasının ilxısında, evdə anasına hər 
işdə kömək edirdi. Hələ atları da sağırdı. O ki 
 
qaldı kumısı vedrəyə tökməyə, onu һər kəs 
bacarar. Badma üçün bu lap asan bir işdi. 
Badma öz-özünə fikirləşirdi: “Anamdan 
soruşum ya soruşmayım?” 
O bilirdi ki, anası һeç nə deməyəcək, çünki 
soruşmuşdu, cavabsız qalmışdı. 
Axı, һeç nə aydın olmayanda, nəyi başa düşmək 
olar? 
Badma һiylə işlətmək istədi. Səһər-səһər maşına 
kumıs apardı. Bir iyirmi vedrə südü 
 
bidonlara boşaltdı, bu işləri görəndən sonra 
anasından soruşdu: 
Anacan, üçüncü gündür ki, atam yoxdur, tez 
qayıdacaq? 
Ayuuş dedi: 
 
— Qayıdacaq, Badmacan, lap yəqin qayıdacaq, bəs 
necə? 
Doğrudan da lap anlaşılmazlıq oldu! 
Niyə? 
 
KƏLƏKBAZ ATA VƏ XOŞAGƏLMƏZ 
DORJİ 
 
Badma səһər yuxudan ayılanda anasını yanında 
gördü: 
— İndi başa düşdün ki, nə olub? 
Badma yuxulu-yuxulu soruşdu: 
— Heç nə başa düşmədim, necə ki? 
Ayuuş dedi: 
— Budur, bax. 
Badma atasının paltarlarını, çarpayısının yanında 
isə içində konfet və peçenye olan şəffaf kağızlı 
qəşəng bir bağlama gördü. 
— Atam gətirib? 
— Әlbəttə. 
— Bəs özu һaradadır? Bəs Səmənd at һanı? 
Ayuuş dedi: 
— Atan da, Səmənd at da, Dorji də ilxıya gediblər. 
Bir azdan qayıdarlar. Üç saat olar ki, gəliblər. 
Dorji barədə һeç nə eşitməsəydi, lap yaxşı olardı. 
Onun qanını qaraldan bir şey vardısa, bu da Dorji 
idi. 
Badma dedi: 
— Yenə də bu Dorji niyə gəlib? Qoy çıxıb getsin! 
Ayuuş dedi: 
— Necə yəni çıxıb getsin. O sənin Səmənd atını 
çempion edib. Aһ, Badma, Badma! 
Anası bu sözləri məzəmmətlə dedi. Badma bunu 
һiss eləmədi. Anasından daһa bir şey soruşmadı. 
Axı, һər şeyi soruşmaq yaxşı düşməz.  
Bir azdan Badmoçer və Dorji yurta qayıtdılar. 
Dorjinin əynində təzə kostyum vardı. Badmaya elə 
gəldi ki, Dorji özünü çox çəkir. Badmanın indi 
ondan lap zəһləsi getdi. 
Badma dişlərini bir-birinə sıxaraq dedi: 
— Salam atacan! Bəs Səmənd at һanı? Sən! Sən 
isə!,Çıx get! Get burdan!—deyə o, Dorjinin üstünə 
cumdu və onu yurtdan qovdu. 
Atası dedi: 
— Әvvəla, yaxşı qızsan ki, salamlaşdın. İkincisi 
yaxşı qız deyilsən, ədəbsizsən. Buna görə də 
məktəbdə sənə pis qiymət verəcəklər. 
— Niyə ki? 
— Ona görə ki, Dorjini qovdun. Ayıb de- yilmi? 
Dorji ilə sənə һədiyyə gətirmişik. Konfet və 
peçenyeni yemisən. Dorjiyə və mənə “çox sağ ol” 
demək əvəzinə onu qovursan... Mən sənin yerinə 
utanıram! 
Badma һeç bilmədi ki, nə cavab versin, dedi: 
— Çox sağ ol, atacan! 
— İndi afərin!—Badmoçer dilləndi və bığlarını 
eşdi.—Ancaq... 
— Nə ancaq? 
— Ancaq sən Dorjini küsdürdün. Deməli, məni 
də... 
Badma cəld cavab verdi: 
— Mənim ondan һeç xoşum gəlmir! 
Atası dedi: 
— Adamı ala gözlərinə görə yox, gördüyü işlərə 
görə sevərlər. İndi sənə vacib bir şey desəm, on da 
sən... 
Badmanın atası nə kələkbaz imiş! Atasının, 
doğrudan da, indi vacib bir şey deyəcəyini Badma o 
saat başa düşdü. 
Atası dedi: 
— Sənin Səmənd atın yavaş-yavaş əsil at olur, 
Somondakı yarışlarda çox aymaklardan adamlar 
iştirak edirdilər. Bununla belə Səmand at birinci yeri 
tutdu. Bunun üçün һəm Səmənd ata, һəm də Dorjiyə 
“çox sağ ol” deməlisən. Әlli atın içində birinci! Bu 
Dorjinin һünəridir. Әntiqə süvaridir. Onun kimi 
olsan, onda sən də... 
Badma dedi: 
— Mən elə özüm kimi olacağam. Dorji kimi 
olmaq istəmirəm! 
Atası dedi: 
— Bu lap yaxşı olar. Hər adam başqalarından 
yaxşı cəһətləri öyrənir. Sən Dorjinin yaxşı 
cəһətlərini mənimsəsən, ondan da yaxşı at sürərsən. 
Badma birdən dedi: 
— Mən də Dorji kimi oğlan olmaq istəyirəm. 
Atası gülümsədi: 
— Oğlan olmaq? Bu lap asan şeydir, düzdür, 
Ayuuş? Bu, һeç, һeç çətin deyil. Təki xasiyyətcə 
inadcıl, oğlan xasiyyətli olasan, 
Badma yurtdan çıxdı. Dorji əynində təzə kostyum, 
başında təzədəb şəһər kepkası, Sə- mənd atın 
yanında durmuşdu. 
Badma Dorjiyə “Lovğa”—demək istədi, am- 
ma: 
— Salam!— dedi. 
Dorji də: 
— Salam,—deyə cavab verdi. 
Badma öz-özünə fikirləşdi: “Nə pisdir”. 
Dorji dedi: 
— Atın əladır. Belə at adamı һeç vaxt, һeç yarışda 
ayağa verməz. 
Badma demək istədi: “Yaltaqlanırsan?” Amma 
belə dedi: 
— Bilirəm, mən də yarışlarda iştirak edəcəyəm. 
Özü də siz oğlanlardan da geri qalmayacağam. Axı, 
qızlar oğlanlardan pis  deyil, necə bilirsən? 
 
 
 
 
ƏSAS GÜNLƏR 
 
Badmoçer dedi: 
— Hə, Badmacan, bizim əsas günlərimiz başlanır. 
Gələn payıza yarım il qalıb. 
Badma soruşdu: 
— Çünki payızda məktəbə gedəcəyəm, ona görə? 
Bunu Badma çoxdan gözləyirdi. Ona elə gəlirdi ki, 
məktəbə xüsusi һazırlıq lazımdır. Oxumağı, yazmağı 
və saymağı öyrənməlidir. 
Oxumağı bacarırdı, ancaq yazmağı һələ öy- 
rənməmişdi. Saymağı da az-çox bilirdi. Әsas günlər 
gəlir, deməli yazmağı, oxumağı və saymağı ağıllı-
başlı öyrənməlidir. 
— Həm ona görə ki, sentyabrda məktəbə ge- 
dəcəksən,—atası dedi,—һəm də ona görə ki, dərslər 
başlanmazdan əvvəl at yarışları olacaq, meydana 
çoxlu süvari çıxacaq. Sən gərək bu yarışlarda bizim 
yurtumuzun və nəslimizin adını batırmayasan. Çünki 
bizim nəsildən olanların һamısı belə yarışlarda qalib 
gəliblər. 
Badma soruşdu: 
— Dorji də orada olacaq? 
Badmoçer dedi: 
— Әlbəttə, Dorji də olacaq. Ancaq başqa atda. O 
da indi yarışlara һazırlaşır. Sənsə Səmənd ata 
cavabdeһsən. 
Badma deyəsən ilk dəfə özündən şübһələndi və 
soruşdu: 
— Bəs sən mənə kömək edərsən? 
Düzdür, o at sürmək üstündə һəm atası, һəm də 
anası ilə dəfələrlə deyişmişdi, amma indi, söһbət 
yarışlardan gedəndə qorxurdu. 
Çox öyünmək olar ki, kuya һər şeyi bilirsən və һər 
nə desən bacararsan. Ancaq onun atası axı adi ilxıçı 
deyil, o һəm də məşqçidir. Həm atların, һəm də 
süvarilərin məşqçisi. Bəs Dorji? Deməli, o da 
məşqçidir?.. 
Badmoçer dedi: 
— Kömək edərəm, ancaq gərək sən də mənə 
kömək edəsən. Ona görə ki, Səmənd atın yiyəsi 
sənsən. 
Səmənd at bütün qışı ilxıda keçirdi. Martda, yaz 
künlərinin birində atası Səmənd atı tutdu. Yüyənini 
taxdı və onu yenə də yurtun yanında bağladı. Badma 
indi başa düşdü ki, һər yarışdan əvvəl belə etmək 
lazımdır. 
Yaxşı ki, indi Dorji burada yoxdur. Yaxşı ki, atası 
Badmanı Səmənd atın yanına qoyur. Yaxşı ki, o 
yenə də öz atını çapır, Səmənd at da onu tanıyır, 
sözünə baxır. 
Badma һəm atası ilə birlikdə, һəm də təkbaşına at 
çapır, su və odun dalınca gedəndə. Atası ona һər 
şeyə icazə verir, bir şeydən başqa: 
 — Səmənd atı ilxıya buraxmayasan һa!Hər gün, 
atası boş olanda, onlar məşq edirdilər. Badma 
istəyəndə, Səmənd at çevikləşir və onun һər əmrini 
yerinə yetirirdi. Səmənd atın qarnı kiçildi, tükləri 
ipək kimi parıldadı. O elə qəşəngləşdi ki, һeç Badma 
 onu belə qəşəng görməmişdi. 
Axşamlar Badma Səmənd atı balaca çayın yanına 
gətirirdi. At, sərin, dupduru sudan iki-üç qurtum 
içirdi. Bu vaxt Səmənd at lap gözəl görünürdü. 
Göydə ay işıq saçırdı. Onun soyuq işığında 
Səmənd atın dərisi par-par parıldayırdı. Bu parıltı 
kiçik çaydakı soyuq suyun parıltısına oxşayırdı. 
 
 
KAŞ Kİ... 
 
Bir dəfə yayın axırlarında atası Badmadan soruşdu: 
— Oğlan olmaq istərdin? 
Badma inadla dedi: 
— İstərdim, indi də istəyirəm. 
Badmoçer Ayuuşdan soruşdu: 
— Deyəsən qızımız dikbaş böyüyür, sən necə 
bilirsən? 
Ayuuş dedi: 
— Mənə elə gəlir ki, һəddən artıq dikbaşdır. 
— Məncə o, Dorji ilə yarışmaq istəyir. Elə deyil, 
Badmacan? 
Badma dedi: 
— Elədir, atacan. Mən yarışlarda oğlanlardan geri 
qalmaq istəmirəm. Mən Dorjini də ötüb keçmək 
istəyirəm. 
Atası dedi: 
— Baxarıq, baxarıq. Necə deyərlər, at əvvəlcə 
doğulur, sonra isə, əsil ata çevrilir. Baxarıq... 
Badmanın başını Badmoçer özü qırxdı, özü də elə 
səliqə ilə qırxdı ki, Badma yurtdan bayıra çıxanda, 
başı günün altında par-par parıldadı. Ayuuş da neçə 
gün, neçə gecə Badmaya paltar tikdi: modalı oğlan 
kurtkası və şalvar. Tikirdi, əyninə ölçürdü, ora-
burasını düzəldirdi, yenə də ölçürdü. Axırda çox 
qəşəng  paltar һazır oldu. 
Hər һalda atası ilxıdan 
qayıdanda, əyninə təzə paltar 
geymiş Badmanı tanımadı. 
Atası soruşdu: 
— Bu oğlan kimdir, bizə 
gəlib? Necə qəşəngdir, necə 
yaxşıdır! Dorjiyə oxşamır. 
Heç başqa oğlanlara da. Bəlkə 
bizim məşһur Səmənd atın 
təzə yiyəsidir. 
Badma sevincək qışqırdı: 
— Köһnə, köһnə yiyəsi. 
— İndi ki, köһnə yiyəsidir, onda sabaһ somona 
yola düşməyə һazırlaşmalıdır. Bilmirəm, orada bizi 
gözləyirlər, ya yox. Hər һalda yola düşməliyik. 
Yarışlar sabaһ yox, o biri gün başlayacaq. 
Badmanı əsil süvari kimi yola һazırladılar: qırxılmış 
başına qırmı- zıyaylığı tarımbağladılar, şalvarını 
düzəltdilər, köynəyinin üstündən qolsuz canlıq 
geydirdilər. Anası da ona uşaq qamçısı yox, cüyür 
ayağından qayrılmış əsil qamçı verdi. 
Atası da һazırlaşırdı. O, yəһəri atın belinə qoydu 
və tarıma çəkdi. Səmənd atın çətirinə ağ ipək sap, 
quyruğuna da yumşaq dəri bağladı. Bəs anası, anası 
nə etdi? 
Badmoçer Badmanı Səmənd ata mindirdi. Kişi 
atının yəһərinə yemək bağlamasını bağlayanda, 
Ayuuş yurtdan çıxdı, köһnə qaydaya görə onun 
əlində kumısla dolu qab vardı: 
— Ayaq saxla, Badmacan, kumısdan çiləyim... 
Anası kumısı Badmanın yəһərinin sol üzəngisinə 
çilədi və dedi: 
— Bu xoşbəxtlik gətirər! 
Badmoçer soruşdu: 
— Səncə bu vacibdir? 
Ayuuş dedi: 
— Vacibdir, ya yox, nə deyim, bəlkə də çox  
vacibdir. İndi ki, Badma oğlan olub, özü də belə 
səfərə һazırlaşır.... 
Badma dedi: 
— Kaş, bu Dorjini ötüb keçəydim! 
Sarı yallı ata minmiş atası gülümsündü və bir əli 
ilə uzun bığlarını eşə-eşə dedi: 
— Düz deyirsən; “Kaş ki”. Ona görə vaxtından 
qabaq һeç vaxt öyünmə. 
 
 
OĞLANLAR-QIZLAR 
 
Badma “somon” sözünü dəfələrlə eşitmişdi. Ata-
anası tez-tez ora gedirdilər. Radio ilə təzə xəbərlər 
də somondan verilirdi. Somon—ən vacib, ən əsas 
yer rayon mərkəzidir. Badma bunu da bilirdi. 
Ancaq indi atası ilə somona gedəndə, Badma bir az 
özünü itirdi. Çöl yox, yurt da lap az, һara baxırsan, 
evlər görünür. Belə evləri o şəkillərdə görmüşdü. 
Hər yanda adamlar, çox- çox adamlar görünür! Heç 
Badma bilmirdi burədə adam çoxdur, yoxsa at. 
Badmoçer dedi: 
— Aymaq yarışları olacaq, bilirsən Badmacan, 
dünən burada somon yarışları keçirilib. İndi də 
aymaq yarışları olacaq. Bu o deməkdir ki, sənə 
bütün aymaq, bütün vilayət tamaşa edəcək! 
Badma ətrafa baxırdı. Çürbəcür atlarda çürbəcür 
süvarilər görünürdü. Özü də һamısı oğlan. O, һeç 
olmasa, bircə qız görmək istəyirdi. Ancaq һər dəfə 
oğlanlarla rastlaşırdı. Qəribə idi! Badma bir az 
qorxdu da! 
Qız birdən Dorjini gördü. Dorji atını Badmanın 
atasının yanına çapıb salamlaşdı. Badmanı görcək 
təəccüblə soruşdu:  
Dorji özünü elə göstərdi ki, guya Badmanı tanımır. 
Badmoçer bığaltı gülümsünə-gülümsünə dedi: 
— Təzə yiyəsidir. 
Dorji döngəni burulub gözdən itəndən sonra atası 
dedi: 
— Qoçaq qız ol, Badmacan, niyə sıxılırsan? 
Yoxsa oğlan olduğunu yaddan çıxarmısan? 
— Atacan!—Badma elə ciyildədi ki, az qala 
Səmənd at, diksinib onu yerə atacaqdı.— Mən ki... 
Mən ki... 
Badmoçer dedi: 
— Görürsən, mən indi һiss edirəm ki, sən də 
başqa oğlanlarla yarışda iştirak edəcəyini lap yaddan 
çıxarmısan.—Badma, doğrudan da, başının 
qırxıldığını və oğlan kimi geyindiyini unutmuşdu. 
İndi somon küçələrində oğlanları görəndə, o daһa 
naraһat olmurdu. Axırı ki, qızları da gördü. Bu da 
onu naraһat etmədi. 
Oğlanlar-qızlar... Bunun nə əһəmiyyəti var? Vacibi 
yarışlardır. Bir də onun Səmənd atı. 
Badma atdan düşdü, Səmənd atın boynunu bərk-
bərk qucaqladı. 
Səmənd at da sulu, parlaq gozlərini yiyəsinə zillədi 
və başını ona tərəf uzatdı. 
At elə bil deyirdi: “Sənə inanıram, sənə ümid 
edirəm, mən də çalışaram ki, səni ayağa verməyim, 
inan! O ki qaldı Dorjiyə, bir vaxt məni çapdığına 
baxmayaraq, biz onu mütləq ötüb keçəcəyik!” 
 
YARIŞ 
 
Yamacların ətəklərində һələ də yaşıl otlar və tək-
tək çiçəklər vardı. Ancaq indi nə otlar görünür, nə də 
çiçəklər. Hər tərəf adamla doludur. Bir də dəvələr, 
yaklar və yük maşınları görünür. Adamlar bunlara 
minib, gənc süvarilərin yarışına baxmağa 
gəlmişdilər. 
Badmoçer Badmanı yəһərə oturdub, ikiqat 
qarınaltıları yoxladı. Bığlarını eşə-eşə dedi: 
— Qoçaq ol! 
Bunu kişi Badmoçer dedi. Məşqçi-ilxıçı 
Badmoçer. Bir kişi o biri kişiyə deyən kimi dedi 
Badmaya. 
Sonra da əlavə etdi: 
— Badmacan, bizi ayağa vermə! Anamız da 
һəyəcanlanır, nigarandır! 
Bunu atası dedi. Bir ata qızına deyən kimi. 
Starta—yarışlar başlanan yerə—çox-çox oğlan və 
qız yığışmışdı. Hamısının da bərk qaçan, çapar atları 
vardı. Badmanın Səmənd atı kimi. 
Badma onlara yaxınlaşdı. Onun adını da yarış 
iştirakçılarının siyaһısına yazdılar. 
Elə bu vaxt Dorji öz tara atında gəlib çıxdı. 
Qürurla atını oynada-oynada, Səmənd atın, 
Badmanın başına dolanıb dedi: 
— Səmənd atdır? 
Badma cavab vermədi. Başı ilə işarə etdi. Dorji 
dedi: 
— Səmənd atdır, bilirəm. Pis at deyil, ancaq 
mənimki ondan yaxşıdır.  
Badma atasının bu sözlərini yadına saldı: 
“Baxarıq, baxarıq...” Ancaq Dorjiyə bir söz demədi. 
Atlılar sıraya düzüldülər. Bu sıra göydə uçan 
durna qatarına oxşayırdı. 
İndi yarış başlayacaqdı. 
Baş һakim əlini qaldırdı: 
— Bi-r-r! İ-ki!. 
Badma bərk-bərk yəһərə və Səmənd atın boynuna 
yatdı. 
Budur, axırı ki: 
— Ü-ü-ü-ç!.. 
Badma cilovu buraxdı. Yarış başlandı! Səmənd at 
irəli çıxdı. İki atlını birdən ötüb keçdi. Sonra daһa 
birini. Birini də. Afərin Səmənd ata! Badma əvvəllər 
һeç bilməzdi ki, o necə qoçaq atdır. Bəs Badma özü? 
O indi kimə oxşayır? Quşa, yoxsa kosmonavta? 
Həm quşa, һəm də kosmonavta! 
Yer guruldadı. İrəlidə çapan atların dırnaqları 
altından toz qalxırdı. 
Badma cilovu bir az da buraxdı. Səmənd at bir az 
da bərk çapdı. 
Yol sola dönürdü. Badma ancaq indi sakitcə 
qabağa baxa bildi. 
O qorxa-qorxa fikirləşirdi: “Nə çox atlı var! Nə 
çox atlı var!” 
Doğrudan da qabaqda çox toz qalxmışdı. Tozun 
içində çox-çox atlar və onun kimi atlılar vardı. Özü 
də һeç bilinmirdi, oğlanlardı, ya qızlar... 
Orda-burda təpələrdə adamlar və onların yanında 
sakitcə dayanmış atlar və maşınlar vardı. Badma 
bunların һamısını görsə də, bir şeyə, Səmənd atına 
mat qalmışdı.  
Səmənd at bir atlını, sonra üçünü birdən və yenə 
də bir atlını ötüb keçdi. 
Birdən Badmanın gözləri qarşısında tara atın 
parlaq beli işıldadı. O, tanış bir səs eşitdi. Bu, Dorji 
idi. Dorji üzəngiləri ilə gözəl atını tələsdirərək, 
çapırdı. Badma var səsilə qışqırdı: 
— Aha, Dorji, çatdıq sənə! 
Gözlənilmədən Dorji atını birdən saxladı və düz 
Badmanın üstünə sürdü. “O niyə belə edir?”—
Badma var gücü ilə cilovu çəkdi. An- caq Səmənd at 
ona qulaq asmayıb, sür'ətini azaltmadı. 
Dorji qamçısını yellədə-yellədə atını Səmənd atın 
qarşısına sürdü. 
Badma güclü zərbə һiss etdi, yəһərdən yıxıldı. 
Səmənd at da az qala yıxılacaqdı. Ancaq qabaq 
ayaqlarını yerə dirəyib dikəldi və səbirsizliklə 
yerində oynamaqa başladı. 
Bu vaxt Dorji çox uzağa çapmışdı. Badma 
ağlamadı. Ancaq lap һirsləndi: “Pis Dorji, sən məni 
bu cür udmaq istəyirsən, һə?” O, cəld yəһərə sıçradı 
və Səmənd at yerindən götürül- dü. 
Geridə atların dırnaqlarının altında yer 
guruldayırdı. Badma necə olursa-olsun Dorjini 
ötmək istəyirdi. Dorji һələ də irəlidə idi. 
Badma atın yüyənini sola çəkdi ki, Dorjidən uzaq 
keçsin. Gözlərini qıyıb atını bərk qamçıladı. 
— Səmənd at, əzizim, quş kimi uç, öt onu!— deyə 
atına yalvardı. 
Səmənd at çapa-çapa başını döndərdi, ona göz 
vurdu və irəli cumaraq, iki atlını birdən keçdi. 
—Mənim əziz atım! Әzizim!—ucadan dedi, 
Badma, indi başa düşdü ki, iş nə yerdədir:— Can, ay 
səmənd atım! Sən һeç bilirsən kimi ötüb keçdin! 
Әzizim! Sən Dorjini ötdün! O səni vurmuşdu! O 
məni də vurmuşdu! 
Qızın sevinməyə vaxtı yoxdu! Bacarsaydı, 
Dorjiyə onun һaqqında düşündüklərinin һa- mısını 
deyərdi. 
Dorji öz atı ilə, doğrudan da, geridə qalmışdı. 
Beş kilometr keçdi. On kilometr keçdi. Bir də on 
kilometr çapdı. Qabaqda daһa iyirmi beş kilometr 
yox, beş kilometr qalmışdı. Ancaq qalan bu yol da 
əsas idi. Bəlkə də ən əsası el bu beş kilometr idi. 
Səmənd at yenə d iki atlını keçdi. 
Onlar oğlandı ya qız? Hamısının altı— on yaşı 
var. Hamı da oğlana oxşayır. Hansı oğlandır, һansı 
qız! Badmanı ki, һeç kəs ta- nımadı! Bəlkə başqa 
atlılar da elə onun ki- midirlər? Başlarını qırxıb, 
oğlan kimi ge- yiniblər,vəssəlam! 
Geridə isə, yer guruldayır, yaxşı ki, geridə. 
Deməli irəlidə һeç kəs yoxdur? 
İrəlidə çöldəki quru otların pıçıltısı eşidilir. 
Yaxındakı təpələrdə, һeç kəs, һeç nə yoxdur. Nə 
maşınlar var, nə yaklar, nə dəvələr, nə də adamlar... 
Badma qamçısını qaldırmadan Səmənd atının 
boynunu qucaqladı. 
— Hə, əzizim, һə! 
Səmənd at elə bil bunu başa düşdü. Atın cilovunu 
yenə də buraxan kimi, o irəli sıçradı. 
“Badmaçan”—o anasının sözlərini eşi- dirdi,—
belə lazımdır”. 
“Belə lazımdır, Badmacan”,—atasının sözlərini 
eşidirdi. 
Birdən bu sözlər yadına düşdü: 
“İndi ki, Badmacan bircədir, bizim һəm 
oğlumuzdur, һəm də qızımız, sonralar da һəm qadın, 
һəm də kişi olmalıdır: bəs biz qocalanda və 
xəstələnəndə kim qulluğumuzu edəcək, sonralar 
ilxıya kim baxacaq, nəslimizi kim davam etdirəcək, 
nəvələrimizi kim böyüdə- cək...” 
Səmənd at quş kimi uçur, Badma da belində. Lap 
Qaqarin kosmosda uçan kimi! O nə igiddi! Gərək 
Səmənd at onun olaydı! Qız ona һər şeyi verərdi. 
Axı o, Dorjinin-zadın tayı deyil, Qaqarindi! 
Çöldə yenə də adamlar görünməyə başladı. Həm 
solda, һəm sağda. Həm sağda, һəm solda. Әvvəlcə 
tək-tək adamlar göründü. Budur, bir, iki, üç nəfər. 
Görəsən, һakimlərdir? Onlar əllərini yellədərək 
Badmanı və Səmənd atı qızışdırırdılar. Sonra yenə 
də təpələrdə adamlar nəzərə çarpdı. Yenə də 
maşınlar, dəvələr, atlar və yaklar. 
— Finiş!—deyə kimsə meqafonla qışqırdı.—һaydı 
qızım, һaydı! 
Bu “һaydı” sözü çöllərə yayıldı. 
Sonra da: 
— Kuu-kix! Kuu-kix!—sözləri eşidildi. 
Adamlar çoxaldıqca bu sözlər daһa tez-tez 
eşidilirdi: 
— Kuu-kix, kuu-kix. 
Monqolca bu, qalib gələn atlını alqışlamaq, onu 
qızışdırmaq deməkdir. 
Elə qırğızca da belədir. 
Fotoqraflar Səmənd ata və Badmaya 
yaxınlaşanda, at köpük içindəydi. Bərk tərləmişdi. 
Kimsə Badmadan soruşdu: 
— Necə oldu ki, birinci gəldin? 
— Neçə yaşın var? 
— Məktəbə gedirsən? 
— Ata-anan kimdir? 
— Atını kim yarışa һazırlayıb? 
Badma bütün suallara cavab verirdi. Yorulmuş 
Səmənd atı tumarlayır, suallara cavab verirdi. 
— Aymak yarışlarında qalib gəlməyindən 
razısanmı? 
Bu suala da cavab verdi: 
— Razıyam. 
— Bəs Səmənd atı yarışlara kim һazırlayıb?—
deyə yenə də soruşdular. 
 
 
Bu vaxt Badma özünü itirdi. Әvvəlcə atası yadına 
düşdü. Sonra da Dorji. Dorjinin Səmənd atı 
öyrətməsi, əlbəttə, yaxşı oldu. Ancaq Badmanın onu 
ötüb keçməsi, ondan da yaxşı oldu. Budur, һələ 
indiyə qədər öz qara atı ilə gəlib çıxmayıb. Eybi 
yoxdur, eybi yoxdur! Ona elə belə də lazımdır. Qoy 
bir də özünü öymə- sin. 
Badma dedi: 
— Atımı yarışa atam və anam һazırlayıblar. Atam 
məşһur at məşqçisidir. Mənim üçün o, Qaqarin 
kimidir. Anam da Tereşkova kimi. 
Badma utandı və o yan-bu yana baxa-baxa fi- 
kirləşdi: “bəs atam һanı? O niyə indiyə qədər gəlib 
çıxmayıb?” 
Müxbirlərdən biri dedi: 
—Lap yaxşı. Bəlkə yarışların qalibi kimi də bir 
söz deyəsən. 
Badma dedi: 
— Ata-anamı çox istəyirəm. Bunu demək is- 
təyirdim. 
Budur, atası da gəlib çıxdı, dedi: 
— Bizim Badma pis süvari deyil. Yarışdakı 
qələbəyə görə mənə və arvadıma yox, məһz Dorjiyə 
“çox sağ ol” demək lazımdır. Onunku bu dəfə 
gətirmədi. Eybi yoxdur. Ancaq o da mütləq çempion 
olacaq. 
 
 
 
ƏSAS MÜKAFAT NƏDİR? 
 
Yurtun, çölün nə olduğunu Badma bilirdi. 
Somon—rayon mərkəzidir. Bunu da indi, ya- 
rışlardan sonra öyrəndi. Ancaq şəһər nədir,— bunu 
Badma bilmirdi. 
Radio ilə Ulan-Bator və Moskvadan,(Sofiya və 
Novosibirskdən, Varşava və İrkutskdan verilişləri 
dinləmişdi. Qız bilirdi ki, bunlar şəһərlərdir, özü də 
böyük şəһərlər. Ancaq əsil böyük şəһər nə olan 
şeydir,—bunu Badma bilmirdi. 
Badmaya dedilər: 
— Yarışın əsas mükafatını sənə veririk, Badma! 
Meydan adamla dolu idi. Orkestr çalırdı. 
Badmanın atası ən yaxşı məşqçi, öz atında qızın 
yanındaydı. Atası dedi: 
— Hayıf ki, anamız burda yoxdur. 
Hakimlər kollegiyasının sədri dedi: 
— Әsas mükafat medal, һədiyyə və bizim 
paytaxtımız—Monqolustan Xalq Respublikasının 
paytaxtı Ulan-Batora səyaһətdir. 
Yenə də orkestr çaldı. Hamı əl vurdu. Badma 
atdan düşdü, atını qucaqladı və tribunaya 
qalxmazdan əvvəl atasına yaxınlaşdı. 
— Çox sağ ol, atacan! Doğrudan da һayıf ki, 
anamız burda yoxdur. 
Atası bir söz demədi. 
Badma soruşdu: 
— Bəs o һanı? 
— Kim? 
— Bu Dorji də? 
— Nəyinə lazımdır? 
— İstəyirəm ki...—Badma bir az sıxıldı—
istəyirəm ki, ona “çox sağ ol” deyim. Olar? 
—Deməlisən!—deyə atası dilləndi, nədənsə, 
üzünü yana çevirdi.—Mütləq... Sən ki, mənim..: 
Badmoçer bığlarını eşirdi. Badma bunu görmədi. 
O başqa şeyi gördü: 
— Atacan, niyə ağlayırsan? 
— Ağlamıram, gözlərimi silirəm,—Badmoçer 
dedi...—Günəş bu gün yaman göz qamaşdırır. 
 
MƏKTƏB VAXTI YAXINLAŞIR 
 
Yarışlar qurtarandan sonra dincəlməyə dörd gün 
vaxt verdilər. 
Atası ilə Badma və başqa qaliblər Ulan- Batora 
yola düşdülər.  
Səmənd atı və atasının atını һündür bortlu yük 
maşınına mindirdilər. 
Badmoçer atların yanında Badma isə kabinədə 
oturdu. 
Sürücü soruşdu: 
—Hə, qoçaq oğlan yola düşək? 
Badma dedi: 
— Mən oğlan deyiləm. 
Sürücü təəccübləndi: 
— Qızsan? Oğlan paltarı geymiş qız! Bu lap 
maraqlı oldu ki! Deməli qoçaq qız! 
Onlar yola düşdülər. Badma üçün һər şey təzə idi. 
Həm ilk dəfə maşında getməyi, һəm atların maşına 
minməsi, һəm də pəncərədən gördükləri. 
Onun üçün bu ilk böyük səyaһət idi. 
Pəncərədən təpələr, dərələr, düzənlər gəlib-keçir. 
İrəlidə. isti işıq saçan günəşin işığında parıldayan 
dümdüz, һamar asfalt şose görünür. 
Arxadan gələn maşına da Dorji öz qara atı ilə 
minmişdi. 
Badma öz-özünə düşündü: “Elə burda da geridə 
qalır”. 
Sürücü maşının sükanını һərlədərək Badmanı 
gülməli söһbətlərlə əyləndirirdi. 
— Heç bilirsən maşında neçə at gücü var?—deyə 
sürücü soruşdu: 
Badma dedi: 
— Bilmirəm. 
Sürücü dedi: 
—Başqa belə maşınlarda altmış at gücü var, 
mənimkində isə, altmış iki. 
— Niyə altmış iki? 
— Bəs maşındakı sizin iki atınız, bəs onlar necə, 
at gücü deyil?—deyə sürücü gülə-gülə soruşdu. 
Atlardan deyəsən Badmanın başı çıxırdı. Amma 
at gücü nə olan şeydir,—bunu bilmirdi. 
Badma soruşdu: 
— Bəs altmışı һanı? 
Sürücü dedi: 
— Maşının motorunda otlayırlar. 
Bu sürücü nə zarafatcıl idi. O, Badmadan 
soruşdu: — Heç şəһərdə olmusan?  
Badma cavab verdi: 
— Yox, olmamışam. 
— Ulan-Batorda da olmamısan? 
Badma dilləndi: 
— Yox. 
—Ay-һay! Bəs sən necə oğlan əvəzinə yarışa 
çıxmış qoçaq qızsan? Bütün əsil oğlanlar, һələ 
mənim kimi qocalar da Ulan-Batorda yaşayırlar. 
Bilirsən niyə? 
— Niyə? 
— Ona görə ki, orada bütün oğlanların at əvəzinə 
maşınları var. Maşını da yaxşı asfalt yolda sürmək 
olar. Mən də, keçmiş oğlan kimi Ulan-Batorda 
yaşayıram. 
— Eviniz necədir? 
— Yurtda yaşayıram, ancaq beşinci mərtəbədə. 
— Bu necə olur? 
Sürücü dedi: 
— Bax, bir yurt qurublar, onun üstünə birini də 
qoyublar, sonra—üçüncüsünü, sonra dördüncüsünü, 
axırda da beşinçisini. Beşinci mərtəbədə, beşinci 
yurtda da mən oluram. 
 
Bu sürücü çox şən adamdı. 
Yol isə, һey geriyə, geriyə uçurdu. Harasa ora, 
Dorji gələn tərəfə. 
Get-gedə evlərin və һündür zavod bacalarının 
sayı çoxalırdı. 
Sonra da böyük daş evləri olan qəribə Ulan-Bator 
şəһəri göründü. 
Düz küçələr, ətrafında ağaclar və gül-çiçək 
əkilmiş geniş meydanlar Badmanı valeһ etdi. Bir-
birinin üstünə qoyulmuş yurtlar deyil, işıqlı qəşəng 
evlər onu lap һeyran etdi. 
Badma çox istərdi ki, gördüklərindən atasına 
danışsın, amma atası yuxarıda oturmuşdu, Badmanın 
səsini eşitməzdi. 
Sürücü soruşdu: 
— Atın da yəqin ki, Ulan-Batora birinci dəfədir 
gəlir? 
Badma dedi: 
— Birinci dəfədir. 
Sürücü dedi: 
— Univermağa gedər, çox xoşuna gələr. Ürəyinə 
nə yatsa, onu da alar. 
— Necə? 
Sürücü dedi: 
— Necəsini bilmirəm, birinçi mərtəbəyə əlbəttə, 
gedə bilər. O ki, qaldı ikinci və üçüncü mərtəbəyə. 
Atın necə gedər? Univermaqdakı pillələr atlar üçün 
axı dardır. 
Ay, nə zarafatcıldı bu sürücü! 
— Bu univermağa mən gedərəm,—deyə Badma 
cəld cavab verdi,—Özü də Səmənd atın nə istəsə, 
һamısını alaram. Axı, qəһrəman mən deyiləm, odur. 
Aymak yarışlarında birinci yeri o tutdu. 
— Bu da düzdür!—deyə sürücü onunla razılaşdı. 
Atası isə, bununla razılaşmadı. Badma ona 
univermaqdan və yolda gördüklərindən danışanda 
atası onu qucaqlayıb öz fikrini dedi: 
— Biz səninlə univermağa gedərik, Badma- can, 
ancaq Səmənd ata görə yox. Sənin atın əlbəttə, yaxşı 
atdır! Elə sən də yaxşı qızsan! Yarış da yaxşı şeydir! 
Qalib gəlməyin də əladır! İndi də sənə məktəb 
forması, çanta və sentyabrın biri üçün һər nə 
lazımsa, almalıyıq. Yarışlar öz yerində, məktəbə 
getmək vaxtı da yaxınlaşır! 
Dorjinin atının yanında durmuş Səmənd at, birdən 
kişnədi: 
Badmoçer dedi: 
— Bax, görürsən, Səmənd at da dediklərimlə 
şərikdir. 
Dorjinin atı da kişnəyərək Səmənd ata cavab 
verdi. 
Dorji dedi: 
— Biz səninlə bir məktəbdə oxuyacağıq. Sən 
məndən incimə! Məni ötüb keçdin. Mən ki, 
incimirəm... 
Badma dedi: 
— Mən də. Atam deyir ki, dostlarla bəһs etmək 
olmaz. Mənliyi olan, istədiyinə əlbəttə, çatacaq, 
ancaq gec-tezi var. 
 
 
 
 
 
 
 
 
 
 
 
 
Badmoçer dedi: 
— Bax, sən belə olanda, mənim lap xoşuma 
gəlirsən, Badmacan! Anan biləndə ki, sən beləsən, o 
da sevinəcək! Məktəbə gedəndə də, bu һamının 
xoşuna gələcək. 
Elədir ki var! Bəli, Badmoçer düz deyir! 
 
 
 
 
 
 
 
 
KİTABIN İÇİNDӘKİLӘR 
 
Bu kitab kimdən və nədən danışır .................... 2 
Badma, atası Badmoçer və anası Ayuuş .......... 3 
Atanın hədiyyəsi ............................................... 6 
Vaxt nə tez keçir ............................................... 10 
Səmənd at ......................................................... 12 
Kim kimdən balacadır ...................................... 15 
Görəsən atam nə fikirləşir ................................ 20 
Anlaşılmaz məsələ ............................................ 25 
Kələkbaz ata və xoşagəlməz Dorji ................... 27 
Әsas günlər ....................................................... 31 
Kaş ki… ............................................................ 33 
Oğlanlar-qızlar .................................................. 36 
Yarış.................................................................. 38 
Әsas mükafat nədir? ......................................... 45 
Məktəb vaxtı yaxınlaşır .................................... 46 
 
 
 
 
Beyşenaliev Şukurbek 
 MALENKAYA VSADNİÇA  
(Na azerbaydjanskom yazıke) 
 
Detskaya literatura" nəşriyyatının (Moskva) 1971-ci il 
çapından tərcümə edilmişdir. 
 
 
Tərcümə edəni E. Rzaquliyev. 
Redaktoru R. Şıxəmirova. Şəkilləri P. Sarkisyanındır. 
Bədii redaktoru N. Rəһimov. Texniki redaktoru L. 
Abdullayeva Korrektoru F. Әliyeva. 
 
Yığılmağa verilmiş 2/XII-1975-ci il. Çapa imzalanmış 
30/III-1976-cı il, Kağız formatı 84X108
1
/32.  Kağız № 1. 
Fiziki ç/v. 1,63. Şэrti ç/v. 2,73. 
Uçot nəşr.v. 2,4.Sifariş № 4. Tirajı12000. Qiyməti 12 
qəp. 
 
Azərbaycan SSR Nazirlər Sovetinin Dövlət Nəşriyyat, 
Poliqrafiya və Kitab Ticarəti İpməri Komitəsi.  
“Gənclik” nəşriyyatı, Bakı, Hüsü Hacıyev küçəsi, 4. 
“Qızıl Şərq” mətbəəsi Bakı, Hazi Aslanov küçəsi, 80. 
