1 Akif Aşırlı 31 mart soyqırımı:1918-1920-cı illər mətbuatında “Elm və təhsil” Bakı-2011 2 Elmi redaktor:Cahangir Məmməddli BDU-nun jurnalistika fakültəsinin jurnalistika nəzəriyyəsi və təcrübəsi kafedrasının müdiri,filalogiya elmi üzrə fəlsəfə doktoru,professor Rəyçilər:Asif Rüstəmli AMEA-nın Nizami adına Ədəbiyyat institutunun elmi işçisi,filalogiya elmləri üzrə fəlsəfə doktoru Alxan Bayramoğlu BDU-nun jurnalistika fakültəsinin müəllimi,filalogiya elmi üzrə fəlsəfə doktoru,professor Vəliyev Akif Abduləzim oğlu (Aşırlı),31 mart soyqırımı:1918-1920-ci illər mətbuatında.Bakı,“Elm və təhsil”,2011.-100 səh.“31 mart soyqırımı:1918-1920-ci illər mətbuatında” kitabı ermənilərin Azərbaycan xalqına qarşı törətdikləri kütləvi qətliamdan bəhs edir.Kitabda soyqırım tarixşünaslığı üçün yenilik sayılacaq faktlar,məqalələr əksini tapır.“Azərbaycan”,“İstiqlal”,“Hümmət” kimi mətbu orqanlarla yanaşı ilk dəfə olaraq adı mətbuat tariximizə yazılan 1918-ci ildə Tiflisdə nəşr olunan “Qardaş qayğısı” qəzetində çap olunmuş məqalələr ərəb qrafikasından müasir əlifbaya çevrilərək oxuculara çatdırılır.Əslən Maştağadan olan Seyidağa Axundzadənin I919-cu ildə “Turan” mətbəəsində çap olunmuş “Mart hadisəsi 1918.” kitabı da ilk dəfə müasir əlifbada işıq üzü görür.A 4702000000 N-098-2011 “Elm və təhsil”,2011 3 Kitabı ermənilərin törətdikləri soyqırımın qurbanı,1992-ci ilin noyabrın 26-da qəlpə yaralarından dünyasını dəyişən atamın əziz ruhuna ithaf edirəm.XIX əsrin sonlarından başlayaraq ermənilərin Azərbaycar xalqına qarşı davamlı şəkildə apardığı terror və soyqırım siyasəti bu gün də Dağlıq Qarabağda,Ermənistanla həmsərhəd bölgələrdə həyata keçirilməkdədir.Cənubi Qafqaz bölgəsində sülhün,siyasi sabitliyin,birgəyaşayış qaydalarının təhlükə mənbəyinə çevrilən və terroru dövlət səviyyəsində dəstəkləyən Ermənistan Respublikası tarixən bu coğrafiyada törətdikləri qanlı olayları yenidən dirçəldir,günahsız insanlara,qocalara,uşaqlara qarşı soyqırım siyasətindən əl çəkmək istəmir.1905-ci ildə ermənilərin Qafqazda oynadıqları terror siyasətini,mülki insanların qətlə yetirilməsini Tiflisdə Daşnaksütyun Partiyası və erməni ziyahlarının üzünə söyləyən Əhməd bəy Ağaoğlu uzaqgörənliklə bu günün vəziyyətini də təsvir edərək deyirdi:“Biz müsəlmanlar bu halətdə davam etməyəcəyik və aşkar deyirik ki,hərgah işlər belə gedərsə,nə qədər Qafqazda bir elə terror dəstələri hökm edərsə,Qafqazda asayiş bərpa olunmayacaqdır.Qafqazda olan mənsəb sahibləri və hakimlərin çoxu erməni terorundan qorxub ədalət və insaf ilə iş görmürlər”.Tarix eynən bu gün də böyük mütəfəkkir Ə.Ağaoğlunun söylədiyi kimi davam edir.Erməni hərbi birləşmələrinin öz siyasi-hərbi havardarlarının köməyi ilə Azərbaycanın tarixi Qarabağ torpaqlarını işğal edərək,bölgədə etnik-təmizləmə siyasətini həyata keçirib,Dağlıq Qarabağ və ətraf bölgələr nəzarətsiz zonaya çevrilib.Dünyada qəbul olan beynəlxalq hüquq normaları,insan hüquqları ilə bağlı qanun və deklorasiyalar erməni terroru qarşısında öz gücünü itirməkdədir.Ermənilərin Qafqazda terror və qeyri-sabitlik mənbəyi olması bu millətə məxsus ziyalıların öz xalqını qan hamamına çəkib-aparmaları XX əsrin əvvəllərindən gürcü və Azərbaycan aydınları tərəfidən ciddi tənqid olunurdu.Həsən bəy Zərdabi,İlya Çavçavadze,Əhməd bəy Ağaoğlu,Əlimərdan bəy Topçubaşov,Məhəmməd Əmin Rəsulzadə,Nəriman Nərimanov bölgədə təhlükəsizliyin təmin olunması üçün ermənilərin qədimlik xəstəliyindən,torpaq iddialarından,başqa xalqların mədəniyyətini özünküləşdirmək cəhdlərindən əl çəkməli olduqlarını dönə-dönə mətbu yazılarında xatırlasalar da,bir nəticə hasil olmadı.Ötən əsrin başlanğıcından başlayaraq hər 20-30 ildən bir ermənilər Qafqaz coğrafıyasının köklü və qədim xalqı olan azərbaycanlılara qarşı ağır-iqtisadi-siyasi təcavüzü davam etdirirlər.Ermənilərin xalqımıza qarşı törətdiyi soyqırımlar müxtəlif tarixi mənbəələrdə,salnamalərdə,yerli və xarici ölkə alimlərinin əsərlərində öz əksini tapır.1918-1920-ci illəri əhatə edən Cümhuriyyət dövrü mətbuatında 31 Mart hadisəsi,törədilən soyqırımın miqyası da kifayət qədər işıqlandırılıb.Kitabxana və arxivlərimizdə qorunub saxlanılan milli mətbuat nümunələrimizdən qarşıma çıxan məqalələri ərəb qrafikasından müasir əlifbaya çevirib,mart soyqırımı 4 tarixşünaslığına yeni faktlar əlavə etmək qərarına gəlməyimin səbəbi də xalqımızın tarixən üzləşdiyi faciələri oxuculara çatdırmaq və bu sahədə tarixşünaslığımızı zənginləşdirmək istəyimdən doğdu.Kitabda əksini tapan məqalələr ilk dəfədir ki,işıq üzü görür.Həmçinin milli mətbuat tariximizdə ilk dəfə adı çəkilən,1918-ci ilin noyabrın 12-də Tbilisidə çap olunmuş,bütövlükdə 31 Mart soyqırımına həsr olunmuş “Qardaş qayğısı” qəzeti barəsində məlumat verilir.Bu qəzetdə çap olunan məqalələr oxuculara çatdırılır.Əslən Maştağadan olan Seyidağa Axundzadənin 1919-cu ildə “Turan” nəşriyyatında çap etdirdiyi “Mart hadisəsi 1918.” kitabı da ilk dəfə olaraq bütövlükdə ictimaiyyətə təqdim olunur.5 Milli mətbuatımızda 1918-ci il 31 mart soyqırımı (1918-1920-ci illər)Ermənilər soyqırım siyasətini tarixən tək insan resurslarını məhv etmək üzərində həyata keçirmir,Azərbaycan xalqının milli təsisatlarını,milli mətbuat orqanlarını sıradan çıxarıb,yararsız hala salmaq və bununla da törətdikləri qanlı olayların tarixdə yaşamamasına nail olmaq planları əsasında qururdu.1918-ci ilin mart ayının 31-dən aprelin 2-dək Bakıda,Şamaxıda,İrəvanda,Qubada,Lənkəranda,Astarada,Salyanda,Neftçalada və digər bölgələrdə ermənilərin Azərbaycan xalqına qarşı törətdikləri kütləvi soyqırım zamanı tək on minlərlə insan qətlə yetirilmədi,milli mətbu orqanlarımız,mətbəələr,konkret jumalistlər də hədəfə alındı.“Açıq söz”,“Kaspi” redaksiyaları yandırıldı.Almaniyadan gətirilən çap avadanlıqları ilə təchiz olunan Orucov qardaşlarının elektrik mətbəəsi dağıdıldı.“Kaspi” mətbəəsində yenicə çap olunan 5 min Quran kitabı oda qalandı.Milli məfkurə məbədi olan “İsmailiyyə” binası yandırıldı,Təzə pir məscidinin minarəsi top atəşi ilə dağıdıldı.Həmin hadisələri gözləri ilə görən,“Kaspi” qəzetində mürəttib kimi çalışmış,əslən Maştağadan olan Seyidağa Axundzadə yazır ki,“İsmailiyyə” binasına od vuran “Daşnakstyun” firqəsi silahlıları sonra qəzet redaksiyalarına hücum etdilər.“Azərbaycan” qəzetində 1919-cu ildə çap edilən 31 mart soyqırımı ilə bağlı fotoşəkillərdən biri “Kaspi” qəzeti redaksiyasının yandırılmasından sonrakı vəziyyəti təsvir edilir.Daşnaksütyun Partiyası tərəfindən 1917-ci ildə planlaşdırılan,bolşeviklərlə birgə həyata keçirilən 31 mart qırğını Azərbaycan xalqının milli-mənəvi dəyərlərinə,tarixi yaddaşına,ziyalılarına qarşı mənəvi soyqırım idi.Azərbaycan xalqının mədəniyyətinə vurulan bu ağır yaraları o dövrün qələm sahibləri “mədəni zərbə” adlandırırdılar.1918-ci ilin mart soyqırımınadək Azərbaycanda 20-dən artıq anadilli mətbu orqan fəaliyyət göstərməyinə baxmayaraq,qətliamdan sonra yalnız “Hümmət” və “Bakı Şurasının əxbarı” qəzetlərindən başqa digər milli mətbuat nümunələrinin nəşri qadağan olundu.“Açıq söz”,“Bəsirət”,“İstiqlal”,“El həyatı” və başqa ana dilli qəzetlərin son sayları soyqırımdan bir gün əvvələ,martın 17-si və 18-nə təsadüf edir.Bakı Sovetinin sədri Şaumyanın əmri və Mətbuat bürosunun qərarı ilə “mart hadisələrinə düzgün qiymət vermədiklərinə və vahid sosialist cəbhəsində dayanmadıqlarına” görə,hətta rusdilli qəzetlər belə bağlanıldı.“Kaspi”,“Bakı”,“Bakinets”,“Vesti Baku” menşeviklərin “Naş qolos” qəzetlərinin nəşri dayandırıldı,bəyanatların,əhaliyə müraciətlərin çapı qadağan olundu.6 Tiflisdə nəşr olunan anadilli mətbuat orqanlarını çıxmaq şərtilə Azərbaycan milli demokratik mətbuatı 1918-ci ilin martından sentyabrın 15-i,Bakının işğaldan azad olunduğu günə qədər özünün iflic dövrünü yaşadı.V.İ.Lenin tərəfidən Qafqaza fövqəladə komissar kimi göndərilən Şaumyanın rəhbərliyi ilə hələ 1918-ci ilin yanvar ayından başlayaraq Azərbaycan xalqına qarşı terror və qətliamlar planlaşdırıldığını anlayan milli mətbuat orqanları bu barədə xalqı məlumatlandırır,onlara özünü müdafiə hissi aşlayırdılar.“Açıq söz”,“İttihad”,“İstiqlal” kimi qəzetlərdə “Birlik tələb olunur”,“Birləşəlim”,“İttifaq edəlim”,“İttihad gərək” çağırışları qəzetin əsas sütunlarında dərc olunurdu.S.İbrahim “Açıq söz” qəzetində bolşeviklərin və Daşnaksütyun Partiyasının,Erməni Milli Şurasının silahlı hərbi birləşmələrinin xalqımıza qarşı planlaşdırdığı faciəvi hadisələri “Milli fəlakət” kimi dəyərləndirərək xalqı xəbərdar edirdi:“Müsəlman partiyaları da xalqı milli fəlakətdən xilas etmək xatirinə birləşməyə borcludurlar.Dəhşətli saət gəliyor,birləşəlim!” S.İbrahim bu xəbərdarlığı qətliamdan 3 gün əvvəl etmişdi.I Dünya Müharibəsindən Qafqaz cəbhəsindən geri çəkilən və Bakıda qərarlaşan 6 minə yaxın silahlı əsgər və zabit bolşeviklərin sərəncamında idi.Daşnaksütyun Partiyasının 4 minə yaxın hərbi qüvvəsi də Şaumyanın əvvəlcədən hazırladığı plan əsasında milli qırğında istifadə üçün hazırlanmışdı.“Bakinskiy raboçiy”,“İzvestiya raboçix Sovetov deputatov” qəzetlərində Şaumyan bu qədər hərbi qüvvəyə sahib olduqlarını açıq söyləyirdi.“Hümmət” partiyasının sədri,doktor Nəriman Nərimanov xalqımızı bolşevik-daşnak birləşmələrinin qırğınından qorumaq üçün martın 18-də saat 12 radələrində öz evində toplantı keçirdi.Bakıda ictimai-siyasi,sosial-psixoloji durumun partlayış həddinə çatdığını görüb,S.Şaumyanı qırğın planından çəkindirmək üçün onu Bakı ağsaqqalları,“Hümmət” Partiyasının üzvləri və Müsəlman Milli Şurası nümayəndələri ilə görüşdürdü.Doktor üzünü S.Şaumyana tutub dedi:“Yoldaş! Siz də,mən də müsəlmanların halını bilirik.Hərgah bir iğtişaş başlansa,ayaq altında qalan fəqir-fuqəra olacaqdır.Ona görə Sizdən təvəqqe edirəm,sizə yalvarıram,bu işi sülh yolu ilə qutarınız”.“Yevlena” gəmisində öz əsgər yoldaşları Hacı Zeynalabdin Tağıyevin oğlu Məhəmmədin dəfnindən sonra Lənkərana qayıdan “Dikaya diviziya”nın 48 nəfər heyətinin alınan silahlarını geri qaytaracağı vədini verən Şaumyan əvvəlcədən planlaşdırdığı qırğını həyata keçirmək üçün sözünün üstündə durmadı.“Hümmət” qəzeti bu barədə yazır:“Atəşin necə və kimin tərəfindən başlanıldığını müsəlman vəkilləri bilir”.“Dikaya diviziya” əsgərlərinin silahlarının qaytarılması əvəzində müsəlmanlara qarşı hərbi əməliyyatlara hazırlaşanlar martın 18-də (təzə təqvimlə martın 31-də)axşam qanlı olayların icrasına başladılar:“Saat 5-də müsavatçılar 7 İcraiyyə komitəsində silahların qaytarılmasını gözləyirdilər.Bu halda xəbər yetişir ki,Şamaxı caddəsində müsəlmanlara hücum edib onları öldürürlər”.Qırğınları icra edən isə Stopka Lalayevin erməni dəstəsi idi.Həmin gün axşam saat 7-də bir neçə azərbaycanlı qətlə yetirildi və sonra qətliamlar şəhərin müsəlmanlar yaşayan hissəsinə keçirildi,əhali Mars teatrının damında yerləşdirilən pulemyotlardan atəşə tutuldu.Artıq saat 10-da məlum oldu ki,mərkəzi küçələr işğal edilib,şəhərin aşağı hissəsi ilə əlaqə kəsilib.3 gün ərzində Bakı qan gölünə çevrildi.Uşaq,qoca,qadın bilmədən qarşılarına keçənləri qətlə yetirən bolşevik-daşnak birləşmələri bəzən insanları diri-diri alovlanan evlərin içinə atırdılar.Küçələr,evlər parçalanmış qadın,qoca,uşaq cəsədləri ilə dolu idi.Qaçıb canını qurtarmaq istəyənlərin evləri,varidatları talan edilirdi.Bakı əhalisinin 3 gün aramsız qətlini gözləri ilə görüb bu barədə kitab yazan Seyidağa Axundzadə qeyd edir ki,şəhəri bürüyən tüstüdən qırğının miqyasını təyin etmək olardı:“Daşnak firqəsi əllərinə düşən müsəlman övrət və uşaqlarından heç bir zülmü əsirgəməyib insanlara yarasınayan böylə qəbahətlərin icrasına qədər varmışlar”.Hamilə övrətlərin bətnində olan məsum səbilləri (uşaqları)belə çıxarıb tüfəng cüdalarına taxmışlar.Pojarnı komanda tərəfidən vaqe bir məscidin divarlarında neçə uşağın mıxlandıqlarını sonra görmüşlər və o tərəfdə yaşayan müsəlmanların həyatına birdəfəlik qələm çəkmişlər”.İnsanların kütləvi qırğına məruz qalmasını,erməni vəhşətlərini gözü ilə görən Məhəmməd adlı bir şəxs “Azərbaycan” qəzetində “Saralmaz yaralarımız” sərlövhəli məqalədə yazırdı:“Küçələr meyitlərlə dolmuşdu.Quba meydanından (indiki Füzuli meydanı nəzərdə tutulur-A.A)Nikolayevski hazırkı “İstiqlaliyyət” küçəsi)caddəsinə qədər bazar tamam yandırıldı.Uşaq,böyük,arvad,kişi-heç kəsə fərq qoyulmadan hamısını qətl edirdilər.Müsəlmanların ev,dükan və mağazaları yandırılmışdı.Bir müsəlman həyətinə daxil olub burada 30-dan 40-a qədər uşaq,arvad,kişi cənazələrini gördüm.Müsəlmanlarm tələfatı,yalnız qətl edilənlər 5-6 minə qədərdir”.Bu qanlı olayları öz səhifələrinə köçürən milli mətbuat orqanlarımız soyqırımın təfərrüatına vararaq yazır:“Bütün vəhşət və zalımlıqları sayıb-qurtarmaq olmaz.Bunu bilirəm ki,bolşeviklərin öz hesabına görə,8 min islam qırılmışdı.Bu yalandır.Çünki onlar ətrafda,kəndlərdə qırılanları hesaba daxil etmirlər”.Nəinki Bakının mərkəzində,keçidlərdə yaşayan əhali də kütləvi qırğınla üzləşdi.Nəvai kəndinin tamamən yerlə-yeksan olduğu,əhalisinin məhv edildiyi barəsində də mətbuatda məlumat dərc edilib.İnsanları qətlə yetirdikdən sonra neft və su quyularına atılması da erməni vəhşiliyinin bariz nümunəsi idi.Xəstəxanada yatan bir yaralı jurnalistə öz başına gələnləri nəql edərək söyləyir ki,9 nəfər araba ilə gedən zaman yolda erməni silahlılarına rast gəlirlər:“Yolda bir neft quyusunun yanında bizi saxladılar.5 şəhərlini diri-diri quyuya tullayıb bizi də gülləbaran etdilər.Mənim 3 yoldaşım 8 öldü.Mən isə yaralandım.Ermənilər gedəndən sonra mən sürünə-sürünə dəhşətli yerdən uzaqlaşdım.Yolda bir həmişəri mənı saxlayıb xəstəxanaya apardı”.Hadisələr səngiyəndən sonra yalnız martın 25-də “Vulkan cəmiyyətinin köhnə yanalma körpüsünə 6748 meyit gətirilmişdi.“Azərbaycan” qəzeti 1919-cu ilin martın 31-də 147-ci sayında “Mart hadiseyi-ələməsinin müxtəsər tarixçəsi” sərlövhəli məqaləsində Şaumyan,Saakyan və Arekyanın rəhbərlik etdikləri dəstənin Bakıdan öncə Şamaxıda qırğınlar törətdiklərini və bu xəbərin Bakıda təşviş yaratdığını yazır:“Martın 16-da xəbər gəldi ki,bolşevik soldatları Şamaxıya hərəkət edərək intizamsızlıq salıb,yolda qabaqlarına gələn müsəlman kəndlərini o cümlədən Ağdərə,Novxanlı,Qarxunlu kəndlərini qarət edib müsəlmanları qırırlar”.Martın 17-də Bakıya xəbər çatır ki Şamaxıda müsəlman qırğınını bolşeviklərlə yanaşı ermənilər təşkil edib.“Hümmət”in “Şamaxı əhvalı” sərlövhəli məqaləsində qeyd olunur ki,17 yaşından 50 yaşınadək olan Şamaxı erməniləri bolşeviklərin Qırmızı ordusunun tərkibinə qatılmışdırlar.Vəziyətin acınacaqlı olduğunu qəzet bu şəkildə təsvir edir:“Şamaxı şəhəri bütünlüklə yanıb”.Milli mətbuatımızda Bakıda törədilən qırğınlarla yanaşı,Şamaxıda 7 mindən çox müsəlmanın qətlə yetirilməsinə diqqət yönəldilib,kəndlərində ermənilərin törətdikləri vəhşiliklər qələmə alınıb.“Azərbaycan” qəzeti Şamaxı qırğınında iştirak edən bolşevik-erməni silahlı birləşmələrinin sayını da göstərir:“Şamaxı mahalına bir qitə göndərilib,əhalı məhv edilir.4 min əsgərin yüzdə səksəni erməni olub”.Bakı və ətraf bölgələrdə törədilən soyqırımın sinfi deyil,milli qırğın olduğunu,minlərlə insanın qətlə yetirildiyini görən N.Nərimanov Şaumyana və Çaparidzeyə sərt ittiham dolu məktub göndərdi:“Siyasi mübarizə axırda milli mübarizə yolu alıbdır.Bu halət Şura hökumətinə ləkə salıb onu qara örtük ilə bürüyür.Hərgah siz bu yavuq vaxtda bu qara örtüyü cınb,bu ləkəni təmizləməsəniz,bolşevik fikri və Şura hökuməti burada davam edə bilməyəcəkdir”.Top-tüfənglə qurulan hakimiyyətin ömrünün çox qısa olacağını yazan N.Nərimanovun uzaqgörənliklə söylədiyi fikir çox keçmədi ki,özünün təsdiqini tapdı.Tiflisdə noyabrın 12-də yalnız bir sayı işıq üzü görən “Qardaş qayğısı” qəzeti bütövlükdə Şamaxı və Bakıda ermənilərin törətdikləri qırğınlara həsr olunub.Böyük formatda,iki səhifəsi ərəb qrafikalı Azərbaycan əlifbasında,iki səhifəsi rusca nəşr olunan qəzet "Turan" Gənclər Təşkilatı tərəfindən xeyriyyə məqsədi üçün nəşr edilib.Qəzet erməni bandalarının Bakıda,İrəvanda,Şamaxıda törətdikləri qeyri-insani hərəkətləri,vəhşilikləri emosiyasız təsvir edə bilmir; "Xunxan erməni bandaları müsəlmanların izzəti-namusuna toxunub 12 yaşında qız uşaqlarını dizlərinin üstünə mindirib,namusuna təcavüz etdikdə təsəlliyat olurlar idi.Şamaxıda 400-dən ziyadə qoca islam ailələrini məscid həyətinə yığıb siyirmə xəncər bunların üstünə düşüb vay həsrəta ilə doğramışlar".9 Azərbaycanlılara qarşı bütün vəhşi üsullardan istifadə edən erməni-bolşevik birləşmələri Şamaxının ən qədim tarixə malik məscidini yandırmışlar."Azərbaycan" qəzeti yanmış məscidin şəklini öz səhifələrində dərc etməklə tarixdə ermənilərin xalqımızın milli-mənəvi dəyərlərinə qarşı oynadıqları rolu bir növ faktlaşdırıb,bu günümüzə çatdırmışdı.Şamaxının yalnız xarabalıqlarının qaldığını yazan milli mətbu nümunələrimiz sağ qalan insanların yaşayışını bu cür təsvir edir:"Biçarə şamaxılılar,öz isti ocaqlarını buraxıb yağış-yağmurun altında bu səhraları ata-oğlunu,ana qızını gözlərinin yaşını tökə-tökə axtarırlardı".Şamaxıdan didərgin düşən,Bakıya və ətraf bölgələrə sığınanların siyahısı 1918-ci ilin iyununda "Hümmət" qəzetinin 6 nömrəsində "Şamaxı qaçqmlarının siyahısı" adı altında çap etmişdir.Şamaxı qəzasında 80-ə yaxın müsəlman kəndi yerlə-yeksan olunmuş,8 əsr yaşı olan Cümə məscidi yandırılmışdı.Bu bölgədə törədilən qanlı olaylarla bağlı Azərbaycan Xalq Cümhuriyyətinin yaratdığı föaqəladə təhqiqat komissiyasının sədri Ələkbər bəy Xasməmmədov "Çağırış" məqaləsində bu barədə geniş məlumat verir."Zaqafqaziya tarixçəsinin qanlı səhifələri"nə toxunan "Qardaş qayğısı" qəzeti İrəvan quberniyasında 42 kəndin viran olduğunu yazır.Həmçinin İrəvanda 199 kəndin yerlə-yeksan olunduğunu,müsəlman yurduna ermənilərin koçürüldüyü də bu mətbu orqanda əksini tapan mühüm faktlardandır.Ermənilərin Bakıda,Şamaxıda törətdikləri soyqırım aktları sırasına ziyahların məhvi planları da daxil idi.Bu barədə 1918-ci ilin martından sentyabra kimi Bakıda olan M.Ə.Əfəndinin Tiflisdə "Qardaş qayğısı"nın müxbirinə verdiyi açıqlamada bu barədə kifayət qədər məlumatlar var.M.Ə.Əfəndi söyləyir ki,Bakını bürüyən qətllər zamanı ennənilər evbəev gəzib müsəlmanları yığırdılar və naməlum bir yerə aparırdılar:"Çox vaxt aparılan ziyalı,oxumuş müsəlmanların meyitlərini tapmaq olurdu.Fəqət,çox vaxtda olurdu ki,heç bir əsər də əldə etmək mümkün olmayırdı".Şahid misallar da çəkirdi:"İki doktor Kərim bəy,Balabəy Sultanovlar heç tapılmadı.O cümlədən T.V.Qulubəyov da itdi.Meyitaxtaran bir dəstə bir quyuya rast gəlir.Quyunun yanında hasar içində çoxlu müsəlman arvad,uşaq meyiti var imiş.İkinci bir dəstə,bir quyuya rast gəlirlər ki,bərk boğucu iyi çıxırmış.Bir nəfəri quyuya salırlar.Fəqət o tez çıxarılmasını rica edir.Zira,durmaq mümkün deyilmiş.Ancaq özü ilə bir cib dəftəri gətirmiş idi.Yazılardan məlum olmuşdur ki,bu dəftər H.Cəfərovun xidmətçisi Tahirovundur".Ermənilərin Şamaxıya hücumu zamanı evinə od vurulmuş Azərbaycanın böyük mütəfəkkiri,milli şair Abbas Səhhət şəhəri tərk edib Gəncə istiqamətinə qaçan zaman erməni hərbçiləri tərəfindən qarət olunmuş,mənəvi-psixoloji sarsıntı keçirmiş,az sonra Gəncədə vəfat etmişdi.Bu barədə o dövrün mətbuat səhifələrində məlumatlar var:"İslam aləmi Abbas Səhhət kimi böyük ədibi bu 10 Milli qəzetlərin çapının dayandırılması haqqında Şaumyanm əmri bandalara qurban vermişdir.Bununla böylə bir neçə doktorlar,cavan-qoca alimlər qətl olunmuşlar".A.Səhhətin ermənilər tərəfindən qarət olunması,ağır psixoloji sarsıntı keçirməsi və bu səbəbdən vəfatı barədə "Azərbaycan" qəzetinin 13 noyabr,1918-ci il tarixi sayında da məlumat verilir.Azərğaycan mətbuat tarixində bir sıra solyönümlü qəzetlərin əməkdaşı,həmçinin “Tuti” məzhəkə jurnalının təsisçisi və redaktoru olan Cəfər Bünyadzadə də ermənilərin törətdiyi qətliamın qurbanıdır.Onun qətlinə səbəb bolşevik cildinə girən ermənilərin Bakı və ətraf kəndlərdə törətdikləri vəhşiliklərə etiraz etməsi və mətbuatda bununla bağlı məqalələr yazması idi.C.Bünyadzanin qardaşı Dadaş Bünyadzadə ona başsağlığı verənlərə etdiyi minnətdarlıq məktubunda bildirirdi:“Bir il bundan əqdəm “Tuti” məzhəkə jurnalının müdiri,baradərim Cəfər Bünyadzadənin erməni daşnaksütyunları tərəfindən qətl olunduğunu eşidib-bilən yoldaşların Həştərxandan qayıtdıqdan sonra təəssüf məktubları almaqdayam.Bu teleqram və məlumatlar çox olduğundan,ayrı-ayrı cavab vermək mümkün olmadığına görə,məktub və teleqram göndərmiş yoldaş və vətəndaşlara təşəkkürümü izhar edirəm”.Müsəlman Milli Şurasının sədri Əlimərdan bəy Topçubaşov da ermənilərin hədəf aldığı ziyalılardan idi.Bakı qırğınından sonra onu həbs edib,aradan götürmək istəyirdilər.Şaumyanın tapşırığına əsasən həbs olunan Ə.Topçubaşovun azad olunması üçün Nəriman Nərimanov böyük səy göstərdi,danışıqlar apardı.Sonda onu həbsxanadan buraxdırdı.“Hümmət” qəzeti Bakı ziyahları arasında nüfuz sahibi İbrahim bəy Heydərovun da doktor N.Nərimanovun səyi ilə azad olunacağını xəbər verirdi.Müsavat Partiyasının sədri M.Ə.Rəsulzadə və həmməsləkləri,o cümlədən Seyid Hüseyn soyqrım günləri ermənilər tərəfindən hədəfə alındı.Rəsulzadə və ətrafında olan ziyalıları mühasirəyə aldılar.Bu barədə S.Hüseyn,“İstiqlal” qəzetində məlumat verirdi ki,mühasirəni birtəhər yarıb,təhlükəsizliyini qorumaq üçün gizlənməyə məcbur oldu,həmin günlər erməni-daşnak birləşmələrinin şəhərdə törətdikləri kütləvi qətillər,Azərbaycanın milli-mənəvi dəyərlərinin simvolu olan “İsmailiyyə” binasının yandırılması,Təzəpir məscidinin 11 top atəşlərinə tutulması barədə xəbərlər eşidib,ciddi narahatlıq keçirdiyini,hətta yaxın qohumlarından 9 nəfərin qətl edildiyini yazır:“Yaxın əqrabamızdan 3 qadın,2-si cocuq olmaq üzrə bir evdə 9 nəfərin kəsildiyini belə öyrənmişdim”.Təkcə,bunlara mütəəssir olmadığını,“İsmailiyyə” binasının yandırıldığından psixoloji sarsıntı və böyük kədər hissi keçirdiyini deyən S.Hüseyn yazırdı:“Bizim düşmənlərimiz başımıza işbu fəlakət açdıqları kibi hər şey açarlar.Hətta məscidlərimizi,ibadətgahlarımızı da dağıdıb xarabazara döndərə bilərlər.“İsmailiyyə”yə isə toxunmazlar.Çünki o böyük bina bizim məqsədatımızdır.Amalımızdır”.Azərbaycan jurnalistikası tarixində “İsmailiyyə” mövzusu 1918-1920-ci illər Cümhuriyyət dövrü və mühacirət mətbuatımızda tarixləşdi.Qətlə yetirdikləri 30 mindən çox azərbaycanlının qanı və sümükləri üzərində hakimiyyətə gələn bolşeviklər “İsmailiyyə” binasının sökülməsini,Azərbaycan xalqının istiqlal arzularını bu möhtəşəm binanın timsalında yox etmək arzusu çin olmadı.Qardaş Türkyə və Azərbaycanın milli hərbi qüvvələrinin,çoxsaylı Azərbaycan könüllülərinin formalaşdırdığı Qafqaz İslam Ordusu erməni-bolşevik planını yox etdilər.1918-ci illin sentyabrın 15-də Qafqaz islam Ordusunun 6 aylıq savaşı ilə Azərbaycan öz istiqlalına qovuşdu.Mart soyqırımı tək hüzn-matəm günü deyil,millətin istiqlalı uğrunda şəhid olduğu gündür.12 “Qardaş qayğısı” 31 mart soyqırımına həsr olunan qəzet Mətbuat informasiya mənbəyi,ictimai maarifçilik institutu olmaqla bərabər həm də tarixi salnamədir.Tarixin müxtəlif dövrlərinin öyrənilməsində həmin dönəmlər işıq üzü görmüş qəzetlərdəki məlumatlar,siyasi-analitik yazılar,ədəbi nümunələr etibarlı mənbəə kimi tədqiqatlara daxil edilir,araşdırmanın elmi tutumunu zənginləşdirir.Azərbaycan tarixinin öyrənilməsində,ictimai-siyasi proseslərin mahiyyətinə varılmasında mətbu nümunələrimiz qiymətli məxəz kimi tədqiqatçıların elmi araşdırmalarında əhəmiyyətli yer tutur.Xalqımızın azadlıq,istiqalliyyət mücadiləsi,dövrün çətinliklərinə qarşı mübarizəsi,ictimai-siyasi mühitdən doğan problemlər mətbuatımızda kifayət qədər faktlarla öz əksini tapır.Azərbaycan tarixşünaslığında erməni-bolşevik birləşmələrinin 1918-ci ilin 31 martında xalqımıza qarşı törətdiyi faciələr arxiv materialları,Qərb alimlərinin bu mövzuda yazdıqları kitab və elmi tədqiqat əsərləri ilə tədqiq olunub və bu gün də araşdırmalar davam etməkdədir.31 mart soyqırımının tədqiqində əvəzsiz mənbə kimi 1918-1920-ci illərdə nəşr olunan Cümhuriyyət dövrü mətbuatının materialları,çap olunan siyasi yazılar,şahid ifadələri bu faciənin tədqiqinin əhatəli aparılmasında əsas mənbəələrdir.Çox təəssüf ki,31 mart soyqırımının araşdırılmasında çox məhdud sayda Cümhuriyyət dövrü mətbuat nümunələrinə istinadlar var.Nə fayda ki,1918-ci ildə nəşr olunan “Azərbaycan” qəzetindən başqa digər mətbu orqanlardakı yazılara,siyasi münasibətlərə geniş yer verilmir.Bu da həqiqətdir kı,1918-ci il mart soyqırımından sonra Azərbaycanda anadilli mətbuat orqanları da “soyqırıma” məruz qaldılar.“Kaspi” və “Açıq söz” qəzetləri redaksiyaları,Orucov qardaşlarının elektrik mətbəəsi yandırıldı,hətta bu mətbu orqanların sırasına bir neçə “neytral” rusdilli qəzet və jurnallar da daxil edilərək qapadıldı.Ancaq həmin vaxt Tiflisdə nəşr olunan anadilli mətbu orqanlarımızı diqqətdən kənarda saxlamamalı,onların tədqiqata cəlb olunmasını həyata keçirməliyik.Çünki Azərbaycan tarixinin olduqca ziddiyyətli və həmçinin qürurla öyündüyümüz 1918-1920-ci illər mətbuatı bu dövrün tədqiqi üçün əvəzsiz mənbəələrdir.Bu yaxınlarda Azərbaycan Siyasi Sənədlər Arxivində çalışdığını zaman 1965-ci ildə filologiya elmləri doktoru Nazim Axundovun çap etdirdiyi “Azərbaycan dövrü mətbuatı (1832-1920)-ci illər” bibloqrafiyasında,hətta bir nüsxəsi belə aşkarlanmayan qəzetlərin adları,nəşr tarixi,baş redaktor və yaradıcı heyəti haqqında da məlumatlar olsa da adı bu siyahıda qeyd edilməyən bir qəzetə təsadüf etdim.Doğrusu,bu nadir tapıntının əldə olunması tarixi həqiqətlərin əksi üçün çox vacib bir işdir.Ona görə ki,bu nəşr tamamən 1918-ci il 31 mart soyqırımını özündə əks etdirir və dərc olunan yazılar bu faciənin miyqası,başvermə səbəbləri,erməni-bolşevik birləşmələrinin ermənizm ideyasını birgə necə həyata keçirdikləri bəlli olur və həmçinin istiqlalına yenicə qovuşan 13 14 Azərbaycana qarşı aparılan erməni siyasəti,bu siyasətə rəvac verən,Tiflisdə nəşr olunan rus-gürcü mətbuatının təbliğatına qarşı yazılanlar öz əksini tapır.Türk Gənclər Təşkilatı tərəfindən 1918-ci ilin 12 noyabrında yalnız bir nüsxəsi işıq üzü görən qəzet “Qardaş qayğısı” adı ilə “heyrəti-təhriyyə” tərəfindən Tiflisdə nəşr olunub.Redaksiya heyətinə milli məfkurə sahibi,istiqlal və mətbuat tariximizi dəyərli əsərlərindən öyrəndiyimiz Mirzə Bala Məhəmmədzadə,o cümlədən Xanım Sultanova,Ələkbər Zeynallı daxil idilər.Bakının 1918-ci il sentyabr ayının 15-də bolşevik-daşnak hərbi birləşmələrindən azad olunması münasibəti ilə işıq üzü görən “bir günlük qəzet” böyük formatda 2 səhifəsi Azərbaycan dilində,iki səhifəsi isə rusca oxuculara çatdırılıb.Qəzetin manşetində “Rahat uyuyunuz,ey nahaq qurbanlar,rəhmətlər sizə” fikri ilə yanaşı,“Azərbaycan istiqlaliyyəti uğrunda qırılmış qurbanları türk gəncləri hörmət ilə xatırlar” ifadəsi də böyük hərflərlə əks olunub.Qiyməti 2 manat olan qəzetin satışından yığılan vəsaitin 1918-ci ildə Bakı və Şamaxıda “zərərdidə olanlara sərf olunacağı” xəbəri 2-ci səhifənin başlıq hissəsindən bəlli olur.Qəzetin niyə mart faciəsindən sonra deyil,məhz noyabrın 12-də işıq üzü görməsinin səbəbi yazılardakı faktlarla aydınlaşır.1918-ci il noyabr ayında Mudros barışığına əsasən Qafqaz İslam Ordusunun Azərbaycanı tərk etməsi istiqlalımızın düşmənlərini sevindirməyə bilməzdi və bununla da əks-təbliğata keçmişdilər.Müttəfıq qoşunların komandanı Tomsonun gəlişi ilə Bakının bolşevik-daşnak və ingilis hərbi birləşmələrindən azad olunduğu gün,guya ermənilərə qarşı qətliam həyata keçirildiyi kimi əsası olmayan fikirlər dövriyyəyə gətirilmişdi.Qafqaz İslam Ordusu komandanlığının etnik ayrı-seçkilik salmadığı,sadəcə Azərbaycan Xalq Cümhuriyyəti ilə Türkiyə arasında bağlanılan 4 iyun müqaviləsinə əsasən Azərbaycanın sərhəd bütünlüyünü qoruduğu hüquqa söykənən fakt olduğundan,ermənilər soyqırım xülyasını işə salmağa çalışdılar.Tiflisdə Türkiyənin Şərq orduları komandanı Xəlil Paşadan və Azərbaycan Xalq Cümhuriyyəti liderlərindən bolşeviklərə aldanaraq Bakıda,Şamaxıda müsəlmanlara qarşı soyqırım törətdiklərinə görə üzrxahlıq edən ermənilər indi Tiflis mətbuatında 15 sentyabr döyüşlərində guya ermənilərin qırıldığını bəyan edir,bu yalanlan ciddi şəkildə siyasi müstəviyə çıxarmağa çalışırdılar.Yaranmış bu vəziyyətdə Azərbaycan ziyalıları,milli mövqeli ya zarlar elə Tiflisdə ermənilərin və onların yalanlarının müdafiəçisi olan siyasətçilərin yadına 31 martda Bakıda 18 min,Şamaxıda 7 min müsəlmanın qətliamını xatırlatmalı oldular.“Qardaş qayğısı” qəzetinin nəşrinin səbəblərindən biri bu idi.Digər səbəb isə 31 mart soyqırımının xalqın yaddaşında tarixən yaşamasının təmini və gənc nəslin faciələrimizi unutmamağa bir çağırış idi.Qəzetdə dərc olunan məqalələrin başlıqları 1918-ci ilin martın 31-dən aprelin 2-dək davam etdirilən,bəşər tarixində eyniyyətinə çox az təsadüf edilən soyqırımın 15 mənzərəsi üçün yetərlidir:“Qanlı günlər”,“Qan dəryası”,“Bakının mart hadisəsi”,“Azəri türkləri”,“Mədəni bir zərbə” kimi sərlövhələrdə əksini tapan faktlar ermənilərin yalana bürünən siyasətini açmaq üçün dəyərli məxəzlərdir.Xanım Sultanova martdan sentyabradək Bakıda olan M.Ə.Əfəndinin faciə barədə söylədiklərini qələmə alaraq yazır:“Ermənilər evbəev gəzib ziyalı müsəlmanları yığırdılar və naməlum bir yerə aparırdılar.Çox vaxt aparılan ziyalı,oxumuş müsəlmanların meyitlərini tapmaq olurdu.Fəqət,çox vaxt da olurdu ki,heç bir əsər də əldə etmək mümkün olmayırdı.Misal:iki doktor Kərim bəy,Balabəy Sultanovlar heç tapılmadı.O cümlədən mədənçi T.B.Qulubəyov da itdi.Meyit axtaran bir dəstə bir quyuya rast gəlirlər.Quyunun yanında hasar içində çoxlu müsəlman arvad,uşaq meyitləri var imiş”.Bakını,Şamaxını,Qubanı,Salyanı,Neftçalanı qan hamamına çevirən,evbəev gəzərək Azərbaycan ziyahlarını qətlə yetirən ermənilər qurşuna düzdükləri insanları toplayır,meyitləri quyuya,Xəzər dənizinə atırdılar.Məqalədə tükürpədici məqamlardan bir faktı da yazıya almamaq olmur:“Xəstəxanada yatan bir yaralı nəql edir ki,biz 9 nəfər müsəlman idik.Bir araba ilə gedirdik ki,yolda erməni (krasnoqvardları)bizi həbs edib Zabrata apardılar.Yolda bir neft quyusunun yanında bizi saxladılar.5 şəhərlini diri-diri quyuya tullayıb bizi də gülləbaran etdilər.Mənim üç yoldaşım öldü.Mən isə yaralandım.Ermənilər gedəndən sonra mən sürünə-sürünə dəhşətli yerdən uzaqlaşdım.Yolda məni bir həmşəri qalxızıb xəstəxanaya apardı”.Tiflis mətbuatında və dünyaya yayılan bir sıra mətbuat orqanlarında Azərbaycan türklərinin mənfi obrazının yaradılmasını ustalıqla həyata keçirməyə çalışan ermənilər 15 sentyabr Bakının azad olunması döyüşlərini xatırlayır,31 mart soyqırımını isə unutdurmağa səy göstərirdilər.Azərbaycan türklərinin mədəni millət saymadıqları üçün dövlətə sahib olmalarını “faciə” hesab edən bədxahların istəklərinə baxmayaraq Azərbaycan ziyalıları bu düşmən təxribatlarına layiqincə cavab verirdilər.Mirzə Bala Məhəmmədzadənin qəzetdə çap etdirdiyi “Azəri türkləri” məqaləsini bu baxımdan düşmənlərə ən tutarlı elmi,siyasi cavab saymaq olar.Tiflisdə antiazərbaycan yönlü qəzetlərin nəşrini diqqətə gətirən M.B.Məhəmmədzadə yazır:“Azərbaycan türklərinə vəhşi,yırtıcı,quldur,irticaiyyun və qara qüvvə adlarına insaniyyətpərvər “Borba”larda,“Bayraq”larda görünürdü.Azəri türklərinin öz ana yurdları uğrunda tökdükləri qan,atdıqları güllə insaniyyətpərvər tiflislilərə sanki zəhərli bir ox kimi batırdı”.Müəllifin adını çəkdiyi “Borba” və “Bayraq” (yəqin ki,“Albayraq”-A.A.)qəzetləri Tiflisdə nəşr olunur,Azərbaycan istiqlaliyyətinə müsbət yanaşmır,xalqımız barəsində mənfi rəy formalaşdırırdılar.M.B.Məhəmmədzadə Azərbaycanın bütövlüyü uğrunda döyüşlərdə qan töküb şəhid olan Azərbaycan türklərini istiqlaliyyət qurbanları kimi şərəfli ömür 16 sürmələrini,heç bir millətə qarşı nifrət etmədiklərini yazaraq bildirir ki,Tiflis mətbuatının proseslərə düzgün qiymət verməməsi erməni siyasətinin nəticəsidir:“Bakı hadisəsi bitmiş və aylar geridə qalmış olduğuna baxmayaraq qonşular onu unutmamış,bütün dünya millətlərinə bunu bildirmək,azəri türklərin vəhşi və yaşamağa layiq olmadıqlarını sübuta çalışıyorlar.Məncə,iki millət arasında olan mübahisə və toqquşma bir millətin layiq olmadığını göstərməz”.Erməni daşnaklarının 31 martda azərbaycanlılara qarşı törətdikləri qətliam məhkəməyə çıxarılsa,bu qanlı olaylarla yanaşı ermənilərin Qars,Ərdəhan,Ərzurum,Anadolu,Urmiya və Səlmasda törətdikləri qırğınların da məhkəməyə təqdim olunacağını bildirən M.B.Məhəmmədzadə yazırdı:“Onlar da əl atılanda 1905 faciəsi daha o yana,Nikolay arxivləri meydana gələcək və bu avtoriyetlər içində bir yandan Avropa diplomatiyasını,o biri yandan da erməni daşnak firqəsi öz qırx sənəlik tarixi ilə başlarını qanlar arasından qaldırıb ən müqtədir diplomatı belə şaşıracaqdır”.Özünü “mədəni millətlərin” sırasında hesab edənlərə qarşı Azərbaycan türklərinin milli-mənəvi dəyərlərə,kimliyə və mədəniyyətə sahib olduğunu faktlarla sübuta yetirən müəllif xalqımızı “mövhumatçı”,“məzhəb ayrılığından” doğan ixtilaflarla məşğul olan xüsusi bir kəsim adlandıranların əsassız iddialarına sahib olduqlarını göstərirdi:“Məzhəb məsələsini aradan götürən,ruhanilər ilə mübarizə edən,qadınları həyati-ictimaiyyətə soxan birinci azərilər olmuşdur.Hələ o yana getmişlərdir.Mədəniyyəti tez və asan alıb öyrənmək üçün hər millətə sadə və dövlətli dil,möhkəm ədəbiyyat,asan hürufat və yazı lazımdır.Azəri türkləri bu barədə çalışmış və hənuz birinci dramaturq Mirzə Fətəli Axundov bu fikrilə böyük səfərlər etmişdir”.Əgər imkan verilsəydi,Azərbaycan türklərinin yaratdığı cümhuriyyətinin Şərqin ikinci Yaponiyası ola bilməsi imkanlarını xatırlayan müəllif qeyd edir ki,bunun üçün bütün siyasi,iqtisadi imkanlar mövcuddur.1918-ci ilin martından sentyabrın 15-dək bir müddətdə Zaqafqaziyamn tarixinin qanlı səhifələrini vərəqləyən Binəva ləqəbli müəllif bu tarixdə müsəlmanların faciələrini faktlarla qələmə alır.Müəllif müsəlman məxluqları üçün bu dönəmi qanlı günlər adlandırır:“Bu günlərdə minlərlə müsəlman külfətləri sahibsiz qalmışlar.Bir İrəvan quberniyasında 42 kənd viran olub əhalisi tərki-vətən olmuşdur.Biçarə şamaxılılar qışı öz isticə ocaqlarını buraxıb yağış-yağmurun altında bu səhraları ata-oğlunu,ana-qızını gözlərinin yaşını tökə-tökə axtarırlardı”.Müəllif erməni-bolşevik hərbi birləşmələrinin Şamaxıda günahsız insanları necə qətlə yetirdiklərini,qız uşaqlarının izzəti-namusuna necə toxunduqlarını xatırlayır və bu vəhşiliyi törədənləri “erməni bandaları” adlandırır:“Xunxar erməni bandaları müsəlmanların izzəti-namusuna toxunub 12 yaşında qız 17 uşaqlarını dizlərinin üstünə mindirib keyfləndirib namusuna təcavüz etdikdə təsəliyyat olurlardı”.Sözlə ifadə etməkdə çətinlik çəkdiyimiz bu cür vəhşilikləri törədən erməni daşnaklarının Şamaxıda 400 qocanı məscidə yığaraq xəncərlə doğraması da tükürpədici faktlardan biridir:“Erməni bandaları daha islamlara nə etmədilər? Erməni bandaları Şamaxıda islamların müqəddəs məscidlərinə kimi yandırıb məhv etmişlər.Bir böyük minillik Şamaxıdan imdi bu saətlikdən ancaq bir məzarıstana bənzər yanmış uçuq xərabələr taparsmız”.Binəva ləqəbli müəllif ermənilərin Şamaxıya hücumu zamanı böyük ədib Abbas Səhhətin həyatını itirdiyi faktını da dilə gətirir:“İslam aləmi Abbas Səhhət kimi böyük bir ədibi bu bandalara qurban vermişdir.Bununla böylə bir neçə doxturlar,cavan-qoca alimlər qətl olunmuşlar”.Bütün bu tökülən nahaq qanların cavabını sormaq üçün üzünü millətə tutan müəllif yazır:“Bəsdir,nə vəqtə qədər yatıb dalda,arxada qalacaqsan,ey yazıq millət? Nahaq yerə ölən sən,xainlərin gülləsinə düçar olan sən,başımız qalıb ayaqlar altında,tapdalanan sən.Bu gün də genə müqəssir olan sən”.“Qardaş qayğısı”nın rusca nəşr olunan 2 səhifəsi də Azərbaycan türkcəsindəki məqalələrdəki faktlar sadalanır,Tiflis mətbuatının hadisələrə birtərəfli münasibəti pislənilir.15 sentyabr hadisələrinə münasibətdə “provakasiya” xarakterli məqalələr dərc edən Tiflis qəzetlərinin müəlliflərinə 1918-ci il 31 martında ermənilərin Azərbaycan türklərinə qarşı törətdikləri kütləvi qırğın faktları xatırladılır:“Şərqi Zaqafqaziyada gürcülər üçün Tiflis nə dərəcədə əhəmiyyət daşıyırsa,müsəlmanlar üçün Bakı da o qədər mühümdür”.Andronikin İrəvanda,Şuşada,Qarsda,Ərdəhanda müsəlmanlara qarşı törətdiyi kütləvi qətlləri,amansız davranışları diqqətə gətirən yazıda müəllif 31 martda Bakıda 10 minlərlə silahsız müsəlmanın qətlinə Tiflis mətbuatının,siyasətçilərinin niyə susduqlarını sual edir.“Qardaş qayğısı”nda dərc olunan digər yazılarda da 31 mart soyqırımının ayrı-ayrı detallarına aydınlıq gətirilir,müəlliflər tarixşünaslığımıza bu günə qədər bəlli olmayan faktları sadalayırlar.Azərbaycan xalqının başına gətirilən bu qanlı faciənin öyrənilməsi,qəzetdəki faktların elmi araşdırmaya gətirilməsi üçün “Qardaş qayğısı” qəzeti tarixçilərimiz üçün yeni bir mənbəədir.18 Qan dəryası Zalım yenə bir zülmə giraftar olur axər,Əlbəttə olur,evyıxanın xanəsi viran.(Ziya Paşa)Bakının mart hadisələri,Bakının qanlı günləri bütün mədəni növ (yəni növ )bəşərin diqqətini cəlb etdi.Aləmi islami isə o dəhşətəngiz qanlar,vəhşiliklər,cəhənnəm odlarına sövq etsə gərəkdir.İgirminci əsrin heç duymaz qanlı məbudinə bu gün nə qədər qurbanlar kəsilmişdi.Mahir qəssablar yazıq qurbanları kəsdikcə,ətrafda təntənələr yayılıyor:“Ura''' çığırılıyordu.Vicdansızlar! Dörd sənə yarım ərzində kəsdikləri qurbanlar kafi deyilmiş.Müharibə meydanlarında millətlər,məmləkətlər həp xotpəsənd (özünüsevən),təməkar (tamahkar),cahpərəst,millətlər yekdigəri özü ilə xuruc etmişlər.Məmləkətlər bir-biri ilə mübarizəyə qalxışaraq öz hərəkatında cavabdehdirlər.Hər kəs öz foxamətini,mədəniyyətini,sərvət və məktəbini müdafiə ediyor.Millətin səadət və rəfahətli təmininə çalışıyor.Lakin yekdigərini məhv və pamal (ayaq altında əzmək)etməgə heç birisi çalışmıyorlar.Orada silahlı əsgər düşmənini açıq çarpışmada kəsir.Orada əhali himayət altında saklanır və mümkün qədər müharibənin dəhşətli zərbələrindən,atəşlərindən müdafiə olunur.Orada silahını tərk edənlər düşmən düşmən deyillər.Əmanda olanlar əsirdilər.İki düşmən bir-birini məhv və zəlil etmək və qanını axıtmaq üçün daima çalışmağına baxmayaraq bunların heç birisi və heç vəqt ac və üryan xəstələri təhqir və məsum cocuqları,biçarə və zəif arvadları kəsmiyor.Lakin bizim Şərqdə,iştə bu qanlı Şərqdə də böyləmidir,əcəba? Xayır.Burada “qəhrəman'“ qonşular əlində silah tutmağa taqəti,səbri olmayan saldidə (yaşıötmüş)qoca və qanları,ufaq cocuqları kəsirlər.Lakin kəsən kimdir? 19 Haman o daima nizami qoşun qabağından qanmaz qoyun sürüsü kibi özünü itirib qaçan fədai “igidlər”,haman adını bolşevik qoymazdan əvvəl nizami əsgərin süngüsü qorxusundan sol əlini onun amansız qurşaininə nişan qoyan,ürəgi əvəzinə sol əlini atıcı əsgərin qurşuni ilə deşdirməyə razı olan-qəhrəmanlar.Bolşevik niqabını üzünə çəkmiş yırtıcı fədailər şimdi ixtiyar və cocuqlar ilə “müharibəyə” tullanıb da-qələbə çalır,mərdlik göstərir,“düşmənin” qanını calıyorlar.Alçaq hərflər! Nöu bəşərin dörddən birini təşkil edən ümmət-məhəmmədi pamal etmək,yer üzündən qaldırmaq əməlinə düşmüşlər də kəsir,zalima nə kəsirlər:-Üsuli,nizam ilə kəsirlər:-Ürəkləri daşa dönmüş,vicdanları yatmış da bəşaşət ilə kəsirlər!-Mahir ustalar:Küçələrdə,evlərdə,zavodlarda,fabrikalarda kəsilən ac,çıplaq,məzlum,zavallı islam fələlərinin,biçarə iffətli (pak)islam xanım və qızlarının həqarət və fəlakəti qarşısında səsimizi kəsmiyoruz.Qışqırmaq,bütün mədəni cahanə eşitdirəcək qədər qışqırmaq istiyoruz.-Canilər,yetər hədər qan tökmək!-Anadoluda,Qarsda,Kumruda,İrəvan mahalında,İran ölkələrində etdiyiniz zülmlər,tökdüyünüz qanlar yetər.Xəncərlər gözdən,qurşunlar gözdən,süngülər gözdən,axan nahaq qanlardan dəryalar əmələ gələr.Qorxunuz ki,bu qanlı dəryalarda özünüz boğulacaqsınız.Ə.Ə.Naxçıvanlı 20 Qanlı günlər İmdi tamam yeddi aydır ki,Zaqafqaziya tarixçəsinin qanlı səhifələri açılmışdır.Bu qanlı səhifələrdə bir çox şəxslər önlərinə bədnamçılıq adı əhya edib bir çoxlarını qırğına vermişlər.Bu ağır və dəhşətli günlər müsəlman məxluqu üçün çox ağır və çox da bahalı oturmuşdur.Bu günlərdə minlərlə müsəlman külfətləri sahibsiz qalıb çöllərə düşmüşlər.Bir İrəvan quberniyasında 42 kənd viran olub əhalisi tərki-vətən olmuşdur.Biçarə şamaxılılar qışı öz isticə ocaqlarını buraxıb yağış-yağmurun altında bu səhraları ata-oğlunu,ana qızını gözlərinin yaşlarını tökə-tökə axtarırlardı.Martda nahaq yerə minlərlə islam fəhlələri adlarını bolşevik adlandıran erməni quldurlarının qurbanı olub meyitləri dəryaya tökülmüşdür.Bilməm kimə lazım idi islam fəhlələrinin qətli? Məsləkli dejaparidizzayəmi? Yox,islam fəhlələrinin qətli ancaq erməni xainlərinə lazım idi.Xunxar erməni bandaları müsəlmanların izzəti-namusuna toxunub gah 12 yaşında qız uşaqlarını dizlərinin üstünə mindirib keyfləndirib namusuna təcavüz etdikdə təsəlliyyat olurlar idi,gah Şamaxıda dörd yüzdən ziyadə qoca islam ailələrini məscid həyatına yığıb siyirmə xəncər bunların üstə düşüb vay həsrəta ilə doğrayan zaman islamlardan intiqam almışlar.Erməni bandaları daha islamlara nə etmədilər? Erməni bandaları Şamaxıda islamların müqəddəs məscidlərinə kimi yandırıb məhv etmişlər.Bir böyük minillik Şamaxıdan imdi bu saətlikdən ancaq bir məzarıstanə bənzər yanmış uçuq xərabələr taparsınız.İslam aləmi Abbas Səhhət kimi böyük bir ədibi bu bandalara qurban vermişdir.Bununla böylə bir neçə doxturlar cavan-qoca alimlər qətl olunmuşlar.Bir böylə böyük bədbəxtlikləri eşidib və bir böylə nahaq axan qanlara şahid olan Zaqafqaziyadakı ictimaiyun və ya milli qəzetələr erməni bandalarına etiraz etdilərmi? Nahaq yerə tökülən islam fəhlələrinin qanları bu gün hesab olunub.Haqlı çöllərə tökülmüş balaları və övrətləri qəzetələr tərəfindən bandaların balaları hesab olunurlar.Bəsdir,nə vəqtə qədər yatıb dalda arxada qalacaqsın,ey yazıq millət?! Na-həqq yerə ölən sən,xainlərin gülləsinə düçar olan sən,başımız qalıb ayaqlar altında tapdalanan sən.Bu gün də genə müqəssir olan sən.Binəva 21 Bakının mart hadisəsi (Martdan sentyabra kimi Bakıda olmuş M.Ə.Əfəndinin nəqli)Bakının martda olan faciəsinin ayrı-ayrı vəhşiliklərindən danışmaqdan qabaq mən hadisənin təfsili haqda danışmaq istəyirdim-deyə M.Ə.Əfəndi sözə başladı.Təbii,Bakı hadisəsi əvvəlcə milli bir rəngə malik deyildir.Fəqət,vaqtiykən bolşeviklər gördülər ki,yalnız öz güclərilə müsəlmanları basa bilməyəcəklər.Başladılar erməni soldatları olan qazarmalara mübəliğ yollamağa ki,ermənilər öz əbədi düşmənləri ilə mübarizəyə çıxsınlar.Bu dəvətdən sonra Bakı hadisəsi rəngini dəyişib iki qonşu millətin milli mübarizəsinə çevrildi.Bu da lazımdır deyək ki,bolşeviklər,ruslar və yəhudilər silahlansın,camaət ilə insaniyyət-karanə dolanırdılar.Onlar var gücləri ilə çalışırdılar Bakı hadisəsi “milli rəng” almasın,fəqət müvəffəq ola bilmədilər.Lazım bilirəm daha aydın təsvir üçün öz evində olanların başına gələnləri nəql edəm.Bizi (krasnoqvardiya)əhatə etmişdi,gedirdik,yolda (krasnoqvardiya)lar erməniləri qovlayırdılar.Biz bunun səbəbini soruşduq.Onlar deyirlər ki,ermənilər çox vaxt apardığımız adamları öldürürlər.Ona görə sizin salamatlığmız üçün onları qovlamaq lazımdır.Yolda bəlli oldu ki,bən yoldaşım (krasnoqvardiya)olan bir yəhudi tələbəsinin evində qalacağam.Biz evdə mehriban qəbul olunduq.İkinci gün tələbə evə gələndə sararmış idi.Anası səbəbini sorduqda bən öyrəndim ki:Biz yaşadığımız evdə bir erməni polkunun ştabı vardı.Həmin həyətdə də 12 müsəlman arvad və uşaqları gizlənmişlər.Erməni polkunun rəisi əmr vermiş ki,bu 12 nəfəri gülləbaran etsinlər.Bu vaxt yəhudi tələbə mane olmaq istəmiş:-Köməksizləri öldürmək eyibdir,demiş,bunun cavabında erməni söyləmiş ki:-“Rdovska morda”,bəsdir onlara yardım etdiyiniz.Bu gecə onlar və evinizdə olan qonaqlar gülləyə tutulacaqlar.Bunu eşidcək tələbəyə dedim ki,mənim barəmdə müsəlman bolşeviklərindən Nəriman bəy Nərimanova və Məşədi bəy Əzizbəyova xəbər versin.Bir saat keçmədi ki,Şaumyanın əmri ilə 15 nəfər (qvardiya)gəlib erməni naçalniki həbs edib,bizi də 22 Musa Nağıyevin qış klubuna apardılar.Burada bizdən başqa saysız-hesabsız müsəlman var idi.Onlar hamısı çılpaq döşəmə üstünə oturmuşdular.Oturanların içində Bakının mötəbər adamlarının ailəsi dəxi çox idi.Həmin burada Məşədi Əzizbəyov və Sultanov bana rast gəldilər.Onlar şikayət etdilər ki,müsəlmanlar az olduqlarına görə,ermənilər alçaq fikirlərinə nail oldular.Necə ki,erməni olmasa idi,bolşeviklər qalib gəlməyəcəkdi.İmdidə bən böylə anlayırdım ki,əgər ermənilər olmasa bolşeviklər müsəlmanlar üçün çox işlər görər və müsəlman xalqı da onlara rağib olardı.Necə ki,məlumdur onlar da müsəlman firqələri xüsusi dəstələr düzəldib Azərbaycan qoşunu ilə müharibə apardılar.Lakin vəqtki ermənilər yolda müşəlman kəndlərini,obalarını yandırmağa başladılar.Ermənilər,bolşevizm,bayrağı altında əvəzində müsəlman firqəsini talayıb qırırdı.O cümlədən Nəvahi kəndini yerli-dibli yandırdılar.Ermənilər evbəev gəzib ziyalı müsəlmanları yığırdılar və naməlum bir yerə aparırdılar.Çox vaxt aparılan ziyalı,oxumuş müsəlmanların meyitlərini tapmaq olurdu.Fəqət,çox vaxtda olurdu ki,heç bir əsər də əldə etmək mümkün olmayırdı.Misal:İki doktor Kərim bəy Balabəy Sultanovlar heç tapılmadı.O cümlədən mədənçi T.B.Qulubəyov da itdi.Meyitaxtaran bir dəstə bir quyuya rast gəlirlər.Quyunun yanında hasar içində çoxlu müsəlman arvad,uşaq meyiti var imiş.İkinci bir dəstə,bir quyuya rast gəlirlər ki,bərk boğucu iyi çıxırmış.Bir nəfəri quyuya salırlar.Fəqət o,tez çıxarılmasını rica edir.Zira,durmaq mümkün deyilmiş.Ancaq özü ilə bir cib dəftəri gətirmiş idi.Yazılarında məlum olmuşdur ki,bu dəftər H.Cəfərovun xidmətçisi Tahirovundur.Xəstəxanada yatan bir yaralı nəql edir ki:“Biz 9 nəfər müsəlman idik.5 nəfərimiz şəhərli,4 nəfərimiz kəndli idik.Biz araba ilə gedirdik ki,yolda erməni (krasnoqvard)ları bizi həbs edib Zabrata apardılar.Yolda bir neft quyusunun yanında bizi saxladılar.5 şəhərlini diri-diri quyuya tullayıb bizi də gülləbaran etdilər.Mənim üç yoldaşım öldü.Mən isə yaralandım.Ermənilər gedəndən sonra mən sürünə-sürünə dəhşətli yerdən uzaqlaşdım.Yolda məni bir həmşəri qalxızıb xəstəxanaya apardı.Bütün vəhşət və zalımlıqları sayıb qurtarmaq olmaz.Bunu bilirəm ki,bolşeviklərin öz hesabına görə 8 min islam qırılmışdı.Bu yalandır.Çünki onlar ətrafda,kəndlərdə qırılanları hesaba daxil etməmişlər.Mən mart və sentyabr dəhşətlərinin ikinsini də görmüşəm.Və cəsarətlə deyə bilərəm ki,biri-birindən pis və hər ikisi də erməni-müsəlman ədavətdən bir vaqeədir”-deyə M.Ə.Əfəndi nəqlini bitirdi.Xanım Sultanova 23 Azəri türkləri Bu gün mart faciəsindən sonra namus və heysiyatı təhqir olunmuş,hüquq və milliyyəti ayaqlar altına salınmış Azərbaycan türklərinin haqqında qonşu millətlərin çox mətbuatı nə lisan ilə danışdığı heç kəsə gizli olması gərəkdir.Azərbaycan türklərinə vəhşi,yartıcı,quldur,ərticaiyyun və qara qüvvə adlarına insaniyyətpərvər “Borba”larda,“Bayraqlar”da görünürdü.Azəri türklərinin öz ana yurdları uğrunda tökdükləri qan,atdıqları güllə insaniyyətpərvər tiflislilərə sanki zəhərli bir ox kimi batır idi.Martda verilən müsəlman qurbanlarına uca səslə əksinqilabçı adı,ölən cəlladları-şaumyanlara həqiqi inqilabçı adları verilirdi.Bakı hadisəsi bitmiş və aylar geridə qalmış olduğuna baxmayaraq qonşular onu unutmamış,bütün dünya millətlərinə bunu bildirmək və bununla azəri türklərin vəhşi və yaşamağa layiq olmadıqlarını sübuta çalışyorlar.Məncə iki millət arasında olan mübahisə və toqquşma bir millətin yaşamağa layiq olmadığını göstərməz.Bakı və Şamaxı hadisələri üçün bir ədalətli məhkəmə qurulursa,yenə bir şey çıxmayacağına təminat verirəm.Çünki ermənilərin sentyabrda verdigi qurbanları martın müsəlman qurbanlarını təqib edir.Onlar Qars,Ərdəhan,Ərzurum,Anadolu,Urmiyə,Səlmas Acara vəhşiyyətlərini göz önünə götürəcək.Onlara da əl atılanda 1905 faciəsi daha o yana,Nikolay arxivləri meydana gələcək və bu avtoryetlər içində bir yandan Avropa diplomatiyasını,o biri yandan erməni Daşnak firqəsi öz qırx sənəlik tarixi ilə başlarını qanlar arasından qaldırıb ən müqtədir diplomatı belə şaşıracaqdır.Odur ki,axırda buraya gəlinəcək ki,Zaqafqaziyada həmişəlik bir həyati-mədinə təmini üçün bu qanlı məsələləri unutmaq və ümumi səadətdən ötəri yeni şərait təşkili üstə çalışmaya başlamaq lazımdır.Əgər böylə olarsa,əgər erməni başçıları bir feyz-vəhşiyanə üçün bu bədbəxt millətlərin həyat və səadətləri ilə oynamasalar yenə təminat verirəm ki,Zaqafqaziya millətlərinə azəri türkləri ən mehriban və ən mədəni bir qonşu olacaqdır.Bunu illərcə söyləməkdə əlimizdə dəlillər vardır.On iki illik bir vəqt içində azəri türklərdən görünən qeyrət,səy,tərəqqi və intibah dediklərimi təsdiq edər.Birinci inqilabda bir millət olduqlarını anlamaqdan başqa bir millət olmaya belə layiq olmayan azərilər,ikinci inqilabda türklük,istiqlaliyyət bayraqlarını 24 qaldırmış idi.Birinci Rusiya inqilabında cəhalət və səfalətdə boğulan ədəbiyyat,mətbuat,teatro və məktəbdən məhrum azərilər ikinci inqilaba kimi 12 ilin içində yüzə kimi qəzetə,jurnal çıxarmağa müvəffəq olur.Ədəbiyyatı dirilir,milli bir teatro,milli bir musiqi yaradır.Məktəb kitabları sərf-nəhv və müəllim düzəldir.Birinci inqilabdan sonra erkək cocuğunu məktəbə qoymaq istəməyən azərilər ikinci inqilabda saysız qadın,qız məktəbinə sahib olmaqdan başqa,qadın hürriyyəti,qadın hüquqi uğrunda belə bayraq qaldırır.Şərq,islam millətlərindən birinci olaraq azəri türklər mədəniyyətə və tərəqqiyə mane olan çəpərləri görür və dağılmasına səy edirlər.Məzhəb məsələsini aradan götürən,ruhanilər ilə mübarizə edən,qadınları həyati-ictimaiyyətə soxan birinci azərilər olmuşdur.Hələ o yana getmişlərdir.Mədəniyyəti tez və asan alıb öyrənmək üçün hər millətə sadə və dövlətli dil,möhkəm ədəbiyyat,asan hürufat və yazı lazımdır.Azəri türkləri bu barədə çalışmış və hənuz birinci dramaturq Mirzə Fətəli Axundov bu fikrilə böyük səfərlər etmişdir.İkinci inqilabda Rusiyada ilk qurultay çağıran və mədəniyyətin əxz etdiyi son tərz idarələrdən xalq cümhuriyyətini yenə azəri türkləri qəbul etdilər.Bu nə ilə 12 sənə içində azəri türklər mədəni,milli,siyasi və ictimai bir dəyərlik göstərmiş oldular.Hətta istiqlaliyyət və millətlərini mühafizə üçün çarpışmaya qalxıb saysız qurbanlar ilə hürriyyətlərini təmin etdilər.İndi azəri türklər müstəqil bir millətdirlər.Azəri türklər Millətlər İttifaqına girməyə layiq olduqlarını göstərmişdirlər.Əgər “imkan'“' verilsə təmin edərməgə azəri türklər Şərqin ikinci bir japonu (yaponu)olacaq və aləmi-insaniyyətə böyük xidmətlər edəcəklər.Məhəmmədzadə Mirzə Bala 25 Mədəni bir zərbə Bakı və Şamaxı hadisəsində Azəri türklərin aldıqları zərbələr ən ağırı və ən müdhiş mədəni zərbələr olsa gərəkdir.Xüsusən Bakı faciəsinin səbəb axıntısını təhqiq etsək sosialist maskası al tında işləyən daşnakların bir müəyyən plan üzərilə Azəri türklərin yeni mədəni əsərlər və yeni gənc ziyalıarını məhv etmək istəklərini görərsiz.Bakının 18 mart faciəsində Azəri türklərinin müqəddəs saydıqları “İs mailiyyə” binasının qurban etmələrini,asəri memarından Təzəpir came-şərifi və bir çox ali imarətləri itirdiklərini tarixi milliyəmiz qanlı sətirləriylə xatırlayacaqdır.18 martda daşnakların evbəev gəzib Azəri türklərin gənc ziyahlarını,gələcək Turanın işıqlarını axtarmalarını,xaianə bir surətdə gülləbaran etmələrini heç bir vicdan sahibi soyuqqanlıqla ötürəməz “Kaspi”,“Açıq söz” mətbəələrimiz yandırılmaqla milli mətbuatımıza nə qədər ağır unudulmaz yara vurulmağını həmişə xatırlayacağız.Azərilərin sənələrcə qazandıqları sərvət və mədəniyyəti,gəmi və paraxodlarını zəbt etməklə Azərbaycan dövlət və mədəniyyətinə daha düzəlməyəcək bir zərbə endirmək istədiklərini yenə biliriz.Bu mədəni zərbələrə rəsmi bir rəng vermək üçün Bakı iqilabçıları” müsəlman (intiligensiyasını)əks-inqilabçılıqda,irticai pərəstilikdə müttəhim edir və bu ittihamı öz komitələrindən keçirib Azərbaycan istiqlalı uğrunda canından keçən müsəlman ziyalılarını tutub məzkur komitələrə təslim edib,nə böyük mükafatlar təyin edirlər.Bu nou ilə (özlərini mədəniyyətli,digərlərindən artıq istedadlı hesab edən)qonşularımız var qüvvələriylə Azərbaycanı böyük zəhmətləri və böyük məşəqqətləri sayəsində yaranmışı gənc mədəniyyətə zərbə vurmaqla Azəri türkləri ruhən ölmür.Onların sümükləri üstündə öz səadət və həyatlarını qurmaq istiyordular.Fəqət ona müvəffəq olamadılar.Bununla da ruhən ölmədiklərini və o ruh yüksəkliyi sayəsındə yeni,fəqət yeni azadə bir mədəniyyəti-milliyyə yarada biləcəklərini isbat etdilər.Azəri türklər verdikləri qurbanlar üstünə yeni qurbanlar əlavə etdilər.Ən fəal və gənc ziyalılarını itirdilərsə də istiqlaliyyət və hürriyyəti milliyyələrini saxlamaya müvəffəq oldular.Ə.Seyfullazadə 26 27 Seyidağa Axundzadə 31 mart soyqırımına və Qafqaz İslam Ordusu hərəkatına işıq salan kitab XX əsrin əvvəllərindən başlayaraq ermənilərin Azərbaycan xalqına qarşı törətdikləri soyqırım faktları son iyirmi ildə sistemli şəkildə araşdırılır,yeni sənədlər,arxiv materialları tədqiqata cəlb edilir,kitablar çap olunur.Müsəlman-türk dünyasına qarşı planlı şəkildə törədilən soyqırımların tarixşünaslığı vaxtilə üzərinə məxfi qrifi vurulmuş sənədlərin,mənbələrin ortaya çıxarılması hesabına zənginləşir.Tarixçi alimlərimiz tərəfdən xalqımıza qarşı törədilən soyqırım,terror,məcburi deportasiyaları barəsində xeyli sayda elmi monoqrafiyalar,araşdırıcılar çap edilsə də hələ tədqiqatlardan kənarda qalan,diqqəti cəlb etməyən sənədlər mövcuddur.İşlərin əhatəli aparılması üçün ölkə alimlərinin qonşu Gürcüstan,Rusiya və İran arxivlərində çalışmalarına böyük zərurət var.Azərbaycan arxivlərində erməni vandalizmini öz saralmış səhifələrində qoruyan sənədlərin böyük hissəsinin tədqiqata cəlb olunmasına baxmayaraq axtarışlar nəticəsində yeni sənədlər,mənbələr də aşkarlanır.Soyqırım tarixşünaslığı üçün gərəkli olan belə mənbələrdən biri də bu vaxta qədər tədqiqatçıların nəzərindən kənarda qalan,bu günədək mənbəşünaslığa daxil edilməyən Seyidağa Axundzadənin 1919-cu ildə Bakıda,“Turan” mətbəəsində çap olunmuş “Mart hadisəsi.1918 və yaxud Nuru Paşanın Bakını işğal etməsi” kitabıdır.Mətbuat tariximizin və istiqlal ədəbiyyatımızın tədqiqatçısı,filologiya elmləri üzrə fəlsəfə doktoru,professor Asif Rüstəmli kitabdan bir hissəni ərəb əlifbasından latın qrafikasına transliterasiya edib bu barədə məlumat versə də,nədənsə,əsər barəsində tədqiqat aparılmır.Görünür,adındakı “işğal” sözü xatalı hesab edildiyindən kitabın tədqiqatına ehtiyatla yanaşılır.Mahiyyətinə varıldıqda “işğal” sözünün sadəcə,həmin tarixi dönəmə uyğun bir termin olaraq işləndiyini,Türkiyə və Azərbaycan hərbi birliklərindən və çoxsaylı Azərbaycan könüllülərindən formalaşan Qafqaz İslam Ordusunun istiqlalımız üçün mübarizəsinin obyektiv mənzərəsini görmək olar.Bu kitabın tədqiqata cəlb olunması həm də ona görə vacibdir ki,xalqımıza qarşı erməni-bolşevik birləşmələrinin,Erməni Milli Şurasının törətdiyi 31 mart soyqırımını üç gün ərzində təfsilatı ilə göz önünə gətirir.Mirzə Fətəli Axundov adına Milli Kitabxananın fondunda saxlanılan “Mart hadisəsi 1918 və yaxud Nuru Paşanın Bakını işğalı” kitabının IV cilddə olduğu güman edilir.Çünki kitabın I və III hissələri fondda olduğu halda,II hissəsi yoxdur.Qafqaz İslam Ordusu və könüllü Azərbaycan dəstələrinin Bakını işğaldan azad etməsi prosesi yarımçıq təsvir edildiyindən kitabın IV cildinin olması ehtimal olunur.Bolşevik-daşnak hərbi birləşmələrinin,Erməni Milli Şurasının,“Daşnakstyun” Partiyasının 1918-ci ilin mart ayının 31-dən aprelin 2-dək Bakıda yerli 28 əhaliyə qarşı törətdiyi soyqırımı təhkiyə üsulunda,faktları ardıcıllıqla,saatbasaat qələmə alan,mümkün qədər siyasi münasibətlərdən kənarda dayanaraq faciəni təfsilatı ilə oxucuya çatdırmağa çalışan Seyidağa Axundzadənin şəxsiyyəti də maraq doğurur.Seyidağa Mir Hüseyn oğlu Axundzadə 1887-ci ildə Maştağada ruhani ailəsində dünyaya göz açıb.Atası Axund Mir Hüseyn 1852-ci ildə doğulub.İraqın Nəcəf şəhərində ali dini təhsil aldıqdan sonra Vətənə dönüb.O,dövrün görkəmli şəxsiyyətləri ilə dostluq münasibətləri qurmuş açıqfikirli,mütərəqqi ziyalılarından biri olub.Tibbi,coğrafiyanı və tarix elmini də gözəl bilirmiş.Maştağada “Gövhər-Bikə” məscidini tikdirmiş və orada axundluq etmişdir.Yüksək elmi savadına görə,Maştağanın ətraf kəndlərinə,xüsusən Nardaran və Buzovnadakı məclislərə dəvət alarmış.Onun Azərbaycan tarixində böyük işlər görən mesanat Hacı Zeynalabdin Tağıyev ilə dostluq etməsi barəsində də məlumatlar var.Axund Mir Hüseynin 6 övladı olmuşdur.Böyük övladı Seyidağa idi.Çox təəssüf ki,Seyidağa Axundzadə barəsində əlimizdə kifayət qədər məlumatlar yoxdur.“Kaspi” mətbəəsində mürəttib kimi çalışan Seyidağa dövrün mətbuat orqanlarında məqalələrlə də çıxış etməsi barədə də məlumatlar var.S.Axundzadə “Kaspi” mətbəəsindən başqa “Orucov qardaşları” mətbəəsində,“Səda”,“Hümmət”,“Yeni fikir” qəzetlərində də çalışıb,Azərbaycanın sovetləşməsindən sonra bir müddət “Azərnəşr”də linotinçi kimi fəaliyyətini davam etdirib.Sovetləşmənin ilk aylarında siyasi repressiyalara başlayan bolşeviklər Bakı kəndlərində ruhanilərə qarşı da kütləvi həbslərə,qətllərə başladı və bu cəza tədbirləri Maştağaya da gəlib çatdı.Kəndin bir neçə din xadimini məscidlərin qabağında əhalinin gözü qarşısında güllələyib,80-ə yaxın insanı həbsxanaya saldılar.Maştağada aparılan kütləvi qətlləri,din xadimlərinin güləllənməsini Nəriman Nərimanova çatdıran Seyidağa Axundzadə qismən də olsa Maştağada represiyaların qarşısını ala bildi.Bəzi mülahizələrə görə,Seyidağa Axundzadə Nəriman Nərimanovla yaxın dost olmuş,bir müddət “Hümmət” partiyasında siyasi fəaliyyət göstərmişdir.Siyasi fəaliyyətlə məşğul olması,mətbəəçilik işinə yaxından bələdçiliyi görünür ona “Mart hadisələri 1918.” kitabını yazmağa sövq edib.Maarifçilik işi ilə məşğul olan S.Axundzadə həvəskar aktyor kimi tamaşalarda da müxtəlif rollar oynayıb.O dövürdə çap olunmuş “Zəhmət səhnəsi” jurnalında S.Axundzadənin aktyorluq fəaliyyəti ilə bağlı məlumatlar var.S.Axundzadə çox erkən,43 yaşında 1929-cu ildə dünyasını dəyişib.Vaxtilə çalışdığı mətbəələrin 1918-ci ilin martın 31-də ermənilər tərəfindən yandırılaraq xarabazara çevrildiyini gözləri ilə görən S.Axundzadə yazır:“Bu gün seşənbə günü,mart ayının iyirmisi saət on birdən etibarən müharibə bir milli rəng almış idi.Ona binaən də saət bir radələri idi,ermənilər tərəfindən müsəlman məhəllələrinə hücum edilib Nikolayevski caddə də onlar tərəfindən işğal edildi və Cəmiyyəti Xeyriyyə binası da onların əlinə keçdi.Hətta şəhər idarəsi binasına qədər yürüş edib,idarəni də əllərinə aldılar və oraya mitralyoz və toplar yeridib İçərişəhəri 29 xarabazara döndərmək istiyorlardı.Qoşun dərhal şəhər bağı cənubundan hücum edib mitralyozdan səri atəşlər açırlar.Bu halı görən Daşnak firqəsi dərhal məzkur küçədən geri çəkilməyi qəti qərara alıb Cəmiyyəti Xeyriyyə binasına və “Açıq söz”,“Kaspi” mətbəə və idarələrinə od vururlar”.Ermənilərin Xəzər dənizindəki matroslara guya müsəlmanların xaçpərəstləri qətlə yetirdikləri barəsində yalan məlumat verməsini,əslində vəziyyətin tamam başqa olduğunu faktlarla qələmə alan S.Axundzadə 1918-ci ilin mart soyqırımına bəzi sovet tarixçiləri kimi “vətəndaş və sinfi müharibə” kimi yanaşmır,bolşeviklərin Daşnaksütun firqəsi ilə birgə Azərbaycan xalqına qarşı soyqırım törətdiyini,hadisənin milli qırğın miqyası aldığını açıqlayır.Bakıda müsəlmanlara qarşı törədilən soyqırım aktının üç gün davam etdiyi də əsərdə xronoloji şəkildə əksini tapıb.Köhnə təqvimlə martın 18-də (yəni martın 31-də)Nikolayevski (indiki “İstiqlaliyyət”)küçəsində başlanan erməni-bolşevik hücumu Şamaxı küçəsinə,sonra isə müsəlman məhəlləərinə keçirilir,minlərlə dinc silahsız insan qətlə yetirilir.Bu qırğınları təşkil edənləri “igid daşnaklar” deyə əsərində ironiya ilə təqdim edən S.Axundzadə yazır:“Deməli,dilir (yəni igid)daşnak firqəsi” əllərinə düşən müsəlman övrət və uşaqlarından heç bir zülmü əsirgəməyib,insanlara yarasınayan böylə qəbahətlərin icrasına qədər varmışlar”,Hamilə qadınların bətinlərini yarma kimi qeyri-insani,vəhşi üsullara ol atan erməni-bolşevik yaraqlıları törətdikləri bu faciəni əsl soyqırım kimi xarakterizə edən müəllif yazır:“Hamilə övrətlərin bətnində olan məsum səbilləri (uşaqları)belə çıxarıb tüfəng cüdalarına taxmışlar və xırda balaları belə divarlara mıxlamışlar”.Kitabda əksini tapan,tarixşünaslığımıza yeni məlum olan faktlardan biri 3 gün davam edən qırğınların Bakıda yaşayan rus və yəhudilərin erməni-bolşevik qoşunları komandanına,dənizdən İçəri şəhəri aramsız bombalayan matroslara verdikləri ultimatumdan sonra dayandırılmasıdır.Müəllif qeyd edir ki,müsəlman qırğınının üçüncü günü,yəni sübh tezdən dənizdə olan hərbi vaporlardan və erməni məhlələrindən İçərişəhərə toplar atıldı,evlər,məscid minarələri dağıdıldı.Müsəlmanlarla yanaşı,rus və yəhudilərin də zərər çəkməsi onların ciddi etirazlarına səbəb oldu:“Bu halı görən İçərişəhərdə yaşayan xaçpərəst milləti dərhal bir yerə toplaşıb,kəndi tərəflərindən bir nümayəndə liman uçastokuna (yəni hərbi dəniz ordu komandanlığına-A.A.)göndərdilər ki,biz İçərişəhərdə sakin olan xaçpərəstlər təmam istirahətlik ilə yaşadığımız bir halda bizi bombardman etməniz nə cəhətə olmalıdır”.İçərişəhərin bombalanmasını dayandırmaq üçün danışıqlara gedən rus və yəhudi nümayəndələrinə Dəniz Hərbi Komandanlığı Daşnaksütun firqəsinin onlara göndərdiyi məktubu göstərdi.Məktubda daşnaklar müsəlmanların qeyri-millətləri İçərişəhərdə qətlə yetirib,mallarını qarət etməsi barədə uydurmalar yazılmışdı.Dəniz-hərbi qüvvələri müsəlmanların kütləvi qırğınına cəlb etmək üçün ermənilərin böhtanlarını duyan yəhudi-rus nümayəndələri belə bir halın baş vermədiyini deyir.Əksinə,müsəlmanların onlara kömək olduğunu söyləyərək dinc sakinlərin qırğınının dayandırılmasını sərt şəkildə tələb edirlər:“Biz axırıncı tələbimizi liman uçastokuna 30 təqdim ediriz:“Əgər bu bombardman davam edərsə,biz də hazırlaşıb yerli müsəlmanlarla birabir qiyam edəcəyiz”.Bu qəti tələbnamədən sonra təhqiqat komissiyası yaradılır.Daşnak firqəsinin fıtnəkarlığı aşkarlanır,yalanları ortaya çıxır.Ancaq artıq gec idi.Vertolyotlardan,Xəzərdəki hərbi gəmilərdən açılan top atəşləri,güllələr üç gündə 18 min müsəlmanın kütləvi qətlinə gətirib çıxardı.Erməni silahlıları milli təsisatları,qəzet və jurnal redaksiyalarını dağıdıb yandırmaqla törətdikləri əməllərin sübutu olmamasına,bu qanlı faciənin tarixdə iz qalmamasına çalışdılar.Ancaq bu soyqırım Bakıda deyil,Şamaxıda,Qubada,Salyanda təkrarlandı və miqyası böyüdü.** * Kitabın üçüncü hissəsi Qafqaz İslam Ordusunun Bakı ətrafında apardığı döyüşlər,menşevik və daşnakların bolşeviklərə qarşı siyasi mübarizəsindən,ingilis qoşunlarının Ənzəlidən Bakıya dəvət olunması və “Mərkəzi Xəzər” Diktaturası hakimiyyəti dövründən bəhs edir.Kitabın ikinci hissəsinin Qafqaz İslam Ordusunun formalaşması və Gəncədə başladığı mübarizənin Göyçayda,Kürdəmirdə,Ağsuda,Şamaxıda apardığı savaşdan bəhs olunduğu bəri başdan bəlli olur.Çox təəssüf ki,kitabın bu bölümünün əldə olunmaması sadəcə fərziyyələr yürütməyə imkan verır.1918-ci ilin iyul ayının 26-da Şaumyanın rəhbərlik etdiyi Bakı komunası cəbhədəki uğursuzluğa görə menşevik və daşnakların təzyiqi ilə hakimiyyətdən məcburi əl çəkməli oldu.Hakimiyyətə 1918-cı ilin avqustun 1-də menşevik-daşnaklar və matroslardan təşkil olunan müvəqqəti “Mərkəzi Xəzər” diktaturası gəldi.Daşnakların təzyiqi ilə ingilis qoşunları Ənzəlidən Bakıya çağrıldı.Bu artıq elə bir dövr idi ki,artıq Qafqaz İslam Ordusu Bakı ətrafında döyüş mövqelərində yerləşib,Bakının azadlığı uğrunda mübarizə aparırdı.Bakının qan tökülmədən azad olunması üçün Qafqaz İslam Ordusu komandanı Nuru Paşa “Gəncədə yaşayan ermənilərə təklif olunduğu kibi” Bakı ermənilərinə də rus dilində müraciət göndərdi.S.Axundzadənin qeyd etdiyi bu fakt digər mənbələrdə də öz təsdiqini tapır.Bu müraciətdə Qafqaz müsəlmanlarının hüquqlarını müdafiə etmək üçün mübarizə apardığını müraciətində bildirən Nuru Paşa yazırdı:“Bakıda yaşayan erməni əhalisinə kəndi tərəfimdən elan edirəm ki,nahaq axıdılan qanlara bais olmayıb,Bakı şəhərini təslim edib sülhcəyanə bir surətdə bizimlə müsamilədə bulunurlarsa,ümumerməni milləti böyük səadət qazanarlar”.İngilislərin böyük hərbi texnika və canlı qüvvə ilə Bakıya gəlib Qafqaz İslam Ordusunu və Bakı uğrunda könüllü birliklər yaradıb mübarizə aparan Azərbaycan türklərini ağır məğlubiyyətə düçar edəcəklərini düşünən daşnaklar “qan tökülmədən məsələnin həlli” təklifini öz mətbu orqanlarında məsxərəyə qoyurdular.Daşnakların Azərbaycan milli hakimiyyətinin və Qafqaz İslam Ordusunun sülh təklifini “acizlik” kimi qələmə verməsi də müəllifin diqqətindən yayınınayıb.S.Axundzadə 1918-ci ilin avqustun əvvəlindən başlayan proseslərin axarını bu cür təsvir edir:“.menşeviklər 31 başlarlar Bakı şəhərində olan bir neçə bolşevik nümayəndələrindən həbs edib Bakıdan Krasnovodskaya sürgün etməyə.Bir neçə günə bolşevik nüfuzun Bakı şəhərindən qət etdilər”.31 martdan aprelin 2-dək müsəlmanların kütləvi qətlini tam həyata keçirə bilmədiklərini düşünən daşnaklar bu istəklərini ingilislərin hərbi yardımı ilə başa çatdıracaqlarını planlaşdırdılar.Bu barədə müəllif yazır:“.İngilislər şəhərə varid olmadan bir neçə gün əqdəm “igid daşnaklar” müsəlmanları qətliam edilmələri xüsusunda çox danışıqlar açarlar.Hərçənd rus və başqa millətlər razı olmazlarsa,ama kirvələr gizli surətdə həmin fikri icra etməyə hazırlıq yaparlar”.S.Axundzadə ingilislərin “politikan” olduğundan Bakının əsil sahibləri müsəlmanların incidilməməsi üçün fəaliyyət göstərdiyini də qeyd edir:“Daha kirvələr bir iş bacara bilməyib məzkur məsləyi ləğv edirlər”.1918-ci ilin avqust ayının 5-dən sonra bir ay yarım Bakının Bibiheybət səmtindən başlamış Abşeron burnunadək Qafqaz İslam Ordusu tərəfindən mühasirəyə alındığını yazan müəllif bu mühasirənin dəqiq təfsilatını verir.İyul ayının 30-da “vaqe olan hücumda türk-Azərbaycan” ordusunun öz qərargahını Qobu və Güzdəyə köçürdüyü faktı da digər mənbələrdə də təsdiqini tapır.Şəhər ətrafında döyüşlər zamanı “igid daşnakların” müsəlmanlara qarşı qətliamlarının davam etdiyini qeyd edən S.Axundzadə yazır:“Bu gündən etibarən yerli əhalinin kəndlər və bağlar ilə əlaqələri qət edilir.Səbəbi isə yollarda “igid daşnakların” dinc əhalini qətl etmələri olmuşdur”.Avqustun ilk günlərində Saray kəndindən keçərək Maştağaya Qafqaz İslam Ordusunun yüz nəfər süvari və iki plemyotdan ibarət alayın gəldiyi və Maştağada hərbi inqilab komitəsinin təsis olunması barəsində kitabda əksini tapan məlumatın faktoloji əhəmiyyəti var.Belə ki,bu hərbi komitədə 12 nəfərdən ibarət kənd mötəbərinin bir araya gəlməsi və ingilis-daşnak birləşmələrinə qarşı əhalini səfərbər etmələri və Bakının azadlığı uğrunda Bakı kəndlərinin oynadıqları rol tarixi həqiqətlərin bərpası üçün əhəmiyyətlidir.İngilis-daşnak birləşmələrinin hücumlarına qarşı yerli əhalinin 5 gün müqavimət göstərdiyi də önəmli faktlardan biridir:“.Beş gün müharibə davam edər və nəhayət,yerli əhalinin fişənglərinin qurtardığını düşünən daşnaklar meydan müharibəyi vüsətləndirib (Balaxanı-Ramana)üzərinə qoşun çıxararlar.Qoşun hücuma başladıqda dalınca üç dügməli toplar ilə aramsız atəş açarlar.Qabaqca süvari,ardınca piyada dəstələri hücuma başlarlar”.İngilis-daşnak birləşmələrinə qarşı meydan savaşını davam etdirən yerli əhalidən təşkil olunan könüllülərin qeyri-bərabər müharibədə göstərdikləri şücaəti təsvir edən S.Axundzadə yazır:“Ömürlərində müharibə görməyən əhali ciddi və dilbaranə bir surətdə bağların kənarında səngərlər tərtib verib axır nəfəslərinə qədər səngərdən çıxmadıqlarını qət edərlər.Bu vaxt avqust ayının 5-i olub sübh saat 11 radələri idi”.32 Bakı kəndləri gənclərinin əliyalın səngərlərə hücum etdiklərini diqqətdən qaçırmayan müəllif yaşlı insanların da bu savaşda övladları ilə birgə mübarizə apardıqlarını təsvir edir:“.Cavanlar yek digərini boş əllər ilə belə səngərlərə yürüşür idilər.İxtiyarlar isə onlara yemək və ləvazimat daşıyırdılar”.Bakının 1918-ci il sentyabrın 15-də işğaldan azad olunması Qafqaz İslam Ordusunun döyüş əməliyyatları ilə yanaşı əhalinin də fəallıq göstərdiyinin nəticəsində əldə olunduğu Ş.Axundzadənin qələmə aldğı faktlarla təsdiqini tapır.Bakı kəndlərinin minlərlə əli silah tutanları,könüllü hərbi birlikləri xüsusən gənclərinin döyüşlərdə mətanətlə Azərbaycanın bütövlüyü,istiqlaliyyəti uğrunda mübarizə aparmaları xüsusi tədqiqat mövzusudur.Kitabdakı faktlardan bəlli olur ki,1918-ci ilin avqustun 5-dək yalnız yüz nəfər süvari alayının və iki topun hesabına deyil,yerli əhalinin silaha sarılması ilə ingilis-daşnak birləşmələrinin hücumları dəf edilib.Bir neçə gündən sonra isə səngərləri buraxmayan əhali müjdəli xəbər alır:“Nuru Paşanın komandanlığı ilə Azərbaycan-türk ordusu bir saatdan sonra Maştağaya yetişəcək”.Ermənilər tərəfindən kütləvi qətliam olunacaqlarını göz önünə gətirən əhalinin bu xəbəri necə qarşıladığını müəllif bu cür təsvir edir:“Övrət,uşaq əllərində qablarda su ilə dolu bu vaxta qədər İslam Ordusunun nə rəngdə olduğunu belə görməyən əhali fövqəladə bir aramsızlıq ilə gözləyirdilər”.Müəllifin verdiyi məlumatlardan bəlli olur ki,avqustun 5-dən sonra Qafqaz İslam Ordusunun “pişdarlarından ibarət olan bir neçə nümayəndə Maştağaya gəlir və bu,əhali arasında ruh yüksəkliyi yaradır”.Qafqaz İslam Ordusu hərəkatı ilə bağlı tarixi araşdırmalarda Maştağa qarnizonunun yaradılması və onların Bakının işğaldan azad olunması üçün göstərdikləri fədakarlıq barəsində kifayət qədər bilgilər var.S.Axundzadə qarnizonun formalaşması ilə bağlı tarixşünaslığımıza öz dəyərli faktlarını da əlavə edir.Maştağa qayməqamı Məhəmməd Tofiq bəy şəhərin şərq-şimal-cənub tərəflərdən düşmənə ağır zərbə endirmək üçün yerli əhali arasında iyirmibeş-qırx yaşlıları səfərbərliyə alır və könüllü hərbi birliklər təşkil edir.Müəllif yerli əhalinin fədakarlığını yüksək qiymətləndirərək yazır:“Yerli əhali ordu qərargahından alınan ləvazimat hərbiyələrin öhdələrinə alıb qəhrəman minbaşı Məhəmməd Tofiq bəyin komandasında üç mindən ibarət bir könüllü ordu düzəlir”.Azərbaycan xanımlarının döyüşlərdə öz həyat yoldaşı və oğulları ilə birgə mübarizə aparmalarını da qələmə alan S.Axundzadə yazır:“.İslam qadınları kibi kəndi övladları üçün yemək azuqəsi gətirmək üçün hazırlaşır idilər”.1918-ci ilin sentyabrın 15-də İslam dünyasının müqəddəs Qurban bayramında Bakının azad olunmasını hərbi əməliyyatların təsviri baxımından müəllif tarixçilərimizə dəqiq bilgilər verir.Bakının qurtuluşuna Qurban bayramından beş gün əvvəl başlandığını,döyüş əmrinin iki istiqamətdə-Suraxanı,Ramanı,həmçinin Zabrat və Məhəmmədi cinahlarında aparıldığı bəlli olur.Bakı kəndlərinin mədən dairələrində,yəni neft buruqları olan ərazilərdə ələ keçirilən və təslim olan əsirlərin Maştağaya gətirildiyi və hücumlara tab gətirməyən ingilis-daşnaklara məxsus “iki 33 Seydağa Axunzadənin 'Mart hadisəsi 1918-ci il.” kitabından səhifələr,“Turan” mətbəəsi 1919-cu il qatar düyü,qənd və başqa hibubət ilə birabir bir vaqonda silahını alıb” hökumətə təslim verildiyi də əsərdə əksini tapan maraqlı faktlardır.Xalqımıza qarşı törədilən 31 mart soyqırımının araşdırılması və Azərbaycanın ərazi bütövlüyü uğrunda Qafqaz İslam Ordusu hərəkatının tədqiqi üçün S.Axundzadənin bu əsərlərinin böyük əhəmiyyəti var.Çox təəssüf ki,kitabın bütün cildləri hələlik əldə olunmayıb.İnanırıq ki,bütün cildlərin axtarılıb tapılması üçün araşdırmaçılarla yanaşı,tarixi həqiqətlərin ortaya çıxarılmasında maraqla olan ictimaiyyət nümayəndələri də fəallıq göstərəcəklər.Kitabın ərəb əlifbasından latın qrafikasına çevirməkdə köməkliyini əsirgəməyən,çətin sözlərin oxunuşunda öz yardımını göstərən M.F.Axundov adına Milli Kitabxananın əməkdaşı Sevda xanıma və Əli Nicata təşəkkürümü bildirirəm.34 Seydağa Axunzadə 'Mart hadisəsi 1918-ci il.” Müqəddimə İş bu kitabçanı nəşr etməkdən məqsəd 18 mart 1918-ci il səneyi miladidə Avropa müharibəsi nəticələrindən olaraq Bakı şəhərinin uğradığı fəlakət və müqəddəratının nə kibi bir “vətəndaş müharibəsi” olduğun təsvir edib gələcəkdə tarix səhifələrində Bakı şəhərinin də Avropa müharibəsində nə nəhv ilə iştirak etməsini göstərməkdir.Başqa məmləkət və şəhərlərdə Avropa müharibəsi növbənöv rənglər aldısa da,lakin heç bir yerdə milli rəng almamışdır.Qafqaz islamlarının sadəqəlbliyi nəticələrindən olaraq hər bir neçə sənə zərfində bir fəlakət və bir bədbəxtliyə giriftar olduğu kibi bu sənə də Bakı şəhərində xain qoşunların uydurmalarına aldanıb tarixi bir fəlakətə düçar olduiar.Bakı müsəlmanları yüzünə xain daşnak firqəsi tərəfindən açılan həmin pərdə nəhayət vəhşiyanə bir surətdə icra edildiyi həmin tarixdə həqiqət üzrə göstərilib və ya da bir mədində Bakı islamlarına görülən həqarət və zülmlərə xainə çıxan qəhrəman Nuru Paşa ordusunun Bakı şəhərini işğal etməsi bir vəsilə.qəbilindən olub bilimiun Qafqaz və bilalxüsus Bakı islamlarına xain Daşnak firqələrinə məruz olmadan təxlis etməsinin həmin tarixdə göstərilmişdir.35 I hissə Mart ayının 18-ci günü Bakı şəhərində mütəfərrib (müxtəlif)firqələr tərəfindən şəhər idarə olunduğu bir halda müsəlmanlar tərəfindən tərtib verilmiş milli ordunun (dikaya diviziya)Lənkərana sövq edildiyi zaman rus milli firqəsi tərəfindən tərkisilah edilməsi eşidildi.Həmin şayiə əhali miyanında kəsbü-xamət etməkdə idi.Böylə ki,həmin məsələnin siyasi dairələrdə belə ciddi surətdə danışıldığı yerli qəzetlərdə oxunur idi.Nəhayət,yekşənbə günü 18 mart yetişdi,bu gün Bakı əhalisi miyanında bir əlahiddə halət və həyəcan müşahidə olunur idi.Saət 9 radələri idi.Ümummüsəlmanları dükan-bazarı qapayıb Nikolayevski (indiki İstiqlaliyyət küçəsi )caddədə vaqei Cəmiyyəti Xeyriyyə (indiki Əlyazmalar İnstitutunun binası)toplaşıyordu.Küçələr dolusu axışan əhali miyanında “Bu gün gərək bizim əsgərlərin silahı qaytarıla” sədaları eşidilməkdə idi.Nəhayət,saat on birdə Cəmiyyəti Xeyriyyə salonu Bakı şəhərinin qaraguruh sinifləri ilə dolub gurultulu sədalar eşidilirdi.Məsələn:“Bu saət gər rus milli firqəsi bizim qoşunların silahını təhvil verib özləri də buradan getsin”.Bu cür nagüvəra (çətin)və gələcəkdə pis nəticələrə bais olan daşnakların qabağı “Müsavat” və başqa firqələr nümayəndələri tərəfindən alınır desə də,salonu əhatə edən gurultuların müqabilində heç bir fayda vermiyordu.Nəhayət,Bakı əhalisindən kürsü xitabətə çıxıb qaraguruhu qızışdıran bəzi mücahidanə ahəng ilə niqtlər söylədigindən sonra böylə bir qətnamə oxudu:-Bu saat özüm ilə bərabər kəndi firqəmiz tərəfindən neçə nəfər nümayəndə götürüb bolşevik adı ilə təsis olunan hökumət idarəsinə bir tələbnamə təqdim edəriz və həmin tələbnaməni bu gün saət 6-yə qədər həll olduğun tələb edəriz.Əks surətdə biz öz tərəfimizdən hərb elan edəriz.İştə tələbnamənin məzmunu:1)Biz Bakı şəhərində yaşayan ümumislam əhalisi bu gün saət 6-yə qədər bizim milli qoşunların alınan silahlarını göndərdiyimiz nümayəndələrə təhvil verməyinizi tələb ediriz.2)Bu gündən sonra biz islam əhalisini öz başımıza buraxıb bizim siyasi işlərimizə heç bir vəchlə qarışmamanıza imza edəsiniz.Həmin yersiz tələbnamənin bu günlük təxirə salınmasına Bakı ziyalıları tərəfindən və başqa firqələr nümayəndələri tərəfindən göstərilən sübutlu maneələrə qulaq verməyib on nəfərdən ibarət bir heyət intixab edib təcili surətdə məzkur tələbnamənin lazım birinə yerinə yetirilməsi müntəxib heyətə təklif edildi.İntixab edilən ziyalılardan hankisi məzkur təklifi rədd edərsə,xal divanına verilməsi ilə təhdid edildi.Nəhayət,saat 3 radələrində qaraguruh tərəfindən məcburi surətdə intixab edilən heyəti öhdələrinə ağır vəzifəyi ifa etməyinə azim oldular.Fövqəlzəkər tələbnaməyi təqdinı etdikdə mərkəzi hökumət nümayəndələri tərəfindən cavab vermək sizin mövqe müzakirəyə qoyulmasın təht qərara alırlar.36 Heyət isə təcili surətdə cavab vermələrini tələb etdikdə:“Biz bu məsələ barəsində xüsusi iclas yapıb və asayişlə həll olunmasına söz verməyimiz ilə bərabər yerli əhalini sakit etmək biz sizə əxz etdiyimiz silah sandıqlarının açarlarını verə biləriz” cavabını alırlar.Bu vaxt saət beş olar idi.Saət 3 radələrində heyət getdikdən sonra Bakı müsəlmanları həyəcanlı bir surətdə evlərinə gedib saat 6-da hər məhəllə öz məscidi dairəsinə toplaşıb müntəzir cavab almaların təht qərara aldılar.Deməli,saət dörd ilə beş araları Bakı şəhərinin bir yas,guya,qəzaya düçar olduğun aşkarə müəyyən etmək mümkün ola bilərdi.Qəti surətdə bu gün bədbəxtlik,daha doğrusu,bir milli fəlakət baş göstərdiyi qət edilirdi.Saət beş ilə altı miyanında Şamaxı caddəsi tərəflərində bir neçə atəş səsləri eşidildi.Həmin atəşlər gələcək müqəddəratın başlandığın elan etdi və həmin atəşə də səbəb müsəlmanlar Cəmiyyəti Xeyriyyə binasında iclas yapdığı zaman xain müfəttinlər (fitnəkarlar)tərəfindən yapılan hazırlıqlar icrasına şüru edilməsi əlaməti idi.Böylə ki,şəhərin bəzi mühüm nöqtələrinə gizli surətdə silah və pulemyotlar nəql edilib,şəhər şərq-şimal tərəfindən əhatə edildikdən sonra Şamaxı caddəsi ilə gedən bir nəfər müsəlmanın silahı fitnəçilik ilə alınmasından naşı olmuşdu.Bu halda mütəfərriq (müxtəlif)caddələrdən atəş sədaları ara-sıra eşidilirdi.Nikolayevski caddədə vaqei Cəmiyyəti Xeyriyyə binasına toplaşan müsəlmanlar təcili surətdə qaçmağa başladılar.Şamaxı caddəsində başlanan atəş on beş dəqiqəlik bir zamanda Nikolayevski caddəyə sirayət etdi.Nəhayət,saət 6-da tüfəng sədalarının çoxalması və arabir əl qumbaraları sədaları da eşidilirdi.Mosuq mənbələrdən alınan məlumata görə,bolşeviklər ilə Müsavat firqəsinin müharibəsi olduğun söyləyirdilər.Mart ayının 19-cu gecəsi (düşənbə gecəsi)ancaq sabaha qədər tüfəng sədaları ilə keçdisə də,lakin gecə 11 və 12 radələrində bir neçə gurultulu bomba sədaları da eşidildi.Nəhayət düşənbə günü oldu,saət 7-də şiddətli atışmalar şəhərin aşağı hissələrindən başlandı və bir az tüfəng atəşinin qızışmasından sonra “Mitralyoz” atışmaları da başlandı.“Mitralyoz” atışmaları gəldikdə sədalarından düşmənlərin hücuma keçdiyi məlum olunurdu.Bu halda İçərişəhər hissələrində böylə şayiələr eşidilirdi ki,guya müsəlmanlar ilə birləşib bolşevikləri tərk edəcəklərdi.Bu nəhv şayiələr və get-gedə çoxaldıqca atışmalar da şiddət kəsb eləyirdi.Beləliklə,saat 10 radələri idi ki,bolşeviklər tərəfindən səfərbərlik elanı paylandığını söylədilər.Əldə edilən nüsxələrdən biri bu məzmunda idi:İştə elan:Nömrə 1.Yekşənbə günü,mart ayının on səkkizindən etibarən.naşi Bakıda sakin hamı xaçpərəst əlinə silah almağa dəvət edilir.Fövqəlzəkər səfərbərlikdən boyun qaçıran vətəndaşlar hərbi inqilab məhkəməsinin şiddətli cəzalarına məhkum ediləcəkdir.37 İmza.Bakı Hərb İnqilab Komitəsi.Bu elanı oxuyan müsəlman əhalisi işlərin bu növ bir mövqe aldığını görüb də və kəndilərınin keçən gün Cəmiyyəti Xeyriyyə salonunda gurultulu nitqlərinin ancaq əfsanə bir söz olduğunu başa düşüb,lakin işin işdən keçdiyini bir-birinə söyləyirdilər.Saət iki radələr idi.Atışma nəhayət,şiddət ilə artıyordu.Bu halda ikinci bir şayiə dövr etməyə başladı.Şaiyə isə bundan ibarət idi:“Ermənilər söz vermişlər ki,bizim təcili iclasımız vardır və həman iclasda bizim həmin müharibədə müsəlmanlara kömək etməmiz qət ediləcəkdir.Bir saətdən sonra müsəlmanlara ermənilər tərəfindənr dəva ləvazimatı veriləcəkdir”.Bu şaiyəni eşidən safdil əhali dərun qəlbdən inanıb bir-birinə gözaydınlığı verməyə başladılar.Fövqəlzikr şaiyədən iki saət sonra ermənilərin müsəlman bazar-dükanların qarət etmələri şaiyəsi sürət ilə danışılmağa başlandı.Nəhayət,erməni millətinin dədə-babadan tapşırılma xəyanətləri ortaya atıldı.Deməli,ürəyi düz müsəlmanları bu tərəfdən xatir,o biri tərəfdən bolşevik hökumətinə xainanə bir surətdə qoşulub Şura hökumətinə yarasınayan bir namussuzluq icrasına iqdam ediyorlar.Bu halda düşənbə günü,saət altı radələri idi.Yavaş-yavaş mitralyoz və bomba sədalarının şiddətlənməsi hücum əlamətlərin bildirir idi.Bu halda erməni kəndi tərəfindən müsəlman məhəlləsi tərəflərinə bir neçə top atıldı.Yüz illərdən bəri müharibə görməyən və top-tüfəng sodası eşitməyən Bakı müsəlmanları bu dəqiqədən özlərinin təhlükəli bir mövqe aldıqların qət etdilər.Yarım saət bundan əqdəm diliranə (cəsuranə)bir surətdə müharibə edən müsəlman cavanları bir neçə top sədasını eşitdikdə bir növ özlərin itirib kəndi xanələri tərəfə üz çevirdilər.Bu halda hava qaranlıqlaşıb atışmanın sədaları uzaqlaşıb və ağırlaşırdı.Bu gecə Bakı şəhəri zülmət içində qalıb ara-sıra atəşələr ilə sübh oldu.Bu gün seşənbə günü,mart ayının 20-si idi.Sübh saət altı radələri idi.Atışmanın şiddəti bu gün Bakı şəhəri bir qan dəryasına döndügün bildirir idi.Bu gün Bakı şəhərinin müsəlman məhəllələrindən ah-nalə sədalarının ucalması başlanır idi.Saət səkkiz idi.Erməni kəndi tərəfindən dəfəat ilə (dəfələrlə)bir neçə top atıldı.Bu halda dəniz içində duran hərbi vaporlarından da İçərişəhər və Tazəpir üstlərinə bir neçə toplar atıldı.İçərişəhərdə vaqe-i xan evləri və məscid minarəsi ilə bərabər bir neçə evlər də zərərdidə oldular.Bu halı görən İçərişəhərdə yaşayan xaçpərəst milləti dərhal bir yerə toplaşıb kəndi tərəflərindən bir nümayəndə liman içastokuna göndərdilər ki,biz İçərişəhərdə sakin olan xaçpərəstlər təmam istirahətlik ilə yaşadığımız bir halda bizi bombardman etməniz nə cəhətə olmalıdır.Liman içastoku isə bir saət qabaq aldığı dokladı (məlumat)onlara oxuyur.İştə məlumat:Biz (Daşnaksakin)firqəsi xüsusi adamlar vasitəsilə aldığımız rəsmi məlumatı binaən yazıb Hərbi İnqilab Komitəsinə elan ediriz ki,İçərişəhərdə yaşayan təmam xaçpərəst əhalisini yerli müsəlmanlar qətliam etdikdən sonra malların qarət etmişlər.38 Lazımi sərəncamda bulunmanız arzu olunur.İmza:Bakı Daşnaksakan İcra dəstəsi.Sonradan liman uçastoku həmin məlumatı sərəncam olaraq Hərbi İnqilab Komitəsi əmnasiylə bir əmrnamə oxuyur.Əmrnamə isə İçərişəhəri bombardman etmədən ibarət idi.Böylə bir böhtan və iftira şaiyəni eşidən rus və yəhudi nümayəndələri hər bir tərəfdən:Bu cür yalan və iftiralara qulaq verib rahat yaşayan bir əhalini narahat etmək ağılsız və tədbirsizlik olmayıb da nə ola bilməz deyib biz xaçpərəst milləti bu gün iki gündür yerli müsəlmanlar tərəfindən hər bir ehtiyacımızın verilməgi ilə birabir bizi qorxarsınız deyə bayıra çıxmağa qoymayıb uşaqlarına belə su və başqa şeylərimizi hazır etməyə çalışırlar.Biz axırıncı qəti tələbimizi liman uçastokuna təqdim ediriz:Əgər bu bombardman davam edərsə biz də hazırlaşıb yerli müsəlmanlar ilə birabir qiyam edəcəyiz.Liman uçastoku xaçpərəst nümayəndələrindən böylə bəyanatı eşitdikdə inanmayıb təhqiqat yapmayı qərar verirlər.Dərhal Hazronun iştirakı ilə bir təhqiqat komissiyası tərtib verib şəhərin içinə çıxırlar.Təhqiqat yapdıqda ermənilərin birinci olaraq fitnəçilikləri meydana çıxır.Bu halı görən təhqiqat komissiyası erməni daşnak firqəsinə lənətxan (lənət oxuyan)olub lazımi tədabirdə olmaların vəd edirlər.Bu gün seşənbə günü,mart ayının iyirmisi saət on birdən etibarən müharibə bir milli rəng almış idi.Ona binaən də saət bir radələri idi,ermənilər tərəfindən müsəlman məhəllələrinə hücum edilib Nikolayevski caddədə onlar tərəfindən işğal edildi və Cəmiyyəti Xeyriyyə binası onların əllərinə keçdi.Hətta şəhər idarəsi binasına qədər yürüş edib idarəni də əllərinə aldılar və oraya mitralyoz və toplar yeridib İçərişəhəri xarabazara döndərmək istiyordular.Bu halı görən xaçpərəst əhalisi dərhal liman uçastokuna toplaşıb ciddi surətdə tədabirdə bulunmaların tələb edirlər.İdarə isə dərhal bir əmirnamə yazıb Dəniz ordusu komandanlığına irsal edir (göndərir).Komandan isə əhvalatdan mətlə olub bir fövc (dəstə)qoşunun onları Nikolayevski küçədən qovub çıxmalarına əmr edir.Qoşun dərhal şəhər bağı cənubundan hücum edib mitralyozdan səri atəşlər açırlar.Bu halı görən Daşnak firqəsi dərhal məzkur küçədən geri çəkilməyi təhti 39 qərara alıb Cəmiyyəti Xeyriyyə binasına ( İsmailiyyəyə)və “Açıq söz”,“Kaspi” mətbəə və idarələrinə od vururlar.Həmin əsnada Vodavoznı küçədə vaqe-i bir erməni evindən müsəlman küçələrinə yağdırılan mitralyoz və tüfəng atəşlərinə intəha vermək üçün müsəlman tərəfindən həman evə od vuruldu və bir də Cəmiyyəti Xeyriyyə ilə rubəru (üz-üzə)olan erməni Krasilnikov bəradərlərinin (qardaşlarının)evi elektrik xəttinin qırılmağından taşı od alıb bir qədər hissəsi yandı.Bu vəqt saət beş radələri idi.Bakı şəhərini mütəfərriq yerlərdən əhatə edən tüstü buludları şəhərin nə kibi bir təhlükədə olduğunu təyin etmək qeir mümkün idi.Bu gün şəhərin vağzal hissəsində yaşayan müsəlman əhalisi “igid və mərdanə daşnak firqəsi” tərəfindən evbəev edilib sakinləri isə qətl edilirdi.Bu gün məzkur hissənin müsəlmanları bir tarixi günü keçirmişlər.Deməli,“dilir (igid)daşnak firqəsi” əllərinə düşən müsəlman övrət və uşaqlarından heç bir zülmü əsirgəməyib insanlara yarasınayan böylə qəbahətlərin icrasına qədər varmışlar.Hamilə övrətlərin bətnində olan məsum səbiləri (uşaqları)belə çıxarıb tüfəng cüdalarına taxmışlar və xırda balaları divarlara belə mıxlamışlar.Pajarnı komanda tərəfindən vaqe bir məscidin divarlarında neçə uşağın mıxlandıqlarını barışıqdan sonra görmüşlər və o tərəfdə yaşayan müsəlmanların həyatına birdəfəlik qələm çəkmişlər.Böylə bir zülm və həyasızlığı icra edən “Daşnak igidləri” mart ayının 21-də avtomobillərə minib müsəlman məhlələrinə gələndə əllərində on beş yaylıq ilə ağlayırdılar ki,vallah,biliah biz heç bir vəqt razı deyildik ki,biz ilə qardaş olan müsəlman əhalisinin ayağına bir tikan belə batsun.Allah şeytana lənətlər eləsün.Bizi də,sizi də yoldan çıxarıb iki qardaşın arasına ziddilik saldı.Bu əhvalları və davanın siyası olmayıb milli birmüharibə olduğun görən Şura hökuməti mart ayının 21-də,müharibənin dayandırılmasına binagüzarlıqlar gördü və həman binəgüzarlığı görən Şura hökuməti dərhal küçələrdə gəzən və səngərlərdə yatan erməni qoşunlarını çağırıb əvəzinə rus qoşunları təyin etdi.III hissə İskələ uçastokuna (limanda yük boşaldılan yer)təhvil vermələrin tələb etdilər.Həmin tələbnaməyə Petrov rədd cavab verib özünün Hacıtərxana getməsinə menşeviklər tərəfindən münaniət (maneə olmaq)olursa,müharibə açmasını söyləyir.Rədd cavabı alan İskələ uçastoku dərhal Petrov idarəsində olan paraxodların dərdəsq (əldə)edilməsini əmr edir.Bu halı görən Petrov bir neçə paraxod ilə qaçıb yerdə qalan paraxodlarda olan ləvazimati hərbiyyələri dəryayə buraxar.Həmin günlərdə qəhrəman Nuri Paşanın imzası ilə Qafqasiya məmləkətində yaşayan hamı erməni milləti naminə yazdığı bir sülhcuyanə (sülhpərvərlik )şərait 40 Gəncədə yaşayan ermənilərə təklif olunduğu kibi Bakı ermənilərinə də rus dilində göndərildi.İştə şərtnamənin məzmunu:Qafqaz islamları hüququnu müdafiə etmək sifətilə bilumun (hamıya)Qafqaz və bilxüsus Bakıda yaşayan erməni əhalisinə kəndi tərəfimdən elan edirəm ki,nahaq axıdılan qanlara bais olmayıb,Bakı şəhərini təslim edib sülhcuyanə bir surətdə bizimlə müamilədə (müzakirədə)bulunurlarsa,ümumerməni millətinə böyük bir səadət qazanarlar.Qafqaz məmləkətində tam bir istiqlaliyyət ilə yaşamalarına söz verməgim ilə bərabər onların hər bir hüquqlarının müdafiəsini kəndi öhdəmə ahram.Fövqəlzəkir (yuxarıda adıçəkilən)şərtnaməni bir neçə dəfə degil,bir neçə dəfə həmin məzmunda təkliflər göndərilmişdi.Lakin “İgit daşnaklar” bu cür təklifləri məsxərə ilə qəzetlərdə belə dərc edib türklərin onlara yalvardığını füqərayı kasıbəyə göstəryorlar.Petrov tərəfindən arxayın olan menşeviklər başlarlar Bakı şəhərində olan bir neçə bolşevik nümayəndələrindən həbs edib Bakıdan Kraspovodskiyə sürgün etməyə.Bir neçə günə bolşevik nüfuzun Bakı şəhərindən qət etdilər.Sonradan təcili iclaslar yapıb bilə təxir ingilislərin Bakıya çağırılmasını təhti qərara alırlar.Nəhayət,Bakıdan paraxodlar göndərib ingilisləri Bakıya varid ediyorlar.Və Bakı şəhərinin müdafiəsini onlara həvalə edirlər.Həmin günlər Bakı şəhərində yaşayan yerli əhali nəhayət dərəcədə aclıq və qəhətlik ilə keçinir idilər.Və bundan əlavə ingilislər şəhərə varid olmadan bir neçə gün əqdəm “igid daşnaklar” müsəlmanların qətliam edilmələri xüsusunda çox danışıqlar açarlar.Hərçənd rus və başqa millətlər razı olmazlarsa ama kirəvələr gizli surətdə həmin fikri icra etməyə hazırlıq yaparlar.Nədənsə,iş bir qədər təxirə salınar,nəhayət,ingilislər gəlib şəhəri öz ixtiyarlarına alarlar.Daha kirvələr bir iş bacara bilməyib məzkur məsləyi ləğv edirlər.İngilislər şəhərə varid olduqda kəndilərinin durbiən (uzaqgörən)və politikan olduqlarından naşi şəhərin müsəlman hissələrinə əhəmiyyət verib onların təmin məişət və qəhətliklərinə ciddi carələr arayır idilər.Misal:müsəlman məhlələrində mütədid (çox)iaşə məntəqələri tərtib verib gündə bir və ya iki dəfə yeməklər verirdilər.Bu hal ilə bir ay yarım Bakı şəhəri Bibiheybət səmtindən başlamış Abşeron burnuna qədər mühasirə edilmiş idi.Və mühasirənin təfsilatı ilə həmin qərar üzrə olmuşdur:İyul ayının otuzunda vaqe olan hücumda türk-Azərbaycan ordusu kəndi qərargahını (Qobu)və (Güzdək)deyilən mövqeyə sövq edər.Oradan isə deməli Bakı şəhəri qərb tərəfdən əhatə edilər.Sonradan orada istehkamat yapıb,təmin olunan ordu yavaş-yavaş başlar şimal tərəfə hərəkət etməyə və məzkur tərəfdə vaqe (Nasoslu)və (Eşmə)düzlərin tutub başiar içəri daxil olmagə,içəri daxil olduqda birinci Saray və Noxanlı qəriyələrin əhatə edər.41 Oradan isə başlar şəhərin bir neçə istehkam mənziləsində olan (Xırdalan)tabiyələrini bombardman etməgə bu isə düşmənlərin şimal tərəfə keçdiyini bildirər.Qafqaz məntəqələrinə bələd olmayan ingilislər nəticə ilə atılan toplara davam gətirə bilməyib (Xırdalan)tabiyələrini düşmənə verib kəndiləri şəhərin dörd verstliyində vaqe Biləcəri qayalarına çəkilir.Bu halda Qərb tərəfdəki düşmən istehkamatından atılan bir neçə top mərmisi şəhərin binalarını rəxnidar (dəlik-deşik)edər.Düşmənin şimal tərəfə sirayət etdigini düşünən ingilis komandanlığı dərhal (Balaxanı-Sabunçu-Binəqədi)mədənləri tərəflərə qoşun sövq edib oralarda istehkamat yapıb hərb əməliyyatının icrasına əmr edər.Bu gündən etibarən yerli əhalinin kəndlər və bağlar ilə əlaqələri qət edilir.Səbəbi isə yollarda “igid daşnakların” dinc əhalini qətl etmələri olmuşdur.Həmin əhvalatdan iki gün sonra Saray qəriyəsindən keçmək üzrə (Maştağa)qəzasına yüz nəfər süvari və iki pulemyotdan ibarət bir Dağıstan alayı varid olur.Varid olduqda qəzanı idarə edən şura hökuməti ləğv edilib yerinə ön iki nəfər kənd mötəbərindən ibarət bir hərbi komitə intixab edər və komitənin vəzifəsi də qərargahdan alınan əmrləri icra etməli olduğunu söylər.Dağıstan alayının virudundan iki gün sonra alay məmuru mərkəzi qərargahdan (Abşeron)və (Qalakəyə)mayaqlarının söndürülmək əmrini alır,əmri alınca hərbi komitəyə məzkur əmrin icrası xüsusunda binəgüzarlıq yazar,hərbi komitə isə əmri alınca əməl edər Düşmənin tamam Abşeron cəzirəsini əhatə etməsini düşünən daşnak və ingilis komandası (Suraxanı,Ramana və Balaxanı)tərəflərindən nümayiş göstərməyə başlayıb eyni halda (Hövsan)kənarından başlamış cənub-şimal sahələrin (Novxanı)sahilinə qədər bombardman etməyə başlar.Bombarduman isə heç bir nəticə verməyib ancaq yerli əhalinin təşviş və həyəcanına bais olar.Nəhayət,şəhərin qərb müharibəsi hər iki tərəfdən saxlanılıb birdən-birə şərq meydan müharibəsi açılar.İngilis komandanlığı tərəfindən təyyarələr vasitəsilə nəticəsiz kəşfiyyat yapılar.Bir neçə hücum isə Maştağa qəzasının şərq-şimalından (Balaxanı-Zabrat)tərəflərindən icra olunur.Hücum isə yüz nəfər süvari Dağıstan alayı və yerli əhalidən ibarət bir başpozuq dəstəsi tərəfindən müdafiə olunar.Ciddi müdafiəni görən daşnaklar qəzanın şərq-cənub tərəfindən ikinci bir hücum yaparlar.İkinci hücum isə yerli əhali tərəfindən saxlanılıb fədakarənə bir surətdə müqabilə edilir.Yerli əhali hücum etmək istədikdə şimal-şərq meydan müharibəsində müdafiə yapıb alay məmuru mümaniət (mane olmaq)göstərib kəndisini hücuma məmur olmadığını söylər.Bu nəhv ilə (beləliklə)beş gün müharibə davam edər və nəhayət,yerli əhalinin ilşənglərinin qurtardığını düşünən daşnaklar meydan müharibəyi vüsətləndirib (Balaxanı-Ramana)uzunu qoşun çıxararlar.Qoşun hücum başladıqda dalınca üç dügməli toplar ilə bilaaram (aramsız)atəş açarlar.Qabaqca süvari,ardınca piyada dəstələri hücuma başlarlar.42 Ömürlərində müharibə görməyən əhali ciddi və diliaranə (ürəkli)bir surətdə bağların kənarında səngərlər tərtib verib axır nəfəslərinə qədər səngərdən çıxmadıqlarına qət edərlər.Bu vaxt avqust ayının 5-i olub sübh saat 11 radələri idi.Cavanlar yek digərini mütaaqib (biri-birinin ardınca)səngərlərdə boş əllər ilə belə yüyürüşür idilər.İxtiyarlar isə onların ardınca yemək və ləvazimat daşıyırdılar.Düşmənlər tərəfindən qətl-qarətə hazırlaşan əhali miyanında birdən-birə bu şadlıq və bir-birinə müjdə verilmək şayiələri eşidildi.Düşmənin böylə bir gurultulu və faciənə bir təərüzləri (hücumları)qarşısında bir ilham səmayi misalında gələn həmin müjdə Abşeron cəzirəsini dolaşan ümum Bakı ətrafı müsəlmanlarının həyat və səadətlərindən ibarət idi.Nəhayət,müjdə qoldan feilə (sözdən əmələ)gəldikdə türk ordusunun bir saatdan sonra Maştağa qəzasına vürudi söylənildi.Bir saat sonra bədbəxtlik və həlakətə (ölümə)hazırlaşan müsəlmanlar böylə bir xəbəri eşitdikdə qəriyənin qərb-şimal tərəfinə ənasən (kişili-qadınlı)zükurən kənardan baxanları bir heyrətə salıyordular.Ordunun virudindən qabaq guya ordunun ətəşdə (susuz)olduğunu bunlara söyləmiş idilər.Övrət uşaq əllərində qablarda su ilə dolu bu vaxta qədər İslam ordusunun nə rəngdə olduğunu belə görməyən əhali fövqəladə bir aramsızlıq ilə gözləyirdilər.Nəhayət,qəhrəman türk ordusunun pişdarlarından olaraq bir neçə nəfər nümayan (göründükdə)müntəzir əhali miyanidən (əhali arasından)gurultulu bir ağlaşma sədası arasında övrət,uşaqların belə həzin sədaları eşidilirdi.Pişdar dəstədən rəşid və qəhrəman Nuru Paşa ordusunun 38-ci alayının vurudu aşkar oldu.Bu vəqt saat 6 radələri idi.Müzəffər ordu Qəryə kənarına yetişdikdə bila istirahət müharibə əməliyyatının icrasına başlayıb diliranə bir surətdə bərabərləri ilə gətirdikləri topları lazımi yerinə mərkəz edib dərhal fövqəladə bir nümayiş yaparlar.Arası kəsilməksizin atılan düşmən toplarının cavabına iki dəfə atılan türk topu düşməni sükutə belə məcbur edər.İki gündən biri şiddətli surətdə hücum yapan düşmənlərə kəndi varlıqlarını sübut etmək üçün mübarizə səngərlərin əvvəlcə kəndi öhdələrinə alıb yerli əhalini isə əksərən azad edərlər.Deməli,bu gündən etibarən işlər rəsmiyyət kəsb edib Maştağa qəzası bir meydan hərb şəklin alar.İki-üç gün müddətində hərbi telefonlar yapılıb ümumsəngərlərdən Maştağa qərargahına,oradan isə baş Gözdək qərargahına xətt tərtib verilib.Lazımi hərbi sual cavablara şuru (başlamaq)edildi.Minbaşı Hüseyn bəy təht komandasında olan 38-ci alay diliranə bir surətdə düşməni müdafiə etmələrindən bir an belə qafil olmayordular.Qəza qaiməqamlığına və hərb gedişinin nəzarətinə isə baş qərargah tərəfindən Məhəmməd Tofiq bəy təyin edilir.Məhəmməd Tofiq bəy isə bir qəyur 43 müharibəşünas zat olub hərb əməliyyatı icrasında birinci dərəcədə təcrübədidə olduğunu kəndi hərəkət və səhətindən aşkarə bir surətdə müşahidə etmək olar idi.Qayməqam Məhəmməd Tofiq bəy varid olduqda qəzanın hər bir daxili əmin və asayişini öhdəsinə alıb başqa işğal edilən qəriyələrin də belə əmin və asayişinə müdaxilə etməyini də öhdəsinə alandan sonra əxzi-əsgər təşkilinə məmur olar.Məmur olduğu vəzifəyi isə yerli müsəlmanların təşviqatı sayəsində müvəffəqiyyət ilə ifa edib birinci əsgər təşkilatı on doqquz-iyirmi altı sənələri miyanında olub,beş-on günün ərzində şukuhku (əzəmətli)bir islam ordusu təşkilinə müvəffəq olar.Təşkil olunmuş ordu isə bir neçə gün hərbi məşq aldıqda qərargah fərman mövcubincə (fərmana əsasən)Bakı şəhərinin hücumu yavuqlaşması münasibətilə Maştağa qəzasına qəhrəman Nuru Paşa ordusunun müqtədir komandalarından Səlim paşa təşrif fərma olub təcili surətdə hazırlanmış İslam Ordusunu kəndi öhdəsinə alıb,hücum əməliyyatının icrası üçün xəttə-hərbə sövq edər.Birinci dəfə Bakı şəhərinə hücum avqust ayının 9-da (Fatmayi,Digah)mövqelərinə olub,oradan neft mədənləri dairələrinə olmuşdur.Və birinci hücum nəticələrindən olaraq (Binəqədi),(Balaxanı)və (Fərmanı)neft mədənləri qəhrəman ordu tərəfindən işğal edilmişdir.İki gün belə aram şiddətli hücum əsnasında işğal edilən mövqelərdən ancaq gələcək hücum təmin etmək üçün əlverişli olan (Fərmanı)ucalığına bir neçə uzaq çaplı toplardan rəgəz edilib geri çəkilən düşməni şəhər karma kibi hədə altına alar.Daha bu tərəfdə hücumun qabağı alınıb şəhərin qərb-şimal tərəflərindən hücum başlanar.Oradan diliranə bir surətdə hücum yapıb səbil-nurur (keçilməz)olan dağlar,təpələr,dərələr vasitələri ilə üç gün bila aram qızğın müharibədən sonra düşməni şəhər qapısı mənziləsində olan (Volçivarota)deyilən bir mühüm səngərdən çıxarıb şəhərin qərb-cənub tərəfində vaqe qəbirstanlıq tərəfə çəkilməyə məcbur edir.Burada isə hərbi telefon əməliyyatının layiqincə ifayi vəzifə etməməsindən naşi sol tərəf qol ordu yerişirtdən təxir edib igid və qəhrəman əsgərlərdən bir neçə nəfər şəhid buraxıb hücum əməliyyatı saxlanılır.44 Eyni zamanda Maştağa qayməqamı,minbaşı Tofiq bəy tərəfindən şərq-şimal-cənub tərəflərdən hücum etmək üçün ikinci sinif əxzi-əsgər təşkilinə şuru (başlamaq)edilir.Bu isə iyirmi-yeddi-qırxbeş sənələri miyanında olub təcili surətdə icrasına əmr edilir,yerli əhali isə məmnuniyyə ilə itaət edib Naxırbulağı deyilən meydançaya toplaşarlar və orada qərargahından alınan ləvazimat hərbiyyələrin öhdələrinə alıb qəhrəman minbaşı Məhəmməd Tofiq bəyin komandasında üç mindən ibarət bir könüllü ordusu düzəlir.O isə iki yerə təqsim edilib,bir hissəsi şərq-cənub,digər hissəsi isə şərq-şimal tərəflərindən hücum etmək üçün hazırlanırlar.Bunların ardınca da İslam qadınları kibi,kəndi sahibi kimi kəndi qardaşı,kəndi övladı üçün yemək azuqəsi gətirmək üçün hazırlaşır idilər.Deməli,bu gün Maştağa qəzası ənasən-zükurən (qadınlı-kişili)bir mücahidəq şəklini almış idi.Ömürlərindən biri müharibə görməyən erkək və qadınlar bu gün kəndilərində bir təəssüb din və milliyyət hissi oyandığın müşahidə edib də kəndi dini hüquqlarının müdafiəsi uğrunda böylə bir vəziyyət aldıqlarında kəndilərinə şüar bilib,bu gündə haman mücahidata iqdəm etmiş idilər.Sabahı günü,yəni 1336-cı ilin əzha bayramına beş gün qalmış yekşənbə günü sentyabrın altısı baş qərargahdan hücum əmrin aldıqda bila təxir sol cinah (Suraxanı,Ramanı)və sağ cinah isə Zabrat və Məhəmmədi xətt hərbilərinə yürüş edərlər.Yürüş edib də orada gecə qalıb sübh tezdən qəhrəman Məhəmməd Tofiq bəy komandasilə mədən daxilinə hücum edib axşam saat 6 radələrində Sabunçu mövqifinə kibi şiddətli müharibə ilə yürüş edirlər.Moqifdə isə düşmən tərəfdən buraxılan iki qatar düyü,qənd və başqa hibubat ilə bərabər bir vaqonda silah qənimət alınıb hökumətə təslim edilir.Mədən dairələrində təslim olan əsirlər isə Maştağa qərargahına sövq edilib oradan siyahıları mtulduqda sonradan baş qərargah gözlək komandanlığına tapşırılır.Axşam vaxtı Sabunçu mövqifinə işğal edən Tofiq bəyin hərbi nöqteyi-nəzərincə orada durmayıb (Balaxanı)köyünə çəkilir.Gecəni orada başa vurub sübh tezdən hücum əmrini verər.İkinci dəfə hücum edən rəşid yerli başıpozuq ordu nahar zamanı Sabunçu mövqeyindən keçib düşmanın mühüm istinadgah)olan (Guvəl)qabağına çıxarlar.Orada isə düşmənin əlində olan əlverişli səngərlərdən naşı müharibə kəsb şiddət edər.Böylə ki,bu gün axşama qədər Tofiq bəyin ordusunun hücumu dayandırılar.Nəhayət,Suraxanı tərəfdən hücum edən Zehni bəyin süvari alayı düşməni mühasirə hədəsilə geri çəkməgə məcbur edər.Geri atılan düşmən daha davam gətirə bilməyib birbaş Keşlə köyündən keçib (Çornı qorod)tərəfdə hazırlanan paraxodlara doluşurlar.Hazırlanan paraxodlar ingilislər tərəfindən kəndi qoşunları üçün olduğuna görə,qəhrəman “daşnakların” paraxoda dolmalarına imkan verilməyirdi.Hər bir tərəfdən əhatə edilən dilavərlər bu halı gördükdə mart hadisəsində müsəlman əhalisi yüzünə açdıqları pərdənin şimdi kəndi yüzlərinə açdığın qət edərlər.Lakin türk millət nəcibəsinin alicənablığından naşı dinc əhalinin qətl və qarətinə qəti 45 surətdə meydan verməməsi üçün hücum əsnasında bir bölük əsgər “şəhər mühafizəsi” adı ilə təyin edilmişdi.Şəhərin sağ cinahı (qərb-cənub)tərəfdən isə qəhrəman Nuru Paşa ordusunun müvəffəqiyyətli hücumu şəhərin şimal səmtində vaqe (erməni köyü)deyilən mövqedən başlamış cənub səmti (Bibiheybət)köyünə qədər vüsətlənmiş idi.Bakının qapısı mənziləsində olan (Volçi varota)dan yapılan hücum qəhrəman əsgərlərin işini bir qədər müşkülləşdirirsə də,lakin buna baxmayıb kəndi qəhrəmanlıqlarına istinada içəri atılarlar.Bu halı görən düşmən bu tərəfdə dura bilməyib səngərlərdə yapdıqları istehkamatı belə buraxıb şəhərə doluşarlar.Şəhərə doluşduqda yeganə ümid ilə çağırdıqları ingilislərin neçə saat əqdəm paraxodlara doluşub qaçdıqları xəbərini alırlar.Fövqəladə təhlükəyə təruz olan daşnaklar bu halda da kəndi xəyanətlərindən qafil olmayıb ali sinifləri yerdə qalan paraxodlara doluşub su yüzünə çıxmağı 46 Mart hadiseyi-ələmiyyəsinin müxtəsər TARİXÇƏSİ 1914-cü il ibtidalarında Avropa müharibəsi başlanana qədər erməni ictimai dairələri və; mətbuatı Türkiyə hökumətinin ermənilərə münasibətində etdiyi vəhşiliklər haqqında səs salıb heç bir şeyi unutmayaraq hər cür iftira və yalanlar ilə Yevropa əfkari-ümumiyyəsini müsəlmanlar əleyhinə qaldırmağa çalışdılar.”Daşnaksakan” firqəsinin və erməni şovinistlərinin müsəlmanlar əleyhinə xüsusən türklər və müharibə ibtidasından Kavkasya müsəlmanları əleyhinə etdikləri işlər hamıya məlumdur.Yevropada və Rusiyada yaşayan ermənilərin hamısı müttəhüdülqövl bütün dünyaya müraciətən “Ermənistan ermənilərə çatmalıdır” deyə,qışqırmağa başladılar.Hər yerdə erməni könüllü dəstələri təşkil edilib Kavkasyaya göndərilirdi.Bu könüllü dəstələr hər yerdən keçdikdə Rus saldatı adilə qabaqlarına gələn müsəlman kəndlərini qarət edib dağıdırdılar.Daşnaklar əfkari ümumiyyəyi müsəlmanlar əleyhinə qaldırmaq arzusilə özlərini o yerə yetirmişdilər ki,Bakı gömrükxanasından düyü və ceviz aparan arabaları kisələrdə patron və qeyr mühümmati hərbiyyə var bəhanəsilə tutub axtarırdılar.Guya ki,müsəlmanlar silahlanırlar.Bu məftinanə və yalan xəbərləri əhali arasında nəşr etməkdən ötəri ermənilər rus milli komitəsinin müavinətindən istifadə edirdilər.Türkiyə əsgərləri Kavkasya cəbhəsində geri çəkildikləri zaman Türkiyə erməniləri Kavkasya ermənilərinə qoşulub geri çəkilən Türkiyə əsgərlərinə hücum ilə onları təqib etməyə başladılar.Bir tərəfdən Androniklərin,digər tərəfdən Dro,Kerı və Muradın dəstələri hücum etməkdə idilər.Müsəlman kəndlərinin hamısı qarət edilib dağılmış idi.Dəmir yol xəttinin hər bir nöqtəsində müsəlmanlar silah daşıyır deyə agentlər qoyulmuşdu.Bu agentlər bir çox müsəlmanı da tutub öldürmüşlərdi.1917-ci il ibtidasında hürriyyət elanından sonra,onlar pərdəni götürüb öz üzlərini aşkara çıxardılar.Rus saldatları hürriyyətdən istifadə edərək müharibəni qət edib evlərinə getdikləri zaman erməni saldatları daşnaklar ilə birləşib rus saldatlarının buraxdıqları mühümmati-hərbiyyəyi cəm etdikdən sonra dəstələr düzəldib,rus saldatı adı ilə müsəlman kəndlərini dağıdıb talan və qarət etməyə 47 “Kaspi” qəzeti redaksiyası və Şamaxı məscdi yandırıldıqdan sonra.Şəkil “Azərbaycan” qəzetinin 1919-cu il 31 mart sayından götürülüb.başladılar.Rostovdan başlamış Tiflisə qədər hər bir stasyonda müftənilər rusları müsəlmanlar əleyhinə qaldırdılar.Bu fitnəkarlıqların nəticəsi olaraq bir çox müsəlman qətl edildi.Dağılmış və yandırılmış dəmiryol moqifləri bunu gözəlcə isbat ediyor.Xaçmaz moqefində olan facianə hadisələrə gəldikdə onları təsvir etmək mümkün deyildir.Əlbəttə ki,bu hadisələr müsəlmanların qəlbini dağdar edib gəldikcə böyük düşmənçiliyə bais olurdu.Bu zamanda Bakıda əmələ və saldat vəkilləri şurası vücudə gəldi.Sosialist bayrağı altında məzkur şuraya daxil olan daşnaq Şaumyan,Saakyan və Arakelyan müsəlman fəhlələrinin şura heyətinə daxil olmasına hər cür müqavimət göstəməyə çalışdılar.Mədənlərdə və zavodlarda qırmızı ordu (Krasnaya Armiya)təşkil edildi.Bu orduya ermənilər,ruslar və müsəlmanlar da yazılırdılar.Lakin müsəlmanları qəbul etmirdilər.Qırmızı ordu başdan-ayağa ermənilərdən ibarət idi.Bu ordunun başında cəllad Avakyan dayanmış idi.Bu vaxt müsəlmanlar,gürcülər və ermənilər misali özləri üçün milli ordu təşkil etməyə çalışırdılar.Seymin binagüzarlığına görə Gəncədə duran 216-cı və Bakıda olan 219-cu alaylar özlərində olan mühümmati-hərbiyyəni Gəncə və Bakı alaylarına verməli idilər.Lakin ermənilər nə Gəncədə və nə də Bakıda müsalmanlara heç bir şey vermədilər.Hər bir şeyi yığışdırıb özlərilə apardılar.Bu iş üstə Gəncədə müsəlmanlar ilə ermənilər arasında fəna nəticələr ilə təhdid edən ədavət vücuda gəldi.Düşmənçilik edənləri barışdırmaq və müsadiməni rəf etməkdən ötəri Tiflisdən-Seym tərəfindən,Bakıdan isə müsəlman və erməni milli şuralarından və “Müsavat” firqəsindən Gəncəyə vəkillər göndərildi.Bir növ ilə bu iş qurtardıqdan sonra müsəlmanlar tezliklə öz qüvvələrini milli ordu təşkilinə sərf etməyə başladılar,daşnaklar var qüvvələri ilə bizə mane olmağa çalışırdılar.Onlar fitnəkarlıqdan və yalandan çəkinib həya etmirdilər.Bu qərar üzrə onlar Seymdə “Müsavat” əleyhinə fitnəkarlığa başlayıb “Müsavat” firqəsini türklər ilə sazişə girməkdə müttəhim etməklə bərabər müsəlmanların özləri üçün ordu düzəltmələrinə məmaniət göstərilməsini təklif ediyordular.Ermənilər mətbuatda bu cür fikir yürüdüb ələlümdə “Müsavat” firqəsinə və müsavatçılara hücum etməklə bərabər onlan Türkiyə agentləri adlandırırdılar.Müsavatçılar isə var qüvvələri ilə cəmaəti sakit etməyə və bu iki millət arasında mehriban münasibət saxlamağa çalışırdılar.Bu məqsəd ilə də bir çox müttəhid 48 49 mitinqlər tərtib verilib hər iki millətin ruhanilərindən və ziyalilərindən müavinət istənilirdi.Hər iki millət ruhanilər arasında təntənəli qardaşlıqlar vaqe olurdu.Bizi sakit edib inandırırdılar ki,ermənilər bizə dostdular.Amma bununla belə daşnaklar yatmayıb xəlvətcə öz işlərini işləyirdilər.Həştərxandan,Petrovskidən,Krasnovodskidən gələn ermənilər bu bəhanə ilə Bakıda saxlanılırdılar ki,guya müsəlmanlar yollarda onlara hücum edirlər.İrandan və Krasnovodskidən paraxodlarda şura hökuməti adına gətirilən mühümmati-hərbiyyə və qeyri şeylər həqiqətdə isə daşnakların əlinə keçirdi.Bu şeylər etibarlı yerlərə yığılırdı.O cümlədən Mantaşovun zavoduna və qeyri yerlərə.Bunların hamısı ilə bərabər eyni zamanda Şaumyan və Avakyanın fitnəkarlığı sayəsində Şamaxı hadisələri vaqe oldu.Şaumyanın bu münasibətlə yazdığı məktub Gəncə Komitəsinin əlinə keçdi.Bu kağızdan aşkar görünürdü ki,Şaumyan və Avakyan xalis daşnakdırlar.Şura hökumətinə daxil olan müsavatçı fəhlələr Şurada olan bütün qara işləri aşkar görüb dəfələrlə deyib şuraya göstərdilər ki,erməni şovinistləri sosialist maskası altında şurada işləməkdədirlər.Müsavatçı fəhlələr az olduğundan onların sözlərinə etina olunmayırdı.Müsəlman ərkani-hərbi birinci dəfə Bakıya gəldiyi zaman erməni millətpərəstləri şura adı ilə ərkani-hərb heyətinin hamısını tutub həbs etdilər.Bakı müsəlmanları bu işdən narazı olub həyəcan artdı.Prosetə olaraq bazar,dükan bağlandı.Müsavatçılar var qüvvələri ilə əhalini sakit etməyə çalışdılar.Axırda həbs edilənlər azad edildilər.Lakin müsəlmanlara sataşmaq davam edirdi.Xüsusən Bakı moqefində başsızlıqlar vücüdə gəlib bir neçə müsəlman tələbəsi qətl edilmiş idi.Bakı moqefində o qədər başsızlıq artdı ki,Zakavkasya dəmir yolu ilə getmək istəyən müsəlmanlar moqefdən qaçıb Heybət moqefinə gedirdilər,oradan qatar ilə yola düşürdülər.Erməni kəndinə getmək daha təhlükəli idi.Salamat gedən daha qayıtmayıb,xəbər belə olmayırdı.Məlum oldu ki,erməni saldatları məşhur qaniçən Amazaspın kamandasına verilmişdi.Onlar hamısı Şura hökumətini qəbul etdilər.Müsavatçılar məxfi mənbədən xəbərdar oldular ki,ermənilər,erməni kəndində xəndəklər qazıb istehkamat yapmaqdadırlar.“Müsavat” firqəsi öz nümayəndəsi vaistəsi ilə bu əhvalatı qradonaçalnik Terminasyandan xəbər almışdı.Bu əhvalat daşnaklar vasitəsilə təftiş edildikdən sonra aşkar olmuşdur ki,müsavatın aldığı xəbər doğrudur,üzr istədilər və xəndəklərin doldurulmasına binagüzarlıq olundu.Fəqət bir neçə vaxt keçdikdən sonra bu xəndəklər təzədən qazılmışdı.“Müsavat” firqəsinin bu münasibətlə ikinci dəfə etdiyi protestinə Terminasyan cavab vermişdi ki,bu xəndəkləri ermənilər başqa qəsd üçün deyil,ancaq özlərini müdafiə və mühafizə etməkdən ötəri qazırlar.Bu işlərin hamısı müsəlmanları əsəbiləşdirib həyəcana salırdı.“Müsavat” fraksiyasının əmələ və saldat vəkilləri şurasına dəfələr ilə etdiyi müraciəti nəticəsiz qalırdı.I918-ci il martıq 14-də Əmirovun kamandası altında Şamaxıya bolşevik əsgəri dəstəsi göndərilmişdi.“Müsavat” firqəsi bu əsgəri dəstəni göndərməkdən məqsəd nə olduğunu sorduqda əmələ və saldat vəkilləri şurası cavab vermişdir ki,bu dəstə uyezddə olan xırda üsyanı yatırmaqdan ötəri göndərilir.Buna qədər Hacıqabuldan Salyana və oradan da Muğana bolşevik qoşunu göndərilmiş idi.50 Lənkəranda olan Dikiy diviziyanı tərkisilah etmək üçün dəniz təriqi ilə bolşevik dəstələri göndərilmişdi.Bunlar hamısı erməni milli şurasının xəbəri ilə edilirdi.Göndərilən bolşevik əsgərlərinin hamısı yolda qabaqlarına gələn müsəlman kəndlərini dağıdıb zirizəbər edirdilər.Bu qərar üzrə Astarayadək bolşevik əsgərləri göndərilmiş idi.Astara top atəşinə tutulub qarət edildikdən sonra,əhalinin var-yoxu aparılmışdı.Xəzər dənizi sahilində Qızılağac ilə Lənkəran arasında olan hamı müsəlman kəndləri “Aleksandr Candar” paraxodu tərəfindən top atəşinə tutulmuşdu.Stopka Palayevin quldur dəstəsi gecələr müsəlman evlərinə hücum edib ev sahibinin silahını aldıqdan sonra özünü kötəkləyirdilər.Flot matrosları da bu cür hərəkətdə bulunurdular.Yanvar ayından başlamış Mart hadisələrinə qədər bu hal davam edirdi.Hacı Zeynalabdin Tağıyevin oğlunun cənazəsini Bakıya gətirən 48 nəfər Dikiy diviziya əsgərləri şəhərə gəldikdən sonra,şəhər əhvalı daha da fənalaşdı.Şəhərin hər yerində müsəlmanlar əleyhinə mitinqlər tərtib edilirdi.Əhali həyəcana düşüb hadisələri gözləyirdi.Müsavatçılar var qüvvələrini bu işlərin hamısının sülh ilə bərtərəf olmasına sərf edirdilər.Lakin daşnaklar yatmırdılar.Fevral ayından başlamış onlar xəlvətcə erməni ailələrini şəhərin müsəlman hissəsindən köçürməyə başladılar.Bununla belə şayiət buraxdılar ki,müsəlmanlar bütün xristianları məhv etməyə hazırlaşırlar,xüsusən müsavatçıları müttəhim edirdilər.Şura hökuməti başında olan Şaumyan,Saakyan və Arakelyan bu qeyri-təbii əhvalın bərtərəf edilməsi üçün heç bir təşəbbüsatda bulunmayırdılar.Müsavatın hər bir müraciətinə onlar cavab verirdilər ki,hər bir işdə müsəlmanlar özləri günahkardılar və işlərin belə olmasına müsəlmanlar çalışırlar.Bunlara baxmayaraq müsəlmanlar fikirlərinə belə gətirmirdilər ki,ermənilər Mart hadisatına bais ola biləcək bir nadanlıq edə bilərlər.Bununla belə müsəlmanların bu niyyətlərinə şübhəli baxırdılar.Bu halda Şamaxı hadisələri haqqında Bakıya xəbərlər gəlməyə başladı.Martın 16-da xəbər gəldi ki,bolşevik saldatları Şamaxıya hərəkət edərək intizamsızlıq salıb,yolda qabaqlarına gələn müsəlman kəndlərini,o cümlədən Ağdərə,Noxanlı,Qarxunlu və qeyrilərini qarət edib,müsəlmanları qırırlar,müsavatçılar bu kəndlərin müsəlman əhalisini sakit etməyə çalışıb onları inandırırdılar ki,müsəlmanlar ilə ermənilər arasında ədavət yoxdur.Eyni zamanda Bakıda olan erməni saldatları körpülərdə olan fəhlələri,hambalları və qeyri-müsəlmanları döyüb incidirdilər.Mart ayının 17-də Bakıya xəbər verildi ki,ermənilərin milli qoşunları Şamaxıyadək yetişmişlərdir və orada ermənilər ilə müsəlmanların əlaqəsi çox kəskinləşmişdir,hətta xırda müsadimələr də vaqe olmuşdur.Ələlmüm Şamaxıdan gələn xəbərlər çox yaxşı deyildi.Haman gün mart ayının 17-də axşam Avetik paroxodunda bir çox arvad,uşaq,qoca kişilər,müsavat nümayəndəsi və 38 nəfər “Dikiy diviziya” saldatları Lənkərana getməlidirlər.Fəqət Şura hökuməti paraxod komandirinə əmr vermişdi ki,xüsusi icazə almayanadək yola çıxmasın.Heç bir şeydən xəbəri olmayan sərnişinlər bu əhvaldan həyəcana düşürlər.Saat 10 radələrində bir qarqaşalıqlıq olur.Deyirlər ki,erməni saldatları körpünü əhatə etmişlərdır.Əhvaldan xəbər bilmək istəyən müsəllah Dikiy diviziya nəfəratı atəşə məruz qalır.Bu hində 51 kornudə atışma başlar və on beş dəqiqədən sonra qurtarar.“Müsavat” üzvlərindən bir neçələri arayı sakit etmək üçün körpüyə gələrlər,sonra başlanan atışma nəticəsiz olaraq yarım saat davam edər.Sonra gecə saat üçədək xəndəklərdə əyləşərlər.Sair firqə üzvləri ilə bərabər “Müsavatçılar Şura hökuməti komitəsinə gələrlər.Oradan bir neçə nəfər alıb körpüyə gəlirlər və məqsəd də bu idi ki,orada olan hadisə bir növlə yatırılsın.Ermənilər bu hadisədən istifadə edərək bütün şəhər içərisində atışmaya başlayırlar.Gecə Şura qoşunu namilə ermənilər Velikokinyajski,Olqenski və Voronsovski caddələrini işğal edirlər.Haman gecə ermənilərin süvari qoşunları küçələri dolaşıb,əhalini daha artıq xof və dəhşətə salırlardı.Müsavatçılar bu yolda çox çalışdılar.Həyəcana düşmüş müsəlmanları sakit edirdilər.Küçələrdə qalan müsəlmanları evlərinə qaytarırdılar və eyni zamanda Dikiy diviziya saldatlarını yadar edirdilər ki,onlar silahlarını təslim etsinlər.Zira bolşeviklər silah təslimindən sonra onları azad edəcəklərini bildirdilər.Nəhayət,saldatlar silahlarını müsavatçılara verərək bəyan etdilər ki,ortalıq qarışmasın deyə bunları təslim edirlər.Lakin bolşeviklər ilə daşnaqlar yatmırdılar.Bizimkilər pristanda əhatə edildikləri zaman onlar müsəlmanlara hücum etmək istəmişlərdi,Fəqət onlar Şamaxı qoşunlarını gözlədiklərindən bir gün sonraya bu qırğını təxir edirlər.Müsavatçılar İcraiyyə Komitəsindən mart ayının 18-də yek-şənbə günü səhər saat 7-də qayıdırlar.Müsəlmanlar saldatların silahlarını aldığını duyaraq həyəcana düşürlər və dükanlan bağlayaraq milli komitə iclasına gəlirlər.Mitinqdə natiqlər etiraz nitqləri deyərək bir neçə nəfər vəkil seçirlər ki,onlar icra komitəsindən tüfəngləri tələb etsinlər və bəyan olunsun ki,tüfənglər qaytarılmadıqca bazarı açmayacaqlar.Müsavatçılar bu mitinqlərdə cəmaəti asudalığa dəvət və üç dəfə intibahnamələr buraxaraq dükançılara dükanlarını açmağı təklif edərlər.Axırıncı intibahnamədə bildirilmişdi ki,icra komitəsi axşam saat 6-da silahları qaytaracaq və üzr dəxi istəmişdir.O zamankı müsavatçılar əhalini asudalığa dəvət edirdilər,eyni zamanda Şura qoşunları,erməni saldatları rast gələn müsəlmanları silah bəhanəsilə axtarırdılar.Daşnaq saldatları qaravulda duran beş nəfər müsəlman saldatlarını samosud etmək istəmişsələr də ruslar və müsəlmanlar yetişərək bunları xilas etmişlərdir,bu hində xəbər yetişir ki,şəhərin kənarında və Şamaxı altında Stopka Lalayevin dəstəsi müsəlmanları qırır.Bu xəbərlər və erməni saldatlarının insaniyyətdən kənar hərəkətləri müsəlmanları fövqəladə bir surətdə həyəcana salırdı.Saat 5-də müsavatçılar İcraiyyə Komitəsində silahların qaytarılmasını gözləyirdilər.Bu halda xəbər yetişir ki,bolşeviklər Şamaxı küçəsində müsəlmanlara hücum edib onları öldürürlər.Axşam saat 6-da bir çox müsəlman vağzalda tofiq edilmişlərdir.Axşam saat 7-də bolşeviklər rastlarına gələn müsəlmanları öldürməyə başladılar.Müsavatçılar dəfaatla icra komitəsinə müraciət etmişsələr də hər dəfə:heç bir şey bilmirik cavabını alırmışlar.Bu vaxt Mars teatrosunun damından pilyomot işləməyə başlar.52 Saat 10-da məlum olur ki,Velikokinyajski,Olqinski və Marinski küçələr bolşeviklər tərəfindən işğal edilib şəhərin aşağı hissəsi ilə əlaqə kəsilmışdir.Saat 11-də erməni nümayəndəsi doktor Ter-Zaxaryan müsavat idarəsinə milli komitəyə gəlib demiş ki,erməni milli komitəsi Metropola yığışmışdır ki,müsəlmanlar ilə bir yerdə bolşeviklərin qarşısına çıxmaq üçün şura etmək istəyirlər.Və əlavə etmişki:Bizim Şura qoşunu ilə heç bir əlaqəmiz yoxdur,bu siyasi bir mübarizədir,çalışmalı ki,bu mübarizə hər iki millətə zərər yetirməsin.Bu zaman müsəlmanlar müavinət etmək.Milli Komitədən Əlimərdan bəy Topçubaşov,Əbdüləlibəy Əmircanovu,Ağahüseyn Tağıyevi,Yusifəli Əliyevi:müsavatdan Əmin Məmmədovu; Səməd bəy Əliisgəndərovu,Əsədulla Əhmədovu oraya göndərirlər.Axşam saat səkkizdə səkkiz nəfər müsəlman bir nəfər erməninin sözünə görə Metropola əzimət edirlər.Müsəlmanlar və erməni milli komitəsi bu yerədək ermənilərə inanırdılar.Vəkilləri erməni saldatları gülləyə basdığından bunlar qayıdırlar,sonra Ter-Zaxaryan telefon ilə Metropola Ter-Mikaelyans və Taqiyanosov ilə danışar və qərar qoyarlar ki,səhər saat 7-də yığışsınlar.Eyni zamanda ermənilər söz verirlər ki,emıəni hissəsində olan müsəlmanları mühafizə edəcəklərdir.Müsəlman hissəsində olan erməniləri də müsəlmanlar mühafizə etsinlər Müsəlmanlar bu barədə məhəllələrə əmr verirlər.Saat 5-də bildik ki,bizi aldatmışlardır.Bunlar bir tərəfdən bizimlə danışığa girişdiyi halda digər tərəfdən Şaumyan və eserlər ilə barışığa girmişlərdir.Bunlar qət etmişlər ki,bizi aldadıb bütün ixtiyarı əllərinə alsınlar.Müsavatın birinci şöbəsindən bildirildi ki,ermənilər hücum edirlər və zirehli avtomobillər Müsavat qarşısında dayanıb onları gülləyə basır və bir neçə müsəlmanı küçəyə çağırıb öldürmüşlərdir.Müsəlmanlar icra komitəsinə müraciət ilə nə üçün belə edilir dedikdə:sizə belə lazımdır deyə Qaraxanyan cavab verirmiş.“Azərbaycan” qəzeti №” 147,31 mart 1919.53 18-31 mart Bu gün 18-31 mart hadiseyi-ələmkiyyəsi sənəyi-dövriyyəsi münasibətilə Azərbaycan türk-islamları milli matəm elan ediyorlar.Bu gün bütün hökumət və cəmaət idarələri,məktəblər,qəzetlər,bazar,dükan,emalatxana və sayir müəssisələr tətil ediyorlar,şəhərdə həyat dayandırılıyor.Zira:Bu gün gözəl ideya,böyük şüar altında qara fikir yürütən bir taqım alçaq qara güruhun əlində məqtul düşənlərin illiyidir.Bu matəmdə azərbaycanlılar məscidlərə yığılaraq günahsız ölənləri,irz və namusuna toxunulan məzlumları,canilər əlində tələf olmuş məsum cocuqları yad edəcək,Quran oxuyacaq,məlumlara rəhmət,zalimlərə lənətxan olacaqlardır.Təzə Pir məscidində-həmən keçən il bu günlərdə düşmən mərmiləri dəydikcə,yaralanan pəhləvan kibi nərə çəkərək güya zəban halilə “Ey türk milləti! Namusun qəbul etməsin; Allah,götürmə bu zülmü!” deyə fəryad edən bu böyük məscidin həyətində cəm kəsirin iştirakilə ictima tərtib verəcəklərdir.Fəqət Azərbaycan türkləri bu matəmdə yadlarından çıxarmamalıdırlar ki,keçən il ibtida Bakıda və Şirvanda,daha sonra Qubada və sair yerlərdə bizim başımıza gələn müsibətlərin təsirlərinin çoxu özümüzdədir.Həm də o mənayəni cəmaətimizin bir qismi məsqə geymiş canilərə inanaraq onlarla sosyalist kibi rəftarda bulunmaqla özlərini aldatmış oldı:nə o mənayə ki,cəmaətimizin bir qismi məhzi firqəbazlıq xatirinə özünü üzə çıxarmaq və şərəfi-müqabili nəzərdən salmaq niyyətilə xalqı yoldan çıxardı.Heç bir fıtnə və fəsaddan çəkinmədi.Doğrudur,həyatımızda bu mövsuf amillər böyük rollar oynadılar,doğrudur on minlərcə günahsız olan vətən övladı bu hərəkətlərin qurbanı oldu! Lakin bir şeyi xatırda tutmalıdır.Bizim zəifliyimiz və düşmənin güclülüyü,bizim aramızda firqənin təfriqə kibi təəlliyisi,dillərdə əzbər olan ittihadsızlığımız və sayirə həp iki şeydən nəşət etmişdir:İdrak və etirafi-milliyyə yoxluğu və sadəlövh,saf durunluğumız.Həyat bir məktəb və tarix bir ayineyi-ibrətdir yaşayışın.Acı həqiqətlərinə açıq gözlə baxalım da.-İşləmiş olduğumuz xətaları islah edəlim,əks surətdə belə faciələr həyatimizdə təkrar-təkrar oyana bilər.Keçən il haman bu günkü gün müsəlman türk firqələri,cə-maəti sakit etmək məqsədilə buraxmış olduqları bir intibahnamədə.“erməni qonşularımız dəxi bu məsələdə bizimlə bərabərdirlər” yazmışdılar.Halbuki dörd saat sonra başlanmış dəvayi-milli qitalə döndərən yənə həman “bizimlə bərabər olan qonşularımız” oldular.Yalnız o gün deyil həmişə bu surətlə aldanmışız.Bu da hər şeydən ziyadə siyasi xanlığımızdandır.Siyasətdə millətə dövlət və firqə mənafei hər şeydən yuca tutulduğundan şübhəsizdir ki,hər dövlət,hər millət və hər firqə ancaq mənafei üzürə bir və bərabər olanlara inana bilərlər.Digər tərəfdən yenə haman keçən il mart hadiseyi-ələmiyyəsindən bir az qabaq,faciənin oynayacağını qabaqcadan görmüş olanların “Açıq söz” qəzetəsində 54 yazmış olduqları “Birlik gərək”,“Birlik tələb olunur” və sayir bu kibi bir çox məqalələrinin qalması həp cəmaətimizin milli mənafei dərk etmiş olmasındadır.Ona görə ki,cənnət ana vətəninin xərabəzarə döndərilməsi səneyi dövriyyəsini matəm saxlayan Azərbaycan türkləri:əski Roma imperiyası Leqiyonlarının ayaqları altında əzilmiş millətini və dağılmış vətənini görən Hannibalın müqəddəs atəşgədə və qoca atası hüzurunda etdiyi kibi,bu gün,düşmən qomparasilə minarəsi dağılmış müqəddəs Təzəpir məscidi qabağında əllərini döşlərinə qoyaraq başlarını aşağı dikərək qism yad etməlidirlər ki,gözəl Azərbaycan və nəcib türk millətini hər cəhətdən sahili-nicat və səadətə çıxaranadək başlarını yuxarı qaldırmayacaq və Azərbaycan istiqlalına,türk azadlığı,millət səadəti yolunda son qətrə qanına və son nəfəsinədək heç bir fədakarlıqdan geri durmayacaqlardır! ÖLƏNLƏRƏ RƏHMƏT! QALANLARA İBRƏT! Xəlil İbrahim,“Azərbaycan “ qəzeti № 147,31 mart 1919-cu il.55 31 mart Rus mütləqiyyəti istibdadını kökündən yıxmış olan Rus inqilabi-kəbiri,mütləqiyyətin zənciri-əsarətinə giriftar olmuş olan millətləri azad etdi.Əsrlərcə zəncirində qalmış olan zavallı millətlər,uyuşmuş bədənlərinə bir hərəkət verib qol-qanadını açmaq istəyirdi ki,mütləqiyyət istibdadı əvəzinə Rusiyada bolşevizm istibada caygir olub bədbəxt millətləri təkrar əsarət zəncirinə vurmaq əməlinə girişdi.Bolşevizm amalına qarşı müqavimət göstərmək istəyənlərlə “qrajdan” müharibəsi açan və istiqlal üzrə yaşamaq istəyən və böylə yaşamağa həqqi olanlarla dəxi milli cəngə girişən Rus bolşevizmi,“azad millətlər” şüarını həqarətlə tapdalayıb bu millətlər füqərayi-kasibənin və demokratiyasının canını və malını əsir etdi.Onda ki,Rus bolşevizmi araya bir “qrajdanski” və bir də milli olmaq üzrə iki rəngli müharibə salıb çaylarca qanlar axıtdı,milyonlarca bəşər övladını tələf etdi,yüz minlərcə evlər viranə qoydu və bu qanlı vaqeədən hasil olan təsirat,təbii,böylə bir əqidə törənməsinə səbəb oldu ki,Rus inqilabı,yalnız bir rusluğa müxtəss olub çarizm istibdadını qaldırmaqla deyil,ümum millətləri,bəlkə Rus xalqını bu istibdad təhtindən qurtarıb,digər millətləri təkrar əsarət altında saxladı.Yalnız bir fərq bu oldu ki,bu.keşikçiləri əvvəl rus çarizmi idi,bu səfər isə rus bolşevizmi oldu.Hər halda əsirlik aradan götürülmədi-qurd əlindən qurtulmuş quzu,qurtaranın yemi olmaq məcburiyyətində qaldı.Bir əsr bundan əvvəl müstəqil yaşamaqda olan Azəri türkləri rus istibdadının yıxıldığını görüb təkrar müstəqil yaşamaq ümidi fərəhi bəxşilə şad olub istiqiala hazırlaşmaq üçün tədarükatda bulunmağa başlar.Lakin yeni hakimlərimiz bu fikrimizi həmandəm duyub əks tədarükat görməyə iqdam edib:“Biz sizə istiqlal əvəzində xərabəzar verərik,torpağınızda daşı daş üstə qoymarıq”-deyə barmaq işarəsilə hədələdilər.İstiqlalımıza qarşı ittixaz edilmiş olan sui-qəsdlərində özlərini “inqilabçı” nöqteyi-nəzərindən həqli göstərmək niyyətilə,adımızı “kontrrevolyüsaner” qoyub hücuma hazırlandılar,hazırlanıb da başımıza Mart fəlakətini gətirib,hədələrinə müvafiq olaraq paytaxtımızı xərabəzarə döndərdilər.Çarizm zənciri-əsarətindən yenicə qurtulmuş olan Azəri türkləri bir əsr müddətində əsarətin ağırlıqlarından o qədər zəif düşmüşdü ki,istiqlalını müdafiə etməyə və istiqlal düşmənlərinə qalib gəlməyə qüdrəti yox idi.Bu zəitli deyil,yalnız maddi və cismani qüvvətimizi,bəlkə bütün mənəvi və ruhani qüvvələrimizə şamil olub bədənimizin bütün qəvayi-ruhaniyyə və cismaniyyəsini atil qoymuşdu.Bu ətalət o dərəcə idi ki,özümüzü müdafiə vəziyyətinə salmağa dəxi qüdrətimiz olmayıb düşmənin hücum və tərizləri qarşısında üryan bir bədnalə əli-qolu bağlı yıxılıb “ölüm-dirim” məsələmizin o tövr və ya bu tövr həlli düşmənin rəhminə,ya rəhmsizliyinə bağlı idi.Bundan fəna bir hal olmaz ki,sənə qarşı təcavüz edilə və sənin də bu təcavüzü dəf etməyə heç bir vəsilən olmaya.Bakı müsəlmanları Mart günlərində 56 bu halda idilər.Və əgər Türklər,Osmanlı türk qəhrəmanları vaxtlı-vaxtında gəlməsə idilər,Azəri türkləri Bakı həzimətindən sonra özlərini yığışdırıb müdafiəyə hazır olmağa fürsət tapınca deyil,bir Bakıda,Şamaxıda,bəlkə də ümum Azərbaycanda daş-daş üstə qalmazdı.Keçən keçdi və olan oldu; mart hadisatı Azərbaycan tarixində mühüm bir səhifə işğal edib Azəri türklərinin istiqlal yolunda can verib qan tökdüklərini gələcək nəslə oxutduracaqdır; bugünkü vəzifəmiz isə o qara günləri yaddan çıxartmamaq və buna görə də həmişə və hər an hazır olmaqdır.Böylə hazırlıq ki,bu hadisələr bir də təkrar edərsə,müdafiəsinə qadir olalım:bunun üçün həm hökumətimizin və həm də millətimizin yaşaması lazımdır.Bu gün istiqlal ilə yaşayıb da bu neməti-əzamədən istifadə ediriksə də,özümüzü xarica əmin və amanlıqda bilmək və istiqlalımızın iqbasını təmin etmək üçün müdafiəyə hər an hazır olmalıyıq.Biz indi öz müqəddəratımızı öz əlimizə aldıq,borcumuz bu müqəddəratı gələcəkdə zühuri-mütəhəmmil olan hər növ təcavüzatdan qorumaq və məmləkətimizi şərəflə yaşatmağa çalışmaqdır.Hacıbəyli Üzeyir,“Azərbaycan “ qəzeti № 147,31 mart 1919.57 58 Matəmli gün İki gün sonra 31 mart günü.Matəm insanların həyatında ən müəssir (təsiredici)və əlim bir halətdir.Matəm ilə vicdanımızı tənbih edər,matəm ilə mənəviyyatımızı tərbiyə eylər.Matəm ilə məmati hiss həyati idrak,xətai-təsfiyə səvab və günahı təyinə müqtədir oluruz.Matəm dini olur:Vicdaniyyatımızı əta edər.Matəm milli olur:Özümüzü bildirər.Əfkar və idrakımıza hakim olmağı ögrətir.İştə bu milli matəmlərdən birisi 31 martdır! Matəmli gün! O gün türk və islam aləmində böyük bir hadisə olmuş idi.Bu günkü paytaxımız Bakı bolşeviklərin əlinə keçmiş,camilərimiz,məscidlərimiz topa-təcavüzə məruz qalmış,yüzlər,binlərcə islam qadın və erkəklər öldürülmüş,həyati-milliyyəyə bir zərbə endirilmiş,hər hərakatı-milliyyə durdulmuş,“İsmailiyyə” yandırılmış idi.Fəlakət böyük idi.Fəqət,fəlakəti hiss etmək həm də bütün səmimiyyət və ciddiyyətimizlə dərk eyləmək böyüklük idi.Bu böyüklüyün mükafatını paytaxımıza yenidən sahib olmaqla qaxanacağıq.Maddi bir itki,mənəvi bir cəvaliyyət və fədakarlıqla təlafi edəcək idik.Bunlar onlar hamısı oldu-Alman şairi Heydrix Heynenin “iştə o zaman yabançı.boyundurluğundan qurtulmaq üçün bizdə qarət şiddətli bir arzu peyda oldu.Neçə zamandan bəri təhlil etdiyimiz bu əsarətə qarşı qəlblərimiz ən mərdanə bir hiddətlə tutuşmaya başladı.Gözəl nəğmələr,qiymətsiz şeirlər belə bizi qəlyanə (coşğuya)gətirdi.İştə o zaman hürriyyəti cəngi-cida ilə qazandıq”-deməsi eynən Azərbaycanda olmuş.Azərbaycanı da əsarət əzmiş,hürriyyət və istiqlaliyyət yüksəlmiş idi.Azərbaycan tarix əsarətinin ən əlim (bəlli olan)bir timsalı isə 31 mart faciəsi,matəmli günüdür.31 mart yad edilməli və bilinməlidir ki,qapqara düşmənlərimiz bu qara günə hüququmuza təcavüz etmiş.Neçə binlərcə millətdaşlarımızm qanına-canına,malına qəsd etmiş.İffət və ismətli bacılarımızın namuslarına əl dəgmiş,balaca vətən övladlarını parçalamış,sahibi-izzət və şərəf əmələ və proletariatlarımızı məhv eyləmişlər.Və mövcudiyyəti-milliyyə və müqəddəratmıza qanlı bir cizgi çəkmək istəmişlərdir.Matəmli günü 59 yad edəlim.Matəm tutalım.Həqarət oldu.Çünki o gün ümid və etimadımızı qırdılar.Çünki o gün millət və milliyyətimiz vəhşət və zülmün ən böyüyünü tanıdı,duydu.Matəm bizə vətənpərvərliyi bildirəcək.Vətən yolunda ölmənin,vətən üçün qurban vermənin mənəvi ləzzətlərini hiss etdirəcəkdir.Matəm,istiqlal və hürriyyətimizin mənəvi dirəgi olacaqdır.Hürriyyət və istiqlaliyyət üçün ölmək bir şərəf,yaşamaq bir vəzifə.matəm isə hamısını came bir elm! Türkün sənaye-milliyyəsi istiqlal və şərəf üçün,ölüm isə ibadəti milliyyəsi də şəhidlər üçün yas və matəm tutmaqdadır.Şamaxı qaçqınları 31 Mart günü hamımız,tacir,sənətkar,arif,alim,burjua,demokrat vəbiləxəs əmələ və füqarayi kasibə matəm edəlim.Matəmli və mənhuz bir günün birinci sənə dövriyyəsinə irişdigimizi biləlim.Və deyəlim ki,-Qəhr olsun 31 mart!-Rədd olsun o mənhus gün!-Lənət olsun düşmənlərə!-Nifrət olsun zalimlərə! Sonra bütün siffət və imanımızla şəhidlərimizə dua edəlim:“Rəhmət olsun sizə,ey şəhidlər! Hörmət və təzim olsun siz ey vətən qəhrəmanları! Səlam və dua olsun Sizə ey millət fədailəri.” Haydı vətəndaşlar,millətdaşlar,31 mart matəminə hazırlaşalım.Matəmli gün yad edəlim,matəm saklayalım.“İstiqlal” qəzeti № 7.1919-cu il 29 mart.60 Müraciətnamə Zaqafqaziyada bu son illərdə müsəlmanlara edilən təcavüzü təhqiq edən Fövqaladə istintaq komissiyası bilzat Şamaxı şəhərində və mahalında müsəlmanların başına gələn fəlakətləri təhqiq etmişdir.Şamaxı şəhərindən bu gün bır xərabazarlıq qalmışdır.Bu xərabazarlıqda müsəlman hissəsindəki yanmış məscidin minarələri isbat ediyor.Bu həman məsciddir təam 8 yüz il bundan əvvəl inşa edilmişdir.Şəhərdə qırğından qurtarmış olan 5 min müsəlman Zaqafqaziyanın müxtəlif şəhərlərinə pənah aparmışdılar.Bu zavallılar torbaları çiyinlərində,ağacları əlində aclıq ölümündən nicat axtarıyordular.Şamaxı uezdində olan 80 ədəd müsəlman kəndləri də bu müsibətlərə düçar olmuşdular.“Bolşevik” adı il özlərini adlandıran quldur dəstələrindən özlərini xilas edən və türklərin istiqlaldan sonra öz yerlərinə qayıdan minlərlə müsəlman öz yerlərini yandırılmış,mallarını talan edilmiş,mal-qaralarını sürülmüş gördülər.Bu bədbəxtlər eşidilməmiş bir fəqr və ehtiyat içindədirlər.Onlar o dərəcədə bədbəxtliyə düçar olmuşdular ki,müavinət diləmgə də gücləri çatmyordu.Amma bununla bərabər hər gah kənardan müavinət olmasa bizim fəlakətimiz şübhəsizdir.Öylə kəndlər vardır ki,orada nə bir inək,nədəki bir cücə yoxdur.Əhali pərişan bir halda əli qoltuğunda gəziyor.Soyuqdan,aclıqdan gündə onlarla adamlar ölüyorlar.Bu da şühbə xaricindədir ki,millət tərəqqi və təhalisinə və cəmaət işlərinin islahına çalışmağa əzm etmiş olan hökumət Şamaxı fəlakət zədələrini yadan çıxarmayacaqdır.Lakin hökumət edəcəyi bu müavinət və rəhm vətən,xüsusən müsəlmanları məsuliyyətdən qurtarmaz.Onlar da yəni cəmaət də biqədər-qüvvə bu bədbəxt bu fəlakət zədələrə müavinət əlini uzatmalıdır.Vətəndaş müsəlmanlar,məhv olan Şirvanı xilas ediniz.Fövqaladə istintaq komissiyasının sədri Ələkbər Xasməmmədov “Azərbaycan”.2 aprel 1919-cu il № 48 61 “Numuneyi imtisali bir gün “ Musavat firqəsinin təşəbbüsü ilə çağrılan müsəlman əmələ-konfransı martın 31-ni vətəni bir matəm üzrə elan və o günü ümumi təlil ilə keçirməyə qərar vermişdir.Müsalman əmələsinin bu qərarına Bakının bütün məhəllələri kəza-tabe olub,matəm tətil komitəsi cəmbində məhəllə məscidlərinin nümayəndələrindən ibarət bir şəhər şöbəsi təşkil etdilər.Bu günə məxsus qəzetelər nəşr olundu.Azərbaycan qəzetələri ilə Musavat vasiteyi nəşr-əfkarları olan qəzetələr matəm nömrələri çıxartdılar.Matəm səhər saət 8-dən axşam saət 6-ya qədər təyin olunmuşdur.Tətilə müsəlman olmayan əmələ təşkilatı fasil baxacaq.Tətil müntəzəm və mütəşəkkil bir surətdə gedəcəkmi? İştə Azərbaycan paytaxtını düşündürən bir məsələ! Kəndilərini bilməm,hanki həqqə görə.Bütün Bakı füqərayi-kasibəsinin nümayəndəsi adlandıran “raboçi” konfransı heyyəti idarəsi ilə keçmişdəki tətilləri idarə edən “silateçniy komitet” ağızlarına su almışlardı.26 bolşevik komisarlarından ötəri ümumi tətil etdirmək istəyən və əllərində qara bayraqlar və Şaumyanın fotografı olaraq nümayişlər yapan “fəhlə nümayəndələri” on minlərlə şəhid düşən,bıgünah mart qurbanlarını xatırlamaq üçün çox da tələsmək istəmiyorlardı.Nəhayət,müsəlman əmələlərin qəti qərarları təsirindən olmalıdır ki,“raboçiy konfrans” idarəsi ayın 31-ə deyil,30-nu matəm günü və bu münasibətlə mitinqlər tərtibini elan elədi.Fəqət,nə mitinqlərə gələn oldu,nə də mitinq çağıranlar özləri gəldi.Onlar bildikləri kibi mart faciyəsinə gözəyarı baka bilərlərdi.“Raboçiy konfrans “ idarəsində hagdaş quran bolşevik idarə rəislər “mart gününü” matəm deyil bacarsalar da “bayram “ edə bilərdilər.Onun üçün də onlar matəmin rövnəq keçməsinə çox əhəmiyyət verməmişlərdi.Fəqət türk demokratiyası kəndi qərarında sabit qədəm idi.Onun macərapərəst politikanlarla işi yox idi.O martın 31-də kəndi qüvvələrini göstərəcək mart şühədasını matəmi ilə müvəffəqiyyətsiz milinqlər yapmaq sürətiylə oynamaq mümkün olmadığını isbat edəcək.O bu gün bütün həyatı durduracaq,bununla kəndisinin nə gibi xatirə saylar bir qüvvət olduğunu bildirməklə bərahər martda tökülən nahəq və məsum qanların dəxi ağız sürütdirmə “matəmə”yad olunacaq,“əhəmiyyətsiz” bir vaqiə olmadığını bütün cahanə qarşı elan edəcəkdir.Martın 31-i yaxınlaşıyordu.“Raboçiy konfransı” rəisləri içlərində mövcud olan az-çox mətləb anlayanlarının “sözünə baxaraq” martın 30-da matəm mitingləri elan etmişkən bir də 31-ni matəm günü və eyni zamanda da tətil elan etdilər.Fəqət,tamamilə Musavata tabe olmamaq üçün olmalıdır ki,tətilə saət 6-dan deyil,saət 12-dən etibarən qərar verdilər.Fəqət,gecə saət birdə çap olunan 62 bu elan bitəb rayonlarda saət 12-dən sonra çatacaq.Əmələlərin əksəri tərəfindən bir türlü anlaşılmayacaqdır.Çünki bir gün əvvəl nəşr olunan müfəssəl vərəqələrində tətildən bir kəlmə olsa da bəhs olunmamış,biləks məsələdən tamamilə başqa bir ruh ilə danışılmışdır.Matəm günü gəldi.Səhər saət 6-dan bütün əmələ rayonları “xəbərdar” borusunu çalaraq mədənlər dayandı.Şəhərdə bir danə olsa da açıq dükan yox,fayton,araba,hammal tapılmaz.Kimlər matəm əlaməti olaraq bayraqlarını yarıya endirmiş,şəhərdə və mədənlərdə böyük bir sükut.Məscidlərdə pəsməzar məclisləri.Saət 2 radələrində Təzəpir məscidinin həyəli cəmi qəfır ilə dolmuş,Yasin,Fatihə nitqlər matəm-tətil komitəsinin bəyani-təziyyəti.Bilafərqi-millət və məzhəb şəhərlə mədənlərin bütün süknası matəm halında.“Zabastovka” tarixi ilə aşina olanlar söylüyorlar ki,Bakı bu vaktə qədər böylə bir tətil görməmiş! Aşura günü belə bu dərəcədə keçməmişdir.Hər “zabastovka “ da az olsun,çox olsun işə şətəl qatanlar daima görülməmişdir.Fəqət,bu dəfə bilaixtilaf hər kəs vaqe olan dəvətə ləbbeyk demiş,işindən əl çəkmişdir.Aşura yalnız müsəlmanlara məxsus ikən,bu gün Azərbaycanın vətəni bir matəm olduğundan bütün azərbaycanlılar matəm saxlamışlardı.Bugünə mən matəm günü deyil,birlik günü deyəcəm,Görüldü ki,türk demokratiyası istər və ittihadlə bir məqsədə əzm edərsə də kəndisi ilə həmkar olan demokratıya dəxi onunla bərabər olur.Ayağının altını boş görən “raboçiy konfrans “ son saətdə əqlə gəldisə,rus əmələlərindən bir çoxu rayonlarında daha iki gün əvvəl müsəlman yoldaşlarına gələrək onlarla bərabər tətil edəcəklərini bildirmiş idilərdi.“Zabastovka” texnikasını bilənlər böylə bir tətil keçirmək müdrətən mümkün olur diyorlardı.Bütün gün kimsəyə təərüz edilməmiş,cuzi də olsa bir hadisə çıxmamışdır.Tətil ideal bir şəkildə icra edilmişdir.Tətilin idrak və disiplin üzərinə icra edildigi köprü hamballarının əsəri-həmiyyətləri kimi parlaq vaqeələrlə isbat edilmişdir.Bu gün ki,tətil türk demokratiyasının,müsəlman cəmaətinin nə dərəcədə təşkilat və intizam qabiliyyətinə malik olduğunu aşkar etmişdir.Bu qabiliyyəti tərbiyə edən,onu doğru və salim biryola salan həqiqi millət mənfəəti ilə çalışan siyasi firqələrimiz fəaliyyəti və təşəbbüslərini artırar və hərəkətlərində ciddi olurlarsa o zaman Azərbaycan paytaxtında füqarayi-kasibə naminə işləyib də hərəkətlərində Azərbaycan ruh və məqsədi ilə uyuşa bilməyən təşkilat əhəmiyyət və mənasını qayib edər.63 1919 sənəsi mart matəmində xalqımızda görülən təşkilat istedadını hüsnü istifadə etmək heç şübhəsiz ki,1918 sənəsi mart şühədasını ruhi məzlumini razı salacaq ən böyük mükafat ən gözəl ehsandır.Buna çalışalım.1919 yü martın 31-i bizə birlik və ittihad üçün bir nümuneyi imtisal təşkil eyləsin.M.Ə.Rəsulzadə “Azərbaycan”.2 aprel 1919-cu il № 148 64 Mündəricat Giriş.Оşibка! ЗакlаDка nе оprеDеlеnа.Milli mətbuatımızda 1918-ci il 31 mart soyqırımı 5 “Qardaş qayğısı”.12 Qan dəryası.18 Qanlı günlər 20 Bakının mart hadisəsi 21 Azəri türkləri.23 Mədəni bir zərbə.25 31 mart soyqırımına və Qafqaz İslam Ordusu hərəkatına işıq salan kitab 27 Seydağa Axunzadə “Mart hadisəsi 1918-ci il” 34 Mart hadiseyi-ələmiyyəsinin müxtəsər.46 18-31 mart 53 31 mart 55 Matəmli gün 58 Müraciətnamə.60 “Numuneyi imtisali bir gün “.61 65 Akif Aşırlı 31 mart soyqırımı:1918-1920-cı illər mətbuatında Direktor:prof.N.B.Məmmədli Yığılmağa verilmiş 07.02.2011.Çapa imzalanmış 18.03.2011.Şərti çap vərəqi 6,2.Sifariş Ns 55 Kağız formatı 60x84 1/16.Tiraj 500 Kitab “Nurlan “ nəşriyyat-poliqrafiya müəssisəsində hazır diapozitivlərdən çap olunmuşdur.E-mail:nurlan1959@gmail,com Tel:497-16-32; 050-311-41-89 Ünvan:Bakı,İçərişəhər,3-cü Maqomayev döngəsi 8/4.