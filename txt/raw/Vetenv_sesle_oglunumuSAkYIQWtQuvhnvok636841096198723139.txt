SƏYAVUŞ SƏRXANLI
VƏTƏN, SƏSLƏ 
OĞLUNU
9eso
k ə s i  Prezidentinin 
İşlər İdarəsi
PREZİDENT KİTABXANASI
£>
Redaktor: Əli HƏSƏN
Səyavuş Sərxanlı. “Vətən, səslə oğlunu”.
Bakı, “Şərq-Qərb”, 2010, 432 səh.
Tanınmış söz ustası, qüdrətli şair-publisist Səyavuş Sərxanlının "Və­
tən, səslə oğlunu” adlı şeirlər kitabında vaxtilə onunla çiyin-çiyinə 
çalışmış, dostluq etmiş görkəmli şair və nasirlərin ürək sözləri, xatirələri 
qeyd olunur, şeirləri oxuculara təqdim edilir.
Vətənə məhəbbət, torpağa bağlılıq, vətənpərvərlik hissləri şairin 
şeirlərinin əsas qayəsini təşkil edir.
Kitab geniş oxucu kütləsi üçün nəzərdə tutulmuşdur.
ISBN 978-9952-34-416-5
© Səyavuş Sərxanlı, 2010
I
ÖN SÖZ
Ömür-gün deyirəm, nə təhər ucuz­
laşmış, Səyavuş. Kimin təmkin yaşı 
çatdı, kimin yubiley günü yetişdi, ki­
min yazı, kimin payızı, kiminin qışı...
Hər şey, hər yadda qalmalı, tarix qarış­
mış dünyamızın sıxıntıları içində əri­
yib gedir; təkcə özü ərimir, bizi də 
özüylə əridib yox eləyir.
Onsuz da xalqın ən sakit, nisbi fira­
van günündə də şair ömrü qayğılar, 
əndişələr çəmbərində yanıb çökür. Bu­
nu özün daha tutarlı deyirsən:
Şeir sorağında yandı ömür-gün,
Çaylar adlamışam, dağlar aşmışam.
Dünyanı qəlbimə gətirmək üçün 
Baş alıb dünyadan uzaqlaşmışam.
Ağlın kəsəndən dərdlə yoldaşlıq, qayğıyla qardaşlıq eləmisən. 
Bundan bezikmək nədi, qatlaşdığın möhnəti bir yaşamaq vasitəsi 
bilmişən: “Gözümə yaş səpir səsi küləyin; Ölsün o adam ki, həs­
rəti yoxdur...”. Eh, sən də arzulamağa şey tapdın. Ürək nəyə me- 
yillənsə, ayaqlar da bizi onun üstünə aparar.
İyirmi beş il bundan əvvəl Vidadinin qəbri üstündə ürəyinin 
fəryadını xatırladım. Onda öz şəxsi faciənə, millətinin kütləvi ma­
təminə açıq-aşkar yas saxlamağa səni qoyardılarmı?! Sovet şairi 
də “o f ’ deyə bilərdimi?! Vidadi bir bəhanəydi; səni fəryada gə­
tirən özgə dərdindi, xalqının səngiməz, qaysaqlamaz yaralarının 
sızıltıları idi.
Bir quş kimi uçub gəldim həyata,
Bir quş kimi intizaram qanada.
Çağırmayın qəm yurduna can ata,
Öz qəmləri sıralanmış könlümü!
Onda iyirmi beş yaşın vardı. Qətlimizə fitva verənlərin və on­
ların əlaltısı olan soydaşlarımızın rəzilliyindən gözü qorxanlar bu 
şeirin başı üzərindəki “Vidadi” sözünü bir pərdə kimi götürüb ata- 
caqlarına, səni dərdlərinlə birgə ittiham edəcəklərinə ehtiyatlanır­
dın.
Başım üstə qəh-qəh çəkib zaman hey!
Döyüb yağış, döyüb dolu, duman hey! 
Gülüstanlar yada salmaz aman hey! - 
Düzlərinə qar ələnmiş könlümü!
Həqiqətən, şeirin axarında Vidadi rəhmətlik yaddan çıxırdı. 
Meydanda sən qalırdın -  bütün ələminlə, hər nöqtəsindən belə 
burxulmuş ürəyinlə. Əvvəldən-axıracan misraların oxucunu hal­
dan-hala salır, tənqidçilər demiş, dünyada bir işıqlı nöqtə qoymur­
dun qala. Sənin o poetik məngənəndə tıncıxdığımız bu amansız 
məqamda sonuncu bəndlə kürrük eləmiş bir yaz yağışından sonra 
gülümsəyib dünyaya boylanan Günəş kimi misraların ümid do­
nuna bələnirdi:
Mən ölsəm də bölünəcəm min yerə:
Qayıdacam Yer üzünə min kərə!
Məşəl kimi qaldıracam göylərə - 
Öz ağlından bağrı yanmış könlümü!
Bu şeirdən sonra neçə-neçə gözəl tərənnüm şeirləri yazmısan. 
Amma bu həqiqət də qəlbinə dəyməz ki, möhnət üstündə daha 
həssas köklənirsən. Bu, sənin dünyanın acizliyindən irəli gəlmir. 
Səni yaxından tanıyanlar bilir ki, sən gəzəri bir ovuc Vətən tor­
Səyavuş Sərxanlı-----------------------------------------------------------------------------------
« 1 2 ?
pağısan: sızıltın da, şövqün də, fərəhin də bu müqəddəs torpaqdan 
qaynaqlanır:
Torpaq axtarıram, bir ovuc torpaq;
Sıxanda Xaqani hayqırsın onda!
Torpaq axtarıram, zəlzələ salıb,
Qandallar, zəncirlər qırılsan onda!
Neçə illər əvvəldi. Onda hələ erməni murdarlığı fışqırıb üzə 
çıxmamışdı. “£/zm bəri baxan dağlar” poemanda Qarabağın ba­
şında qopacaq zəlzələnin gəlincik sədasını az qala hər misranda 
verməyə çalışırdın.
Mənim Qarabağım dözümdü, tabdı!
İnam Günəşidi min səhərimin!
Mənim Qarabağım bir daş kitabdı - 
Düşübdü başına düşmənlərimin.
Bu ilk zəndindən sonra, qəribədir, dünyanın Xocalı vəhşətini 
və millət sahiblərinin üzqaralığını necə görə bilmişdin?
Uçur qartal kimi tarixə sarı,
O, mənim səngiməz həyəcanımdı.
Yiyə durmayanda mərd oğulları,
Mənim Qarabağım çıxan canımdı.
Sonra... sonra da o gündən baxıb bu günü aydınca görə bilirmiş 
və son sözünü də o başdan demək istəyirmişsən. Həqiqi təmiz 
ilhamla baş-başa qalanda şairlərə də vəhy gəlir, daxildən bəsirət 
gözləri açılır və gələcək hadisələri xəbər verirlər:
Şair -  mərmi canlı torpaqdı axı,
Qorxusuz bir şair -  sınmış qanaddır!
Qoruna bilməyən Vətən torpağı 
Düşmənə doğmadı, doğmaya yaddı/
-----------------------------------------------------------------------------  Vətən, səslə oğlunu
« 12?
Bəli, “Qurbanı olanda doğulur Vətən!”. Yuva sahib quşundu! 
Dünyanın əvvəlindən belə gəlib, belə də gedəcək. Mayan qurd 
ikən yatarsan, aciz qoyun kimi başqasına yem olarsan; qarşıda 
quzu saydığın çalışıb-çabalayıb bir gün də sənin üzərinə qurd ki­
mi atılar.
... Nə qarışıq zamana gəldik deyirəm, Səyavuş. Sənin kimi şair 
qardaşımızın əlli yaşında gərək ancaq könülaçan mətləblərdən 
söhbət salasan, yubiley gecəsi, təntənəli görüşlər... İndi hansı 
oxucunu buna kökləmək olar?! Elə şairin özünü də bu təntənələrə 
qatmaq çətindi. Daha doğrusu, “təntənə”lərin özü süstəldi, yox 
oldu.
Yoxsa, sənin şairliyini bir yana atsaq, alovlu bir publisist kimi 
sənin buna haqqın var! İndi haqqüçünə publisist yazılar yazan, 
özü də yaxşı yazan xeyli qələm sahiblərimiz var. Amma bunu heç 
kim unutmayıb ki, iyirmi il əvvəl bizim aramızda insanı alıb apa­
ran, gözəl publisist yazmı yazan ancaq sən idin. Necə də məh­
suldar işləyirdin, nə təhər hərarətli yazırdın! Az qala şeir oxumağı 
bizə yadırğatmışdın. Elə özün də şeir kökündən o havaya düşmüş­
dün. “O hava” deyirəm, ancaq o ifadənin arxasında dayanan 
mətləbi düzgün ifadə etməyə çətinlik çəkirəm. O nəydisə, nəsr 
deyildi, elə o da şeirdi: qəlbindəki şeir alovunu nəsə məcbur elə­
yib bu axara -  nəsri bir fırtınaya döndərmişdin. Gah “Bizdən ayrı 
düşənlərdən” birisinin arxasınca ürək parçalayan fəryad qoparır, 
gah unudulmuşlardan birisinin ruhunu haraylayıb diqqətimizə çat­
dırır (çatdırır nədi, dirildirdin o rəhmətlikləri); gah Pribaltikadan 
vurub, Sibir ağdünyasına qədər ucsuz-bucaqsız bu ərazilərdə duy- 
ğu-düşüncələrinlə xəyalımızı məftun eləyirdin. Hardan yazsan, 
oranı bizim üçün necə də doğmalaşdıra bilirdin! Bir dəfə yazı­
larının birisində (gərək ki, Şimal yazılarındandı) bir “səs” kəlməsi 
ilə başlamışdın. Aman Allah, bir kəlmənin arxasınca nə qədər at 
səyirtmək olarmış! Elə sehrləyirdin ki, oxucu ilk cümləndən sonra 
“bu səs uzandı” deyə onun təfsilatından keçə bilmirdi: əksinə, o 
havadan tez ayrıldığına təəssüflənirdi.
Sənin o yazılarında “səs”, əslində, sənin zağlı silahın idi, elə
Səyavuş Sərxanlı---------------------------------------------------------------------------------- ----------------------------------------------------------- Vətən, səslə oğlunu
bu səsə dönüb sənə diqqət kəsilmişdik. Şeirlərində də bu “səs”ə 
tez-tez qayıdırdın:
Ölüb-dirilmişəm yüz dəfə azı - 
Bir səs açılınca dodaqlarımda.
Yaxud:
İndi vulkanların səsini dinlə,
Təlaşsız bir ömür bir quru səsdir...
Bir şeirində də deyirdin: “Sinəmdə bir dəli qışqırıq qalıb”: xət­
rinə dəysə də, o publisist düşüncələrdəki “səs”inə şeirinin də səsi 
çatmadı. Hayıf o “səs”dən! Nədənsə, getdikcə o qüdrətli səs ya­
vaşımağa, uzaqlaşmağa, adda-budda eşidilməyə, bir sözlə, səndən 
və səninlə birlikdə mətbuatımızdan çəkilməyə üz qoydu. Qəd- 
rininmi bilinmədiyindən bezdin, qardaş?! Yalançı təltifləri səni 
sevənlərin təqdirindən üstünmü saydın?! Bu gün meydanda şü­
caətlə at oynadan neçə qələm əhlinə örnək olmusan, Səyavuş. Bi­
lirəm, kimsə bunu razılıqla qəbul edəcək, kimi də... Nəyinə gərək 
bu kimilər?! Ona qalmış bu mübarək adamlar Füzulini də qəbul 
etmirlər. Etməsinlər, qardaş, Füzulinin nəyi əksilər ki?!
Bilmirəm, niyə tez-tez əvvəlki yazılarına qayıdıram. Ömrün bu 
təmkin çağının sözünü çox-çox əvvəlcədən demisən, ona görəmi?
Nə fərqi var imiş, eyni yoldayıq -
Siz bir az qabaqda, mən bir az dalda.
Nə fərqi var imiş, eyni haldayıq,
Mən bir az qabaqda, siz bir az dalda...
Əllini haqladığında kövrəldiyim bu yazını elə yuxarıdakı ey­
hamlı misralarınla bitirmək istəyirdim. Başqa bir şeirindən sərt 
misraların etiraz kimi qarşımda dikəldilər:
Ömür dedikləri sonsuz xəzinə...
Durub borc almaz ki, adam adamdan...
« L S ?
Nəyi sevirdimsə, sevirəm yenə,
Nəyi sevmirdimsə, çıxıb yadımdan.
Duyğularının şeir biçimi orqanik şəkildə mükəmməldir. Ancaq 
şəkli cəhətdən. Amma “nəyi sevmirdimsə, çıxıb yadımdan” mis­
ran, ay Səyavuş, vallah, billah, elə-belə gəlişi gözəl deyilib; mən 
səni gözəl tanıyıram -  nifrətin də sevgin kimi həmişəlikdir...
Sənin səsə tələbindən, səsə heyranlığından xeyli dedim, onun­
la da sənin kövrək ürəyinin döyüntüləri barədə qeydlərimi bitir­
mək istəyirəm (Görürsən, bu gün də səndən danışıb, sözümüzü 
qurtara bilmirik; inan ki, bundan sonra da sonaladığım, gözüm 
arxasınca olan bəndlərin, misraların var... sonluq olaraq onlarla 
şeirindən örnək gətirə bilərəm...).
Santel zəmidən uğultu əsir - 
O səs suyum olub, çörəyim olub.
Sünbül duruşundan öyrəndiyim sirr,
Ömür duruşumda gərəyim olub!
Məmməd ASLAN, 
1992-2009-cu illər
P.S. Bu sözləri şair Məmməd Aslan onun 50 illik yubileyi 
üçün yazmışdı. Fəqət kitaba ön sözü kimi -  olduğu kimi daxil 
etməyi ölümündən bir az əvvəl Səyavuş Sərxanlının özü xahiş 
etmişdi (Qalsaydı indi onun 67 yaşı olacaqdı).
Səyavuş Sərxanlı-----------------------------------------------------------------------------------
SƏYAVUŞ O DÖVRÜN ƏN QÜDRƏTLİ 
PUBLİSİSTİ İDİ...
Mən ilk dəfə Səyavuş Sərxanlını 
Bakı Dövlət Universitetində oxudu­
ğum illərin ilk həftələrindən tanımı­
şam. O vaxt jurnalistika fakültəsi filo­
logiya fakültəsinin nəzdində idi. Yax­
şı yadımdadır, indiki Azərbaycan Döv­
lət İqtisad Universitetinin çox da bö­
yük olmayan akt zalında yeni qəbul 
olunan I kurs tələbələri ilə görüş keçi­
rilirdi. Əvvəlcə müəllimlər, fakültənin 
dekanı Əlövsət Abdullayev və başqa­
ları çıxış etdilər. O vaxt tələbələr adından Səyavuş Sərxanlı da­
nışdı. İndiki kimi yadımdadır, onun əynində boz-qırmızı rənglərin 
qarışığı pencək var idi. Çox səmimi çıxış etdi. O da yadımdadır 
dedi ki, bizim sahə çox mürəkkəbdir, çox çətindir, çox həssasdır, 
çünki biz insan tərbiyəsi ilə məşğul oluruq. O vaxtkı sovet jur­
nalistikasının qarşısında duran məsələlərdən biri də məhz insan 
tərbiyəsi məsələsi idi. Düzdür, mətbuatda onun imzasına tez-tez 
rast gəlsəm də, ilk dəfə Səyavuşu mən orada gördüm. Biz onunla 
eyni kursun tələbələri idik. Sonralar onunla yaxından tanış olub, 
dostlaşdıq. Bizi bir-birimizlə yaradıcılıq telləri bağlayırdı. Səya­
vuş məndən bir neçə yaş böyük idi. O zaman yazıçılar ittifaqının 
katibi işləyən Nəbi Xəzri onun barəsində “Azərbaycan gəncləri” 
qəzetində “Uğur olsun" məqaləsini yazmışdı. Nəbi Xəzri kimi ta­
nınmış bir şairin onun barəsində bu cür sözləri yazması o dövrdə 
sensasion bir hadisə idi. Bu, həm də gənc şair Səyavuş Sərxan- 
lının yaradıcılığına verilən böyük qiymət idi.
Onu da qeyd edim ki, Səyavuş məndən və mənimlə bir yerdə 
yataqxanada yaşayan Sabir Rüstəmxanlıdan və başqalarından da 
tanınmış gənc bir şair idi. Biz onunla dostluq edirdik. Səyavuşla
___________________________________________________ Vətən, səslə oğlunu
bizi bağlayan tellərdən biri, həm də onun sevdiyi gənc Elmira idi. 
Elmira bizimlə bir kursda oxuyurdu. Onun fakültədə müəllimlər 
arasında da yaxşı nüfuzu var idi. Sonralar Səyavuşla bizim çox 
görüşlərimiz oldu. Biz ədəbi mühitdən, gənclikdən və s. çoxlu 
söhbətlər edirdik. O vaxtlar biz Səyavuşdan öyrənirdik. Etiraf 
edim ki, mən mətbuatda az çap olunurdum. Çap olunduğum yer 
isə İrəvanda “Sovet Ermənistam” qəzeti olmuşdu. Səyavuş isə 
Azərbaycan mətbuatında tez-tez çap olunurdu. Onu tanıyır, yazı­
larını və şeirlərini bəyənirdilər. Sonralar mən ailə vəziyyətim və 
əsgərliyə çağrılmağımla əlaqədar olaraq təhsilimi qiyabi şöbədə 
davam etdirməli oldum. Amma onunla əlaqələrimi davam etdi­
rirdim. Mən Bakıda olanda həmişə onunla görüşürdüm. İrəvanda 
olanda da bizim telefon əlaqələrimiz olurdu. Nəzərinizə çatdırım 
ki, mən hələ tələbə ikən C.Cabbarlı adına İrəvan Azərbaycan 
Dövlət Dram Teatrının direktoru işləyirdim. Məni o zamanlar 
İrəvanın ədəbi mühiti yaxşı tanıyırdı. Tez-tez buradakı mətbu 
orqanlarda şeirlərim və publisist yazılarım dərc olunurdu. Mən 
dram əsərləri də yazmağa başlamışdım. 1970-ci ildə “Məni səslə­
yəndə” adlı ilk şeirlər kitabım çap olundu. İlk şeir kitabım İrə­
vanda çap olunmuşdu. Mən onu Azərbaycanda yaşayan yaxın 
dost-tanışa, o cümlədən, yaxın dost hesab etdiyim Səyavuş Sər- 
xanlıya da göndərdim. Sonralar “Ulduz” jurnalının yeni nömrəsi 
gəlib mənə çatanda gördüm ki, orada Səyavuşun həmin kitab 
barəsində yazdığı “Ömürlə yol yoldaşı' yazısı çap olunmuşdur. 
Məqalə mənim kitabımın mahiyyətini çox geniş şəkildə açır, onu 
oxucuya təqdim edirdi. Həm də qeyd edim ki, “Ulduz” jurnalında 
bu məqaləyə olduqca geniş yer ayrılmışdı.
Sonralar Bakıda yaşayarkən mən barəmdə yazılmış məqalələri 
bir yerə toplayaraq bir biblioqrafik kitab çap etdirdim. O kitab 
Səyavuşun həmin məqaləsi ilə açılırdı. Belə çıxır ki, mənim haq­
qımda ilk sanballı söz deyən də, məhz Səyavuş olmuşdu. Bu 
məqalə də təxminən 1970-ci ildə yazılmışdı. Vaxtilə Səyavuşun 
yazdığı həmin yazını kitaba vermək istədiyimdən onu Səyavuşa 
qaytardım ki, həmin yazıya nə isə əlavə etsin. O, çox səmimi
s s ü ä ?
Səyavuş Sərxanlı-----------------------------------------------------------------------------------
şəkildə razılıq verdi və məqaləni məndən aldı. Günlərin bir günü 
zəngləşib görüşdük. O, həmin yazını mənim özümə qaytararaq 
dedi ki, bu yazıya əl vurmağa lüzum görməyibdir və həmin yazı 
tarixi yazı olduğu üçün ona yalnız bir cümlə əlavə edə bilibdir. 
Həmin əlavə etdiyi sözlər aşağıdakılardan ibarət idi: "Nə az, nə 
çox, düz otuz üç il bundan irəli yazdığım bu qeydləri təzədən 
diqqətlə oxudum və inanın ki, tam səmimiyyətimə təəccübləndim: 
yəni, necə olub ki, o uzaq illərdən mən Hidayət ömrünün bugünkü 
zirvəsini belə tam aydınlığı ilə görə bilmişəm!... Bu yazıya yalnız 
dahi Səttar Bəhlulzadədən aldığım müsahibədən bircə fikri əlavə 
eləyirəm, o demişdi ki, əsl fitri, yaradıcı insanın gərək üfüqləri gö­
rünməsin... Ürəkdən şadam ki, Hidayət də məhz belə insanlardan 
biridir: şair, nasir, dramaturq, publisist, ictimai xadim...
Min şükür!...”
Səyavuşun gözəl bir şeiri "Körpə yatır” adlanır. Vaxtilə bu şei­
ri oxuyan zaman mənim bu şeirdən çox xoşum gəlmişdi. Bizim 
evdə körpələr olanda bu şeirin təsiri altında mən də belə bir şeir 
yazdım və adını da "Yatır körpələrim” qoydum. Özü də şeiri Sə­
yavuş Sərxanlıya ithaf etmişdim.
O zamanlar Səyavuş “Ulduz” jurnalında işləyirdi. Həmin ərə­
fədə “Ulduz” jurnalında mənim şeirlərim çap olunurdu. Bu şeir 
də çap olunacaq şeirlərin arasında idi. Rəhmətlik Əhməd Cəmil 
o dövrdə jurnalın baş redaktoru idi. O, şeirlərimi məhz bu şeirə 
görə bir neçə gün saxladıqdan sonra Səyavuşu yanına çağırmışdı. 
Əhməd Cəmil gülə-gülə ona: -  şeir çox gözəldir, söyləmişdi. 
Ancaq Səyavuş, bəlkə bu şeirdəki ithafı buradan çıxaraq. Çünki 
sənə həsr olunubdur, sən isə bu jurnalda işləyirsən. Qorxuram 
belə bir fikir yarana bilər ki, sən burada işlədiyin üçün bu şeir 
sənə ithaf olunubdur. Lakin Səyavuş demişdi ki, mən Hidayəti 
yaxşı tanıyıram, bu şeir də mənim şeirimdən təsirlənərək yazıl­
mışdır və odur ki, buna görə narahat olmağına dəyməz. Sonra Əh­
məd Cəmil həmin şeiri olduğu kimi çap etməyə icazə vermişdi.
Sonralar Səyavuş İrəvana gəldi. Təxminən 70-ci illərin sonu, 
80-ci illərin əvvəlləri idi. Biz qədim İrəvanın küçələrini piyada
t t U J ?
------------------------------------------------------------------------------  Vətən, səslə oğlunu
dolaşa-dolaşa tarixdən, ədəbiyyatdan, olandan-keçəndən söhbətlər 
edirdik. Mən Zənginin “Dəlmə” deyilən bağlarının xarabalıqlarını 
ona göstərirdim. İndi orada restoranlar, kafelər tikilmişdi. Keç­
diyimiz küçələrin çoxunda vaxtilə azərbaycanlıların yaşadığını 
ona danışırdım. Mən İrəvanın qədim Azərbaycan abidələrini də 
ona göstərirdim. Məsələn, qədim Cümə məscidini ona göstərdim 
və dedim ki, indi oranı Ermənistanın Dövlət muzeyi ediblər. Bu 
Səyavuşu çox mütəəssir etmiş, onu kədərləndirmişdi.
Sonra biz Komsomolun Mərkəzi Komitəsinin həyətinə gedib 
çıxdıq. Məni görənlər yaxma gəlib bizimlə çox səmimi görüş­
dülər. Mən oradakı adamlara Səyavuşu təqdim etdim. Və dedim 
ki, Səyavuş Sərxanlı Bakıdan gəlmiş adi adam deyildir. O, Azər­
baycanın tanınmış şairi və publisistidir. Səyavuş burada məni yax­
şı tanıdıqlarını görüb, hətta bir qədər təəccüblənmişdi də.
Mən Bakıya köçəndən sonra, yəni 1984-cü ildə “Gənclik” nəş­
riyyatının baş direktoru vəzifəsində çalışmağa başladım. Səyavuş­
la hər dəfə görüşəndə ona təklif edirdim ki, öz şeirlərini və pub­
lisist yazılarını bizə təqdim etsin ki, onu çap edək. Lakin o, bunu 
nədənsə hər dəfə təxirə salırdı.
Səyavuş o dövrün ən qüdrətli publisisti idi. Onun ifadələri, 
yazı manerası hələ də mənim yadımdadır. Mən onun publisistika­
sını çox sevirdim və mütəmadi olaraq dərc olunan bütün yazılarını 
oxuyurdum. Onun özünəməxsus dili və yazı manerası var idi. 
Düzdür, publisist yazılar yazanlar çox idi. Lakin Səyavuş kimi 
yazanı yox idi.
90-cı illərdə Milli məsələlər üzrə dövlət müşaviri işlədiyim 
vaxtlarda işim həddindən çox olduğundan mən onu uzun müddət 
görmədim. Bir gün imkan tapıb özüm onun telefonunu yığdım. 
Əvvəlcə Elmira xanım telefonu götürdü. Sonra o, telefonun dəs­
təyini Səyavuşa verdi. Məlum oldu ki, həmin gün onun 60 yaşı 
qeyd olunur. Düzü, mən bunu bilmirdim. Amma soruşdum ki, 
məni niyə dəvət etməmisən? Dedi ki, hələlik bunu ancaq ailə 
daxilində qeyd edirik. Sonra bunu geniş miqyasda keçirəndə səni 
də mütləq çağıracağam. Amma onu da əlavə etdi ki, mən indi də
Səyavuş Sərxanlı----------------------------------------------------------------------------------- ------------------------------------------------------------ Vətən, səslə oğlunu
onlara gələ bilərəm. Bu onun ürəyinin böyüklüyündən irəli gə­
lirdi. Əfsuslar olsun ki, o, 60 yaşını geniş miqyasda qeyd etmədi.
Sonra biz bir neçə dəfə görüşdük. Onun arzusu Misirə gedib 
orada işləmək idi. Müsəlman dövlətlərindən yalnız Misiri görmək 
istəyirdi. Bu barədə hətta mənə müraciət edib kömək etməyimi 
də xahiş etmişdi. O zamanlar imkan olmadığından mən onun bu 
xahişinə əməl edə bilmədim. Ancaq nə vaxtsa ona bu işdə əlim­
dən gələn köməyi edəcəyimi düşünürdüm. Amma buna əcəl im­
kan vermədi. Günlərin bir günü eşitdim ki, Səyavuş bərk xəstə­
lənibdir və onu Şəmkirə, doğma Sərxan kəndinə aparıblar. Bu 
gediş Səyavuşun doğma ata-baba ocağına son gedişi oldu. Bir 
müddətdən sonra eşitdim ki, istedadlı şair-publisist, səmimi və 
gözəl insan, qələm və ürək dostum Səyavuş Sərxanlı artıq həyat­
da yoxdur. Amansız ölüm onu öz ağuşuna alıb sıralarımızdan 
apardı. Onun ölüm xəbərini ürəkağrısı ilə qarşıladım. Lakin mən 
bu gün də Səyavuş Sərxanlını təmiz hisslərlə xatırlayır, qələm 
dostumun həmişə sıralarımızda olduğunu düşünürəm. Çünki, o, 
hələ sağlığında ikən Azərbaycanın ədəbi mühitində özünə yer 
qazana bilmişdi. Bu yer isə əbədi olaraq onun adına yazılıbdır. Nə 
qədər ki, Azərbaycan var, onun ədəbi mühiti var, Səyavuş Sər- 
xanlının da yeri daima bilinəcəkdir. Allah ona rəhmət eləsin!
Aşağıda Səyavuş Sərxanlıya ithaf etdiyim şeiri təqdim edirəm:
YATIR KÖRPƏLƏRİM
Səyavuş Sərxanlıya
Yatır körpələrim, yatırlar hələ...
Yatırlar anamın öz laylasında,
Hələ nə at çapır belədən-belə,
Nə nəğmə deyirlər el havasında.
Ömür karvanının körpə çağında 
Yatır üç şəhərin narahat yolu.
ç o ?
Səyavuş Sərxanlı----------------------------------------------------------
Biz yatan beşiyin öz qucağında 
Yatır babaların üç körpə qolu.
Yatır körpələrim...
Min arzu, həvəs
Yuxuya dalıbdır üç çarpayıda.
Yatır üç otaqlıq gülüş, səs, nəfəs,
Yatır üç ocaqlıq qayğı payı da.
Yatır üç yolçusu üç qəlbi dağın,
Yatır üç ürəyin eşqi, nifrəti.
Anamız günəşin, qoca torpağın 
Yatır üç dünyalıq sözü, söhbəti.
Nəsillər gələcək... Üç dostun, yarın,
Körpəlik yuxusu hələ yarıda...
Bizə baba deyən gül balaların,
Hələ yuxudadır ataları da.
Üç ulduz yolunun min-min yoxuşu,
Üç işıq, 
üç çinar, 
üç həyat yatır.
Yatır körpələrim, yatırlar hələ,
Üç ümman, 
üç təzə kainat yatır.
Hidayət ORUCOV, 
şair-dramaturq, 
Əməkdar İncəsənət 
Xadimi
m
« у »
-----------------------------------------------------------  Vətən, səslə oğlunu
SƏRXANLI SƏYAVUŞU ANARKƏN...
Səyavuş Sərxanlı ilə tanışlığımız 
60-cı illərin əvvəllərinə təsadüf edir.
O illərdə “Azərbaycan gəncləri” qəze­
ti çap olunurdu. Səyavuşun o qəzetdə 
gedən silsilə şeirlərini oxuyandan son­
ra bu cavan oğlanın yazı üslubu, həya­
ta baxışı və təfəkkürü mənim diqqəti­
mi özünə cəlb etmişdi. Sonralar (yəni,
1967-ci ildən sonra) S.Sərxanlı “Ul­
duz” jurnalında işə qəbul olundu və 
qısa müddətdə jurnalda açılmış “Ölüm 
sevinməsin qoy...” rubrikasının təməl- 
çisi, aparıcı jurnalisti kimi fəaliyyət göstərdi. Bu ilə qədər isə biz 
artıq qələm dostu kimi biri-birimizə çox yaxınlaşmışdıq və bu üz­
dən müxtəlif görüşlərdə birgə çıxışlar edirdik. Bu dostluğun tə­
məlini bərkidən bir hadisəni heç unuda bilmirəm. Yadımdadır, 
1967-ci ilin sonları idi. Mən “Semaşko” adına xəstəxananın ya­
xınlığında yaşayırdım. Səyavuşun kirayədə qaldığı ev də bizim 
evə çox yaxın idi. Bir gün telefon zəng çaldı. Dəstəyi qaldırdım 
və... Səyavuşun səsini eşitdim: “Söhrab əmi, sənə bir işim dü­
şüb”. Soruşdum ki, təzə şeir yazmısan? Dedi, elə şeir kimi bir 
şeydir. İcazə ver, evə gəlim, sözümü deyim. Dedim, buyur, gəl. 
Bu vaxt Məmməd Araz öz həyat yoldaşı Gülxanımla birgə bizdə 
idi.
Səyavuş gəlib içəri keçəndə Məmməd Arazı gördü və ondan 
elə bir nərilti qopdu ki, ev silkələndi. O, M.Arazı çox sevirdi. De­
di ki, nə yaxşı ki, bir yerdəsiniz. Elə ikinizi də mənə elçiliyə get­
mək üçün evimizə dəvət edirəm. Gülxanım bacı incə bir zarafatla: 
“Deynen ki, biri də belə bədbəxt oldu da!” Hamı bu zarafata 
qəhqəhə çəkdi. Axşam Səyavuş bizi elçi gedəcəyimiz evə, sev­
diyi Elmira xanımın yaşadığı mənzilə gətirdi. Yolda daha bir dos­
tumuz, elçiliyə dəvət almış Abbas Abdulla da bizə qoşuldu. Ha-
S O i ?
mımız bir ailə kimi qız qapısını döydük. Səyavuş Sərxanlı isə qa­
pının arxasında dayandı (O, sanki utandığından özünü hamıdan 
gizlətməyə çalışırdı). Biz içəri keçdik. Hamı yerini tutdu. Süfrəyə 
nəzər salanda ilk növbədə nəzərimizi cəlb edən süfrə mədəniy­
yəti oldu. Bu evdə ləyaqətli bir ananın olduğunu zənn edib, gəli- 
nimizin anasının gəlməsini tələb etdik. Qəfildən hamının sevin­
cinə sanki su səpildi, üzünə kədər çökdü. Sən demə, Elmiranın 
ana və atası, nəslin ağsaqqalları sayılan bu iki xeyirxah insan çox 
yaxın zamanlarda, ikisi də bir ildə (6 ay fərqi ilə) dünyalarını 
dəyişiblərmiş. Bu xəbər bizi bir şair kimi çox sarsıtdı. Mən bir 
böyük qardaş, bir dost kimi ərklə ayağa qalxıb məclisi açıq elan 
etdim və öz ürək sözlərimi dedim. Hamının razılığı ilə Elmira 
xanımı məclisə dəvət etdik. Səyavuşun böyük qardaşı, rəhmətlik 
Zeynal müəllim üzüyü gəlinin barmağına keçirdi və yemək-içmək 
başlandı. Məclis o qədər səmimi keçirdi ki, oturanların hamısı 
biri-birinə məhrəm kimi müraciət edirdilər. Bu səmimilikdən idi 
ki, mən anama həsr etdiyim bir şeirimi oxudum. Şeirin məzmunu 
belə idi ki, uzun illərin ayrılığından sonra ana-bala telefon simlə­
rində görüşür, bir oğul “ana” deyib, hönkürür, bir ana “bala” de­
yib, qəşş edir. Bu hüzün onsuz da dərdli olan ocaqda hamının ya­
rasının közməyini qopartdı. Məmməd Araz köməyimə çatdı. Bir 
lirik şeir oxuyub hamının dadına çatdı. Yavaş-yavaş üzlər gülüm­
səməyə başladı.
Ümumiyyətlə, Səyavuş Elmiranı çox istəyirdi. O, bizə hər şeyi 
danışırdı, elə hey onu tərifləyirdi. Amma bunun müqabilində el­
çilik mərasimindən sonra düz iki il biz Səyavuşu görmədik. Son- 
ralar bildik ki, onu tez-tez SSRİ məkanının ucqar yerlərinə eza­
miyyətə göndərirmişlər.
Səyavuş Sərxanlı 60-cı illərdə poeziyamızın gənclər qolunun 
ən istedadlı, ən coşqun şairi idi. O vaxtlar bir misra hamının ağ­
zında zərbi-misala çevrilmişdi: “Qaytar mənim sevgimi”. Səyavuş 
o dövrdə həm ən istedadlı, cəsur, bütün poeziya mövzularına mü­
daxilə etməyi bacaran bir şair, həm də gözəl publisist idi. Məhz 
poeziyası ilə yanaşı onu oxuculara sevdirən, həm də publisistik
« İ S ?
Səyavuş Sərxanlı-----------------------------------------------------------------------------------
yazıları idi. Səyavuşun artıq bişmiş, yetkin şair kimi fəlsəfi-lirik 
mövzulara müraciət etməsi onu nəinki oxucularına, hətta bütün 
Azərbaycan xalqına sevdirmişdi. “Ulduz” jurnalı deyəndə, ilk 
növbədə göz önündə Səyavuş Sərxanlı canlanırdı.
Ümumiyyətlə, mən S.Sərxanlıda bir xüsusiyyəti müşahidə et­
mişdim. O da şairin ədəbi müşahidəçilik xüsusiyyətinə malik ol­
ması idi. Mənə elə gəlirdi ki, o, dünyanı öz aləminə köçürür, son­
ra onu özününküləşdirib istədiyi kimi oxucuya çatdırır. Səyavuşun 
isə poetik aləmi çox zəngin idi. O, predmeti, hadisəni və məfhu­
mu istədiyi rəngdə təsvir və tərənnüm etməyi çox ustalıqla baca­
rırdı. Bundan başqa onun daha bir qəribə xüsusiyyəti vardı -  
üzündən təbəssüm heç vaxt əskik olmazdı. Onun şaqraq qəhqə­
hələri, ağ dişlərinin mirvari sırası heç yadımdan çıxmır. Gülüş, 
təbəssüm ona çox yaraşırdı. Bu xüsusiyyət onun poeziyasında da 
öz əksini tapmışdı. Səyavuş son dərəcə nikbin şair idi. Səyavuş 
poeziyasına göstərdiyi vəfalılığım, öz dostlarına da göstərməyi 
bacarırdı. O, dostluqda çox vəfalı idi.
Bir dəfə Sumqayıtda Məmməd Araz, Səyavuş Sərxanlı və mən 
birlikdə həmkarlar ittifaqının xahişi ilə ədəbi görüşə getmişdik. 
Fəhlələrlə görüş başlayanda, sədr birinci çıxışı mənə verdi. Mən 
ayağa duranda Səyavuş həm zarafat, həm də ərkyana dedi: “Yol­
daşlar, çox xahiş edirəm, birinci sözü mənə verəsiniz”. Mən 
əyləşdim. Səyavuş tribunaya gəldi və dedi: “Ay camaat, biz də­
fələrlə üçlükdə görüşlərdə olmuşuq. Bu şairlər məndən qabaq şeir 
oxuyanda, mənə elə gəlir ki, onlardan sonra şeir oxumaq mənə 
yaraşmaz. Ona görə də icazə verin, əvvəlcə mən şeir oxuyum, 
sonra da istər şeir, istərsə də poema oxusunlar, onlara söz verək”.
Amma nədənsə, Səyavuş dərhal şeir oxumadı. Elə hey bizi 
təriflədi. O, dedi: Mən iki qardaş şairin arasında qalmışam. Mən 
sanki Astara-Culfa körpüsünə bənzəyirəm bu iki şairin arasında -  
biri Naxçıvan, o biri Təbriz. Gün o gün olsun ki, körpünün gö­
türüləcəyi günün şahidləri olaq.
Bu mövzuda xeyli danışandan sonra Səyavuş şeirlərini oxudu.
Azərbaycan RespublıK^ıPrezidentmJn
İ ş l ə r W a W
PREZİDENT KİTABXANASI
------------------------------------------------------------------------------  Vətən, səslə oğlunu
sevgi şeirlərinə görə
görüşdəkilər onu son dərəcə coşqun alqışlarla qarşıladılar. Demək 
olar ki, Səyavuş bizi kölgədə qoydu. Bu dəfə də biz Səyavuşun 
çıxışından sonra çıxış etməyə çətinlik çəkdik. Bu kimi insani, 
bəşəri, gözəl xüsusiyyətləri çox idi Səyavuşun.
Allah səni qələm dostlarının sırasından əskik etməsin, Səya­
vuş. Buna görə də sənə rəhmət demirəm. Sən həmişə bizim sıra­
larımızda və yanımızdasan.
Səyavuş Sərxanlı-----------------------------------------------------------------------------------
Söhrab TAHİR, 
xalq şairi
HƏLƏ ONU ÇOX SORUŞACAQLAR...
Yaşda məndən çox kiçik olan Sə­
yavuş haqqında xatirə yazmaq və ya­
xud xatirələr kitabına söz yazmaq mə­
nim üçün çox ağırdır. Heç inanmaq ol­
mur ki, pəhləvana oxşayan, tökməbə- 
dən, boylu-buxunlu, yaraşıqlı bir oğlan 
olan Səyavuş Sərxanlı artıq aramızda 
yoxdur. Nə tez uçdu getdi, əridi getdi?
Zahiri görkəmi ilə daxili aləmi tərs 
mütənasib idi Səyavuşun. Zahirən 
sərt, bir az bəlkə də qaba görünən 
Səyavuşun çox zərif, incə, kövrək 
ürəyi vardı. Elə şeirləri kimi, misralara dönmüş duyğuları kimi. 
Həmişə təbiətə üz tutaraq, çiçəklərlə, güllərlə həmsöhbət idi. Tə­
sadüfi deyil ki, kitablarının birinə “Mənim nərgizli dünyam” adı 
qoymuşdu. Dostlarına, qələm yoldaşlarına, ailəsinə sədaqətli və 
həssas idi. İlk şeirlərindən biri olan “Duz-çörək” şeirini elə-belə 
yazmamışdı ki!
Səyavuş bədii publisistikanın ən gözəl nümunələrini yazan qə­
ləm yoldaşlarımızdan idi. Mövzuları da rəngarəng idi. Gah Sibirə
-----------------------------------------------------------  Vətən, səslə oğlunu
gedib çıxırdı, gah ucqar bir dağ kəndinə, gah tarlaya -  pambıq­
çıların yanına, gah fermaya -  sağıcılara baş çəkirdi. İrihəcmli pub­
lisistik yazıları da şirin bir şeir kimi birnəfəsə oxunurdu.
Məni xəbər alıb soruşan olsa,
Üzüm dağlaradır, ünvanım şeir...
Bəli, onu hələ çox xəbər alıb, çox soruşacaqlar və əbədi ün­
vanına -  şeirlərinə üz tutacaqlar.
Fikrət QOCA, 
xalq şairi
CƏNGİ MEŞƏSİ
Səyavuşu Universitetdən tanıyıram.
Mən orada Ədəbiyyat kabinetində Ia- 
borant işləyirdim. Tez-tez görüşərdik.
Yeni şeirlərini oxuyardı. Şeiri çox ay­
dın idi. Özü də, üzü də (üzündə hə­
mişə təbəssüm olardı), ürəyi saf, tə­
miz, dili şirin, mehriban, dost qədri bi­
ləndi. Gözü sərraf idi. Təsadüfi deyil 
ki, sonralar ən böyük ədəbiyyat jurna­
lımız olan “Azərbaycan”da şeir şöbəsi­
nin müdiri oldu.
Səyavuş Şəmkirdə dünyaya göz aç­
mışdı. Çox-çox əvvəllər burda öz dövrünün qüdrətli sənətkarı, 
“Qara dəniz, yol ver Türkün bayrağına" deyən Əhməd Cavad da 
burda doğulmuşdu.
Səyavuş Sərxanlı ona oxşayırdı. Onun sərt publisist yazıların­
da, şeirlərində, ürəyində, fikrində ona layiq olmaq hissi vardı. Və­
təni, milləti sevmək öyrənmişdi ondan. Bu sevgi Səyavuşun qə-
« 3 ?
ləmindən çıxan bütün yazılarına səpələnmişdi. Keşkə, bu haqqse- 
vən, nahaqqa nifrət eləyən Səyavuş kimi şairlərimiz çox olaydı. 
Onda başımıza gələn müsibətlər az olardı. Bu xatirəyə giriş idi, 
əsl xatirə indi başlayır.
Səyavuş Sərxanlı-----------------------------------------------------------------------------------
Bir dəfə onunla birgə Şamaxıya “Sabir poeziya günləri"nə 
getmişdik. Hər il gedirdik. Poeziya günlərinə bizi xalq şairi Rə­
sul Rza aparırdı. Rəsul Rza Səyavuş Sərxanlının xətrini çox is­
təyirdi. O, hələm-hələm adamı istəməzdi. Səyavuşda nə görmüş­
düsə, düz görmüşdü. Qayıdıram o günə, qorxuram məni aldada, 
təfərrüatı ilə danışa bilməsəm də, o gün başımıza gələni yığcam 
danışacam. Təxminən ötən əsrin 70-ci illəri idi. Sabir təntənəsini 
başa vurub, “Bənövşə” restoranında banketə yığılmışdıq. Böyük 
Sabirin anadan olan günü, may ayının 30-u idi. Birdən kimsə dedi 
ki, Rəsul müəllim, bu gün Fikrət Sadığın da ad günüdür. Gəlin 
onun da sağlığına içək. Rəsul müəllim məndən soruşdu:
-  Doğrudan bu gün sənin ad günündür?
Dedim:
-  Bədbəxtlikdən, hə!
Dedi:
-  Bədbəxtlikdən niyə? Xoşbəxtlikdəndir bu. İndi bu qədər 
adamın yanında səndən soruşuram: Məndən, ya Yazıçılar Bir­
liyindən nə istəyirsən, istə!
Dedim:
-  Rəsul müəllim, heç nə. Kitabım çıxıb, evim var, işim var.
Rəsul müəllim sözümü kəsdi.
Dedi:
-  Yox, necə olsa nəsə bir istəyin var. Utanma de!
Dedim:
-  İndi ki, mənə nəsə bir yaxşılıq etmək istəyirsiniz, onda məni 
Cəngi meşəsinə aparın, orada qışqırmaq istəyirəm.
Məclisdə olan adamlar elə bildilər ki, mən sərxoşam. Ancaq 
Səyavuş mənim yanımda oturmuşdu, məni qucaqladı.
$63?
Rəsul Rza soruşdu ki, bəs niyə Cəngi meşəsi, elə burda qışqır 
da?
Dedim:
-  Bura yol qırağıdır. Şəhərdə qışqırmaq olmur. Deyərlər dəli­
dir. Meşədə məni heç kəs görmür.
Birdən rayon partiya komitəsinin katibi, öz işçilərinə əmr etdi 
ki, yığışdırın bu banketi, qaldırın Pirquluya, Qırxbulağa. Gedək, 
orda yeyib-içək, Fikrət də nə qədər istəyir qışqırsın.
Səyavuş Sərxanlı qulağıma pıçıldadı ki, tək yox, mən də sə­
ninlə gedəcəyəm.
Dedim, yaxşı!
Banketi qaldırdılar dağa. Mən də Səyavuşla getdim qışqırmağa. 
O meşədə balaca bir göl vardı. Çuxuryurdda müəllim işləyəndə 
görmüşdüm o gölü. Getdik gölün sahilinə. Səyavuş mənim qo­
lumdan tutmuşdu. Mən çox ucadan. Allah, Allah necə gur səslə 
qışqırdım. 37-ci ildən, atam tutulandan ürəyimdə yığıb saxladı­
ğım, boğub saxladığım səs -  dalğa-dalğa yayıldı meşənin içinə, 
ağaclar bir-birinə dəydi, budaqlar şaqqıldadı, yarpaqlar töküldü. 
Dağlar-dərələr əks-səda verdi. Çox-çox sonralar mənə Dəmirçilər 
kəndindən bir ədəbiyyat müəllimi dedi ki, bu il mayın 30-da 
meşədə kimsə belə qışqırdı ki, səsi gəlib bizim kəndə çatdı.
Dedim:
-  O, mən idim! İnanmadı.
***
Sonra Səyavuş məni gətirib çıxartdı, yığışdığımız yerə. O 
kədərli zarafatdan sonra Səyavuş mənə daha da yaxın oldu. Nə­
sillər arasında mehribanlıq buna deyərlər. Həmişə məndən hal- 
əhval tuturdu. Məni böyük qardaş gözündə görürdü. Ömrünün 
axırınacan elə-belə də qaldı. Ona dost dost idi, düşmən düşmən. 
Dost dediyinə canını da verərdi. O, dar gündə mənə hayan oldu, 
mənim qolumdan tutdu. Əllərinin mehri hələ də qolumda gizil­
dəyir. Şeirlərində Vətən, el-oba, keçmişimiz, bugünümüz, türk­
çülüyümüz, dərdimiz, sevincimiz tərənnüm olunurdu.
------------------------------------------------------------------------------ Vətən, səslə oğlunu
Şeirlərinə mərdlik, dostluq, insanlıq, haqq-ədalət, azadlıq səpə­
lənib. Tale aman vermədi. Qələmini sındırdı. Bir şairi vaxtsız 
apardı. Mən də bir dost itirdim.
O gün, o qədər adamın içində mənim nə çəkdiyimi bilən, 
şirvanlı eyhamını başa düşən, qolumdan tutan Səyavuş idi...
Fikrət SADIQ, 
xalq şairi
QOŞA ŞƏKİL
Bilgəhdə ürəyimlə bağlı müalicə 
olunurdum. Ürəyimin dərmanı təkcə 
Bilgəhin sağlam havası, həkimlərin 
qayğısı deyil, həm də orda bizi sevən, 
duyan, qiymətləndirən insanların sev­
gisi, məhəbbəti idi. Ürəyimin ağrısına 
baxmayaraq əhvalım çox yaxşı idi. Ona 
görə ki, hər addımında şeiri sevən, 
şairə yüksək qiymət verən insanlarla 
qarşılaşırdım. Bir gün ürək həkimim 
mənə bildirdi ki, şair Səyavuş Sərxanlı 
da müalicəyə gəlib. Bu xəbərə həm sevindim, həm də 
kədərləndim. Sevindim ki, məni duyan və mənim duyduğum şair 
dostumla həmdərd, həmsöhbət olacağam. Kədərləndim ki, ey da- 
di-bidad, Səyavuş Sərxanlı da xəstələnərmiş. Təklifsiz, zəngsiz, 
icazəsiz qapısını döydüm. Qapını özü açdı. Məni görən kimi qol­
ları qartal qanadı kimi açıldı, məni doğma qardaşı kimi bağrına 
basdı. Uzun illərin həsrətlisi kimi görüşdü. Dərddən də danışdıq, 
dərmandan da, xəstəlikdən də söz açdıq, sağlamlıqdan da. Keç­
mişdən də söhbət elədik, gələcəkdən də. Sözümüz-söhbətimiz 
şeirlə başlayır, şeirlə qurtarırdı. Yatanda yuxuma da girməzdi ki,
< s o ?
Səyavuş Sərxanlı-----------------------------------------------------------------------------------
onu belə tez itirəcəyik. Gümrah səsi, şaqqanaq çəkib gülməsi, 
hərdən qara gözlərinin dolması, söhbətimizin şirin yerində şappıltı 
ilə əlini-əlinə vurub heyrətini və heyranlığını bildirməsi, qara şə­
və saçlarını barmaqları ilə daraması, vüqarlı yerişi, ayağa duruşu, 
çox səliqəli geyimi, zahiri və daxili gözəlliyi ilə gözəllərin ürə­
yinə od salması ayrıca bir tamaşa idi, gözəllik sərgisi idi. Onu 
çoxlarından fərqləndirən gözəl publisistikasını da, şeirlərini də se­
və-sevə oxuyardım. Həmişə də təbriklərimi çatdırar, səmimi ürək 
sözlərimi əsirgəməzdim. 1979-cu ildə Kəlbəcərdə Aşıq Şəmşirin 
85 illiyində yol yoldaşı, könül sirdaşı olmağımız ən kövrək, ən 
şirin xatirə kimi zaman-zaman mənimlə bir yerdə olacaq. Aşıq 
Şəmşirin ona məhəbbəti, sevgisi, gözəl şairimizə yazdığı şeirləri, 
az qala hər şeirində Səyavuş Sərxanlının adını çəkməsi böyük 
ağsaqqalın cavan bir Azərbaycan şairinə dərin rəğbətinin, hör­
mətinin ifadəsi idi. Bu, Səyavuş Sərxanlının saza, şifahi xalq 
ədəbiyyatına, zəngin folklorumuza dərin bağlılığından irəli gə­
lirdi. Səyavuş Sərxanlı bu gün həyatda olmasa da mənim üçün 
diri və duru, çılğın və qaynar, deyən-gülən, zarafatcıl, səmimi bir 
insan və gözəl şair olaraq qalır. Mən onu belə görmüşəm və 
həmişə o mənim üçün beləcə də qalacaq: şirin, dadlı-duzlu, sə­
mimi, mehriban, dost sevincinə sevinən və bütün varlığı ilə ha­
mını sevindirən publisist dostumuz, şair qardaşımız, vətəndaş sə­
nətkarımız!
Poeziyanın, ilhamın işığı qəbirdə də öz gözəlliyini, təsirini, ca­
zibəsini itirmir. İşığın mübarək, gorun nurla dolsun, işıqlı ziyalı­
mız, Səyavuş Sərxanlımız! Bilgəhdə, Xəzər sahilində çəkdirdiyi­
miz qoşa şəkili ən mübarək bir əmanət kimi əzizləyirəm. Bu şə­
kildə Xəzərdən əsən yellər sənin qara, şəvə saçlarını dalğalandı­
rır, sən də küləklərə meydan oxuyursan, ölümün acığına, həyatın 
eşqinə o şəkil bizim yadigarımız kimi övladlarımıza qalacaq. Qəb­
rin, ruhun və xatirən önündə baş əyirəm, mənim şair qardaşım.
Zəlimxan YAQUB,
xalq şairi
------------------------------------------------------------------------------ Vətən, səslə oğlunu
O GÜNÜ GÖZLƏYİRƏM Kİ...
Səyavuş Sərxanlı haqqında düşüncələr
Saralıb-solmuş köhnə qəzet və jur­
nalları seçib-seçmələyir, dəcləyə-dəc­
ləyə qutulara yığırdım. Əlimin altında 
zamanın axarında ömrünü başa vur­
muş, gərəkliyini itirmiş nəşrlər də var 
idi. Düşünürdüm ki, bunlar sonuncu 
axşamdır ki, mənim evimdə «qonaq»- 
dır, sabah atılacaq. Nədənsə ürəyimi 
anlaşılmaz, xəfif bir qüssə bürümüşdü. 
Hisslərim, duyğularım isə Səməd Vur­
ğunun «İllər gəlib keçdi, ömürdən il­
lər» misrası üstündə köklənmişdi.
Birdən gözüm «Radio i Televidenie SSSR» jurnalını aldı. Gö­
türüb baxdım. 1969-cu il nüsxələrindən biri idi. Üz qabığında bo­
yaboy gənc, yaraşıqlı, ilk çıxışları ilə bütün teatr aləmini heyrət­
ləndirən, məftun edən aktrisa Şəfiqə Məmmədovanın portreti ve­
rilmişdi.
İçəridə daimi müəlliflərimizdən sayılan şair Səyavuş Sərxan- 
lının, baş rejissor Bünyad Məmmədovun və mənim şəkillərimiz, 
həm də müsahibələrimiz verilmişdi. Materiallar bununla bitmirdi. 
Jurnal bütünlüklə bizim «Gənclik» baş redaksiyasının fəaliyyətinə 
həsr olunmuşdu. Televiziyanın keçib gəldiyi illər ərzində ilk də- 
fəydi ki, Azərbaycana bu qədər geniş yer ayrılırdı.
Mən cəmi beş-altı ay idi ki, baş redaktor işləyirdim. Televizi­
yaya təzəcə isinişirdim. Təbii ki, bu xoş hadisəyə kollektiv də 
sevinirdi, mən də. Komitənin rəhbərliyi də qürrələnirdi ki, 
ümumittifaq miqyasında yaradıcılıq işlərimiz təqdir olunur, 
nümunə göstərilir. Sədrimiz Qurban Yusifzadə jurnaldan bir neçə 
nüsxə aldırıb, Mərkəzi Komitədə, Nazirlər Sovetində televiziya 
ilə bağlı olan məsul işçilərə çatdırmışdı.
Səyavuş Sərxanlı---------------------------------------------------------------— -------------
Kollektivimizlə qaynayıb-qarışan, doğmalaşan Səyavuş Sər­
xanlı o günlər bəlkə də hamımızdan çox sevinirdi. Köşklərdə jur­
nal qoymamışdı. Bir ucdan hey alıb yaxın adamlarına, dostlarına 
paylayırdı...
Onunla qabaq-qənşər oturmuşduq. Gözlənilmədən Nəbi Xəzri 
qapı ağzında göründü. İkimiz də dik atıldıq. Nəbi müəllim irəli 
gəlib, əl verdi. Sonra üzünü gənc qələm dostuna tutub:
-  Ay Səyavuş, əzizim, -  dedi, -  axşam yatdım, səhər ayıldım, 
bir də gördüm ki. Sakit okeandan, Şimal Buzlu okeanından üzü- 
bəri, Baltik sahilləri, Qara dəniz boyunca SSRİ kimi nəhəng bir 
ölkə tanıyır ki, Səyavuş Sərxanlı kimi bir publisist Azərbaycan 
Televiziyasının «Gənclik» baş redaksiyası ilə əməkdaşlıq edir. 
Təsəvvür elə ki, indi jurnal 15 respublikanın bütün televiziya­
larında yüzlərlə, minlərlə adamın stolunun üstündədir. Mən hələ 
ölkə, diyar, vilayət televiziyalarını demirəm. Tirajına baxsan, 
bunu özün daha aydın təsəvvür edərsən.
-  Təsəvvür eləyirəm, çox sağ olun, ay ustad, -  dedi Səyavuş. 
-  Yerdən göyə qədər razıyam.
Nəbi Xəzri cavabında:
-  Ay Səyavuş, bu sevinc yaxşıdır, ürəkaçandır, -  dedi. -  An­
caq yaddan çıxarma ki, sən şairsən, publisistsən, yəni sənin çağlar 
təbin, təkrarsız qələmin var. Sən jurnalist kimi geniş arenaya çıx­
dın. Arzum budur ki, poeziyada da, publisistikada da geniş üfüqlər 
fəth edəsən. Həmişə xoş sorağın gəlsin. Biz də sevinək, fəxr 
edək.
Mən söhbətə qoşuldum:
-  Nəbi müəllim, Allahın köməyilə belə də olacaq.
Nəbi müəllim qapıya sarı yönələndə ayaq saxlayıb:
-  İşinizdə olun, -  dedi, -  Sizə daha böyük uğurlar, sevinclər 
arzulayıram.
İndi o vaxtdan çox illər keçib, çox sular axıb. Ancaq ürəyə 
yazılan anlar, məqamlar unudulmur, tez-tez yada düşür xatirələr...
....Televiziyada ilk iş günüm «letuçka» ilə -  həftəlik veriliş­
lərin müzakirəsi ilə başladı. Camaat dağılışanda Komitə sədrinin
« a e a ?
------------------------------------------------------------------------------  Vətən, səslə oğlunu
müavini, şair Nəbi Xəzri üzünü mənə tutub:
-  Nahid, sən qal, -  dedi.
Keçib onunla üzbəüz oturdum.
-  Əzizim, gəl səninlə işlərimizi bəri başdan elə quraq ki, 
xırmanda yabalaşmayaq.
-  Nəbi müəllim, Allah o günü göstərməsin. Mənim ürəyim 
deyir ki, hər şey yaxşı olacaq.
-  Elə mənim ürəyim də belə deyir.
O, məni Radionun Ədəbiyyat şöbəsinin müdirliyindən yarı- 
xoşluqla, yarıgüclə öz yanma -  televiziyanın «Gənclik» baş redak­
siyasına baş redaktor vəzifəsinə aparmışdı. Vəzifəm bir pillə yük­
səlmişdi. Ancaq düzü, ədəbiyyat şöbəsi mənə daha doğma idi. 
Yazıçıların, şairlərin içindəydim. Həm də müdir olduğum şöbə 
radionun gözü sayılırdı.
Burada isə verilişlərin səddi-sərhədi bilinmirdi. Konkretlikdən 
də danışmaq mümkün deyildi. Hiss edirdim ki, Nəbi müəllimin 
mənə deyiləsi sözü çoxdur.
-  Nahid, əzizim, -  dedi, -  nə gizlədim, sənin təzəcə qovuş­
duğun bu baş redaksiya ki var, mənim yaralı yerimdir. İstəyirəm 
ki, elə eləyəsən uzağı bir-iki aya hiss olunsun ki, bura təzə nəfəs 
gəlib. Tamaşaçılar beziblər, şablon verilişləri görən kimi televi­
zoru söndürürlər. Daha gözləmirlər içində nə var, mənası, məz­
munu nədir.
-  Nəbi müəllim, darıxmayın, yavaş-yavaş siz deyənlərin 
hamısı olacaq.
-  Niyə yavaş-yavaş?
-  Gecə-gündüz axtarış lazımdır, istedadlı adamları gərək 
verilişlərə cəlb edək ki...
-  Mən elə bu barədə səninlə ürək söhbəti eləmək istəyirəm, 
-  Nəbi Xəzri çənəsini ovcuna aldı. -  Bunu deyim ki, sizin iki 
şöbədə -  «Pioner və məktəblilər», eləcə də «Balacalar» redaksi­
yalarında heç bir nigarançılıq yoxdur. Özün yaxşı bilirsən ki, 
Tofiq Mütəllibov da, Fuad Tarıverdiyev də təcrübəli qələm sa­
hibləridir. İşlərini də yaxşı qurublar. «Gənclər» şöbəsində isə çox
Səyavuş Sərxanlı------------------------------------------------------------- --------------------
acınacaqlı vəziyyət yaranıb. Orada başıpozuqluqdur. Axtar, ürə­
yimizə yatan bir adam tap, gəlsin əl-ələ verib səninlə işləsin.
-  Oldu, Nəbi müəllim, darıxmayın, -  dedim. -  Yaxın günlərdə 
mən sizə geniş təkliflər planı verəcəyəm. Çalışacağıq ki, istedad­
lı, zövqlü adamlar şöbə ilə sıx əməkdaşlıq etsin. Onlar işə ürək­
dən qoşulanda, şöbədə əsl yaradıcılıq mühiti yaranacaq. Sonra da 
ilk uğurlann sevincini duyacağıq.
Nəbi müəllim əlini irəli uzatdı:
-  Uğurlar! Görürəm fikirlərimiz, düşüncələrimiz bir-birinə qo­
vuşur. Çətinliklər də səni qətiyyən qorxutmasın. Nə kömək lazım 
olsa, imkan daxilində edəcəyik.
-  Nəbi müəllim, onda tezliklə qatarı relsə çıxara biləcəyik.
***
İlk ideya belə oldu ki, günlərə səpələnmiş xırda, gözə görün­
məyən verilişləri həftəlik irihəcmli proqramla əvəz edək. Verili­
şin adını «Səhər» qoymağı qərarlaşdırdıq. Aparıcılar Nurəngiz 
Quliyeva (Nurəngiz Gün) və Rafiq Hüseynov nəzərdə tutulurdu. 
Daimi müəlliflər sırasında şairlərdən Səyavuş Sərxanlı, Sabir 
Rüstəmxanlı, gənc yazıçı-jurnalist Böyükxan Bağırov, tanınmış 
fotoqraf Səidə xanım və bir sıra başqaları var idi.
Nəbi müəllim planı alıb baxdı-baxdı və sonra da götürüb sto­
lunun siyirtməsinə qoydu.
-  Ay Nahid, elə bil ürəyimi oxumusan. Ancaq ola bilsin ki, 
nəsə ağlıma gəldi, əlavə elədim. Sabah qaytararam.
Mən ayağa qalxıb, getmək istəyərkən:
-  Hara tələsirsən, otur, -  dedi. Barmaqlarını daraqladı. -  Yax­
şı eləmisən ki, Səyavuş Sərxanlını da nəzərdə tutmusan. Bu 
məqamda ürəklərimiz birləşir. Tanrı Səyavuşa gözəl istedad ve­
rib. Şair kimi də, publisist kimi də yaşıdlarından onun qabağına 
çıxan çətin tapılar.
-  Nəbi müəllim, doğrudan da elədir. Səyavuşun qibtə ediləcək 
qələmi var. Sağ olun ki, neçə il qabaq «Azərbaycan gəncləri» qə­
zetində ona “Uğurlu уоГ  yazmışdınız. İki şeiri də dərc edilmişdi.
« s ö ?
------------------------------------------------------------------------------  Vətən, səslə oğlunu
-  Adları bu gün də yadımdadır, -  Nəbi Xəzri gülümsədi. -  
“Cığır” və “Səslədi məni”. İkisi də müəllifin istedadından xəbər 
verirdi. Səyavuş bu şeirləri mənə Şəmkirdən göndərmişdi. Onda 
heç ali təhsili də yox idi. Rayonda çıxan “Ulduz” qəzetində kor­
rektor işəlyirdi. Sən demə, Tibb İnstitutunu buraxıb, rayona qa­
yıdıbmış. Bu şeirlərin mətbuatda dərc olunması Səyavuşa qol- 
qanad verdi. O, 1962-ci ildə Azərbaycan Dövlət Universitetinin 
jurnalistika fakültəsinə daxil oldu. Bu onun yaradıcılıq inamının, 
mütaliəsinin, əlaqələrinin genişlənməsində böyk təkan oldu. Sə­
yavuş indi sevilən şairdir, publisistikası isə başqa aləmdir.
...Səyavuş Sərxanlı dəvətimizi, “Səhər” proqramında ədə­
biyyat, mədəniyyətlə bağlı süjetləri aparmaq təklifini sevinclə 
qarşıladı:
-  Kasıb şair üçün bundan böyük nə yaxşılıq ola bilər, qar­
daş? -  dedi. -  Tanınar, populyarlaşarsan, qonorar da öz yerində. 
Gözün də heç kəsin, lap elə doğmalarının da əlində olmaz. 
Özünü bir kişi qırığı hiss edərsən.
Səyavuş Sərxanlı televiziyaya gur səslə, qaynar nəfəslə gəl­
di. Onun səsi də, ekran məlahəti də, savadı, biliyi, diksiyası da 
bəyənildi. Çox keçmədi ki, o, auditoriya ilə doğmalaşdı. Artıq 
uşaqdan-böyüyə kimi Azərbaycanın hər yerində onu yaxşı tanı­
yırdılar. Tamaşaçılar onu ürəkdən sevdilər, alqışladılar.
Həmin illərdə o, artıq iki kitab -  «Qayıt» və «Dünya 
sevənlərindir» şeir toplularının müəllifi idi.
Bəlkə də o, televiziya ilə əməkdaşlıq elədiyi o çağlarda dün­
yanın ən xoşbəxt insanı idi! Kim bilir, bəlkə də televiziyada bu 
qədər əmək, zəhmət sərf etməsəydi, yalnız poeziya, ədəbiyyat 
haqqında düşünsəydi, indikindən daha böyük, daha şöhrətli sə­
nətkar olardı. Neyləyəsən, bu da bir şair bioqrafiyası, şair tale­
yidir.
O, ədəbiyyat aləminə həyatın dibindən qalxmışdı. Xoşbəxtliyi 
bu idi ki, təbiət ona fitri istedad vermişdi.
« S ä ?
Səyavuş Sərxanlı----------------------------------------------------------------------------------
Ailələri çətin dolanırdı. Atası dəmirçi idi. Çörəkləri daşdan 
çıxırdı. Səyavuş balaca vaxtlarından yaxşı oxuyurdu. Zəkası ilə 
yaşıdları arasında seçilirdi. Orta məktəbi qızıl medalla bitirdi. Bu 
da ona könlü istədiyi ali məktəbə qəbul olunmaq imkanı verirdi. 
O, bu imkandan istifadə etdi, tezliklə Tibb İnstitutu tələbələrinin 
cərgəsinə qoşuldu. Ancaq bu sevinc uzun sürmədi. Səyavuş doğ­
ma yurda döndü. Halal çörəyini öz zəhməti ilə qazanmağa 
başladı. Nə iş qaldı ki, işləməsin! Tikinti idarəsində fəhlə, çilin- 
gər, montyor, uşaq xorunun dirijoru, dram dəməyinin rəhbəri, qə­
zetdə korrektor... Onun ürəyində isə poeziya işığı şəfəqlənirdi. 
Səyavuşun qəlbi həmişə bu işığın cazibəsində, qanadında idi, uç­
duqca, hey uçmaq istəyirdi. Universitetin tələbəsi olmaq da bu is­
təklə bağlı idi.
***
Yazın yaya qovuşan vaxtı idi. Günortaya yaxın qapımızın zəngi 
çalındı. Dumb gözlükdən baxdım. Səyavuş idi. Əlim dəstəyə 
uzandı. Ürəyimdəsə nigaran suallar çırpındı: Görəsən nə olub? 
Səyavuş məni elə-belə axtarmaz, özü də istirahət günündə?
Qapını açarkən gözlərindəki parıltı, sifətindəki işıq nigarançı- 
lığımı alıb apardı. Salam-sabah elədik. Onu içəri dəvət elədim. 
Gəlmədi.
-  Nahid müəllim, demək bu gün evdəsiniz, hə?
-  Ona oxşayır, ay Səyavuş...
-  Oxşayır niyə?
-  Ona görə belə deyirəm ki, bir də gördün zəng elədilər, ax­
tardılar.
-  Gərək bu zəng ehtimalını elə indi qabaqlayaq.
-  Necə?
-  Necəsi budur ki, aşağıda sizi gözləyirəm.
-  Ay Səyavuş, adam qapıdan qayıtmaz, -  dedim, -  keç içəri, 
bir stəkan çay iç. Sonrasına baxarıq.
-  Yox, yox, qadan alım, yox, -  əlini havada yellədi. -  Ədalətin 
behi-bazarı yox, istəyəni də çoxdur. Bir də gördün saz dəlilərin-
« a ?
___________________________________________________Vətən, səslə oğlunu
dən biri dilinin şirin yerinə salıb, onu oğurladı. Biz də qaldıq ya­
na-yana. -  Pillələri enə-enə yalvar-yapış elədi. -  Qadan alım, bir 
az əlli ol. Gecikməsək, yaxşı bir gün gözləyir bizi. Günümüzün 
də qəhrəmanı olacaq aşıq Ədalətin sazı.
Geyinib aşağı düşdüm.
-  Səyavuş, bu əhvalat harada olacaq? -  soruşdum.
-  Burada, sənin qonşuluğunda -  “Naxçıvan” mehmanxanasın­
da.
-  Bəs orada qalanlar şikayət etməzlər?
-  Niyə eləyirlər ki? -  dayanıb təəccüblə üzümə baxdı. -  Pul­
suz-parasız konsert veririk, yox gəlib bir şikayət də eləsinlər. -  
Səsinin ahəngi dəyişdi. -  Ədalət də işini biləndi. Qaldığı nömrə 
mərtəbənin lap qurtaracağındadır. Özünün dediyinə görə qonşulu­
ğunda da hələ heç kim yaşamır. Ona görə də hərdən dostları yığı­
şır başına. Düz bir həftədir beləcə yaşayır Ədalət. Biletini almı­
şam, iki gündən sonra gedəcək.
-  Ay Səyavuş, Allah bədnəzərdən qorusun, yaman dostlaşmı- 
sınız ha!
-  A kişi, vallah, buna da darınanlar, qısqananlar var.
-  Ay Səyavuş, istedadlıların taleyi həmişə belə olub.
-  Ədalət sadə bir adamdır, mən də onun sazının vurğunuyam. 
O çalanda hər şey yadımdan çıxır, dünya ilə doğmalaşıram. Həyat 
mənə o qədər şirinləşir ki! Bunu Ədalət özü də yaxşı bilir. Ona 
görə də Bakıya yolu düşəndə məni axtarıb tapır. Mən də ona 
borclu qalmıram. Barəsində nə qədər yazsam da, qələm nə yoru­
lur, nə də onun çalğısından doyur. Ədalət özü oxumur, ancaq... O 
çalanda mənim əlimdə qələm başlayır cəh-cəh vurmağa, oxuma­
ğa. Ədalət həmişə deyir: “Ay Səyavuş, mənim haqqımda bəlkə 
qədərindən də çox yazılıb. O qələm sahiblərinin hamısına min­
nətdaram, qabaqlarında baş əyirəm. Ancaq sənin yazdıqlarının 
ətrindən heç vədə doya bilmirəm. Vallah, sözünün, qələminin acı­
yam, qardaş”.
-  Ədalətin sözü sənətkar sözüdür.
-  Ona görə də barəsində bütün yazdıqlarını ona halaldır.
Səyavuş Sərxanlı-----------------------------------------------------------------------------------
-  Onun dediyi də sənə halaldır.
-  Ona da, sənə də minnətdaram.
O vaxtlar sənət aləminə təzəcə qədəm qoyan pöhrə cavanlar 
da, şöhrətli, qüdrətli sənətkarlar da çox istəyirdilər Səyavuş Sər­
xanlı onların barəsində qələm çalsın, nəsə yazsın. Bunu onlar öz­
lərinə fəxarət sayırdılar. Bunun başqa önəmli bir tərəfi də var idi 
ki, Səyavuş nə yazırdısa, səmimi-qəlbdən yazırdı. Özü də ilham­
la, məhəbbətlə!
Ədalətin dilindən eşitmişdim ki, mənim barəmdə Səyavuş Sər­
xanlı elə yazıb ki, adam düşünə bilməz bundan yaxşı necə yaz­
maq olar, bundan o yana daha nəsə demək olarmı?
Bu bir həqiqət idi ki. Ədalətin gözündə Səyavuş bir ucalıq, 
əlçatmazlıq qazanmışdı. Ədalət bunu hiss etsə də, fikrini sözə çe­
virə bilmirdi. Bəlkə bu hissi, sevinci elə bir saz havası ilə deyərdi 
ki, eşidənə möcüzə kimi gələrdi.
Nə isə... Gəlib yetişdik. Ədalət məni Səyavuşun yanında 
görəndə gözlərinə inanmadı. Qırışığı açıldı.
-  İkinizin də qadanızı alım, -  dedi, -  canım-ciyərimsiniz. Alla­
hın köməyilə bu gün sözəsığmaz saatlar yaşayacağıq. Bunun nə 
qədər uzanacağı sizdən asılı olacaq. Nə qədər ki, «çal, aşıq, çal» 
deyəcəksiniz, mən də sazı sinəmdən ayırmayacağam. Havadan- 
havaya simlər od alıb yanacaq.
-  Ədalət, sənə min alqış! Dalıycan da bu alqışın qanadlı bir 
məqaləsi gələcək. Özü də bəribaşdan deyirəm ki, çox ləngitmə­
yəcəyəm.
-  Ay Səyavuş, Allah sənə bu ürək genişliyincə sənət sevinc­
ləri və xoşbəxtlik qismət eləsin.
-  Sağ ol, ay gözəl Ədalət, ay sazın padşahı! Sənin elə bu 
ürəkdən gələn alqışın mənim üçün ən böyük xoşbəxtlikdir.
Ədalət götürüb sazı kökləmək istəyəndə mən ustufca onun çiy­
nini sıxdım. O, arif adamdı. Hiss etdi ki, nəsə demək istəyirəm. 
Başını mənə sarı döndərdi.
-  Qadan alım, ay Nahid müəllim, ürəyindən nə keçirsə, de 
gəlsin.
___________________________________________ _ ______  Vətən, səslə oğlunu
-  Ay Ədalət, qorxuram ki, burada -  bu balaca otaqda sənin 
qara sazından o ləzzəti ala bilməyək. Saz qoruq-qaytaq bilmir axı.
-  Ə, ay Nahid müəllim, neyləyək, bir az astadan çalar, -  Sə­
yavuş əlini-əlinə vurdu.
-  Ağlın başqa aşıqlara getməsin.
-  Bu aydındır.
-  Özün yaxşı bilirsən ki, Ədalət bir az havalanıb, qanad çır­
panda özünü unudur, simlər alov saçır. Bir də başımızı qaldıranda 
görəcəyik ki, qapının ağzı adamla doludur, hamısı da içəri keç­
mək istəyir. Bura nə qədər adam tutar? Üç cüt, bir tək.
Deyəsən mən Ədalətin ürəyini oxumuşdum.
-  Ay Nahid müəllim, mən də bayaqdan bu barədə'götür-qoy 
eləyirdim. Dünən axşam başıma siz deyəndən də betər əhvalat 
gəldi. Bütün dəhliz adamla dolmuşdu. Mən neyləyə bilərdim, 
«Yanıq Kərəmi»lə canımı qurtardım. Sonra da inzibatçının xahiş- 
minnətilə sazın köynəyini geyindirdim. Camaat başını bulaya-bu­
laya dağılışıb nömrələrinə getdi. Mən də içimdən çırpına-çırpına 
qaldım.
Səyavuş irəli yeridi və Ədalətlə qabaq-qənşər dayandı.
-  Bir dəli şeytan deyir ki...
-  Dəli şeytan nə deyir, ay Səyavuş? -  Qolumu onun qoluna 
keçirdim. -  Hərdən şeytanın da sözünə baxmaq olar.
-  Olmağına olar... -  sözünün arxasını ləngitdi. -  Qorxuram 
ikiniz də mənə şəbədə qoşasınız.
-  Niyə? -  dedim.
-  Fikirləşirəm ki, mehmanxanadansa, mənim yaşadığım ev da­
ha əlverişlidir. Orada istədiyimiz kimi kefimizi çəkəcəyik.
-  Bəs nə mane olur? -  Ədalət soruşdu.
-  Əslində heç nə...
-  Düzünü de, ay Səyavuş, bəs onda niyə oxunu atıb yayını 
gizlədirsən! -  Qolunu sıxdım.
Gülə-gülə:
-  Düzü budur ki, deyərsiniz şair gedib bir donuzotaran ermə­
ninin qanadının altına girib.
Səyavuş Sərxanlı----------------------------------------------------------------------------------
-  Bu da bizim taleyimizdi, -  dedim. -  Bu yolu mən də keç­
mişəm, başqaları da keçib.
-  Bu da bizim bədbəxtçiliyimizdi. -  Səyavuşun səsi dəyişdi. -  
Bu qırılmışlar Bakını başlarına götürüblər. Hamısı kənddən-kə­
səkdən gəlib, burada özlərinə ev-eşik düzəldiblər. Gözün üstə qa­
şın var, deyən də yoxdur. Ancaq gəl görək bunu biz eləyə bilə- 
rikmi? İki daşı bir-birinin üstünə qoysaq, elə o gecə basarlar, əlli- 
ayaqlı gedərik. Ancaq bunlara, bu ermənilərə hər şey olar. Hər­
dən adama elə gəlir ki, biz gəlməyik, onlar isə ev sahibi. Bir dos­
tum var, Tibb İnstitutunda oxuyur. Ona baş çəkməyə getmişdim. 
O yazıq da mənim kimi erməni evində kirayənişin olur. Qon­
şuluğunda da özü kimi rayondan gələn beş-altı tələbə ayda er­
məniyə filan qədər kirayə haqqı verir.
-  Bu söhbət çözələndikcə çözələnəcək, -  dedi Ədalət.
Mən də onun sözünə qüvvət verdim. Yığışıb vestibülə düşəndə 
tələbəlik vaxtı yataqxanada eyni otaqda qaldığım Səlim Piriyevə 
rast gəldik. O, Mədəniyyət Nazirliyində işləyirdi. Saza çox armaq 
-  vurğun olduğunu bildiyimə görə onu da dəstəyə qoşduq.
Səyavuşun kirayə qaldığı ev Tibb İnstitutu yataqxanasının qən­
şərində idi.
-  Çatırıq! -  Səyavuş uca səslə dedi. Döngədəki kafeni görən­
də mənim əlim maşının qapısına uzandı.
-  Mən düşüm, yaxşı bir kabab sifariş verim.
-  Mən özüm qayıdaram indi. -  Səyavuş adəti üzrə əllərini qo­
şalayıb gur saçlarına çəkdi. -  Bu olmadı ki, qonaq yeməyini də 
özü ilə gətirir. Şair kasıb olsa da, öz qonaqlarını yola verə bilər. 
Sağlığınıza bir çəllək əla Şamxor konyakım var. Sağ olsun qar­
daşım Telman, heç vədə ehtiyatımı üzmür. Bunu da elə srağagün 
göndərib. Elə bil ürəyinə damıbmış ki, qonaqlarım olacaq.
Aşıq Ədalət sürücünün yanında oturmuşdu. O, geri qanrıldı:
-  Sən belə qardaşdan danış, ay Səyavuş müəllim. Nə işə baxır 
bu şairin hər istəyini yerinə yetirən qardaş?
-  Evdəkilər məni həkim eləmək istəyirdilər. Qələm qoymadı. 
Telman qabağa durdu, ailəmizi sevindirdi.
s ö ?
------------------------------------------------------------------------------ Vətən, səslə oğlunu
Səyavuşu yola gətirib, maşından düşdüm. Ona dedim ki, qo­
naqları düşürüb, qapaqlı bir qab da götürüb geri qayıtsın, o vax­
tacan kabab hazır olar. İsti-isti süfrəyə qoyarıq.
Aradan heç yarım saat da keçməmişdi ki, Səyavuş əlində dolu 
qədəh qonaqlara «xoş gəldin» eləyirdi. Evin sahibi Samson kişi 
də süfrə arxasında idi. Qəribədir, üzünü saqqal basmış, eni ilə 
uzunu bilinməyən bu nataraz erməni bizimlə qaynayıb-qarışa bil­
mirdi. Əvvəldən axıracan da bizimlə isinişmədi, yad gəldi, yad 
da qaldı...
Deyəsən Şəmkir konyakı yavaş-yavaş qoparağımızı götürürdü. 
Kefimiz kök, damağımız da çağ idi. Ədalətin çalğısı da əsl mə­
nada kef üstündən kef idi. Səyavuş qalxıb Ədalətə yaxınlaşdı.
-  Ustad, şeir oxumaq istəyirəm.
-  Oxu, qadan alım, oxu. Yaxşı şeir üçün ürəyim təşnədir. -  
Havanı dəyişdi. -  Sən oxumağında ol, mən də dalınca gəlirəm. 
Bu məqamda söz saza bələdçilik eləməlidir. Yəni şair Səyavuş 
Sərxanlı qabaqda, aşıq Ədalət də arxada dağlara qalxıb, gədikləri 
aşmalıdır.
-  Ə, sənin qadan alım, ay Ədalət, ay sazın şairi! -  Səyavuş onu 
istəklə qucaqladı. -  Vallah, möcüzədi sənin bu qara sazın, mö­
cüzə! Adamın gah ürəyini sökür, onu varından yox eləyir, gah da 
qanadına alıb, ayın-ulduzun yanma qaldırır.
Səyavuşun təbi coşmuşdu. Şeiri-şeirə qoşurdu. Arada keçid 
eləyəndə dedi ki, bu şeirlərin çoxu ilk dəfədir ki, oxucuya üz 
tutur, işıq üzü görür.
-  Niyə bu gözəl şeirləri yığıb ayrıca bir kitab eləmirsən? -  de­
yə soruşanda, şairin cavabı belə oldu:
-  Kitablarımda bala-bala əridirəm. Bəlkə nə zamansa hamısını 
məhəbbət ocağının başına yığıb qalın bir kitab elədim. Əsas budur 
ki, belə şeirlər növbə gözləmir, aramsız yazılır. Özüm də bu 
ümiddəyəm, ömrümün axırınacan da lirika ovqatı mənimlə ola­
caq, heç vədə məndən ayrılmayacaq.
-  Quzu kəsərəm sənin lirika yuvalanan o böyük ürəyinə, -  
Ədalət saza ürəkdən gələn bir mizrab vurdu. Səyavuş isə səsinə
s e a ?
Səyavuş Sərxanlı----------------------------------------------------------------------------------
.
Vətən, səslə oğlunu
qanad verdi.
-  Bu gün mənim ürəyimin də, şeirimin də bayramıdır. Özü də 
ikiqat bayramdır. Ona görə ikiqat bayramdır deyirəm ki, Ədalət 
kimi bir sənətkar sazı ilə mənim misralarımı narın-narın əzizləyir, 
dostlar isə onu ürəyinə sıxır.
Ədalət şövqlə başını yellədi:
-  Yaman dedin, ay Səyavuş müəllim! Əsl şair sözü dedin.
Ədalətin sazı bizi kövrəltsə də, sağlıqlar seyrəlsə də məclis
yenə öz şuxluğunda, öz dalğasında idi. Səyavuş əllərini ovxalaya- 
ovxalaya şeirlə «Sarıtel» havasına qoşulmaq istərkən Samson ki­
şinin «xuruşu» qalxdı. O, əlini qırmızı çuğundura bənzəyən sifə­
tinə çəkərək:
-  Ara, ay Sayavuş, sağ ol ki, bu gün bizi yaşatdın, -  dedi. -  
Sən yaxşı bilirsən ki, bu konyakı ermənilər icad eləyib. Şam- 
xordan gəlsə də, əsl erməni konyakıdır. Çünki orada bunu elə 
bizimkilər düzəldir. Ona görə belə ləzzət eləyir.
Səyavuş dönüb tərs-tərs ona baxdı.
-  Ə, Samson kişi, məni cin atına mindirmə, sözünün dalma daş 
qoy.
-  Ara, bu Samson kişi sənə qurban, mən nə var onu da deyi­
rəm. Hamı bilir ki, qabaqlar musurman içkidən uzaq qaçıb. Heç 
vaxt konyak içməyib. Hərdən erməni kirvələri onları xəlvətcə 
qonaq eləyib, «sağ ol» qazanıblar.
-  Samson kişi, yığışdır özünü!
-  Baş üstə, Seyavuşcan, baş üstə, -  Samson yerində qurcalan­
dı.
Yenə Ədalətin sazı, Səyavuşun sözü ürəklərimizi bir-birinə 
qoşdu. Xeyli müddət saz ilə söz Kürlə Araz qovuşan kimi bir-bi­
rinə qovuşdu, axdı, dalğalandı...
Sözündən, hərəkətlərindən açıq-aşkar hiss olunurdu ki, artıq 
Samson kişinin «tormozu tutmur». Ona görə də dilini dinc saxlaya 
bilmir, hərdən «gül» vururdu. Bu dəfə Ədalətə ilişdi.
-  Ay Adalatcan, hələ indiyəcən sənin kimi saz çalan dünyaya 
gəlməyib. Ancaq ruslar demişkən, burada bir «no» var. Bu da
ç№ 2 ?
ondan ibarətdir ki, sazın laylasını Sayat Nova çalıb. Sonra musur- 
manlar saz çalmağı ondan öyrəniblər. Elə Aşıq Ələsgər də bir er- 
mənistanlı kimi onun şagirdi hesab olunur.
Ədalət diksinən kimi oldu. Səyavuşun hirs beyninə vurdu. 
Əsəbi halda irəli yeriyib, onun üstünə qışqırdı:
-  Ə, Samson kişi, məni dəli eləmə, özün bilirsən ki, bu 
Səyavuşun, -  əlini sinəsinə vurdu, -  çox beh-bazarı yoxdu. Gör­
düyün o çəlləyi başında sındırıb, səni Şamxor konyakında çimiz­
dirərəm, sonra da aşıq Ədalətin sazını başında çilikləyərəm. An­
caq konyak da, saz da bizə lazımdı. Get sən xoma çək, bizim ke­
fimizə soğan doğrama.
-  Baş üstə, Sayavuşcan, günahkar konyak oldu, gərək sən də, 
qonaqlar da bu qoca dəyyusu bağışlasınlar, -  suyu süzülmüş halda 
səndirləyə-səndirləyə çıxıb getdi.
Səyavuş ikrahla onun dalınca baxdı.
-  Gərək erməninin başından yumruğu əskik eləməyəsən. Ba­
laca üz göstərəndə, astar da istəyirlər.
***
Tanrı ona yaz seli kimi çağlayan gur istedad vermişdi. Bəzən 
o, bunun fərqinə varmırdı. Düşünürdü ki, şairin var-yoxu onun 
istedadıdır, yoxsa o şair olmaz ki?
Ona görə də istedadını cilalamaq, onu öz qəlbinin hökmü ilə 
istədiyi məcraya döndərmək barədə heç fikirləşmirdi də! Hissi, 
duyğuları nə deyirdisə, onun da dalınca gedirdi. Bəzən gözdən, 
könüldən uzaq bir məkana çəkilib, coşub-daşan ürəyinin dolu, 
pəmbə buludlarını yaz leysanı kimi kağız üzərinə sıxır, fit çala- 
çala yenidən həyatın axarına düşürdü.
Ürəyində yaradıcılıq arzuları aşıb-daşırdı. İstedadı bu arzuları 
gözəl əsərlərə çevirmək qüdrətində idi. Ancaq burası da var idi 
ki, qələm götürüb inad göstərmir, “eləyərəm” deyib, yazı stolun­
dan dördəlli yapışmırdı. Buna görə də hərdən özünü qınayırdı.
Bir dəfə payız vaxtı Natəvan heykəlinin yanında üz-üzə gəldik. 
Soruşdum:
Səyavuş Sərxanlı-------------------------------------------------------- -------------------------- Vətən, səslə oğlunu
-  Qardaş, görünmürsən?
-  Başım bərk qarışıqdır.
-  Nə yazırsan, nə pozursan?
-  Şeir də var, tərcümə də, publisistika da...
-  Bəs “Ağ dünya”dan nə xəbər var?
-  Xəbər deyəndə ki... -  Əlini çənəsinə çəkdi. -  Bu günlərdə 
Yaltaya gedirəm -  Yazıçıların Yaradıcılıq Evinə. Söz verirəm ki, 
bu dəfə romanın kürəyini yerə qoyacağam. Bu barədə müsahibə 
verməkdən də yorulmuşam. Evdə arvad-uşağın da yanında günah­
kar kimi gəzirəm.
Neçə illər idi ki, dünya şöhrətli həmyerlimiz, Sibir neftini kəşf 
edən əfsanəvi geoloq, Sosialist Əməyi Qəhrəmanı, Lenin müka­
fatı laureatı Fərman Salmanovun keşməkeşli taleyindən, parlaq 
ömür yolundan bəhs edən “Ağ dünya” adlı romanı üzərində işlə­
yirdi. Fərman Salmanovun sorağı ilə neçə dəfə Sibirə getmiş, tay­
qanı gəzib dolaşmış, günlərlə Surqutda qonaq olmuş, orada ça­
lışan insanlarla ürək ürəyə vermişdi. Bu səfərlər barədə dəfələrlə 
radioda, televiziyada çıxışlar etmiş, roman üzərində işindən danış­
mış, qəzet və jurnallarda hər biri hekayədən də şirin oxunan 
oçerklər, yol qeydləri çap etdirmişdi.
Bu yazıların sayı da çoxdur, sanbalı da. Ancaq biz uzun illər 
bu romanın yolunu həsrətlə, intizarla gözləmişik. Həmişə də 
inanmışıq ki, qələm dostumuz öz böyük istedadı ile ortaya ədə­
biyyatımızda hadisəyə çevriləcək sanballı, siqlətli, oxucuların 
əlindən düşməyəcək bir roman qoyacaq. Fərman Salmanovun çə­
tin, romantika ilə dolu həyatı, uzaq Sibirdə, yad insanlar arasında 
əfsanəvi hünərlər göstərməsi, dünyaya səs salması və bundan il­
hamlanan Səyavuşun bizi heyrətləndirən, sevindirən, qanadlandı­
ran poeziyası, publisistikası buna zərrə qədər də şübhə yeri qoy­
murdu. Bəs bu əsər niyə başa çatmadı, yarımçıq qaldı?
Bu suala doğru-dürüst cavabı yalnız Səyavuş Sərxanlının özün­
dən eşitmək olardı. O isə aramızda deyil, sıralarımızdan ayrılıb, 
haqq dünyasına qovuşub. Neyləmək olar, həyat həyatdır. Bu da 
şirin möcüzəli həyatın bir amansızlığıdır. Böyük Səməd Vurğun
<5 0 ?
Səyavuş Sərxanlı---------------------------------------------------------------
demişkən: “Nə ömrə acıyır, nə yaşa dünya!”
***
Səyavuş Sərxanlı ilə qəlbən, ruhən bir-birimizə çox yaxın idik, 
dostlaşıb, doğmalaşmışdıq. O, bizim evin əziz adamı idi. Ancaq iş 
elə gətirmişdi ki, mən onun qapısını heç vədə açmamışdım. O, 
hərdən bununla bağlı gileyini gizlətmirdi.
Bir gün özümüz də bilmədən evlərinin qabağında üz-üzə gəl­
dik. Göz qırpımında qartal kimi qanadlanıb üstümə yeridi:
-  Nahid müəllim, kasıbın da Allahı var, -  dedi, -  öz ayağınla 
gəlib bizim tərəflərə çıxmısan. Dünya dağılsa da səni buraxdı 
yoxdu, qalxacağıq bizə.
-  Qalxmağına qalxarıq, ancaq...
-  Ancağı-mancağı yoxdur, qardaş, heç bəhanə-zad axtarma.
-  Ə, Səyavuş, əliboş ayıbdır axı? Gedək heç olmasa bir qutu 
konfet alaq.
-  A kişi, konfet-zad nəyə gərəkdi? -  Qolumdan bərk-bərk ya­
pışıb, evə sarı dartdı. -  Gedək, gedək! Mən də darıxırdım, Allah 
səni yaman yetirdi. Oturub bir az dərdləşərik. Xeyli təzə şeir yaz­
mışam, sənə oxumaq keçir ürəyimdən. İkimizdən başqa evdə heç 
kim olmayacaq.
-  Bəs arvad-uşaq haradadır?
-  Kitabımı çapa hazırlayıram. Sağ olsunlar, mənə şərait yara­
dıblar.
-  Öz aramızdır, ay Səyavuş, bəlkə də səni bu dünyada Elmira 
xanım kimi başa düşən ikinci bir adam yoxdur.
Mənim sözüm ürəyincə oldu.
-  Düz sözə nə deyəsən. Elmira mənim yolumda çox əzablar 
çəkib, ömrünü şam kimi əridib, məni yaşadıb. Bütün taleyimlə, 
yaradıcılığımla həyatım boyu ona minnətdaram.
-  Qardaş, onda bu səmimiyyətinə görə mən sənin qulluğunda 
hazır!
-  Allahına qurban olum, niyə ürəyimi üzürsən, bunu bayaqdan
ÇJ38JO
Vətən, səslə oğlunu
de də!
-  Əsas budur ki, saqqızımı oğurladın.
-  Onda getdik.
O, Moskvada M.Qorki adına Ədəbiyyat İnstitutunun nəzdin­
dəki ikiillik kurslarda oxuyanda, hər dəfə ezamiyyətə gedərkən 
onu mütləq axtarıb-tapırdım. Ən azından günaşırı görüşürdük. Gö­
rüş yerimiz də adətən «Baku» restoranı olurdu. Orada mənim Alik 
Rəsulov adında yaxın qohumum yaşayırdı. Səyavuşla da tanış et­
mişdim. Bərk dostlaşmışdılar. Alik də şeir-sənəti sevən bir gənc 
idi. Söz-söhbətləri tuturdu. Həmişə də bir-birini itirib-axtarırdılar. 
Səyavuş onun barəsində həmişə xoş sözlər deyirdi: «Alik ürəyə­
yatan oğlandır. Ona möhkəm bağlanmışam. Hardasa mənə qərib­
liyi unutdurur».
Bir dəfə iş elə gətirdi ki, Səyavuşla görüşmyə macal tapma­
dım. Hər saatım hesabda idi. Şair dostumuz İlyas Tapdıq Mosk­
vaya kursa getmişdi. Tərslikdən buz bağlamış səkidə sürüşüb qı­
çını sındırmışdı. Xeyli vaxt idi ki, xəstəxanada yatırdı.
Mən Moskvada çıxacaq kitabımın tərcüməsini gözdən keçir­
məli, həm də İlyası xəstəxanadan çıxarıb, qatarla Bakıya gətirmə- 
liydim. Moskvada havalar qarlı-çovğunlu keçirdi. Gözümə dur­
muşdu ki, qoltuq ağacının köməyilə hələ güclə addım atan İlyası 
təkbaşına dəmiryol vağzalına necə aparacaq, vaqona necə qaldırıb 
rahatlayacağam. Xəstəxana şəhərin ucqarında idi. Taksi tutub yola 
düzəldim. Fikirli-fikirli maşının pəncərəsindən çölə baxırdım, gö­
züm səkidən gəlib-keçən adamlar arasında bir tanış, həmdəm ax­
tarırdı. İşıqfor yananda maşın dayandı. Gördüm ki, Səyavuş pal­
tosunun boynunu qaldırıb, qarşı tərəfdən bizə sarı gəlir. Elə bil 
üstümə gün doğdu. Həyəcanımı saxlaya bilmədim. Sürücüyə 
sevinclə dedim:
-  Qardaş, yaşıl işıq yananda maşını sağa verib, saxla! Dostumu 
götürüb gəlirəm.
Maşından düşüb səkiyə atıldım.
t e a ?
-  Səyavuş, Səyavuş!
Məni görəndə uşaq kimi sevindi. Qucaqlaşıb öpüşdük. Tezcə 
də onu çəkib maşına oturtdum.
-  İndi hara gedirik? -  soruşdu.
-  Xəstəxanaya, İlyas Tapdıq sürüşüb ayağını sındırıb. İki ay 
olar. İndi gedirik onu çıxarmağa.
-  Ay aman, nə pis iş olub, -  rəngi avazıdı. -  Gör ha, heç xəbə­
rim olmayıb. Yanma gedib-gələrdim, yemək aparardım.
-  Daha keçib. Əsas budur ki, işlər yaxşılığa doğru gedir.
-  Nə yaxşı, nə yaxşı, -  dedi Səyavuş.
Yol boyu çox şeydən danışdıq, çox mətləblərə toxunduq.
-  Səyavuş, -  dedim, -  əlinə gözəl fürsət düşüb, çalış burada 
jurnallarla, qəzetlərlə, nəşriyyatlarla əlaqə qur. Şeirlərini çap et­
dir, kitab buraxdır. Başqa respublikalardan olan şairlərlə yaxınlaş, 
dostluq elə. Sənə gələcəkdə çox kömək olar.
-  Bunlar çox vacibdir, -  deyə mənim fikirlərimə şərik çıxdı. -  
Gərək vaxtı küləyə verməyək.
Qar getdikcə şiddətlənirdi. Mənzil başına çatdıq. Yuxarı, dör­
düncü mərtəbəyə qalxdıq. İlyası belə xəstə, sınıxmış vəziyyətdə 
görəndə Səyavuş varından yox oldu. Bərk qəhərləndi.
-  Şair, qadan alım, fikir-zad eləmə, işdi olub, neyləyək, -  dedi 
İlyas Tapdıq.
***
Səyavuş bizi qatara mindirdi. Fit səsi eşidilənə kimi bizdən 
ayrılmadı. Qatar tərpənəndə onu perronda bizə əl eləyən gördük.
İlyas Tapdıq dedi:
-  Səyavuş öz yaşıdları arasında bəlkə də hamıdan istedadlıdır. 
Müəyyən məsələlərdə təvazökarlığı əl-qolunu bağlayır. Başqaları 
kimi ütük olsaydı, ola bilsin Azərbaycanın indi ən çox tanınan 
şairlərindən biri olardı. Özünə də ürəyi istəyən kimi gün-güzəran 
düzəldərdi. Ailəsini çox çətinliklə dolandırır.
Səyavuş Sərxanlı----------------------------------------------------------------------------------
t e a ?
Vətən, səslə oğlunu
Tanrı Səyavuş Sərxanlıya dünyaya, insanlara sevgi dolu ürək 
və qanadlı istedad vermişdi. Qəlbinin yelkənini poetik söz dün­
yasına açmış, onunla ürək-ürəyə verib doğmalaşmışdı. Səyavuş 
üçün dünya poetik sözdən başlayırdı. Könlü həmişə sirli-sehrli 
sözün sorağında idi. Deyirdi:
Şeir sorağında yandı ömür-gün,
Çaylar adlamışam, dağlar aşmışam.
Dünyanı qəlbimə gətirmək üçün,
Baş alıb dünyadan uzaqlaşmışam.
Səyavuş ürəyəyatımlı ilk şeirlərindən, qaynar nəfəsli, cazi­
bədar publisistik yazılarından yetərincə sevilmiş, geniş auditoriya 
qazanmışdı. Səsi gah gənc şairlərin Almatıda pərvazlanan poeziya 
festivalından, gah Sibirdə keçirilən sovet ədəbiyyatı günlərindən, 
gah da Pribaltikada düzənlənən Azərbaycan poeziya günlərindən 
gəlirdi...
Səyavuş tanındıqca, populyar olduqca daha da sevilir, şöhrətlə­
nirdi.
Savadı, biliyi, mədəniyyəti, yetkin qələmi onun qarşısında ge­
niş üfüqlər açırdı. O, taleyini əvvəllər “Ulduz”, sonra da “Azər­
baycan” jurnalı ilə bağlamışdı. Ən yüksək vəzifəsi şöbə müdiri 
idi. Gözü-könlü tox, səmimi, mehriban, qayğıkeş bir insan kimi 
tanınırdı!
“Ulduz” jurnalında çox sevilən rubrikası var idi -  “Ölüm se­
vinməsin qoy". Bu rubrikaya görə jurnal əldən-ələ gəzirdi. Sə­
yavuşun cazibədar dili, hisslərinin, duyğularının saflığı, duruluğu 
və insana tükənməz məhəbbətinin ülviliyi oxucuların qəlbini tit­
rədirdi.
O, yorulmaz, sönüb-səngiməz bir istəklə yazıb-yaradırdı. Şeir­
ləri, oçerkləri, publisistik yazıları, yol qeydləri kitablara çevrilir, 
oxuculara üz tuturdu. Coşqun istedadı, qüdrətli qələmi və çağla­
yan yazmaq ehtirası ona oxucuları kitab yağışına tutmaq imkanı 
verirdi. Ancaq bunu etmədi. Buna görə də kitablarının sayı o qə-
' a t a ?
dər də çox olmadı. İllərlə qəlbində yaşatdığı, əlyazması stolunun 
üstündə qalaqlanan “Ağ dünya” romanı da kitaba çevrilmədi. O, 
latın qrafikası ilə çap olunmuş heç olmasa bircə kitabının belə se­
vincini yaşaya bilmədi.
Səyavuş Sərxanlı qədim Şəmkir torpağından qanadlanmışdı. 
Doğulduğu o sazlı-sözlü diyarda ulularının uyuduğu torpağa qa­
rışdı...
Qələm dostumuzun ömür-sənət manifesti beləydi: “Dünya 
sevənlərindir”. Ürəkdən inanıram ki, şair, publisist və tərcüməçi 
kimi böyük sevgi qazanmış Səyavuş Sərxanlınm bütün kitabları 
cəmlənib, çəmlənib, özünün dediyi bu başlıq altında latın qra­
fikası ilə nəşr olunacaq, gələn nəsillərlə yenidən görüşəcək, ülfət 
bağlayacaqdır. Bilmirəm bu işi kim görəcək? Ömür-gün yoldaşı 
Elmira xanımmı, oğlu Əlibəymi, qızı Hicran xanımmı?
Oxucular Səyavuş Sərxanlı sözü üçün qəribsəyiblər. Gəlin 
onları qəribsəməyə qoymayaq.
O günü gözləyirəm ki, unudulmaz dostumun dediyim o kitabı 
bir gün mənə də yetişəcəkdir.
Nahid HACIZADƏ, 
yazıçı
Səyavuş Sərxanlı----------------------------------------------------------------------------------
« a ?
------------------------------------------------------------ Vətən, səslə oğlunu
BIR ARI ... ÇİÇƏYİN ÜSTƏ...
Tək yazılarından yox, ən xırda hə­
rəkətlərindən belə istedadlı olduğu bi­
linən, yəni, ilk baxışdan da istedadıyla 
tanınan idi. Çox incə, zərif, sözün əsl 
mənasında ürəkaçan yumoru vardı; sö­
zü mənasıyla birgə göydə tutardı, ko­
budluğun harada olduğunu bildiyinə 
görə o səmtə yaxın düşməzdi. Mən 
onun kobudluq etdiyini, əsəbilik gös­
tərdiyini görmədim, ara-sıra buna şə­
rait yaransa da... eləcə, əllərini yarıbü- 
külü yanlara açar, başını bulaya-bulaya 
dünya haqqında bir qatar fəlsəfi fikir söyləyərdi... kədərlənər, 
yaraşıqlı çöhrəsi qaralardı... hərəmiz bir tərəfdən: -  Qara Saşka, 
Qara Saşka, -  deyə-deyə güldürərdik, özünün sözü, dönəlgəsi ya­
xın, yəni, tez yolagələn idi...
Son dərəcə azad adam idi, şairliyə lazım olandan da çox 
azadlıq... mən elə bilirəm ki, yaşadığı bütün dövrlərdə bu azadlığı 
əldə elədi, çünki həmişə sevgilər, doğmalıqlar əhatəsində oldu... 
Əsl şair ömrü yaşasa da şairlik eləməyə az vaxt ayırdı, daha doğ­
rusu, istedadı, hazırlığı qarşılığında az yazdı... yetmişinci illərdə 
özü haqda belə deyirdi:
Hərə özü boyda canlı əsərdir, - 
Siz məni tanıyın, siz məni duyun;
Məndən deyilənlər tərcümələrdir,
Gəlin məni tapın, məni oxuyun...
Səyavuş Sərxanlı bunu təsadüfi olaraq demirdi, öz gücünə 
inandığı üçün deyirdi. Bilirdi nə deyir, ona görə də zarafatyana 
yazdığı bir şeirində özünün cizgilərini dahiyanəliklə çəkirdi:
« 2 ?
Ömrün günlərində, -  hücrələrində 
Şeir, nəğmə dolu mücrülərində,
Mən özüm-özümü həbs eləyirəm.
Ömrün gündüzündə, gecələrində,
Boğub çox arzunu qönçələrində - 
Mən özüm-özümə qəsd eləyirəm.
Hisslər daşqınından günü keçirib,
Bir az nəğmə verib,
Şeir içirib,
Dəcəl ağrıları məst eləyirəm...
Uzun müddət bir yerdə işləmişik, yaxına-uzağa səfərlərimiz 
olub, bir-birimizə dərindən bələd idik, bütün bu dediyim xüsusiy- 
yətləriylə yanaşı, qanrılıb arxaya baxaraq hər anına, hər saatına, 
gününə hesabat verən idi; əllərini yarıbükülü yanlara açar: “...bir 
şey bulamadım gün axşam oldu..." türkülərdən götürdüyü bu mis­
ranı özünə lazım olduğu kimi dəyişib söyləyərdi. Çox duyğulu, 
çox həssas, ürəyi çox-çox geniş olan bir adam idi. Heç kəs onun 
kiminsə haqqında pis söz dediyini eşidə bilməzdi, xırdaçılıqlarla 
işi yox idi...
Onun publisistikası, bu gün qətiyyətlə deyə bilərəm ki, geniş 
tədqiqatlara layiqdir. Çünki Səyavuş Sərxanlı publisist kimi geniş 
yaradıcılığa yeniliklər gətirdi. Bu yenilik hər şeydən əvvəl düşün­
cə tərziylə, bu düşüncənin yeni ifadə formasıyla nəşr olunan gün­
dən seçilməyə başladı. Onun publisistikasındakı doğmalıq birbaşa 
yaddaşdan gəlirdi; bu, yaddaşımızdakı təmiz, arı-duru dilin səs- 
lənməsiydi, ona görə də hamımıza təsir etmişdi.
1970-ci illərin ortalarında görkəmli neftçi Fərman Salmanova 
həsr etdiyi “Sibir nağılı" silsilə məqaləsi doğrudan da böyük rəğ­
bətlə qarşılandı. Ərəb-fars ifadələrindən təmizlənib yüngülləşmiş, 
doğma insani münasibətlərlə zəngin detallar, hər şeydən əvvəl 
böyük səmimiyyət, o dövrün oxucu baxışlarına ciddi təsir etmişdi. 
Yaxşı yadımdadır, fikirləşirdim ki, Səyavuşda hadisələrə, qələmə 
almaq istədiyi mövzulara bu yeni yanaşma tərzi hardandı...? Anla-
« ö t ?
Səyavuş Sərxanlı----------------------------------------------------------------------------------
dim ki, dediyim kimi bu, yaddaşdan, -  çoxlarımızın xəbər tutma­
dığı yaddaş məktəbindən gələn bilgi və doğmalıqdandı...
Elə bir dövr idi ki Aşıq Ədalət dahiyanə çalğısıyla könüllərə 
hakim kəsilmişdi, yaddaşlarda az qala görünməz olmuş sazı uc­
qarlardan, diblərdən -  köşələrdən çıxarıb bayraq kimi dalğalan­
dırırdı, artıq bunu, -  bu ucalığı görməmək mümkün deyildi. Ya­
zılar yazılırdı, şeirlər həsr olunurdu, dövlət tədbirlərinə qatılırdı. 
Amma Səyavuş Sərxanlının Aşıq Ədalətə həsr etdiyi yazı dediyim 
həmin ucalığı elə o səviyyədə də ifadə etməyi bacardı. İlk baxış­
dan adicə görükən məqalədə aşıq Ədalətin yaradıcılığının mö­
cüzəsi və qara sazın yaşadığı, keçib gəldiyi minilliklər vardı, bu 
yazıda hər şey qədim idi, hətta sözlər də, deyimlər də minillik­
lərdən qalma idi.
Uzun müddət ayrı-ayrı yerlərdə işlədiyimizə görə görüşə bil­
mirdik, günlərin birində təsadüfən görüşdük, necə vardısa eləcəy- 
di, amma bir teli də düşmədən dəyişib yaşlanmışdı, tək gülüşün­
dən başqa, gülüşü həmənkiydi, ikimiz də üzümüz-gözümüz dolu­
su dinib-danışmadan bir-birimizə baxıb güldük... vəssalam, sonun­
cu görüşümüz oldu...
İndi onun “Sevgi aydınlığında” adı altında yazdığı bir şeiri xa­
tırlayıram:
Bir arı ölürdü çiçəyin üstə,
Apaydın, alagöz may səhəriydi.
Onu əzizləyən ləçəyin üstə 
Günəşin qayğılı şəfəqləriydi....
“...bir arı ölürdü çiçəyin üstə...”
Ruhuna dərin hörmətlə: 
Mövlud SÜLEYMANLI, 
nasir
------------------------------------------------------------------------------  Vətən, səslə oğlunu
SƏYAVUŞ, SƏNİ SORUŞDUM...
Sıramızı vaxtsız tərk etmiş istedad­
lı şair dostumuz Səyavuş Sərxanlının 
ölümündən sonra çap olunmuş şeirlər 
kitabı “Məni soruşan olsa" adlanır. Bu 
ad altında çapdan çıxmış şeirlərindən 
soruşdum, öz-özümdən, öz xatirələ­
rimdən soruşdum Səyavuşu. Xatirələr 
başladı canlanmağa, sorğularıma cavab 
verməyə.
Mən Səyavuşu nə vaxtdan tanıyı­
ram?...
Deyəsən, 1967-ci ilin erkən yazı 
idi. Mən o vaxt Buynuz kəndində müəllim işləyirdim. Eşitdim ki, 
bir maşında xalq şairimiz Məmməd Rahim, Tofiq Bayram və 
Səyavuş bizə -  Buynuz kəndinə gəlirmiş. Kəndə gələn yolda 
Axox çayını keçə bilməyiblər və rayon mərkəzinə qayıdıblar.
Mən həmin gün rayona gəldim. Məmməd Rahim, Tofiq Bay­
ram və Səyavuşla isti bir görüşümüz oldu. Elə o vaxt M.Rahimin 
“Ulduz” jurnalında “Çiçəklər müxtəlif boyda böyüyür" adlı mə­
qaləsi Səyavuş Sərxanlıya həsr olunmuşdu. Rahim müəllim ilk 
yaradıcılığında Səyavuşa uğurlar diləyir, ədəbiyyatımıza istedadlı 
gənc bir şairin gəlişini alqışlayırdı. Dorudan da az bir zaman için­
də Səyavuş ən gözəl şeirlərini yazırdı, öz oxucularını sevindirirdi:
Maral buynuzuna döndü ağaclar,
Maral sürüsünə bənzədi meşə.
Bu payız mənzərəsi, bu incə müşahidə, bu poetik deyim məni 
lap heyrətə gətirmişdi.
Həmişə dağlara baxanda, dərələrdən qalxan əlçim-əlçim bu­
ludları görəndə Səyavuşun: “Dağlar qəlyanını tüstüləndirir” mis­
rasını pıçıldamışam. Televiziyada, radioda, qəzet və jurnallarda 
Səyavuşun çıxışlarını dinləyəndə könlüm pərvazlanıb, qələm dos­
Səyavuş Sərxanlı----------------------------------------------------------------------------------- Vətən, səslə oğlunu
tumuzun ədəbi uğurları ilə sevinmişəm.
O vaxtlar tez-tez ədəbi görüşlər olardı. O görüşlərdə Səyavuşla 
bir çox çıxışlarımız olub.
Yadımdadır, Səyavuş, Nüsrət Kəsəmənli və mən Şəkiyə ədə­
bi görüşlərə getmişdik. Şəki Pedaqoji texnikumunda Səyavuşun 
tələbələrlə görüşü, oxuduğu şeirlər bəlkə də heç vaxt yadımdan 
çıxmayacaq. Onu necə də hərarətlə qarşılayırdılar. Oxucular Sə­
yavuşun “Duz-çörək” və digər məhəbbət şeirlərini elə bil birdə­
fəlik ürəklərinə həkk edirdilər.
Mən “Azərbaycan” jurnalının şeir şöbəsində işləyəndə Səya­
vuşla xüsusi ünsiyyətimiz vardı. Jurnalda M.Rahimin 70 illiyi mü­
nasibətilə yazı hazırlamaq lazım idi. Məsləhətləşdik, Səyavuşla 
mən Rahim müəllim haqqında maraqlı bir şairi xatırlama sual- 
cavabı -  müştərək bir yazı meydana gətirdik, jurnalda çap olundu.
Yuxanda adını çəkdiyim “A qarlı dağlar” şeirinin məşhur bən­
dini bir daha yada salıram.
Gün çıxır, dumanla qalxır savaşa,
Dağların kürkünü istiləndirir.
Sanki qocalardı, verib baş-başa,
Dağlar qəlyanını tüstüləndirir.
Canlı, poetik bir mənzərə! Belə poetik ifadə tərzi Səyavuş şei­
rinin əsas məğzini təşkil edir.
Başım üstə qəhqəh çəkib zaman hey,
Döyüb yağış, döyüb dolu, duman hey. 
Gülüstanlar yada salmaz, aman hey,
Düzlərinə qar ələnmiş könlümü.
Əslində Səyavuş M.V.Vidadi ruhunda yazdığı bu şeiri özünə, 
bizə -  mənə, sənə, ona, zamanın iztirablarından əzab çəkən şair 
ürəyinə, şair dərdinə həsr edib. Bütövlükdə şeir kitabları, publi­
sistik yazıları, tərcümə əsərləriylə Səyavuş ədəbiyyatımızın yad­
daşında həmişə qalacaq.
« 3 ?
Durna qatarıdır şeir misrası,
Gedir payızlara, dönür yazlara.
Səyavuş göylərə yazılmış yazı,
Uçdu dönməzlərə, qayıtmazlara.
Səyavuş elə bil ki, özünü qəsdən dünyadan qopardı getdi, ya­
ratdıqlarını bizim üçün qoydu, yazacaqlarını apardı getdi...
Musa YAQUB, 
şair
ŞEH İÇİNDƏ NUR
Bir damla sübh şehində kəhkəşan 
bütün əzəməti və möhtəşəmliyi ilə 
bərq vurur.
Bir damla sübh şehində Günəş kir­
pik çalır.
Bir damla şehin paklığından insanın 
min bir arzusu boy verir.
Bir damla şeh qəlbi saf insanın tale 
yoluna çıraq olur.
Amma belə insanlar az-az doğu­
lurlar...
Amma bu səadət hər kəsə nəsib
olmur...
Amma o da bir Tanrı qismətidir, tale naxışıdır...
Tanrının əli üstündə olan belə insanlardan biri də şair-publisist 
Səyavuş Sərxanlıdır. Səyavuş Sərxanlı haqq dünyasındadır. Ancaq 
görürsünüz ki, mən onun haqqında indiki zamanda danışdım. Çün­
ki Səyavuş Sərxanlı bakirəliyi, Səyavuş Sərxanlı munisliyi, Sə­
yavuş Sərxanlı ülviyyəti, Səyavuş Sərxanlı ülfəti, Səyavuş Sər­
xanlı ünsiyyəti, Səyavuş Sərxanlı səmimiyyəti bu gün də onu
t e s t ?
Səyavuş Sərxanlı---------------------------------------------------- -—  ------------------------ Vətən, səslə oğlunu
tanıyanların qəlbində işıq saçır.
Səyavuş Sərxanlı mənim yaddaşımda və mənim qənaətimdə 
şeh içində nur kimi yaşayır. Bu nur Səyavuşun qəlbindən şölə­
lənirdi və həm onun lirikasında, həm onun publisistikasında, həm 
də onun nəsrində özünün parlaq təcəssümünü tapmışdı.
Səyavuş Sərxanlı “şeir yazan” deyildi. O, anadan şair doğul­
muşdu. Bütün ruhuynan, bütün vücuduynan, uşaq paklığı heyrət 
doğuran saf qəlbiynən şair doğulmuşdu. Qələmə sarılanda da şair 
kimi sarılırdı.
“Sünbül duruşundan öyrəndiyim sirr, həyat duruşumda gərəyim 
olub” deyən Səyavuşu heç vaxt təkəbbürlü, iddialı, boş yerə qür­
rələnən, ədasından lovğalıq yağan görməmişəm.
Milli jurnalistikamızın və milli ədəbiyyatımızın publisistika 
janrının qüdrətli dühaları, əzəmətli sənətkarları olub. Həmin möh­
tərəm dərgahda Səyavuşun öz yeri, öz kürsüsü, öz söz xəzinəsi 
var. Çünki Səyavuş Sərxanlı publisistikaya bədii yeniliklər gətir­
di.
Hansılardır bu bədii yeniliklər?
Məhz Səyavuş Sərxanlı publisistikaya lirik ahəng hopdurdu. 
Bu lirizmin içində həzin və kövrək səmimiyyət dağ çayı kimi 
çağlayır.
Məhz Səyavuş Sərxanlı publisistikanın adi faktlarına nağıl ru­
hundan, nağıl sehrindən don biçdi. Bu don həmişə bəmbəyazdır, 
munis təmizlikdədir və bizi həqiqət dünyasına səsləyir, bu dün­
yanın sərtliklərinə, zamanın amansız gərdişlərinə hazır olmağa 
kökləyir.
Məhz Səyavuş Sərxanlı oçerk janrının söyləmə prinsiplərinə 
öz qələmiynən, öz ruhuynan, öz çılğınlığıynan poetik vüsət verdi. 
Bu poetiklikdə möhtəşəm əzəmət, tükənməz enerji, coşqun ehti­
ras var.
Məhz Səyavuş Sərxanlı "Ölüm sevinməsin qoy..." rubrikası ilə 
neçə-neçə nakam taleli gəncə ölümsüzlük verdi. Bu ölümsüzlük­
dən tükənməz həyat eşqi vulkan kimi püskürür.
Məhz Səyavuş Sərxanlı yazdığı portret-oçerklərin süjetinə das-
« 3 ?
tan poetikasının estetik səciyyələrini gətirdi və bununla da milli 
jurnalistikamızda əsl kəşf etdi. Bu kəşfin çeşnəsindən neçə-neçə 
gənc yazar günü bu gün də nur içir.
Səyavuş Sərxanlının təfəkkürü həmişə apaydın işləyirdi, id- 
raki, düşüncəsi məntiqə söykənirdi. Lakin bu idrakla, bu təfək­
kürlə onun qəlbi arasında çox uzun məsafə vardı. Çünki Səyavuş 
Sərxanlının qəlbi hər vaxt beş yaşlı uşaq məsumluğunda idi.
Məsumluq Səyavuş Sərxanlının təkcə cəmiyyətdəki, kollek- 
tivdəki, ailədəki davranışında nəzərə çarpmırdı. Bu mənəvi key­
fiyyət onun hər cümləsinə, hər misrasına, hər sözünə hopmuşdu. 
Onun nə şeirlərində, nə oçerklərində, nə publisist romanlarında 
(məsələn, “Sibir nağılı”) qeyri-səmimi bircə kəlməyə də rast gəl­
mirsən.
Səyavuş Sərxanlı ata mərdanəliyinə, ana qüdsiyyətinə söykə­
nən, nəsil ülviyyətinə tapınan yaradıcı ziyalı idi. Atası Əli kişi 
onun qürur dağı, anası Səadət xanım paklıq mücəssəməsi, son­
beşik qardaşı Telman qürur qalası idi. Qəribədir ki, Səyavuş Sər­
xanlı altmışı adlayan ömründə hansısa kürsüyə qalxmaq üçün 
ləyaqətini zərrə qədər də “xərcləmədi”. Və ümumiyyətlə Səya­
vuş anadan məmur doğulmamışdı. O, həm ruhən, həm düşün- 
cəynən, həm də bütün varlığıynan azad sənətkar idi. Bu azadlıq 
ənginliyinin daxilində kövrək sadəlik və bəlkə də kimlərəsə qey­
ri-adi görünən sadəlik və sadəlöhvlük vardı. Məsələn, Səyavuş 
Sərxanlı Kəlbəcər dağlarından dərdiyi zərif çiçəyi, Şirvan meşə­
lərindən gətirdiyi kiçik budağı, dağ çaylarından yığdığı alabəzək 
daşları, Göyçay narını, Ordubad cevizini, Sibirdən gətirdiyi ağca­
qayın qabıqlarını bəzən illərlə evində saxlayardı. O gül güllüyün­
dən, o budaq budaqlığından, o nar narlığından, o ceviz cevizliyin- 
dən çıxardı, amma nə həyat yoldaşı Elmira xanımın, nə qızı Hic­
ranın, nə oğlu Əlibəyin ixtiyarı yox idi ki, ona əl vursunlar, ya 
atmaq istəsinlər.
Səyavuşun Şəmkirin şəhərə birləşmiş Sərxan kəndindəki ata 
yurdunda çəpərin ayağından kəhriz şaqqıldayıb axırdı. Suyu göz 
yaşı kimi dupduru, buz kimi sopsoyuq idi. Aylarla Bakıda “ilişib
S O ?
Səyavuş Sərxanlı---------------------------------------------------------------- -— ------------
qalanda”, özü demişkən, bumunun ucu kənd üçün göynəyəndə 
Sərxana dönən Səyavuş yaya-qışa baxmazdı, mütləq o kəhrizdə 
çimərdi və sanki bundan sonra ruhu coşardı, özü cana gələrdi.
Səyavuşun məclisliyi bir özgə aləmiydi. Bir yerdə olduğumuz 
neçə ildə heç vaxt görmədim ki, süfrə başında kiminsə arxasınca 
danışsın, kiminsə qeybətini eləsin. Söhbət zamanı sözünə, fikrinə 
söykək tutmaq üçün şeir misraları söyləyərdi. Amma bu şeirlər 
həmişə Əhməd Cavaddan, Səməd Vurğundan, Mikayıl Müşfiq­
dən, Hüseyn Arifdən, Nəbi Xəzridən, Məmməd Arazdan, Musa 
Yaqubdan... olardı. Nadir hallarda öz şeirindən misal çəkərdi.
Azərbaycanın bir sıra bölgələrinə birgə səfərlərimiz olub. Bir 
də görürdün Səyavuş yoxa çıxıb. Ora Səyavuş, bura Səyavuş, 
axtarırdıq, axtarırdıq... gəlib görürdük ki, çöməlib yerə, bir çiçəyə 
tamaşa eləyə-eləyə dərin fikrə gedib. Yaxud çay daşının üstündə 
oturub, qaynar gözlərini qayğılı-qayğılı zilləyib sulara. Belə vaxt­
larda ona dəyməzdik. Handan-hana özü xəyaldan ayılardı, cibin­
dən bir kağız vərəqi çıxarıb qeydlər edərdi. Sonra gələrdi məc­
lisə və deyərdi-gülərdi, şaqqanaq çəkib, qıyya qoparardı. Bayaqkı 
xəyalpərvər Səyavuşdan əsər-əlamət qalmazdı. Sonralar həmin 
qeydlərdəki fikirlər misra-misra şeirlərə süzülərdi.
Səyavuş Sərxanlı əvvəllər “Naxçıvan” (indiki “Həyat”) ote­
linin həndəvərindəki liSovetski vyezd" deyilən ünvanda birotaqlı 
mənzildə yaşayırdı. Biz dostlar üçün Bakıda o mənzildən böyük, 
o otaqdan geniş yer yoxuydu. Hətta o evdə yeyib-içdiyimizin da­
dına da dad çatmazdı. Bəzən o evdə 15-20 qonaq da olurdu və 
hətta həmin müsafirlərin bir neçəsi orada gecələyirdi. Səyavuş 
bunun fərqinə varmırdı. Mətbəxdə “məskunlaşan” ev sahibəsi El­
mira xanım isə qonaqlara elə xoş sifət göstərərdi ki, deyərdin bəs 
onotaqlı mənzildə yaşayır.
Səyavuşun süfrəsi başında kəndlərindəki bütün qohum-əqraba- 
ları duz-çörək kəsiblər. Amma mən bir dəfə də görmədim ki, Sə­
yavuş və ya Elmira xanım kiməsə üzünü turşutsun, dodaq sallasın. 
Qonaq onların evlərinin tacı idi. O bir otaqda hərdən qəhqəhələr 
o həddə çatırdı ki, deyirdin bəs bu saat tavan çökəcək, divar yan-
------------------------------------------------------------------------------  Vətən, səslə oğlunu
lacaq, döşəmə çatlayacaq...
Bəzən adama elə gəlirdi ki, Səyavuş hansısa ictimai-sosial haq­
sızlığa biganə qala bilir, dost xəyanətini unudur, yaradıcılıqda 
gördüyü riyakarlıqlara laqeyd olmağı bacarır. Bu, qətiyyən belə 
deyildi. Səyavuş, yuxarıda dediyim kimi, çox həssas adam idi və 
hər cür riyakarlıqları bəlkə də hamıdan tez duyurdu. Duyurdu və 
bütün ağrı-acını, keçirdiyi daxili-psixoloji sarsıntıları içində sax­
layırdı. İllər boyu üzləşdiyi həyat amansızlıqlarını beynində eynən 
götür-qoy edir, hər şeyə özünün haqq-mizan tərəzisində qiymət 
verirdi. Bəlkə də elə buna görə Səyavuş Sərxanlının beyni aman­
sız xəstəliyə düçar oldu.
Hərdən onu unutqanlıqda da qınağa çəkirdilər. Əslində mən və 
bir neçə başqa yaxın dostları və çiyindaşı Elmira xanım bilirdik 
ki, Səyavuş biganə və unutqan deyil. Səyavuş hər hansı qəmi pör- 
şələnən ürəyində soyutmağı cəngavər kimi bacarırdı. Onu da bili­
rəm ki, dəfələrlə Səyavuşun ata ocağında qonaq olmuş, atasına 
ata, anasına ana demiş, öz evində günlərlə Elmira xanımın süfrəsi 
başına yığılmış iki şair dostu vardı. O şair dostlarının ikisindən 
əvvəl Səyavuş Sərxanlının şeirləri populyarlaşmışdı və sevilirdi. 
Ancaq onlar Səyavuşa qəfildən, gözlənilmədən namərdcəsinə xə­
yanət etdilər. Bu ağrı onun sağlamlığına çox baha başa gəldi. O 
ağrının qəm yükünü Səyavuş özüylə bərabər Sərxandakı məzar 
evinə apardı.
Mənim Səyavuşla bağlı çox xatirələrim var və onların arasında 
oxuculara çatdırılması vacib olanları da çoxdur. Amma bu mə­
qamda onları qələmə almaq istəmirəm. Çünki gərək oxucular ilk 
növbədə Səyavuş Sərxanlını mən gördüyüm kimi görsünlər ki, 
sonrakı söhbətlərimiz öz məcrasına düşsün.
Qoy oxucular şair Səyavuşun, publisist Səyavuşun, torpaq vur­
ğunu Səyavuşun, qəlbi uşaq yaşından çıxmayan Səyavuşun səmi­
miyyətini və əsl nağıl qəhrəmanı olduğunu duysunlar...
Mənim dost kimi Səyavuşa bir borcum qalıb və təəssüf ki, o 
mənəvi borcu heç vaxt qaytara bilməyəcəm.
Nədir həmin mənəvi borc?
< O ?
Səyavuş Sərxanlı----------------------------------------------------------------------------------
1976-cı ilin “Novruz”unun bayram axşamı idi. Vidadi küçəsi 
ilə Maksim Qorki küçəsinin kəsişdiyi tində kirayədə qalırdım. 
Tək idim. Əvvəldən qərarlaşmışdıq ki, bayram axşamını bir yerdə 
olaq. Həmin gün tezdən Yevlaxdan məktəb dostlarım Rauf və Mi­
sir bizə gəldilər. Necə deyərlər, paylı-püşlü, qazanlı-çömçəli gəl­
mişdilər ki, bir yerdə bayramlaşaq. Açarı onlara verib işə getdim, 
axşam saat 6-ya vədələşdik. İşdə telefonla Səyavuşla danışdım və 
qonağım gəldiyi üçün axşam onlara gedə bilməyəcəyimi dedim. 
Sevinib nərə çəkdi:
-  Veliki (mənə uzun illər ya belə, ya da “İliko” deyib), lap 
əla oldu, uşaqları da götür gəl. Saat yeddidə sizi gözləyirəm. Qur­
tardıq!
Bunu deyib, dəstəyi asdı. Bilirdim ki, onu fikrindən döndər­
mək müşkül işdi. Xülasə, axşam vədə vaxtı qazanlarımızı da özü­
müzlə götürüb gəldik Səyavuşgilə. Gecədən xeyli keçmişdi, am­
ma biz hələ süfrə başından durmamışdıq. Kefimiz yuxarıydı, de­
yib-gülürdük. Düzdür, yemək-içmək qurtarmışdı, keçmişdik ça­
ya... Səyavuş da yavaş-yavaş pivə içirdi. Rauf Səyavuşun vaxtilə 
“Ulduz” jurnalında çap olunan “Ölüm sevinməsin qoy..." rubrikalı 
yazılarını çox təriflədi. Şair uşaq kimi qızardı və hətta kövrəldi. 
Həmin silsiləyə ara verməsinin səbəblərini danışanda başladı əsə­
biləşməyə, çünki bu məsələdə də onun yaradıcılığına pəl vuran­
lar tapılmışdı. Gördüm ki, Səyavuş əməlli-başlı coşub. Onun kön­
lünü almaq üçün dedim:
Səyavuş, elə bil ki, ölmüşəm, mənim haqqımda nə yazar­
dın?
Özündən asılı olmayaraq cavab verdi:
İliko, Allaha and olsun, sən öl, gör sənin haqqında necə 
yazıram. Bu, həmin silsilədə mənim son yazım olacaq. O yazını 
çap eləməyən redaktorun lap...
Gördü ki, biz gülüşürük, elə bil yuxudan ayıldı, şaqqanaq çə­
kib güldü: “Ay üzünə lənət”, deyib bir də güldü. Sonra həyat yol­
daşına sarı çöndü:
Elmira, eyvandakı o başı xamırlını gətir. Bir sağlıq deyə-
------------------------------------------------------------------------------ Vətən, səslə oğlunu
cəm.
Elmira xanım dedi:
-  Qadan alım, ay Səyavuş, bəs döymü (Elmira özü şamaxılı 
olsa da, Bakıda böyüsə də, çox sözləri Şəmkir ləhcəsində 
işlədirdi)? Evi tikilmişin oğlu, savax açıl-açıldadı, hökmdümü?
Səyavuş bir mənə baxdı, bir Raufla, Misirə baxdı, şakəri üzrə 
əlini daraq edib şəlalə saçlarını geriyə doğru tumarladı.
-  Elmira, sən Əbdürrəhman kişinin goru, xətrimə dəymə. 
Gətir o andırı bura.
Elmira xanım kirimişcə ayağa qalxdı. Eyvana keçib başı 
xamırlını gətirdi.
Səyavuş özü badələri doldurdu. Ayağa qalxıb başladı tost de­
məyə. Son sözü bu oldu:
-  İliko, qardaşım Telmana da demişəm, Elmira da bilir. Mə­
ni Sərxanda basdırarsınız. Bu, bir. İkincisi, evi tikilmişin oğlu, hə­
lə Sərxan camaatı bilmir ki, bu Səyavuş Sərxanlı kimdir? Gərək 
qəbiristanlıqda məni məzara qoymamış bir nitq söyləyəsən, bir 
nitq söyləyəsən, ta nə bilim... Özün bilirsən dana... Qoy bütün 
kənd dizinə vursun, başa düşsün ki, ayə, gör biz kimi itirmişik. 
Əgər ürəksiz danışsan, başımı qaldırıb özüm bilirəm sənə nə de­
yəcəm.
Bunları deyəndə gözləri nəmləndi. Boynumu qucaqlayıb 
üzümdən öpdü.
Sağ ol, Veliki, dediyimi unutma -  deyib, badəni başına
çəkdi.
...Səyavuş dünyasını dəyişəndə mən Sərxanda olmadım. Sonra 
qəbiristanlığa getdim və hələ üstü götürülməmiş, heç torpağının 
nəmi çəkilməmiş məzarı başında fəryadla onu harayladım...
Amma mən dediyimi eləmədiyim üçün Səyavuş da dediyinin 
üstündə durmadı. Başını qaldırıb mənə baxmadı...
İlham RƏHİMLİ, 
teatrşünas, Əməkdar 
İncəsənət Xadimi
Səyavuş Sərxanlı---------------------------------------------------------------------------------- -----------------------------------------------------------  Vətən, səslə oğlunu
SƏNİ SORUŞANLAR...
Məni xatırlayan,
Soruşan olsa •
Üzüm ellərədir,
Ünvanım şeir.
Kim məni tapanda 
pərişan olsa,
Özümə tutduğum 
divanım -  şeir...
Bu həzin misralar ötən yay dünya­
sını dəyişmiş mərhum şair qardaşım 
Səyavuş Sərxanlının doğmalarının 
qayğısı sayəsində işıq üzü görən “Məni soruşan olsa...” adlı kita­
bından götürülmüşdür. Şair düz deyir, onun ünvanı şeirdir. Ünvanı 
şeir olanlar isə ölmürlər. Elə Azərbaycan Yazıçılar Birliyinin Na­
təvan adına klubunda fevralın 28-də şairin doğum günü müna­
sibətilə keçirilən tədbir də bunu təsdiq etdi. Tədbirdə Səyavuş 
Sərxanlı şeirinin ölməzliyindən, əbədiyaşarlığından danışıldı. Əl­
bəttə, mənim məqsədim tədbir haqqında informasiya vermək de­
yil. Məqsədim dostumun son kitabı haqqında ümumi təəssüratımı 
və xatirələrimi yazmaqdır. Səyavuş Sərxanlı təkcə bir şair-pub­
lisist kimi deyil, bir insan kimi mənim üçün əziz adam idi. Onu 
ötən əsrin 70-ci illərinin əvvəlindən tanıyırdım. Xasiyyətindəki 
həlimlik, çöhrəsindəki abır-həya işığı, böyük-kiçiklə ölçülü-biçili 
rəftarı məni özünə cəlb etmişdi. Özü təvazökar, mənəm-mənəm­
likdən uzaq, səmimi bir insan olduğu üçün şeirlərində də səmi­
miyyət işığı vardır. Aşağıdakı misralar buna canlı misaldır:
Ey məni sevənlər, ey sevməyənlər,
Sizi düşünürəm, qurbanam sizə.
Dalımca yaxşı söz, pis söz deyənlər,
Qəlbimi döşərəm qədəminizə.
^ 3 ?
Nə fərqi var imiş -  eyni yoldayıq,
Siz bir az qabaqda, mən bir az dalda.
Nə fərqi var imiş -  eyni haldayıq,
Mən bir az qabaqda, siz bir az dalda...
Şübhəsiz ki, şair “eyni yoldayıq” dedikdə öz qələm yoldaşla­
rım nəzərdə tutur. O, yaxşı bilirdi ki, sənət yolunda hamı qabaqda 
ola bilməz. Bunun üçün darılmaq lazım deyil. Çünki bu yol Və­
tənə, xalqa xidmət yoludur. Hərə bacardığı qədər, öz imkanı da­
xilində elinə, obasına xidmət edirsə, bu özü təqdir olunmalıdır. 
Səyavuş bu əqidənin sahibi idi. Ona görə də paxıllıqdan, dedi- 
qodudan, qeybətdən uzaq adam idi.
Yadımdadır, 1973-cü ilin payızında Lənkərana ezamiyyətə get­
mişdik. Oxucularla görüşlər keçirməliydik. Rayona çatanda bir­
başa şair dostumuz Şəkər Aslanın yanına yollandıq. Məqsədimiz 
onu da özümüzə qatmaq idi. Onsuz işimiz çətin olardı. Şəkər 
Lənkəran şəhər partiya komitəsinin razılığını almağımızı məs­
ləhət gördü. Çünki o, rayon qəzetinin baş redaktoru idi. İcazəsiz 
bizimlə görüşlərə gedə bilməzdi. Ümumiyyətlə, hər bir görüş ra­
yon rəhbərliyinin razılığıyla olmalıydı. Biz belə də elədik. Rayon 
partiya komitəsinin razılığını alıb bir neçə kənddə olduq. Oxu­
cular Səyavuşu hərarətlə qarşılayırdı. Çünki o vaxt Səyavuşu oxu­
cular həm şair, həm də publisist kimi yaxşı tanıyırdılar. O gün 
görüşləri başa çatdırandan sonra redaksiyaya qayıtdıq. Orda Şəkər 
Aslanla xudahafizləşəndə o, Səyavuşdan xahiş etdi ki, sabah gə­
ləndə “Leninçi” qəzeti üçün bir publisist yazı gətirsin. Biz Port- 
İliçə -  bizim evə (indiki Liman şəhəri) qayıtdıq. Gecə Səyavuş 
evin artırmasında masa arxasında tənha oturaraq fikrə dalmışdı. 
Birdən məni səslədi. Ona yaxınlaşanda həyətdəki heyva ağac­
larının yarpaqları arasında ay işığından bərq vuran saralmış hey­
vaları göstərərək dedi:
-  Heyvaların hər biri gör necə də bir ulduz kimi parlayır! Hey­
valara baxanda elə bil mən onları birinci dəfəydi görürdüm. Doğ­
rudan da onların hər biri bir ulduza bənzəyirdi. Səyavuşun sözünü 
təsdiqləyərək ondan tez də aralandım. Onu öz aləmindən ayırmaq
Səyavuş Sərxanlı----------------------------------------------------------------------------------
istəmirdim. Sabaha yazı hazırlamalıydı. Səhər yeməyi zamanı Sə­
yavuş sevinə-sevinə Şəkər Aslanın tapşırığını yerinə yetirdiyini 
dedi. Biz Lənkəranda bir neçə gün qaldıq. Həmin publisist yazı 
“Ulduzlu gecə” adı ilə “Leninçi” qəzetində çap olundu. Biz Şəkər 
Aslandan ayrılanda o, mənə dedi: -  Bundan sonra Lənkərana gə­
ləndə Səyavuşla gəl! Mən Şəkəri yaxşı tanıyırdım. Səyavuş xoşu­
na gəlməsəydi, o, belə deməzdi. Səyavuş azdanışan, özünün-sö­
zünün yerini bilən adam idi. Çıxışlarında da hər şey yerindəydi. 
Şəkərin xoşuna gələn də elə bu keyfiyyətlər idi.
Səfər zamanı Səyavuş Lənkəranın ffisünkar gözəlliyinə hey­
rətlə, acgözlüklə baxırdı. Bu, onun təbiət vurğunu, gözəllik aşiqi 
olmasından irəli gəlirdi. Təsadüfi deyil ki, “Məni soruşan olsa..." 
adlı kitabında toplanan şeirlərin bir çoxu doğma yurdunun axar- 
baxarına, çölünə-çəməninə, gülünə-çiçəyinə, barına-bərəkətinə 
həsr edilmişdir. O, nahaq yerə demirdi:
Zəriflik heç kəsə gəlməsin asan,
Torpağı sevməsən, mərhəmət umma.
Onun bir gülünə qurban olmasan,
Onun bir qızından məhəbbət umma.
Səyavuş təsadüfən bu qənaətə gəlməmişdi. O, şair intuisiyası 
ilə dərk edirdi ki, “ Vətən çiçəkləri -  bəxtin gülüşüdür". Ona görə 
də fəxrlə deyirdi:
------------------------------------------------------------------------------  Vətən, səslə oğlunu
Hərə bir çiçəyə könül veribsə,
Mən də nərgizlərin nəğməkarıyam.
“Nərgizlərin nəğməkarı” 63 il ömür sürsə də, nərgiz ömrü ya­
şadı. Özlüyündə indiki zamanda şairin 63 il yaşaması bir o qədər 
də az deyil. Ancaq Səyavuş nərgiz ömrü yaşadığı üçün dostları: 
hayıf ondan, vaxtsız getdi! -  dedilər. Səməd Vurğun demişkən: 
“Şair olan qəm də yeyir”. Səyavuş da qəm yeyirdi. Çünki Qara­
bağ boyda dərdimiz vardı. O, Qarabağın bugününü öz şair fəhmi 
ilə çoxdan duymuşdu. Xudu Məmmədovun xatirəsinə həsr etdiyi
Səyavuş Sərxanlı------------------------------------------------ --------------
şeirində nahaq demirdi:
Mənim Qarabağım dözümdü, tabdı,
İnam günəşidi min səhərimin.
Mənim Qarabağım bir daş kitabdı,
Düşübdü başına düşmənlərimin.
Səyavuş zahirən çox sakit, təmkinli bir adam idi. Ona görə də 
dostları onun daxilən nələr çəkdiyindən xəbərsiz idilər. Ancaq 
yeri gəldikcə şeirlərində bunu büruzə verirdi. Məsələn, aşağıdakı 
kimi:
Bir sönməz alovdur qəmim, kədərim,
Ömür od altında deyil yatası.
Yığışsa başıma qəmli günlərim,
Bir tonqal olaram ərşə çatası.
Səyavuş Sərxanlı dostcanlı adam idi. Onun dostları təkcə sənət 
adamları deyil, həm də müxtəlif peşə sahibləri, adlı-sanlı adamlar 
idilər. O, yeri gəldikcə dostlarına borclu qalmırdı. Şeirlərində, 
publisist yazılarında onların işindən, əməlindən söz açıb başqa­
larına da sevdirirdi. Səyavuş özü dostluqda sədaqətli, etibarlı ol­
duğu üçün onlardan da bunu gözləyirdi. Dostunun etibarsızlığı, 
ona arxa çevirməsi şairi yandırıb-yaxsa da, bu nifrətə çevrilmirdi. 
Bu itkiyə təəssüflənərək deyirdi:
Hələ kefiniz kök, halınız xoşdur,
Hərəniz bir ciyər parası kimi.
Haçan qayıtsanız, yeriniz boşdur 
Sinəmdə bir güllə yarası kimi...
“Məni soruşan olsa..." adlı kitabından misal çəkdiyim bu mis­
ralar şair qardaşımın ürək çırpıntılarıdır. Mən qardaş sözünü təsa­
düfən işlətmirəm. Şairlər bir-birinə qardaş qədər doğmadırlar. 
Hətta milliyyətindən asılı olmayaraq. Çünki onların ürək döyün-
<5 0 ?
-----------------------------------------------------------  Vətən, səslə oğlunu
tüləri, amalları birdir. Onların hər birinin ürəyi milli dəyərlər üs­
tündə köklənib. Amalları milli olduğu qədər də bəşəridir. “Məni 
soruşan olsa... ” adlı kitabı Səyavuşun əziz xatirəsinə layiqli bir 
töhfədir. Təəssüf ki, şair bu kitabı görə bilmədi. Kitabda gedən 
şeirlərin bir qismi şairin ayrı-ayrı kitablarından götürülmüş, bir 
qismi isə ilk dəfədir ki, kitaba daxil edilib. Kitabda gedən şeirlər 
və poemalar haqqında ayrı-ayrılıqda geniş danışmaq olar. Onların 
bədii tutumu buna imkan verir. Çünki onlar istedadlı bir şairin qə­
ləmindən çıxmışdır. Hər misrada, hər bənddə qaynar bir ilhamın 
istisi var. İnanıram ki, tənqidçilərimiz onlar haqqında daha əha­
təli, daha geniş yazacaqlar. Çünki o sevən, sevilən insan idi. Və 
əbəs yerə demirdi:
Ömür çal-çağır payı,
Ürək arzu yuvası:
Məhəbbətdir, məhəbbət 
Həyatın ilk mənası...
Beləcə mahnı ötən 
Bir sarı simdi dünya.
Dünya sevənlərindi,
Sevənlərindi dünya.
Şair düz deyib: Dünya sevənlərindi, sevməyənlər üçün isə dün­
ya cəhənnəm əzabıdı. Bu da həqiqətdir ki, sevməsən sevilməz­
sən. Beləsinin bir çınqıl, bir qum dənəsi qədər dəyəri yoxdur. 
Yazıqlar olsun belələrinə! Təəssüf ki, dünya onlardan xali deyil...
Bu işıqlı insan könlümə yaxın adam olsa da, zahirən yaxın 
olmağımız bir o qədər də bilinməzdi. Bir-birimizə işimiz düşəndə 
problem də olmazdı. Çünki dediyim kimi hər ikimizin qəlbində 
bir-birimizə rəğbət hissi vardı. İş elə gətirdi ki, yazıçıların Naxçı- 
vani küçəsindəki binasında ona da, mənə də beşinci mərtəbədə 
mənzil verildi. Bu mənim ürəyimdən oldu, Səyavuşu deyə bilmə­
rəm. Ancaq sonrakı isti münasibətlərimiz də göstərdi ki, qonşulu­
ğumuz elə onun da ürəyindən imiş. Səyavuş çox həssas və qay-
ğıkeş adam idi: həm ailəsinə, həm də əhatəsində olan insanlara 
qarşı. Konkret bir fakt: 1998-ci ildə təqaüdə çıxmışdım. Bağda 
olurdum. İlin yarısını bağdan kənara çıxmırdım. İlin qalan his­
səsində isə həftədə üç dəfə bağda olurdum. Demək olar ki, Səya­
vuş məni görə bilmirdi. Bunun neçə il çəkdiyini deyə bilmərəm. 
Ancaq oğlum bir gün bağa gələndə dedi ki, Səyavuş əmi sənə 
salam göndərdi və dedi ki, qayıdanda jurnalımız üçün (o “Azər­
baycan” jurnalında poeziya şöbəsinin müdiriydi) -  atandan şeir al 
gətir. Mən: çox sağ olsun, desəm də, şeir həvəsində deyildim. 
Bağda iş-güc başımdan aşırdı. Bunun üstündən bir neçə ay keçdi. 
Oğlum bağa gələndə Səyavuşdan yenə salam gətirdi. Sonra da 
dedi: -  Səyavuş əmi soruşdu ki, atanın şeiri nə oldu?! Cavab 
verdim ki, yaxın vaxtlarda göndərəcəyəm. Bunun da üstündən 
xeyli keçmişdi. Bir gün nə üçünsə evə getmişdim. Səyavuşa rast 
gəldim, yenə şeir istədi. Dedi ki, əlyazma da olsa ver, makinada 
özüm çıxararam. Üstündən də əlavə elədi ki, çalış, çox olsun! Dü­
zü, onun bu sözləri məni utandırdı. Söz verdim ki, tezliklə şeir­
lərimi yığıb göndərəcəyəm. Nəhayət, özümdə güc taparaq şeirləri 
makinadan çıxarıb ona göndərdim. Onların bir qismi “Azərbay­
can” jurnalının növbəti nömrəsində çap edildi. Səyavuş təkcə mə­
nə qarşı deyil, başqa qələm yoldaşlarına qarşı da belə diqqətcil 
idi. Bunu onların özlərindən eşitmişdim.
Bir gün eşitdim ki, Səyavuş bərk xəstələnib, onu Şəmkirə ata 
yurduna aparıblar. Ürəyimdə Şəmkirə gedib ona baş çəkməyi gö­
tür-qoy edirdim. Bir səhər nəvəm Tural gözləri dola-dola dedi ki, 
baba, yazıq Səyavuş əmi ölübdü. Sonra da köksünü ötürərək dedi:
-  Səyavuş əmi yaxşı adamdı, hayıf ondan! Doğrudan da, hayıf 
ondan! Göründüyü kimi, Səyavuşu təkcə böyüklər deyil, uşaqlar 
da çox sevirdi. Çünki o, dünyanı sevirdi, təkcə dünyanımı?! Onun 
əşrəfi olan böyüklü-kiçikli insanları sevirdi. Gözəlliyi, günəşi, ayı, 
ulduzları, işığı, nuru... bir sözlə, həyatı sevirdi. Əgər belə olma­
saydı, ömür-gün yoldaşı, könül sirdaşı sevimli Elmirası onun qey­
bə çıxdığı bir gündə yana-yana deməzdi:
Yüz dərdimlə yüzəm mən,
Məcnunsuz bir düzəm mən.
« s a p
Səyavuş Sərxanlı------------------------------------------------------------------------------------ Vətən, səslə oğlunu
Mənim aylı şairim,
Sən yoxsan, günsüzəm mən.
Hələ sevimli oğlu Əlibəyi, nəvəsi İlahəni demirəm. Onlar öz 
nəfəslərində Səyavuşun nəfəsini yaşadırlar. Mən dünyasını dəyiş­
miş bir çox qələm yoldaşlarımız haqqında Səyavuşun kövrək, 
həzin, məhəbbət dolu yazılarını oxumuşdum. Ürəyimdən keç­
mişdi ki, kaş mən öləndən sonra belə yazılardan birini də Səyavuş 
mənim haqqımda yazaydı! Dünyanın işlərinə bax! Nə istəyirdim, 
nə qismət oldu?!
Yazımın sonunda bir daha şairin “Məni soruşan olsa...” adlı 
şeirinə qayıtmaq istəyirəm. Şeirin bir yerində Səyavuş deyir:
Şeirdir... dil açıb dillənib gedir 
Könül işığında, ay işığında.
Şeirdir... gül açıb güllənib gedir 
Sünbül işığında, çay işığında.
Yox, qardaş, səni soruşanlar çoxdur. Şeir adlandırdığın ay işığı 
da, sünbül işığı da, çay işığı da, özünü nəğməkarı adlandırdığın 
nərgizlər də dostlarından səni soruşur. Sən xoşbəxt şairsən. Əziz­
lərin, dostlarınla bir yerdə doğum günündə səni yad etdilər. Bala­
ca nəvən İlahə isə fevralın 28-də “Natəvan” klubunda anım gü­
nündə sənin şeirini əzbər deyib, çoxlu alqış qazandı. Şair üçün 
bundan gözəl nə ola bilər?! Ruhun şad olsun! Allah sənə qəni- 
qəni rəhmət eləsin!
Hafiz ƏLİ, 
şair
Səyavuş Sərxanlı
SƏYAVUŞ ULDUZ İDİ, BİZ ONUN 
İŞIĞINA GEDİRDİK
Səyavuş Sərxanlı haqqında xatirə 
yazıram. Bunun necə də çətin olması 
barədə heç zaman fikirləşməmişdim. 
Axı Səyavuşun nə vaxtsa xatirəyə dö­
nəcəyi ağlıma gəlməzdi. Ömür-gün 
yoldaşı Elmira xanımın telefondakı 
sözləri dönə-dönə qulaqlarımda səslə­
nir: “Taleh, Səyavuşun 65 illiyidir, 
kitabı hazırlanır, bəlkə bir xatirə ya­
zasan...”
Onun telefonda səsi, mənim isə qu­
laqlarım tutulur. Sonra isə heç nə ya­
dıma gəlmir. Bir susan telefona, bir də otağımın pəncərəsindən 
gəlməkdə olan yaza baxıram. Tutqun bir havadır, eşikdə külək 
əsir. Barmaqlıqlar arasından qocaman tut ağacının yarpaq aç­
maqda aciz qalan budaqları görünür. Qaratoyuğun səsi, sərçələrin 
cikkiltiləri eşidilir. Ani olaraq, bu yaz təbiət düz bir ay gecikdi, 
deyirəm. Birdən xəyalıma gəlir ki, amma indi Sərxandan üzü Ya­
samala doğru, Yasamaldan Sərxan aşağı nazlı bir bahar tələsmək­
dədir. Sonra da, heç bunun mətləbə dəxli varmı? - deyirəm. Ba- 
hardı, geci-tezi var, mütləq gələcək. Səyavuş özü deyərdi ki, o 
şey ki, olmalıdır, o, mütləq olacaq...
Bir də ki, axı insanın ağlına heç nə havayıdan gəlmir. “Bu yaz 
təbiət düz bir ay gecikib” sözləri görünür yadıma elə-belə gəl­
mədi. O mənim yadıma uzaq, lap uzaq bir yazı gətirdi. Qələm 
dostum Nemət Veysəlli deyir ki, “Azərbaycan” jurnalı redaksi­
yasının Yazıçılar Birliyinin bir neçə təşkilatıyla birgə “Bakı so­
veti” (indiki “İçərişəhər” -  qeyd red.) metro stansiyası ilə üzbəüz 
çoxmərtəbəli, hündür binanın beşinci qatında yerləşdiyi vaxtla- 
rıydı. Yaz təzə gəlirdi, otaq özümüzə də, ruhumuza da darlıq edir­
di. Səyavuş eyvana çıxıb, yenə fikrə dalmışdı. Qəfildən: -  Nemət, 
Nemət, deyə məni səslədi. Mən də eyvana çıxdım. Bakı şəhər 
İcra Hakimiyyətinin binasının lap yuxarısında, ağlagəlməz bir yer­
də daşı-divarı yarıb çıxan alça ağacı bərk çiçəkləmişdi. Səyavuş 
o ağacı göstərib:
-  Nemət, görürsən, necə çiçəkləyibdi. Bir zaman yenə yaz gə­
ləcək, alçalar çiçəkləyəcək, amma həmin yazda biz olmayacağıq, 
-  dedi.
Geciksə də, tələssə də yenə yaz gəlib. Kim bilir, bəlkə də da­
şı-divarı dəlib çıxan o alça yenə də çiçəkləyibmiş.
Amma Səyavuş yoxdu...
Səyavuş nə vaxtsa mənim əlimdən tutub, bunu belə yaz, de- 
məyibdi. Amma mənim ədəbiyyata gəlməyimdə onun böyük rolu 
danılmazdır. Mənə elə gəlir ki, bu sözləri Şamxal Rüstəm də, 
Məzahir Hüseynzadə də, Rəhman Salmanlı və digər həmyerli qə­
ləm dostlarım da deyə bilərlər. Səyavuş ulduz idi, biz onun işı­
ğına gedirdik...
Səyavuş o zamanlar Şəmkirdə sanki bir ədəbi məktəb idi. İn­
safən deyim ki, burada o vaxtlar Şəmkirdə nəşr olunan “Ulduz” 
qəzetinin də, onun gözəl, unudulmaz əməkdaşlarının da, redak­
torların da əvəzsiz xidmətləri varıydı. Biz çap oluna bilirdik, hər 
zaman isti münasibət görürdük. Səyavuşu həm burada, həm radio 
və televiziyada, qəzet, jurnal səhifələrində izləyə bilirdik. Sözün, 
şeirin, şairin, qələm adamının çox əziz tutulduğu vaxtlarıydı. Sə­
yavuş rayona gələndə arxasınca bir duma qatarı düzülərdi. Bun­
ların arasında qələm dostları da olardı, digər dost-tanışları da. Son 
dərəcə tez ünsiyyətə girməyi bacaran adam idi.
Bakıya təzə gəlmişdim. Şamxal məni Səyavuşgilin şəhərin 
Tbilisi prospektindəki evlərinə apardı. Birotaqlı mənzildə yaşayır­
dılar. Bu balaca mənzilin nə qədər qonaq-qaralı olduğu ilk andaca 
diqqəti cəlb edirdi. Amma Səyavuş az qala bizi də məcbur elə­
mək istəyirdi ki, heç yerə getməyək, onlarda qalaq.
Səyavuş Sərxanlının ədəbiyyata gəlişi çox haylı-küylü oldu. 
Bunun bircə səbəbi varıydı; o, həqiqətən böyük istedad sahibiydi.
t e a ?
__________________________________________________ - Vətən, səslə oğlunu
Təkcə mənim yox, yaşıdlarımın çoxlarının yadında bir “Qu 
nəğməsi” qalıbdı. İndi mən Səyavuşun özünü həmin o, qu quşuna 
bənzədirəm, nəğməsi qalan quşa...
Bu yazı o zamanlar yenicə nəşrə başlayan “Ulduz” jurnalının 
da, Səyavuşun özünün də şöhrətlənməsinə səbəb oldu. O, yazdı­
ğını da, haqqında söhbət açdığı qəhrəmanını da oxuculara sevdirə 
bilirdi.
Həm poeziyada, həm publisistikada Səyavuş təzə bir nəfəs, 
yeni bir səs təsiri bağışlayırdı. Xainlikdən, xəbislikdən, hiylədən 
uzaq Səyavuş! Amma səni qısqananlar varıydı. Çünki sən istedad­
lı idin. Tez küsməyin, inciməyin də bir yandan kimlərinsə əlinə 
sanki girəvə salırdı...
Bir də ki, bunların mətləbə nə dəxli var? Sən yenə Səyavuş­
san. Əvvəlki kimi poeziyamızda da, publisistikamızda da yerin 
görünür. Bundan sonra da görünəcəkdir. Çünki sən heç kəsin yox, 
özünün yerini tutmuşdun.
Amma bircə şeyə təəssüflənirəm. İki dəfə məni həyətə ça­
ğırıb, Taleh, gəl səninlə birgə şəkil çəkdirək. Heç bizim səninlə 
birgə şəklimiz yoxdur, -  dedin.
Biz o şəkli niyə çəkdirmədik?...
Taleh HƏMİD, 
şair
Səyavuş Sərxanlı------------------------------------------------------------------------------------ Vətən, səslə oğlunu
HEYİF SƏNDƏN, SƏYAVUŞ...
Nədənsə mən həmişə Səyavuş Sər- 
xanlını yad edəndə istər-istəməz daha 
çox gənclik illərimizi xatırlayıram.
Bəlkə bu onunla bağlıdır ki, o zaman 
biz bir-birimiz üçün daha təravətli və 
yeni idik...
Keçən əsrin 60-cı illərinin qaynar, 
coşqun poeziya aləmində biz ikimiz də 
ilkin addımlarımızı atırdıq. Birgə dər­
nəklərə gedir, o dövrün əsl poeziya 
ab-havasını birgə udurduq...
İndi həzin xatirəyə çevrilən o illər doğrudan da son dərəcə 
ibrətamiz və təravətli idi. Elm, təhsil, mədəniyyətlə yanaşı söz 
sənəti də sürətlə inkişaf edirdi. Neçə-neçə təzə adlar -  simalar 
gəlirdi ədəbiyyata! O zaman bütün Sovet məkanının ictimai 
həyatında, o cümlədən sovet ədəbiyyatında baş verən yeniləş­
mələr Azərbaycanda da özünü büruzə verirdi. Sözün əsl mə­
nasında, xalqın mənəvi qidası olan saf ədəbiyyat uğrunda çox 
ciddi axtarışlar aparılır və çox uğurlu addımlar atılırdı. Artıq o 
dövrdə Bəxtiyar Vahabzadənin, Hüseyn Arifin, Nəbi Xəzrinin... 
dalınca ədəbiyyata gələn Əli Kərim, Məmməd Araz, Nəriman 
Həsənzadə, Xəlil Rza, Cabir Novruz, Tofiq Bayram, Fikrət Qoca, 
Fikrət Sadıq və digərləri əsl şeir-sənət nümunələri yaradırdılar. 
Və söz sənəti elə bir səviyyəyə qalxmışdı ki, artıq başqa birisinin 
bu meydana girməsi və özünü göstərməsi mümkünsüz görünürdü. 
Lakin çox keçmədi ki, onda yeni adlar -  imzalar parladı: 
Məmməd İsmayıl, Musa Yaqub, İsa İsmayılzadə, Ələkbər 
Salahzadə, Ağasəfa, Davud Nəsib, Ağa Laçınlı... Onların hər biri, 
sözün əsl mənasında, ədəbiyyatda yeni söz, təzə nəfəs idilər. Heç 
şübhəsiz, onların sırasında Səyavuş Sərxanlı imzası, Səyavuş 
Sərxanlı siması da vardı.
« a ?
O da məni adını çəkdiyim simalarla birlikdə özünə valeh et­
mişdi. İlk baxışdan çox ciddi, qaradinməz görünən bu gənc əs­
lində çox mülayim, xoşxasiyyət və olduqca səmimi bir insan idi. 
Təbiət sanki onu xeyirxahlıq və alicənablıq üçün yaratmışdı. Mən 
onu sözün əsl mənasında milli fədai olmuş və olan oğullarımızdan 
biri sayıram. Bununla belə, sənətdə o heç kimə güzəşt etməzdi. 
Bədii sözün keşiyində əsgər kimi dayanardı. Əlbəttə, bunda onun 
düşdüyü mühitin -  iş şəraitinin -  “Ulduz” və “Azərbaycan” jur­
nallarında çalışan sənət dostlarının da rolu az deyildi.
Mən Səyavuşun bədii yaradıcılığından danışmaq istəmirəm. Bu 
hamıya yaxşı məlumdur. Bircə onu qeyd eləmək istəyirəm ki, o, 
həm poeziya, həm publisistika, həm də digər sahələrdə tamam 
yeni, təkrarsız bir səs, orijinal bir nəfəs idi.
Mənim üçün əziz olan bu insanla bağlı bir də onu demək is­
təyirəm ki, mən onunla gənclik illərindən başlayaraq uzun müd­
dət dostluq etmiş, yol yoldaşı olmuş, müxtəlif yerlərdə və səviy­
yələrdə ədəbiyyatımızı birgə təmsil etmişik. Və hər yerdə, hər 
zaman o, özünü yüksək səviyyəli bir ziyalı və şair kimi göstər­
mişdi. Bu qarşılıqlı münasibət hətta ona gətirib çıxarmışdı ki, biz 
unudulmaz böyük şairimiz Məmməd Arazla birlikdə Səyavuşun 
ata-baba ocağını da ziyarət etmişdik. Onun əziz-doğmaları ilə 
görüşmüşdük, dadlı-duzlu məclislər keçirmişdik. Eh, heyif o gün­
lərdən... Burda onu da qeyd eləmək istəyirəm ki, Məmməd Araz 
Səyavuşun həm sənətini, həm də şəxsiyyətini çox yüksək qiymət­
ləndirirdi.
Keçid dövrü adlandırdığımız son ağrı-acılı illərdə Səyavuşla 
təsadüfdən-təsadüfə görüşürdük. Görüşəndə də heç bilmirdik nə­
dən danışaq. O da çox yorğun-üzgün və küskün görünürdü, mən 
də...
Bu da, bu mənəvi yorğunluğun sonu...
Nə yaxşı ki, Səyavuşun yurdunda onun sədaqətli ömür-gün 
yoldaşı Elmira xanım, ağıllı-kamallı övladları və bir də onun xa­
tirəsini həmişə əziz tutan və heç vaxt unutmayan Azərbaycan xal­
qı var. Kaş o həmişə var olsun. Onda öz ömrünü ona bağışlayıb
Ç J 6 6 J İJ ,
Səyavuş Sərxanlı------------------------------------------------------------------------------------ Vətən, səslə oğlunu
gedənlərin də ruhu həmişə şad olar.
Bu həzin məqamda deyirəm, gənclik illərində Səyavuşa həsr 
etdiyim bir şeiri yada salaq və bununla da ona və onun xatirəsinə 
öz ehtiramımızı bildirək.
YOL QUŞLARI
Səyavuş Sərxanlıya
Biz, qardaşım, yol quşuyuq,
Elə bil ki,
Yollar bizim məcramızdır,
Biz onunla axan suyuq.
Diləklərin izi ilə 
Gedə-gedə
Elə bil ki, biz yollarda yaşayırıq.
Gözümüzün gördüyünü,
Könlümüzün duyduğunu
Gündən-günə
Biz yollarla daşıyırıq.
Zaman adlı uzun yolda 
Ömür -
yaman qısa yoldur,
Bizi bizdən aparmağa 
O ən yaxın, kəsə yoldur.
Elə bil ki,
Uzatmaqçün o yolu biz 
Bu yollara üz qoymuşuq.
Bəlkə elə bununçün də,
Biz, qardaşım, yol quşuyuq...
1967-ci il
Mustafa İSGƏNDƏRZADƏ, 
şair-politoloq
•3 5 3 ?
Səyavuş Sərxanlı
SƏNİ UNUTMAMIŞIQ...
Telefon səsləndi. “9 May” qələbə­
miz günü işə gəlmişdim. Hazırlaşırdım 
“Şəhidlər xiyabanf’na gedim, axı bu 
əbədiyyətə qovuşanların ataları, baba­
ları, dayıları, əmiləri II Dünya mühari­
bəsində iştirak ediblər, həlak olanlar 
da var. Dəstəyi qaldırdım və: -  Allah- 
verdi müəllim, səni narahat edən Sə­
yavuş Sərxanlının həyat yoldaşı El­
miradır. Səyavuşun 65 illiyi ilə bağlı 
kitab hazırlayırıq. Xatirənizi... -  Səsi 
kövrəldi və o, “xanım” sözünü işlət­
mədi. Bəli, ərlərini itirən qadınlar xanımlığını da dəfn edirlər. İş 
elə gətirib ki, Elmira xanım Sərxanlıyla “Təfəkkür” Universite­
tində uzun illər birgə işləmişik. Zatən xeyirxah alim Mail Dəmirli 
bizləri başına yığmışdı, çörək verirdi (ona da nankor çıxanlar ta­
pıldı. Allah cəzalarını verəcək). Onda Səyavuş sağdı, üzündəki 
işıqlı təbəssüm çəkilməmişdi. Arabir Universitetə gəlir, dərhal 
məni tapırdı: -  Dərsin yoxdur ki? -  soruşurdu.
-  Mənim vaxtım pis deyil. -  Gülümsünürdü. -  Dəxli yoxdur, 
dərsin var. -  Çayxanada oturaq, dərdləşək.
-  Birinci növbədə “dərslə” xudahafizləşirəm. Sənin ixtiya­
rındayam. Bir tin aralıda bağça içində yaşıllıqda çayxana (və həm 
də xəngəlxana) vardı, oturub söhbətləşərdik...
Sonra həyat yoldaşını və bircə qız balasını götürüb gedirdi...
Səyavuşla tanışlığım 1969-cu ilə təsadüf edir. “Ulduz” jurnalı 
redaksiyası Yazıçılar İttifaqının yerləşdiyi binanın birinci mərtə­
bəsində üç-dörd otağa sığınmışdı. Gənclik dostum, şair və tər­
cüməçi, ağsaqqalımız Abbas Abdulla da burada çalışırdı. Mənim 
də aspirant vaxtımdı, hər gün demək olar ki, ona dəyirdim, söh­
bətlərindən ləzzət və fayda alırdım. Cabir Novruz, Məmməd 
Araz, Tofiq Bayram, İsi Məlikzadə, Əhəd Muxtar (Allah rəhmət
seSü?
eləsin onlara), Ədalət Həsənli “Ulduz”da idilər. Bir gün irigözlü, 
kövrək sifətli, sıx saçlı bir gənci Abbas Abdulla mənimlə tanış 
etdi:
-  Səyavuş Sərxanlı - dedi. -  Allahverdi Eminovdur, Tofiq 
Abdinin kəndçisidir, gənclikdən bir yerdəyik. Tanış olun. Redak­
siyaya təzə gəlib, şeir şöbəsinə.
Tanışlığımız belə başladı. Az sonra onun “Ulduz”da beş-altı 
şeirini oxudum... Bir-iki ilə Səyavuş Sərxanlını istedadlı şair kimi 
oxucular və tənqidçilər tanıdılar. Məqalələrində adını çəkirdilər. 
O illərdə İsa İsmayılzadə, Ələkbər Salahzadə, Tofiq Abdin, Vahid 
Əziz, Ramiz Rövşən, Sabir Rüstəmxanlı və digər gənclər dəbdə 
idi. Müntəzəm ədəbi qəzet və jurnallarda çap olunurdular. Sə­
yavuş Sərxanlı da istisna deyildi. Az sonra onun ilk şeirlər kitabı 
işıq üzü gördü. Redaksiyada idim, Abbas Abdullaya avtoqraf ya­
zırdı. Abbas dedi: -  Səyavuş, avtoqrafa tələsmə, xəngəl qonaq­
lığına tələs, gülüşdük. O: -  Mən hazır, qonorar almışam, -  dedi 
və üzünü mənə tutdu: -  Allahverdi, səninkini sonra verərəm, heç 
yerə getmə, qoy redaktor getsin, bir gürcü xəngəli yeyərik.
Deyim ki, o illərdə “Ulduz” redaksiyası böyük ədəbi mübahi­
sələr, mülahizələr məktəbiydi. Mən orada qızğın mübahisələrin, 
yaşlı yazıçılardan Əli Vəliyevin, Əhməd Cəmilin, Süleyman Və­
liyevin, Məsud Əlioğlunun, Qulu Xəlilovun qızğın və şirin müba­
hisələrinin, söhbətlərinin şahidinə çevrilmişəm. Mərkəzdə təbii 
ki, Abbas Abdulla olardı. Çünki o, onda da son dərəcə erudik 
dünyagörüşlü, məlumatlı idi, bu gün də. Səsini ucaldan mərhum 
şairimiz Tofiq Bayram idi, barmağı arasında siqareti tüstülənərdi.
Səyavuş Sərxanlı zarafatcıl, özündən danışmayan, dədə-baba 
ləhcəsini saxlayan oğlandı. Deyim ki, şairliyindən əlavə əla pub- 
lisistdi. Qələmiylə populyarlıq da qazanmışdı. Xatırlayıram, o, 
həmyerlisi, dünya şöhrətli neftçi, geoloq-alim Fərman Salmanov 
uzaq Sibirdə işləyəndə dəfələrlə yanma getmişdi. Onun barəsində 
sənədli roman yazırdı. Səhv etmirəmsə, o illərdə Səyavuşun 
“Azərbaycan” jurnalında “Sibir-nağılı” adlı geniş, elə nağıl təkin 
aydın və şirin oçerki çıxmışdı. Səyavuşda tənbəllik vardı, o
------------------------------------------------------------------------------ Vətən, səslə oğlunu
romanı da bitirmədi. Abbas Abdulla bir dəfə redaksiyada onu 
bərk danladı, ərkyana: -  Ə, burax bu tənbəlliyi, Fərman haqqında 
romanını tamamla, -  dedi. Səyavuş onu qucaqladı. -  Yaxşı, qur- 
taracam, bir səfər edim, sonra.
Səyavuş Sərxanlının istedadı da ona bəzi dairələrdə mane olur­
du, haqqını ala bilmirdi. Əvəzində susurdu, təvazökarlıq edirdi, 
tale qismətinə sığınırdı. Yaxşı ki, onun Elmira xanımı vardı, unut­
dururdu əzablarını. Bilirsiz, haqsızlıq əclaflığın əclafıdır, insana 
uz tutanda bezirsən, canını qoymağa yer axtarırsan. Xüsusilə, pe- 
dantın, kəmsavadm, qabiliyyətsizin sürüsü irəli çəkiləndə... 
Səyavuş Sərxanlı istisna deyildi... Bir gün rastlaşdıq, çılğın jes- 
tiylə və şirin ləhcəsiylə dedi ki, jurnalda dostumuz Vahid Əzizlə 
müsahibə aparmaq istəyirəm. Sənin klassik dostundur, de görüm, 
onda nəyi kəşf etmisən? Cavab verdim ki, onun klassik sözlərinin 
(dərhal başa düşdü işarəmi) şahidisən, biz heç, o, bütün Mərkəzi 
Komitəni xəstələndirib. Bir onu deyərəm: Klassik şairdir! Yazan­
da, onun yaradıcılıq psixologiyasına da toxun, heç kəs yazmır, 
məndən savayı.
-  Baş üstə, -  dilləndi və “çest” verdi.
Müsahibəni jurnalda oxudum, görüşəndə razılığımı bildirdim, 
mənim məsləhətimə xüsusi əməl eləmişdi... Müsahibəsində Sə­
yavuşun şairliyilə publisistikası qovuşmuşdu.
Sonuncu dəfə təsadüfən indiki “Fəvvarələr xiyabanf’nda gö­
rüşdük. Mən istedadlı novator şair Adil Mirseyidlə gəzişirdim. 
Fasiləyə az qalırdı. Düzü, könlümüzə pivə düşmüşdü, (cibimə də 
pul düşmüşdü) Səyavuş qarşımıza çıxdı.
-  Ürəyimizə bax, bu saat xəyalımdan keçdi ki, Səyavuşu gö­
rüm, bir il olar, görüşmürdük.
Pafosla öpüşdük. -  “Monolif’in sağında kiçik guşə kəşf elə­
mişəm. Təmiz qazan xörəkləri verirlər. -  Təriflədim. Və üçümüz 
də getdik. Araq da, pivə də içdik. O ki, var, danışıb güldük. Sə­
yavuş dedi:
-  Allahverdi, gəl Şəmkirə, oradan da Qazaxa gedək. Yaxşı 
dostlarım var. Qazax da ki, sənin doğma yerindir. Maşınla yola
t o ?
Səyavuş Sərxanlı------------------------------------------------------------------------------------ Vətən, səslə oğlunu
salacaqlar. Razılaşdıq...
Gəldik həmən xiyabana. Əmim oğlu, filosof Rüstəm Eminli 
harasa gedirdi. Köhnə tanış imişlər, hal-əhval tutdular. Səyavuş 
qəfil əlini uzatdı:
-  Ə, fotoqraf, bir şəkil çəkdirək. Yadigar qalsın üçümüzdən. 
Və cavan fotoqraf bizi əbədiləşdirdi...
Sonra mən rayona -  Salyana getdim. Orada instituta rəhbərlik 
edirdim. Ayrılanda:
-  Səfəri unutma, planlaşdıraq.
Səyavuşdan ayrıldım. Sən demə, bu bizim son görüşümüz və 
son şəklimiz imiş. Onun vəfatını rayonda eşitdim. Yaşadığım ota­
ğa gəldim, üzüqoylu çarpayıya yıxıldım. Göz yaşımı saxlaya bil­
mədim. Handan-hana qapını astaca açan sürücüm Akifi (sədaqətli 
oğlanmış) başımın üstə gördüm.
-  Allahverdi müəllim, -  o, titrək və həyəcanlı səslə məni 
çağırdı. -  Nə olub, bir hadisə baş verib? -  nigaran sual verdi.
-  Akif, istedadlı bir şair dostum -  Səyavuş Sərxanlı vəfat edib. 
Bir xeyli gün əvvəl görüşmüşdüm onunla. Heyif ondan.
Yenidən qəhər boğdu məni...
Son cümləni yazanda saat birə on dəqiqə qalırdı. Nazik və 
uzun pəncərəmdən günün işığı düşürdü yazı otağıma. Bilirəm ki, 
Səyavuşun da qəbrinə beləcə nur süzülür. Çünki şairlər, qələm 
sahibləri ölmürlər, Allahın dərgahına qovuşurlar.
Ruhun işığa qovuşsun, dostum Səyavuş Sərxanlı. Biz səni 
unutmamışıq. Ömür-gün yoldaşın Elmira Sərxanlı da səni unut­
mamışdır.
Allahverdi EMİNOV, 
Filologiya elmləri namizədi
t o ?
SƏYAVUŞ SƏRXANLI İSTEDAD İDİ
Səyavuş Sərxanlı dünyasını dəyişsə 
də xatirələrdə, kitablarının səhifələrin­
də yaşayır. Tanınmış yazıçı Nahid Ha­
cılı demişkən, «Yada düşdü...» bu 
günlər yenə də Səyavuş bəy! Yeri gəl- 
mişkən, Səyavuşlu məqamlardan iki­
sini söyləyim.
...“Ulduz”da şöbə müdiri işləyirdi. 
Bir neçə yazımı seçib, apardım redak­
siyaya. O, “Birdən” adlı şeirimi xüsu­
silə bəyəndi, əlini əlinə vurub: “Əsl 
poeziya nümunəsi belə olar” -  dedi. 
Mən bir il sonra Krımda -  Yalta Yaradıcılıq Evində qalanda “2?ı>- 
dən"in sətri tərcüməsi moskvalı L.Şipaxinanın xoşuna gəldi, onu 
ruscaya çevirdi. Özü də çox ustalıqla. Bakıya qayıdanda əhvalatı 
Sərxanlıya danışdım. Qayıtdı ki, ay Oqtay müəllim, görürsən də, 
yaxşı əsər başqa dildə də dəyərini, təravətini saxlayır.
...Səyavuş Sərxanlının goranboylu dostu, rəhmətlik Üzeyir Şə­
fəqli ilə “Azadlıq” prospektindəki kafelərdən birində nahar edir­
dik. Yenidən araq sifariş verdik. Üzeyir onu açmaq istəyəndə:
-  Dayan, dayan -  dedim, -  siz bilirsiz ki, yaxınlarda Səyavuş 
oğul atası olacaq. Gəlin bu şüşəyə toxunmayaq. Qalsın üzümüzə 
gələn o xoş günə.
Aradan təxminən üç ay keçmişdi. Zəng oldu. Dəstəyi götür­
düm. Telefonda Səyavuşun tanış səsini eşitdim: -  Oqtay müəllim, 
məni təbrik elə, oğlum olub. Adını Əlibəy qoymuşam. Üzeyirlə 
bir yerdəyik. Otur bir taksiyə, özünü tez çatdır bizə. İndi həmin 
o “əziz” şüşəni birlikdə açacağıq.
Hamımızın ovqatı dağlar başında idi. Bundan gözəl gün olar- 
dımı? Təbrik sağlığımda əziz qələm dostumun -  Səyavuş Sərxan- 
lının bu misralarını ucadan dedim:
Səyavuş Sərxanlı------------------------------------------------------------------------------------ Vətən, səslə oğlunu
Minnətli çörəyi balla yemərəm,
Minnətsiz bir dadım duz verin mənə!
Oqtay RZA, 
şair
O, ADİ HƏYAT YAŞAMADI...
Başı ərşə duran dağlar,
Dağlar, Eyvazı neynədiz?
Üç igidi udan dağlar 
Dağlar, Eyvazı neynədiz?
Deyirlər, Nigar xanım oğulluğa gö­
türdüyü Eyvazın Bağdadda dar ağacın­
dan asılacağını eşidib heç kimin üzünə 
belə baxmadan, dayandığı təpənin lap 
ucqarına gəldi və saçından üç tel ayı­
raraq yuxarıda qeyd etdiyimiz həmin 
məşhur şeirini söylədi... Həm də de­
yirlər Koroğlu vəfalı həyat yoldaşından bu sözləri eşitcək sanki 
gözlərinə qaranlıq çökdü və o, əlini atıb Dəli Mehtərin qarşısına 
gətirdiyi Qıratın yüyənindən tutdu, bir anda atın belinə sıçrayıb üz 
tutdu Bağdada tərəf ki, gedib oğulluğu Eyvazı və digər iki dəlisini 
ölümün pəncəsindən qurtarsın... Və gedib qurtardı da...
Hər dəfə Şəmkirə yolum düşəndə, burada başı ərşə dayanan 
dağlara sarı baxarkən istər-istəməz qoç Koroğlunun vəfalı ömür- 
gün yoldaşı Nigar xanımın dağlara üz tutub dediyi sözlər yadıma 
düşür... Bəli, o zamanlar Koroğlu var idi, kişilik var idi, qeyrət 
daha çox idi. Və Nigar xanım da dağlara xitabən söz desə də, əs­
lində qəlbinin giziltisini igid Koroğlusuna eşitdirərək oğulluğunu 
dardan qurtarmaq istəyirdi. Çünki bilirdi ki, Koroğlu elə doğrudan 
da Koroğludu. O öz Nigarını gözüyaşlı qoymayıb oğulluğa götür­
düyü Eyvazı dar ağacında asılmaqdan xilas edəcəkdir.
Təxminən 3-4 əsr bundan öncə Koroğlu gedib öz Eyvazını 
ölümün pəncəsindən qurtardı, onu yaşatdı. Biz isə öz eloğlumuzu, 
nəinki Şəmkirin, hətta bütün Azərbaycanın öyünə biləcəyi iste­
dadlı şair-publisistimizi, görkəmli yazıçı-jurnalistimizi, yaxşı tər­
cüməçimizi, ən nəhayət, mehriban insan və hər kəslə səmimi dost 
olmağı bacaran Səyavuş Sərxanlım XXI əsrin astanasında qoruya 
bilmədik, onu elə gözümüz görə-görə ölümün ağuşuna verib, cə­
mi-cümlətanı 63 yaşında, hələ cavanlıq təravəti çöhrəsindən çə­
kilməyə macal tapmamış 2 iyul 2005-ci ildə əbədiyyətə yola sal­
dıq. Peyğəmbər ömrü yaşadı Səyavuş Sərxanlı...
Buna xəstəlikmi günahkardır, yoxsa ona bu xəstəliyi “pripiska” 
edən, hamını özünə doğma sanan bu səmimi, alicənab insanın is­
tedadına qarşı qəlbində həsəd, paxıllıq hissi yaşadan, üzdə özünü 
ona dost göstərib, arxada ayağının altını qazıyan, ancaq öz məna­
feyi üçün çalışıb bu fitri istedadlı şəxsə mənəvi zərbələr vuran 
xəbis xislətli karyeristlərmi? Maraqlı sualdır, elə deyilmi? Ancaq 
nə qədər maraqlı da olsa bu sualın cavabı olan bircə şey gün kimi 
aydındır. Ötən əsrin 60-cı illərində Azərbaycan ədəbi mühitində 
bədii publisistikaya yeni ruh, yeni nəfəs və yeni təravət gətirən 
istedadlı və alovlu Azərbaycan şairi artıq sıralarımızda yoxdur. O, 
zamanın girdabına elə düşdü ki, onu hətta canından da artıq sev­
diyi Şəmkirin sıra ilə düzülmüş, başı ərşə dayanan dağları da xilas 
edə bilmədi. Həyatdan köçəcəyini hiss edəndə isə onun son tə­
səllisi bu oldu ki, onu doğma yurdda dəfn edəcəklər. Odur ki, ya­
xınlarına: “...Məni o dağların qoynunda, Sərxanda dəfn edərsi­
niz...”, -  söylədi.
***
Deyirlər, şairin ömür-gün yoldaşı Elmira xanım hər dəfə Şəm- 
kirə -  onun qəbrini ziyarət etməyə gedəndə Nigarsayağı üzünü 
dağlara tutub öz Səyavuşunu dağlardan soruşursa da, lakin nə dağ­
lar, nə də bir başqaları onun səsinə səs, ününə ün verə bilmirlər. 
Çünki nə zəmanə Koroğlu zəmanəsi deyil, nə də o zamanlar Ni­
gar xanımın gördüyü qoç Koroğlu da daha yoxdur...
•SEäü?
Səyavuş Sərxanlı----------------------------------------------------------------------------------- Vətən, səslə oğlunu
Qarşımda Səyavuş Sərxanlının ölümündən sonra işıq üzü gör­
müş “Məni soruşan olsa...” adlı şeirlər kitabı durur. Həmin ki­
taba ön söz yazan şair Məmməd Aslanın yazdıqlarını oxuyuram: 
“...İndi haqqüçünə publisist yazılar yazan, özü də yaxşı yazan 
xeyli qələm sahiblərimiz var. Amma bunu heç kim unutmayıb ki, 
iyirmi il əvvəl bizim aramızda insanı alıb aparan, gözəl publisist 
yazılar yazan ancaq sən idin. Necə də məhsuldar işləyirdin, nə 
təhər hərarətli yazırdın!.. ”.
Bəli, bir neçə il öncə Azərbaycan xalqı özünün daha bir gör­
kəmli oğlunu itirdi... Bu itkinin ağırlığı o qədər dərindir ki, bunu 
sözlə ifadə etmək mümkün deyil. Düzdür, mətbuat səhifələrində 
bu itkiylə bağlı çoxlu yazılar getdi. Səyavuş Sərxanlı qələmindən 
bəhrələnənlər, onun istedadına pərəstiş edən qələm sahibləri və 
əsl dostları bu ağrını onun yaxınları ilə yaşadılar. Ancaq bu, artıq 
gec idi. Sağlığında ona zərbə vuranlar öz zərbələrini vurmuş, onu 
ən yüksək dövlət mükafatlarından, fəxri adlardan məhrum etmək 
üçün dəridən-qabıqdan çıxmış və istədiklərinə nail olmuşdular. 
Bəlkə də elə bu zərbələrin təsirindən, ona qarşı mütəmadi edilən 
həmlələrdən, qadağalardan cana doydu şair qardaşımız, müəllimi­
miz. Bu fani dünyada yaşamağı artıq saydı. İstəmədi ki, kimlə­
rinsə zərbələrinə yenidən tuş gəlib mənəvi zərbələr alsın. Heç 
istəmədi...
Artıq dörd ildir ki, o, sıralarımızda yoxdur. Aradan ötən bu 
neçə ildə onun yoxluğunun cəfasını çəkən bir vəfalı həyat yoldaşı 
Elmira xanım olubdur, bir də yaxın qohumları və biz Səyavuş 
Sərxanlı qələminin pərəstişkarları. Onsuz ötən bu dörd ildə qəl­
bimi göynədən nisgili, ağrı-acını qələmin gücü ilə izhar etməyə 
tələsməyib, şairin ailəsinə baş çəkməyi qərara aldım.
Qzı Hicran xanımın evində rəhmətlik Səyavuş Sərxanlının 
həyat yoldaşı Elmira xanım ilə üzbəüz əyləşib ondan sonra qalan 
nisgili bölüşürük. Söhbətimizdən onun həyat yoldaşına qarşı hələ 
də nə qədər istəkli olduğunu duyuram. Deyirlər, torpağın bir üzü
4 6 3 ?
soyuq olur. İnsan elə ki, dünyasını dəyişdi, torpağa tapşırıldı, ona 
qarşı olan məhəbbət də, istək də soyuyur. Yalan sözdür. Əsl 
məhəbbət, sevgi heç də unudulmur. Çünki Elmira xanımla söhbə­
timizin əvvəlində də, sonunda da yalnız bunu hiss etdim ki, onun 
ərinə qarşı qəlbində bəslədiyi sevgi, istək, məhəbbət nəinki soyu­
mayıb, əksinə, daha da çoxalıb, artıbdır. Mən bu ülvi məhəbbət 
qarşısında heyrətə gəldiyimi gizlədə bilmədim.
Sonra biz Elmira xanımla birgə Səyavuş Sərxanlının keçdiyi 
ömür yoluna qısa nəzər saldıq. Ailə albomunda onun müxtəlif 
vaxtlarda, saysız-hesabsız sənət adamları, yaradıcı şəxslərlə, dost­
ları ilə və s. insanlarla çəkdirdiyi şəkillərə baxdıq. Elmira xanıma 
nə qədər ağrılı-acılı olsa da, həmin illəri onunla birgə yaşadıq. 
Ərinin keçdiyi ömür yolundan yana-yana danışdı Səyavuş müəl­
limin vəfalı qadını. Sözündən başa düşdüm ki, Elmira xanıma tə­
səlli kimi Səyavuş müəllimin ona yadigar qoyub getdiyi iki balası 
-  qızı Hicran və oğlu Əlibəy qalıbdır, bir də yazıb ərsəyə gətir­
diyi və işıq üzü görmüş səkkiz kitabı, habelə çoxlu sayda publisist 
yazıları. Bu kitablarının adlarını isə qızı və həyat yoldaşı əzbər­
dən birnəfəsə sadaladılar: 1. Qayıt; 2. Dünya sevənlərindir; 3. 
Mənim nərgizli dünyam; 4. Anamın səsi gəlir; 5. Duz-çörək; 6. 
Yormaz bu yollar məni; 7. Göy suların sultanı; 8. Məni soru­
şan olsa...
Elmira xanım söylədi ki, o, ən yüksək dövlət adlarına və 
mükafatlarına layiq olsa da, lakin hər dəfə onun adı mükafata təq­
dim olunanda hansısa sehrli çubuğun gücü ilə son anda bu müka­
fatlar başqa adamlara paylanırdı, fəxri adlar özgələrə verilirdi. Elə 
şairin ömrünün son 15 ilini poeziya şöbəsinin müdiri kimi çalış­
dığı “Azərbaycan” jurnalının 80 illik yubileyi ilə əlaqədar təltif- 
olunmada da belə oldu. Səyavuş Sərxanlının adı son anda müka­
fata təqdim olunanlar siyahısından çıxarıldı. Elmira xanım: “Ona 
mənəvi zərbə vurmaq istəyənlərə Səyavuş həmişə öz nikbinliyi 
ilə qalib gəlirdi” deyərək, həyat yoldaşının özünə qarşı olan bu 
qərəzli mövqedən sınmadığını, əksinə, həmişə nikbin olduğunu, 
haqq-ədalətin nə vaxtsa öz yerini tutacağını düşündüyünü bildirdi. 
O, kəlbəcərli el şairi Şücaətin təbirincə desək:
Səyavuş Sərxanlı------------------------------------------------------------------------------------
Mənim muzeyim də, mətbuatım da
Elin ürəyidir, el də bəsimdir.
ifadəsi ilə razılaşaraq, belə xırdalıqlara əhəmiyyət vermirdi. Ona 
nə qədər maneələr olsa da, bununla belə o, öz istedadı sayəsində 
iki dəfə “Qızıl qələm”, habelə “Məmməd Araz” və “N.Ostrovski” 
ədəbi mükafatlarına layiq görülmüşdü. Səyavuş Sərxanlı SSRİ 
Yazıçılar İttifaqının Oçerk və Bədii Publisistika Şurasının üzvü 
idi. Ən başlıcası isə o, xalqın məhəbbətini qazanmışdı. Elə bir 
məhəbbətini ki, bu məhəbbəti xalqın ürəyindən silmək mümkün 
deyildir. Lakin o, üzdə özünü ona dost kimi göstərib, arxada aya­
ğının altını qazıyanları da tanımış, onlara gülmüş, öz sözünü şeirin 
dili ilə hər dəfə bu xəbis xislətli üzdəniraq “dostların” sinəsinə 
süngü kimi sancmışdı:
Hələ kefiniz kök, halınız xoşdur.
Hərəniz bir ciyər parası kimi.
Haçan qayıtsanız, yeriniz boşdur
Sinəmdə bir güllə yarası kimi!..
Elmira xanım həyat yoldaşı ilə bağlı xatirələrini danışarkən, 
sözarası ərinin ölümündən sonra ona mənəvi dəstək olan insanla­
rın da adlarını sadaladı. O, Səyavuş Sərxanlını heç zaman unut­
mayan sədaqətli dostlardan -  Hidayət Orucovun, Akif Hüsey­
novun və Ağababa Rzayevin adlarını xüsusilə vurğuladı.
Söhbətimizin sonunda Elmira xanım dedi ki, o, adi həyat yaşa­
madı. Özünəməxsus əsl şəxsiyyət ömrü yaşadı. Onun gülüşü şəf­
faf, təbəssümü ilıq, baxışları nurlu idi...
Bütün mənalı həyatı boyu müxtəlif mətbu orqanlarda fəaliyyət 
göstərsə də, ömrünün 15 ilindən çoxunu məhz “Azərbaycan” 
jurnalında poeziya şöbəsinin müdiri vəzifəsində çalışdı Səyavuş 
Sərxanlı...
Ancaq Elmira xanımın bir təsəllisi də var. O, inanır ki, ömür- 
gün yoldaşı Səyavuş öz şən, çılğın, sadə və mənalı ömrünü yeni­
dən yaşamaq üçün nə vaxtsa geri dönəcək və bir şeirində söylə­
diyi kimi üzünü hamıya tutaraq deyəcəkdir:
«5£3 ?
-----------------------------------------------------------------------------  Vətən, səslə oğlunu
Yenə duyğu dağların,
Yenə sevgi anların,
Yenə dəli çağların,
Səyavuşu qayıtdı...
P.S. Bu ailəni tərk edib gedərkən istedadlı şair-publisist 
Səyavuş Sərxanlıya qarşı qəlbimdə baş qaldıran ehtiram hiss­
lərini Səməd Vurğunun dili ilə dodaqlarım obrazlı şəkildə 
biixtiyar pıçıldayırdı:
Ölüm sevinməsin qoy, ömrünü vermir bada, 
El qədrini canından daha əziz bilənlər.
Şirin bir xatirətək yaşayacaq dünyada, 
Sevərək yaşayanlar, sevilərək ölənlər!..
Əli HƏSƏN, 
şair-publisist
Səyavuş Sərxanlı----------------------------------------------------------------------------
SƏYAVUŞUN ÇİNARI
Mən hələ orta məktəbdə oxuyarkən 
Səyavuş Sərxanlının şeirlərini “Azər­
baycan gəncləri” qəzetində oxuyub tə­
sirlənmişdim. Və elə təsirlənmişdim ki, 
nəinki imzası, hətta şeirlərindəki bəzi 
misralar da yadımda qalmışdı. 1965-ci 
ildə universitetə qəbul olandan bir ne­
çə ay sonra məni Səyavuşla Fərman 
Kərimzadə tanış elədi.
-  Məmmədin yaxşı şeirləri var, -  
dedi, -  kömək elə, çap olunsun.
O zaman hələ Səyavuş tələbə olsa 
da, mən ona ustad şair kimi yanaşır­
dım, hətta yanında siqaret çəkməyə də utanırdım. Amma bu ta­
nışlıq çox tezliklə dostluğa çevrildi və o ilin payızında Səyavuşun 
xəstələndiyini eşidəndə qrup yoldaşlarına qoşulub ona baş çəkmə­
yə getdim. Amma nə bizi palataya buraxdılar, nə o palatanın yo- 
lunu-yolağasım bizə tanıdan arıq, uzun hörüklü qara şirin qızı. 
Neyləyə bilərdik ki? Pəncərədən baxa-baxa qaldıq. O qızın da 
gücü göz yaşlarına çatdı. Bir neçə aydan sonra yenidən Səyavuşa 
baş çəkməyə gedəndə mən o qızı yenə həmin pəncərənin qarşı­
sında gördüm. Yenə də gözləri yaş içində idi və deyəsən onu ye­
nə də içəri buraxmaq istəmirdilər.
Biz yenə Səyavuşla pəncərədən hal-əhval tutduq. Amma o qız 
içəri girməyə yol tapdı və qayıdanda bizə xoş xəbər gətirdi:
-  Bir həftədən sonra onu evə buraxacaqlar, -  dedi. O qızın 
kimliyi ilə maraqlananda, -  tələbə yoldaşıdır, -  dedilər. Amma, 
sən demə, o qız Səyavuşun yalnız tələbə yoldaşı deyilmiş...
Həyat elə gətirdi ki, mən Səyavuşla iki ilə qədər bir otaqda 
qaldım. O qız yenə də hərdənbir görünürdü. Amma həmişə gülə- 
gülə gəlirdi, ağlaya-ağlaya qayıdırdı. Artıq Səyavuşu bütün res­
publika tanıyırdı. O, Azərbaycan televiziyasında veriliş aparırdı. 
Aparıcılığı öz yerində, qəzetlərdə “padval-padval” məqalələr ya­
zırdı. Bir dəfə yenə o uzun hörüklü qız bizim kirayə elədiyimiz 
otaqdan incik çıxanda Səyavuşdan soruşdum:
<5£ŞS?
------------------------------------------------------------------------------  Vətən, səslə oğlunu
-  Sən o qızı niyə incidirsən?
-  Heç mən onu incidərəm, -  dedi. Məni həyata həkimlər yox, 
o qız qaytarıb, bütün qadınlar kimi o da ağlağandı, mən neyləyim?
Heç bilmirəm necə oldu ki, onların toyunda iştirak edə bil­
mədim. Bir də eşitdim ki, onların ilki dünyaya gəlib.
O zaman mən daha şeir yazmağın daşını atmışdım, hekayə ya­
zırdım. Bir dəfə o hekayələrdən birinin əlyazmasını Səyavuşa 
verdim ki, oxuyub fikir söyləsin. Amma bir-iki ay keçəndən sonra 
Səyavuş dedi ki, bəs hekayəni itirmişəm. Amma fikirləşdim ki, 
yəqin xoşuna gəlməyib, ona görə belə deyir. Üstünü vurmadım, 
amma bir neçə ay sonra hekayəni “Ulduz” jurnalında görəndə 
gözlərimə inanmadım...
Bu, mənə ilkin ədəbi hörmət öz yerində, hətta bir qədər də 
şöhrət gətirən “Kamal müəllimin mahnısı” hekayəsi idi.
Mən bu hadisənin təfsilatını “Ulduz” jurnalının (1977-ci il, №3) 
sayında yazmışam və Səyavuşun haqqında ötən il bir neçə radio 
verilişi hazırlamışam və verilişlərdə karıma gələn Səyavuşun səsi 
olub. Nə yaxşı ki, sağlığında onu bir yox, bir neçə dəfə danışdı­
rıb-dindirmişəm, xalq yaradıcılığı ilə bağlı bir neçə söhbətini len­
tə almışam.
Yaradıcılığına yaxşı bələd olduğumu bilirdi. Bir dəfə soruşdu:
-  Ən çox hansı şeirim xoşuna gəlir? -  mən fikirləşmədən 
dedim ki, Elmira xanıma yazdığın bütün şeirlər. Ucadan güldü. 
Mən soruşdum:
-  Bəs indi niyə elə şeirlər yazmırsan? -  O yenə ucadan güldü, 
amma birdən-birə səsi titrəyə-titrəyə, -  ağac ildə bir dəfə çiçək­
ləyər, -  dedi.
Son illər ağaclara adamlardan çox mehr salmışdı. Yazı masası­
nın üstündə mütləq ağac budağı olardı. Sahil bağındakı çinarlar­
dan birinə isə deyəsən vurulmuşdu, -  o mənim çinarımdı, -  de­
yirdi.
M.F.Axundov adına kitabxananın qənşərindəki o bəyaz gövdəli 
çinar bu il də yarpaqlayıb, amma...
Məmməd ORUC, 
nasir-şair
m
Səyavuş Sərxanlı-----------------------------------------------------------------------------------
д а ?
ÖZÜ GETDİ, SÖZÜ QALDI DÜNYADA
Onun dünyaya gəlişindən ancaq ata­
sı, anası, əzizləri xəbər tutdu. Böyüdü, 
yaşa doldu, tanındı, sevildi. Qəfil ölü­
mü isə hamını sarsıtdı. Şəxsən mən ne­
çə gündür ki, bu dost itkisinin əzabını 
çəkirəm.
Futbol olan gecələri əvvəlcə bizə 
zəng vurardı, oğlum Vidadidən matç­
ların vaxtını soruşardı, sonra da mə­
nimlə hal-əhval tutardı. Sevdiyi ko­
mandalar çox idi: Azərbaycan yığma­
sı, “Real” (Madrid), “Milan”, bir də 
“Şəmkir”. “Şəmkir”in iki dəfə çempion olması ona hədsiz sevinc 
bəxş etmişdi. Son illərdə isə bu komanda tənəzzül keçirirdi və 
artıq onun əzabını üzündən hiss eləyirdim.
Səyavuş Sərxanlı ilə dil tapmaq mənim üçün çox asan idi. Ne­
çə il bir otaqda işləmişdik, dərdimiz-sərimiz bir idi. Yəni bu dün­
yada nə hadisə baş verirdisə, o barədə düşüncələrimizi bölüşmə- 
liydik.
Səyavuş Səxanlı Şəmkirin Sərxan kəndində dünyaya göz aç­
mışdı. Atasını doyunca görməmişdi, anası isə Səyavuş əllini keç­
məmiş vəfat elədi. Ana itkisi onu yaman sarsıtmışdı.
Ana -  ilk məhəbbət sözü kimidir,
Safdır hər niyyəti, hər arzusu da.
Ana -  təbiətin özü kimidir,
Bir əli oddadır, bir əli suda.
Ana məktəbini keçməyən həyat,
Özünə bir ömür qazana bilməz.
Bir ana kölgəsi düşməyən həyət 
Yüz ocaq yansa da, qızına bilməz.
------------------------------------------------------------------------------ Vətən, səslə oğlunu
д а ?
Sizlərdən onu tanıyan varsa, yəqin bu insanı daim üzügülər, 
şaqqıldayan görmüsünüz. Kədərli çağlanna çox az təsadüf etmisi­
niz. Amma onun öz dərdləri vardı (hər birimizdə olduğu kimi), 
bu dərdləri ürəyində gizlədə bilirdi. Yəni, axtarsan hamımızın için­
də yaşayan dərdlər idi onlar. Məsələn, o, Qarabağ itkisinə dözə 
bilmirdi. Deyək ki, bu dərdini təkcə yazmaqla ovuda bilməmişdi.
Uçur qartal kimi tarixə sarı,
O mənim səngiməz həyəcanımdı.
Yiyə durmayanda mərd oğulları,
Mənim Qarabağım çıxan canımdı.
Bu misralar onun 80-ci (bəlkə də 70-ci) illərdə qələmə aldığı 
“Üzü bəri baxan dağlar” poemasındandır.
İsi Məlikzadə “İki günün qonağı” povestində onun bədii obra­
zını yaratmışdı. Povestin qəhrəmanı İslam öz şair dostunu (bu, Sə- 
yavuz Sərxanlı idi) götürüb kəndə gedir. Doğulduğu kənd indi 
ona qəribə gəlir, sanki “qayıt” deyir. Səyavuş Sərxanlı da öz doğ­
ma kəndini çox sevirdi. Məncə, bu sevgi ona bütün sevgilərdən 
daha doğma idi. Biz hamımız kənddən pərvazlanmışıq, istər-istə­
məz kənd sevgisi -  kəndçiliyimiz dünyanın harasında olsaq, bizi 
tərk etmir. Amma qayıda bilmirik və o kənd həsrəti içimizdə tüs­
tülənə-tüstülənə qalır. Yanırıq, qovruluruq, hətta kəndə baş çə­
kəndən sonra yenə o həsrət bitib-tükənmir. Səyavuş da bu həsrə­
ti içində yaşadırdı. Amma bizdən fərqli olaraq, o, kəndə tez-tez 
baş çəkirdi. Doyub gəlirdi. Təkcə öz kəndinə yox, hansı rayona 
gedirsə...
“Duz-çörək?' şeiri Səyavuş Sərxanlının poeziyasına bəxş etdiyi 
nadir incilərdən biridir. Xalq ruhuna hədsiz sədaqət, saflığa, tə­
biiliyə çağırış, kənd sevgisi bu şeirin mayasını, cövhərini təşkil 
edir. Məmməd Arazın “Atamın kitabı” poemasından sonra (əslin­
də, “Duz-çörək” ondan əvvəl yazılıb) Azərbaycan poeziyasında 
bu cür sənətkarlıqla yazılmış əsərlərə çox az təsadüf etmək olar.
« a ?
Səyavuş Sərxanlı----------------------------------------------------------------------------------- _______________________________________  Vətən, səslə oğlunu
Bu baxımdan Səyavuşun həmin şeiri də istisna deyildir.
Telli sünbüllərin əzizliyini,
Şehini bal kimi içəndə gördüm.
Dünyanın ən böyük təmizliyini,
Zəmi qırağından keçəndə gördüm.
Şeirimizdə böyük mənada Vətən sevgisi əsl istedad qələmində 
qiymətə minə bilər. S.Sərxanlının “Azərbaycan” adlı bəlkə heç 
bir şeiri yoxdur. Amma onun əksər şeirlərində Azərbaycan baş 
qəhrəmandır. Vətənpərvərlik hissini, patriotizmi, ümumi sözlərlə 
yox, obrazlı şəkildə ifadə etməklə Vətən şeiri yaratmaq olar. Yə­
ni burada mövzunun heç bir əhəmiyyəti yoxdur. Bu mənada 
“Qürbətdə bir ovuc Vətən torpağı” şeirini Səyavuşun ən güclü 
şeirlərindən hesab edirəm. Şair Vətən həsrətilə alışıb-yanan qür- 
bətçilərin intizarını poeziya həqiqətinə çevirə bilib:
Aylı gecələrdə uzun ayları,
Onların sinəsi sökülüb gedər.
Həsrət çaylarıdı, vətən çayları,
Onların gözündən tökülüb gedər.
Səyavuş Sərxanlı poeziyaya 60-cı illərin ortalarında gəlmişdi. 
N.Xəzri onun ilk şeirinə “Uğurlu yol” yazmışdı. Onun şeirlərində 
təbiilik, sadəlik doğma dilinin təmizliyindən gəlirdi. Səyavuş şeir 
dilini gözəlləşdirən şair olubdur, korlayan yox. Onun yaradıcılı­
ğından söz açan Məmməd Rahim və Məmməd Araz da bu cəhəti 
qeyd etmişdilər. Ancaq dilin təmizliyi ilə gözəl şeir yaratmaq hər 
şairə müyəssər olmur, gərək bu dilin poetik cazibə qüvvəsini də 
nəzərə alasan -  şeir dili obrazlı dil olmalıdır, hər misra, hər beyt, 
hər bənd poetik zəncir kimi hörülməlidir. S.Sərxanlının “Həkim 
haqqında düşüncələr", “Torpaq axtarıram", “Duz-çörək", “Ko­
roğlu heykəli” və digər şeirləri belə “hörülmüşdür”.
Ömrün çıraq-çıraq sönən anları,
Onun sinəsini dəlib-keçirlər.
Bütün ölümlərin meridianları 
Həkim ürəyindən gəlib keçirlər.
Bütün ürəklərdə qopan ağrılar,
Həkim ürəyinə yazılır sanki.
Torpaqda hər dəfə qazılan məzar,
Onun sinəsində qazılır sanki.
Bir haşiyə:
...Səyavuş, əziz dostum, dünyada inanmadığım çox şeylər olub. 
Biri də sənin ölümündür. Axı sən dünənə qədər deyib-gülürdün, 
hərdən bu gülüş səsləri dağ çaylarının nəriltisinə bənzəyirdi. Bə­
zən mənə elə gəlirdi ki, nikbinliyindən yerə-göyə sığmırsan.
Tez-tez görüşürdük və müəyyən səbəblərə görə işə gəlmə­
yəndə də telefonla əlaqə saxlayırdıq. Səninlə görüşəndə də, gö- 
rüşməyəndə də hiss edirdim ki, bizi bir-birinə bağlayan tellər lap 
əzəldən möhkəmdir. Çünki əvvəla, poeziya deyilən sehrli bir 
qüvvə birləşdirirdi bizi, bəzən saatlarla oturub şeirdən danışırdıq.
Mənim yaddaşımdan süzülüb gələn misralar bu söhbətlərin 
axarını təşkil edirdi. Səyavuş deyirdi: “Qadan alım, bir də, bir də 
o misraları de”.
Dünya səni qocaltdı,
Yaşıdın olsun deyə.
Bunu Əli Kərim deyib -  Füzuliyə həsr etdiyi şeirində.
Gecə də, gündüz də fikrimdə sənsən,
Mən kimin fikrində yaşayım, söylə?
Bunu da o, deyib.
Üzündə, gözündə heyrət ifadəsi, yenə şeir tələb edirdi. Bu də­
fə üzümü klassik poeziyaya tuturdum. Füzulidən deyirdim:
< S O ?
Səyavuş Sərxanlı----------------------------------------------------------------------------------
Deyil bihudə gər yağsa fələkdən başıma daşlar, 
Binasın tişeyi-ahımla viran etdiyimdəndir.
Beyti gücüm çatdığı qədər şərh eləyirdim və heyrətlə deyərdi: 
“Ay Allah, gör nə boyda şairimiz var?” Və bu şeir şousunun so­
nunda astaca keçirdim Səyavuş Sərxanlının öz misralarına: nər­
gizli misralarına:
Bir qız,
Gülüstandan gül istəyəndə,
Yaddaşıma nərgiz birinci gəlir.
... Saralıb-soluxan bir həsrət kimi 
Sıxıram sinəmə nərgizləri mən.
... Qıraqdan görüblər Yer kürəmizi - 
Bir topa nərgizə bənzəməyirmi?
Gülümsünürdün və bu gülümsəməyində bir sevinc şəlaləsi gö­
rürdüm. Hiss edirdim ki, bir şair kimi qürur hissi keçirirsən.
...Səyavuş Sərxanlının poeziyasında car olan həqiqətlər onun 
publisistikasında da eyni coşqunluqla davam etdirilirdi. O, uzaq 
Sibirdə yaşayan azərbaycanlıları soraqlayırdı, onları öz xalqına ta­
nıdırdı. S.Sərxanlı dünyadan vaxtsız köç edən sənət adamlarının 
taleyini qələmə alırdı. Təbiətin ekoloji nizamının pozulmasından 
yazırdı. Qətiyyətlə demək olar ki, onun publisistikası öz vaxtında 
bu janrın, bu sənət növünün necə imkanlara malik olduğunu bir 
daha sübut elədi. Səyavuş publisistikası məncə jurnalistika fakül­
təsində tələbələrə tədris olunmalıdır. “Ulduz” jurnalında çap et­
dirdiyi “Dünyanın Qarabağ dərdi" publisist yazısı son 10 ildə bu 
mövzuda yazılmış ən maraqlı nümunələrdən biridir.
...Lakin Səyavuş Sərxanlıdan söz açanda ancaq ŞAİR sözü 
yada düşür. Onun publisistikası da elə bilirəm poeziya üstündə 
köklənib. Onun həyata, insanlara münasibətində də şair ədası, 
hökmü duyulurdu. Başdan-ayağa şair idi, yəni əgər şair obrazı 
haqqında nəsə düşünürüksə xəyala gələn ilk şairlər sırasında Sə-
------------------------------------------------------------------------------ Vətən, səslə oğlunu
3 0 ?
yavuş Sərxanlı adı var. Nə yazdısa, təmiz yazdı, şeirlərimizin he­
ca vəznli gur çeşməsinə xəyanət eləmədi. Ancaq çox böyük təəs­
süf hissilə qeyd etməliyəm ki, öz poetik potensialından lazımı də­
rəcədə istifadə eləmədi. Özü də bunu duyurdu və bəlkə də əzab 
çəkirdi.
Nə etmək? Seyid Əzim Şirvani demişkən:
“Dünya gəlmək-getmək üçündür, bu nə qəmdir?”.
Hamımız köç edəcəyik. Bizdən sonra nə qalacaqsa... o zaman 
təzədən doğulmaq başlanır.
Hər oğul dünyaya gəlir ki, burda,
Ucalda xalqını öz boyu qədər.
Vaqif YUSİFLİ, 
tənqidçi
Səyavuş Sərxanlı-----------------------------------------------------------------------------------
s ı s a ?
------------------------------------------------------------ Vətən, səslə oğlunu
SƏRXANDA NƏRGİZLƏR SƏYAVUŞU SORUŞUR
Mən onun özündən öncə sözünü ta­
nımışam. Gül ətirli, süd qoxulu, şirin- 
şəkər sözünü. Bu sözlər bulaq suyu ki­
mi duruydu, elə bilirdin ki, dağların, 
daşların sinəsindən süzülə-süzülə gəlir­
di:
Qoşuldu dumana çəkildi qəm də,
Daşlar da gülürdü tər çiçək kimi.
Ürək çırpınırdı meydan sinəmdə,
Uçmağa can atan kəpənək kimi.
Bu onun sözüydü. Oxuduğum gündən qulağımda qalan sözü! 
Bu sözlər adi sözlər deyildi. “Toxumlar torpağı, bülbüllər şehləri, 
yağışlar buludu, addımlar yolları, sevgilər ürəyi, barmaqlar söz­
ləri, şeirlər günəşi dimdiklədiyi kimi”, bu sözlər də qulaqlarımızı, 
qulaqlarımızdan keçib yaddaşımızı dimdikləyirdi ki, yatmayın, 
ayıq olun, “divlər almaları aparır”.
Sözündən sonra səsini tanımışam onun. Bu səsnən o sözlər ne­
cə də doğmaydı bir-birinə. Bu səs o sözlərin, bu sözlər o səsin 
boyuna biçilmişdi. Biri bulağın suyuydu, biri şırıltısı. Biri ağacın 
yarpağıydı, biri pıçıltısı.
Vaxtsız yağışlara fikir ver, qızım,
Vaxtsız ölənlərin göz yaşlarıdır.
Quruyan ağacda dünya gör, qızım,
Quruyan köklərin baş daşlarıdır.
Bu onun səsiydi. Burda sözlə səsin qovuşuğundan bir dəli dağ 
çayı yaranmışdı. Köpüklənib daşan çay kimi, yatağına sığmırdı bu 
səs, sahillər ona darlıq eləyirdi.
Sözündən, səsindən sonra üzünü gördüm onun. Televiziyada
•sea?
Səyavuş Sərxanlı---------------------------------------------------------- --
gördüm ilk dəfə. Hələ aramızda əlçatmaz bir uzaqlıq varıydı. Ən 
azı aramızı ekran kəsmişdi. Ancaq sözlərindəki gül-çiçək ətrinin, 
səsindəki dağ coşqunluğunun, bulaq saflığının, üzündəki günəş 
nurunun qabağını kəsəmmirdi bu ekran. Burda gül ətri, çay coş­
qunluğu, bulaq saflığı və günəş nuru bir-birinə qarışmışdı. Onun 
səsinin və sözünün mənim xəyalımda yaratdığı obraz canlı-canlı 
dayanmışdı gözlərimin önündə və həmin səslə həmin sözlərdən 
oxuyurdu:
Aldı göyü, baldı suyu,
Uyu, könlüm, toxda, uyu.
Yol gedəsən ömrü boyu,
Üzü dağlara, dağlara...
Sonra “üzü dağlara yol gedən” şairin özünü gördüm, özüylə 
tanış oldum. Ancaq dağlarda yox, Bakıda. Görüşdük, tanışdıq, da­
nışdıq səsini, sözünü yaddaşıma yazdığım Səyavuş Sərxanlıyla! 
İndi bir özü oldu, bir sözü oldu, bir səsi oldu, bir də mən. Üz-üzə 
durduq, göz-gözə baxdıq. Ürəklərimiz bir-birini duydu, qan qanı 
çəkdi, beləcə isinişdik, doğmalaşdıq.
***
İş belə gətirdi ki, mən Moskvada M.Qorki adma Ədəbiyyat 
İnstitutunda oxuyanda Səyavuş Sərxanlı da ikiillik kursa gəldi. Bir 
yataqxanada qalırdıq. Tez-tez görüşürdük. O vaxt onun ‘‘'Mənim 
nərgizli dünyam” adlı kitabı işıq üzü görmüşdü. Özü də, sözü- 
söhbəti də, otağı da nərgiz qoxuyurdu. Onun şair taleyinə bir nər­
giz ətri hopmuşdu. Hansı şeirini oxuyurdunsa, onun hər bəndin­
dən bir qom nərgiz boylanırdı adamın üzünə:
Ömrə gözəlliklər naxışı döyən,
Bir şirin dil öyrən, xoş qılıq öyrən.
« ?
_______________________________________  Vətən, səslə oğlunu
Pisi də ağladıb yaxşı eləyən,
Yaxşılıq,
yaxşılıq,
yaxşılıq öyrən!
Uşaqlıqdan könül verdiyi, gah dizini yerə qoyub torpaqdan üz­
məmiş, gah da dərib sinəsinə sıxa-sıxa öpüb-oxşadığı nərgizlər 
Səyavuşun ömrünə gözəlliklər naxışı döymüşdü. O nərgizlər solsa 
da, bu naxışlar solmadı. Səyavuş anadangəlmə şirindilliydi. Arılar 
güllərdən şirə çəkən kimi, Səyavuşun dili də şirinliyini güllərdən, 
saflığını bulaqlardan almışdı.
Səyavuş qılıqlı olmağı öyrənə bilməzdi, qılıq onun təbiətinə 
yadıydı. Qılıq yaltaqlığa doğru atılan ilk addımdı. Bu addımı at­
mağı bacaranlar yolları qırmızı işıqda da qorxusuz-hürküsüz ke­
çirlər. Səyavuşun dörd yanı doluydu belə qılıqlı kişilərlə. Onun 
özü isə qırmızı işıqda yol keçməyi ağlına da gətirməzdi, heç yaşıl 
işıqda da çox zaman ona yol vermirdilər. Tək bircə dəfə cana 
doyub “bu dəfə o yaşıl işıq mənimdir” demişdi, Səyavuş Sərxanlı.
Xəzəllər altında sular var, dərin 
Dözməyə hər səbrin təhəri olmur.
Qırmızı işıqda yol gedənlərin,
Yaşıl tunellərdən xəbəri olmur.
Bu dəfə -
o yaşıl işıq mənimdir!
Bəs bu dəfə o yaşıl işıq Səyavuşun oldumu? Yox, olmadı. Bu 
dəfə də çoxları yolu qırmızı işıqda keçdi, Səyavuş yaşıl işıqda 
gözləməli oldu. Onun istedadından, qələmindən, sözündən çox­
larının qarnına sancı dolurdu. Onların da əllərindən paxıllıqdan, 
qısqanclıqdan başqa nə gəlirdi ki? Səyavuşun söz bulağının gözü­
nü tutmayacaqdılar, qələmini əlindən almayacaqdılar ki?! Harda 
əllərinə fürsət düşdüsə, onun yolunda qırmızı işıq yandırdılar. 
Harda bir qapı açıldısa, üzünə bağladılar. Harda bir işıq ucu gö­
ründüsə, ora pambıq tıxadılar. Əllərindən bu gəldi, bunu da əsir-
xasa?
A
gəmədilər. Səyavuş isə bunlara baxmırdı, başını salıb işini görür, 
sözünü deyirdi. Onun işi-gücü sözün nazıyla oynamağıydı, sözün 
qayğısını çəkməyiydi. Onları ləklərə düzüb sığallamaqdan, oxşa­
maqdan, öpüb-öpüb gözünün üstünə qoymaqdan doymurdu ha 
Səyavuş Sərxanlı!
Səyavuş Sərxanlı------------------------------.----------------------------------------------------
İnci suyu oynaşardı,
Gül əllərə yaraşardı.
Gözündə göz qaynaşardı,
Bulaq durur, gözlər hanı?
Bu yolları kimlər açdı?
Biçənəklər gözü yaşdı...
Sinəmizdə qara daşdı,
Ocaq durur, közlər hanı?
Haçansa bulaqların gözündə gözlərin oynaşdığını görən şair 
yenə bulaq başındadı, ancaq o gözləri görmür, halı pozulur, bulaq­
dan o gözləri soruşur. Sinəmizdə yanan ocaqların qara daşı -  ocaq 
daşı durur, ocaq durur, ancaq köz yoxdu. Yəni ocaqlar közsüzmü 
yanır? Şair bulaq başındakı gözləri bulağın gözündə qaynaşan gö­
zəlləri, ocaq qalayıb başında köz kimi yanan cavan-cumrulları ax­
tarır. Səyavuşun axtardığı ayrı şeyiydi. O, saflıq, duruluq, gözəllik 
axtarırdı. Qatığa qara, qarışqaya fil deyənlərin sözündən, yeddi 
yerindən qatlana-qatlana müdirlərin qapısından girənlərin üzün­
dən qaçıb dağlarda o dumduru bulaqların gözündən öpmək istə­
yirdi.
***
Səyavuş Koroğlu yurdunda doğulub boya-başa çatmışdı. Onun 
doğma kəndi Sərxan düz Çənlibelin ətəyində, Cəyir çayının qı- 
rağındaydı. Qırxdəyirmanlar da elə ordadı. Koroğlunu Həmzənin 
aldatdığı Qırxdəyirmanları deyirəm. Orda sular Koroğlu havası
üstündə köklənib zümzümə eləyir. Quşlar Koroğlu nəğməsi oxu­
yurlar. Küləklərə qulaq kəsiləndə görürsən ki, onların səsində bir 
“Hoydu, dəlilərim, hoydu!” harayı var. Ağacların duruşundakı vü­
qar, qayaların baxışındakı sərtlik Koroğlunu yada salır. Nərgizlər, 
bənövşələr, lalələr Yağı qoruğunda gəzən gözəllərdi, güllərə, çi­
çəklərə dönüblər.
Burda şimşək çaxanda adama elə gəlir ki, Misri qılınc qından 
çıxdı. Burda buludlar toqquşanda adama elə gəlir ki, Koroğlu nərə 
çəkdi. Burda qulağını torpağa söykəyib dinşəyəndə saz səsi, at 
kişnəməsi eşidirsən.
Səyavuş Sərxanlı mənim “Koroğlu” eposu ilə bağlı kitabımı, 
araşdırmalarımı oxuyub deyirdi:
-  Sən məni təzədən Koroğlu dünyasına qaytardın. Ayə, bu 
namərdlər Koroğlunu da gözdən salmağa çalışırdılar. Nə yaxşı bu 
kitabı yazdın. Nə yaxşı Koroğluya hücumlara sinə gərdin.
Məmməd Orucla bir otaqda otururdular. Bir neçə dəfə Məm­
məd Oruc radio üçün məndən “Koroğlu” eposu ilə bağlı müsahibə 
götürdü. Onda Səyavuşun söhbətə necə diqqətlə qulaq asdığını, 
mənim dediklərimi eşitdikcə çöhrəsinin gül kimi açıldığını ay­
dınca sezirdim. Ona görə də mənim 50 yaşımla bağlı “Azər­
baycan” dərgisinin 2004-cü il I sayında çap olunmuş “Öz sözü­
nün, ruhunun qoruqçusu” adlı yazısında Səyavuş Sərxanlı Koroğlu 
haqqında duyğularını söyləməyi də unutmadı:
“Onun 1998-ci ildə “Azeməşr”də çap etdirdiyi “Koroğlu kim 
olub?” adlı kitabı isə, sözün əsl mənasında, böyük marağa səbəb 
oldu, elmi hadisəyə çevrildi. Bu kitabında şair-tədqiqatçı uzun 
illər boyu Koroğluşünaslıqda kök salmış boyu Koroğlunun guya 
XVI-XVI1 əsrlərdə yaşadığı, cəlalilər hərəkatı başçılarından biri 
olduğu kimi yanlış tezisləri alt-üst etmişdir. Müəllif tarixi də­
lillərə istinad edərək, Koroğlunun XIV-XV əsrlərdə yaşadığı qə­
naətinə haqq qazandırmışdır. Bu kitabın bir üstün cəhəti də onda­
dır ki, müəllif xalq qəhrəmanının yaşadığı tarixi mühiti, Çənli­
belin harda yerləşdiyi, Koroğlu səfərlərinin mahiyyəti, onun şair-
___________________________________________________  Vətən, səslə oğlunu
4äSÜS?
liyi, aşıq lığı, qoşduğu şeirlər, yaratdığı saz havaları barədə də ət­
raflı inandırıcı (Vəli Xuluflu, Təhmasib, Əlizadə dastanlarından 
çıxış edərək) məlumatlarla sözünün (çox “alimlərdə” etiraza sə­
bəb olsa da) çəkisini artıra bilmişdir. Heç təsadüfi də deyil ki, bu 
gərəkli kitaba türkşünas, tədqiqatçı alim, professor Elməddin Əli- 
bəyzadə fərəhləndirici ön söz yazmışdır”.
Səyavuş Sərxanlı bu gün Çənlibelin ətəyində uyuyur və əmi­
nəm ki, Koroğlunun taleyindən də nigaran deyil.
***
Səyavuş üzə vurmasa da, çox şey bilirdi. Özü demirdi ha mən 
çox şey bilirəm. Sözlərini oxuyanda, söhbətlərinə qulaq asanda, 
hətta baxışından, duruşundan, üzünün cizgilərindən duyurdum ki, 
təzənəni hansı simlərə vurur. Təzənə də ürəyin güzgüsüdü. Ürək­
də dərinlik, genişlik olmayandan sonra təzənə neyləsin? Səyavuş 
çox şey bilirdi. Bilirdi ki:
Torpaq da öyünər bu təmiz adla,
Şairsiz bir elin yediyi qəmdir.
Xalq uçar tarixə qoşa qanadla - 
Biri süngüdürsə,
Biri qələmdir.
Səyavuş çox şey bilirdi. Bilirdi ki, dünyanın malı dünyada qa­
landı. Ona görə gözü-könlü toxuydu, heç kimdən heç nə ummur­
du. Bircə umacağı varıydısa, o da insanlığıydı. Onu da kimdən 
umurdusa, çox zaman umudu boşa çıxırdı.
Səyavuş çox şey bilirdi. Bilirdi deyəndə, şair idi təpədən dır­
nağa, hiss, duyğu adamıydı, hər şey onun ürəyinə damırdı. Mə­
sələn, onun ürəyinə dammışdı ki...
Qələmim qurudu, ürəyim əsdi. Onun ürəyinə damanı mənim 
qələmim yazmaq istəmədi. Ürəyimdən keçdi ki, ölüm haxdı, bu 
qapı hamının üzünə açılacaq, o qapıdan hamı keçəcək. Hərənin 
öz alın yazısı, taleyi var. Başqasının ölümünə yalnız öz ölümünü
s * 0 ?
Səyavuş Sərxanlı------------------------------------------------------------------------------------
unudanlar sevinirlər. Bilmirəm niyə hamıdan insaf, mürvət, in­
sanlıq umanlar başqalarına qarşı bu qədər insafsız, mürvətsiz, aman­
sız olurlar?!
Səyavuşun ürəyinə də bu dammışdı elə. Yox, deyəcəyəm onun 
ürəyinə damanı, deməsəm ürəyim partlayar. Səyavuşun ürəyinə 
dammışdı ki, heç onun yeddisi çıxmamış İntiqam Qasımzadə bir 
təqdimat yazacaq. Anar bir əmr qollayacaq və Qəşəm Nəcəfzadə 
də Səyavuşun doğmaları yasdan çıxmamış sevinə-sevinə gəlib 
oturacaq onun yerində. Səyavuşun əbədiyyətə qovuşduğu hələ 
yeddi gün olmamış? İndi gəl insanlıqdan danış! İndi gəl insana, 
dosta, yoldaşa, qələmdaşa, sirdaşa etibardan, sədaqətdən danış!
Vallah, burda boğazım qurudu, nitqim tutuldu. Allah, özün 
saxla, bu nə dəhşətdi?!
***
Bir uşaq varıydı. Dağlara çıxıb nərgiz toplayardı. Onları qom- 
qom bağlayıb yoldan ötənlərə bağışlayardı:
Dağlardan nə qədər nərgiz toplayıb,
Yoldan ötənlərə bağışlamışam.
Güllərlə, çiçəklərlə oynayan bu uşaq böyüdü. Tanrı onun sinə­
sini ilhamla doldurdu. Sözlərdən çiçək kimi gözəl-gözəl çələnglər 
hörüb oxucularına bağışladı. İndi neçə-neçə oxucunun yaddaşında, 
evində, döş cibində Səyavuş Sərxanlının söz çələngləri -  şeirləri 
yaşayır.
Çənlibelin ətəklərində, Sərxanın yal-yamacında yenə gül-gülü 
çağırır, bülbül-bülbülü. Gözləri yol çəkən nərgizlər bir-birinə 
doğru əyilib pıçıldaşırlar. Baxışlarından oxuyuram ki, Sərxanda 
nərgizlər Səyavuşu soruşur.
islam SADIQ, 
şair
------------------------------------------------------------------------------ Vətən, səslə oğlunu
• S O ?
SƏYAVUŞU XATIRLAYARKƏN...
Adətən, qələm adamının sözü ilə 
tanışlıq onun özü ilə olan tanışlığı qa­
baqlayır. Mənim də Səyavuşla ilk ta­
nışlığım onun yaradıcılığından başla­
yıb. Hələ orta məktəbdə oxuyarkən 
Səyavuş Sərxanlının şeirləri, publisis­
tik yazıları ilə tanış idim. Onun “Qayit” 
adlı kitabı haqda mətbuatda çoxlu təq­
diredici rəylər söylənilmişdi. Şagird 
yoldaşlarım arasında onun şeirlərini əz­
bərdən bilənlər də az deyildi. Bizə dərs 
deyən müəllimlər arasında şairlə eyni 
vaxtda -  eyni universitetdə təhsil alan, onunla tanış olan müəllim­
lərimiz də vardı.
Xatırlayıram. Maşınqayırma zavodunun yataqxanasında o za­
man bir qrup cavan şairlə görüş keçirilirdi. Görüşün təşkilatçı­
larından biri də mən idim. Çıxışçılar arasında ən çox alqışlanan 
Səyavuş Sərxanlı idi. Onu auditoriyaya sevdirən başlıca cəhət Sə­
yavuşun səmimiyyəti, oxuduğu şeirlər və təbii ki, bir də yüksək 
natiqlik qabiliyyəti idi. Görüş iştirakçıları, xüsusən, Səyavuş şeir- 
sevər gənclərin gətirdiyi gül yağışının altında qalmışdı. Unudul­
maz anlar idi. Həmin görüşdən sonra yadiğar şəkil çəkdirdik və 
həmin şəkil indiyəcən mənim şəxsi arxivimdə qalmaqdadır.
Xatırlayıram. Moskvada çap olunan (radio və televiziya veri­
lişlərindən bəhs edən), nüfuzlu jurnallardan birinin üz qabığında 
Səyavuş Sərxanlının yazıçı N.Hacızadə ilə birlikdə şəkli çap edil­
mişdi. Təsadüfən Səyavuş “Tarqovf’da -  Nəsiminin heykəlinin 
yanında rast gəldi. Qoltuğumdakı jurnalda öz şəklini ğörüb uşaq 
kimi sevindi. Yaxınlıqdakı köşkdən bir dəstə jurnal alıb zarafatla 
dedi: “Bu cür xoş xəbərləri yalnız Şamxor (Şəmkir-red.) konyakı 
ilə yumaq olar”. O illərdə şair, bəlkə də öz şöhrətinin zirvəsində
Səyavuş Sərxanlı-----------------------------------------------------------------------------------
s o ?
idi. Xüsusilə, “Ulduz” jurnalında davamlı çap edilən, öz üslub tər­
zi, mövzü dairəsi ilə seçilən silsilə yazıları, Az.TV-də ardıcıl ola­
raq apardığı vətənpərvərlik ruhu ilə dolu verilişlər Səyavuşu çox 
geniş bir auditoriyanın fövqünə qaldırmışdı.
Xatırlayıram. İnstitutu bitirəndən sonra bir müddət təyinat ye­
rində, daha sonra hərbi xidmətdə olduğum üçün, Bakıya az-az 
yolum düşürdü. Nəhayət, elə bir vaxt gəldi ki, aspiranturada təhsi­
limi davam etdirməkdən ötrü Bakıya köçəsi oldum. Səyavuşla 
rastlaşdım. Mənim arabir mətbuatda çıxan yazılarımdan söhbət 
açdı, xoş sözlər dedi. Şair dostlarından birinin ona haqsız hücu­
mundan, haqqında qeyri-obyektiv məqalə yazmağından gileyləndi. 
Görüşüb ayrılanda Səyavuş işlədiyi jurnalda mənim yolumu yeni 
yazılarla birgə gözlədiyini dedi. Yarızarafat-yarıciddi dedim ki, ta 
ədəbiyyatdan uzaqlaşıb elmə-fəlsəfəyə keçmişəm.
Xatırlayıram. 90-cı illərin ortalarında Səyavuşun çalışdığı 
“Azərbaycan” jurnalında “...Qapı...” romanım çap olunmuşdu. İlıq 
bir yay günü idi. Jurnalın yaradıcı heyəti ilə birgə Dənizkənarı 
Milli parkda -  açıq səma altında, yaşıllıqlarla əhatə olunmuş 
yeməkxanalardan birində toplaşmışdıq. Təbii ki, bu xoş gündə qə­
ləm dostlarım mənim haqqımda xoş sözlər deyir, əsərin məziy­
yətlərindən söz açırdılar. Səyavuşun çıxışı yaxşı yadımdadır. O, 
əsəri geniş təhlil etdi, romanın ilk baxışda, ilk oxunuşda “görün­
məyən”, “gizli” tərəfləri barədə orijinal fikirlər söylədi.
Xatırlayıram. Yazıçılar Birliyində rastlaşdıq. Səyavuş gürcü ya­
zıçısı Nodar Dumbadzenin “Əbədiyyət qanunu” romanını tərcümə 
etdiyini söylədi. Amma əsərin çapının bir çox çətinliklərlə üzləş­
diyini qeyd etdi. Sonra gün-güzərandan, həyatın çətinliklərindən, 
torpaqlarımıza qarşı qəsddən söhbət düşdü. Mən qəfildən yadıma 
düşən və söhbətin axarına uyğun gələn iki misranı ona xatirlat- 
dım:
Dünyanın işindən baş açmaq üçün,
Bir başın içində min baş gərəkdir.
Səyavuş azacıq fikrə gedib dedi ki, kim deyibsə yaxşı deyib.
s o ?
------------------------------------------------------------------------------  Vətən, səslə oğlunu
Mən güldüm. O, təəccüblə üzümə baxdı. Mən bu şeirin kimə 
məxsus olduğunu soruşdum. O, çiynini çəkdi. Mən şeir müəl­
lifinin... Səyavuş Sərxanlı olduğunu bildirəndə onun sifətindəki 
təəccübü əsl uşaq heyrəti əvəz etdi. Arayış üçün deyim ki, 
Səyavuş bizim söz adamları arasında öz dərin mühakiməsi ilə 
yanaşı, kəskin yaddaşı ilə fərqlənən sənətkar idi. Həmin anlarda 
Səyavuş əlini-əlinə vurub qəşş elədi: “Bu da mənim tərifli yad­
daşım...”
Mən Səyavuşu xatırlayarkən gözlərim önündə onun unudulmaz 
obrazı canlanır. Alovlu publisist, orijinal şair, istedadlı tərcüməçi 
kimi ədəbiyyatımızda onun öz yeri, öz dəst-xətti vardır.
Məncə, Səyavuş Sərxanlının obrazı və şeirləri poeziyasevər- 
lərin yaddaşında həmişə yaşayacaq.
Firuz MUSTAFA, 
Fəlsəfə doktoru
Səyavuş Sərxanlı-----------------------------------------------------------------------------------
$ e s i?
______________________________________ Vətən, səslə oğlunu
O, COŞQUN ŞAİR, NURLU İNSAN İDİ...
Səyavuş Sərxanlı istedadlı şair, 
işıqlı, halal insan, əvəzsiz publisist, 
alovlu tribun, yaxşı dost idi. Onunla 
uzun illər bir redaksiyada çalışmışıq.
Ailəlikcə də yaxın idik.
Səyavuş Sərxanlı əsl söz, ədəbiyyat 
adamı idi. O, istər şeirlərində, istərsə 
də publisistikasında həyat həqiqətlə­
rindən, oxucunu düşündürən obyektiv­
likdən kənara çıxmır, qələmiylə Və­
tənə, xalqa xidmət etməkdən qürur 
duyurdu.
70-ci illərdə “Ulduz”, sonralar isə “Azərbaycan” jurnalında ça­
lışdığı vaxtlarda neçə-neçə maraqlı rubrikaların yaradıcısı, müəl­
lifi məhz Səyavuş müəllim idi. “Ölüm sevinməsin qoy"... bu 
sırada heç unudularmı?
Ədəbiyyata, sənətə çox sədaqətliydi. Bir misal: şair Zöhrab 
Boranla yaxın dost idilər. Amma Səyavuş müəllim onun şeirlərini 
çapa layiq görmürdü. Bu barədə söz düşəndə gülümsəyərək de­
yirdi: “Sən hələ bizim “Azərbaycan” jurnalı üçün yetişməmisən, 
tezdi”.
Qələm dostumuzun xatirəsi qəlbimizdə əzizdir. Tez-tez onu 
yada salır, Səyavuş müəllimin söz dünyasından, səmimiyyətindən, 
insanlığından danışdıqca danışırıq.
Nə isə... Allah ona qəni-qəni rəhmət eləsin!
Tofiq MAHMUDOV, 
“Azərbaycan” jurnalının 
məsul katibi
m
BƏDİİ PUBLİSİSTİKANIN USTADI
Orta məktəb illərində şeirlə yanaşı 
nəsrlə yazılmış parçaları tapıb oxu­
maq, mənalı, lakonik miniatürləri qə­
zet və dərgi səhifələrindən mütaliə 
eləmək ən böyük məşğuliyyətim idi. 
Çox zaman aludəçiliyim o həddə çatır- 
dı ki, həmin mətnləri bütövlükdə yad­
daşıma köçürür, əzbərləyirdim: yaşıd­
larıma, müəllimlərimə, dostlarıma de­
yirdim.
Ancaq ağlım az-çox kəsəndən və 
zövqüm formalaşandan sonra bədii 
ədəbiyyatı, publisistikanı seçib, oxu­
mağa başladım. Mənə ilk təsirini göstərən isə daha çox Səyavuş 
Sərxanlının və Tofiq Məhərrəmoğlunun (Abdinin) publisistik mə­
qalələri idi. Səyavuş Sərxanlı o zaman (ötən əsrin 60-cı illərinin 
sonraları) yenicə fəaliyyət göstərən “Ulduz” jurnalının demək 
olar, hər sayında at oynadır, “Ölüm sevinməsin qoy" rubrikası 
altında bənzərsiz, orijinal yazılar çap etdirirdi. Həmin dövrdə o 
isti, həssas ürəklə hazırlanan nümunələri heç kəs ortaya qoya bil­
məzdi və taleyin bir qəribəliyi də bundaydı ki, bu məqalələr, 
bədii-estetik qeydlər boylu-buxunlu, pəhləvan cüssəli müəllifin 
özünə bərk oxşayırdı. Üsyankar ruh, ağıllı etiraz və etiraf, sərbəst, 
yalnız özünəməxsus söz oyunları, qəzəbin müdrik yozumu, haq­
qın və ədalətin qələbəsi, zərif sevgi notları, incə yumor, ehtiras 
o yazıların məzmununa ilahi əlvanlıq qatır, müəllifin istedadını 
oxucunun gözünün önünə gətirirdi. Səyavuş müəllimin yaratdığı 
obrazlar real həyat adamları olsalar da, dəqiq ünvanları, adları, 
soyadları göstərilsə də, onları biz əlçatmaz sayır, göyün yeddinci 
qatında hesab edir, hətta özümüzü o xoşbəxtlərlə müqayisədən 
belə çəkinmirdik. Məsələn, o illərdə dünyasını dəyişən Eldar adlı 
bir tələbə-şair haqqında “Ulduz”da müəllifin publisistik elegiyası 
çıxmışdı. Gənclik dərgisinin həmin sayı əldən-ələ gəzir, köşk­
lərdə tapılmırdı, tələbələr “Ulduz”u kitabxanalardan alıb oxuyur­
dular.
Səyavuş Sərxanlı-----------------------------------------------------------------------------------
« S 2 3 ?
Sonra mən Səyavuş Sərxanlının silsilə şeirlərini su kimi 
içdim, poeziya nümunələrini mütaliə etdim. O, sözsüz, həqiqi sə­
nət adamı, ədəbiyyat adamıydı. Heç demə, həzinlik, kövrək ruh 
onun publisistikasına elə şairliyindən hopubmuş. Obrazlı deyim 
tərzi, yüksək emosionallıq, peşəkarlıq Səyavuşun poeziyasını 
fərqləndirirdi. Təəssüf ki, ədəbiyyatımız bu müəllifin simasında 
böyük itki verdi, o, hələ çox əsərlər yazmağa qadir idi, bunu po­
tensialı, təcrübəsi, talantı deyirdi...
...Bir gün Lənkəran avtovağzalında maşın gözləyirdim. Göz­
ləmədiyim halda işıqlı bir sima qənşərimdə peyda oldu: O idi, 
Səyavuş Sərxanlı. Qucaqlaşıb-öpüşdük.
-  Ey dost, sən hara, bura hara? -  deyə şəstlə əlini kürəyimə 
vurdu. “Ata-anama dəyməyə Lerikə getmişdim, Bakıya qayı­
dıram”, -  söylədim. Özünəməxsus ləhcəylə: “Ə, Allahsız, sən Le- 
rikdənsən?” -  təəccüblə dilləndi. Mən başımı tərpətməklə fikrini 
təsdiqlədim... «Ə, bəs burada işləyən qardaşım heç mənə demə­
yib, sən də bu haqda danışmamısan, sən Allah, bir gün məni dağ­
lara apar, deyirlər Lerikin Kömürgöy zirvəsindən Ərdəbil əl içi 
kimi görünür, tamaşa edərik, sonra bulaq başında kabab çəkərik 
mən vəhşi təbiətin ölüsüyəm”, -  söylədi.
Səyavuş Sərxanlı həyat adamıydı: olduqca səxavətli, istiqanlı, 
mərd-mərdanə, yeyib-içməyindən qalmayan. Belə şəxslərin ölü­
münə adamın heç vaxt inanmağı gəlmir.
Ağacəfər HƏSƏNLİ, 
şair
------------------------------------------------------------------------------ Vətən, səslə oğlunu
д а ?
“BOYLANIB SƏN AŞAN ÜFÜQƏ SARI...”
İnsan kimi öldü,
Şəkil kimi soldu.
Şair kimi 
Söz alıb
Dillənə bilsəydi əgər,
Deyərdi: 
ağlamayın,
Bu da bir iş idi, oldu.
Ya da heç nə deməzdi, başını bu­
lardı, əlini yellərdi... Ölümlərin adiləş­
məyini qəbul etmirdi, insanların biga­
nəliyinə söz tapmırdı.
Yəqin o da bilirdi: hərəmiz hər gün bir az ölürük. Arzularımız 
yetməyəndə, ümidlərimiz itəndə, inamımız sarsılanda, dostlar 
“kirə çıxanda’’, güvəndiklərimizi naxələf görəndə, sevdiklərimi­
zin bizi tərk edəcəyi xofu canımızı saranda, əzizlərimiz dünya­
larını dəyişəndə... içimizdə qırılırıq, yanırıq, donuruq, bezirik, 
susuruq... böyüyə-böyüyə tənhalaşırıq. Lap sonda gəlir Əzrayıl 
köməyə -  alır bizi tənhalığın əlindən.
O da, çoxumuz kimi, çoxdan ölməyə başlamışdı -  lənətə 
gəlmiş xəstəlik deyildi səbəb. Hərdən elə küskün, elə bədbin do­
lanırdı ki, heç elə bil, məsələn, dünən, srağagün şaqqanaq çəkib 
gülən, bu adam deyildi. O küskün anlarında, bədbin söhbətlərində 
Səyavuşu didən, ovan, qəlpələyən ölümün şəkli görünürdü və o 
qorxunc şəkil deyirdi ki, Səyavuşun yaxasını çoxdan tutub ölüm: 
idealını itirəndən ölməyə başlamışdı Səyavuş...
Və qəribədir, yaradıcılığının ən qaynar çağında, 70-ci illərdə 
Səyavuş Sərxanlı şair və publisist kimi bu günün yağır sözü olan 
“ulduz ömrü” yaşayırdı. Səsi Sibirdən gəlirdi, festivalları gəzirdi, 
gənclərin sevgi etiraflarına dil olurdu şeirləri, pərəstişkar məhəb­
bətində üzürdü, ölkəni başına almış “qaynar əmək həyatı”nın
Səyavuş Sərxanlı-----------------------------------------------------------------------------------
д а ?
------------------------------------------------------------ Vətən, səslə oğlunu
“ilhamverici pafosu” Səyavuş Sərxanlı publisistikasını əsir et­
mişdi. Təltiflər də öz yerində: Ostrovski mükafatı, Qızıl Qələm 
(bir dəfə yox!) laureatı və s. və ia.
Nə qədər işıqlı yazsa da, baxırdı ki, dərd qovur adamları. Və 
pafosun yollan labirintə dirənirdi:
Hara getdim, nə sirdisə,
Gördüm kədər sağdı, ana.
Yaza-yaza çökürdü. Çökə-çökə dünyanın yeni-yeni üzlərinə 
heyrət edirdi. Görürdü ki, daha məhəbbətçün axan göz yaşları 
çiçəkləmir. Görürdü ki, Staxanov hərəkatı adı altında ən böyük 
yalan yanır, tüstüsünü içində boğurlar...
Hara dönürsən kələk,
Hara dönürsən hiylə?
Ürəklilər boğulur 
Ürəksizlər əliylə.
Amma Səyavuş Sərxanlı şair idi, söz havasına uçurdu. Di gəl, 
təzadlar qırırdı qanadını: ömrün o üzünün şirin vədləri ilə bu üzü­
nün dərdləri, toqquşub-birləşib, şeir olub qaynayırdı içində...
Dünya nədən bazarıydı,
Kimlər kimdən bezarıydı?
Sinə gördüm gülzarıydı - 
Altda ürək paslanmışdı.
Niyələrin əlacını necələrdə tapmaq şair ürəyinin yükü deyildi. 
O da əlacsızlığa ərköyünlük donu geydirirdi.
Bu gün könlümə dəyməyin,
Gedirəm könül almağa.
Könül almağı bacarırdı, “qırıb qanunların qapılarım”, özünü 
azadlığa tapşırmağa isə gücü çatmırdı şairin. Gücsüzlüyü özü ilə
д а ?
Səyavuş Sərxanlı---------------------------------------------------------------
davaya çəkirdi, gücsüzlüyündən acı etiraf göyərirdi.
Şeirimdən, sözümdən acığım gəlib -
Yaxşı gülə bilmir,
Hönkürə bilmir.
Gizlənməmişdi -  nə şeiri, nə sözü. “Qayıt”, “Anamın səsi 
gəlir”, “Dünya sevənlərindir”, “Mənim nərgizli dünyam”, “Duz- 
çörək”, “Yormaz bu yollar məni”, “Yaxın, uzaq ellərdə” adlı ki­
tabları şair və publisist Səyavuş Sərxanlının oxucuları ilə bölüş­
düyü dünyasıydı. Bir dünyası da vardı və onu kimsəylə bölmək 
istəmirdi.
Dərdlərimin dünyasına dəyməyin -
deyirdi.
Elə o vaxt da təxmin etmək olardı, indi dəqiq demək mümkün­
dü: Səyavuş Sarxanlı ona görə çəkilmişdi ki, özünə -  dərdlərini 
etibar etmirdi kimsəyə -  aldanışlar, təəssüflər, təklənmə, tənha­
laşma ağrısı, öyrəşdiyi və özünü öyrətdiyi dəyərlərin ilğım təəs­
süratını həzm eləmək çox çətindi “insanlar içində ada” olan şair 
üçün. Şair dediyin də ömür boyu vuruşdadı: ağılla hissin vuru­
şunda. Ona görə deyirmiş:
Özümlə davam var, davam var hələ...
Bu misralarda bir vəd də vardı oxucuya. Amma kim bilmir ki, 
dünyanın ən ağır savaşma gedirdi şair bu sözlərlə? Ona görə də 
“tükənmək” sözünü Səyavuş Sərxanlıya yaraşdırmaq ən azı in­
safsızlıqdı. Son vaxtlar şeir yazmamasının kökündə bir çalar da 
sezilirdi: sözünə və özünə münasibət. Bu münasibətdə gərdişi- 
dövrana uymamaq sərvaxtlığı da sezilirdi, keçilmiş və özünün də 
keçdiyi yolları tapdaq etmək istəmirdi. Yoxsa, əlində o boyda 
imkan -  “Azərbaycan” jurnalı kimi mötəbər, bayraqdar tribuna 
vardı... Bu gün hətta istedadsızlar da çap olunmaqdan qıtlıq çək­
mirlər, o da ola Səyavuş Sərxanlı kimi söz adamı. Səyavuş Sər- 
xanlının söz adamı kimi səxavətini də qeyd etməmək olmur.
<5 ^
------------------------------------------------------------ Vətən, səslə oğlunu
Poeziya şöbəsinin müdiri kimi çox vaxt təqdim etdiyi imzalara 
səxavəti də Səyavuşun bir insan kimi kövrək xeyirxahlığından 
irəli gəlirdi. Bəlkə də vaxtilə şeirlərinə edilən hücumların -  qə­
rəzli-qərəzsiz, bunlar da olub -  şair qəlbindəki izləri hələ də 
incidirdi onu və bunları başqalarına qıymırdı?..
İki il əvvəl 60 yaşı tamam olanda Səyavuş Sərxanlı, demək 
olar ki, ilboyu mətbuatın diqqətindən düşmədi. Hərdən zarafatla 
deyirdi ki, şairlərin yubiley günü olmur ki, yubiley ili olur. Onun 
yubiley ərəfəsində “Azərbaycan” jurnalında dərc olunmuş “Göy 
suların sultanı” publisistik yazısı Yazıçılar Birliyinin Nəcəf Nə­
cəfov mükafatına layiq görülmüşdü. Qəribədir, Səyavuşun o yazı­
sında da bir ruh yüksəkliyi, pafos vardı ki, burada da onun şair və 
insan təbiəti qalib gəlmişdi. Səyavuş həmişə inanırdı ki, ürək 
xeyirxahsa, çiçəklənəcək.
Səyavuş deyirdi ki:
Söyməyi bacaran var addımbaşı,
Öyməyi bacaran oğuldan olaq.
Və Səyavuş ikincilərdəndi -  gözü də, qəlbi da işıq gəzirdi, 
xeyirxahlıq arayırdı. Onu görməyəndə:
Aydan arı, gündən görklü,
Aman-zaman bircə anam! -
deyə öydüyü anasına həyatdan aldığı dərslərin imtahanını 
verməyə tələsirdi, “atalara çox oxşayan dağlar”a dönməyə can 
atırdı. Həmin gedişdən bu misralar səpələnirdi getdiyi yollara:
Dağ dalında meşə var,
Meşədə bənövşə var.
Mənə belə baxmayın,
Köksüm altda şüşə var.
O şüşə yenə də gizlənmirdi, küsmürdü və o şüşə həm də 
çox istəyirdi ki, onu unutmasınlar.
Məni xatırlayan,
Soruşan olsa,
Üzüm ellərədir, ünvanım şeir.
Kim məni tapanda pərişan olsa,
Özümə tutduğum divanım -  şeir.
Amma lap çoxdan... şəhərdə özünə divan tutmaqdansa, 
“kəndin göyündə yanmağın” daha vacib olduğunu demişdi -  lap 
elə 70-ci illərdə. Yəqin ondandır ki, dostları onun “Bakıda eza­
miyyətdə olduğunu” sezmişdilər...
Səyavuş Sərxanlı nə vaxtsa, bir nizamı pozmağa cəhd etmişdi: 
“qılınc yarası sağalar, söz yarası sağalmaz” hökmünə əl gəzdir­
mək xəyalı ilə həkimliyi buraxıb sözdən yapışmışdı. Söz də nan­
kor olmadı ona... Əvəzində sevgiyə səslədi ömrünü -  söz adamı 
üçün sevildiyini, gözlənildiyini görmək, duymaqdan böyük müka­
fat? Səyavuş da bilirdi ki, onu sevirlər, gözləyirlər. Amma Səya­
vuş Sərxanlı bir sevginin sehrindən çıxmadı və o sevginin yoluna 
çıxdı:
Səyavuş Sərxanlı----------------------------------------------------------------------------------
Anamın, atamın gözü yoldadır.
...Səyavuşun yaxşı oğul olduğunu kim bilmirdi ki? ...Səya­
vuşun yaxşı insan olduğunu kim demirdi ki? Səyavuşsa deyirdi 
ki:
Məndən deyilənlər tərcümələrdir.
Haqlıydı -  insanı özündən yaxşı tanıyan, sözündən yaxşı ta­
nıdan kim var ki? Səyavuş Sərxanlı ilə vida sözlərini “tərcümə­
lərlə” bitirməyə necə qıyasan?.. Sözü çatdı köməyə -  Səyavuşun 
insanlara sözü:
Ey məni sevənlər və sevməyənlər,
Sizi düşünürəm, 
qurbanam sizə.
Dalımca yaxşı söz, pis söz deyənlər,
Qəlbimi döşərəm qədəminizə.
Nə fərqi var imiş, eyni yoldayıq - 
Siz bir az qabaqda, mən bir az dalda.
« S t2 İ?
Nə fərqi var imiş, eyni haldayıq,
Mən bir az qabaqda, siz bir az dalda.
Yaşıl duyğulara qar ələnməsin,
Kövrək addımları salmayaq oda.
Heç kəs lovğalanıb qürrələnməsin 
Hərənin öz adı varsa dünyada.
Ömür dedikləri sonsuz xəzinə...
Durub borc almaz ki, adam adamdan.
Nəyi sevirdimsə -  sevirəm yenə,
Nəyi sevmirdimsə -  çıxıb yadımdan.
Dərdə çevirməyək hər sözü-gapı,
Dünya yad deyil ki -  sənin evindir.
Gözləmə, hardansa açılar qapı,
Sən özün qapı aç, ürək sevindir.
Sizin sağlığınız deyildi həzin,
Sizə üz tuturam, sizə, adamlar:
Özgə taleyinə göz dikilməsin,
Hərənin öz yeri, öz qisməti var!
Südabə AĞABALAYEVA, 
jurnalist, iş yoldaşı
___________________________________  Vətən, səslə oğlunu
t İ Ü S ?
HƏR İKİ DÜNYANIN SAKİNİ
Hər bir yazar, şair Səyavuş Sər- 
xanlını həyatın müxtəlif nöqtələrindən 
işıqlandıra bilər. Onun haqqında mə­
nim də ürəyimdə şairin söz qığılcım­
ları yaşayır. Onun odlu-alovlu, bulaq 
kimi çağlayan bir şair, publisist, tər­
cüməçi olmasını heç kim dana bilməz. 
Onu «Ulduz» jurnalında çalışdığı vaxt­
lardan tanıyırdım. O, həm daxilən, həm 
də zahirən olduqca gözəl bir insan idi. 
Sanki Səyavuş Allahın ən şəfqətli, ən 
səxavətli bir anında dünyaya göz aç­
mışdı. O, bir dünyanın, bir mahalın, bir kəndin, bir ocağın ba­
harını, qışını, qarını, yağışını, istisini, soyuğunu, küləyini, ucalıq 
zirvəsində dayanan nəslin, valideynlərin səmimiyyətini, dəya­
nətini, diqqətəlayiqliyini, dəyərli kəlamlarını, işıqlı ruhunu, dün­
yanın ağrılı-acılı, şəkərli-duzlu, ölməzliyini əbədiyyətə qovuş­
durmaq üçün ədəbiyyata gətirmişdi. Onun şeirlərini oxuyanda bir 
şairin simasının işığı, möcüzəsi, kövrəkliyi, qəlbinin rənga­
rəngliyi, şeirin, sənətin qranit heykəli gözlərimin önündə canlanır.
Şair anası Səadətə yazdığı «Ana» şeirində deyirdi:
Vuruldum Vətənə ana adında,
Ömrümün gecəsi-gündüzü ana!
Həyat dediyimiz kainatın da 
İlk sözü anadı, son sözü ana!
Burada onun valideynə bağlılığına heyrət edirsən. Doğrudan da 
ana kainatın alternatividir.
İnsanın ilk və son sözü də ana olur. Elə bir şair tanımıram ki, 
ana haqqında yazmasın. Səyavuşun ana haqqında yazdığı şeirlə­
rinin isə ədəbiyyatda özünəməxsus yeri var. O, şeirlərində analara 
isti yuva qurur. Şairin şeirlərindən torpaq ətri gəlir. Torpaq ətri
Səyavuş Sərxanlı----------------------------------------------------------------------------------- ------------------------------------------------------------ Vətən, səslə oğlunu
gələn şeir isə həmişə yaşamalıdır.
Torpaq axtarıram, bir ovuc alıb,
Sıxanda Xaqani hayqırsın orda.
Torpaq axtarıram, zəlzələ salıb,
Qandallar, zəncirlər qırılsın orda!
Atasının xatirəsinə həsr etdiyi «Təbiət ağlayır, dəyməyin mə­
nə...» şeirində isə o bir ata varlığının, ata sözünün kəsərini ön 
plana çəkir. Atasını, özünü təbiətin bir parçası sayır, «i - deyir.
Hələ 80-ci illərin əvvəllərində şair Vətəninin bir parçası olan 
Qarabağ haqqında deyirdi:
Mənim Qarabağım bir daş kitabdı - 
Düşübdü başına düşmənlərimin.
Qarabağ Azərbaycanın qan yaddaşıdır. Qarabağ döyüşlərində 
saysız-hesabsız şəhidlərimiz qurban gedib. Şair ağrılarımıza göz 
yummur. Körpələrin qundaqda qurban getməsini bir xalqın faciəsi 
hesab edir.
Səyavuş onu soruşanlara, axtaranlara üzünü tutub deyir:
Məni xatırlayan,
Soruşan olsa - 
Üzüm ellərədir,
Ünvanım -  şeir.
Kim məni tapanda pərişan olsa,
Özümə tutduğum divanım -  şeir...
Bəli, onun mayası şeirlə yoğrulmuşdu. Onu şeirsiz yad etmək 
qeyri-mümkündür. O, dostları üçün, insanlar üçün şeirdən, şeiriy- 
yatdan çox əziz bir insan kimi yadda qalıb. İnanmaq olmur ki, be­
lə insanlar dünyadan köçə bilər. Yox, o, dünyadan köçməyib. O, 
əvəzsiz yaradıcılığı ilə bu dünyadan şaxələnmiş xeyirxahlığı ilə o 
biri dünyaya adlayıb.
Şair onu sevənlərə, sevməyənlərə bir gözlə baxır:
stü ä?
Ey məni sevənlər, ey sevməyənlər,
Sizi düşünürəm, qurbanam sizə.
Mən inanmıram ki, Səyavuş Sərxanlım sevməyənlər olsun. O, 
sadəcə olaraq təvazökarlıq göstərir. O, sevən və sevilən şairdir.
Səyavuş sevgiyə, məhəbbətə yaradıcılığında ülvi bir hisslə ya­
naşır. Məhəbbətə sevənlərin həyatında ucalıq zirvəsindən baxır:
Məhəbbət -  dünyadan bizə əmanət,
Dəymə, o mirvari qaşına, dəymə.
Nə bülbülü ağlat, nə gülü göynət,
Dəymə, əbədiyyət yaşına, dəymə.
Görənlər desin ki, alışan budu,
Gecəsi-gündüzü pərişan budu,
Sinəsi həsrətdən o şan-şan budu,
Dəymə, həsrət dolu o şana, dəymə.
Məhəbbət yolunu bir yol bilmişəm,
Min yol ağlamışam, bir yol gülmüşəm.
Bir yol görənəcən min yol ölmüşəm,
Dəymə, gileyləri daşana, dəymə.
Sevənlərin ağlamasını, qəlbi eşq yolunda yaşayanların göynə- 
məsini arzu edən şair ağlayan, göynəyən sevgilərin də şahidi olur. 
Belə sevgilərə, belə həsrətlərə, belə hicranlara, belə ayrılıqlara 
ürəkağrısı ilə yanaşır.
Deməli, o, iki dünyanın sakinidir. Rus dilində nəşr olunan kita­
bımın adını da o qoyub. Şair Zülfüqar Şahsevənli ilə rus dilində 
nəşrə hazırlanan kitabı nəzərdən keçirib fikrini bildirmək üçün 
onun yanma gəlmişdim.
O, kitabda çapa hazırlanan şeirləri oxudu və bədahətən kitaba 
belə bir ad verdi -  «Nastala vremya». Zülfüqar bu qənaətə gəl­
məsinin səbəbini soruşdu. Səyavuş təmkinlə, səbirlə bizə izah et­
di ki, müstəqillik əldə edilənə qədər yazıçılarımız rus dilində 
kitab nəşr etdirmək üçün Moskvadan asılı idilər. İndi isə artıq
д а о
Səyavuş Sərxanlı -----------------------------------------------------------------------------------
müstəqillik qazanmışıq. Rus dilində olan kitabları respublikamız­
da özümüz nəşr edəcəyik. Artıq vaxt yetişib. Biz hamımız buna 
hazır olmalıyıq.
Bu kitab başqa ad altında Moskvada «Molodaya Qvardiya» 
nəşriyyatında çap olunmalı idi. Səyavuş Sərxanlının tövsiyəsi ilə 
«Nastala vremya» adı altında respublikamızda çap olundu. Bu 
respublikamızda müstəqillik əldə edildikdən sonra rus dilində çap 
edilən ilk kitablardan biri idi. Sonra Səyavuş ürəyinin odunu bu 
sətirlərə qataraq onu rus dilinə tərcümə etdi. Kitab oxucuların bö­
yük marağına səbəb oldu. Çox-çox sonralar onun övladı Hicran 
xanımla bir kollektivdə işləyərkən bir daha şahid oldum ki, Sə­
yavuşun mənsub olduğu nəsil gözəllik nişanəsi, insani keyfiy­
yətlər məcmuəsi, qayğıkeşlik nümunəsidir. Hicran xanım şairə ol­
masa da, atasının qoyub getdiyi ən ülvi hisslərin, müqəddəsliyin, 
xeyirxahlığın, bənzərsiz arzuların, ən başlıcası, gözəlliyin daşıyı­
cısıdır. Səyavuş haqqında, xüsusilə onun yaradıcılığı barədə çox 
danışmaq olar. Bu, olduqca böyük bir mövzudur. Mən sadəcə ola­
raq Səyavuş haqqında öz hisslərimin bir qismini siz oxucularla 
bölüşməyə çalışdım. Əgər hamı Səyavuş kimi təvazökar, qarşı­
sındakı insanı başa düşməyə layiq bir şəxs olsaydı, inanıram ki, 
cəmiyyətdə çox çətin olan məsələlər öz həllini asanlıqla tapmış 
olardı.
Qəbrin həmişə nurla dolsun, Səyavuş! Sən həmişə bizimləsən. 
Biz gəlməyəcəyik sənin yanına, bizi gətirəcəklər. Onda çox şeyi 
bölüşəcəyik səninlə. Nağıllar dünyasında nağıllar aləmi söhbəti­
mizin mövzusu olacaq...
Hamı yadda saxlasın ki, şair ölmür, bir dünyadan başqa dün­
yaya köçür. Hər iki dünyada yaşayır və yaradır. Bəli, sənin sa­
dəliyin, məhəbbətin, xoşbəxtliyin, böyüklüyün bizimlə yaşayır və 
bizimlə də yaşayacaq. Mən buna bütün varlığımla inanıram!
Şah məm məd Şahməmmədov,
şair-publisist
------------------------------------------------------------------------------  Vətən, səslə oğlunu
“ULDUZ-ULDUZ GÖY YANANDA GƏLƏRƏM”
Xatirə danışmaq ilk növbədə qo­
calıq əlamətidi və açığı mən kiminsə 
haqqında xatirələrə dalanda özümü qo­
calmış sayıram. Və Səyavuş çox tez 
qocaldı, özünü özündə itirdi. Müşa­
hidələrimə görə onlar üç dost idilər: 
Səyavuş Sərxanlı, Nüsrət Kəsəmənli, 
Sabir Rüstəmxanlı. Sonra üç dostdan 
biri hansısa səbəbdən onlardan ara­
landı -  bu Səyavuş idi, onun yerini isə 
Çingiz Əlioğlu tutdu. Sonra o yadım- 
dadı ki, Məmməd İsmayıl onun haq­
qında insafsız bir tənqidi məqalə yaz­
dı. Səyavuş tez küsən, incə qəlbli, hər şeydən sına bilən həssas 
bir xarakter sahibiydi. Məncə o məqalədən sonra Səyavuş özünə 
gələ bilmədi, səntirləyən kimi oldu, Məmməd İsmayıl günaha 
batdı.
Şəxsi tanışlığımıza, münasibətlərimizin istiləşməsi, məhrəm- 
ləşməsi... təbii ki, şeirlərindən, publisistikasından tanımışam 
rəhmətliyi, bir müddət “Azərbaycan” jurnalında şeirə baxırdı, 
mən də gənc şair olaraq şeirlərimi təqdim etmişəm, daha sonra 
Natəvan klubunun direktoru işlədim və müntəzəm görüşlərimiz 
məxsusi bir məcraya yönəldi. Təbiəti etibarı ilə odlu-alovlu 
adamdı rəhmətlik.
Əzizim o da para,
Ay doğdu, o da para.
Varmı bir odu sönmüş,
Canımdan od apara?
Bu bayatı təsadüfən yadıma düşmədi ki... o ətrafındakılara od 
paylayırdı elə bil. Məni görüncə bir “bah” deməsi vardı, doğ­
masını görürmüş kimi üzü-gözü işıqlanırdı. Mən də eləmirdim 
tənbəllik, onun yaddaşımda ilişib qalan misralarını elə onun kimi 
aşıb-daşan şəkildə, əlimi-qolumu yelləyə-yelləyə deyirdim:
t t ı s ?
Səyavuş Sərxanlı-----------------------------------------------------------------------------------
Ulduz-ulduz göy yananda gələrəm,
Bir səs düşər bu cahana -  qarşıla!
Üfüqlərin qanadında gələrəm,
Sevə-sevə, yana-yana qarşıla.
Mən bu bəndi deyincə çiçəyi çırtdayırdı, elə bil ona dünyanı 
verirdilər, başını bulayıb gülürdü və bunun dalınca da “gəl gedək 
bir pivə içək” gəlirdi. Əlbəttə, bu müsbət enerjili şairlə, əvəzsiz 
publisistlə, həyat dolu insanla vaxtını bölüşmək məndən ötrü də 
bir mənəvi qazancdı. Ömrümüz boyu qazandıqlarımızı itirə-itirə, 
torpaqa gömə-gömə gedirik və bir gün də ayılırıq ki, artıq özü­
müzdə də heç nə qalmayıb.
O, yoruldu, onu yordular və həm də özü-özünü yordu. Yorğun­
luq qarışıq bir dərd üzündə-gözündə yuvalanmışdı və mən heç cür 
bu halı ona yaraşdıra bilmirdim, çünki onun fıtrətindəki həyat eşqi 
bu dərdi-ələmi inkar edirdi.
Bu qeybətcil, sözbaz şair-şüəra mühitində mən bircə dəfə də 
olsa Səyavuşun kiminsə haqqında nəsə dediyini eşitmədim. On­
dan heç kəsə ziyan gəlməzdi.
Evində, ailəsində oldum, xanımıyla, oğlu-qızıyla əyani şəkildə 
tanış oldum və onu gördüm ki, Səyavuş Sərxanlı həyatda hər 
şeyə şaircəsinə yanaşır.
Qoy bir konkret xatirə danışım. Bir dostumuz vardı, o da de­
putatlığa namizəd idi. Səyavuşla mən də ona vəkillik eləmək 
üçün Bakıda Tiflis qatarına mindik ki, Tovuza gedək. Kupedə 
təbii ki, yolu qısaltma əməliyyatına başladıq, yəni şərab istemal 
elədik və uyuduq. Qatar Gəncəyə çatanda mən oyandım. Tovuzda 
da sübh tezdən vağzala bizi qarşılamağa gəlmişdilər, hansı qatarla 
gələcəyimizi də hələ dünəndən bilirdilər. Səyavuşa ehmalca to­
xundum ki, oyan, çatırıq. O da yuxulu-yuxulu “ə... yat, min ildi 
bu yollardayam, havasından bilirəm Şəmkirə çatanda”. Deməyimə 
peşman oldum, yerimdə dirsəkləndim. Şəmkirə çatanda bir də de­
dim, -  Səyavuş, Şəmkirdi, qalx da, bir azdan Tovuzdu. Yenə də 
qayıtdı ki, mənə öyrədəcəksən biz tərəfin yolunu? Dedi, axı mən 
havasından bilirəm hansı stansiyadı. Yenə dirsəkləndim, ta heç nə 
demədim, ancaq görürdüm ki, keçib gedirik. Bir də ağzımı acınca 
eyni cavabı aldım. Daha onu qatarda qoyub düşə bilməzdim ki?
------------------------------------------------------------------------------ Vətən, səslə oğlunu
Bir də pəncərədən baxanda gürcü hərfləriylə yazılı lövhələr 
gördüm.
-  Səyavuş havasından bilmirsən ki, Tiflisə çatırıq? Yenə nəsə 
demək istədi, dedim, hələ pəncərədən bax. Nə başınızı ağrıdım 
Səyavuşla Gürcüstanın balaca bir kənd stansiyasında düşüb də, 
üstüaçıq maşınla geriyə qayıtdıq, xeyli güldük. Bizi qarşılamağa 
gələnlər də elə düşünüb ki, biz gələsi olmadıq. İki saata Tovuza 
çatdıq, əhvalatı dostlara danışıb rəsmi görüşə məzə qatdıq. Bam­
başqa bir xatirə də danışardım, amma uzun bir söhbət və əməlli- 
başlı bir povest mövzusu olduğundan buraya uyğun sayılmaz.
Sən ki, hal əhlisən hər söz deyilməz,
Sözün şahı olan şaha əyilməz,
Bir sözdü mən dedim, daha deyilməz 
Bəh-bəh, qanad açır əhlikef kişi.
Bu yer bataqlığı çəkdi apardı,
Atmadı o miras -  o nurlu daşı.
Səni harda gördüm, harda itirdim,
Xoş gördük, əlvida,
Əhlikef kişi...
Səyavuş Sərxanlı-----------------------------------------------------------------------------------
Kəramət
şair
<St!S?
-------------------------------------------  Vətən, səslə oğlunu
GÖZƏL İNSAN... S.SƏRXANLI
1997-ci ildə mən hələ AYB-nə tə­
zə işə girmişdim. Yazıçılarımızı, şair­
lərimizi şəxsən tanımırdım. Bu ərəfə­
də şair İsa İsmayılzadə rəhmətə getdi.
Şairlərdən bir qrupu hüzrə gedirdi. Av­
tobus ayrılmışdı. Mən çox götür-qoy 
edəndən sonra yoldaşımdan xahiş elə­
dim ki, avtobus bizim rayonun içindən 
keçir, icazə ver, mən də gedim. O, yo­
la çıxan şairlərlə danışdı və biz getdik.
Mən bütün yol boyu bir küncə çəkilib, 
sakitcə oturmuşdum, çünki yol yoldaş­
larımın heç birini yaxından tanımırdım. Hamı yığılıb qabaqda 
söhbət edirdilər. Kürdəmirdə avtobusu saxladılar, çay içməyə 
düşdülər. Onların arasından ucaboylu, yaraşıqlı bir kişi mənə ya­
xınlaşdı və “bacı, siz də gəlin, çay için” -  deyə məni dəstəyə qat­
mağa çalışdı. Mən “çox sağ olun” deyib, təşəkkür etdim. Onlar 
çayı içib qayıdanda həmən kişi (sonradan tanıdığım və həmişə də 
hörmət etdiyim) Səyavuş Sərxanlı mənə də bir şüşə su gətirdi. 
Mən götürmək istəmədim. O isə: Bir baxın görün, bu avtobusda 
siz neçə qardaşın bir bacısısınız?! -  dedi. Sonra da: -  Siz hara 
gedirsiniz? -  deyə soruşdu.
-  Mən Tovuza gedirəm -  dedim.
-  Özünə, yoxsa kəndinə?
-  Kəndinə.
-  Hansına? Əsrik-Cırdaxan kəndinə? Ay... Ələkbər, deyə o, 
üzünü Ələkbər Salahzadəyə tutdu. Bilirsiz, bu bacı kimlərin 
kəndçisidir? Məmməd İsmayılın, Məstan Günərin, M.Namazın. 
O, sonra mənə tərəf çevrilib dedi: -  Mən sizin kənddə o qədər 
olmuşam ki..., çox səfalı yerlərdir. Tanış olaq, mən Səyavuş 
Sərxanlıyam, özüm də şamxorluyam (şəmkirli). O qardaşlar da 
Ələkbər Salahzadə, Nazif Ələkbərli, Vilayət Rüstəmzadə, bu isə
« s tü ?
sürücüdür.
Artıq axşam düşürdü. Biz rayonumuza çatırdıq. Rəhmətlik (di­
lim də gəlmir onu belə çağıram) Səyavuş müəllim mənimlə birgə 
düşüb, yaşlı bir kişinin taksisini saxlatdı. Məni maşına əyləşdirib 
sürücüyə dedi: “Bax ha, nömrəni götürürəm. Bu xanım -  mənim 
bacımdır (onda mobil yox idi), mən də Səyavuş Sərxanlıyam. 
Onu sağ-salamat mənzilə çatdır”.
Sonralar biz iş yoldaşı olduq. Hər səhər işə gələndə o, əlində 
gül-dəstəsi, heç olmasa, kiçik bir budaq gətirərdi. Mənimlə sa­
lamlaşar: “Məmməd İsmayıl gəlsin, mütləq Əsriyə gedəcəyəm” -  
deyərdi. Ölümündən bir-iki ay qabaq yenə dedi: “Fəxriyyə, bu il 
mütləq Əsriyə gedəcəyəm!”
Əcəldən macal olmadı. Allah sənə rəhmət eləsin, mənim şair 
qardaşım, əziz Səyavuş!
Şəxsiyyətinə, insanlığına, səmimiyyətinə inandığım, ruhuna 
baş əydiyim Səyavuşa bacı həsrətilə:
Fəxriyyə Quliyeva, 
AYB-nin işçisi
Səyavuş Sərxanlı-----------------------------------------------------------------------------------
ƏMİM SƏYAVUŞ SƏRXANLINI 
XATIRLAYARKƏN...
Hələ kiçik yaşlarımdan poeziya aşi­
qi idim. Şeiri sevərdim, şairləri sevər­
dim. Onların yazdıqlarını əzbərlər, ki­
çik qəlbimin dərinliklərində hər birinə 
əbədi yer ayırardım.
Arzum jurnalist olmaq idi. Bu arzu­
mu əmim Səyavuş Sərxanlıya söylə­
yəndə o, mənə demişdi:
-  Nənəş (əmim məni belə çağı­
rardı), mənə bir məktub yaz, görüm 
xoşuma gələcəkmi? Və məni qane 
edəcəkmi?
Mən taleyin qismətindənmi deyim, yoxsa bu məktubu yazmağa 
hazır deyildimmi deyim, bilmirəm nədən, məktubu yazmadım. Bu 
məktub mənim birinci imtahanım olacaqdı, əgər yazsaydım... 
Doğrudur, sonralar mən bir çox şeirlər, xatirələr yazdım. Ancaq 
onları da heç bir yerdə çapa vermədim. Kaş ki, göndərəydim. 
Televiziyada Azər Mirzəyevin hazırladığı “Görüş yeri” verilişinə 
baxanda ürəyimdən nələr keçdi, Allahım, bunu bir sən bildin, bir 
də mən. Sanki sətirlər qəlbimdə özünə yer açdı və varaq-varaq 
yazılar yazıldı. Doğma Şəmkir torpağının, Sərxan kəndinin, uşaq­
lıq xatirələrinin şahidi -  baba ocağının ətri gəldi bumuma:
Çəkilər çöllərə ömrün yazıtək,
O bir əsərdir ki, yazıb kəndimiz.
Evin baş ucunda gün parçasıtək 
Sünbül darağını asıb kəndimiz.
***
Mən səni dağlar qədər əzəmətli, vüqarlı görüb-tanımışdım, 
səsini Şəmkir sularının səsi kimi şaqraq, gurultulu eşitmişdim.
------------------------------------------------------------------------------  Vətən, səslə oğlunu
4 t!S ?
Gözlərinin dərinliyində Vətəninə, obasına, dost-tanışına, doğ­
malarına məhəbbətlə yanan bir atəş görmüşdüm həmişə.
Amma səsinin titrədiyini eşitməmişdim. Həyəcandan dolan 
gözlərini görmək istəməzdim. Kaş səsim çataydı sənə. Deyər­
dim, qalx ayağa, əmi! Hanı sənin o məğrur duruşun, o odlu- 
alovlu səsin, o şirin söhbətin?!
Ağlamaq, hay salmaq istədim, necə ki, özün yazmısan:
Durub haqq evinin astanasında 
Allaha, Tanrıya etiraz kimi 
Dəli bir ağlamaq 
Keçdi könlümdən.
Şair, söylədim, nədən belə qərib-qərib baxırsan? Nədəndir 
bu həzinlik?
Axı, mən səni belə görüb, belə tanımamışdım?..
Ağladım, hönkür-hönkür ağladım.
Heç bir gileyini deməz, heç kəs haqda pis danışmazdın, ay 
əmi?
Həmişə bizə -  Göyçaya dost-tanışlarla gələrdin. Evimizdə 
bir şadyanalıq olardı ki, gəl görəsən. Son vaxtlar isə belə görüş­
lərin həsrətində qaldıq, ay əmi.
Dost-tale işidir, çoxu unudub,
Dostluq biçənəkmi, gedək biçməyə.
Çaylar bulaqların əlindən tutub,
Aparar okean dərsi keçməyə!
Bir qələm, bir ürək baş-başa yanar,
Daş da dilə gəlmək həvəsindədir.
Tufanlı sinəmdən bir səs boylanar 
Mənim rahat günüm dost səsindədir.
Səyavuş Sərxanlı---------------------------------------------------------------------------------
“Dünya ulu, yollar uzun, biz də yolçu” yazmışdın sən 
“Yormaz bu yollar məni” kitabında. Fikri, əməli qanadlı, şad 
günü-qayğısı atlı, əliçıraqlı. Bəzən böyük bir nur mənbəyinin
varlığını yalnız o keçəndən sonra hiss edirik. Sənin də 
qəlbində nur seli vardı.
Bu sətirlər, bu qəlbi titrədən sözlər sənin öz müəllif sözlə­
rindir.
Bu kitabı dəfələrlə oxumuşam. Hər dəfə mənə bir-birinə 
bənzəməyən təsir bağışlayıb. Sanki, şair, səni yenidən kəşf 
edirəm mən. Sən insanları güzgüyə, günəşə bənzətmək is­
təyirdin. Halbuki sən özün güzgü idin, günəş idin, mənim 
qəlbimdə həmişə yaşayan, yanan şairim. Çünki sən daima 
özünün deyil, özgələrin dərdini çəkdin. Onlara yandın. Elə 
ondandır ki, sənin gəlişin də, gedişin də bilindi. Gedişin ha­
mını yandırdı, ürəkləri göynətdi.
“Qayıt” şeirini oxuyanda həmişə gənclik illərinin xəyal­
larına dalıram:
Ötəri buludtək dolmağa nə var?
Ömür istəyirəm gurşadla yağsın.
Dünyada arxasız qalmağa nə var?
Heç kəs əmisindən yetim qalmasın.
“Əsl şair odur ki, Müşfiq kimi dünyadan erkən gedə” - de­
yərdin sən.
Ancaq taleyin hökmü qarşısında çox istərdim ki, həkimlər 
ölümün gözünü qamaşdıra biləydilər, şair.
Bir arzu söndümü,
Ümid keçdimi, -
Qəlbinin oduyla alışdırar o.
Öz ağ xalatında gur işıq kimi
Ölümün gözünü qamaşdırar o.
Fikirləşəndə ki, Bakıdan Səyavuş Sərxanlı Şəmkirə yol al­
mayacaq, yolüstü Göyçay torpağına ayaq basmayacaq, anası 
Səadət əvəzi anam Sevdanın ağ saçlarından öpməyəcək, “Mir­
zə qağa” -  deyə müraciət etdiyi, atamın ocağına gəlib, “Müba-
«StL3<?
------------------------------------------------------------------------------  Vətən, səslə oğlunu
riz bəy, Firdovsi xan, Nənəş xanım” -  deyib, bizi bağrına bas­
mayacaq, hayqırmaq, nalə çəkmək keçir ürəyimdən.
Dünya çox qəribədir, bu qəribəliklərlə dolu dünyaya gəlirik 
və qəribəliklərlə dolu dünyanı tərk edirik. Tale hərənin qismə­
tini özü yazır alnına.
Sənin bu dünyadan gedişinə inana bilmirəm, əmi. Çünki bu 
gediş quş uçuşu kimi oldu:
Milyon-milyon yuva quran o quşdu, 
Milyon-milyon sorğulardan sovuşdu.
Asta yeri, dörd yan eniş-yoxuşdu,
Ömür kimi çox narahat dünyadı.
Bəli, dünya həmin dünyadı, belə gəlib, belə də gedəcək. 
Ancaq dostlar dəyişməyə, xislətlər, qəlblər dəyişməyə, insan­
lar, etibar, ilqar dəyişməyə.
Allah amanında, yaxşı yol sizə,
Ey arxa çevirib, gedən dostlarım.
Ötüb, dil-dil ötüb, indi kiməsə 
Ey təzə nəğmələr ötən dostlarım.
Hələ kefiniz kök, halınız xoşdur,
Hərəniz bir ciyər parası kimi.
Haçan qayıtsanız, yeriniz boşdur 
Sinəmdə bir güllə yarası kimi.
Qayıtdınız, ancaq gec qayıtdınız. Çünki dost sevgisi ilə dolu 
bir qəlb artıq döyünmürdü. Dost eşqi ilə yanar gözlər artıq qa­
panmışdı. “Dost” söyləyən dil artıq susmuşdu.
...Sərxana qədəm qoyub, uyuduğun məzarıstan qarşısından 
keçəndə başdaşın görünür. Qəbrini ziyarət edəndə canlı bir var­
lıq kimi səninlə danışmaq istəyirəm. Demək istəyirəm ki, açıq 
bir kitabsan, heç kim səni axıra qədər oxuyub qurtara bilməz. 
Çünki səni heç bir şairə bənzədə bilmərəm. Sinə daşın isə
Səyavuş Sərxanlı---------------------------------------------------------------------------------
4 0 ?
sənin üçün artıq qapanmış bir dünya kitabıdır. O kitabı yalnız 
sən özün oxudun, sən anlaya bildin... Çünki dünyanı başa düşüb 
duymaq bacarığı güclü idi səndə.
Sənin haqqında yazmaqla, danışmaqla qurtarmaq olmaz, 
əmi! Həmişə fəxr edirəm ki. Səyavuş Sərxanlı mənim əmim­
dir. Sənin böyüklüyün qarşısında baş əyirəm. Allah sənə 
rəhmət eləsin deyirəm, əmi. Torpağın nurla dolsun, yerin cən­
nət olsun...
----------------------------------------------------------------------------  Vətən, səslə oğlunu
Məhəbbət Mirzəqızı, 
müəllim
(şairin qardaşı qızı)
4 0 ?
BİR AN KİMİ KEÇƏN ÖMÜR...
1963-cü il sentyabrın 2-si idi (1 
sentyabr bazar günü idi). ADU-nun 
filologiya fakültəsinə daxil olmuşdum. 
Bizimlə eyni vaxtda (həmin ildə) fa­
kültəmizin daxilində jurnalistika böl­
məsi də açılmışdı. Həmin günü iki fa­
kültənin tələbələri br auditoriyada mü­
hazirəyə qulaq asırdıq. Çoxları müha­
zirəni yazırdı, o cümlədən mən də. 
Qəfildən qələmim yazmadı. Geri qal­
mamaq üçün yazıya karandaşla davam 
etdim. Arxadan mənə bir balaca kağız 
uzatdılar. Yanımda əyləşən qız kağızı alıb mənə verdi. Onu oxu­
dum. «Niyə karandaşla yazırsınız?». Heç məhəl qoymadan bir 
parça kağıza zarafatyana: «Kasıbçılıqdan qələm almağa imkanım 
yoxdur» -  sözünü yazıb, geri göndərdim. Fasilədə naməlum 
müəllif özünü təqdim etdi:
-  Səyavuş Sərxanlı.
Tanış olduq. Mən rəfıqələrimlə tez ünsiyyət qurdum. O da öz 
qrupunda çoxlu dost qazanmışdı. Fasilələrdə yığılıb diskussiyalar 
keçirirdik. On dəqiqəlik fasilə zamanı Səyavuş Sərxanlı o biri 
uşaqlardan çox seçilirdi. Günlər keçdikcə biz dostlaşırdıq. Ara­
mızda bir səmimiyyət yaranırdı. Bu səmimiyyət onun dünyagö­
rüşünün genişliyindən, fəlsəfi fikirlər yürütməsindən irəli gəlirdi. 
O, dünyada həyatın bütün girdablarına batıb-çıxmış bir insanın 
səviyyəsində, kifayət qədər həyat təcrübəsi olan adamlar kimi 
dərdli-dərdli danışar, əhatəmizdəki yaşlı nəsli də öz söhbətlərinə 
cəlb edərdi. Ən maraqlısı bu idi ki, yaşca ondan çox böyük olan 
nəslin nümayəndələri gözləri dolaraq onun dediklərinə şərik 
olurdular, ona «sənin gələcəyin var» deyirdilər. Bu sadə, lakin 
çox təvazökar, qürurlu oğlanın yaşına yaraşmayan çox qəmli göz­
ləri, məğrur duruşu olsa da, onun nədən qəmləndiyini, nədən 
dolduğunu heç cür anlaya bilmirdim. Çox sonralar boynuna aldı
S O ?
Səyavuş Sərxanlı-----------------------------------------------------------------------------------
ki, o, 1960-cı ildə əla qiymətlərlə indiki ATU-nun müalicə-pro­
filaktika şöbəsinə daxil olub, bir qızı sevib və onu faciəvi şəkildə 
itirib. Sonra seminarlarda meyidi gözləri ilə görəndə diksinib və 
birdəfəlik Tibb Universitetini tərk edib. Şəmkirdə fəhlə, qəzetdə 
korrektor və s. vəzifələrdə işləyib. O, tələbə ikən insan anatomi­
yasının xəritəsini o qədər dəqiq çəkibmiş ki, tələbələr uzun müd­
dət o xəritədən istifadə ediblər. İnstitutun partiya təşkilatı katibi 
rektorun göstərişi ilə onun dalınca gəlib instituta qayıtmasını xahiş 
edib. O isə qayıtmayıb. İki ildən sonra təsadüfən jurnalistika fa­
kültəsi açılıb və o da həmin fakültəyə daxil olub.
Yanvarın 8-də ilk imtahanlar başladı. O vaxtlar ADU-nun bi­
nası indiki İqtisad Universitetinin binasında idi. Birinci mərtəbədə 
kitabxananın oxu zalı yerləşirdi. İmtahanı verib auditoriyadan çı­
xanda kitabxananın qarşısında qələbəlik gördüm. Mən də içəri keç­
dim. Və... S.Sərxanlının gözəl bir poemanı əzbərdən söylədiyini 
gördüm. Sonra öyrəndim ki, rəhmətlik Əkbər Ağayev (o, xarici 
ölkələr ədəbiyyatından dərs deyirdi) Səyavuşdan imtahan götürər­
kən, Səyavuş söyləyib ki, o, Hötenin «Faust» əsərinin bir fəslini 
tərcümə edib, əgər icazə versələr, söyləmək istəyir. Əkbər 
müəllim də icazə verib. Əkbər müəllimin tərcüməni axıradək din­
ləyib gözlərinin yaşını sildiyini gördüm. Həyəcanlandım... Otaqda 
o qədər adam var idi ki, sanki imtahan getmirdi, poeziya gecəsi 
keçirilirdi. Əkbər müəllim başını qaldırıb «Sən böyük şair olacaq­
san, oğlum» -  dedi və tapşırdı ki, imkan daxilində poemanı axı­
radək tərcümə etsin və əlavə etdi: -  Əgər mən sənə «əla» qiymət 
yazmasam, biləklərim sınar! Elə bu vaxt oxu zalından elə bir 
avasiya qalxdı ki, gəl görəsən. Ürəyim sevincimdən elə döyünür­
dü ki...
İlk dəfə həmin gün onu taleyimə «mayak» seçdim. Biri-biri­
mizdən xəbərsiz idik. Sən demə elə həmin günü o da mənə ürə­
yini açacağına qərar veribmiş. Biz 1964-cü il yanvar ayının 8-də 
imtahandan sonra oturub söhbət edirdik və o, gözləmədiyim halda 
məndən doğulduğum günü soruşdu. Mən də ağlıma heç nə gətir­
mədən dedim ki, fevralın 28-i. O, güldü və zarafatyana mənə dedi 
ki, sən mənim pasportuma nə vaxt baxmısan? Mən heç nə başa
___________________________________________________  Vətən, səslə oğlunu
düşmədim. Dedim ki, mən sənin pasportunu harada görə bilərdim 
ki?.. Sən demə, Səyavuş 1942-ci il fevralın 28-i, mən isə 1945- 
ci il fevralın 28-i doğulmuşuq. Üç yaş fərqi ilə eyni gündə dün­
yaya gəlməyimiz talelərimizi bir-birinə bağladı (Axı, ərlə-arvadın 
torpağı eyni yerdən götürülübdür, deyiblər).
Çox qəribədir ki, o heç bir vaxt «sevirəm» sözünü işlətməzdi. 
Həmişə «istəyirəm» deyirdi. Uşaq vaxtından ədəbiyyata meyilli 
olduğumdan, həyata kitablardan gəldiyimdən ona sual verdim ki, 
sən niyə «sevirəm» sözünü işlətməyi xoşlamırsan?
Cavab verdi ki, insan üçün «sevgi», «sevirəm» sözü mücərrəd 
sözdür, o mənada ki, sevginin ömrü çox qısadır, amma istək öm­
rün sonunadək davam edir. Həqiqətən də o məni ömrünün sonu- 
nadək yalnız istədi, arzuladı və bu istəyin daimiliyi üçün çox vaxt 
uzun müddətə uzaqlara ezam olunurdu ki, qayıdanda sirli bir aləm 
yaşasın. Bu minvalla III kursun mart ayınadək heç bir vaxt ayrıl­
madan birlikdə olduq. Fəqət mart ayında dostlar gəlib dedilər ki, 
özünü ona yetir... Qorxdum,., qaçdım... Necə?., bilmirəm... Onu 
40-41 dərəcə qızdırmada, çox ağır vəziyyətdə, bayılmış şəkildə 
gördüm. Tələbə dostu Gülabbas Qəhrəmanov mənimlə əl-ələ tut­
du, oturacaq düzəltdik və onu əlimizin üstünə alıb təcili yardım 
maşınına mindirərək xəstəxanaya çatdırdıq. Çox əziyyətli günlər 
yaşadıq, amma mən bezmədim. Bundan on dəfə də ağır olsaydı, 
yenə sinə gərərdim. Mənim üçün onu itirmək, həyatımı itirmək 
demək idi. Bir ildən artıq müddətdə xəstəxanada yatdı və nəha­
yət, tamam sağlam bir insan kimi həyata qayıtdı.
1966-cı ildə nişanlandıq, 1968-ci ildə, universiteti bitirdikdən 
sonra biz evləndik. Səyavuş Universiteti bitirəndə artıq «Azər­
baycan gəncləri» qəzetində təcrübə müddəti keçən təcrübəçi kimi 
fəaliyyət göstərirdi. Qəzetin redaktoru Cəmil Əlibəyov onun xət­
rini çox istəyirdi. Şeirlərinin dərcinə çox yer verirdi. O, mət­
buatda olduğu kimi, televiziya ekranında da gənclər üçün nəzərdə 
tutulmuş «Səhər» proqramının aparıcısı kimi fəaliyyət göstərirdi. 
Səyavuş Sərxanlı yavaş-yavaş məşhurlaşırdı.
Bir gün rəhmətlik yazıçı Fərman Kərimzadə bizə gəldi (ailəvi 
dost idik) və dedi ki, «Səyavuş, hazırlaş, «Ulduz» jurnalında ştat
462i ?
Səyavuş Sərxanlı-----------------------------------------------------------------------------------
açılıb deyəsən, orada bir vakansiya yeri var, gedək, görək səni ora 
işə düzəldə bilərikmi?». O, bu sözləri deyib, gülümsündü və 
əlavə etdi ki, səni də qəbul etməsələr, kimi qəbul edəcəklər, sən­
dən istedadlısınımı tapacaqlar?!».
O gündən, 1968-ci ilin baharından «Ulduz» jurnalında işə baş­
ladı. Tezliklə jurnalda «Ölüm sevinməsin, qoy!» -  rubrikası açıldı 
və Səyavuşun bu səpkidə silsilə yazıları çap olundu. Ədəbi mü­
hitdə hər bir yazı bomba kimi partlayırdı. Amma kim bilərdi ki, 
onun publisistikaya gətirdiyi bu yeni nəfəs kimlərinsə içində ya­
ranmış rəqabət hissini qıcıqlandıracaq, közərən hisslərinin üstünə 
bir az da neft töküb alovlandıraraq, onları haldan çıxaracaq və bu 
kimsələr sonralar onun qətlinə fərman imzalayacaqlar. Bu dördlü- 
yün arxası çox möhkəm idi.
Qətllər də müxtəlif formada həyata keçirilərmiş. İnsanı bir gül­
ləyə qurban vermək də olar, onun övladına da xələl yetirmək olar 
və beləliklə də ata-ananın ömrünü əlindən alıb onu qəbrə gömült- 
mək də olar və s. Lakin sağ ikən, diriykən canlı bir şairi öldür­
məyin tamam başqa yolları varmış... şairi şair, publisisti publisist 
kimi, yazıçını isə bir yazıçı kimi, gözü baxa-baxa, onu danmaq da 
olarmış.
1979-cu ildə Yazıçıların IV qurultayında nasirləri, şairləri, 
publisistləri və s. adbaad sadalayanda Səyavuşun adı nə şair, nə 
yazıçı, nə də publisist kimi anılmadı. Səyavuş qurultaydan bir ne­
çə il əvvəl Sosialist Əməyi Qəhrəmanı, neftçi F.Salmanov haq­
qında «Ağ dünya» romanını yazmışdı. Amma çap etdirə bilmə­
mişdi. Əsərin çapını zamanın ixtiyarına buraxmışdı.
Sonra Səyavuşu Moskvaya Ali İxtisaslaşdırma kursuna göndər­
mişdilər. Bakıda ikən onu şair və publisist kimi təsdiqləmişdilər. 
Moskvada ixtisaslaşdırma kursunu bitirib qayıdandan sonra yazıçı 
kimi də təsdiq etdilər. Zatən, onun bütün publisistikası bədii ro­
man səviyyəsində qarşılanırdı. Tənqidçi Qulu Xəlilov onun «Sibir 
nağılı»nı oxuyandan sonra zəng edib dedi ki, Səyavuş, mən buna 
oçerk yox, povest deyərdim. Oxuduqca özümün maral kirşələrinin 
üstündə ucu-bucağı görünməyən buzlaqlarda necə sürüşdüyümü 
hiss edirəm.
___________________________________________________  Vətən, səslə oğlunu
4 t 22?
Büllur mirajı sanki gözlərimlə apaydın gördüm. Səyavuş, Allah 
səni var eləsin. Mən buzlaq yaşayışını da yaşadım. O ənginliklərə 
sənin nəfəsinlə getdim də, gəldim də! -  dedi.
70-ci illərin əvvəllərində isə Yazıçılar İttifaqında belə bir ha­
disə də olmuşdu. Qocaman yazıçı Əli Vəliyev iclasda ayağa qal­
xıb üzünü R.Rzaya (o, iclasa sədrlik edirdi) tutub demişdi ki, 
yoldaşlar, demirəm cavan jurnalistlər, hətta biz qocaman yazıçılar 
da ölmüş, quru bir sahəni (publisistikanı) dirildən, ona can, yeni 
nəfəs verən bu oğlandan (Səyavuş Sərxanlıdan) publisistik yazı­
ları yazmağı öyrənməliyik!
Bütün bu söhbətlər canlı tarix olsa da Yazıçıların IV qurul­
tayında bu tarix unudulmuşdu. Bəli, qurultayda nasirlərin adı çə­
kildi -  Səyavuş yox idi, şairlərin adı çəkildi -  Səyavuş yox idi, 
publisistlər siyahısında da Səyavuşun adı çəkilməyəndə Səyavuş 
durub sakitcə eşiyə çıxır... və orada Seyran Səxavəti görür... 
Onların hər ikisi bu qurultayda möhkəm vurulmuşdular. Bir az 
dərdləşəndən sonra o, yavaş-yavaş evə qayıtmışdı. Danışmırdı, 
dinmirdi (belə anlarda onu heç bir vaxt dindirib söylətməzdim, 
vaxtını gözlərdim. Fikirləşirdim ki, özü sakitləşib hisslərini ələ 
alanda, yəqin ki, nəsə söyləyər). İki gün üzüüstə yatdı, çörək də 
yemədi. Nəhayət, qalxıb yuyundu və çörək yeməyə əyləşəndə 
mənə dedi ki, Emi, (O məni həmişə belə çağırardı)... Və o, 
yuxarıda qeyd etdiyim iclasda Əli Vəliyevin çıxışım, oradakı söh­
bətləri yadına salıb danışdı və əlavə etdi ki, bu gün mənim şair­
liyimi də, yazıçılığımı da, hətta publisistliyimi və publisistikamı 
da dandılar, daha doğrusu, dandırdılar... Mən bilirəm bu şətəl mə­
nə kimdən keçib, amma eyib etməz. Yazdıqlarım kitab şəklində 
durursa, bu mənim bəsimdir. Qurultayın qərarları isə protokol­
larda qalacaq. Dərd budur ki, qurultay başlamazdan bir az əvvəl 
mənə qurğu quranlardan biri (əsası) pilləkənlərdə mənimlə rast­
laşdı. Əlimi sıxıb, üzümdən öpdü və mənə xoş sözlər söylədi... 
Neyləmək olar?.. Mən bilərəkdən geri çəkilib meydanı onlara 
verirəm. Allah onları özləri kimi xəbis adamlardan qorusun. Və 
o, həmin gecə «Dostlara rekviyem» şerini yazdı.
Heç bir sual vermədim, amma öz-özlüyümdə fikirləşdim ki,
« j ?
Səyavuş Sərxanlı------------------------------------------------------------- --------------------
görəsən necə ola bilər ki, 7-8 şeir və publisistik kitabların müəl­
lifini, üzdə olan bir adamı göz görə-görə «görmürəm» deyib, hə­
yasızcasına ona «sən yoxsan» söyləyib, hədsiz həssas, canlı bir 
insanı qırağa qoymaq olar?.. Nə isə... Səyavuş bu ağrını heç kimə 
heç nə anlatmadan çox böyük çətinliklə həzm etdi.
Ailəmiz dörd nəfərdən ibarət idi. Ata-ana, qız və oğul. Dörd 
nəfər olmağımıza baxmayaraq, biz birotaqlı mənzildə yaşayırdıq. 
İmran Qasımov bu otağı Səyavuşa 1974-cü ildə vermişdi. Artıq 
80-ci illərin ortaları idi. Səyavuşa zərbələr üst-üstə vurulurdu. 
Sanki gözə görünməyən bir mexanizm onun ölümünə çalışırdı. 
Lakin o, öz şaqraq gülüşləriylə hər şeyin üstünə ipək bir pərdə 
çəkirdi. Çünki bu illərdə bizim birotaqlı otağımıza kimlər gəlmə­
mişdi... Yazıçıların böyükdən-kiçiyinə kimi bu ocaqda çörək kəs­
mişdi. Hamısı da çox böyük razılıqla, ürəkaçıqlığı ilə özlərini evi­
mizə məhrəm sayırdılar, sıxıntı çəkmirdilər. O evdə çox qəribə 
bir ərk var idi. Çox güman ki, 70-ci illərin tanınmış qələm ustala­
rının əksəriyyəti bizimlə eyni vaxtda oxuduqlarından (bir kurs 
yuxarı, bir kurs aşağı) hamı biri-birini tanıyırdı və bu da onlara 
özlərini sərbəst hiss etməyə imkan verirdi. Mən də onların hamı­
sını qayğıkeş bacı kimi qəbul edir və hörmətlə yola salırdım.
Bir gün yenə uşaqlar bizim evə yığışıb dərdləşir, yeyib-içir­
dilər. Hamı dağılandan sonra məlum oldu ki, Səyavuşu «Qızıl 
qələm» mükafatına layiq görüblər. Lakin diplom yazılan gündən 
seyfə qoyulub, səhəri günü isə siyahıya tamam başqa bir adamın 
(o adamın ki, Səyavuş onlar üçün misralarını düzəldib, onlara şeir 
yazmaq öyrədib) adı çəkilib. İstedadı məhv etməyin yollarından 
biri də bu idi: -  «Bax, sən layiq olsan da, haqqını başqalarına 
veririk»... İnsanı həyatdan çiyrindirməyin nə iyrənc yolları var­
mış?.. Üç dəfə bu fəxri ad ona yazılıb, başqalarına verilib... dərd 
bu idi ki, ailəmiz bu hadisənin üçündən də xəbərdar idi, lakin nə 
Səyavuş, nə də mən bir adama bu haqda giley-güzar etmədik.
Amma bir müddətdən sonra onu xəbərsiz-ətərsiz iki dəfə «Qı­
zıl qələm» mükafatına layiq gördülər, diplom də verdilər, amma 
nə mənası... Artıq gec idi. O şirinlik qalmamışdı. Zərbəni zərbə 
dalınca alan Səyavuş artıq həyata təslim olurdu. Ürəkparası san-
«5E S ?
___________________________________________________  Vətən, səslə oğlunu
dığı dostlarından biri ona verilmiş evini, ocağını əlindən almışdı. 
«Dost»u şəhərdən kənarda yerləşən üç otağını kiməsə verib, mər­
kəzdə Səyavuşa verilən üçotaqlı mənzilə köçmüşdü (bu da növ­
bəti zərbə). Bunu da həzm etdi (etdik). Səsimiz çıxmadı.
1986-cı ildə «Yazıçı» nəşriyyatına təqdim olunmuş şeirlər ki­
tabı artıq 15 ilə yaxın idi ki, çap olunmadan nəşriyyatda yatırdı. 
Bir gün o, ustuf addımlarla gedib, qovluğunu nəşriyyatdan götü­
rərək evə gəlmişdi. Qovluğu görüncə bənizimdə qan qalmadı. 
Heç nə soruşmadım. Çünki özü məndən də betər halda idi. Din­
mirdi, sakitcə yuyunub, gəlib çörəyini yedi, bir az içdi. Danışma­
dım. Hər ikimiz dolmuşduq. İkimizin də için-için ağlayıb boşal­
mağa ehtiyacımız var idi O, öz görkəmi kimi naqis bir adamdan 
daha bir zərbə almışdı... İndi məni yandıran o idi ki, sən demə, o 
vaxtlar Səyavuş bərk ağrıyırmış. Ağrı ona güc gəldikcə, o, içkiyə 
meyillənir, ağrılarını sakitləşdirirdi. Onun iş otağına nə vaxt keç­
səm, həmişə şamı yandırıb, onun işığına qarşısındakı vərəqə 
qeydlər etdiyini görürdüm. Çox kövrək olduğunu bilirdim. Ona 
bildirmədən gözlərinə baxırdım. Gümanımda yanılmırdım. Onun 
yanaqlarından yaş süzülürdü. Mən bunu heç kimə demirdim. Hər 
ikimiz sakitcə oturub dərdləşər və ürəyimizi boşaldardıq.
Son zərbə çox ağır və ağrılı oldu. Bir gün dərdlərini ovudub, 
ağrıların əlindən özünü birtəhər yuxuya verib yatırdı şair. Qəfil 
bir zəng oldu. Danışan rəhbər işçilərdən biri idi. Mənə dedi ki, 
Səyavuşa çatdır ki, axşam televizora baxsın. Bu gün ona “Əmək­
dar İncəsənət Xadimi” adı verilməsi haqda sərəncam oxunacaq. 
Səyavuş bu haqda mənə demişdi, amma əlavə etmişdi ki, «Əgər 
qoysalar!..»
Çox tərəddüddən sonra gedib onu qaldırdım və dedim ki, bəs, 
belə bir söhbət var, əgər qalxa bilərsənsə, qalx, birlikdə qulaq 
asaq.
«Uşaqlara da xəbər elə» -  dedi və durub ağır-ağır o biri otağa 
keçdi. Veriliş başladı. O isə həyəcanını boğmağa çalışırdı. Adlar 
bir-bir oxunurdu. Nəhayət, Səyavuş adını eşidəndə dik ayağa 
qalxdı. «Ura!» demək istədi, amma Sərxanlı yerinə Məmmədzadə 
oxunanda yerə çökdü (Bu sonuncu zərbə idi).
Səyavuş Sərxanlı-----------------------------------------------------------------------------------
Həmin gecə dərdlərini, ona edilən halsızlıqları ürəyində, için­
də əridib həzm edən Səyavuş gecəyarısı elə çığırdı ki, mən özü­
mü onun otağına çatdıranda bir də bərkdən qışqırdı. Bu qışqırtını 
bütün bina eşitdi. «O qara kişi məni əlimdən bərk vurdu» -  dedi. 
Əlini açıb-yığdım, qolu rahat qatlanırdı. Onu sakitləşdirdimsə də, 
səhər açılıb, yerişini görəndə hər şeyi başa düşdüm, amma üzünə 
vurmadım. Öz çəkisindən qat-qat ağır dərdlərini sinəsində hüznlə 
daşıyan Səyavuşu iflic vurmuşdu... əli sinəsi üstə qatlanmış, sol 
ayağı isə axsayırdı. O, işə gedəcəyini bildirdi və xahiş etdi ki, 
makinanı gətirim. Növbəti ezamiyyətə çıxması haqda ərizə yaza­
caqdı... Yazdı... və son nöqtəni vuranda... elə bil kimsə makinanı 
qaldırıb yerə vurdu, makina öz-özünə yerə düşdü, ikiyə bölündü... 
Mən heç nə olmamış kimi makinaya əhəmiyyət vermədən oğlunu 
çağırdım ki, qaldır, biz ata ilə Yazıçılar Birliyinə gedib qayıdırıq...
Ağrıyan ayağı ilə çox çətinliklə dördüncü mərtəbəyə gedib 
çıxdıq. Hamı ilə görüşdü. Heç kimə heç nə deməsək də, onun 
əlində, ayağında -  yerişindəki dəyişikliyi hamı hiss etdi. Qayı­
danda ona çoxlu şeirlər gətirməsini tapşırdılar. O da gülə-gülə 
«sağlıq olsun, qayıtsam, gətirəcəyəm» -  dedi. Mən artıq hiss 
edirdim ki, bu onun sonuncu iş günüdür.
Şəmkiro -  ata ocağına yola düşdük. O, bu ocağın həsrətilə 40 
il Bakıda yaşadı. Həmişə de yaşadığı kəndinin, ocağının, kəhrizin, 
Kotan bulağının, evlərinin qarşısındakı döşün həsrətilə yaşadı. 
Mən özüm ona dedim ki, Səyavuş, gəl kəndə gedək, doktor Tel­
man (qardaşı) sənə baxsın, nə lazımsa, o özü edəcək. Getdik... 
Arada bir dəfə onu Bakıya qaytardıq. «Suda batan, saman çöpün­
dən yapışar» deyiblər... Onu bir də aparata saldıq. Başında xər­
çəng yuva salmışdı. O, zəbt etdiyi yuvanın tam sahibi idi. Hə­
kimlər hər şeyin çox gec olduğunu bildirib təcili geri qayıtma­
ğımızı məsləhət gördülər, artıq onun günləri sayılırdı. Bu gəlişi 
və qayıdışı özümə bağışlaya bilmirəm. Ona nə qədər əziyyət ver­
diyimi, yolda onu nə qədər narahat etdiyimi düşündükcə, onun bir 
günlük geri qayıtması üçün nələri qurban verərdim, anlada bil­
mərəm. Amma... çox gec idi... 40 il Şəmkirə köçməyə can atan 
Səyavuşu bu qayıdışı ilə ədəbilik Şəmkirə qaytarırdım və bir
t C J ?
-----------------------------------------------------------------------------  Vətən, səslə oğlunu
gündən sonra onu altı qardaş (onlar yeddi qardaş bir bacı idilər) 
bir bacıya, ata və anasına tapşırıb geri qayıtdım.
O zaman heç təsəvvür edə bilməzdim ki, mən bütün həyatımı 
da Səyavuşla birgə qəbrə gömmüşəm. Ondan ayrılmaqla mən 
həyatdan ayrıldım. Geri dönəndən sonra hər şeyim ola-ola, “qey­
rətlilər sayəsində” heç nəyin sahibi ola bilmədim. Sən demə, mən 
həyatımın davamını da Səyavuşla birgə basdırmışam. Yaşayıram, 
amma yoxam...
Səyavuşun ruhuna dərin hörmət və izzətlə: 
Elmira SƏRXANLI
Səyavuş Sərxanlı----------------------------------------------------------------------------------
ŞEİRLƏR
I HİSSƏ
A
Səyavuş Sərxanlı
VƏTƏN, SƏSLƏ OĞLUNU...
Ağacınam -  ayaq üstə, yuxusuz, 
Əlacınam -  qadağasız, qorxusuz, 
Leylacınam -  duya bilməz duyğusuz, 
Möhtacınam -  yüz sınaqsız, sorğusuz, 
Neyə tutum, göydən asım yolunu -  
Vətən, var ol,
Vətən, səslə oğlunu!
Ana südün, dağ çiçəyin öyüdüm,
Ay nurunda, gün nurunda öyüldüm, 
Səhvlərimin zindanında döyüldüm,
Mən Xətai qürurundan böyüdüm 
Çox əl-qola kəmənd atdım yolunu - 
Vətən, var ol,
Vətən, səslə oğlunu!
Dumaların həsrətimi daşıdı,
Bir oğlunam -  Araz dərdi yaşıdım, 
Göyərməyən qeyrətimi daşıdı,
Mən sabaha min ümidlə yaşadım, 
İmanlara qalxan etdim yolunu - 
Vətən, var ol,
Vətən, səslə oğlunu!
Ellərini sağım-solum bilmişəm,
Yollarını vuran qolum bilmişəm, 
Dağlarını dəlim-dolum bilmişəm, 
Mənəm körpən, səni ulum bilmişəm: 
Tarixlərə çıraq tutum yolunu - 
Vətən, var ol,
Vətən, səslə oğlunu!
s m ?
____________________________ Vətən, səslə oğlunu
Bir ozanam, saz göyərər külümdən,
Bir körpüyəm, karvan keçər belimdən,
Anadiltək asılaram dilimdən,
Göylər enib, su içəndə əlimdən,
Dizim üstə qılınc gördüm yolunu - 
Vətən, var ol,
Vətən, səslə oğlunu!
1984-cü il
ANA
Anam Səadətə...
Vuruldum Vətənə ana adında,
Ömrümün gecəsi-gündüzü ana!
Həyat dediyimiz kainatın da 
İlk sözü anadı, son sözü ana.
Ana -  ilk məhəbbət sözü kimidir,
Safdır hər niyyəti, hər arzusu da.
Ana -  təbiətin özü kimidir,
Bir əli oddadır, bir əli suda.
Ana məktəbini keçməyən həyat 
Özünə bir ömür qazana bilməz.
Bir ana kölgəsi düşməyən həyət 
Yüz ocaq yansa da, qızına bilməz.
Ata -  əkinçisə, anadı -  torpaq,
Sinəsi güllüdü, gülüstanlıdı.
Köçər nağıllara o çıraq-çıraq,
Hər aylı gecəsi yüz dastanlıdı.
Çəmənlə yeriyən, çaylarla axan 
Ana nəfəsidi, ana nəfəsi.
s m ?
Hərbin
top-tüfəngli gözündən baxan 
Ana naləsidi, ana naləsi!
Çəkər yuxusuna savaşlar kimi 
Qəbri qürbət eldə itənləri o;
Yollar qırağında ağaclar kimi 
Göyərib
gözləyər gedənləri o.
Səbri ondan alıb dağım-daşım da, 
Can verib yurdumun ocaqlarına.
O, sac qırağında, təndir başında 
Qəlbini bölübdü qonaqlarına.
Laylaya güvənib çətində-darda, 
Beşiyi -  bəşərin şah əsəridir.
Bütün muğamlar da, simfoniyalar da 
Layla ağacının meyvələridir!
Yer üzü, göy üzü borana düşsə, 
Həyatın közərən gözüdü ana. 
Göylərin güləyən gözü günəşsə, 
Yerlərin ağlağan gözüdü ana.
Bir dünya asılıb hər ağ telindən,
Yeri göz üstündə görünməlidir.
Bəşər ömür alıb ana əlindən,
Ana əhdinə də bürünməlidir.
Odur əl arxası, min ev dirəyi,
Hər arzu, əməli günəşə baxar.
Yüz xəzan gəlsə də, ana ürəyi 
Həmişəbahardı, həmişəbahar!
Səyavuş Sərxanlı----------------------------------------------------------
Qızlar eşq badəsi içməzdən əvvəl 
Ana əllərindən su içsin gərək.
Bir evdən-bir evə köçməzdən əvvəl 
Öyüddən-öyüdə yol keçsin gərək.
Səpər sovqatını bağça-bağ kimi,
Günəşdi evlərin yaxasında o.
Qocalıb,
əssə də bir yarpaq kimi,
Dağdı dünyamızın arxasında o!
Bir canlı tarixdi, bir canlı əsər,
Qızıldan qiymətli hər kəlməsidir.
İnsanlıq yolunda oğullar -  əsgər,
Ana -  sərkərdələr sərkərdəsidir!
Bu sözü ən şirin -  dilim deyibdi,
Dayan qulluğunda, xoş halın olsun;
Mənə qələm verən elim deyibdi:
Ana südün kimi halalın olsun!
Şairlər şeirini qınasın bir az,
Borcludu önündə o saf niyyətin;
Dahilər yerini tanısın bir az - 
Anadı dahisi əbədiyyətin...
Şəmkir, 1985-ci il
______________________________ _ ___  Vətən, səslə oğlunu
t o ?
Səyavuş Sərxanlı
TORPAQ AXTARIRAM
Torpaq axtarıram,
Bir ovuc alıb,
Sıxanda Xaqani hayqırsın onda. 
Torpaq axtarıram, zəlzələ salıb, 
Qandallar, zəncirlər qırılsın onda!
Mənə dərdim qədər qayğı gərəkdir, 
Yanmayan de, haçan ürək olubdur? 
Yanğı söndürməyə su, su gərəkdir, 
Mənə torpaq, torpaq gərək olubdur!
Sənin varlığını bir heç eyləyən 
Sənin gözündəcə gecələyərmiş; 
Deyirdin quşlardı tək köç eyləyən, 
Sən demə, torpaq da köç eyləyərmiş!
Xətai,
Səttarxan,
Üzeyir,
Vurğun
Torpağın altına köçüb nə vaxtdan - 
Elə bil yurdumuz uçmamaq üçün 
Tutublar torpağın ayaqlarından.
Qoy hicran alışıb dönsün çırağa, 
Vüsal yollarına duman-çən düşüb; 
Əyri qılınc kimi ana torpağa 
Araz Savalanm əlindən düşüb.
Ağsaç okeantək qoparıb haray,
Niyə qəmsizləri sıxmayır Vətən?
Vətən, səslə oğlunu
Bir qanad o taydı.
Bir qanad bu tay,
Ha uçur,
bir yana çıxmayır Vətən!
Çaxsın ildırımlar... sən heyrətə bax,
O tufanlı başlar yoxsa donubdu? 
Qoynunda insanlar dəfn olan torpaq 
Bəs özü hayanda dəfn olunubdu?!
Əl-ələ verməsə milyon məhəbbət, 
Milçəklər ağzında bizi aparar;
İnsan yetimliyi ovunar, fəqət,
Torpaq yetimliyi fəryad qoparar!
Gözümdə bir torpaq öyünür mənim, 
Mən də o torpağın bir zərrəsitək; 
Sinəmdə bir ürək döyünür mənim, 
Döyünür narahat yer kürrəsi tək.
Hər misram bir günəş şüası kimi,
Ömür nurlandırsın, çiçək bitirsin.
Hər şerim - meteor parçası kimi 
Dağılan dünyamdan xəbər gətirsin.
Nizami dünyalı, Tomris baxışlı,
Babək atlamşlı torpağım hanı?
Yox! Yox! Yox! Siz məni alqışlamayın, 
Ən böyük alqışlı torpağım hanı?!
1963-cü il
s m ?
Səyavuş Sərxanlı-----------------------------------------------
UNUT GETSİN...
Yüz yol yanıb oxşasan da sən neyə, 
Nə torpağa yiyə sənsən, nə göyə; 
Bəsdir, ürək, qan ağlama qəm deyə - 
Unut getsin,
unut getsin hər şeyi!
Kim görübdü göz yaşından pay olsun? 
Eldi gəlir, toy olsun, ya vay olsun. 
Yaşa getsin, hər nə olur qoy olsun - 
Unut getsin,
unut getsin hər şeyi!
Ağıl güdüb, ada yansan, hayıfsan, 
Odda donub, suda yansan, hayıfsan, 
Unutmayıb sal dayansan, hayıfsan - 
Unut getsin,
unut getsin hər şeyi!
Fikir çəkmək nə sənətdi - köhnəlir, 
Məhəbbətdi, kimə bənddi - köhnəlir, 
Dost dediyin uzun dərddi - köhnəlir, 
Unut getsin,
unut getsin hər şeyi!
Yəqin mərdlər öz arından deməyib - 
Bu dünyanın bazarından deməyib;
Heç kəs qalxıb məzarından deməyib: 
Unut getsin,
unut getsin hər şeyi!
SƏMƏD BEHRƏNGİNİN 
XATİRƏSİNƏ...
Qardaş, mən də dərdə yaraya biləm,
Dərd qanan yanında hörmətim ola.
Elimi, dilimi qoruya biləm,
Elin də gözündə qiymətim ola.
Bu könlüm sınıqdı-sınıq saz deyil,
Bu bahar sazaqdı, sazaq-yaz deyil,
Mənim danladığım xan Araz deyil,
Torpağıma sərhəd qeyrətim ola.
Xətai göyündən baxam cahana,
Çöllər meydan ola, dağlar topxana,
Dünya dağlarını yığam yan-yana,
Savalan-Səttarxan qüdrətim ola.
Dönəm kimsəsizlər havadarına,
Qələmim qan vura el damarına,
Vətənin gül üzlü balalarına 
Sənintek gün üzlü xidmətim ola.
Ey qələm, başını qoyma balınca,
Süngü ol, yerisin xalqın dalınca!
Yarımı yadlardan xəbər alınca,
Şəhriyar babamdan töhmətim ola.
Dərdimə yaraşıq dinə bilməsəm,
Xalqımın qəlbinə enə bilməsəm,
Bir canlı körpüyə dönə bilməsəm,
Arazda boğulmaq qismətim ola!..
1984-cü il
------------------------------------------------------- Vətən, səslə oğlunu
t e a ?
QÜRBƏTDƏ BİR OVUC 
VƏTƏN TORPAĞI
Ömürdən bahadı bir ovuç torpaq, 
Sən onun qədrini biləndən soruş. 
Taleyi qara yel, ürəyi yarpaq, 
Torpaq, torpaq deyə öləndən soruş!
Bir torpaq hənirə yüz ayda-ildə 
Əlləri uzalı qalanları an;
O, özü yad eldə, sözü yad eldə, 
Gözü Vətən sarı dolanları an.
Hər günü çırpılar tut ağacıtək,
Hər anı qırılan bir sim kimidir. 
Sərhəd göylərinə çəkilər ürək, 
Qürbətdə qürubun rənginə bax bir!
Aylı gecələrdə
uzun ayları
Onların sinəsi sökülüb gedər.
Həsrət çaylarıdı Vətən çayları - 
Onların gözündən tökülüb gedər.
Nə üzlü qonaqmış ahlar, amanlar! 
Şəkərə dönübdür uzaq “yamanlar”, 
O bizim dağlardan qalxan dumanlar 
Onların başından çəkilib gedər.
Günü-güzəranı ətirsiz güldü,
Nə dərdi açıldı, nə üzü güldü. 
Yeriyən kölgədi, bir ovuc küldü, 
Dalınca izi də “əkilib” gedər.
Səyavuş Sərxanlı--------------------------------------------------------
Ana yox, bacı yox, qardaş yox barı,
Ovuda, kiridə bu ağrıları.
Vətəndən oxuyan duma qatarı,
Onların köyündən hönkürüb gedər.
Bu yerlər ögeydir, o göylər ögey,
Gözləri yaş tutar, ürəkləri ney,
Bir ovuc torpağı öpə-öpə hey,
Belləri vədəsiz bükülüb gedər...
Bu dərd
çəkilməzdi
doğmaya, yada,
Bu dərd öz içindən göyərib ağlar;
Sərhəddə hər şeyi yoxlasalar da,
Bir ovuc torpağı yoxlamayıblar!
O, sərhəd göyündən uçan buluddu,
Qanadı göydədi,
umudu yerdə,
O, ölümqabağı diri sükutdu - 
Dünyası yurd olan düşüncələrdə.
Doğma el, doğma ev, doğma göz yaşı,
Doğma duz-çörəkdi bir ovuc torpaq!
Doğma yol, doğma toy, doğma başdaşı,
Doğma bir çıraqdı bir ovuc torpaq!
Bu torpaq vətəndi, vətən bu torpaq,
Açıldıq gül kimi gözünün üstə.
Bizdən gül üzünü çevirəndə baxt - 
Öləndə düşürük köksünün üstə!
O, ilk beşik olar, son soraq olar,
Qəmli həqiqət var bu mənzərədə -
___________________________________ _ Vətən, səslə oğlunu
Səyavuş Sərxanlı----- -------------------------------------------------
Bükülü dəsmalda çilçıraq olar,
Torpaq işıq salar qürbətlərə də.
O elə yanar ki...bir də əkilməz,
Kim öpdü, gözünün üstünə qoydu?
Qürbətdə ölənin dərdi çəkilməz,
Vətəndə ölənin yası da toydu...
Niyə borc alırıq dərddən-düyündən,
Gör niyə havayı ağlamırıq biz - 
Qəbri doğma yurda tapşıran gündən 
Vətənə əbədi bağlanırıq biz!
Roma-Moskva, 
1978-ci il
TƏNHA GƏMİ
Hara belə, tənha gəmi,
Hara belə, gecəyarı?
Qalxıb enir ağır-ağır,
Nə yorursan, nə yarırsan dalğalan?
Hardan belə?
Hara belə?
Dünyanın bu zülmət dəmi,
Gəmi əmi?!
Canın yoxmu, çəkin yoxmu,
Qorxun yoxmu, hürkün yoxmu,
İnsan deyilən yükün yoxmu? - 
Aşıq-aşıq oynudu vaxt,
Cikin yoxmu, bökün yoxmu;
Ulduz yağmurunda çılpaq -
s ü s ?
Bir təsəki, börkün yoxmu?
O pərlərin niyə qızır,
O nurların niyə sarı?
Hara belə, tənha gəmi,
Hara belə, gecəyarı?
Krım-İstanbul arası,
Bakı-Təbriz ayparası...
Hara, a sinəm parası,
Hara, a gözüm qarası,
Məni açıb yedəyindən,
Hara belə, gecəyarı?
Səni gördüm atdım qəmi,
Meydana çək bu aləmi:
Qov başından qorxuları,
Qarğaları, darğaları,
Ürəklə yar dalğaları - 
Uğur olsun, tənha gəmi,
Uğur olsun, gəmi əmi...
-------------------------------------------------------  Vətən, səslə oğlunu
Yalta, 1984-cü il
QILINC İŞIĞINDA
Xətai yuxuma gəlmişdi o gün - 
Ellər yollar boyu şax dayanmışdı; 
Xətai yuxuma gəldiyi üçün 
Bu dünya bir az da işıqlanmışdı! 
Gördüm... üzə gülən yaz havasıtək, 
Sinədə ürəklər xətayiləşib,
Siz deyən, siz bilən saz havasıtək,
s ü s ?
Arzular, diləklər xətayiləşib; 
“Avesta” fəryadıydı göydə əriyən, 
“Karvan” dağlarıydı yerdə yeriyən; 
Gördüm ki,
Gördüm ki,
Gördüm ki,
O gün
Ulu xidmətlərə baş əymək üçün 
Oğullar -  fişənglər xətayiləşib; 
Təbriklər, çiçəklər xətayiləşib,
O qızlar -  qəşənglər xətayiləşib!
Bir elə, bir elə əziz günüydü - 
Evimdə elimin toy-düyünüydü... 
Dünya üfüq boyu, ekvator boyu, 
Əməllər yol boyu çiçəkləyirdi.
Başını göylərin dizinə qoyub,
Atalar - heykəllər çiçəkləyirdi.
Atəşə can verən səməndər kimi 
Gördüm yollar uçur Araz, Kür sarı. 
Qürbətdən qayıdan igidlər kimi 
Qayıdıb Gəncənin darvazaları. 
Gördüm göz güldürüb, könül açaraq, 
Udduğum hava da xətayiləşib. 
Gördüm ağlı yaraq, ağısı çıraq 
O Qorqud baba da xətayiləşib, 
Gördüm çoxlarına yamanam, yadam, 
Çoxu da hazıra nazir dayanıb.
Bir iri meydanda
gördüm ki, atam, 
Koroğlu Qıratla hazır dayanıb. 
Gördüm ki, nağıllar həqiqət olub, 
Vətənə oğulluq baş sənət olub! 
Kimsə ulduz olub baxırdı göydən,
"SÜS?
Səyavuş Sərxanlı----------------------------------------------------------
Kimsə çinar olub qalxırdı yerdən.
Dünyada nə varsa, atlı kimiydi,
İldırım çaxırdı adi gileydən;
Gördüm
Savalanın qərib adını 
Keçirdim dağların yeddi qatından!
Gördüm ki, nobellər mükafatını 
Mükafat verirlər Bakı adından!
Qəfil fərəhimdən gördüm gülürəm,
Gördüm Bakımızda dəyişib aləm:
Köhnə Universitet binamızdakı 
Şeirsiz pillələr xətayiləşib;
Təzə Akademiya obamızdakı 
Xeyirsiz qüllələr xətayiləşib;
Konservatoriya dünyamızdakı 
Sehrsiz nəğmələr xətayiləşib...
Göyçəgöl Göygölə axdı gözümdə,
Təbriz çıraq kimi ağlıma gəldi.
Təzə bələklənən qundaq özü də 
O gün yaraq kimi ağlıma gəldi.
Nə qədər bulaq var dünya üzündə - 
Südlü dodaq kimi ağlıma gəldi.
Qartalın qıyı da, ovun izi də 
Qanlı varaq kimi ağlıma gəldi...
Gördüm ki, analar xətayiləşib,
Yanında sonalar xətayiləşib,
Yanıq kərəmlərin, sarıtellərin,
Qurbanı olduğum bizim ellərin 
Göyündə dumalar xətayiləşib,
Neyində mənalar xətayiləşib,
____________________________________  Vətən, səslə oğlunu
Səyavuş Sərxanlı-----------------------------------------------------------
Toyunda xınalar xətayiləşib,
Dünyada dünyalar xətayiləşib!
Çiçək aparırdım bir Baş Meydana,
Körpə tumurcuqlar od qoxuyurdu;
Başımın üstündə göy -  çıraqxana,
Ayağım altında yer oxuyurdu.
Gördüm
Babaların yolundan tutub,
Qayıdan bir dövran xətayiləşib.
Gördüm
Bir oğlunun qolundan tutub,
Bütün Azərbaycan xətayiləşib!
Xətayi yuxuma gəlmişdi o gün,
Suları yuxuma calamaq üçün...
Moskva -  Şəmkir, 
1980-1981-ci illər
İNSAN
Kimi sevdik gördük yüklü qatardı, 
Səbrimizi çaldı-çapdı apardı, 
Qayğıların qaysağını qopardı - 
Soyuq istək,
İsti talan olmaya,
İnsan odur oxşamaya dünyaya, 
Verdiyini geri alan olmaya.
Ayrılıqlar gözümüzdə yaş kimi, 
Xoş günlərdi uçub gedir quş kimi,
д а ?
Qara günlər qalır qara daş kimi;
Belə gediş,
Belə qalan olmaya.
İnsan odur oxşamaya dünyaya,
Verdiyini geri alan olmaya.
Qürub qanı bəbəyimdən sağıla,
Ay da, gün də ürəyimdə soğula.
Dost ölməyə, 
yad olsa da, sağ ola;
Ürək viran,
Ömür yalan olmaya - 
İnsan odur oxşamaya dünyaya,
Verdiyini geri alan olmaya!
1984-cü il
------------------------------------------------------  Vətən, səslə oğlunu
QALA UŞAQLARI
Uşaqlar sürüşür Cıdır düzündə, 
Özümü unudub bu yer üzündə.
Gör kimi, gör nəyi düşünürəm mən: 
Bakıda xizək al, deyib ağlayan, 
Könlünü belə bir qara bağlayan 
Oğlum Əlibəyi düşünürəm mən.
Şəhərdə qara da tamarzıyıq biz,
Qar da bir nağılın yaraşığıdır.
Süd kimi bu dağlar dalğalı dəniz, 
İgid heykəl idi qayalar, ulu.
Qışdan baharadı dünyanın yolu - 
Bağlarda çiçək də qar işığıdı!
д а ?
Uşaqlar sürüşür Cıdır düzündə, 
Ürəklər qanadlı odlara dönüb,
Hamı bir-birini ötmək istəyir. 
Qayalar kişnəşən atlara dönüb, 
Onların dalınca getmək istəyir.
Bu torpaq rahatlıq bilməyib axı!
Nə gəldi ağlıma, eşit fikrimi: 
Xizəklər dalınca qar tozanağı 
Bir igid endirən paraşüt kimi...
Böyüyür dünənki ölçük quranlar, 
Yaxşı gör bu quzu, bu kəlçələri - 
Böyüyür Qalaya yiyə duranlar, 
Böyüyür Vaqifin gözəlçələri.
Böyüyür gözümdə bu dərə, bu dağ, 
Böyüklük əzəldən öz elimdədir. 
Döyüş meydanına dönür Qarabağ, 
Hamı at belində, at belindədir.
Niyə at belində çıxmadı canım, 
Bölündüm süfrəmin çörəyi kimi? 
Yaxşı ki, baxdıqca üfüqlər boyu, 
Böyüyür gözümdə Azərbaycanım, 
Döyünür dünyanın ürəyi kimi!
Şirin yaş varmı ki uşaq yaşından? 
Bu — sabah Babəkdi,
O -  Tomris oğlu...
Uçur od gülüşlər dağlar başından, 
Şaqqıldayıb gedir Təbrizə doğru.
Baxan bir qoca da körpəyə dönür, 
Dərdi dilindədir ahı sərinin,
Səyavuş Sərxanlı-------------------------------------------------------- _________________________ __ Vətən, səslə oğlunu
Uşaq gülüşləri körpüyə dönür 
Baxtını güldürür Xudafərinin.
Uşaqlar... umuda umud calayan!
Qoşulub onlara
üşümürəm mən.
Bakıda xizək al, deyib ağlayan 
Oğlum Əlibəyi düşünürəm mən...
Şuşa, 1984-cü il
KOROĞLU HEYKƏLİ
Hərdən dənizlə də baş-başa yatın,
O məni duyana qeyrət səsidir,
Atası dəryadan çıxan Qıratın 
Dalğalar susmayan kişnərtisidir.
Hərdən nə görürəm 
dərya daşanda?
Gün doğur şəhərin gör harasından: 
Dayanıb,
Qılınclı əli qaşında
Koroğlu boylanır Qız qalasından.
Bizdən hünərlidi hələ mən bilən, 
Kim deyir dünyadan köçdü Koroğlu? 
Hər əsrin önündən nərəsi gələn 
Bir ayrı karvandı, köçdü, Koroğlu!
O gəlir,
Dağlara duyğutək gəlir,
ttıa?
Çənlibel - dumanlı, çənli, avazlı;
O gəlir, bir qara-qorxutək gəlir,
Bir əli qılınclı,
Bir əli sazlı!
Gəlir... dalınca da dağlar qartalı 
Yeddi min 
yeddi yüz
yetmiş yeddi ər!
O gəlir,
Canının hayına qalıb,
Dəyirman axtarır keçəl həmzələr.
İllərlə nizələr yazdi şeirimi, 
Düşmədi dillərdən tarixin adı... 
Vəfasız gözəllər basdı şeirimi,
Nigar mərdliyindən söz açılmadı.
Halal baxtımıza kor yaranmışıq,
Öz əlim özümə yer bölür hələ, 
Koroğlu dastanı bitməyib, aşıq, 
Koroğlu heykəli yol gəlir hələ.
Gəlir,
Misrisini suvarıb kində,
Nərəsindən göylər halsızlayacaq, 
Sasunlu David də, Dolqoruki də 
Tərpənib atım mahmızlayacaq.
O gəlir el əhdi, el istəyincə,
İşığı bərq vurur dağlar dalında.
Ona veriləcək meydandan əvvəl 
Bu meydan sinəmdi pyedestalı da!
Ey Bakı! Başına heykəllər yığan! 
Qoy bir sabahın da gül-çiçək olsun.
Səyavuş Sərxanlı — --------------------------------------------------- Vətən, səslə oğlunu
Qıratın belində
dəryadan çıxan
Koroğlu heykəlin mübarək olsun!
1980-ci il
AND
Öləziyən çıraqlara and olsun!
Əl istəyən yaraqlara and olsun!
El istəyən soraqlara and olun!
Çöl istəyən oraqlara and olsun!
Tel istəyən barmaqlara and olsun! 
Dil istəyən varaqlara and olsun!
Tüstüləyən ocaqlara and olsun! 
Dost diləyən bucaqlara and olsun! 
Məst eləyən qucaqlara and olsun! 
Qəsd eləyən qaçaqlara and olsun! 
Üstələyən qoçaqlara and olsun! 
Dərs biləyən uşaqlara and olsun!
O yellənən yaylıqlara and olsun!
O tellənən oylaqlara and olsun!
O şellənən yaylaqlara and olsun!
O sellənən çaylaqlara and olsun!
O dillənən bulaqlara and olsun!
O güllənən ayaqlara and olsun!
Öpdüyümüz dodaqlara and olsun! 
Öpdüyümüz yataqlara and olsun! 
Öpdüyümüz qundaqlara and olsun! 
Öpdüyümüz qonaqlara and olsun!
Səyavuş Sərxanlı---------------------------------------------
Öpdüyümüz bayraqlara and olsun! 
Öpdüyümüz torpaqlara and olsun!..
KOTAN BULAĞI
Gəldim görüşünə həsrət ürəklə, 
Elimsən, obamsan, Kotan bulağı. 
Yenə qarşıladın güllə-çiçəklə,
Ən solmaz dünyamsan, Kotan bulağı.
Ulduzlu göyləri səndə görmüşəm,
O duzlu neyləri səndə görmüşəm. 
Nərgizli dilbəri səndə görmüşəm, 
Qüdrətdən aynamsan, Kotan bulağı.
Yarpızlı suyundan qumrular içər, 
Lilparlı yolundan cüyürlər keçər. 
Gözəllər tel sayar, sirrini açar,
Min əhdə peymansan, Kotan bulağı.
Neçə el-obadan ətir tutubsan,
Hörmət gözləyibsən, xətir tutubsan. 
Salxım söyüdünlə çətir tutubsan, 
Halıma yanansan, Kotan bulağı.
Başında bağrımı şanalamışam, 
Daşında adımı xınalamışam.
Çox sevib seçmişəm, sonalamışam, 
Birinci sonamsan, Kotan bulağı.
Əysilib başımdan dostum, sirdaşım, 
Gözümdən tökülür gözünün yaşı.
S O ?
-----------------------------------------  Vətən, səslə oğlunu
Sarı yal atamdır, dağlar qardaşım,
Sən mənim anamsan, Kotan bulağı...
Şəmkir-Yasamal, 
1984-cü il
QUŞLAR ASILACAQ 
ZƏNGULƏSİNDƏN...
Güldanlar gül kimi çıxır eyvana, 
Evlər çaya tutur qulaqlarını.
Yastığı, yorğanı çırpan bir ana 
Çırpır qara qışın qalıqlarını.
Nur salır bir günəş yaraşığında 
Tüstüsü düz çıxan doğma ocaqlar. 
Çiçəklə ulduzun ağ işığında 
Qönçə məhəbbətlər açılacaqlar.
Evlər adamları çıxarır çölə,
Yollar puçurlayan budağa dönüb. 
Ney nə deyibdisə, bilmirəm hələ, 
Bulaq öpülməli dodağa dönüb. 
Bənövşə
düz-dünya yaz olub deyə, 
Göz sıxır badamı bəbəklərinə. 
Taleyi bir gözdən asılıb deyə, 
Qısılıb kolların ətəklərinə.
Keçi məməsitək dolub tumurcuq, 
Bircə himə bənddi zoğ atmaq üçün. 
Nizə buzların da sellənir ucu, 
Xəzəlli arxları oxutmaq üçün.
«aıs?
Üzünə tilsimlər toxunub nədi,
Yanır alçalıqda "qar" çıraq-çıraq. 
Vətəndaş sərçələr uğunub gedir. 
Qürbətdən qayıdan qaranquşa bax?
Şimşək üfüqlərdən göz elədikcə, 
Dağlar
dünya görmüş ozana dönür. 
Yağış yal-yamacı nizələdikcə, 
Bulaqlar qaynayan qazana dönür.
Bir qızıl inəktək
torpaq oyanıb,
Tərpənən döşündən süd buğu qalxır. 
Qovaqlar uçmağa hazır dayanıb, 
Çöldə dəli yazın quyruğu qalxır.
Qoşulun sulara, çalın çağırın, 
Küsməyi tərgitsin bir az o yar da. 
Göy otla bəzənib gülən cığırın 
Bir ucu qışdadı, biri baharda...
Daşa da can verir bu səs, bu səda, 
Gizli bir hənirdi yayan baharı. 
Hayandan gəlsə də,
Nə vaxt gəlsə də,
Ürəkdir birinci duyan baharı!
Üfüq hallanacaq göyün səsindən, 
Bizdən çox irəli yaz olduğutək; 
Quşlar asılacaq zənguləsindən - 
Qəlbimiz ümiddən asıldığıtək...
Səyavuş Sərxanlı----------------------------------------------------------
« 3 ?
____________________________ Vətən, səslə oğlunu
DURNA DƏYƏLƏRİN KÖÇÜ
Açıldı son dəfə qanadlar kimi,
Yüklərə çatıldı duma dəyələr.
Sürülər sürünən buludlar kimi 
Arana üz tutdu bu qərib səhər.
Son dəfə bulağa səyirt kəhəri,
Orda xatayilər alışar daha.
Hirsindən qaralan ocaq yerləri 
Gecə ulduzlarla danışar daha.
Ötdü duma səsi, dünya səngidi,
Qartal öz asudə göyünü istər.
Daha göy qayalar göy üzəngidi,
Çobanı haraylar,
Neyini istər.
Səbri daralıbdı zülmə qalmışın - 
Meşənin əlindən yuxusu düşər.
Yolun o üzünü tutan yağışın 
Yolun bu üzünə qorxusu düşər.
Daha tüfəngin də səsi nəmləyər,
Yığar göy üzündən toy-düyününü.
Kəklik bikefləyər, 
dovşan qəmləyər,
Gözləyər ağ qışı -  qara gününü.
Bircə yol bəri çıx, dağlara sən bax - 
İlxı kişnərtisi qulaq dələndə.
Sabahkı nənəyə, babaya dön bax:
Xurcuntayı gedir ulaq belində.
< i O ?
Səyavuş Sərxanlı-------------------------------------------
Dolub boşaldıqca köksü yaylağın, 
Gör neçə ürək dolu qayıdır; 
Qalxanda sirliydi üzü dağların, 
Enəndə “Kərəmi” yolu qayıdır.
Bəs necə! Ayrı cür əsdi küləklər, 
Yer göyün, göy yerin ahəngi oldu: 
Yığılıb daşındı güllər, çiçəklər,
İlkin sevgilərin çələngi oldu.
Kəkotu, qantəpər, yarpız, quzqulaq 
Çəkər boxçalarda qışın fikrini. 
Kövrəlib yamacdan baxır yalquzaq 
Qoşundan gen düşən sərkərdə kimi.
Ayə, o aşığı bir əyləyin ki,
Bəs Əsli necoldu, de gerisini!
O cəngi zirvəni söylətməyin ki, 
Yatağan dərəyə tökər hirsini.
Ulduzlar hayana axışıbdısa,
Yenə yeri-göyü çən əsib örtür. 
Cavanlar kim ilə baxışıbdısa,
Yenə nənəmizin çənəsi ötür.
Dadlı, qiymətlidi bu gün həyat da, 
Ürəklər - bir qızıl damcısı kimi. 
Sallağı əyləşib ağsaqqal atda,
Dağ yolu qıvrılan qamçısı kimi...
Könül laləyanaq bir qız seç, -  deyir, 
Hər anda yüz cürə mənadı dünya. 
Deyirsən bu gedən adi köç deyil, 
Yerindən tərpənən dünyadı, dünya...
____________________ _ ______  Vətən, səslə oğlunu
Çiçəyə bələnib bu köçdə nə var,
Ətirdən bal lamb göz də, dodaq da.
Gecələr qol-boyun yatıb, a dağlar,
Səhər qəm çəkəsən bir şeir haqda!
Uşaqların qıyı köçdü bağlara,
Bulaqlar
Yaylağın qəhəri kimi.
İlahi bir hüzn çökdü dağlara,
Qız evi toyunun səhəri kimi...
Şəmkir-Galavan, 
1984-cü il
***
Deyirsən yazdığın kənddəndir bütün,
Neynəyim, ömrümün hanası kənddir.
Onun gözləriylə baxdığım üçün,
Məni göz giləsi sanası - kənddir.
Yağdım, çox arzuya, əhdə calandım, 
Yollarda-izlərdə oda qalandım.
Çox böyük şəhərlər gəzdim, dolandım,
Gördüm həyatımın mənası kənddir.
Çətin yad ellərdə gözüm islana,
Qürbət duyğularım dönməz dastana.
Ayağım çəksə də yüz gülüstana, 
Gözümün-könlümün sonası kənddir.
İstər yer üzünə yüz yol doğulam,
Mən orda nağılam, orda noğulam.
« S İ S ?
Səyavuş Sərxanlı------------------------------------------- _ ____
Uzaq ünvanlara ögey oğulam,
Məni doğma bilib yanası kənddir.
Ona saz simidi səsim, sorağım,
Ağ kəfən kimidi onsuz varağım,
Bir qəfil qəzadan sönsə çırağım,
Anamtək birinci sınası kənddir.
Qardaş kürəyidi, bacı nəfəsi,
Məndən öncə uçur harayı, səsi,
Qoy böyük şəhərlər qürrələnməsin - 
Hamısının atası-anası kənddir!
1978-ci il
TƏBİƏT AĞLAYIR, 
DƏYMƏYİN MƏNƏ...
Atamın xatirəsinə
Üfüqlər alçalıb, daralıb yenə,
Kəsilib boyundan düzün, dağın da; 
Yolların nəfəsi qaralıb yenə,
Çapır ildırımın aydınlığında.
Elə bil kəhkəşan çay imiş, daşıb, 
Dağılıb göylərin ətəklərinə.
Ulduzlar dumduru şehə qarışıb,
Düşür çiçəklərin bəbəklərinə.
Göyə çəkilibdi göy qurşağı da,
Uçur islaq duma lap aşağıda;
Duman yaylığını alıb əlinə,
Təbiət ağlayır, dəyməyin mənə...
д а ?
Vətən, səslə oğlunu
Buludlar döşənib qanad-qanada, 
Çırpır leysanını dağ aşa-aşa.
Bir insan səsi də bəsdir həyata - 
Düz-dünya beləcə çağlaya, daşa. 
Xəzəlli cığırlar qoşuldu neyə, 
Qızıllı talaya göz yaşı axdı.
Bəlkə zümrüd səsli quş oldu deyə, 
Qayalar çayları çiyninə taxdı.
Yas yox təbiətin bu yası kimi... 
Kədər ömürlərdən nə istəyir, nə? 
Bütün ölənlərin anası kimi 
Təbiət ağlayır, 
dəyməyin mənə...
Ağaclar kitabmış, sirli bir kitab, 
Düşən yarpaqları yel varaqlayır. 
Yağış da təkliyə gətirməyir tab, 
Yağır, Məcnun kimi yar soraqlayır. 
Yağır - səsi sərin, nəfəsi dərin,
Bir həzin məhəbbət yağışı yağır; 
Bütün nakamların, sevilməzlərin 
Kama yetənlərə alqışı yağır.
Yağır, arzulayır görən kim-kimi? 
Bir qəlbə dəyiblər hardasa yenə; 
Milyon il əvvəllər olduğu kimi 
Təbiət ağlayır, dəyməyin mənə...
Yurdsuz adamlartək çöldə üşüyən 
Bağların soyuğu canımdan keçir. 
Arxların yerinə mənəm tövşüyən - 
O sellər, o sular qanımdan keçir. 
Asfalt yapıncıda küçə dincəlir, 
Çaylar da sel geyib, əyni qalındı, 
Torpaq yollarasa yazığım gəlir,
д а ?
Uşaqlıq çağımtək ayaqyalındı...
Görürəm,
duyuram,
sağam,
razıyam...
Amma razı adam deməyin mənə,
Mən ki, təbiətin bir parçasıyam,
Təbiət ağlayır, 
dəyməyin mənə...
1977-ci il
Səyavuş Sərxanlı-------------------------------------------------------------- -------
SÜLEYMAN “SEGAH ’I
Müğənni S.Abdullayevə
Yarəb! Bu nə səsdi, yandı ağız, dil,
Həsrətin yolunu illərə saldı!
Sökülən bir sinə, tikilən bir el 
Adımı-sanımı dillərə saldı!
Arazın yolunu daşdan eylədi,
O tayı, bu tayı huşdan eylədi.
Duma qatarını köçdən eylədi,
Yolundan ayırıb göllərə saldı.
Zümrüd qanadını seçdi vətəndən,
Bir atlı qoşuntək keçdi vətəndən.
Səni səndən aldı, məni də məndən,
Sellərin yönünü tellərə saldı.
Bir səməndər kimi girdi odlara,
Yandı tariximə, yandım adlara.
4 0 ?
Vətən, səslə oğlunu
Zəngulə oxunu atdı yadlara,
Sarı sim mehrini ellərə saldı.
Gözümü yaş boğdu, dağları duman,
Durma, ömür getdi, ay dad, ay aman.
Şahin Səyavuşu qartal Süleyman 
Göylərdən endirib çöllərə saldı!..
Şəmkir-Morul, 
1983-cü il
MƏNİM QARABAĞIM
Rahat uyu, Xudu bəy...
Mənim Qarabağım dözümdü, tabdı,
İnam günəşidi min səhərimin,
Mənim Qarabağım bir daş kitabdı - 
Düşübdü başına düşmənlərimin.
Uçur qartal kimi tarixə sarı,
O mənim səngiməz həyəcanımdı.
Yiyə durmayanda mərd oğulları,
Mənim Qarabağım çıxan canımdı.
Üstünə o qədər yellər əsdi ki,
Söndürə bilmədi çıraqlarını.
Tək elə Şuşanın adı bəsdi ki,
Utandıra “adlı” qonaqlarını.
Sanma şimşəklərdi, cəng elədilər - 
“Cəngi”di qaynayan həyatı kimi.
Qundaqlar bələnmiş zəngulədilər,
Açsan, qıy çəkəcək “Heyratı” kimi!
Görk oldun bəşərə şöhrət-şan kimi, 
Bəxtinin çox əriş-arğacı oldu, 
Xəncərə mərd əli yaraşan kimi,
Xan da
xan dağların baş tacı oldu! 
Hər qayan açılan nur qanadlan,
Biz səni göz üstə bəsləməliyik. 
Durub sadalasaq istedadları 
Yəqin səhərəcən gözləməliyik!
Mənim Qarabağım!
Kövrəlirəm ki,
Sənin qızların da igiddir, ərdir,
Sənə, Qarabağım, baş əyirəm ki, 
Torpağın qəm deyil, qeyrət göyərdir!
Ellərdi hay verən o tay, bu taydan, 
Qarabağ qılınca çəkir səsini, 
Gündüzlər günəşdən,
Gecələr aydan
Asır Azərbaycan zənguləsini.
O ulu göyləri ən uca bilsək,
Ən uzaq ulduzdan dinəsi sənsən. 
Dünyanı
Oxuyan bir qoca bilsək,
Ən cavan muğamat sinəsi sənsən.
Hamı el qədrini bilir ki, burda - 
Dili də şirindi bal suyu qədər.
Hər oğul dünyaya gəlir ki, burda, 
Ucalda xalqını öz boyu qədər...
Səyavuş Sərxanlı------------------------------------------------------ —
«5152?
____________________________ Vətən, səslə oğlunu
ŞUŞADA POEZİYA BAYRAMI
Bir döyüş meydanı gördüm bu yeri,
Bir şair qardaşım şeir deyirdi.
Yaxında qızların qara gözləri,
Uzaqda Murovdağ çiçəkləyirdi.
Göyə söykənmişdi şairin üzü,
Sazın simlərində yanırdı su da.
Baxtıma məhəttəl qalmışdım, düzü,
Sehrə bələnmişdi söz də, arzu da.
Ay doğdu... Daşaltı suları yandı,
Kaş qurban gedəydim Kirsi doğana;
Gözlərimdə qoşa ney işıqlandı,
Məni səpələdi Azərbaycana.
Gördüm
daş dünyamız
şüşə bələnmiş - 
Sındıran da yazıq,
Sınan da yazıq.
Gördüm ki, ürəklər nəğmələrinmiş,
Yandıran da yazıq,
Yanan da yazıq.
Gördüm
çoxdan keçib, 
azın baxtına
Şair göz yaşını bələməkdədir.
Əlləri uzalı bu söz taxtına - 
Gördüm çox şairlər mələməkdədir.
Bir ağır karvanı çəkirdi o tək... 
Daşlar da tərpənib yerimişdilər. 
Gölünə daş düşən qurbağalartək 
Qonşu şairləri kirimişdilər.
Ümidlə doluydu, odla doluydu, 
Doğmadan, əzizdən danışırdı o.
Araz bir qoluydu,
Kür bir qoluydu,
Dünyaya Təbrizdən danışırdı o.
Deyirdi: vaxtın haqq məhkəməsində 
Əsillik-nəsillik seçilməlidir.
Deyirdi: son sözün piyaləsində 
Arazın göz yaşı içilməlidir!
Şair mərmi canlı torpaqdı axı! 
Qorxusuz bir şair - sınmış qanaddır. 
Qoruna bilməyən vətən torpağı 
Düşmənə doğmadı,
Doğmaya - yaddı!
Üzü nurlanırlı bir loğman kimi,
Bu cavan müdrik bir qocaydı elə! 
Çəkirdi yurdumun sərhədlərini 
Dərbənddən,
Göyçədən,
Təbrizdən belə!
Qurbanı olanda doğulur Vətən!
Şair deyirdi ki, özün halısan.
Əlin gül üzdükcə gələcəyindən, 
Keçmişə baş əymək bacarmalısan.
Səyavuş Sərxanlı--------------------------------------------------------- ------------------------------------------  Vətən, səslə oğlunu
Sevgidən dedikcə... susurdu aləm,
Həsrət göyərirdi göy meşə kimi.
Qəddi əyilirdi şairin o dəm 
Ayrılıq bükülən bənövşə kimi.
Çiçək ətri idi dil-ağızdakı,
Yerdən də, göydən də yağırdı ruzu.
Məni götürmüşdü sıramızdakı 
Böyük adamları öpmək arzusu!
Yer-göy dirilmişdi bayaqdan bəri,
Bir şair qardaşım şeir deyirdi.
Bu yanda qızların qara gözləri,
O yanda
Topxana çiçəkləyirdi...
Şuşa, 1981-ci il
MƏNİ SORUŞAN OLSA...
“Niyə yazmamışam o zaman, Allah?!”
Əli Kərim
Məni xatırlayan,
Soruşan olsa - 
Üzüm ellərədir,
Ünvanım - şeir.
Kim məni tapanda pərişan olsa,
Özümə tutduğum divanım -  şeir...
Bir ev tüstüləsə, oba dardasa,
Ora qanad kimi səslədiyim o;
Həyatın yanından keçib,
hardasa,
Durub həyat kimi gözlədiyim o!
ч е з ?
Səyavuş Sərxanlı-----------------------------------------
Gecikən sevginin gizli ahları,
O yaslar, o toylar-düyünlər -  şeir; 
Dostların səhvləri, öz günahlarım, 
Açılan, açılmaz düyünlər -  şeir.
Şeirdir... dil açıb dillənib gedir 
Könül işığında, ay işığında. 
Şeirdir... gül açıb güllənib gedir 
Sünbül işığında, çay işığında.
Şeirdir... sel açıb sellənib gedir 
Körpə qədəmində, saz sinəsində. 
Şeirdir... tel açıb tellənib gedir 
Gəlin gərdənində, qız sinəsində.
Sərhəd dirəkləri, sevgi hədləri, 
Həsrətin axşamı, səhəri şeir. 
Ömrün o üzünün şirin vədləri, 
Ömrün bu üzünün dərdləri -  şeir.
Obasız dağların hüzünlü başı, 
Yayın ildırımlı yağışı şeir.
Arının güllərdən bal yalvarışı, 
Gülün iniltisi, göz yaşı -  şeir!
Rəhmə, insanlığa ac olan inad, 
Ürəkdən su içən söz dəyirmanı. 
Sabaha, saflığa açılan qanad, 
Həqiqət loğmanı,
Heyrət dərmanı...
Heç kəsi saymayan körpəsayağı 
Ağlayandı şeir, güləndi şeir. 
Dünyanın sədləri olsa da yağı, 
Dünyaya sorğusuz gələndi şeir.
Həzindi, həlimdi... nədəndi ancaq 
Səsi sarayları silkələr onun!
Yuvası bir quru bədəndi, ancaq 
Ürəklər onundu, ölkələr onun!
Heç kimdən, heç nədən kömək istəməz,
Uğuru gah qəmli, gah nəşəlidir.
Əl açıb hər əldən çələng istəməz,
Öz qoynu nərgizli, bənövşəlidir.
Dünyanı qar basıb -  çən ötüşəndə, 
Gözündə-könlündə saxlayan şeir.
Məhəbbət öləndə, həsrət düşəndə 
Doğma ana kimi ağlayan -  şeir.
Bir az qəhrəmanlıq yığıb-yığdırıb,
Bir az da dərs alıb bir ərköyündən.
Onu insanlığa tanrı tapşırıb,
Dönməz diləyindən, enməz göyündən.
Qürbətə yollanan bir ovuc torpaq,
Od yeyən, hirs udan şeirdir, şeir.
Ömrün işığında addımlayaraq,
Ölümə toy tutan şeirdir, şeir...
__________________________________ _ Vətən, səslə oğlunu
Şeir ağacıdı qoca kainat,
Onun dünya adlı kölgəsinə gəl. 
Şeirdi,
Şeirdi,
Şeirdi həyat -
Ləngimə, gözəllik ölkəsinə gəl...
Səyavuş Sərxanlı-----------------------------------------------
A QARLI DAĞLAR
Yenə sizi gördüm,
a qarlı dağlar!
Siz də bu dünyada bir cahansınız;
Bircə mən bilirəm sizdə nələr var, 
Nədən qəmlisiniz,
nigaransınız...
Dağların köksündə vulkanmı yatır - 
Fikirli-fikirli
dumanlanır hey?
Göylərin leysanı ümman yaradır, 
Göylər sərinləmir,
Dağlar yanır hey.
Gün çıxır, dumanla qalxır savaşa, 
Dağların kürkünü istiləndirir.
Sanki qocalardı verib baş-başa,
Dağlar qəlyanını tüstüləndirir.
Burdan ordu keçib, burdan cəng keçib, 
Ümmanla göz yaşı töküb dərələr.
Elə bil dağlardan bir nəhəng keçib, 
Ayağı altında
çöküb dərələr!
Qayalar burulub, tökülüb çin-çin, 
Anamız Tomrisin ağ saçı kimi; 
Dağlardan yol salmaq çətindir, çətin - 
Dağlar -  pələnglərin arxacı kimi!
Vətən, səslə oğlunu
Şair ürəyitək yanar zirvələr,
Qızmar duyğulardan ora od düşüb. 
Yer dağ qanadıyla uçmaqmı istər, 
Yoxsa uçub yerə Planet düşüb?!
Mən ona qabarmış torpaq deyirəm, 
Dünyanı döyüşə çağıra bilər.
Vursa yumruğunu bir dağ deyirəm, 
Yeri orbitindən çıxara bilər.
Şəlalə atlıtək çəkər yüyəni,
Təpələr bir yorğun piyada kimi. 
Dağlar -  təbiətin sağlıq deyəni, 
Qaldırar Günəşi piyalə kimi!
Yenə sizi gördüm, a qarlı dağlar, 
Ömürtək payızlı, baharlısınız.
Bir ana köksütək susmaz nəğməkar, 
Bir ata qəlbitək vüqarlısınız!..
A
Səyavuş Sərxanlı
VURĞUN MOSKVANI 
FƏTH ELƏMİŞDİ...
Hər dəfə Moskvada Mərkəzi Yazıçılar Evinin iclas salonuna 
girəndə, mənə elə gəlir ki, uca kürsüdən Səməd Vurğunun adamı 
adam eləyən səsini eşidirəm; “Müsəlləh əsgərəm mən də bu  
gündən!” - deyir şeirimizin ağrılı vicdanlarından biri, səhvli- 
sərgüzəştli böyük şairimiz.
Kürsüyə dönmüşdü - 
vüqarlı, uca,
Açmışdı köksünü 
Yanar, əsəbi;
Zenit toplarından mərmitək uçan 
Onun qəzəbiydi, onun qəzəbi!
Misralar əsgərtək nərildəyirdi,
Bağrı qanamışdı yerin, göyün də;
Özü Moskvada şeir deyirdi,
Qəlbi döyüşürdü Berlin göyündə.
Heç nə susdurammaz şair fikrini,
Səsində tarixin davamı gedər.
O sərtdir
General Karbışev kimi,
Yuxadır Axilles dabanı qədər.
Açıb yer üzünə nur qanadını,
Güllədən, ölümdən sovuşub gəlir;
Naməlum əsgərin məlum adını 
Qanlı Reyxstaqdan soruşub gəlir.
Hamını dünyaya gətirir vətən,
Şairsə dünyaya bir Vətən doğur!
Amaldan, ağrıdan, candan, diləkdən,
Ürəkdən, məsləkdən, qeyrətdən doğur!
д а ?
Vətən, səslə oğlunu
Salondan adlayan söz qoşunuydu, 
Min ordu səsiydi bir ilham səsi. 
Səsi alov saçan qurğuşunuydu, 
İttiham səsiydi, ittiham səsi...
Salon göy qurşağı bələndi birdən, 
Nəmli səngərlərin havası gəldi. 
Qızaran bayraqlar tərpəndi birdən, 
Sanki Dneprin dalğası gəldi.
Ayaqlar bitirdi sünbül yerinə, 
Bədən sürünürdü kəhərə doğru; 
Qoltuq ağadan çiyinlərində 
Oğul daşıyırdı kəndlərə doğru.
Bombalar düşdükcə, saraldıqca gün - 
Analar adını torpağa verdi;
Torpaq balasını qorumaq üçün 
Qalxıb sinəsini qabağa verdi!
Yerdəki atəşə yandı göydə qar,
Axdı yer üzündən tüstülü bir sel. 
Yaralı şəhərdir, əsgər obalar 
Gedib o dünyadan gəldi elə bil.
Şair sərkərdələr sərkərdəsidir!
Gör kimlər
şairi dinləyirdilər 
Yığışıb gəlmişdi o gün birbəbir - 
Anamız Tomrisdən Jukova qədər.
Qalxırdı Qafqazdan Azərbaycanım, 
Qıncı qanadı -  Arazdı, Kürdü.
Səyavuş Sərxanlı--------------------------------------------------------
Mərdlər yer aldıqca addımı sanı,
Göylər görüşlərə ulduz tökürdü.
Şairtək narahat bir səma hanı?
O, dolan buluddu -  gərək yağa o.
Qırıb qanunların qapılarını,
Özünü tapşırar azadlığa o!
Tüfəng lüləsitək barmaqlarından 
Min ana qəlbinin atəşi axdı.
Döyüşdə rahatdı narahat insan - 
Şair döyüşsüzsə, ölümü haqdır!
İnsanlar içində şair bir ada,
O, gəzən, yeriyən torpaq kimidir;
Şair ürəyindən qopan bir səda 
Səngərdən ucalan bayraq kimidir.
O, yer günəşidir - yanar, közərər,
Atəşə qonşu ol, desinlər varsan;
Şairə toxunma, toxunsan əgər - 
Sən öz tarixini yaralayarsan!
Torpaq da öyünər bu təmiz adla,
Şairsiz bir elin -  yediyi qəmdir.
Xalq uçar tarixə qoşa qanadla - 
Biri süngüdürsə, biri qələmdir.
... Yumruğu mərmitək qalxıb enirdi,
Kürsü səs verirdi bomba səsitək.
Qıraqda bir “Kazbek” tüstülənirdi - 
Döyüşdə vurulan top lüləsitək...
Moskva
sentyabr, 1979-cu il
« S O ?
Vətən, səslə oğlunu
TOXUMLAR TORPAĞI 
DİMDİKLƏYİRLƏR
Toxumlar torpağı dimdikləyirlər, 
Çöllərin çiyninə yaz atmaq üçün; 
Sonra da, əzizim, nə olacaq ki - 
Əkinçi ömrünü uzatmaq üçün. 
Zəmilər qurşağa toxunsun deyə.
Bülbüllər şehləri dimdikləyirlər, 
İncə boğazım yaşlamaq üçün;
Sonra da, əzizim, nə olacaq ki - 
Zəngulə qırğını başlamaq üçün.
Yağışlar buludu dimdikləyirlər, 
Arxların sinəsi ovunsun deyə;
Sonra da,
əzizim,
nə olacaq ki -
Zəmilər qurşağa toxunsun deyə.
Addımlar yolları dimdikləyirlər, 
Yollar obalara tac olsun deyə.
Sonra da,
əzizim,
nə olacaq ki -
Toyların qanadı açılsın deyə.
Sevgilər ürəyi dimdikləyirlər, 
Kədəri təkləyib qocaltmaq üçün; 
Sonra da,
əzizim, 
nə olacaq ki -
İnsanı günəşə ucaltmaq üçün.
«5 0 ?
Ölümlər həyatı dimdikləyirlər,
Qara gün ağ gündən sağ olmaq üçün;
Sonra da,
əzizim,
nə olacaq ki -
Məzar, sinəmizə dağ olmaq üçün.
Barmaqlar sözləri dimdikləyirlər,
Yaxşılıq -  su ömrü qazansın deyə;
Sonra da,
əzizim,
nə olacaq ki -
Adamlar ellikcə qızınsın deyə.
Şeirlər günəşi dimdikləyirlər,
Dünya gecələr də nur olsun deyə;
Sonra da,
əzizim,
nə olacaq ki - 
Ürəklər təzədən qurulsun deyə...
Moskva -  Gəncə reysi, 
dekabr, 1979-cu il
Səyavuş Sərxanlı---------------------------------------------------------------------------
s ö ?
------------------------------------------  Vətən, səslə oğlunu
ATA QƏBRİ
“Ata itirmək -  dağ itirməkdir”. 
Məmməd Arazın teleqramından
Düşürəm qatardan...
Qarşıma çıxan
Ata məzarının həsrəti olur.
Özünü bağrımın başına sıxan 
Həsrətlə görüşmək çox çətin olur.
Nə bilim, nağıldı dünyanın işi,
Kimə doğan zaman, kimə batan gün.
Yola yaxın yerdə yatır o kişi 
Addım səslərini eşitmək üçün.
Duma qatandı sinəmə enən,
Qəbiristan köz kimi, 
qəbiristan soyuq...
Onun baş daşına qonub deyinən 
Boz sərçə qədər də etibarım yox!
Gəlib qayıdıram... qonaqsayağı,
Bu dünya hay salıb, sinəmlə gedir.
Qoca anamla da görüşüm, axı,
Onunla başlanır, onunla bitir...
Ölərəm o ata alqışı üçün - 
Daha nə danlamır, nə də öyməyir;
Gərməşov çubuqlu “naxışı” üçün 
Bu meydan belimin yeri göynəyir!
Ona yaraşsaydım, Tanrım, nə dərdim!
Nə içdim o rəhmin yağışlarından?
«e?
Səyavuş Sərxanlı--------------------------------------------------------
Ax... ölüb, yeddi qat yerə girərdim,
Bircə, o dilsizcə baxışlarından!
Dağtək söykənirəm o təmiz ada,
O var ki... dünyada bu gün mən varam; 
Atasız böyüyən dostlarıma da 
Mən indi dolan bir gözlə baxıram.
Ona qurban olum, min qurban olum, 
Gözümdə gözləri yaşlanır indi;
Bir ata qəlbindən başlanan yolum - 
Bir ata qəbrindən başlanır indi...
Şəmkir -  Novruz bayramı, 
mart, 1977-ci il
YAŞAMAQ DEYƏ
Cilovsa əlində dağ cığırları,- 
Sıldırım dağlar da sənindir demək; 
Yağırsa başından
dəli quşların 
qıy-qışqırıqları, 
çal-çağırları -
Bağçalar, bağlar da sənindir demək; 
Düşüb uşaqlığın iziylə gələn, 
Müdrik qocalığın gözüylə gülən 
Həsrətli çağlar da sənindir demək; 
Bir qız baxışını, dost itkisini, 
Ata-anaların kövrək səsini 
Yollara ehtiyat götür, götür sən, 
Dayanma, duruxma, soruşma niyə -
& 2 Я
Yaşamaq deyə!
Dikdə şimşəklərin rəqsini görüb,
Dərənin köpürən sularına bax;
Göldə qovaqların əksini görüb,
Göydə dumaların qatarına bax;
Zirvədə sal buzdan güzgünü görüb,
Cadar düzənlərin qubarına bax.
Quc, quc təbiəti parça-parça sən,
İç, iç gözəlliyi marçamarçla sən,
Dayanma, duruxma, soruşma niyə -
Yaşamaq deyə!
------------------------------------------------------  Vətən, səslə oğlunu
Səfərə çıxmısan... 
hələ nəyin var? - 
Götür,
obaların ərkini götür!
Hələ ümidlərə isinməyin var - 
Götür,
babaların kürkünü götür!
heyrətə qərq olub gəzinməyin var -
Götür,
duyğuları Kür kimi götür!
Demirəm bir quru sədaya dön sən, 
Sevgi dənizində adaya dön sən,
Dayanma, duruxma, soruşma niyə -
Yaşamaq deyə!
Dolasın boynuma kənd
doqqazları,
Öpüm dönə-dönə kəhrizlərindən. 
Obamın o qara, göyçək qızları 
Keçsinlər billurluq dəhlizlərindən. 
Alça ağacları
dümağ yaz qarı... 
Uzağam səyahət pəhrizlərindən!
<stzs ?
Səyavuş Sərxanlı---------------------------------------------------------
Ayları, illəri səsləyirəm mən - 
Körpətək çiynimdə daşımaq üçün.
Elə hey doğulmaq istəyirəm mən,
Bir ömrü
ömürtək yaşamaq üçün...
Şəmkir, 
1965-ci il
HABİL “SEGAH”I
Dağların başında bir çəngə bulud 
Bir çəngə
yolunmuş saça dönübdür;
Gözümün önündə adicə bir val 
Hissləri qovuran saca dönübdür!
Sinələr söküldü gözümdə şan-şan,
Xallar -
keçmişlərə pəncərə kimi;
Kamana dönərək
bir qədim insan
Danışır öz qədim hekayətini.
Yerin qulaqları yenə kar olub,
Bu odu şimşəktək yerə ötürür.
Dünyada nə varsa, 
bəstəkar olub.
Biri bəstələyir, 
biri bitirir.
Ay batdı, gün doğdu, 
yandı üfüqlər,
• S O ?
Vətən, səslə oğlunu
Orda ruhsuzların başı əzilmiş.
Kaman hönkürəndə
gördüm bir səhər
Şirindil çayların səsi kəsilmiş...
Hardasa mənzilə tələsdi qatar, 
hardasa
bir hicran şaqqanaq çəkdi; 
Elə sehrləri açdı ki, xallar - 
Qəlbimi bir anda
yüz yana çəkdi.
Kaman nağıl dedi 
qocalar təki,
Dedi ürəyini çox yandır hələ;
Arzuyla
Azadlıq arasındakı 
Sərhəd dağlarında
tufandır hələ!
Hardasa bir eşqə gecikdi ürək,
Bir günahsız tale gör nəyə döndü; 
Xallar töküldükcə
qaqqıltılartək,
Kaman yaralanmış dumaya döndü.
Dağların başında bir çəngə bulud 
Bir çəngə yolunmuş saça dönübdür; 
Gözlərim önündə
adicə bir val
hissləri qovuran saca dönübdür...
ЧС2?
Sumqayıt, 
1968-ci il
Səyavuş Sərxanlı--------------------------------------------
QIŞ NAĞILI
Payızın dizini qış yerə vurub, 
Sonuncu yarpaqlar yağır qar kimi. 
Evlər
yollar boyu gör necə durub,
Üstünə qar yağmış qatarlar kimi!
Körpə uşaq kimi bələyir yeri, 
Vurğunam göylərin ağ yağışına. 
Tüstülər də minib qar xizəkləri, 
Çıxıblar baharın axtarışına.
Görüş yerlərinin soyudu odu,
Çəmən kəfən geydi, gör bir nə işdi? 
Qış sanki sehrkar İqor Kiodur,
Əlini qaldırdı, 
dünya dəyişdi...
Qar gəlir -  səmalar dümağ dəniztək, 
Eşidir ürəyim sünbül səsini,
Gedirəm binalar sanki gəmitək 
Keçirlər mənimlə qar dənizini.
Buludlar o qədər silkələnib ki, 
Dərələr qar dolu xərək olublar.
Yer elə yumşalıb, pilələnib ki, 
Qayalar ağlayan mələk olublar.
Dağlarda, düzlərdə çiçək yerinə,
Daşlana-daşlana
qar ləpələnib.
Körpə bulaqların bəbəklərinə 
Daşlaşa-daşlaşa qar təpələnib.
s ö ?
Çaylar ağac olub yarpaqlanıblar,
Başaçıq dirəklər papaqlanıblar.
Sönüb qürubun da üfüq odları,
Dağlar dönüb olub qar buludları...
Qar gəlir...
Cığırlar hayanda yatıb?
Palıdlar meşənin çəkir fikrini.
Ağaclar
əlini hara uzadıb,
Qızınmaq istəyən adamlar kimi?
Qartal
qayaları salıb çiyninə,
Qışa təslim olmaz,
Qışlar zirvədə;
İki hökmdarın sultanlıq üstə 
Ölüm-qan döyüşü başlar zirvədə!
Təbiət danlayır sanki anatək,
Qış körpü gətirir - 
dağlar görüşür.
Bir duman topası 
bir ağ sonatək
Dərədə rəqs edir, buzda sürüşür.
Qar gəlir...
Soyuqlar alır canımı,
Üşüyən fikirlər dolur başıma;
Təklik yaxalayıb ata-anamı,
Görən çəkibdimi ocaq başına?
Salam, a fikirli, 
a qayğılı qış!
Səndə əfsanə çox, 
macəra çoxdur.
S O ?
____________________________________  Vətən, səslə oğlunu
Düz-dünya dümağdır, 
dünya -  nağılmış,
Sanki yer üzündə heç hara yoxdur.
Yağır obaların qonaq azlığı, 
Yolların, izlərin qubarı yağır. 
Kənddə anaların hayansızlığı, 
Şəhərdə qızların baharı yağır...
Səyavuş Sərxanlı-------------------------------------------------------
ŞEİRLƏR
II HİSSƏ
Səyavuş Sərxanlı
HƏSRƏT QOŞMASI
Olmasın istəyin sona çatdığı,
Qəlbimin ötəri qəmə batdığı,
Həsrətin kükrəyib at oynatdığı 
Çağlara, çağlara çağırın məni.
Baldırğanlı dərə çiçək-çiçəkdir,
Ürək harda olsa yenə ürəkdir,
Bəlkə Noylu bulaq, Göy tala təkdir, 
Dağlara, dağlara çağırın məni.
Xəzan yarpaqlarla qızıl yol salar, 
Heyva həsrətimdən hər il saralar. 
Bağbanın gözləri yollarda qalar, 
Bağlara, bağlara çağırın məni.
Duma harayıyla göyü çaşdıran, 
Sevgilər selini aşıb daşdıran.
Daim insanları yaxınlaşdıran 
Bahara, bahara çağırın məni.
Sönən bir ömürdən tutan əl olsam... 
Dilsiz bir insana dinən dil olsam... 
Nəyimə gərəkdir durğun göl olsam - 
Axara, axara çağırın məni.
Həyat sevgisinin dönməz üzü var, 
Köksümün nə qədər sönməz közü var, 
Harda insanların ayaq izi var,
Bax ora, bax ora çağırın məni...
İLXIÇI ORUC, GÜLLÜ 
YAYLIQ, YEL ATLAR
Bilməzdik bu dünya deyilən nədir,
Baharda, payızda, qarda-sazaqda,
Unudub qızları, çox qəribədir,
Elə danışardıq bu atlar haqda!
Atlar at deyildi -  gözlər bir ocaq,
Atlar ildırımın qanadlanydı.
Atlar nağıllardan gəlmişdi ancaq,
Atlar qıratlardı, düratlarıydı.
Aylı gecələrin sınardı göyü,
Çürükcə diş kimi əsərdi töylə - 
Təpikdən qopardı barıt, qan iyi 
Kəhər kükrəşəndə xallı bədöylə.
Çil ayğır can atsa qaya uçurar,
Alov saçılardı həmlələrindən.
İlxı eşim-eşim eşilər durar,
Quş kimi qalxardı sonra yerindən.
Səsi kal gələrdi Dəli Orucun:
-  Bəsdi, qana düşün, a çərləmişlər.
Bəsdi, sizi görüm qayadan uçun,
Öldürdünüz məni, ay ölməmişlər!
Deməklə qurtarmaz Dəli Orucdan,
Qıyından göydəki qartal enərdi.
Gözümüz qorxmuşdu tunc oğlu tuncdan,
Qışda göy buzları qırıb çimərdi.
-------------------------------------------------------  Vətən, səslə oğlunu
<cШ ?
Səyavuş Sərxanlı-----------------------------------------
Deyərdin sel durar, döş vursa selə 
Dünyanın nə hökmü vardısa onda 
Göy kimi gurlayan göy ayğır belə 
Quzuya dönərdi onun yanında.
Daim qoçaqlığı ömür-gün sayıb, 
Qorxunun üstünə əsən qışdı o.
Beş yaşlı oğlunu ata sarıyıb,
Bir dəfə cığıra buraxmışdı o!
Bir qız da varıydı -
şahlıq, saraylıq,
Ona mələk desən yenə azıydı,
O gözlər, o xallar, o güllü yaylıq 
Ulduzlu göylərin bir parçasıydı.
Nağıla dönmüşdü o qız az qala, 
Göy də ayağında min səcdə qılar. 
O bir qala idi, alınmaz qala - 
Çoxları basılıb qayıtmışdılar.
O qız inadların inadı idi,
Ölərdi minməsə ən dəli ata;
Sanki yel atların qanadı idi, 
Qanadlı gəlmişdi sanki həyata.
Yellədə-yellədə güllü yaylığı 
Hey xallı bədöyü çapıb gedərdi. 
Vurğun baxışların od ayrılığı 
Ələyərdi kəndə həsrəti, dərdi.
Elə çaparaq da yox oldu bir gün, 
Bir atlı igidlə gedib dedilər.
Vətən, səslə oğlunu
Uşaqlıq elini qar basdı bütün,
Ayılıb yetimə döndük bir səhər...
Durmuşam çiynimdə dağdan ağır yük,
O əziz günləri çən-duman sarıb.
Tövləni ot basıb, divarlar sökük,
Maşınlar atları yığıb aparıb.
Gözləri dolubmuş həsrətlə, yaşla,
Tövləyə tutubmuş atlar üzünü.
Bir qoca dedi ki, Dəli Oruc da 
Saxlaya bilmədi hönkürtüsünü.
Söndü kişnərtilər alovlar kimi,
O gündən çaylarda hıçqırıq qalıb.
O gündən yadigar, yadigar kimi 
Sinəmdə bir dəli qışqırıq qalıb...
1975-ci il
ATA OCAĞIMIZIN QONAĞI 
OLMUŞ ŞAİR DOSTLARIMA
Bu dağlarda səsi qalıb Məmməd Arazın,
Bu dağlara onsuz baxmaq mənə çətindir; 
Cığırlarda izi qalıb Məmməd Arazın,
Cığırlara onsuz qalxmaq mənə çətindir.
Məhəbbəti, xoş qılığı külək olub,
Ətir səpib düz-dünyanın dodağına.
Səsli-səssiz qışqırığı şimşək olub,
Üfüq boyu sığmır bulud yatağına.
Çox ilhamlar qurub çağı sınanıblar, 
Sözümüzün dan yeridir, alqış ona. 
Ata-anam onu görüb inanıblar 
Bu dünyada şeirin də iş olduğuna!
Ötərilik adamların çoxunda var,
Asan duyğu, asan əməl çoxsa -  dərddir.
Buz bulağın gözü doğma, səsi tanışdır, 
Onun şeir uçqunundan düşüb qalıb.
Qızıl Qala himə bənddir, 
dindir, danışdır,
Məni yenə tənha görüb, çaşıb qalıb.
Dildən ağır,
Əldən yaman itidir dünya,
Uçurumlara kor işıqlar saçılıb yenə;
Gələn kimdi, gedən kimdi, ay gidi dünya - 
Lalə -  yerin qulağıtək açılıb yenə?
Ay qoca dağ, bir yol ayıl, adam tanı, 
Qürubuna göz qoyaram gözüm yanar.
Hər addımın xatirələr qəbristanı - 
Daşlarına üz qoyaram, üzüm yanar.
Bu qayalar nə tez belə çat-çat olur,
Dünən axı, şumalıydı, xınalıydı?
Onu döyən, qıran hansı qanad olub,
Hansı qışda,
hansı yazda,
hansı yayda?
Kor dərədə qaratoyuq pıqqıldadı,
Keçəl yoxuş şırımlandı ağız kimi.
Səyavuş Sərxanlı--------------------------------------------------------------------. -----------------------------------------  Vətən, səslə oğlunu
Ötənlərdən qopub gələn sel budadı 
Onun şeir çəmənitək yaz fikrimi.
Ağ gülüşlə axıb getdi baxdım nəyə,
Ağ ayrılıq, zirvələrdən gülmə, kiri!
Qızlar qalxıb dağ başına qar yeməyə,
Qədəmləri cığırları gülləndirib.
Neçə arzu murazdadı, uğurdadı,
Baş qarışdı, nə qarışdı sözə-gapa!
Ağ yel əsdi, div dərələr uğuldadı,
İlxı daşlar yenə düşdü tapbatapa.
Güllər güldü üz-gözünü yuya-yuya,
Leysan gəldi -
təbiətin ilhamçısı;
Dağ sualtı qayıq olub batdı suya,
Mən də onun kapitanı, sükançısı.
Əziz qonaq ürəklərdə dönər şeirə,
Nə yaxşı ki, bir gəlişdən min iz qalar.
O, üz tutar üfüqlərə Araz deyə,
Ürəyində Kür çağlayar,
dəniz qalar!
Görüm ömrü uzun olsun Məmməd Arazın,
Səsi qalıb, sözü qalıb bu dağlarda;
Sərin sular sinəsinə qonaq sazın 
Özü gedib,
Sözü qalıb bu dağlarda...
Şəmkir -  Çənlibel 
1977-ci il
Səyavuş Sərxanlı - ---------------------------------------- -----------
ANADİL
Dağın ətəyində,
Keçəl təpədə
Balaca bir uşaq qarmon çalırdı.
Mən onu görmüşdüm keçən həftə də,
Onda da yer qalxır,
Göy alçalırdı...
Onda da beləcə axırdı bu çay - 
Arxayın, pərişan, sirli, dumanlı;
Üfüqdən beləcə diklənirdi ay - 
Kalağay haləli, oraq nişanlı.
Mürgüyə dalmışdı qoca həyətlər,
Yığmışdı köçünü eldən-obadan;
Onda da pəjmürdə, dalğın söyüdlər 
Qulaq kəsilmişdi ay doğanacan.
Sanki neçə ildi, neçə qərinə- 
O uşaq çalırdı, özü də təkdi...
Yorulsa, bu kəndi onun yerinə 
Anadil başına götürəcəkdi...
1973-cü il
GÖZƏLLİK DƏRSİ
O hələ nə qanır, lap uşaqdı ki,
Qanadı xallıca kəpənəkdi ki;
Gözünə gözəllik toxumu düşən 
Balaca, heyrətli bir ürəkdi ki...
___________________________ Vətən, səslə oğlunu
Sən onu ayırma çöldən ,çəməndən,
Göz kimi açılan güldən, çiçəkdən;
Onun saflığını, uşaqlığını 
İlahi bir nurla göylərə yazan
ulu şimşəkdən,
Körpə xəyalının uzaqlığının 
Üfüqdə teyləyib, ulduzdan asan 
nurlu küləkdən,
Muncuğa oxşayan qönçədən, şehdən,
Bağlara baş qoyan qövsü-qüzehdən,
Yolların tozundan ayırma onu;
Zəmi qırağından, dağ cığırından,
Dəlisov quşların çal-çağırından,
Göllərin qazından ayırma onu;
Nənə-babasının nəvəyə dərman 
İsti nəfəsindən ayırma onu;
Cərrah əmisinin bayram günləri 
Sözündən, sazından ayırma onu!
Qaydına qalacaq ruzili əllər - 
Əllərin yazından ayırma onu,
Torpaq havasından ayırma onu...
Sellər aparacaq küsməyi,nazı,
Bulaqlar saçını uzadacaqdır.
Burda fidan-fidan böyüyən qızın 
Orda budaq-budaq boy atacaqdır.
Oxuyub gedəcək yolçu yağışlar,
Sevinc qanadlıymış, heyrət qalanmış!
Onunçün dağlara yağacaq ilk qar,
Ayılıb görəcək nağıl yalanmış...
Oyadar yuxudan xoruz banları,
Kəhrizin laylası yatırar onu.
4*5 5 ?
Səyavuş Sərxanlı------------------------------------------ —--------
Peyğəmbər kimidi kənd adamları,
Nə ki, istəyi var, çatdırar onu.
Açılar bir körpə qönçənin ağzı,
Təbiət nəyi var ona verəndə;
Göz yaşı içində gülər o yazıq 
Oyuncaq yerinə dünya görəndə.
Yox, onu ayırma güldən, çiçəkdən,
O da bir qönçədi, yeri oradır.
Qoy yusun üzünü bir az duman-çən,
Qoy bir az ağarsın, qızın qaradır.
Körpə yaddaşına köz düşür hələ,
Bu günlər olmasa, xatirə olmaz.
Qıyma o yerlərdən ayrılıb gələ,
Qoy cüyür balamız gün görsün bir az.
Bulağa, bülbülə qoy çəksin səsi,
Uşaqlıq möhlətdi -  o möhlət keçir;
Analar keçirsə analıq dərsi,
Gözəllik dərsini təbiət keçir...
1975-ci il
TOY
Ayrı yaşayırlar anamla atam...
N.Kəsəmənli
Necə oturubsan sakit, pərişan- 
Şairə yaraşan hüzn, kədərlə.
Mən gördüm toyuna bu qərib axşam 
Gəlmişdi analı xatirələr də.
Bir ana həsrəti alışıb köztək,
sst2S?
Vətən, səslə oğlunu
Tavandan məclisə nur ələyirdi.
Ay da pəncərədən pərişan göztək 
Sənin toy süfrənə gülümsəyirdi.
Qızların həvəsi düşməz yaraqdan. 
Süzürlər ortada mələklər kimi.
Bu sevinç günündə
baxsan qıraqdan-
Qəm vardı
Günəşdə bir ləkə kimi.
Şaddır ögey ana, nə var ki ona!
Keçib baş tərəfə-hazır yerinə.
Eh, bu dəm hardasa doğma bir ana 
Qənim kəsilibdi öz qəmlərinə!
Səxavət əlini açıb hər ürək,
Təriflə bəzənir ömrün illəri.
Bəs niyə susurdum fikrə gedərək,
Bəs nəydi od olub qanıma girən?
Ürək kirimirdi bayaqdan bəri:
Bir ana bu toya gəlibmi görən?!
Toybəyi oynadır arvad-uşağı,
Alovlu simlərdə əriyir “Dilqəm”.
Bir qarı oturub başıaşağı,
Onsuz da yanan var, yanmasın Kərəm: 
Bir ana bu toya gəlibmi görən?!
***
Ah, kimi çağırar,
kimi səsləyər - 
Həsrət dörd dolanar əli qamçılt.
teıt?
Məclis karvanım çəkər məstliyə, 
Yaxamdan əl çəkməz nigarançılıq: 
Bir ana
bu toya gəlibmi görən?!
Görüm, a bəy, toyun mübarək olsun 
Sözlü, alqışlıdır qapıdan girən;
Bu -  saz yağışıdır, pərişan, həzin,
O -  yaz yağışıdır çöldə hönkürən:
Bir ana bu toya gəlibmi görən?!
Gərək qol götürüb oynayam bu gün, 
Gərək yol götürüb qaçam dünyadan - 
Bir köhnə daxmanı muştuluq üçün: 
Mən orda doğmayam, burdasa yadam
Xiffət ilim-ilim itirib məni,
Məgər dost toyunda sevinməz adam? 
Bu necə duyğudur götürüb məni; 
Boyuna doğmayam,
Toyuna yadam!
Keçir ürəyimdən bir dəli istək, 
Dayana musiqi, qopa zəlzələ;
Bir ana boylana qapıdan titrək,
Bir ana oynaya -  
Toya toy gələ!
Bir əli quransa dahi dünyanın,
Bir əli ölümdü, itimdi axı;
Yeri müqəddəsdi daim ananın,
Toylar da anasız yetimdi, axı!
Mağar gözlərimdə qarışıb, axır,
Kim isə güc verir sərxoş səsinə:
Səyavuş Sərxanlı---------------------------------------------------------
д а ?
Bir ögey ananın sağlığı qalxır 
Bir doğma ananın qəm zirvəsinə.
Vüsaldı açılan, həsrətdi solan,
Bəy, gəlin oturub kövrək, utancaq.
Burda toy çalmır,
Çatlayır salon -
Hardasa bir ana ağlayır ancaq!..
Bakı -  Səadət sarayı
1974-cü il
____________________________________Vətən, səslə oğlunu
BACIM XATA YA YA
Başına döndüyüm ulu kəhrizin 
Başında başımın tacı bir ev var. 
Gözütox, könlütox, görkəmi həzin, 
Qonaq-qarasının acı bir ev var.
Nəvə-nəticəsi səhv eləyəndə, 
Anamın qəlbinə ağrı dəyəndə 
Atam aradabir bikefləyəndə, 
Tüstüsü zəhərdən acı bir ev var.
Kəhrizi ötdükcə gündə min hava, 
Tökülüb başına yığışar oba. 
Gəlib-gedəninə doğmaca yuva, 
Qohuma-qonşuya bacı bir ev var.
Gedən oğulları səsli-soraqlı,
Durub yol gözləyər ocağa bağlı, 
Günləri tanrıya- torpağa bağlı, 
Kədəri boyundan uca bir ev var.
д а ?
Səyavuş Sərxanlı--------------------------------------------------------
Yazı güldə itər, payızı çəndə,
Kövrələr göyünə durna gələndə.
Buludu yarılıb sel töküləndə,
Haça ildırımdan saçı bir ev var.
Bu qoca dünyada çiyni oraqlı,
Məhəbbət boxçalı, qayğı yaraqlı,
Sonbeşik oğuldan əli çıraqlı,
Qəlyanı dumanlı qoca bir ev var.
Şəmkir -  Sərxan obası 
8 may 1977-ci il
Məmməd Murada...
Ayrılıq duyanda gülləri əsdi,
Yerin hər qarışı dedi: qayıt gəl.
Yağdı, nəğməsiylə yolumu kəsdi,
İsti yaz yağışı dedi: qayıt gəl:
Dərədə dalımca yüyürüb qalan,
Şəlalə yaylığı əriyib qalan,
Çatmayıb, yorulub, kiriyib qalan 
Çayın yalvarışı dedi: qayıt gəl.
Torpağın qanadı açıldı göyə,
Daş da az qaldı ki, dura yeriyə.
Bir ata qayğısı çəkdi geriyə,
Bir ana alqışı dedi: qayıt gəl.
Maral aysayağı baxdı taladan,
Elə ay kimi də axdı taladan.
Bir qartal qıy çəkdi Pəriqaladan,
Kəkliyin çağrışı dedi: qayıt gəl.
Gecələr bu yerdə yol azsan əgər,
Güllərin çırağı sənə bəs elər.
Səni səsləməzlər istəməsələr- 
El- oba nə yaxşı dedi: qayıt gəl!
Çəkdi dumanını üzünə meşə,
Küsəni biz belə gördük həmişə.
Çəmən ipək oldu, qayalar şüşə,
Bulağın göz yaşı dedi: qayıt gəl.
Alışıb yanırdı üzü güllərin,
Qızlarda qalmışdı gözü güllərin,
O sözü güllərin, özü güllərin 
Bənövşə baxışı dedi: qayıt gəl.
Gülməz gözəllikdən göz ayrılanda,
Bülbülün bağrından köz ayrılanda.
Dağın ətəyində biz ayrılanda,
Dolan dost baxışı dedi: qayıt gəl.
Torpağa can olan, daşa can olan,
Ömrə qanad olan yaşa can olan,
Əhdi, etibarı başacan olan 
Ürəyimin başı dedi: qayıt gəl.
Zaqatala,
1976-cı il
________________________ ___________  Vətən, səslə oğlunu
?
Səyavuş Sərxanlı
MƏZAR İÇİNDƏ ÇIRAQ
Ə.Kərimin xatirəsinə
I
Sahibsiz kitablar ağladı sənsiz - 
keçini-keçinə, avazıya-avazıya.
Çoxu inanmadı, çaşıb baxdı darvazaya: 
Birdən Əli də gələr şairin dəfninə? 
Ancaq tabutdaydı 
Ürəklərə paylanmış dəfinə...
II
İnsan kimi öldü.
Şəkil kimi soldu.
Şair kimi söz alıb
dillənə bilsəydi əgər, 
Deyərdi: ağlamayın,
Bu da bir iş idi, oldu!
III
Bir yetim yer var söz qatarında 
Kimsəsiz yurd kimi ağlar.
Ağlar bir parça qara torpaq 
Bir parça qara dərd kimi ağlar.
O nə heyrətli andı:
Dünyaya tək gəlsə də,
Dayananda karvan kimi dayandı.
Çıraq kimi keçdi,
Kəhkəşan kimi yandı.
Ordan başlandı çoxunun yolu,
«Sİ2İ?
Vətən, səslə oğlunu
Ordan çoxu təzədən doğuldu- 
Özü də bir azca
Əlisayaq oldu.
Nəğmə daşqınlarına 
Bir qızıl qanad olan
Gör necə yatdı?
Bu sirli yatış
çox yatanları oyatdı! 
İnsanlıqdan, həyadan,
Sadəlikdən yoğrulan,
Sakit ildırım olan - 
Şeirimizin zirvəsindən tökülən 
Şəlalə səsli oğlan
ana sinəsi bilib, 
uzandı quru yerə,
Gözümüz görə-görə...
IV
Qulağıma səs gəlir:
Bizə
şeir gətir, Əli;
Üz-gözü işıqlanır 
Öz ilahi nuruyla - 
Yaxşı, deyir,
Yadıma düşsə, deyir.
V
Çuvalda nə gizlədibsən, 
Görünmürmü ucu, dünya? 
Yığ üzündən təbəssümü, 
Ay biclərin bici dünya!
ç O ?
Səyavuş Sərxanlı-----------------------------------------------------
Ayırırsan yaxşı-pisi,
Tanıyırsan yaxşı, dünya;
Aparırsan gör kimləri - 
Necə deyim naşı dünya?
VI
Torpağın sinəsində 
İsti qəm yeri qaldı.
Göyçay xiyabanında 
Şeir karvanımızın
Ağır ləpiri qaldı.
Qaldı canlı bir məzar,
Əli -  içində çıraq.
Ana yer doğma qəlbin
Oduna qızınacaq.
VII
Baş daşı barmaq olub,
Silkələndi dostlara:
Məni unutmayın ha...
1969-cu il
Böyük mövzularda yaza bilmirəm... 
Məni bağışlayar tənqidçi qardaş;
Bir zərif çiçəkdir gözümdə aləm - 
Canında titrəyiş, bəbəyində yaş.
4 0 ?
Vətən, səslə oğlunu
Bir azca çəkmişəm el adamına,
Hərdən köhnəlikdən səs eləyirəm. 
Söykənib dünyanın qara damma, 
Gəlmişi-keçmişi vəsf eləyirəm.
İnsan bənzəməz ki, ötərgi səsə,
O gəlmir dünyaya seyrici kimi - 
Gəlir ki, özündən sonrakı nəslə
Danışsın dünyada gördüklərini.
Üstümə hər yerdə kəndçi günlərim 
Gözünün yaşını ələyib gələr.
Batsa bir bulağım -  bir dağlı pərim, 
Sinəmdə dəryalar mələyib ölər.
Əlim toxumlara qol-qanad oldu,
Qəlbim qaranquşla yuva tikdi də;
Dünyanın baş yolu, prospekti də 
Üstümə yüyürən bu kənd yoludu!
Odur könlüm nuru, başım tacı da,
Onsuz göy də mənə bir yük görünür. 
Kəndimin balaca tut ağacı da,
Mənə dünyamızdan böyük görünür...
1985-ci il
Səyavuş Sərxanlı-------------------------------------------— -
DÜNYA HAQQINDA İKİ QOŞMA
Nə müddətdi üz sürtürəm üzünə,
Köksü geniş, yollan dar dünyadı.
Ana deyib baş qoymuşam dizinə,
Can desə də, bietibar dünyadı.
Uşaq olub şirni aldım əlindən,
Cavan olub yerə dəydim belindən,
Baş açmadım fitnəsindən, felindən, 
Qəmində gül, gülündə qar dünyadı.
Göz qamaşır günəşinin gözünə, 
Evindəyik, nə deyək ki, üzünə?
Eh, məni də oxşadıbdı özünə,
Yazda xəzan, qışda bahar dünyadı.
Kimə yoldu, kimə yükdü, kimə at,
Kimə dostdu, kimə yardı, kimə yad,
Nar bağına oxşayırsa kainat- 
Qoynundakı ən şirin nar dünyadı.
Onun bulaq dodaqları bizik, biz,
Onun yarpaq qulaqları bizik, biz,
Onun torpaq qonaqları bizik, biz,
Gözü gülər, köksü ağlar dünyadı.
Milyon-milyon yuva quran o quşdu, 
Milyon-milyon sorğulardan sovuşdu.
Asta yeri, dörd yan eniş-yoxuşdu,
Ömür kimi çox nahamvar dünyadı.
Yiyə çıxan ona görən kim idi?!
Küləkləri talelərin simidi;
-----------------------------------------  Vətən, səslə oğlunu
Gah müdriklər, gah keflilər kimidi,
Gahdan ayıq, gahdan xumar dünyadı.
Ey Səyavuş, oddan köynək geyirik.
Yarat deyə, ömrümüzü yeyirik;
İnanma ki, qoca dünya deyirik- 
Əlində gül, dilində yar dünyadı...
1981-ci il
Yenə gizli-gizli nə söyləyirsən, 
Mənim ölüm adlı yarıma, dünya? 
Yenə dörd yanıma gileylənirsən 
Adıma, baxtıma-barıma, dünya!
Nə olsun ürəyim bir ayparadır, 
Dost-yar yanında ki, üzüm qaradır! 
Onsuz da bu sinəm para-paradır,
Niyə duz basırsan yarama, dünya?
Eşqi, məhəbbəti azara verib,
Namusu, qeyrəti bazara verib;
Cavan oğulları məzara verib,
Belə arsız-arsız qarıma, dünya!
Ahımdan dumanlar çəkdin, bilmədim, 
Məni əkin-əkin əkdin, bilmədim, 
Məni hansı eşqə bükdün, bilmədim - 
Harda öldü-qaldı yarım, a dünya?
Doğrunu-yalanı kösövləyirəm, 
Öləni-qalanı vəsf eləyirəm,
<SI2Ä?
Səyavuş Sərxanlı--------------------------------------------------------------
Çoxdan o dünyadan səs eləyirəm,
Məni bu dünyada arama, dünya!
Gündə bir at sürdün, fərman buyurdun,
Gedənə gəlməzi dərman buyurdun,
Ta baş da qoymadın -  xırman buyurdun,
Daşını salacam harama, dünya?
Qanlar tökə-tökə qansızlayırsan,
Canlar sökə-sökə cansızlayırsan;
İpək torundayıq -  nə sızlayırsan,
Barama, barama, barama dünya?!.
Şəmkir -  Morul -  Sərxan obası 
1985-ci il
“Sibir dəftəri silsiləsindən -
DÜNYAYA BİR UŞAQ 
GƏLİRDİ GÖYDƏ
Sibir cəngavəri Fərman Salmanova...
O axşam Salexard -  Tümen yolunda 
Qəfildən bir gəlin çəkdi içini.
Göyün nə qatında, sükan dalında 
Qan-tər yudu getdi təyyarəçini.
Biri yalvarırdı: qardaş, qulaq as,
Sən Allah, yeyin sür yada ki, saxla.
O da qışqırırdı: gözləsin bir az,
Gələn neyləyəcək mən saxlamaqla!
«SgOfjo
-----------------------------------------  Vətən, səslə oğlunu
Təyyarə gülüşdən qanad bağladı,
Adamlar belədi -  danla da, öy də;
Gəlin ağlayanda kimsə ağladı - 
Dünyaya bir uşaq gəlirdi göydə...
Təyyarə tələsir, şütüyür, axır,
Burda hara ensin -  tayqada qışdı.
Naznazı qızlara çəpəki baxıb,
Topsaqqal bir qoca qol çırmamışdı.
Biri qənd payını tez saldı çaya,
Biri paltar gəzdi, biri yer-yemək;
Şair də söz atdı stüardessaya:
-  Vətəndaş biletsiz minibmiş demək?
Güldü göz yaşları içində gəlin...
Nə fərqi, ya oğul, ya da qız olsun - 
Dedik, dünyamıza göydə gələnin 
Gərək oyuncağı ay-ulduz olsun!
1973-cü il
Öm ürdən -gündən...
ÖMRÜMÜZ-GÜNÜMÜZ
Biz ki, narahatıq - 
Bizim deyilik
Odlardan doğulan al səhər kimi;
Saçları ağ olan analar kimi,
Dalğası dağ olan dənizlər kimi.
Masa arxasında otursaq da biz,
Ağıl səfərdədi, ürək səfərdə...
<Ц0%>
Səyavuş Sərxanlı--------------------------------------------
Açıb ürəkləri səssiz-xəbərsiz, 
Bəzərik mənalı düşüncələrlə.
Axdıqca ürəyə fikrin işığı,
Könül də yanıqlı bir neyə dönər.
Bir ömrün əbədi pərişanlığı 
Milyon ürəklərçün nəğməyə dönər.
Bəzən qorxuluyuq uçurum kimi, 
Demə, ömrümüzdən kimə nə düşür! 
Qayğısız günümüz ildırım kimi 
Kiminsə qayğılı ömrünə düşür!
Əzəldən yananı sevmişik axı, 
Bulana-bulana ömür durulmuş. 
Bəşərin ən böyük qəhrəmanlığı 
Fatehlik olmamış, insanlıq olmuş!
Narahat dənizdi insanlıq bu gün, 
Dostu tanımağa yaddaş gərəkdir. 
İyirminci əsrin insanlığıyçün 
Bir başın içində min baş gərəkdir!
Orbitdə vurnuxan planet kimi 
Qaça bilməyirik öz-özümüzdən.
Biri adımızla bəzər eşqini,
Heyf ki, biri də dərd alar bizdən.
İllərdən-illərə bahar ötüşər,
Günlərin başına çiçək ələnər. 
Kiminsə gözündən bir damla düşər, 
Kiminsə ömründə yer silkələnər.
__________________________ _ Vətən, səslə oğlunu
Odlardan keçmirmi insanın ömrü,
Ürəkdən alovlu bir kürrəmi var?
Sənətkar ömrüdür - vulkanın ömrü,
Qəfil sönəni var, püskürəni var!
Hissimiz yandıqca atəş oluruq,
Ürəyi kül edib dağıtmaq üçün.
Ağlımız yandıqca günəş oluruq - 
İnsanlıq adını doğrultmaq üçün.
Ocaq da od alar başdan-binadan,
Verər özgələrə öz istisini;
Özünün olammaz narahat insan - 
Özünün olmayan gözəllik kimi!..
ƏLİM HAMİLƏDİR 
GÖZƏLLİKLƏRƏ...
Əlim hamilədir gözəlliklərə - 
Qəlbimdən od alıb
dönəndə şama, 
Ulduz yağdıracaq
yetsə axşama,
Gündüz yaradacaq çatsa səhərə.
Bəlkə nağıl kimi görükər sizə 
Hamilə əllərin
şeir başlığı?
Doğur ağ günləri ellərimizə 
Sağ əlin
sol əllə çiyindaşlığı. 
Onun həniridi can verən neyə,
Odur qanad olan ovqata, heyə,
4 (25?
Onsuz qara ölüm dönərdi neyə,
Tanndan o çıxıb dünyaya yiyə;
Əl tutmaq Əlidən qalıbdı deyə - 
Əlim hamilədi gözəlliklərə.
Əlim hamilədi gözəlliklərə - 
Ulduz yağdıracaq
yetsə axşama,
Gündüz doğulacaq çatsa səhərə;
Ölüncə... beləcə dönəcək şama!
Bakı, 1992-ci il
Səyavuş Sərxanlı---------------------------------------------------- - ----------------
ŞEİRDƏN GETMƏ...
Şeir də çörəkdi, duzdu -  yeyilən, 
Ondan üz çevirmək günah işidir. 
Bu şeir deyilən, bu söz deyilən 
Allaha and olsun, Allah işidir! 
Göylə, ucalıqla işi var onun,
O səsi hər tale götürə bilməz,
O dərsi hər ürək bitirə bilməz;
Bir yönü bəri dur, qələm dostunun 
Üzünə rəhm elə, şeirdən getmə, 
Qəsdən, bilə-bilə şeirdən getmə!
Şair yeriməsə, şair getməsə, 
Addımı altında fırlanmazdı yer. 
Gözəllik köksünü inildətməsə, 
İnsanın başına dolanmazdı yer. 
İlham dağlardan da sehrkar, ulu - 
Çaylar nəğməsini səndən gözləyir,
t!2S?
Neylər naləsini səndən gözləyir;
Duma bulaqların yanğı, yaş dolu 
Gözünə rəhm elə, şeirdən getmə,
Qəsdən, bilə-bilə şeirdən getmə!
Gendən bir olsa da duma qatarı,
Hər quşun öz ayrı qanadı olur.
Adda oxşasa da bulaq suları,
Dadda hər bulağın öz adı olur.
Ömür çıraq-çıraq sualdı, sirdi;
Qəmi çaşdırarsan bir açıq üzlə,
Dağı aşırarsan bir işıq -  sözlə,
Bir şeirin sehrinə min el əsirdi - 
Dözümə rəhm elə, şeirdən getmə,
Qəsdən, bilə-bilə şeirdən getmə!
Necə yanmayasan qəlbə dəyəndə 
Rəhmin soyuqluğu, dərdin sərini?
Yaz ki, darıxanda, qəribsəyəndə,
Təpək gözümüzə şeirlərini!
Dil dönməz deyəm ki, getdi o çağın;
Sevinməyən gözlər göz dikib sənə,
Sevilməyən kəslər göz dikib sənə;
Sinəndə çathaçat yanan ocağın 
Közünə rəhm elə, şeirdən getmə,
Qəsdən, bilə-bilə şeirdən getmə!
Atlı qəm yollan yorur hələ də 
Bir Araz yası var -
yiyəsi qaçaq;
O tabut ortada durur hələ də.
Qardaş, o tabutu kim qaldıracaq?!
Heyrətsiz gözümdən utanır heyrət,
Bir elin "masqaya" çox oxşarı var -
------------------------------------------------------  Vətən, səslə oğlunu
Bir üzü gülərdi, bir üzü ağlar...
Mən həsrət dərirəm, sən də o qeyrət 
Səsinə rəhm elə, şeirdən getmə,
Qəsdən, bilə-bilə şeirdən getmə!
Fələyin başında qırmanclarıq biz,
Mərhəmət diləkli,
İşıq arzulu.
Taleyi gec gülən ağaclarıq biz,
Dili köklərində,
Əli ruzulu.
Dəryalar, dənizlər çağlasın qanda,
İlhamı dağa vur, daşa vur görək,
Hər günü şeirlə başa vur görək - 
Kim solar,
Kim qalar bu gülüstanda? - 
Özünə rəhm elə, şeirdən getmə!
Qardaş! Bilə-bilə şeirdən getmə!
Moskva, 1980-ci il
Səyavuş Sərxanlı-------------------------------------------------- ------------------- .----- ------------------------------------------ Vətən, səslə oğlunu
HƏKİM HAQQINDA DASTAN
Unudulmaz insan, gözəl həkim 
Əmir Şəmsiyevin xatirəsinə...
Rəhmin, insanlığın o xoş qılığı,
Yaradandı desəm, sözüm ağ olmaz;
Yığsan da qatara min yaxşılığı - 
Bir həkim borcunu qaytarmaq olmaz!
O, dost doğulubdu günəşlə, ayla,
Ondan zülmət qaçar, ondan qəm qaçar.
Açdığı palata qapılarıyla
Dar gündən xoş günə qapılar açar.
Bir arzu söndümü, işıq keçdimi - 
Qəlbinin oduyla alışdırar o.
Öz ağ xalatında gur işıq kimi 
Ölümün gözünü qamaşdırar o.
Deyirəm sehri var onda baharın,
Açdığı ürəklər toy-düyündədir.
Həyatdan məzara gedən yolların 
Çilovu həkimin əllərindədir.
İnsanlıq sərhəddi böyüyən yerdə,
Nəfsin sərhədləri kiçilməlidir.
Bütün duyğuların saflığı bəlkə 
Həkim duyğusuyla ölçülməlidir.
Yol çəkər hicrandan vüsala kimi,
Yüz ili yaşayar bircə gündə o.
Ucalar basılmaz bir qala kimi 
Həyatla ölümün sərhəddində o.
д а ?
Səyavuş Sərxanlı---------------------------------- ----------
Ömrün çıraq-çıraq sönən anları,
Onun sinəsini dəlib keçirlər.
Bütün ölümlərin meridianları 
Həkim ürəyindən gəlib keçirlər.
Onun səsindəki ən gizli qəm də 
Xəstəyə dağ yükü olub deyirəm. 
Harda bir otağa həkim girəndə,
Ora ümid seli dolub deyirəm.
Cərrah bıçağına lap heyranam mən - 
Qurmaqdı, tikməkdi yarmaqları da. 
Ən güclü cərəyan məftillərindən 
Güclüdür həkimin barmaqları da!
Nə xəyanət bilər, nə də ki, hiylə, 
Mikrob ömür hara, loğmanlıq hara? 
Gülər ağ saçların qəhqəhəsiylə 
Bütün xırdalara, xırdalıqlara.
Bütün ürəklərdə qopan ağrılar,
Onun ürəyinə yazılır sanki.
Torpaqda hər dəfə qazılan məzar, 
Həkim sinəsində qazılır sanki.
Elə bil ağarır, yanır od kimi,
Ürəyi köksündə tonqalmı yenə? 
Qəbiristan yolları bir tabut kimi 
Yüklənər həkimin çiyinlərinə.
Sanki təbiətlə giribdi bəhsə,
Əbədi, narahat ömür olubdur;
Bütün ölənlərlə bir ölübdüsə,
Bütün körpələrlə bir doğulubdur.
« & L I?
_____________________________  Vətən, səslə oğlunu
Ən ağır xəstədir biliksiz həkim,
O hələ qayğıyla sağalmalıdır.
Ən böyük canidir ürəksiz həkim,
O, yer kürrəsindən qovulmalıdır!
Kədərlə toqquşar ömür uzunu,
Ağ günü soyunub-geyinəndi o.
Xəstəsi sağalıb ayaq tutdumu,
Körpə uşaq kimi sevinəndi o.
Bir zümrüd quşudu çətində, darda,
Yüz elin-obanın çıxan canıdır.
Məndən inciməsin əczaçılar da - 
İnsan təbiətin şah dərmanıdır!
Bir çöz də deməyə can atır qəlbim,
Bu söz qanadlansın, hamıya çatsın:
Ən ağır xəstəni ən gözəl həkim 
Ürəklə sağaltsın, sözlə sağaltsın!..
Bakı, 1966-cı il
ÜZEYİR BƏY ÜÇÜN 
DUBULTADAN YAZILMIŞ ŞEİR
Şeir sorağında yandı ömür-gün,
Çaylar adlamışam, dağlar aşmışam;
Dünyanı qəlbimə gətirmək üçün 
Baş alıb dünyadan uzaqlaşmışam.
Gözümə yaş səpir səsi küləyin,
Ölsün o adam ki, həsrəti yoxdur.
Səyavuş Sərxanlı-----------------------------------------------
Qurbanı olduğum duzun-çörəyin 
Yeri həmənkidir, ləzzəti yoxdur.
Dost -  tale dərsidir, çoxu unudub,
Dostluq biçənəkmi gedək biçməyə?
Çaylar bulaqların əlindən tutub,
Aparır okean dərsi keçməyə!
Bir qələm, bir ürək baş-başa yanar,
Daş da dilə gəlmək həvəsindədir;
Tufanlı sinəmdən bir səs boylanar - 
Mənim rahat günüm dost səsindədir...
Riqa, 1976-cı il
ÖZÜMLƏ DAVAM VAR HƏLƏ...
Böyüklər -
ömrümdə uğurlar kimi,
Böyüklük yanında yalan olmuşam. 
Çıxmışam yollara cığırlar kimi, 
Yollar ayrıcında talan olmuşam.
Hələ gərək ellər məndən inciyə,
Nə dost yarıtmışam 
nə də yar hələ;
Bir özüm bilirəm kiməm, nəçiyəm - 
Özümlə davam var, davam var hələ!
Dayazda qərq olur bəzən dərin də, 
Bu dərd - səhərimi axşam eyləyir; 
Karvanlar adlayan Xudafərində 
Qarışqa karvanı bayram eyləyir. 
Çoxu da yarı böl,
'5615?
Vətən, səslə oğlunu
Azı da yarı,
Yağır gül yuxuma ağır qar hələ;
Siz gedin iş görün, iş adamları, 
Özümlə davam var, davam var hələ!
Cavidin, Müşfiqin əməllərini 
Cavada açılan yaxam bilmişəm.
Mən Nəbi Xəzrinin mərd əllərini 
Qardaş qollarıma qalxan bilmişəm. 
Hələ çox Bəxtiyar yetirəcəkdir 
Vurğunlu, Rəsullu bu diyar hələ! 
Gözümdə dastanlar ləçək-ləçəkdir, 
Özümlə davam var, 
davam var hələ!
Gün -  göyə çəkilib,
Ney baxtımıza,
Oba düymə-düymə,
El çiçək-çiçək;
Heykəllər şəhəri paytaxtımıza, 
Səttarxan qənşərli yol çiçək-çiçək... 
Babəkin kəsilən qolu kimiyəm, 
Dünya çox genişdi, imkan dar hələ - 
Bir yağa bilməyən dolu kimiyəm, 
Özümlə davam var, 
davam var hələ!
Tarixin “Çaldıran” savaşmı da, 
Köçürək laqeydlik quzeylərindən; 
Böyük Nizaminin başdaşını da 
Qaytaraq Fransa muzeylərindən! 
Gözü yollardadı “Qorqud Kitabın”, 
“Avestam” qürbətdə çəkir car hələ; 
Özgələr!
Adımla siz şöhrət tapın,
Özümlə davam var, 
davam var hələ!
Yağımı bol qatdım qonşu aşına,
Haqq oldu - boş qazan yiyəsi oldum. 
Keçirdim dığanı ocaq başına,
Axırda başıma döyəsi oldum!
Bilin ki, nə vaxtdan mən çaşmaz oldum - 
Özümü gəlməyə sanmadım kölə.
O gündən özümlə barışmaz oldum - 
Özümlə davam var, 
davam var hələ!
Bu həyat -  əkinçi toyu kimidi - 
Nuru göydən enir,
ya daşdan çıxır.
Ehtiyat -  dəyirman suyu kimidi - 
Bu başdan salırsan,
o başdan çıxır...
Haradı yolların yönü bilmirəm,
Bakıya gəlməyib Şəhriyar hələ;
Bircə öləcəyim günü bilmirəm - 
Özümlə davam var, 
davam var hələ!
Qayğısız, qələmsiz keçir ömür-gün, 
Fikrimdə dağları daşımamışam.
Bir eli-obanı yarıtmaq üçün 
Bir insan ağrısı yaşamamışam.
Bir şeir,
on şeir,
azdı, azdı, az...
Toyda çalınmamış havam var hələ,
Səyavuş Sərxanlı------------------------------------------------------------------- Vətən, səslə oğlunu
Yurdu bölünənin şairi susmaz - 
Özümlə davam var, davam var hələ!
1980-ci il
SEVƏNLƏR, SEVMƏYƏNLƏR
Ey məni sevənlər, 
ey sevməyənlər,
Sizi düşünürəm, qurbanam sizə.
Dalımca yaxşı söz, pis söz deyənlər, 
Qəlbimi döşərəm qədəminizə.
Nə fərqi var imiş -  eyni yoldayıq,
Siz bir az qabaqda,
Mən bir az dalda;
Nə fərqi var imiş -  eyni haldayıq,
Mən bir az qabaqda, siz bir az dalda.
Hərəmiz bir tale əlindən tutub,
Pənah gətirmişik paytaxtımıza.
Bəs niyə insafı, rəhmi unudub,
Qapını bağlayaq öz baxtımıza?
Yaşıl duyğulara qar ələnməsin,
Kövrək addımları salmayaq oda.
Heç kəs boy göstərib qürrələnməsin, 
Hərədən böyüyü varsa dünyada.
«SEİSi?
Səyavuş Sərxanlı------------------------------------------ -
Ürəyi ha təklə, ürəkdi yenə,
Hamıya bir gözlə baxıb bu həyat; 
Çörəyin boyatı çörəkdi yenə,
İnsanın boyatı... vay dad, vay bidad!
Bu qəmi duymazdı əlim yanmasa, 
Canımdı üzülən sözümdə mənim; 
Böyüklər sadəlik bacarammasa, 
Sadəlik böyüyər gözümdə mənim.
Ömür dedikləri canlı xəzinə - 
Borc ala bilməz ki, adam adamdan! 
Nəyi sevirdimsə, 
sevirəm yenə,
Nəyi sevmirdimsə,
çıxıb yadımdan.
Bir əldən tutanda, qola girəndə, 
Fərəhim, şadlığım başımdan aşıb. 
Balaca ürəkli adam görəndə 
Gözümdə dünya da balacalaşıb.
Niyə gülüş sınsın, gülsün göz yaşı? 
Tutqun ömürlərə doğan dan olaq. 
Söyməyi bacaran var addımbaşı, 
Öyməyi bacaran oğuldan olaq.
Ürək xeyirxahsa, çiçəklənəcək, 
Ömür narahatsa, bar verəcək, bar.
Bu nökər torpaqdan şahlıq öyrənək, 
Gəlin, torpaq kimi olaq, adamlar!
Vətən, səslə oğlunu
Hərə özü boyda canlı əsərdir,
Siz məni tanıyın, siz məni duyun:
Məndən deyilənlər tərcümələrdir, 
Gəlin, məni tapın, məni oxuyun!
A könlüm, ağlını almasın zaman, 
Döyməsin qapını şöhrət qorxusu. 
Hikmət dərsi al ki, ağıllılardan, 
Sənin də söhbətin hikmət qoxusun.
Dərdə çevirməyək hər sözü-gapı, 
Dünya - yad deyil ki, sənin evindir. 
Gözləmə, hardansa açılar qapı,
Sən özün qapı aç, ürək sevindir.
Bir duyaq-düşünək, sehrli, səssiz, 
Nə kiçiyi danaq,
Nə böyükləri;
Qoşa relsə dönək - mehirli, əziz, 
Keçsin çiynimizdən dünya yükləri.
Ömür sirr yoludur yaranışından, 
Həyatın əzəli bir qanunu var: 
Əldən-ələ düşüb döyülən zaman 
Dəmir fəryad edər,
Qızılsa susar...
Sizin sağlığınız deyildi həzin,
Sizə üz tutaram,
Sizə, adamlar:
Özgə taleyinə göz dikilməsin, 
Hərənin öz yeri, öz qisməti var...
GÖZÜMÜN İŞIQLARI!
“İtaliya dəftəri” silsiləsindən...
Gözümün işıqları!
Orda nə təhərsiniz,
Qapınızı o döyən dərs ili nə gətirir?
Siz dərdli ürəyimdən qopan nəğmələrsiniz, 
Öpüb,
sizi gözümün üstə qoyuram bir-bir!
Az toy tutun, o tənha,
o əziz ananıza,
Toy kimicə böyüyün, oğul bala,
qız bala!
Sizə məndən də artıq o canı yananıza 
Bircə xətər yetincə 
yetər mənə yüz bəla...
Mənə sarı yüyürən 
O nənə işığında 
Bu gün yenə sizsiniz,
siz ey dəcəllərim, siz!
Hərəniz bir gözümdə dünya yaraşığında, 
Gözümün işıqları, öldüm, nə təhərsiniz?!
Hələ kəpənəksiniz -  ayrılmayın bahardan,
Övlad ata-anasız
deyim sonra kim olur:
Atasız böyüyərsə -  yetim qalır vüqardan,
Anasız böyüyərsə -  rəhmdən yetim olur...
Florensiya, 1978-ci il
Səyavuş Sərxanlı------------------------------------------------------------------------------ _____________________________ Vətən, səslə oğlunu
KEFLƏRDƏN DOĞULMUŞUQ...
Ömür gülüstan yolu - 
Açmayan qönçə də var:
Dərdi dünyadan ulu,
Xəlvət... gecələr ağlar.
Gözlərini torpağa 
Dikib nə gözləyərlər?
Ömrü başdan-ayağa 
Dəfinə gözləyərlər.
Düymə incilər kimi,
Könlü incələr kimi 
Eyni taleyə tuşuq:
Həsrətlə açarıq biz - 
Keflərdən doğulmuşuq,
Qəmlərə düçarıq biz...
Eyni haldı -  sevgidə 
Tələsdin, ya ləngidin;
Ey eşqi məktəb bilən,
Çalınan qom zəngidi!
Qəlbini atlanmağa 
Ağrılar üzən idi;
Üz-gözündən o baxan 
Ayrılıqlar rəngidi.
Ömür -  ömür ha deyil,
Qayğıların cəngidi:
Biri qovar,
birinin
Dalınca qaçarıq biz - 
Keflərdən doğulmuşuq,
Qəmlərə düçarıq biz...
Can verdik, can istədik 
Biz hər şeyə, yaşadıq.
Tanrım, baxtıma yar ol - 
Deyə-deyə yaşadıq.
Özgələri gül sanıb,
Öyə-öyə yaşadıq.
Özümüzü kəl sanıb,
Döyə-döyə yaşadıq.
Ömür adlı bu dağda 
Döndük neyə, yaşadıq.
Əli odda-ocaqda,
Üzü göyə yaşadıq...
Taleyə qul olmuşuq,
Önündə naçarıq biz;
Keflərdən doğulmuşuq,
Qəmlərə düçarıq biz...
Min qurulu məzardan 
Bir quru can yaxşıdı.
Yüz ağlın buz nurundan 
Bir həyəcan yaxşıdı.
Göz ağlada-ağlada,
Könül açan yaxşıdı...
Qəlbimiz -  zümrüd quşu,
Dərdlərə açarıq biz;
Mən deyirəm, özün qan - 
Keflərdən doğulmuşuq,
Qəmlərə düçarıq biz...
1981-ci il
Səyavuş Sərxanlı------------------------------------------------------------------- .
t o ?
------------------------------------------  Vətən, səslə oğlunu
ADSIZ KÖRPƏ AĞISI
Yarımçıq doğuldu...
Boğuldu səma,
Ötdü istəklərin yanıqlı neyi.
Özü bələnmədi bircə yol, amma 
Həsrətə bələdi neçə ürəyi.
Bir yol göz yaşını silməyən insan,
Bir evə tor atdı düşüncələrdən.
Hələ iməkləmək bilməyən insan 
Büdrətdi gör neçə ümidi birdən!
Ömür tüstülənər, yanarmış demə - 
Ürəyə yağanda ayrılıq qarı;
Danışa bilmədi ikicə kəlmə,
Dindirib oxutdu bayatıları...
Özü say bilmədi, ölçü bilmədi,
Həsrəti böyüdü asiman qədər.
Dünyaya bir insan gələ bilmədi - 
Dünya tez qocalar bir insan qədər!
Gecə uzaqlara ulduz ələnər,
Bir ana laylası batar yarıda;
Bir çiçək dəsinə sükut bələnər,
Batar boş beşiyin qulaqları da.
Üzü dönməz olar ağrı-acının,
İzi evdə qalar, eşikdə qalar;
Gəlmədi ... onunçün bircə bacının 
Yığdığı bəzəklər beşikdə qalar.
’m ?
Səyavuş Sərxanlı--------------------------------------------------------
Göylər ulduzlayıb, yağışlayanda - 
Gəzərmi özünə qulaq hayanı?
Kim dözər, nə dözər, sevgi payını 
Qundaq bacısına bağışlayanda?!
O dilsiz dünyanın hədiyyəsindən 
Bir duyan ürəklər bildi nə çəkdi!
O körpə dünyanın zəlzələsindən 
Nənələr-babalar dünyası çökdü.
Yarımçıq doğuldu... boğuldu səma,
Ötdü arzuların yanıqlı neyi;
Özü bələnmədi bircə yol, amma 
Həsrətə bələdi neçə ürəyi...
Gəlsəydi... gülərdi qış havası da,
Gəlmədi -  gözlərdə bulaq durulsun.
Gəlsəydi -  tərsliyi, ağlaması da 
Həyat gətirərdi otaq dolusu.
Gəlsəydi, başqa cür sökülərdi dan,
Başqa cür qaynayıb-qarışardı şər;
Gəlmədi...
Bir ana beşik başından,
Bir ata özündən didərgin düşər.
“Ulduz” jurnalı,
1977-ci il
Vətən, səslə oğlunu
NƏRGİZLİ DÜNYA
Vətən çiçəkləri - 
bəxtin gülüşü...
Qismətə nur salan bir çiçək də var; 
Qürub günəşindən 
ayrılıb düşüb,
Öz zərif çiyninə baş qoyub ağlar.
Arılar min güllə verər səs-səsə, 
Mənsə təkcə onu gəzən arıyam. 
Hərə bir çiçəyə könül veribsə,
Mən də nərgizlərin nəğməkarıyam!
Köksümü o çiçək çoxdan odlayıb, 
Mən uşaq olanda xoşbəxt olmuşam: 
Dağlardan nə qədər nərgiz toplayıb, 
Yoldan ötənlərə bağışlamışam.
İndi də birisi nərgiz deyəndə, 
Qəlbimə dünyanın sevinci gəlir.
Bir qız
gülüstandan gül istəyəndə 
Yaddaşıma nərgiz birinci gəlir.
Nərgizlər indi də çəkir fikrimi,
İndi də dağlara gedəndə hərdən - 
Saralıb soluxan bir həsrət kimi 
Sıxıram sinəmə nərgizləri mən.
Səhər də, axşam da üfüqümüzü 
Günəş nərgiz kimi bəzəməyirmi? 
Qıraqdan görüblər yer kürrəmizi - 
Bir topa nərgizə bənzəməyirmi?
Səyavuş Sərxanlı---------------------------------------------
Sevgi də gül kimi gəlir cahana - 
Ətri bir-birindən qoy təmiz olsun; 
Dibçək güllərini ataq bir yana,
Hər evdə dağlardan bir nərgiz olsun!
Ona nur salaram şimşəklər kimi,
O anı ömürdən-gündən sayıram; 
Dünyanın ən şirin diləklərini 
Mən yığıb, Nərgizə bağışlayıram.
Gülüstan açanda örpəklərini,
Bu sehri, qisməti alqışlayıram, - 
Dünyanın ən sərin küləklərini 
Mən yığıb, Nərgizə bağışlayıram.
Çağırım gözəllik mələklərini,
Mən gərək yaxşını pisdən ayıram; 
Gah duma, gah zumrud lələklərini, 
Mən yığıb, Nərgizə bağışlayıram.
Göy yanıb söndükcə fişənglər kimi, 
Şehli çəmənləri naxışlayıram;
Bütün yer üzünün çiçəklərini 
Mən yığıb, Nərgizə bağışlayıram.
Vətən çiçəkləri -  bəxtin gülüşü, 
Uğuruma çıxan bir çiçək də var:
Vətən, səslə oğlunu
Qürub günəşindən 
ayrılıb düşüb,
Öz zərif çiyninə baş qoyub ağlar.
O həzin çiçəyin başının üstə 
Gündüzlər günəşəm, gecələr ayam,
Əyləşib bir dünya daşının üstə,
Nərgizli bir dünya nəğməkarıyam...
Moskva,
28 sentyabr 1979-cu il
KƏPƏNƏK GÜNÜ
Dünyanın kəpənək yoluydu bu gün, 
Səhərin gözündən düşdü həyata. 
Günəş şehli nərgiz olduğu üçün 
Hələ şehli idi qanadları da.
Qoşulu dumana çəkildi qəm də, 
Daşlar da gülürdü tər çiçək kimi. 
Ürək çırpınırdı meydan sinəmdə 
Uçmağa can atan kəpənək kimi.
Qanad da, ləçək də yaranıb haqdan, 
Bu səhər, bu səhər... ayrı səhərdi; 
Uçsa gül-çiçəklər ayağın altdan, 
Diksinib eləmə,
kəpənəklərdi!
Diksinib eləmə,
qalxanda çəmən 
Ayağın altında xalçasayağı.
Səyavuş Sərxanlı--------------------------------------------------------
Diksinib eləmə, eləmə qəlbən 
Qəlbinin başına sıx bu torpağı!
Zəriflik heç kəsə gəlməsin asan,
Torpağı sevməsən, mərhəmət umma.
Onun bir gülünə qurban olmasan,
Onun bir qızından məhəbbət umma!
Xallı kəpənəklər gözünü silib,
Güllü köynəklərə tutar üzünü;
Yoldan adlayanda, göy çəmən bilib,
Yaşıl maşınlara çırpar özünü.
Bu səhər... açılan, atlanan ürək 
Atından salırdı qəmi, kədəri.
Heyif ki, dan üzü əriyən şehtək 
Ömrü gödək olur kəpənəklərin.
Ömrü gödək olur dumanların da - 
Talada incilər itirib gedir.
Ömrü gödək olur duyanların da - 
Dünyadan dərdləri götürüb gedir.
Bir elə kəpənək günüydü bu ki - 
Vaxt da nəfəsini dərib durmuşdu;
Üfüqdə -  zərli bir kəpənək kimi 
Səhər qanadını sərib durmuşdu...
Şəki -  Zaqatala, 
sentyabr, 1979-cu il
t o ?
------------------------------------------  Vətən, səslə oğlunu
QIZIM HİCRANIN AD GÜNÜ
Dünyaya gəlibsən,
Baxtın varıymış,
Uğur üstündəymiş yaradanların;
Ayağı sayalı adamlarıymış - 
Ömrü uzun olsun görüm onların.
Dünyaya gəlibsən, çox xoş gəlibsən,
Bu ay da, o gün də sənindir, qızım.
Oynaşan ulduzlar,
qaynaşan çəmən, 
alışan ömrün də sənindir,
qızım!
Sənindir dünyanın bir ağ yolu da,
Yaşat addımınla, ucalt ad kimi.
Sənindir yağış da, qar da, dolu da 
Göylərdən verilən mükafat kimi.
Qəbul et həyatın bir növbəsini,
Qəbul et, ağ günü, qara yası da.
Qəbul et həyatın ulu səsini - 
Xoşdur gülməsi də, ağlaması da.
Çalış yaraşıq ver, 
yaşa bu günü,
Sabahdı -  açıla ya açılmaya.
Gör anın, damlanm böyüklüyünü,
Böyük hay-küyləri çox alma saya.
Gözəllik gözündən doğsun səhərin,
Bu ayrı aləmdir -  sirli, soraqlı;
t o ?
Qızım, əməllərin, əyləncələrin 
Səməndərə dönsün -  ocağa bağlı.
Qızım, qarğışı yox, naxışları gör. 
İnsanlıq fürsətdir qananlar üçün. 
Qızım, görünməyən baxışları gör,
Dön qızıl payıza, yan bahar üçün.
Nə gülüşdən uyu, nə batma yasa, 
Yerləri-göyləri gözündən keçir;
Ürək - dünyamıza oxşamayırsa, 
İnsanın varlığı, yoxluğu heçdir.
Səninlə bir az da nurlandı yolum,
Bir az da yetirdim vüqara sarı.
Anaya qurban ol, qurbanın olum, 
Anaya möhtacdı qız uşaqları!
Qeybətə can verib, şərə alışan,
Sənin uğuruna çıxmasın, qızım.
Bu sərvət, o nifrət dağ vurub şan-şan, 
Sənin axırına çıxmasın, qızım.
Sən ucala bilsən, alçalacaq dağ,
Dağsız ürəklərdə yaz da qış oldu. 
Doğulmaq deyil ki, hələ doğulmaq - 
Bu sehrə məhəbbət qaranquş oldu!
Sən nura vurul ki, mən xar olmayam, 
Pislik arzulamaq sənətim deyil.
Sənin toy gününə qalam, qalmayam - 
Toylar heç əzəldən qismətim deyil!
Desinlər külfəti vardı bir çətən, 
Gəzmə, arzulama sədasız evi.
Səyavuş Sərxanlı---------------------------------------------------- --------
« s O ?
Vətən, səslə oğlunu
Uzaq ol tənhalıq səadətindən,
Qadın ol, balalı, bəlalı böyü!
Hər qurulu evə doğulmur səhər,
Kor qoyma sən rəhmin baxışlarını; 
Unutma, qızıla ərə gedənlər 
Töküb mirvaritək göz yaşlarını.
Dinəndə hündürdən dinən qızların 
Gizlicə ahları bulud kimidir. 
Maşından-maşina minən qızların 
Gəlinlik maşını tabut kimidir!
Gözün görə-görə əridi baban,
Gözün görə-görə nənən də gedir; 
Gedənlə, can qızım, getmir bu cahan, 
Gedənlər cahanın çiynində gedir.
Vaxtsız yağışlara fikir ver, qızım, 
Vaxtsız ölənlərin göz yaşlarıdır. 
Quruyan ağacda dünya gör, qızım, 
Quruyan kökləri baş daşlarıdır.
Kəsməsin səbrini yetən qar, dolu, 
Adını bir halal çörəklə çıxart.
Ulu nəslimizdən gələn şah yolu 
Sən zərif çiyninə ürəklə çıxart.
Hənirdə, səbirdə oxşa kömürə,
Yan, qızım, yan, qızım,
yan, qızım, qəlbən;
Bu qoca dünyada balaca ömrə 
Bir yanmaq qalandır, 
bir də ad,
Vətən!
Bir də bir nənən var -  elə yaraşıq,
Sən onu tanrı bil özünə, qızım.
Sən ondan işıq al, işıq al, işıq 
Ağlına, qəlbinə, gözünə, qızım.
Öyrən, öyrən ondan, qaragöz balam,
Yaza çox gərəkdi o qışın qan - 
Atalı-analı böyü,
Qız Qalam,
Qanada möhtacdı qız uşaqları...
24 oktyabr 1975-ci il
Səyavuş Sərxanlı----------------------------------------------------- --------------- --
ATA AĞRISI
Bu gün ad günümdür, 
qarlı bir qışam;
Mən bu gün 
Atamı xatırlamışam...
Mən bu gün atamı xatırlamışam, 
Gülüşlü günlərim dolanır gendən;
Bir yol qırağında 
tozlu bir daşam,
Onu soruşuram gəlib gedəndən.
Yer susur,
göy susur,
adamlar susur.
Yuvası dağılan qərib bir quşam;
Sizə qurban olum, a dostlar, susun, 
Uçdu evimizdən bərəkət, ruzi,
Mən bu gün nəyəm ki -  mələr bir quzu,
Mən bu gün atamı xatırlamışam.
O qabarlı ələ gözümü dikdim,
Bu qələmli əlim 
Gözümdə deyil.
Söndü od, ocağa-közə gecikdim,
İstisi hələ də gözümdə deyil!
Özünü min dəfə danla da, as da,
Dönməz o pir kişi, dönməz ehtişam;
Məni bu günlüyə unudun, dostlar,
Mən bu gün atamı xatırlamışam...
Ölüm baş çəksə də arabir kəndə,
Görmürük,
min işə qarışır başın.
Kimdi fikir verən yağış gələndə - 
Tökülən damcıdı yoxsa göz yaşı?
Təsəlli verməsin hazır mövzular,
Tutmasın yoluma havayı min şam;
Təpilib sinəmə burulğan sular,
Mən bu gün atamı xatırlamışam.
Dəyərmi gözümə güləyən günəş,
Alışan ulduz da, ağaran ay da?
Mənəm fağır duman, farağat atəş,
Ufuldayan külək, tövşüyən çay da.
Səs olub, söz olub bizimlə gəzir:
“Deməyin mən sizi yadırğamışam...”
Payız yarpağıtək ürəyim əsir,
Mən bu gün atamı xatırlamışam.
Gəlir dalımızca getdiyi son yol,
Döyür qapımızı səhərə kimi.
____________________________________Vətən, səslə oğlunu
Könül, minnətdar ol, ona qurban ol - 
Çatdırıbdı bizi bu yerə kimi.
Mənə toxunmayın bu qərib axşam;
Bu böyük dünyanı hədiyyə edən,
Dünyadan gün kimi çəkilib gedən 
Ən böyük adamı xatırlamışam;
Məni yaradanı xatırlamışam;
Atamı, atamı xatırlamışam...
Şəmkir,
28 fevral 1979-cu il
OĞULLAR, KİTABLAR
Hələ məktəbə getməyən Əlibəy bir dəfə özündən  
yaşca böyük bacısı Hicrana demişdi: zəhmət çəkm ə, 
atam öləndən sonra bu kitabların hamısı m ənim  
olacaq...
Bu kişi qeyrəti ola hamıda,
Sənin kitab deyən dilinə qurban!
Mənim “Qızıl qələm” medalımı da 
Filana keçirən əlinə qurban.
İmam, peyğəmbər var yazı işində,
Nə varsa, din haqqı, kitablarda var:
Rus yiyə çıxdığı qara Puşkin də 
Öləndə dedi ki: əlvida, dostlar!
Qoltuq ağacı da dar ağacıdı...
Kitab - həqiqətdi,
Dünya - oyuncaq;
Ən ağır dərdinin əlacını da 
Kitabda taparsan,
kitabda, ancaq!
« s m ?
Səyavuş Sərxanlı----------------------------------------------------------------------------------- Vətən, səslə oğlunu
Oğul anasını belə duyanda.
Ürək -  ellərimə xitaba dönür;
Əlibəy yatmayıb, 
dərs oxuyanda -
Dünya gözlərimdə kitaba dönür...
17 avqust 1991-ci il
AYAQLAR, ADDIMLAR
İnsan bu dünyaya göz açdığı gün 
Yolu da onunla oyaq doğulur;
Əllər qanad olur ucalmaq üçün, 
Ayaqlar torpağa dayaq doğulur.
Cüt zümrüd quşudu - 
dünyaları gəz,
Bəzən əlsizlərin əlidi onlar. 
Yerindən qopdumu, 
dağdı - əyilməz, 
yerində saydımı, 
ölüdür onlar!
Sükutun məzartək bitdiyi yerə, 
Alova, atəşə bürünər gedər;
İnsanın ürəksiz getdiyi yerə 
Ayaqlar can çəkər, sürünər gedər.
Ayaq addım olub ərzi tərpədir, 
Addımların səsi cahana düşüb.
Ürək var -  bir addım həsrətindədir, 
Addım var -  ürəksiz insana düşüb!
Səyavuş Sərxanlı -------------------------------------------- ---------
Həzrət ayaqlarım - 
qoşa yarımla
Ayrılmaz könülük, bilənlər oldu;
Dağı düz qalxmışam addımlarında,
Maşınla dolayı gələnlər oldu...
Yüyrəkdi bir qeyrət qatlamaq üçün - 
Tamah çaparları, 
əl yeyinləri.
Dərd axan bir çayı adlamaq üçün 
Addamış ediblər küt beyinləri!
Ömür nur çeşməsi - 
coşub axacaq...
Bir arzu səsidir 
hər addım səsi.
Vicdandan qırağa bir addım atmaq -
Ömrün alçalması,
ləkələnməsi!
Yollar da addımla gəlir cahana,
Onsuz yer kürrəmiz sayar yerində; 
Dünyadan addımsız köçən insan da 
Köçür addımların çiyinlərində...
1963-cü il
Vətən, səslə oğlunu
Dünya belə gəlib, belə gedəcək,
Bilən bildiyini yenə edəcək,
Dur sən də mənimlə bir yana gedək...
Yenə kül altında köz darıxacaq,
Tüstü sına-sına göyə çıxacaq.
Yenə qorxa-qorxa açacaq güllər, 
Dərdini deyəcək ay işığına.
Yenə hörüləcək şehli sünbüllər, 
Dönəcək əllərin yaraşığına.
Bizə gülə-gülə qatlanacaq Ay,
Dənizdə ölməyə atlanacaq çay,
Payızın döşündə odlanacaq yay.
İnsaf utanacaq həzin adından,
Haqqı salacaqlar əziz atından,
Mərdi soyacaqlar təmiz qatından...
Dünya belə gəlib, belə gedəcək,
Bilən bildiyini yenə edəcək,
Dur sən də mənimlə bir yerə gedək....
Göy ulduz əkəndə, yer neylənəcək, 
Dərdsiz dərdlilərdən gileylənəcək; 
Gələn gəlməlidi, keçən keçməli, 
Gələnə-gedənə başını qoşma.
Ölən ölməlidi, içən içməli - 
Süfrənə hər yetən naşım qoşma!
Yenə buyruqdadır alacəhrələr,
Yenə yüyrükdədir yağlı nehrələr,
Yenə yüyrəkdədir iti dəhrələr,
Yenə kor tamahla itir pöhrələr;
Yenə uzun qızlar uzanacaqdır, 
Özlərinə paltar qazanacaqdır, 
Sevgilər ayrıdır,
bağ həmən bağdır...
Dünya belə gəlib, belə gedəcək, 
Bilən bildiyini yenə edəcək.
Gülüb fırlandıqca qoca dəyirman, 
İnsan üyüdəcək, insan, ay aman! 
Yenə də səhərlər - ümid tabağı, 
Gecələr - ayrılıq çuxası kimi;
Yenə də qəbirlər -  qara torpağın 
Açılıb-örtülən yaxası kimi...
Ocaqdı kül olan, hisdi qalan hey, 
Karvandan bir tozlu izdi qalan hey, 
Hərədən bir quru səsdi qalan hey!
... Qocanın çənəsi yerə dəyirdi, 
Yenə bu sözləri əzbərləyirdi: 
Dünya belə gəlib, belə gedəcək; 
Bilən bildiyini yenə edəcək;
Gedə bilərikmi, bir yana gedək?!
Səyavuş Sərxanlı-------------------------------------------------------
1984-cü il
YARPAQLAR, YARPAQLAR...
Qızardı, bozardı göylərin üzü, 
Yarpaqlar leysanı başladı birdən;
Bu necə oldu ki, heyranam düzü - 
O qızıl yağışda islanmadım mən?!
« a ?
Vətən, səslə oğlunu
Səfər paltarını geydi son bahar, 
Yolları, izləri bəzədi meşə.
Maral buynuzuna döndü ağaclar, 
Maral sürüsünə bənzədi meşə.
Budaqlar qüssəyə, çənə büründü, 
Yarpaqlar dəydikcə qanad yerinə. 
Tənha yuvalar da nöqtəyə döndü 
Quşların sonuncu nəğmələrinə.
Yayınıb bağbandan bir dəstə uşaq 
Gəzir çəpərlərin açıq yerini.
Bir ana dumatək çırpınan qovaq 
Dəyişir qocalmış lələklərini.
Yarpaqlar tökülür, danışır onlar - 
Danışır, sanırsan bir ürəkdilər. 
Sahildə soyunan ağcaqayınlar 
Elə bil qızlardı, çiməcəkdilər.
Nəmərə tələsən çaparlardımı - 
Yellər soyuq qışdan gətirdi soraq? 
Yer tutmağa qaçan uşaqlardımı - 
Yarpaqlar tökülür dabanbasaraq?
İşi lap oyundu bu təbiətin,
Gör hansı sehrlə yazılır yarpaq? 
Apardı bir qızıl bəndimi yəqin 
Budağından qopan qızılı yarpaq?
Teleqraf telləri çaldı tarını,
Oxudu həsrətli dodaqlar kimi. 
Budaqlar çırpdıqca yarpaqlarını, 
Arxlar yarpaqladı budaqlar kimi.
S O ?
Torpaq xatırladır qoca insanı, 
Kainat köksündə yenə çal-çağır; 
Tökülür üstümə yarpaq leysanı, 
Duyğu leysanısa qəlbimə yağır...
Səyavuş Sərxanlı---------------------------------------------------
1964-cü il
DAMLALAR
I
Səpər koma-koma laləni bahar,
Dönər ürəyimdə yanar duyğuya. 
Sıldırım dağları yıxan damlalar 
Çiçəyin gözündə gedər yuxuya.
II
Yağışlar işığa verər yerini,
Boylanar otlardan o ürkək-ürkək. 
İçərək günəşin şəfəqlərini,
Yanar üfüqlərdə qövsü-quzehtək.
O, göylər qızıdır 
Nur paltarında,
Qızıl lalələrin qızıl yarıdır.
Elə bil səmanın ulduzları da 
Əriyən günəşin damlalarıdır.
III
Səhərin qoynunda güllər açanda, 
Göydən zərmi yağıb, şehmi damıbdır?
« a ?
-----------------------------------------  Vətən, səslə oğlunu
Körpə qaranquşlar bağda uçanda,
Sanmışam damlalar qanadlanıbdır.
IV
Yarpaqdan süzülüb barlı budağa,
Həzin nəğmə kimi damla dinibdir.
Yumruq ürəyini döndərib dağa - 
Bağbanın alnında düymələnibdir.
Arzuyla, istəklə verib səs-səsə,
O, gah buz olandı, gah alışandı;
Buluddan düşəndə sərinlik isə,
Alından düşəndə şöhrətdi, şandı!
V
Bir qətrə çınqısı közərməyərək,
Günəş şöhrətini umanlar da var.
Hələ aramızda sürünür tək-tək 
Yrəyi damlalar, ömrü damlalar.
VI
Sevdiyi baxışdan uzaq qalanın 
Çalar həsrətini bəstəkar sular.
Qəlbində bir damla eşqi olanın 
Yolunda bir ümman intizar olar.
Çıxarmı o günlər, aylar yadımdan,
Yandırdım onu da, yandım özüm də.
Səninəm, sevirəm -söyləyən zaman,
Bir cüt damla gördüm onun gözündə.
Səyavuş Sərxanlı
VII
Damlalar yamanca çəkdi fikrimi,
Damlalar doğuldu düşüncələrdən...
Deyirəm
ən təmiz duyğular kimi,
Axaydım qəlblərə damla-damla mən!
1963-cü il
“İtaliya dəftəri” silsiləsindən...
RAFAELLO KARRA
İlham Rəhimliyə
İtaliya nəğmə-nəğmə, ocaq-ocaq,
İtaliya bəstəkardı, oxuyandı;
Hərə səni öz səsiylə mat qoyacaq,
Sən oxusan, Rafaello, dünya yandı!
O nə gündü, nə havaydı, nə sirr idi,
Mən eşitdim -  yer döyündü ürək kimi?
Könlüm çoxdan gözəlliyə əsir idi - 
Sən də onu yelpiklədin külək kimi.
Üfüqlərə çınqı düşdü, söküldü dan,
Gül gözündən inci yağdı düzə, dağa.
Petrarkanın söykəndiyi bir havadan 
Asılmışdım, hazır idim ağlamağa.
Bir qönçəyə daş atlıdar -  öldü bülbül,
Bir sevginin daşı üstə əridi qar;
« İ S ?
------------------------------------------ Vətən, səslə oğlunu
Endi günü, doğdu ayı, ötdü dil-dil 
Üzü bəri, üzü bəri baxan dağlar!
Gözdən qopub ürəklərə dəyən damcı,
Gördüm orda çiçək-çiçək pıçıldaşır.
Gördüm kəhər yambızmı döyən qamçı 
Oxuyanda, ağ yolun da ağlı çaşır.
At bizimdi, yəhər bizim, atlanan kim,
Dağı qoyub düzü sevən kim olacaq?
Ad bizimdi, kəhər bizim, qatlanan kim,
Sevən bizik, bizi sevən kim olacaq?
Oxu dedim, Rafaello, oxu görək,
Rafaelin addımlayan Madonnası!
Qayıdıbdı yer üzünə -  yuxu görək,
Yer üzünün Troyalı Yelenası!
Oxu, Pompey heykəlləri uçansayaq 
Sıldırımlar uçdu şimşək işığında.
Atlandımı Harribaldi -  kişnədi dağ,
Qopan qaya Spartaktək şığıyanda?
Venetsiya göyləritək dola-dola,
Nadanı da, nakamı da pir eylədin.
Özün kövrək bir kəpənək ola-ola,
Qocanı da, cavanı da şir eylədin.
Dərd çəkməyə bəs etməzmi bir bənövşə?
Dünya durur, məhəbbət də hələ durur.
Qızıl-qızıl alovlarda yanan meşə 
Dilim-dilim həsrətlərdi elə durur.
«ö£İS ?
Səyavuş Sərxanlı-----------------------------------------------------
Bir durnanın lələyindən qopan şölə,
Bir şairin naləsiydi, dindi getdi.
Bir qayanın sinəsində bitən lalə 
Bir yaddaşın çırağıydı, söndü getdi.
Oxu, oxu, Rafaello, rəhm eləyim 
Bir yol qəlbi qanamayıb ölənlərə.
Heyrət deyim, heyrət deyim, heyrət deyim 
Heyrət nədir tanımayıb ölənlərə!
Bir olmuşuq -  dönüb min də çıraq olaq, 
Öpsün bizi mərhəmətin küləkləri. 
Gözəllikdən, əzəllikdən soraq olaq, 
Məhəbbətlə açaq açıq ürəkləri.
Məhəbbətlə, məhəbbətlə, məhəbbətlə 
Bütün dərdlər asan oldu -  oxu görək! 
Mərhəmətlə, mərhəmətlə, mərhəmətlə 
İnsan oğlu insan oldu -  oxu görək!
Oxu, oxu, biz də həsrət adamıyıq,
Biz də görüb-götürmüşük azdan-çoxdan. 
Gözəllər var, sarayda da ad almayıb, 
Xanımlar var, təzə çıxır alaçıqdan.
Bir həsrətli sinə kimi söküldü dan,
Yol uçduqca səda düşdü düzə, dağa. 
Petrarkanın ağladığı bir havadan 
Asılmışdım,
hazır idim ağlamağa.
...Tellərini ata-ata, nazı-nazı,
Rafaello şirin-şirin oxuyurdu;
------------------------------------------ Vətən, səslə oğlunu
Tale belə güldürmüşdü baxtımızı - 
Dünya yenə nərgiz ətri qoxuyurdu!
Florensiya -  Roma, 
1979-cu il
ŞƏHƏRLƏRİN SU PƏRİSİ -  
VENETSİYA
Ad günüydü...
Xoş söhbəti-sözü uzun,
Belə günlər qismət olmur hər deyəndə; 
Gözəllikdən hayıl-mayıl dostumuzun 
Ad günüydü Harribaldi vətənində.
Yazılmışdı ömrümüzün bir axşamı 
Vaperotto bir qayığa,
Aylı suya.
Bizimlə bir təbrik etdi bəy İlhamı 
Şəhərlərin su pərisi Venetsiya.
Qürbət eldə dost sağlığı -  ürəyə nur, 
Baxtın üzə mərhəmətlə baxmasıdır. 
Qürbət eldə dost sağlığı -  vüqar, qürur, 
İstəklərin leysan olub yağmasıdır.
Prospektlər ləpələnir köksündə zər, 
Deyərdin ki, biçilməmiş zəmilərdi;
Su altında başı üstə üzən evlər 
Sanki yuxu limanında gəmilərdi.
Meydanlarla üzüb getdik sağa-sola, 
Ürəyimiz gözəlliklər dalğasında.
'Ä İ S ?
Səyavuş Sərxanlı-------------------------------------------------------------
Dedik insan daim belə işıq sala 
Çıraq kimi yerlə göyün arasında...
Sanki enib arxamızca üzən ay da 
Sağlıq dedi, sağlıqları tamamladı.
Eh, dost da ki, fürsətləyib, qonşu tayda 
Durnaboğaz sinyorina salamladı!
O axşamın dadı hələ damağımda,
O şampanın ətri hələ dilimdədir.
O şampanın havası da otağımda,
Sərinliyi, saflığı da əlimdədir.
Ad günüydü... xoş söhbəti-sözü uzun,
Qoşa avar uyuyurdu dizlərimdə;
Dolub, dolub, durulmuşdu
dostumuzun
Bir cüt oğul intizarı gözlərində 
İtaliya...
Səs diyarı, qəm dağıdan...
Hər daş altda bir ilahi nalə coşar;
Qoşa sevdik Rafaello Karranı da,
Oxusundan daşıb gələn qəmlə qoşa!
Ömür belə işıq sala ayda, ildə...
Yaxşı oğul yad eldə də təbərrikdi;
Nə xoşbəxtdim - 
Qürbət eldə, 
doğma dildə
Mən bir parça Azərbaycan təbrik etdim!..
Venetsiya -  Neapol, 
1979-cu il
------------------------------------------  Vətən, səslə oğlunu
QOCA SUBAY
Qoca subay, gecikirsən yaşamağa,
Qoca subay, fikrin-zikrin hayandadır?
Biz özümüz cəhənnəmə, axı qağa,
Dünyanın da fikri onu duyandadır.
Duymaq hələ qanmaq deyil, bilirsən ki,
Qanan tutar öncə ağıl çırağını.
Tək alışmaq yanmaq deyil, bilirsən ki,
Yanan gərək özgəsiyçün yansın axı!
Yer bəzəndi əsl insan qayğısıyla,
Ölən nədir, qalan nədir -  unutmayaq;
Həyat bütün dastanıyla, ağnsıyla 
Ailədir, ailədir - unutmayaq...
Qız -  axtarsam dərs yerinə, nəydi dərdim - 
Həsrətimi ucuz yerə sən yozma gəl;
Ağlım olsa,
mən o vaxtı evlənərdim,
Ağlın varsa,
vaxtı belə uduzma gəl!
İndi nəydi -  dərdlərimə dayaq idi 
Gözlərimin ilk tutduğu o ilk yarım.
İndi nəydi -  arxamdaca bir dağ idi 
Boyda məni ötüb keçən övladlarım.
Həyat, həyat bağırırıq -  həyat gedir,
Ürək dolur evimizi boş görəndə.
İşıq sönür, dünya dönür, qanad gedir - 
Günahkarıq, günahkarıq sən də, mən də.
«SÜS?
Risk elə ki, daha bəsdi sinə dağı,
Bir də geri dönməyəcək bu yaş, bahar.
Zərərin də yansından qayıtmağı,
Xeyir sayıb axı, müdrik, mərd babalar!
Tələs, tələs
Sabahı da gözləmə heç.
Sabah sirdi - açıla ya açılmaya!
Ən şirin bir kitab olan bir qızı seç,
Sağ əlini sovqat elə subaylara.
Ulduz axar,
Baxtın küsər, tələs, tələs -
Övlad gəlsin evə bayram, əmrə bayraq;
Kişi əli şalvar, köynək ütüləməz,
Kişi əli dayaq olsun gərək, dayaq!
Yanvar, 1980-ci il
Səyavuş Sərxanlı----------------------------------------------------------------------------
QIZLARA QARDAŞ SÖZÜ
Düşərli-düşməzli sözdür deyirlər,
Nə məni qınayın, nə qoyun səsə - 
Sabaha salamat çıxmayım, əgər 
Sizi anam qədər istəmirəmsə!
O hansı gecəydi,
O hansı gündüz,
Pərvanə uçanda çırağa doğru? - 
Hansı bəxt, hansı qız, hansı qaragöz 
Can atdı qələmə, varağa doğru?
Vətən, səslə oğlunu
Yazanın ağrılar qalxar canından, 
Deyirəm bəxtiniz sizə yar ola;
Di gəl məhəbbətin keçib yanından, 
Hara gedirsiniz, uğurlar ola?
Yazanlar kömürtək çıxır səhərə,
Bu dərdlə -  bu odla söhbət eyləyin; 
Söz-sənət yolunda yanan mərdlərə 
Pərvanə olmağı sənət eyləyin.
Ağlın ayağı da yanılır bəzən,
Bəlkə də yanılıb deyirəm sizə: 
Polad kişilərin çiynini əzən 
Söz yükü
toy tutar ürəyinizə.
Gərəkmi bu yanıb-qovrulmağınız? 
Düşünün bir azca, fikir durulsun:
Bir əsl yazanı qorumağınız 
Yüz əsər yazmaqdan irəli olsun!
Mən belə deyirəm istədiyimdən,
Siz ki, dildəsiniz, dodaqdasınız; 
Bütün əsərlərdə gördüm sizi mən - 
Qələmdə, varaqda, çıraqdasınız.
Gəlin görmək istər sizi obalar,
Sizsiz hansı evdə səadət oldu?
Qız yükü -  duz yükü deyib babalar, 
Söz yükü daşımaq nə adət oldu?
Həyat oxşayanda taleyinizi,
Sizi gözəlliyə qanad sayıbdır;
Səyavuş Sərxanlı--------------------------------------------------------
Sevib-sevilməyə tapşırıb sizi, 
Yazmağa-pozmağa tapşırmayıbdır!
Gedin özünüzə bir sənət tapın,
Tutsun qolunuzdan çətində-darda.
Mərhəmət diləyin, həqiqət tapın,
Tapın baldan şirin ağrıları da.
Hər ürək bürünməz söz baharına, 
Udub-uduzanlar deyin azdımı?
Güvənib bir kişi etibarına 
Bir evi ucaltmaq düz olmazdımı?
Söz keçər adamın yeddi qatından, 
Umunu-küsünü atın, a qızlar;
Düşün söz atından, ilham atından,
Atlanın,
toylara çatın, a qızlar!
Nağıldı bu şeir-sənət aləmi,
Orda nəyə çatıb nəyi alınca - 
Nə qədər gec deyil, atın qələmi,
Qaçın ev dalınca, uşaq dalınca.
Qoy getsin işinin dalınca qəmlər,
Qardaş istəyidi -  qoymayın səsə;
Sabaha salamat çıxmayım, əgər 
Sizi anam qədər istəmirəmsə...
Yanvar, 1980-ci il
i f
№ 9 ?
_________________________—  Vətən, səslə oğlunu
JURNALİST ÖMRÜ
Keçər yüz obanı,
G əzər yüz eli,
Bir xeyir xəbərtək
o hər yerdədir.
Narahat qəlbinin döyüntüləri 
Səslərə dönübdü -
qəzetlərdədir.
Sətirlər -  keçdiyi yollar, cığırlar,
N öqtələr -  alnından düşən təridir.
Qaranquş həmişə nəğmə oxuyar,
Qəzetlər də onun nəğmələridir.
Sığmaz dünyalara eşqi, həvəsi,
Nağıllar yaradan bir qələmi var.
Sussa, sükutunda tufan nərəsi,
Dinsə, min sözü var, min alemi var.
Ömrü çiçək-çiçək, duyğusu min-min, 
Ömürlərdən ayrı düşdüyü varmı?
Çoban tütəyinin, fəhlə əlinin 
Odunda isidər yazdıqlarını.
Arzusu gül açar dağda, aranda,
Onsuz gözəlliyin gözü dolubdur.
İki sevən ürək ayrılanda da 
Qələmi onlara körpü olubdur.
Çəm əndə lalədir, dağda şəlalə - 
Bu yurda bağlayıb öz eşqini o.
Səyavuş Sərxanlı-------------------------------------------------------
Fəhlənin yanında olubsa fəhlə,
Danışıb alimlə alim kimi o!
Bir ömür
min ömrün çırağı olmuş,
Çiləmiş nurunu kəndə, şəhərə.
Bəlkə də anadan dayaq doğulmuş 
Ömür-gün yolunda büdrəyənlərə!
Yaşayır, yaradır min-min diləklə,
Deməyin yanğısı bircə anlıqdır;
Bu çətin günlərdə təmiz ürəklə 
Duymaq da, yazmaq da qəhrəmanlıqdır!..
Bakı, 1964-cü il
YOL GEDƏSƏN SÜBHƏ YAXIN
Addımınla
Yerin körpə yuxusunu poza-poza,
Üfüq boyu dan yerinin baxışıyla 
Qızıllanmış şəfəqləri 
Ulduzların qulağından asa-asa,
Yol gedəsən sübhə yaxın, 
alatoran...
Sən susasan,
dilsiz, qərib bir ah ilə
Nəğmə deyə yaxın, uzaq;
Sən susasan - 
Torağaylar zənguləni 
Səpələyə zəmilərə ocaq-ocaq...
< 8 3 ?
_ Vətən, səslə oğlunu
Sən susasan - 
Səhər özü
bir istəkli qadın kimi 
düz-dünyanı
sahmanlaya,
naxışlaya;
Pıçıldaşmaq növbəsini
yarpaqlara bağışlayıb. 
Sağlığını görüm deyə,
ömrü-günü alqışlayıb,
Yol gedəsən sübhə yaxın, 
alatoran...
Ucalanda
Bir odlanan heykəl kimi - 
Söykənəsən qızıl Günün yaxasına; 
Ondan qopan, ona oxşar əməl kimi 
Baxasan bu çıraqbandan 
yuvaları dağıdılmış
quşlar kimi çığırışan
günlərinin çoxusuna... 
(Görüm təmiz adamların 
Tanrı girsin yuxusuna!)
Sonra...
yanıq bir həsrətlə 
yüyürəsən yollar boyu - 
həvəsinlə, harayınla
oyadasan yeri-göyü,
İçib günəş badəsini,
Qəlbin ola dünya boyda işıq öyü.
Baxa sənə,
Qəzəbindən yanıb sönə, 
karvanqıran;
4 SL S?
Yol gedəsən sübhə yaxın, 
yol gedəsən alatoran...
ƏSL İNSAN TƏBİƏTİ
Bir yazıçı tanıyıram - 
Qəlbi həzin, sözü həzin;
Hey düşünər, hey daşınar,
Hey danışar həzin-həzin. 
Gülüşündə, yerişində 
bir həzinlik, 
Oturuşu-duruşunda
bir həzinlik.
Elə deyir həqiqəti - 
Deyərsən ki, yalvarır o.
Özü durub bir qıraqda,
Dostlarına yol verir o.
Sözçülükdə batanlara 
Lağ eləməz,
qəlbi yanar.
Kömək olub qələminə,
Oxucuya gün qazanar.
Görməmişəm sadəlikdə, 
Sakitlikdə belə insan. 
Görkəmindən, rəftarından 
Çaşıb elə bilərsən ki,
Ürəyində yatmır aslan!
Dərdi-odu insanlıqdır...
Qəzəbində bir yalvarış,
Sükutunda qışqırıq var,
Səyavuş Sərxanlı------------------------------------------------- -
Gülüşündə hıçqırıq var - 
Alqış ona, alqış, alqış!..
AYLI GECƏ, TÜTƏK SƏSİ
Nəğmə qəfəsiymiş
sən demə tütək -
Barmaqlar səsləri azad eyləyir;
Yerdə qalanları 
Darda görərək,
Azad olanlar da fəryad eyləyir.
Hanı görən gözün, dillən ay ürək,
Dindi üfüqlər də 
girib qol-qola.
Bayatı təpələr cərgələnərək,
Haray karvamtək
düzəldi yola.
Tütək elə yandı -
yerə od calar...
Göy indi əriyib enəcək dedim.
Karsala dərələr, dilsiz qayalar 
Diksinib nəğməyə dönəcək dedim.
Ulduzlarmı elə ağ saça dönüb,
Fikirlərmi göz-göz alışır orda?
Dərə özü boyda arxaca dönüb,
Evlər mışıl-mışıl yatışır orda.
Uçurumun dişində nədir bayaqdan,
Çaydır, ya nalədir özünü didən?
İnsan nəfəsindən, tütək ahından 
Dağdımı-daşdımı yeriyib gedən?
____________________________________Vətən, səslə oğlunu
O kimdi?
Bələdi ömrü duyğuya?
Ürək belə anda çimir dilərmi? 
Verib el-obanı şirin yuxuya, 
Dağlar səs gölündə çimirdilərmi?
...Bir aylı gecədə 
Bir tütək səsi
Nəğmə saray itək hördü dağlan.
O gecə kəndimin neçə körpəsi 
Yatıb, yuxusunda gördü dağlan.
Səyavuş Sərxanlı-----------------------------------------------—
1962-ci il
CIĞIR
Doğulub,
körpə olub,
Zirvəyə körpü olub...
Neçə bulağa gedib,
Neçə oylağa gedib;
O kimlərə yol verib,
kimlərlə görüşübdür? 
Elə bil ki, dağlara 
Dağ boyda bir yumaqdan 
Açılıb sap düşübdür...
"5 0 ?
------------------------------------------  Vətən, səslə oğlunu
YUXUDA YAZDIĞIM ŞEİR
Yenə eyvan - taxçanın 
Qaranquşu qayıtdı.
Yenə bağın-bağçanın 
Ağlı-huşu qayıtdı.
Dumaların, quların,
Qanadsız arzuların,
Qıfıllanmış suların,
Qurtuluşu qayıtdı.
Yurdum -  dağlar başının,
Əli yetməz naşının.
Yenə gözüm yaşının 
Durulmuşu qayıtdı.
Araz göylə tən oldu,
Səsləyən Vətən oldu.
Dönüyü gedən olub,
Vurulmuşu qayıtdı.
Şimşəkli göy aynadı,
Daşdan da gül qaynadı.
Ruh bədəndən oynadı,
Könlüm quşu qayıtdı.
Yenə duyğu dağların,
Yenə sevgi çağların,
Yenə dəli çağların 
Səyavuşu qayıtdı.
1963-cü il
KÖRPƏ YUXUSU 
HAQQINDA SÖZ
Adı, baxtı 
Anasının dodağında
körpə yatır...
Atasının qayğıları qucağında 
körpə yatır;
Ümmanların sorağında ləpə yatır, 
Həyat adlı bir mərmidən
qopub düşən ləpə yatır!
Körpə yatır -
doğulmamış
duyğulardan xəbərsiz; 
Körpə yatır - 
bu yatdığı
yuxulardan xəbərsiz...
Bir qəlbi var, döyüntüsü -
ulduzların titrəməsi; 
Dünyası var bircə rəngdən:
Ana südü - şirin, təmiz,
Körpə yatır...
Dodağında lalə rəngi,
baxışında təbəssüm, 
Yanaqları bir oxşayış, bir öpüm. 
Körpə yatır,
Bir topa gur şəfəqmidir totuq əllər? 
Körpə yatır -
Bəlkə elə səhər yatır, 
nurlu səhər?
Körpə yatır...
Bələyində
doğulmamış
neçə arzu, xəyal yatır;
Sevgi yatır,
Səyavuş Sərxanlı------------------------------------------------------- Vətən, səslə oğlunu
həsrət yatır,
vüsal yatır.
Yatır gözü yolda qalan ilk görüş də, 
İlk kədər də,
ilk fərəh də,
ilk gülüş də!
Yatır şimşək hayqırığı,
yatır qartal qanadı, 
Bir nəsilin ev-eşiyi,
bir obanın umudu.
Bir də
ömür sualları,
Bir də
həyat cavabları;
Bir də aydın, süd nəğməli, süd dadımlı 
Üfüqlərin, dənizlərin
səksəkəsi, intizarı...
Körpə yatır,
Kim bilir ki, gələcəkdə
kim olacaq yatan körpə?
Bəlkə quzu saflığıyla,
Bəlkə aslan qəzəbiylə
duracaqdır yuxusundan
bal yuxuya batan körpə?!
Körpə yatır,
Onun bu göl yuxusunda
tufanlı bir ümman yatır; 
Körpə yatır,
Süd beyninin şahələri 
Təzə-təzə puçurlayan 
insan yatır;
Körpə yatır -  inanmazsan 
Onun qönçə gözlərində
bu narahat cahan yatır!
Körpə yatır,
Beşiyə bax - 
Bir otağın,
Bir ölkənin,
Bəlkə də yer kürrəsinin sığınacağı?
Körpə yatır,
Beşiyə bax -
Fikirlərin təyyarətək qayıtdığı
ölüm-həyat dayanacağı!
Körpə yatır...
Yatır
bəlkə yer üzünün 
ən üsyankar cahangiri, 
ya da ən dinc bir körpəsi?
Körpə yatır,
Beşiyə bax -
Bu dünyanın
Tək adamlıq ölkəsi...
Bakı, 1963-cü il
Səyavuş Sərxanlı-------------------------------------------------------—-----------
DOSTLARA REKVİYEM
Allah amanında... 
yaxşı yol sizə,
Ey arxa çevirib gedən dostlarım! 
Ötüb, dil-dil ötüb - 
indi kiməsə
Ey təzə nəğmələr ötən dostlarım!
S O ?
Vətən, səslə oğlunu
Ey halal süfrənin nurunu danıb,
Flarama hər şeyi satan əzizlər;
Qəhrəman olmamış 
qəhrəman sanıb,
Özünü heçliyə atan əzizlər.
Məəttəl qalıram düşəndə yada - 
Niyə böyüdükcə
kiçildiniz siz?
Sağlıq dediyiniz büllur badədə 
Kimin göz yaşını içirsiniz siz?!
Nə cür unutdunuz... yaşayıb ölmək - 
Addan-sandan ötrü ölmək deyil ki?
Bir də... beş-üç qızın xoşuna gəlmək, 
Beş-üç ağlı dazın xoşuna gəlmək,
Beş-üç kəmavazın xoşuna gəlmək,
Lap min yaramazın xoşuna gəlmək - 
Bir xalqın
xoşuna gəlmək deyil ki?!
Hələ kefiniz kök,
Halınız xoşdur,
Hərəniz
bir ciyər parası kimi;
Haçan qayıtsanız,
yeriniz boşdur
Sinəmdə bir güllə yarası kimi!..
1983-cü il
m
TƏSADÜFİ YAXŞILIQDAN 
QORXURAM
Təsadüfi yaxşılıqdan qorxuram -
Qəfil gələn,
ürək dələn xəbərtək.
Təsadüfi yaxşılıqdan qorxuram,
(Təsadüfə hazırdımı hər ürək?) 
Təsadüfi yaxşılıqdan 
qorxuram -
Qorxu gəzir addımımla, adımla, 
Qorxuram ki, 
həmən yaxşı adamla 
təsadüfən görüşək - 
tanımayam onu mən;
Sonra isə,
Sonra isə...
Öləm xəcalətimdən!..
Səyavuş Sərxanlı------------------------------------------------------
1972-ci il
LAYLA ÇALA BİLMİR 
İNDİKİ QIZLAR
Layla çala bilmir indiki qızlar; 
El-oba sarıdan, ocaq sarıdan, 
Tarixlər yaradan soraq sarıdan; 
Əsli, nəcabəti, kökü sarıdan, 
Dünyanın borcluluq yükü sarıdan 
Ürəyi yalınlar,
eşqi dayazlar...
«51$Si?
Vətən, səslə oğlunu
Layla çala bilmir indiki qızlar;
Ötəri dəblərin "təkəri" olan,
Evində qürbətin nökəri olan,
Özgə cındırıyçün özündən gedən, 
Vüqarı, həyası üzündən gedən,
Başın içini yox, çölünü güdən 
Amalı qalınlar,
Ağrısı azlar,
Tamahı qılıncdan iti nasazlar!
Mənəm ulduz-ulduz asılan göyə, 
Mənəm yüz obada qoşulan neyə,
Elə durub, durub deyirəm niyə 
Layla çala bilmir indiki qızlar?!
Köhnə -  köhnə oldu nə vaxtdan bəri, 
Bilsinlər yerini qışın-yazın qoy. 
Köçəri olsa da, 
qız taleləri
Köçəri quşlara oxşamasın qoy!
Hardasan, hardasan, ay ev yiyəsi. 
Mən oğul səsiyəm,
Eşit ay ana:
Qızın ev olmamış,
evləri gəzir,
Daş atır qaranquş yuvalarına.
Məəttəl qalmışam
o meydan qıza,
Barından-bəxtindən gül üzür hələ; 
Gündə bir görüşdən qayıdan qıza 
Anası-dayəsi çay süzür hələ!
Qəlbiçıraq qızlar
gözüm-canımsa,
Onlar beşdi,
ondu,
min olan deyil; 
Ana -  qulluqçusa,
Qızlar — xanımsa,
Xalqımın sabahı minalandı, bil!
Deyərsən yağ içib dünyadan keçib, 
Fikrində nə layla, nə beşik olmaz. 
Hazırın naziri 
hazır ər seçib,
Gedər, uşaq doğar, 
ev-eşik olmaz...
Səsləyin, analar qalxsın məzardan, 
Toy tutsun bugünkü qismətlərinə; 
Layla öyrətməyib onlar o zaman, 
İndi kim utansın 
Kimin yerinə?!
Layla çala bilmir indiki qızlar... 
Onların şöləsiz gələcəyini,
Laylasız, nəvəsiz gələcəyini, 
Meyvəsiz, bəhrəsiz gələcəyini,
Xəznəsiz, dəfnəsiz gələcəyini, 
Daraqsız, cəhrəsiz gələcəyini, 
Hanasız, həvəsiz gələcəyini, 
Kilimsiz, gəvəsiz gələcəyini, 
İnəksiz, dəvəsiz gələcəyini, 
Səmicsiz, nehrəsiz gələcəyini, 
Ağısız, nəğməsiz gələcəyini, 
Xəmirsiz, külfəsiz gələcəyini,
Çırağı haləsiz gələcəyini,
Səyavuş Sərxanlı---------------------------------------------------- Vətən, səslə oğlunu
Demirəm ta nəsiz gələcəyini, - 
Duyub düşündükcə, ürəyim sızlar...
Qoy gülsün gülənlər saca, ərşinə, 
Ocaqlar yaxası yaz olsun gərək; 
Qızlar, əziz qızlar 
Ana dərsinə,
Ana məktəbinə yazılsın gərək!..
1980-ci il
VİDADİNİN XATİRƏSİNƏ
Xəzan vurğunuydu,
hissi dənizdi...
Xəzana qoşulan bir yarpaq oldu. 
Qəlbi, düşüncəsi oddan təmizdi - 
Kim deyər qaralıb o torpaq oldu?
Hamının qəlbində o boy göstərib, 
Hamının yerinə yaşayardı o. 
Dünyadan hamıya gülüşlər dərib, 
Hamının dərdini daşıyardı o.
Önündə susardı tənqidçilər də,
Axı, söz mülkünün tanrı günüydü! 
Yazı duyğusunda, 
xeyirdə, 
şərdə
Bizim hamımızdan o üstünüydü.
Dünya işlərindən yaxşı halıydı, 
Bilirdi gül nədi,
Səyavuş Sərxanlı-------------------------------------- - -----------------
nədi yağan qar;
Göyüzlü gülüşü min mənalıydı - 
O sirr ayda olar, günəşdə olar!
Ölüm qara yeri bir yol da böldü,
Bir də at oynatdı qəmin sağ-solu;
Vidadi ölmədi -  ruhumuz öldü,
Bir də yetim qaldı yazı stolu...
Bakı,
9 noyabr 1988-ci il
Ömür bir aləmdir, 
qayğı min aləm,
Qayğıdan don biçək düzə, dağa da;
Di gəl, başqaları küsməz deyirəm,
Bir az gün ağlasaq özümüzə də.
Bir az gün ağlasaq -  dünya dağılmaz, 
Eldə yetim qalan işıqlara da. 
Sübhəcən gözlərə qanlar sağılmaz,
Bir az gün ağlasaq aşıqlara da.
Bir az gün ağlasaq varaqlara da,
Şam kimi əriyən qələmə də biz; 
Gecəyə göz olan çıraqlara da,
Söz adlı bu yazıq aləmə də biz...
Bir az gün ağlasaq ötən çağlara,
Bir az gün ağlasaq qeyrətimizə -
Vətən, səslə oğlunu
Bu düşmən deyilən
qalar ağlara,
Yad əli ömründə qalxmazdı bizə.
Bir az gün ağlayaq -  diz çökürəm mən, 
Qoruyaq millətin körpələrini;
Onları göz üstə saxlasın Vətən - 
Bu gündən 
sabaha
körpülərini...
Bakı,
31 avqust 1991-ci il
MƏHƏBBƏT, MƏHƏBBƏT
Mənə yuxu kimi gəlir bu görüş... 
Qurbanı olduğum həqiqətiylə, 
Oduna yandığım qəm sərvətiylə, 
Dadıyla-duzuyla, herarətiylə 
Mənə yuxu kimi gəlir bu görüş.
Ayrılıq gözümü yaman qorxudub, 
Könlüm zülmət evi, sən ona işıq; 
Bu şirin vüsalın əlindən tutub, 
Ağrı-acıları tamam unudub,
Biz bu gün dünyadan oğurlanmışıq.
Mənə yuxu kimi gəlir, əzizim, 
Sinəmə çay kimi axan bu saçlar; 
Mənə, yuxu kimi gəlir, əzizim,
Bu nurlu həyəcan, şirin təlaşlar,
Gözümdən gül kimi üzülən yaşlar..
Qoy yanım oduna, kül olum tamam;
O göy deyilən də,
Bu yer üzü də,
Ayrılıq,
intizar,
həsrət sözü də,
Eşqim də,
qəlbim də,
sənin özün də
Mənə yuxu kimi gəlir bu axşam...
1963-cü il
Səyavuş Sərxanlı----------------------------------------------------- ------------
NECƏSƏN?
Günlərim leysandı, ürəyim çadır, 
Döyülür aylarım, ilim, necəsən?
Nə əlim yetişir, nə ünüm çatır,
Mən kimdən öyrənim, bilim, necəsən?
Həsrətin keçilməz ormanlar təki, 
Döyüldüm, sovruldum xırmanlar təki, 
Gah yıxıb, gah da ki quranlar təki 
Özümə dağ çəkir külüm, necəsən?
Sənə inanmışam, yenə inanım,
Oda qalanmışam, yenə qalanım, 
Necəsən, başına dönüm, dolanım, 
Necəsən, küsənim, gülüm, necəsən?
Təkliyim dağ olar, çənə bürünər, 
Döşündə yol azan eşqim sürünər,
___________________________ Vətən, səslə oğlunu
Yataram, yanımda yerin görünər,
Özünə yetişməz əlim, necəsən?
Qalanar dumanım, çənim yolumda,
Ömrümə, sevgimə qənim yolumda;
Sən ey qurban olan mənim yolumda,
Gəlim qabağında ölüm, necəsən?!
1973-cü il
***
Məhəbbət -  dünyadan bizə əmanət, 
Dəymə, o mirvari qaşına dəymə.
Nə bülbülü ağlat, nə gülü göynət, 
Dəymə, əbədiyyət yaşına dəymə.
Eşqim baş qaxıncım, adım-sanımdı, 
Bu eşqin yolunda çıxan canımdı, 
Gözümdən tökülən ürək qanımdı, 
Dəymə, gözəlliyin yaşına dəymə.
Görənlər desin ki.,alışan budu, 
Gecəsi- gündüzü pərişan budu, 
Sinəsi həsrətdən o şan-şan budu, 
Dəymə, həsrət dolu o şana dəymə,
Məhəbbət yolunu bir yol bilmişəm, 
Min yol ağlamışam, bir yol gülmüşəm. 
Bir yol görənəcən min yol ölmüşən, 
Dəymə, gileyləri daşana dəymə.
Qıyma Sərxanlıya gənc yaşında sən, 
Tökmə nahaq qanın göz-qaşınla sən,
Sən ki, ürəyimin düz başındasan, 
Dəymə, ürəyimin başına dəymə!
Səyavuş Sərxanlı-------------------------------------------------
1975-ci il
***
Sən elə yatmısan, elə yatmısan... 
Şehlərin qoynunda gül yatan kimi, 
Hıçqırıb yorulub tel yatan kimi, 
Ayın işığında göl yatan kimi...
Qalanıb saçların yastığın üstə, 
Bağrımın başında həsrət dağıtək.
Ən şirin, ən qısa nə varki bizdə 
İnsanın sevərək yaşamağıtək?!
Yatmısan, üzündə həzin təbəssüm, 
Dənizə baş qoyub sel yatan kimi; 
Nə dərin, nə sakit yatmısan, gülüm, 
Qarlı gecələrdə el yatan kimi.
Sahilə yan alıb narahat qayıq,
Yuxu laylasını ləpələr çalır. 
Ucsuz-bucaqsızdı bu rahat yuxun- 
Baxıram, baxıram, gözüm qaralır;
Qaçıram dalınca, səbrim nəzilir. 
Qaçıram, qaçıram... heyim kəsilir. 
Uyu ki, dincliyin zamanı çatıb, 
Duyğular dil açsın ilk bahar kimi;
________________________ _ _  Vətən, səslə oğlunu
Yat gülüm, əzabla ömrü ucaldıb,
Səadət qoynunda yatanlar kimi...
1965-ci U
İKİNCİ ANA
Ha sənə desinlər kimin qadını,
Ha sənə desinlər kimin anası - 
Mənəm elə çəkən sənin adını, 
Mənəm yada salıb belə yanası...
Mənəm dan yerini çıraq eləyən 
Ozan məhəbbətlər gülzarı üstə. 
Mənəm qürubları bayraq eləyən, 
Asan
məhəbbətlər məzarı üstə.
Hardan biləydim ki, ayrılıq varmış- 
Dərin duyğuluca,
Sərin gözlücə?
Elə sevməklə də ölmək olarmış, 
Ayaq üstündəcə,
Diri gözlücə?
Hardan biləydim ki, ocaq həsrətim 
Qaçan duyğulara ox olacaqmış? 
İkinci anaymış-ilk məhəbbətim, 
Ondan məhəbbətlər doğulacaqmış!
O qızlar...
O gözlər...
Onlardan olmaz!
ч т ?
Səyavuş Sərxanlı-------------------------------------------
Ay da sonalayın, seçin deyirdi. 
Dünya çiçəkləri yığılıb hər yaz 
Dünya sinəmizdən köç eyləyirdi.
Ah, necə istiydi daş da, topraq da!
O hənir hərdənbir qanımdan keçir. 
(Düşünə-düşünə səadət haqda,
İnsan səadətin yanından keçir!)
Niyə ada uyub,
Ağıla uyub,
Könlümü bu boyda dünyaya açdım? 
Gözünü açdığım bulağı qoyub, 
Öpülən bulaqlar dalınca qaçdım!
Niyə kar olmuşam baxtım deyənə, 
Niyə əvəzimə ötüb anadil?
Başıma min gözəl yığışa,
Yenə
O sirli şirinlik qayıdan deyil.
Sellə çağlamışam,
Yellə əsmişəm,
Ələnib getmişəm yağış-qar təki;
İlk eşqim!
Mən sənə çox tələsmişəm,
Bayrama tələsən uşaqlar təki...
1984-cü il
t o ?
Vətən, səslə oğlunu
BU GƏLƏN QATAR
Dilsiz baxışlarda dil açır bahar,
Çiçəyə bələnər dünya deyirəm;
İlk görüş gətirir bu gələn qatar,
İlk görüş gətirir...
Mən gözləyirəm.
Yayı qarşılayır nərgizli dağlar,
İstək olan yerdə nə kədər, nə qəm; 
Məhəbbət gətirir bu gələn qatar,
Məhəbbət gətirir...
Mən gözləyirəm.
Payız yağışına qoşulur bağlar,
Hər qonan yarpağda inildəyirəm;
Göz yaşı gətirir bu gələn qatar,
Göz yaşı gətirir...
Mən gözləyirəm.
Rəhimlə, hüzünlə səpələnir qar,
Kəfənə bələnir gözümdə aləm;
Ayrılıq gətirir bu gələn qatar,
Ayrılıq gətirir...
Mən gözləyirəm.
1984-cü il
Səyavuş Sərxanlı-----------------------------------------------
İLK SEVGİYƏ ELEGİYA
Üfüqdə od tutub alışan səhər,
Qoy kərəm sayağı əssin küləklər; 
Yanar ürəyimdə dağdan ağır qəm,
Bir köhnə məzarı səcdə gəlmişəm.
Buludlar toqquşur yenə başımda, 
Dəryalar sinəmdə baş-başa dəyib.
Hələ sahibi tək o baş daşı da 
Köhnəlib, saralıb yana əyilib!
O qara saçları, dəli saçları 
Çıxıbdı məzardan göy otlar kimi. 
Boylanıb, boylanıb yollara sarı 
Məzar da dolubdu buludlar kimi.
Təklik kimsəsizlik yurd salıb onda, 
Görən heç yoxdumu gəlib gedəni? 
Məzar elə durub əli qoynunda- 
Görkəmi ağladıb, sızladır məni.
Əzəldən belədi dünyada qayda,
Ölən unudulur bir aya, ilə;
Can-can deyənlərdən ona nə fayda, 
Yenə mən gəlmişəm məhəbbətimlə.
Niyə yaşayırsan, soruşun niyə?
Dərd əysin qəddimi, yumaq olum mən; 
Razıyam sevgimə qovuşum deyə,
Soyuq cəsəd olum, torpaq olum mən.
Eşit... göz yaşıyla dinir görüşlər, 
Qucmuşam, başdaşın qucağımdadır.
40?
Vətən, səslə oğlunu
Dustaq xatirələr, dustaq öpüşlər 
Məhəbbətin viran otağındadır.
Tənha yer altında nə arayırsan? 
Ürəyim dumanda-çəndə qalıbdır;
O vaxtdan gedibsən, qayıtmayırsan, 
Odlu öpüşlərin məndə qalıbdır.
Nə, olar bircə yol eşit səsimi,
Bir qaldır başını, gör kimin gəlib? 
Parçala qəlbimi, al nəfəsimi,
Üstümə dağ boyda dərd-qəmim gəlib!
Yenə gözlərimdə qara geyib gün, 
Başıma torpaqmı-daşmı töküm mən? 
Sənin bircə anlıq oyanmağınçun 
Gözümdən illərlə yaşmı töküm mən?
Qan ağlar ürəyim,
Qan ağlar gözüm,
Sən orda,
Mən burda
Boyun burmuşuq.
Aramız bir qarış olsa da bizim, 
Gülüm, dünyalarca uzaq durmuşuq.
Bir qalx, bu nə yuxu, bu nə yatışdı, 
Məzarda nə ağır yatarmış insan! 
Səsimdən başımın tükü qalxışdı, 
Qəbiristan oyandı fəryadlarımdan.
Səni qolum üstə çox gəzdirərdim , 
Çiynimdən əbədi bəs hara getdin?
4Ö?
Səyavuş Sərxanlı----------------------------------------------------------
Axdı qurğuşuntək qəlbimə dərdim,
Məni tənha qoydun, məzara getdin.
Bir vaxt çiçək kimi yaraşdıq bağa,
O yeri xəzan tək gəzirəm indi.
Arzulardm mənə ana olmağa,
Ana tək üstündə əsirəm indi.
Milyon arzu verib, milyon da duyğu,
Bu lal sükutunla məni harayla.
Uyu, körpə balam, rahatca uyu,
İsti göz yaşımın laylalarıyla.
Nə deyim həyatın qanunlarına,
Niyə vaxtsız saldı hicrana məni?
Sən vurdun ömrünü məzarla sona,
Atdın bir səngiməz tufana məni.
Yaşadın müqəddəs arzu diləklə,
Eşqim sona yetdi solan çiçəklə,
Sənsiz sinəmdəki bu saf ürəklə 
Qovar qapısından zamana məni.
Mən isti bir kürə, sən soyuq bir daş,
Yanıb tüstülənir gözlərimdə yaş.
Deyirəm bu tale, bu ürəklə, kaş 
Anam doğmayaydı cahana məni...
Şəmkir -  Sərxan obası, 
1963-cü il
SÜZ5?
MƏHƏBBƏT
Qışda sustalan ney yazda dirilmir,
Gözlər qeybə çəkib incilərini;
Ocağın ovsunu saza verilmir,
Bülbüllər göynətmir qönçələrini;
Dünya gülüstandı, qəbristan deyil,
Nə saray hörülür, nə kərpic düşür;
Daha o çağ deyil, o dastan deyil,
Günlər elə-belə gəlib ötüşür - 
Nə vaxtdı
Məhəbbət şeiri yazılmır!
Kişi məhəbbəti azalıb deyə,
Ulu qadınlıq da çəkilib göyə.
Qızlar ucuzlaşıb, çox ucuzlaşıb,
Oğlanlar ad gəzib, uğursuzlaşıb.
Bir adam ağrıya, amala deyil,
Sərvətə, yalana-talana baxır.
O evdə, bu evdə kamala deyil,
Stola, arxaya-filana baxır.
Uzaqdır ürəkdən, mərdlikdən uzaq- 
Atılan sevgiyə sərgi deyənlər;
Sevib-sevilənlər evində dustaq,
Gəlib başa keçir sevilmeyənlər!
Nə vaxtdı
göz gülüb, könül yaz olmur,
Bir həzin məhəbbət şeiri yazılmır.
Füzuli! Halına ağlayan gərək,
Necə qurban gedim gördüklərimə?
Müşfiqi bəbəkdə saxlayan gərək,
Rəhmət deyən gərək Əli Kərimə!
______________________ ____________  Vətən, səslə oğlunu
S O ?
Məhəbbət havası dəyişib bir az, 
Qadası-qovğası dəyişib bir az;
Bir az odu azlıq adamı açmır,
Bir az modabazlıq adamı açmır;
Bir az da kərəmlik yerində deyil,
Bir az da sənəmlik yerində deyil; 
Leylilik... adamın gülməyi gəlir, 
Məcnunluq... adamın ölməyi gəlir; 
Daha xəzanlı bağ heç nə demir ki! 
Ötüşüb duması, nərgizi solub;
Daha göz yaşları çiçəkləmir ki, 
Görüşlər modalar sərgisi olub!
Daha xoşlayırlar usta dilləri,
Acı yalanlara bal qatmaq asan;
Yalvarıb öpməli qızıl əlləri 
Qızıla bələyib aldatmaq asan...
Dünya
Görüşlərə qız ötürsə də, 
Düzümlü təriflər gözə girsə də, 
Hüzünlü məhəbbət şeiri yazılmır.
Hamı yelə uçur
kəpənək kimi,
Mənliyin sərt üzü yuxalıb bəlkə?
Yağışdan sonrakı göbələk kimi 
Sevgi şairləri çoxalıb bəlkə?
Ürəyə, vicdana bir pərsəng kimi 
Görüşdən göz yaşı çıxılıb bəlkə 
Bir əsl
məhəbbət şeiri yazılmır?!
Həsrətin boyatlıq təhlükəsi var
Səyavuş Sərxanlı----------------------------------------------------------
4 0 ?
Qazanlar örtülü qaynayan yerdə!
Dastanlar gül kimi saralıb solar 
Ozanlar qəlbini qıymayan yerdə;
Nə axşam,
nə səhər,
nə çiçək,
nə qar.
Bir həsrət işığı yaymayan yerdə 
Beş-on məhəbbətli aktrisalar 
Məhəbbət rolunu oynayan yerdə- 
Füzuli! Halına ağlayan gərək!
Müşfiqi bəbəkdə saxlayan gərək,
Rəhmət deyən gərək Əli Kərimə.
Nə vaxtdı qış günü dünya yaz olmür- 
Bir həzin məhəbbət şeri yazılmır...
_________________________________ Vətən, səslə oğlunu
GECİKMİŞ ETİRAF
Mən ki, yaxşılığa qapı açıram,
Bəs niyə yaxamdan əl çəkmir bu qəm? 
Evə çan atmaqçün evdən qaçıram, 
Bilmirəm, bilmirəm... niyə, bilmirəm?!
Bilmirəm evimə nə dəyibdi ki,
Qatarlar dalınca gözüm uzanıb.
O yazıq mənə nə eləyibdi ki - 
Mənə bala doğub,
bəla qazanıb...
Mərhəmət toxumu səpib qara da,
Daşı da dindirib-söylədən olub.
4 0 ?
Anasız qalsa da,
analara da
Analıq dərsini öyrədən olub.
Öz qisməti bilər -  dara çəkilsə,
Yüz dərdi əridər, birini verməz. 
Göyün ulduzları yerə tökülsə,
Onun bir şamının yerini verməz.
O yazıq mənə nə eləyibdi ki - 
Yaz çağı dünyatək çıxıb qarşıma;
O yazıq mənə nə eləyibdi ki - 
Xeyir-dua kimi yağıb başıma!
Qoruyub arını, etibarını,
Fırlanıb zamanın gərdişi kimi;
Tanrının qadınlıq duyğularını 
“Unudub”
yaşayıb bir kişi kimi.
Pərvanə olubdu dərdi-sərimə,
Özünü nökərim bilməyib ancaq. 
Mənim gedər-gəlməz sevgilərimə 
Yanıb ürəyində, gülməyib ancaq.
Hamının üstündə bacıtək əsib,
Qəlbinə dəyirlər di gəl ki hərdən: 
Küsüb, süfrəsində duz-çörək kəsib, 
Sonra gədə çıxan nakişilərdən.
Gündüz -  günəşin bil, gecə -  ayın bil, 
Böyük qadını da sevmək çətindir. 
Qadın böyüklüyü -  bir evin deyil, 
Qadın böyüklüyü -  məmləkətindir!
« г о ?
Səyavuş Sərxanlı--------------------------------------------------------- Vətən, səslə oğlunu
Yüz ev yaraşığı bir gül sonaydı,
Bir könül bəyənib hicranlıq oldu;
Getsə başqasına -  evdi, anaydı,
Şair qapısında qurbanlıq oldu...
Niyə bu xəzanda 
o, yazı andım -
Düşəndə bərk düşür ömür düyünə;
Yaxşı ki, mən onu gördüm inandım 
Qadın ürəyinin böyüklüyünə...
1985-ci il
SƏN MƏNƏ DEDİN Kİ...
Sən mənə dedin ki, mərhəmət öyrən - 
Ürəyin məzara dönməsin vaxtsız;
Sən mənə dedin ki, məhəbbət öyrən - 
Köksünün gülzarı sönməsin vaxtsız.
Sən mənə dedin ki... keçir ömür-gün,
Elə yan, közünə hayan tapılsın.
Düşünmək öyrən ki, özgələr üçün,
Səni də düşünən, duyan tapılsın.
Dedin qəmi öyrən, göynəyi öyrən,
Bir az da ovsunla ömrün dadını.
Dedin ki, sev məni, sevməyi öyrən - 
Üzümə gələrlər yoxsa adını!
Dedin öyrənməmiş qeyrət çəkməyi,
Öyrən qaranı da, öyrən ağı da.
Öyrən uşaq kimi həsrət çəkməyi,
Öyrən böyük kimi ağlamağı da!
2?
Ömrə gözəlliklər naxışı deyən 
Bir şirin dil öyrən, xoş qılıq öyrən.
Pisi də ağladıb yaxşı eyləyən 
Yaxşılıq, yaxşılıq, yaxşılıq öyrən!
Sən mənə dedin ki, qarda bahar var,
Ən dərin dərya da göz yaşıdı, bil!
Dünyadan heyrətsiz keçən adamlar 
Dünyanın bir qara daşı da deyil!
Sən mənə dedin ki, əsir ol, əsir,
Yönü hara getsən, gəl mənə sarı!
Biri gecikirsə, biri tələsir - 
Sən bacar şeirə çək bu ağrıları.
Dedin ki, özünə oxşamaq öyrən,
Dar gündə üstünə gülməsin heç kəs;
Sən mənə dedin ki, yaşamaq öyrən - 
Həyatı üzünə gəlməsin heç kəs!..
Moskva -  Bakı,
28 sentyabr 1979-cu il
Səyavuş Sərxanlı---------------------------------------------------------------------
EH, YENƏ HƏSRƏTİN 
GÖZÜMƏ DƏYDİ
Yarpaqlar töküldü yağış, qar kimi, 
Meşəni həsrətə bələdi payız.
İl boyu yazdığı məktublardımı - 
Eşqini torpağa ələdi payız?
Sənin həsrətinə büründü aləm,
O qumral saçların gözümə dəydi.
д а ?
Vətən, səslə oğlunu
Düşən yarpaqların biri deyirəm, 
Məktuba dönəydi, səndən gələydi.
Sözümü doğru bil, səmimiyyət bil, 
Dünya bağışlamaz hər avaz mənə; 
Məhəbbət xətrinə qismətim deyil, 
Nəzakət xətrinə məktub yaz mənə.
Yaz, Xəzər eşqi var - sənsiz hönkürən, 
Sən keçən yerlərin kefi duruldu;
Sən minən avtobus bildimi görən 
Şəhərin ən şirin mahnısı oldu!
Yaz, ömrün yolunu qəfildən kəsən 
Bir qəfil məhəbbət ağrılarından.
Yaz,
bircə qızının üstünə əsən 
Dalğasaç ananın intizarından.
Yetər, üzdü məni adilik, yetər! 
Qeyri-adiliyə əvəz ol, əvəz.
Eh, səni aldatmaq -  ölümdən betər, 
Özümü aldatmaq -  ağlıma gəlməz!
Sərin ahlarımı öpsün duman, çən,
Bir də bu intizar düşərmi ələ?
Səni tanımışam -  sevdiyim gündən, 
Özümü tanıya bilmirəm hələ.
Yaz... nədən dərdini udar, ovudar, 
Eşqin ayağına döşənər insan?
Onu sevənləri atar, unudar,
Onu sevməyəni düşünər insan?
д а ?
Səyavuş Sərxanlı----------------------------------------------------------
Özgədən umuruq sevincimizi,
Karıq qəlbimizin bayram səsinə.
Görə bilməyirik öz incimizi,
Möhtacıq özgələr sədəqəsinə!
Bir payız saraldı -  gözündə bahar,
Yay günü qəfildən yağan qaram mən.
Şeirlər qalırsa səndan yadigar - 
Bəxtimə gör necə minnətdaram mən.
Uzaq duyğuların dalğası kimi,
Hərdən pəncərəmə külək dəyirdi.
Saralan bir nərgiz topası kimi,
Günəş də mənimtək qəribsəyirdi.
Məktub yaz, əzizim, məktub yaz mənə,
Onu qəlbim kimi açım oxuyum.
Bir dəfə, beş dəfə, on dəfə yenə 
Öpüm, gözlərimin üstünə qoyum...
Riqa -  Yurmala,
1975-1979-cu illər
GÖRÜŞLƏR, AYRILIQLAR
Mənim görüşlərdən acığım gəlir, 
Görüşlər sevgini boğur dünyada. 
Mənim görüşlərdən acığım gəlir - 
Görüşdən
ayrılıq doğur dünyada! 
Həsrətə düşürəm
sevirəm ancaq,
'S ü ! ?
Vətən, səslə oğlunu
Sevirəm -  işığam, 
baharam demək!
Qoy hicran ömrümdə çatsın min ocaq, 
Hicranım var isə 
Mən varam demək!
Vüsal çənə bənzər, dumana bənzər,
Uca duyğulan aldadıb boğar;
Həsrət
dünya görmüş insana bənzər, 
Arzuya çağırar, eşqə çağırar.
Dünyadan ləzzət al, kam al deyən kəs, 
Görüş - ədalətdi, 
hicran - yüksəliş.
Ömrü görüşlərə həsr eləyən kəs 
İtirib -
Özünü tapa bilməmiş...
Ey ağlı yuxulu, qəlbi ayıqlar,
Mən gördüm dünyanı qansızlayanda: 
Görüşə gələndə uçan ayaqlar 
Görüşdən dönəndə halsızlayanda.
Görüşlər... kim deyir xoşqılıqlıdı, 
Xəzan duyğuları aparar gedər; 
Görüşlər
ölümü yaxşılıqlıdı - 
Yazıq bənövşəni qoparar gedər.
Dünya -  görüşlərlə bir qəmxanadı, 
Ayrılıqsız həyat -  ömrün asanı...
Ey dad! Ayrılıqlar əsl anadır - 
Dünyaya o doğur əsl insanı!
Səyavuş Sərxanlı--------------------------------------------- -
Günəş həsrətiylə fırlanır yer də, 
Ulduz yanıb-sönür yolları üstə; 
Doğulmamış
neçə mütəfəkkir də
Ölüb
görüşlərin qolları üstə.
Kəsib daşıdıqca ömürü günlər,
Ötəri hisslərə qaçmasın insan.
Yaranar dağ yüklü ən böyük əsər,
Ən böyük hicranın ağrılarından...
Şəmkir, 1963-cü il
QAYIT ÖMRÜMƏ SƏN...
Diqqət hədəfisən hələ çoxunun,
Elə ki, bu qayğı bezdirər səni - 
Həyat yenə alar dalğalarına,
Başsız qayıq kimi gəzdirər səni; 
Büdrəyə-büdrəyə keçib gəldiyin 
Bu əyri yollardan doyduğun zaman - 
Yatan ürəyini ayılda bilsən,
Küsülü illərin toranlığından 
Sıyrılıb gül kimi, 
çıxıb gün kimi,
Əsl bayram kimi,
Toy-düyün kimi 
Qayıt ömrümə sən...
Qayıda bilsən!
' 8 *3 ?
Vətən, səslə oğlunu
Ana həsrətlisi körpə quzutək 
Görüş yollarında ayaq döyürsən; 
Soyuyub soluxan Qütb ulduzutək 
Üzümə əlacsız gülümsəyirsən.
Mənə bu uzaqlıq
illi-əsrli,
Mənə bu soyuqluq
qılınc kəsərli!
Günəş ol -  mən işıq arzulayıram, 
Ömrümə yaraşıq arzulayıram!
Əgər nəfəsinlə isidib məni,
Donan ürəyimi oyada bilsən - 
Od kimi,
Nur kimi, hərarət kimi. 
Məhəbbət deyilən cəsarət kimi, 
Əvvəlki ürəklə, əvvəlki qəmlə, 
Əvvəlki sirr dolu şirin aləmlə 
Qayıt ömrümə sən...
Qayıda bilsən!
Ötəri bülüdtək dolmağa nə var - 
Ömür istəyirəm 
gürşadtək yağsın.
Dünyada arxasız qalmağa nə var, 
heç kəs məhəbbətdən 
yetim qalmasın!
Nəğmə aparmısan özünlə birgə - 
Ömrüm səssiz qalıb, sədasız qalıb. 
Dəniz aparmısan gözünlə birgə, 
Ürəyim tufansız, dalğasız qalıb.
Bir iblis qanıma yaman giribdir, 
Çeşmə ürəyimi lilləndiribdir!
Nələr çəkməmişəm bu yolda bilsən... 
Ağrı-acıları
д а ?
unutdurmağa,
İkimiz isti bir yuva qurmağa, 
Çıxım yollarına sənə tuş kimi - 
hardasan,
qanadlan qaranquş kimi - 
Qayıt ömrümə sən...
Qayıda bilsən!..
Səyavuş Sərxanlı----------------------------------------------
1964-cü il
ƏBƏDİYYƏT
May gecəsi gül fəslində,
Halə nurlu
bir qayanın
Qartal taclı sinəsində - 
Sevə-sevə, öpə-öpə 
Ay açırdı
ləçək-ləçək,
Titrək, göyçək
bir qönçəni;
Bu əhvalla minval olan 
Dağ çaşmışdı;
Bu ətirdən, bu sehirdən bihal olan - 
Əbədiyyət taxtındakı 
Vaxt aşmışdı;
Bircə yenə Ulu Göylər 
Öz adma yaraşmışdı - 
Gərdək kimi saxlamışdı 
gecəni...
Gəncə -  Göygöl,
May -  iyun, 1964-cü il
Vətən, səslə oğlunu
Bu gün səhv etmişəm dolub ürəyim,
Çıxıb dəniz kimi öz yatağından.
İnsana yeriyən qasırğa deyim,
Səhv edib, səhvini qandığı zaman!
Hardasa şüşətək çiliklənən səs 
Hardasa partlayan mərmiyə dönür.
Qəlbim soyunduğu diqqətə əvəz 
Atışma bürünür, alov bürünür.
Gedirəm... üz tutub gedirəm elə,
Dəyir şillə kimi üzümə külək,
Anası əlindən gedən uşaq tək 
Gəlir, səhvim gəlir ləpirlərimlə.
Çiynimə çiçək yox, məzəmmət yağır, 
Çırpınır duyğular fəryad selində.
Dünya mənə baxır, göy mənə baxır, 
Qalmışam bir kiçik səhvin əlində.
Vurnuxur, ayrılıb təbiətindən,
Yanan qitə olub sinəmdə ürək.
Bu gün səhv etmişəm, səhv etmişəm mən - 
Bu gündən həyatı başlayam gərək!
DÜNYA SEVƏNLƏRİNDİR
Ömür çal-çağır payı,
Ürək -  arzu yuvası;
Məhəbbətdir, məhəbbət 
Həyatın ilk mahnısı...
Məhəbbətdir, məhəbbət - 
Gur dənizi uyudan.
Məhəbbətdir, məhəbbət - 
Bizdə bizi oyadan.
Əsrlərdi bu səsə 
Qulaq kəsilib zaman.
Bu mahnı doğulubdur,
Sonra doğulub insan!
Məhəbbətlə ömürlük 
Dura bilsən göz-gözə,
Ayın doğar günəştək - 
Gecən dönər gündüzə.
Beləcə mahnı ötən 
Bir sarı simdi dünya;
Dünya sevənlərindi,
Sevənlərindi dünya...
Bakı, 1966-cı il
“Semaşko” xəstəxanası
Səyavuş Sərxanlı------------------------------------ ----------------------------------
Mən qəmli olanda dəyməyin mənə, 
Elə bilməyin ki, tənhayam, təkəm; 
Batıram dünyanın dərinliyinə, 
Beləcə, gözlərim yol çəkə-çəkə...
Qəlbimlə biz iki yoldaş oluruq, 
Dayanıb baş-başa həsrətlilərtək -
Vətən, səslə oğlunu
Neçə düşüncəyə sirdaş oluruq 
Neçə xoş ağrıya oluruq gərək.
Düşüncə -  gün dostum, qulaq hayanım, 
Düşünmək həyatdan bac almağımdır. 
Mənim qəmli anım -  insanlıq anım,
Mənim qəmli anım -  ucalmağımdır.
Qəmli ki, oluram, dəyməyin mənə,
Elə sanmayın ki, tənhayam, təkəm;
Batıram dünyanın dərinliyinə - 
Beləcə... gözlərim yol çəkə-çəkə.
1971-ci il
ÇAĞIR SƏN MƏNİ...
Doğan axşamların, batan səhərin 
Qəmin caynağında didiklənəndə, 
Ötəri hisslərin, ülgüc hisslərin 
Könlündə alışıb körüklənəndə - 
Çağır sən məni;
Haçan ki istəyin sönən şam oldu, 
Dərdin doluxsundu analar kimi, 
Gölündən perikən sonalar kimi 
Qaqqıldaşan oldu, çığrışan oldu - 
Çağır sən məni;
Zülmətdə qıy çəkən zümrüd olaram, 
Sənə nur, qəmlərə zülmət olaram - 
Çağırsan məni...
Köz salar sinədə bir itki yeri,
Bu odla-ocaqla heç kəs öyünməz.
«stüS ?
Yoxla, gör sağdımı xatirələrin,
Bir yoxla, ürəyin birdən döyünməz? 
Yağış səpələyər hey nann-narın, 
Görsən qonşuların yumulmur ağzı;
Sizə tərəf gələn avtobusların, 
Yolların-izlərin mənsiz olması 
Görsən təkliyinlə qanlı-bıçaqdır - 
Çağır sən məni.
Bil ki, şimşəklərin qanadındayam,
Bil ki, həsrətimin yel atındayam - 
Çağırsan məni...
İkiyə bölündün, yarın məndədir,
Yaşaya bilərmi heç yarımadam?
Dünyan da ayrılıb mənimlə gedir, 
Dünya mənə yaddır, mən sənə yadam. 
Ayrılıq odundan əriyib düşən 
Bir həzin misraya dönəsi olsan,
Çağırıb, yorulub, kiriyib düşən 
Bir yetim səs kimi sönəsi olsan - 
Çağır sən məni;
Yolları çiynimə götürüb gəlləm!
Ömrə güvə kimi daraşıb sökən 
Bütün xırdaları, xırdalıqları 
Nifrət tufanında itirib gəlləm - 
Çağırsan məni...
Heyif ki, sonsözü ayrılıq dedi,
Heyif ki, dolaşdıq dildə-ağızda.
Mənlə ömür sənə darlıq eylədi,
Mənsiz yaşamağa öyrəş bir az da! 
Atdığın addıma,
Güldüyün üzə,
Eşitdiyin sözə sorğu-sualtək
Səyavuş Sərxanlı----------------------------------------------------------- Vətən, səslə oğlunu
Çağır sən məni;
Ucalıq fərmanı verilsin gərək, 
Ömrün bir tonqala çevrilsin gərək - 
Çağırsan məni.
Bir söz deməlidi axı, hər vida, 
Hələlik bu qədər,
getdim,
əlvida!..
PƏNCƏRƏ ÖNÜNƏ 
HƏMİŞƏ SƏN GƏL
Saçın dan yeritək şehdə yuyunsun,
Sən oyan nəğməli quşlardan əvvəl. 
Qəlbimin dərdləri bir az uyusun, 
Pəncərə önünə həmişə sən gəl.
Bu təmiz, bu sadə təbiətinlə 
Ucal gözlərimdə, göylərə yüksəl.
Məni yandırmağa məhəbbətinlə 
Pəncərə önünə həmişə sən gəl.
Dünyaya qəlbimdən baxır pəncərəm, 
Onun gözlərinə dəyməz kənar əl. 
Qəlbimdən dünyaya baxmaq istəsəm - 
Pəncərə önünə həmişə sən gəl.
Səyavuş Sərxanlı
İKİ DÖRDLÜK
I
Göz yaşım güllərin şehləri deyil, 
Baxanda adamın gözü qamaşa. 
Ürəyim - gəlmələr şəhəri deyil,
Hər duyğum bir ayrı dildə danışa!
II
Gedirsən... dünəndən get, yol açıqdır! 
Onsuz da bir daşam, soyuyub qan da. 
Məhəbbət səninçün bir alaçıqdır,
Gah dağda qurarsan, gah da aranda...
1969-cü il
MƏHƏBBƏT YARIMÇIQ 
NƏĞMƏ KİMİDİR
Yolumuz ayrılır, ayrılır yaman,
Ana balasından ayrılan kimi.
Qartal qayasından,
Şimşək buluddan,
İnsan obasından ayrılan kimi.
Çox soyuq olubsan, çox buz olubsan, 
Məhəbbətmi söndü, 
şaxtamı düşdü?
İndi ki, bu qədər ucuz olubsan,
Unut,
unutmağın vaxtı yetişdi.
Bilməmiş olmazsan:
Məhəbbət, əzab
' 8 2 2 ?
Vətən, səslə oğlunu
Ürək yanğısıdır, quru ad deyil.
Ömür ağrılara gətirmirsə tab 
Əzizim, o həyat bir həyat deyil.
Bir küsən gəlintək
etibar gedir,
Ağrılar, hicranlar göyərdir izi;
Məhəbbət -
yarımçıq nəğmə kimidir,
Yazar davamını
başqa birisi...
1967-ci il
***
Ulduz-ulduz göy yananda gələrəm,
Bir səs düşər bu cahana: qarşıla!
Uçuşların qanadında gələrəm,
Sevə-sevə, yana-yana, qarşıla.
Qəlbin bir az məndən sarı sınsa da, 
Həsrətimi etibarsız sansa da,
Min bir dərdin qurbanıyam, sən sada 
Rəhmin gəlsin bir qurbana, qarşıla.
Məhəbbəti ulu tanrı sanmağa,
Aramağa, axtarmağa, anmağa,
Bircə dəfə alışmağa, yanmağa 
Bir fürsətdi bu zamana, qarşıla.
Can tapşırma onun-bunun sözünə,
Qəm ələmə eşqin duru gözünə,
Men cəhənnəm, rəhmin gəlsin özünə, 
Gileyləri at bir yana, qarşıla.
<st22?
Kədərin bol, xoş günlərin az olub,
Göz ağlayıb, ürəkdə ki yaz olub!
Eşqimizin taleyinə yazılıb:
Sən dəlisən, mən divana, qarşıla!..
1975-ci il
Səyavuş Sərxanlı-------------------------------------------------------------------
Qara gözlərindən baxtı min qara,
Sayar tellərini - sayı pərişan.
Qəlbini döşəyər uzaq yollara,
Həftəsi pərişan, ayı pərişan.
Gün gəlib keçincə daş gəlib keçər, 
Bənövşə baxışdan yaş gəlib keçər.
Nə vaxtdı bir qatar boş gəlib keçər,
Harayı pərişan, hayı pərişan.
Sevənlər bağlanar közə, atəşə,
Dərdini içinə salar həmişə.
Bir son məktub kimi saralar meşə,
Bir dağ dumanlanar, çayı pərişan.
Ömrü karvan yolu - yorucu, üzgün,
Vüsalı dolaşıq, həsrəti düzgün.
Gündüzlər göyünün günəşi küskün, 
Gecələr ulduzu, ayı pərişan.
Səbrin zirvəsindən qürub ötüşər,
Qəm düşər, o da ki, əsilə düşər!
Bir ürək fəsildən-fəsilə düşər,
Qışını heç demə, yayı pərişan.
1975-ci il
« S O ?
EY ƏZİZİM, SƏNİ QANA 
QƏRQ ETMƏZ...
Ey əzizim, səni qana qərq etməz,
Gəl ovundur yaralanmış könlümü!
Dərd əlindən qətrə-qətrə ərimiş,
Parça-parça paralanmış könlümü.
Köksüm yana, ağrım yana, qəm yana,
Nağıl ola, yatan baxtım oyana.
Qəm yelləri çırpar o yan, bu yana 
Tağı solmuş, uralanmış könlümü.
Bir quş kimi uçub gəldim həyata,
Bir quş kimi intizaram qanada.
Çağırmayın qəm yurduna can ata,
Öz qəmləri sıralanmış könlümü.
Hara getdi o əzəmət, o qürur,
Sınan gəmim qayaları uçurur;
Dəli eşqim! Tale vurdu, sən də vur,
Kösöy kimi qaralanmış könlümü.
Başım üstə qah-qah çəkə zaman hey,
Döyər yağış, döyər dolu, duman hey.
Gülüstanlar yada salmaz, aman hey,
Düzlərinə qar ələnmiş könlümü!
İstəyirsən köksümü yar, ey həkim,
Orda buz da, alov da var, ey həkim;
Hansı sevgi qızındırar, ey həkim,
İlk eşqindən aralanmış könlümü?!
____________________________ _____  Vətən, səslə oğlunu
* $ 2 3 ?
Səyavuş Sərxanlı----------------------------------------------------------
Yaman yerdə axşamladım mən yaman, 
Qəmlərə sirdaşdı gecikən insan!
Nə sağaldar, dərdin ağırlığından 
Öz yerindən yırğalanmış könlümü!
Axan çaylar, axan sellər, dayanın,
Duyğularım, arzularım, siz yanın.
Min dünyaya dəyişmərəm, inanın.
Məzar ilə sırğalanmış könlümü!
Mən ölsəm də, bölünəcəm min yerə, 
Qayıdacam yer üzünə min kərə;
Məşəl kimi qaldıracam göylərə,
Öz ağlından bağrı yanmış könlümü...
Şəmkir, 1966-cı il
BİR ARI ÖLÜRDÜ 
ÇİÇƏYİN ÜSTƏ...
Bir arı ölürdü çiçəyin üstə, 
Apaydın, alagöz may səhəriydi... 
Onu əzizləyən ləçəyin üstə 
Günəşin qayğılı şəfəqləriydi.
Çiçəyin gözündən toz tökülürdü, 
Arı bələnirdi boz kəfəninə.
Çəmən qaynayırdı, Güllər gülürdü, 
Arılar gəlirdi onun dəfninə.
Torpağa enirdi çiçəyin başı, 
Gördüm, çiçəklərin gül rəngi solur;
Çg!f?
___________________________ Vətən, səslə oğlunu
Düşən şehiydimi, yoxsa göz yaşı,
Ağlayan hansıydı, nə bilmək olur?
Doğdu göy qurşağı ürəyim üstə,
Yaşayıb-ölməyin qanunu birdi:
Bir arı ölürdü çiçəyin üstə - 
Gözəllik yolunda qurban gedirdi...
1975-ci il
QIZLAR, ŞAİRLƏR
Eh, məsum gözəllər, həyalı qızlar! 
Dünyamın ən gözəl əsəri qızlar, 
Tərifin, xoş sözün əsiri qızlar, 
Gündə bir fikirli, xəyallı qızlar..
Ağlatdı, güldürdü şeirlər sizi, 
Hayanda gözlədi şairlər sizi?
Kövrək istəyiniz çatmaz bilirəm, 
Körpə ürəyiniz çatmaz bilirəm -
Dözə şairlərin cəfalarına.
Yerdə də, göydə də köz gəzənlərin, 
Əsən küləkdə də söz gəzənlərin 
İnanmaq olarmı vəfalarına?
Bir də görərsiniz, siz danışanda, 
Özünü-sözünü unudub şair.
Sirli aləminə üz tutub şair;
Bir evin qəmiylə siz alışanda,
Bir dünya qəminə dəm tutub şair...
Eh, həyat deyil ki, oyun-oyuncaq,
Hamının çəkdiyi dərd ona düşüb.
Aləmi sizindi, sizindi, ancaq 
Özü ürəyindən zindana düşüb.
Dindirmək olarmı onda onları - 
Sizi unutdurdu, ilham çağırdı...
Axı, söz yaradan anda onların 
Hamilə qadıntək yükü ağırdı!
Əsrimin ən gözəl əsəri qızlar,
Tərifin, xoş sözün əsiri qızlar...
Ürək ömrünüzə çox salar ocaq,
Ağıl istəməyən yerə getməyin;
Sevin şerləri, sevin siz, ancaq 
Heç vaxt şairlərə ərə getməyin...
1970-ci il
Səyavuş Sərxanlı------------------------------------------------------------------
SƏNSİZ SOYUQ DƏYİR 
GECƏLƏRİMƏ
Daha hər çağırışı dinləyəmmirəm, 
Ağzım yaman yerdə dirənib dağa. 
Sənsiz ürəyimə söz deyəmmirəm, 
Başlayır özünü yumruqlamağa.
Karvan səsidimi yenə yüksələn - 
Ağ varaq önümdə bir səhra kimi. 
Sənsiz bir dəvəyəm, ərəbi ölən - 
Qalmışam səhrada müqəvva kimi.
'8 3 ?
Durum necə girim, necə, yerimə?
Olan-qalanı da qəm ayaqlayır.
Sənsiz soyuq deyir gecələrimə,
Bulud yatağında ay sayaqlayır...
______________________ ___________  Vətən, səslə oğlunu
1975-ci il
Elmiraya...
Bizim tufanımız əvvələ düşdü - 
Sınandıq, bərkidik darda, çətində.
Eh... belə sınanmaq görünməmişdi 
Qovğalı məhəbbət məmləkətində.
Çəkdik cəfasını dünya üzünün,
Gördük səfasını göz yaşının da. 
Qatladıq dizini umu-küsünün,
Qurban ordusunun durduq başında.
Ömrün nə yaşıydı, nə yaşıydı ki, 
Könlü ürcah etdik qoca kədərə.
Yox... ucuz görüşdən qəm yaxşıydı ki, 
Bizi qahmar çıxdı düşüncələrə.
Cəzadır qayğıdan qırağa düşmək,
Sonra göz dağısan obaya-elə...
Əzabda, zillətdə qabağa düşmək - 
Həyatda qabağa düşməkdir elə!
Bilirəm axırı nə olacaqdır, 
Yanıb-yalvarmamış qovuşanların?
« 5 ?
Görsən ki, üfüqlər ocaq-ocaqdır - 
Halıdır o halı pərişanların.
Yaxşı ki, tez çəkdik əzabları biz, 
Yaxşı ki, sınandıq darda, çətində; 
Azıb-eləmişdi yoxsa səsimiz 
Qovğalı məhəbbət səltənətində...
Səyavuş Sərxanlı--------------------------------------------------
1976-cı il
Ah, niyə duyulmur sənin yoxluğun, 
Ah, niyə bu otaq rahatdı belə?
Niyə ayrılığın buz soyuqluğu 
Dağlamır köksümü -  boyatdı belə?!
Niyə boş qəlbimi odlamır ağrı,
Daşıb damarımda gur tufan olmur? 
Niyə təkliyimin çatlamır bağrı,
Niyə həsrətimin bağrı qan olmur?
Niyə xoş saatlar,
Vüsal bolluğu
Bir də dönməyəcək - mən inanmıram? 
Yalvara-yalvara qurban olduğum 
Ağlaya-ağlaya gedir, yanmıram!
Niyə səhərəcən ötən ürəyin 
Kəsilib insafı, dili lal olmuş?
Başına daş düşüb divanəliyin,
Niyə adiliyin kefi durulmuş?
д а ?
Duyulmur, duyulmur sənin yoxluğun,
Boş otaq qəlbimtək rahatdı niyə?
Niyə ayrılığın buz soyuqluğu,
Dağlamır sinəmi, boyatdı niyə?!
1974-cü il
_________________________________ Vətən, səslə oğlunu
Təzəlik istəyir yenə ömür-gün, 
Narahat, çağlağan düşüncələrdən. 
Təzədən sevməyim, yanmağım üçün 
Sən məni rədd elə,
rədd elə hərdən.
Çəkilsin qapımdan şaxta, qar, soyuq, 
Bir isti yağıştək yağa-yağa gəl. 
Təzədən bir görüş çırağını yox,
Sən bütün ömrümü yandırmağa gəl!
Mən səni həsrətdən tapmışam axı, 
Təzədən divan tut dərdi-sərimə. 
Ürəyim -
sevgilər qəbristanlığı, 
Təzədən baş çəkim sevdiklərimə.
Aydan, ulduzlardan asım eşqimi, 
Dönüm dağ selinə,
daşım, tələsim,
Ürəyin yaratmaq havası kimi 
Təzədən nurlanım, təzədən əsim.
д а ?
Dünyada təzə bir sevgi var deyə,
Doğulum təzədən, ölüm təzədən; 
Sevməsək, düşmənlər şadlanar deyə, 
Təzədən sev məni,
gülüm, təzədən...
1971-ci il
Səyavuş Sərxanlı------------------------------------------------------------------
BİR DƏ O HAVALAR 
ƏSMƏZ BAŞIMDAN
Bir də o havalar əsməz başımdan, 
Ağlamaz bu könül, daha ağlamaz;
Bir az duman qalıb o göz yaşından, 
Bir az da buz bulaq - daha çağlamaz. 
Qismət ki,
heç nədən alışan oldu, 
Dolaşdı bir sevgi macərasında;
Həyat başdan-başa pərişan oldu,
Qaldı öz adıyla qəm arasında. 
Qurbanı olduğum dəli məhəbbət 
Bir də səndən ötrü yırtarmı yaxa? 
Yox,
gedən qayıtmaz, getdi o həsrət - 
Mən səni sevmirəm,
Sevmirəm daha.
Sənə demirəm ki, itki asanmış;
Sənsiz çox odların çayı keçilmiş. 
Sənsiz - gündüzlərin ömrü uzanmış, 
Sənsiz - gecələrin boyu kiçilmiş. 
Günlər qayğı olub yağır başıma, 
Qəmsiz yaşayımmı - fikrimdə sənsən. 
Gözəllər gözəli çıxır qarşıma,
Sənə oxşayırmı - fikrimdə sənsən.
д а ?
Vətən, səslə oğlunu
Şirin xatirələr gülüstanında 
Təklik ümidini bağlar sabaha;
Bir fəsil örtülər eşq dastanında - 
Mən səni sevmirəm,
Sevmirəm daha.
Ayrılıq özü də həyat kimidir - 
Fikrin dumanında itəni olur.
Atılan sevgi də övlad kimidir - 
Ömürlük üz tutub gedəni olur.
Sonra ha soraqla, sonra ha çağır,
Harayın daş olub quyuya düşər.
İsmarla, lap ilan dili də çıxar,
Qayıtmaz,
səhvlərin baxıb gülüşər.
İndi başına döy, yeri, əvəz gəz,
(Eşqə can verilər, əvəz gəzilməz!)
Dünyada nə var ki bu dərddən baha - 
Mən səni sevmirəm,
Sevmirəm daha!..
Məhəbbət - demə ki, boynu buruqmuş 
Ağılı aldadıb qaçırar sonra;
Məhəbbət bir ipək boyunduruqmuş - 
Sonra üzə çıxar qançırı, sonra.
Yox, daha baxmaram dünyaya küskün,
Onun günəşinə, ayına qurban. 
Gəzib-dolaşmaram ürəksiz, üzgün,
Ömrün harayına, hayına qurban.
Çətin unudaram o çətin anı,
Son qoydu sitəmə,
amana, aha;
Dincələr bəlalı könlümün canı - 
Mən səni sevirdim,
Sevmirəm daha!..
1974-cü il
д а ?
Səyavuş Sərxanlı
NƏVƏMİN BİR YAŞINA
Ay işığı nədir sənin yanında,
Gözəllikdə təksən, təksən, İlahə!
Bu yaş çağı nədir sənin yanında,
Sən ulu bir gələcəksən, İlahə!
Üz-gözündü xatırladan gündüzü,
Tellərinə ulduz düzüm, gün düzüm. 
İnsanların arasında ən düzü,
Göydən enmiş bir mələksən, İlahə!
Gülüşlərin ev-eşiyə dolanda,
Ürək dönüb dünya olur bir anda,
Körpə səsi göy səsidir cahanda,
Min arzusan, min diləksən, İlahə!
Böyü, böyü... bu dünyanı sən tanı, 
Torpağını düşməninlə tən tanı, 
Çəkəmməzsən... deyəmmərəm qəm tanı, 
Hələ zərif kəpənəksən, İlahə!
Səsin gəlir, qəlbimizə nur dolur,
O nə dildi danışdığın sirr dolu?!
Mən gülləri neyləyirəm -  tez solur,
Sən canlıca bir çiçəksən, İlahə!
Bakı, 2001-ci il
ARİF DÜNYASI
Xalq artisti Arif Quliyevə həsr olunur
“Bir payız günündə görüşəndə biz”,
Görsək də nə yaşın xəzanıdı bu;
Qoşa qanad oldu ürəklərimiz - 
Uçduq, qışdan keçib bahara doğru!
Barışmaz ayrılıq havası ilə,
Daşdan da məhəbbət qoparandı o.
Öz ağlı-qaralı dünyası ilə 
Bizi dünyamıza qaytarandı o.
Qəhqəhə çəksə də,
Gizli yası var,
Görən hardan alır qüdrəti belə?!
Onun da özünün Otellosu var,
Onun da özünün Hamleti belə...
Keçər şirin candan -  ölüm əlacsa,
Qəmiylə qəbiristan yaşını ötər.
Düşmən tapdağında torpaq gül açsa,
Başına dünyanın daşını tökər.
Göyü də sındıran qəhqəhəsidir,
Duyun, gülə-gülə bulud tək dolun.
Hər şaqraq gülüşü bir pilləsidir,
Beşikdən məzara at çapan yolun!
Onu tək qalanda görəsən ancaq - 
Yerişi-duruşu sinə dağlayar.
Sən onun sənətkar taleyinə bax:
Bir gözü güləndə,
Biri ağlayar...
----------------------------------------------------  Vətən, səslə oğlunu
Ruhu göydən gələr, ahı dərindən, 
Addımlayan işıq desəm az olar.
Hərdən ala gözdən, kirpiklərindən 
Damla asılmaz ki,
Dünya asılar!
Taleyi odlardan keçməyib asan,
Ona sərt baxmayın, qəlbi qanayar!
Özü yetimliklə böyüyən insan,
İndi yiyə durur yetimxanaya.
Gülüş qılıncıyla biçsə də yası,
Bir qəm zəmisidir,
Sünbülü dən-dən;
Bir parça Vətəndir Arif dünyası,
Aşmışıq dünyanın üfüqlərindən.
Bakı,
21 noyabr 2005-ci il
SİNƏSİ SAZLI DÜNYA
Aşıq Ədalətə
Köyrək körpə qığıltısı,
Şahin, tərlan qıyıltısı,
Korun-korun yanan ocaq,
Yazlı yaylaq,
buzlu bulaq,
Dağ uçqunu,
Aran yolu,
Yerdən uca,
Göydən ulu -
Ana yurdun telli sazı.
Səyavuş Sərxanlı------------------------------------------------------------------ Vətən, səslə oğlunu
Ümidlərin lalə bağrı,
Lal daşın da dil açımı,
Cığırların gül düzümü,
Dərələrin sel açımı,
Bağçaların bal qoxusu,
Əkinçinin alın təri,
Biçinçinin bal yuxusu. 
Gensinə, tunc düzənlərin 
İri kəndli əlindəki 
Qızıl zəmi -  ətir camı,
Ana yurdun telli sazı.
Bulaq üstə çıraqlanan 
Bulaq gözlü gözəllərin 
İntizarı, həyəcanı - 
Ana yurdun telli sazı.
Elə bağlı ürəklərin 
Eldən ayrı çıxan canı - 
Ana yurdun telli sazı.
Bir ordudu,
Arxasında
El dayanıb, oba durub,
Bir dünyadı,
Başı üstə
Dədə Qorqud baba durub,
Bir meşədi,
Kürə kimi
bələnibdi oda, durub;
Uçub gəlib zümrüd kimi 
Ədalətin sinəsində
yuva qurub
Ana yurdun telli sazı.
Küləklər də minsə ata,
O haraya çətin çatar.
^622?
O harayla ötüşməkdən 
Ağ yolların bağrı çatlar. 
Təpələrdən yellər kimi, 
Dərələrdən sellər kimi, 
Ömürlərdən,
Əsrlərdən
Aylar kimi, illər kimi 
keçər,
sanki çapar keçər! 
Keçər yağı qınağından,
Qarı zaman sınağından 
Duma kimi uçar keçər;
Ümman gəlsə qabağına - 
Damla kimi içər keçər,
Meşə düşsə ayağına - 
Biçənəktək biçər keçər,
Dağ dayansa, sinəsini 
Fərhad kimi çapar keçər;
Əsrlərin yoxuşunda 
Yorğun düşən
ozanlara çatar keçər; 
Neçə fateh ordusunu 
Qabağına qovar-qatar
Ana yurdun telli sazı. 
Hardan bilək, necə bilək 
Bir ordudu, ildırımdı,
Yoxsa şimşək yüklü qatar -
Ana yurdun telli sazı!
“Cəngi”si bir şəlalədi, 
Şimşək-şimşək haçalanar; 
“Kərəmi”si bir kədərdi, 
Alov-alov parçalanar;
“M isrf’sinin nərəsiylə
Səyavuş Sərxanlı------------------------------------------------
Zülmkarlar qamçılanar;
“Dilqəmi”si yol üstədi,
Tonqal-tonqal xonçalanar;
“Sarıtef’i yaz yağışı - 
Elə yağar həzin-həzin,
Yer üzünə nur calanar;
“Göyçəgülü” bir güldü ki,
Gözündən şeh damcılanar;
“Urfanı”sı ah çəkəndə,
Xalq içində xıncımlanar;
Ağlı azıb, gözü-könlü 
Yad qapıda qalan da var,
Bu gözəllik daşqınından 
Yüz yerindən sancılanar;
Beləsini ustad aşıq 
Xar eləyib çox incəvar...
“Avesta”dan Koroğluya,
Koroğludan dünənətən 
Diyar-diyar,
Vətən-vətən
Qovğalarda ötən başım - 
Ana yurdun telli sazı!
Qan bələnən bayraqdaşım,
Gah sellənən,
gah güllənən gözüm yaşı -
Ana yurdun telli sazı!
Anaların ağ saçıdır ağ simləri,
Bəlkə elə ona görə 
Sehrləyir ürəkləri,
Qırır, tökür tilsimləri?!
Gah leysandı, gah dumandı,
Gah od seli,
Gah nur gölü,
________________________ __________  Vətən, səslə oğlunu
Gah da buztək o donandı;
Qılınc kimi sıyrılanda 
Bir görəsən nə tufandı!
Günəş olub,
Günəşlə bir 
Zirvələrdə dolanandı 
Ana yurdun telli sazı.
Qananlara bir loğmandı,
Qanmazlara min divandı - 
Ana yurdun telli sazı.
Adi taxta, adı dərin,
Dərdi yanar, odu sərin;
Babaların ömür yazı,
Obaların toy libası...
Küləklərə qoşulandan 
Xıdır kimi olub atlı - 
Yer üzünə ünvan yazır 
Azərbaycan yurdu adlı!
Bu ünvanın işığıdı, kürəyidi - 
Ana yurdun telli sazı.
Dağdan ağır bir millətin 
Tel-tel olmuş ürəyidi...
Ana yurdun telli sazı!
Şəmkir -  Novruz bayramı, 
21 mart 1972-ci il
Səyavuş Sərxanlı---------------------------.--------------------- --------------------
DUZ-ÇÖRƏK
Bir sönməz alovdur qəmim, kədərim,
Ömür od altında deyil yatası;
Yığışsa başıma qəmli günlərim,
Bir tonqal olaram ərşə çatası...
Öz şeirlərimdən...
Babalar
illərlə 
odlu ürəklə
Bu nemət yolunda candan keçiblər.
İnsan tanmıbdı duzla-çörəklə,
Ən böyük andı da ona içiblər!
Çəkilər çöllərə ömrün yazıtək,
O bir əsərdi ki... yazıb kəndimiz.
Evin baş ucunda gün parçasıtək 
Sünbül darağını asıb kəndimiz.
Sınayar, tanıdar yüz dostu, yarı,
O daim ömürlə-günlə qoşadır.
Duz-çörək
insanın ürək meyarı,
Duz-çörək
insanın məhək daşıdır
Telli sünbüllərin əzizliyini 
Şehini bal kimi içəndə gördüm.
Dünyanın ən böyük təmizliyini 
Zəmi qırağından keçəndə gördüm.
----------------------------------------------------  Vətən, səslə oğlunu
« U t ?
Bir sünbül dəninə sığar mir aləm, 
Duz-çörək verilmir hər yol ötənə. 
Minnətli çörəyi balla yemərəm, 
Minnətsiz bir dadım duz verin mənə!
Şehli zəmilərdən laylalar əsir,
O səs suyum olub,
çörəyim olub.
Sünbül duruşundan öyrəndiyim sirr 
Ömür duruşumda gərəyim olub.
Ondan işıq alar düşüncələr də, 
Duyğular da bahar ətirli olar.
İsti alınlardan süzülən tər də 
Atəşlə, ruziylə -  duzla yoğrular.
Onun qulluğunda durmaq çətindi,
Ona soyuq ürək daş olmalı, daş;
Yer
Günəş başına dolanmır indi, 
Duz-çörək başına dolanır, qardaş!
Bir ulu gözəllik gətirin yada - 
Özgə hansı adla gül açar ürək:
İnsan üç dünyadan bezmir dünyada - 
Vətən...
Ata-ana...
Bir də... duz-çörək!
Süfrə də açıqdı -  ürək açıqsa,
O, yurda yaraşıq, ömrə yaraşıq; 
Qonağa duz-çörək çıxarmışıqsa, 
Düşməni qılıncla qarşılamışıq.
iSəyavuş Sərxanlı--------------------------------------------------------
Yersiz boşalandan, yersiz dolandan 
Yerində kövrəklik, sərtlik gözləmə.
Çörəyi dizinin üstə olandan 
Kişilik gözləmə,
Mərdlik gözləmə!
Ağır ellərimdə dərs olub gələn,
Atalardan qalma bir adət də var:
Namərdlər
süfrədə birgə kəsilən 
Duz-çörək eşqinə bağışlanıblar.
Bir zəmi dardasa, el batar yasa,
Böyüdün o vaxt ki,
bir dəni andın;
Bir parça Vətəndi süfrə hardasa,
Süfrəni dandınsa,
Vətəni dandın!
Hər xırda duyğuya sarınma, şeirim,
Sarın ürəklərə -  qızınmaq üçün;
Duz-çörək itirsən, yaranma, şeirim,
Yaran, duz-çörəyi qazanmaq üçün...
Şəmkir, Ömrün yaz çağı, 
1962-ci il
---------------------------------------------------  Vətən, səslə oğlunu
A
Səyavuş Sərxanlı-------------- -------------------------------------------------
BAYATILAR
Yüz dərdimlə yüzəm mən,
Məcnunsuz bir düzəm mən;
Mənim aylı şairim,
Sən yoxsan, günsüzəm mən...
Uşaqlarımın anası Elmira Əbdülrəhmarı 
qızının çəkdiyi bayatılardan...
Palıd yanar, köz qalar,
Ürək yanar, söz qalar.
Dünya gidi dünyadı - 
Çay ölər, dəniz qalar.
Qaldım sükut içində,
Yandım umud içində.
Ürək canda ovunmaz,
Şimşək bulud içində.
Qış günü də yazam mən,
Səsəm mən, avazam mən.
Dağlar aşıq olubdu,
Sinəsində sazam mən.
Yenə çıxdı iri ay,
Gördü neçə sirri ay.
Gecəmin iki gözü,
Biri sənsən, biri ay.
Ay doğdu, gölə baxdı,
Yaz ağzı, çilə vaxtı.
Küsmüşdük, barışmadıq,
Neynirəm belə baxtı?
Şam yanar külə dönməz, 
Su donar, gölə dönməz. 
Sinəmdə bir sevgi var - 
Düymədi, gülə dönməz.
Ay doğdu, işıq yandı, 
Dünya yaraşıqlandı.
Aya baxıb ağladım,
Göz yaşım işıqlandı.
Ay doğdu, durdu getdi, 
Taxtını qurdu getdi.
Sənə çatmayan səsim 
Elləri yordu getdi.
Ay doğdu, gölə gəldi, 
Həsrətim zilə gəldi. 
Camaat toy içində, 
Mənimki belə gəldi.
Ay doğdu, qan eylədi, 
Gör nə tufan eylədi. 
Düz-dünyanı bəzədi, 
Məni candan eylədi.
İz getdi Təbriz oldu,
Sis getdi dəniz oldu. 
Sinəm həsrət yamacı, 
Söz bitdi nərgiz oldu.
Nur doğar, aya dönər, 
Dünya saraya dönər. 
Anam gəlib çıxınca, 
Gecəm laylaya dönər.
•5115?
Vətən, səslə oğlunu
f
Gün doğdu, dağa düşdü,
Odu yaylağa düşdü. 
Qönçələrin gül ağzı 
Bala, qaymağa düşdü.
Yaz oldu, acdı arı,
Qaynayıb daşdı an.
Baldodaq qızları da 
Gül bilib sancdı an.
Qəm məni seçdi hardan?
İl gəlib keçdi hardan?
Bir ah çəkdim xəlvəti,
Elə səs düşdü hardan?
Dağlar həyatım mənim,
Elim elatım mənim. 
Qayasından daş düşər 
Qopar bayatım mənim.
Başın üstə göyəm mən,
Daşın üstə neyəm mən. 
Dağlar, siz əsilsiniz, 
Qonağam mən, nəyəm mən?
A duma, telli duma,
Avazlı, dilli duma.
Vətən bircə yaxşıdır,
Olma min elli, duma!
Çay nəyə çatmır görən?
Ay niyə yatmır görən?
Eşqim doğulan yerdə 
Gün niyə batmır görən?
Səyavuş Sərxanlı------------------------------------------ ------------------------------------------  Vətən, səslə oğlunu
Ay üzü bəri dağlar,
Ömrün səhəri dağlar.
Sizi niyə soyundum,
Geydim şəhəri, dağlar?
Sinəm varağa döndü,
Sözüm çırağa döndü.
Bulaq gördüm qurumuş - 
Gözüm bulağa döndü...
Ya tanrım, ağla məni,
Baxtıma bağla məni.
Yerdə gərəyin ollam,
Göy üzü, saxla məni.
Səs-sorağam, ünəm mən,
Toyam mən, düyünəm mən,
Günahkaram bu yasda,
Bu bayram günündə mən.
Dərdimin gapı hanı?
Səbrimin sapı hanı?
Barama evi qurdum,
Çıxmağa qapı hanı?
Nə var uşaq döyməkdə?
Nə var böyük öyməkdə?
Mən elimi sevməkdə,
Elim məni söyməkdə.
Can bihuş oldu getdi,
Qəmə tuş oldu getdi.
Mən həyata vuruldum,
Həyat quş oldu getdi.
'& İ 3 ?
Səyavuş Sərxanlı---------------------------------
Nə gəzdim şeirdə mən? 
Göydə mənəm, yerdə mən. 
Köçdüm, torpağa döndüm, 
Dil açmaram bir də mən.
Dünya fikir-xəyallı.
Varmı mən tək bir hallı? 
Tanrım məndən yazıqdı, 
Mən tanrıdan zavallı.
Doğuldum yaz içində,
Sirli libas içində.
Gəlişimi bilmirəm,
Gedişim yas içində.
Papağı əyri dünya, 
Gözümdə səyri, dünya.
Kef atından düşməyən 
Qəbrimin böyrü dünya.
Bu yar qabağa keçdi,
Dadı dodağa keçdi. 
Canımdan çıxan odlar 
Yardan torpağa keçdi.
O ay oraq olaydı,
Yadlar qıraq olaydı. 
Xəzanda tənha yarpaq 
Yardan soraq olaydı.
Çox verdin ahdan, Allah. 
Yersiz günahdan, allah.
Bu günüm belə keçdi,
Saxla sabahdan, Allah!
4634?
------------------------------------------  Vətən, səslə oğlunu
Bağın cahanı mənəm,
Bağbanın canı mənəm.
Qızılgül geri dursun,
Bağların qanı mənəm.
Sevgim bərk azar oldu,
Yar məndən bezar oldu.
Bu dərd azmış ki hələ,
El dili bazar oldu.
Kim ocağa qəsd elər?
Könlüm odda tüstülər;
Buxarıyam, içimdən 
Qalxır göyə tüstülər.
Niyə qonduq budağa.
Ötdük dodaq-dodağa?
Getdin, qayıt yiyə dur,
Mən dözəmməm bu dağa.
Daha səsəm, ünəm mən,
Torpaqda düyünəm mən.
Anam yazıq deyərdi:
Dağdan aşan günəm mən.
Qəlbim əsmə-əsmədi,
Həsrət arakəsmədi;
Yəqin yar gileylidi,
Yalvardım, qar kəsmədi.
Səsim var belə göydə,
Dönmüşəm selə göydə;
Bu yer kəsik başımdır,
Fırlanır elə göydə.
4 H 4 ?
Sevgi təlaşsız nədi,
Bu üzük qaşsız nədi? 
Dünya ki, bulaq dandı,
Bu həyat başsız nədi?
Ağartma birçəyini, 
Gəzmə yar göyçəyini: 
Anlar uçdu getdi,
Gül tökdü ləçəyini.
Vurğun sayıla bilər, 
Qəmdən bayıla bilər; 
Qoxlama bənövşəni, 
Dağlar ayıla bilər.
Göylərə səhər qaldı,
Quşa nəğmələr qaldı.
Diz çöküb bulaq öpdüm, 
Gözləri mələr qaldı.
Tanrı bir söz demədi 
Dərdimə döz demədi; 
Göyündə çaxan şimşək 
Nur verdi, köz vermədi.
Meşələr göyçəklənir, 
Kol-kos da ləçəklənir; 
Dağlara qar düşəndə 
Həsrətim çiçəklənir.
Məcnunlu çöldün axı, 
Sonalı göldün axı;
Mən sənsiz öləmməzdim, 
Sən mənsiz öldün, axı!
Səyavuş Sərxanlı-------------------------------------
< S O (?
------------------------------------------ Vətən, səslə oğlunu
Həyat səbrimi kəsdi,
Ayrılıq yeli əsdi;
Mən tələsən deyildim,
Ölüm niyə tələsdi?..
Şəmkir -  Bakı
Şairin son şeiri
ÜRƏK NEYLƏSİN?
Gözəl insan, Zəngəzurlu Mahir üçün...
Daha dərdləşmirəm mən şərik kimi, 
Gündüzlər Günəşlə, gecələr Ayla.
Uzaqdan əl edən şümşürük kimi 
Gənclik köçüb getdi hayla-harayla.
Bir ney eşidirəm - sədası həzin,
Ürək ağrımasın,
Ürək neyləsin?!
Ahım buluddadır, dərdim dərində,
Hər qayğım günümü axşam eləyir. 
Karvanlar adlayan Xudafərində 
Qarışqa karvanı bayram eləyir.
Obası ağlardı, odası həzin - 
Ürək ağrımasın,
Ürək neyləsin?!
Birdimi, ondumu, min sabahdımı,
Hər günüm qəlbimə qara qəm əkir?
Qoca qəbristandan qopan ahdımı,
Ruhların yolunu göylərə çəkir?
Ömrün başdaşıtək nidası həzin - 
Ürək ağrımasın,
Ürək neyləsin?!
Canını kölgətək daşıyanların 
Uğuru boş vədə, sözə dönübsə,
Vətəndə vətənsiz yaşayanların 
Göz yaşı ovcunda közə dönübsə,
Suyu zəqqumdursa, sevdası həzin - 
Ürək ağrımasın,
Ürək neyləsin?!
Beşikdən məzara bir körpüyəm mən,
Mən çəkən yükləri çəkməsin heç kim.
Bu yorğun yaşımda bir körpəyəm mən. 
Uçan dumanlara qoşulub eşqim,
Butası xəzanlı, vidası həzin - 
Ürək ağrımasın,
Ürək neyləsin?!
Hər elin qartaldan bir qıyı varsa,
O zirvə oğullar doğru sayılsın.
Qızıldan qiymətli can aparırsa,
Əzrayıl birinci oğru sayılsın,
Göy üzü darısqal, yer üzü həzin... - 
Ürək ağrımasın,
Ürək neyləsin?!.
Sınmasın o doğma dağların beli,
Batmasın qanadım Kürdə, Arazda.
Qoru Nüvədini, Zəngəzur eli 
Mahir oğulları qoru bir az da!
Cəfası göynərti, səfası həzin - 
Ürək ağrımasın,
Ürək neyləsin?!.
Bakı, 2005-ci il
Səyavuş Sərxanlı-------------------------------------------------------------------
POEMALAR
Səyavuş Sərxanlı
SAHİLSİZ GÜN
“Ved Puşkina ubili, potomu çto svoyey smertyu on 
nikoqda bı ne umer, j i l  bı veçno... ”
Marina Svetayevanın məktublarından...
PROLOQ ƏVƏZİ
Paris... Senator evi...
Zəng vurulur Dantesə:
-  Evə tez gəlin!
-  Nə var?!
-  Ağır xəbərdi, müsye;
Qızınız...
-  Ad günüdür...
Gəlin,
-  özünü asıb!
-  Necə?
Ağlımı azıb?!
-  Sinəsində kağız var,
Bircə barmaqdı o da:
-  “Puşkinimin qatili 
Atam imiş... Əlvida!..”
Senator çökdü birdən,
Od bürüdü canını.
Düz iyirmi il əvvəl 
Şeirə atılan güllə 
Tapdı öz ünvanını...
Gecə-gündüz qar yağır,
Ay çıxıb göydən baxır -
Vətən, səslə oğlunu
Yenə daş kimi ağır,
Vaxt kimi qapqaradı 
Peterburq gecələri.
Dərd qovur adamları,
Qəm boğur küçələri.
Dildə bir şair adı - 
Ələm basıb damları.
Ulduzlar avazıyıb,
Yanır qüssə şamları...
İki kareta çıxır 
Bir qapıdan nə vaxtdı;
Birində 
ev xanımı
şad, asudə, bəxtəvər 
evə qayıdacaqdır:
O birində
dərdli ər - 
ha gözlə, 
gözlə, 
gözlə,
Gözlə, qayıdacaqdır!
Qadın gedir talaya, 
gedir xizək sürməyə, 
dünyadan zövq almağa 
Kişi gedir duelə - 
Gedir
bütün dünyanın 
cavabını verməyə,
Gedir xilas olmağa!
Ağ maral gözü kimi 
Açıldı ağ bir səhər.
Atlandı,
hazır durdu 
Qapılan döyməyə 
gözlənilən
bir xəbər.
İyirmi yeddisi yanvar...
hər yan
Cahan
qardı,
qardı,
qardı,
qar;
Ağ ayların içində 
Ən ağır aydı yanvar!
İyirmi yeddisi 
yanvar,
Sırsıradı çöl-bayır.
Buza dönüb daş-divar. 
Tabut şamları kimi 
Yanır ağcaqayınlar...
Durdu son yuxusundan 
Şair pərvanə kimi.
Yer üzü gözlərinə 
Dəydi viranə kimi. 
Ağlı-huşu dağınıq, 
Könlündə bir gəzən var. 
Fikrində, xəyalında 
Xəzan, xəzan, xəzan var. 
Hüzn dolub səsinə,
Səbrin kasası daşıb.
Ürəyi sinəsinə 
Mərmi kimi yapışıb.
«so?
Səyavuş Sərxanlı--------------------------------------
Daha ömrün bu həddi 
Sakit keçilən deyil.
Olan olubdu, daha 
Dünya vecinə deyil!
Demək belə... ağ düzə 
qızıl qan ələnəcək.
Bu dueldən bir ev yox,
Bir ölkə silkələnəcək!
Namus... ömrün dan yeri,
Qeyrətlər ona çəkir.
Namusa bax, şairi 
Qatil roluna çəkir.
Ürəiynə od kimi 
Çatıb həyəcanını;
Bəxtə bax, qismətə bax.
Şimal da soyutmayıb 
Afrikalı qanını!
Bədbəxtdimi görəsən
o kəslər, kimsələr ki, 
dərdin yanından keçir?
Xoşbəxtdimi görəsən 
o kəslər, kimsələr ki,
Ağılsız yar yolunda 
Şirin canından keçir?
Yox, ayn gündü bu gün - 
Gözəl almayaydı kaş!
Ruhunda yanğı, təlaş,
Bu qəminə baş əydi, 
bu səhvini qorudu.
Adını, şöhrətini, şərəfini qorudu.
Demək belə -  bu gün
yönü qaramı, ağmı?
Barmaq, tətik, kim bilir,
« S O ?
----------------------------------------------------  Vətən, səslə oğlunu
Bir taleyin bu yolla 
Eyni açılacaqmı?!
Xəyalında yüz şeir...
O şeirin işığında
əyri, parlaq tətiyi 
çəkib ayağa, baxır. 
Könlü nurla dolsa da, 
Qaşından-qabağından
qar yağa-yağa baxır. 
Qaçır dodağı birdən,
Fikri uzağa gedir;
Şeir yazan əllərə 
Bilən bilir qələm nə.
Ölüm nə, silah nədir!
***
Qanında-iliyində 
qəhrəmanlıq havası,
Çoxdan döyüş gəzirdi
Şeirin bu şir balası.
O ölmək istəyirdi, 
hünər göstərib, 
ölmək.
Zaman sıxırdı onu.
Daralmışdı meydanı;
Tək gəzib dolanırdı 
pələnglər sayağı,
tək!
Canı bezar olmuşdu 
adiliyin yükündən, 
didərgindi öyündən.
Baxmaq istəyirdi o 
Özünə, özgələrə
Səyavuş Sərxanlı-------------------------------------------------
4 0 ?
Böyüklüyün, sərtliyin,
Qurbanlığın göyündən.
Bölmədi Rusiyanı 
Bir yol doğma, ögeyə.
Döyüşlərə can atdı - 
Vətən, sənin yolunda 
qanım halaldı deyə!
Fələksə öz işində,
Saydığını sayırdı.
Tale şair qətlinə 
Bir əsgər gülləsi yox,
Güllədən də sərt olan 
Bir gözəllik ayırdı!
Rosset, Rayevskaya,
Kem...1 getdi işinə.
Natalya Qonçarova 
Bədrlənmiş ay kimi 
yanğı saldı döşünə.
Natalya -  Yelenaydı,
Troyalı Yelena!
O da gəlib tuş oldu 
Şeirin bu şah oğluna.
Qismət belə dolaşdı,
Vaxtı belə qar aldı - 
Şair onu 
Danteslə,
Ölümüylə
bir aldı!
----------------------------------------------------  Vətən, səslə oğlunu
1. P u şk in in  s e v d iy i  v ə  d o s tlu q  e td iy i qa d ın
4 0 ?
Səyavuş Sərxanlı----------------------------------------------
***
Ömrünü qoşub neyə,
Bağlandığı hər şeyə
ürəklə bağlanıb o.
T əpədən-dımağacan
Şeir silahlanıb o.
Ürək qanıyla 
şair
təzə gözəlliklərə 
Təzə yollar açandır.
T əpədən-dımağacan
İşıqdı, titrəyişdi, duyğudu, həyəcandı.
Qələm-dəftəri deyil,
Uğuru, taleyidi
yanır, yanır əlində.
Gecə yuxuları da 
Misraların selində.
Odur qürub çağının, 
dan yerinin atəşi.
Sinəsindən boy verir 
Məhəbbətin günəşi,
şeiriyyətin günəşi...
-  Nataşa, Nataşacan!
-  Yenə oyatdın məni?
-  Nataşa, bir qulaq as,
Təbrik edirəm səni:
İlham gəldi indicə 
Şeir yazdım gör necə?
- Sən oxu, eşitmirəm,
Yatmaq üçündür gecə...
S O ?
____________________________ Vətən, səslə oğlunu
Yorğun-arğın əsnəyib,
Döndü üzü divara.
Yıxıldı şair evi, 
od düşdü duyğulara.
Yatır evin xanımı,
Yatır birinci gözəl.
Saray balında -  bahar,
Evdə saralan xəzəl.
“Gecə yatmaq üçündür,
Sən oxu, eşitmirəm”...
Pəncərənin önündə 
Susur heyrətlə aləm.
Sanki inləyir gecə,
“Gecə uzun, ay batmaz”.
Oyaq şair könlünü 
Öz şeiri də oyatmaz!
O sinədən od aldı,
Qalxdı, ucaldı sənət.
Bir qanadı -  el qəmi,
bir qanadı -  məhəbbət.
Dünyadı, nə deyəsən,
Rəhmi, insafı yoxdur.
Ürək tonqal olsa da,
Otaq yenə soyuqdur.
Yıxılır şair evi, 
qəm çökür duyğulara.
Yatır şair qadını,
Yatır üzü divara...
Oyaq şeirin nurunda 
uyuyur bal dəlisi.
Rusiya qızlarının
S O ?
Ən şahı, sevməlisi.
Yuxuda gülümsəyir,
Yenə nə olub belə?
...Yenə saray, yenə bal,
Yenə Dantesdi gələn!
Dantes, Dantes... bu barən 
Başdan-başa
qan-qada.
Yuxusundan eləyib 
Cavan qızlar bir yana,
yaşlı qadınları da.
Şux yerişli, duruşlu,
Ucaboy,
qamçıbədən,
Göl kimi mavi gözlü,
Göy kimi sirdə itən.
Kişi gözəlliyinin
şirinliyi, şöləsi; 
Sərxoş saray əhlinin 
Məhəbbət zəlzələsi!..
Hamı tək ona baxır,
O baxır tək birinə.
Natalyanın gözləri
keçib yenə girinə. 
“Sənsiz, sənsiz, onu bil,
Mənim bir günüm yoxdur,
Ölüm var, dönüm yoxdur!”
“Yox, nə deyər, nə deyər xalq? 
Sən Allah boğun getsin
bu arzunun səsini. 
Qəlbim sənindir, ancaq
bədənim özgəsinin...”
Səyavuş Sərxanlı------------------------------------------------
4 0 ?
Yuxusunda nazlanır 
Valsların qucağında.
Bir şehli, bir ətirli,
Yuxulu gül kimidir 
səhərin bu çağında.
Gah gülür, 
gah inləyir, 
gah sıxılır divara.
Yıxılır şair evi,
Səs düşür qapılara.
Necə daraldı göylər,
Necə düşdü duman, sis?
Qara bir kölgə kimi 
Gəzir otaqda
Dantes!
Onun qədəmindədir 
Taleyin sərt pilləsi.
Onun qədəmindədir - 
Otuz yaşda dul qalan 
Rusiya gözəlinin
dəbdən düşən şöləsi...
Şair yer tapa bilmir,
Qəlbi aldada bilmir,
Qəmi ovuda bilmir!
Köksünün ağrısını 
Gözünə sıxa-sıxa,
Ayaqları ucunda
adladı yan otağa.
Öpdü dörd balasının
aya oxşar üzündən;
4 Ö ?
----------------------------------------------------  Vətən, səslə oğlunu
Öpdü dodaqlarından, əllərindən, gözündən; 
Durdu dörd çarpayıya 
Ata baş daşı kimi.
Ulduzlar tökülürdü
çöldə göz yaşı kimi...
Eh kimin nə vecinə,
Kimdi gələn köməyə?
Şair borc içindədir,
Can yığılıb xirtdəyə!
Dünya xəyal, duman, sis;
Bir yandan da bu bəla -  bu əcnəbi, 
bu Dantes!
Gününə bax, gününə - 
Saraya kimlər axır?
Gəlmələr başa keçib,
Vətən qıraqdan baxır!
Evdə hər şey yad kimi,
Sirli, sözlüdür, durub.
Borc şığıyıb
ley kimi
Rahatlığı uçurub.
Hanı, hanı?
Evin qabaqkı
o xoş havası hanı?
Otaqların gül üzü,
Bayram libası hanı?
Çökdü göy, qopdumu ay?
Niyə pəncərələrdə 
Ulduzlar güllənməyir?
Güllər açmır od kimi?
t O ?
Səyavuş Sərxanlı------------------------------------------------------------------
Neçə aydı, neçə ay,
Nə gələn var, nə gedən - 
Piano dillənməyir;
Otağın bir küncündə
qaralır tabut kimi...
Zaman soyuyub, 
daha
Əsmir insaf küləyi.
Gündüz çıraqla da gəz - 
Tapa bilərsənmi bir
mərhəmətli ürəyi?
Oğul danır atanı,
Ana qalıb tənha, tək.
Qardaş qaçır bacıdan,
Dostlar
didərgin külək,
Hamısı da dolanmaq,
Çörək ehtiyacından.
Can verən tapılardı,
Pul verən... hanı heyi?
Borc alandan ağırdı
Borc verənin çəkdiyi...
Aləm qarışıq, soyuq.
Ötən çağdan iz də yox.
Təkayaqlı dərd kimi 
Zaman mürgü içində.
Oyaqdı şair, oyaq - 
Köksü bürkü içində.
Yapışır qıvrım-qıvrım
qıvrılan saçlarından;
Can -  ada,
Qayğı -  dəniz;
Bir yandan da bu baron,
t O ?
----------------------------------------------------  Vətən, səslə oğlunu
Bu əcnəbi, bu iblis,
Dantes, dərd-bəla Dantes!
Məclislər uzun-uzun...
Dörd bala, neçə qohum 
göz dikib bir qələmə - 
xərc deyir, kömək umur.
Şairsə aslan kimi
sığmayır qəfəsinə, 
od qatıb nəfəsinə, 
söyür, kimisə söyür, 
Kimdənsə ürək umur.
Varı-yoxu ürəkdir,
Onu aldada bilmir.
Beş-üç şahıdan ötrü
ilhamı sata bilmir.
O bilir, duyur,
görür -
Dan yerindən gözəldir 
istedadın dan yeri;
Haramdır ləyaqətə,
Məhəbbətə, saflığa,
Həqiqətə xəyanət,
Haramdı söz alveri!
“Tunc atlı”sı üç ildi 
Yatır siyirtməsində;
Neçə şer, poema,
Dram yan-yörəsində.
Halal, hazır əsərlər 
Çap üzü görsə əgər - 
Gözü çıxmış bu qəm də 
Çıxıb bu evdən gedər!
Borc da dəyirman kimi 
Üyütməz ümidini.
m ?
Səyavuş Sərxanlı-----------------------------------------------
Göz önündə balalar 
Sovulmaz qönçə kimi.
Vətən, səslə oğlunu
Otaqda gözə dəyən 
Nə varsa, qaldı yarı.
Günə bax, dirliyə bax - 
Satdı büllur qabları.
Satdı ömürdən baha 
Dostları -  kitabları!
Yazdı ki, atasına,
Orda batmayın yasa, 
Mixaylovskini satın,
Yaxşı pul verən olsa...
Ömrünün son ayları 
Elə borc dedi durdu.
Ötən duma alayı 
Borcu çatmayanların
gileyitək uçurdu. 
Şair titrəyir, əsir - 
Ailə borc içində,
Arvad bala tələsir.
Allah bəla göndərib 
Peterburqa Dantesi!
Başında bir fikir var,
Daha əymir qəddini - 
Üfüqlərə calayıb 
Qəlbinin sərhəddini.
O fikir doğulandan 
Rahatdı səma kimi,
Azaddı hava kimi...
Şair! Saxla fikrini!..
s m ?
Səyavuş Sərxanlı
Üzü döndü hamının,
Hamının döndü üzü.
Alışan varaq kimi
kösöyləndi yaddaşı, 
tüstüləndi gündüzü. 
Bir də... dostlar neyləsin,
Dostun nə günahı var?
Bu insaf deyilənin 
Üstündə Allahmı var?
Bir belə ki qəmlərə,
Əzablara tuşdu o - 
Çox sərt olmuşdu, 
yaman
dözümsüz olmuşdu o!
Dost yolunda sonacan 
hamı naza dözəmməz.
Özgəyə gün ağlayıb,
Kimdi özündən keçən - 
Ömrə verilmir əvəz!
Könül xaraba qaldı - 
Dostun yaxası kimi 
açılıb bağlanmadı 
daha tez-tez qapısı.
Elə o gedən oldu 
gedənlərin hamısı.
Hara getdi o çağlar,
O təpərli, qəhərli,
O şəhərli dodaqlar?
Hara getdisözlərin 
Güllərlə dilləşməsi?
Hara getdi ürəyin 
ağılla güləşməsi?
Hara getdi o vədlər,
Çağırışlar, dəvətlər?
Soyuyanda dost əli,
Niyə sınmadı göylər?
Söhbət... tostlar...
Şeirlər
Karvanını çəkmədi 
Daha səhərə qədər...
Daha səhərə qədər 
Natalya yan otaqda
yuxusunu qatmadı.
Daha səhərə qədər 
Uşaqları
qanadlı
şeirlər oyatmadı.
Daha əwəlkisayaq 
İşıq dolu, 
od dolu
Fikirlər toqquşanda,
ev qopmadı yerindən.
Divarlar tərləmədi 
Birdən bir həftə çəkən
mübahisələrindən...
Hərə getdi bir yana,
Çəkildi öz qınına, 
hərə bu evdən bir-bir,
kəsəndə ayağını - 
bulud gəldi, qar aldı 
Şeirin aydınlığını.
Endi evə duman, 
sis...
Bir yandan da
bu Dantes!
Yox. Dünya döndü deyən?
Bu cür yaşamaq olmaz;
---------------------------------------------------- Vətən, səslə oğlunu
Xilas olmalı, xilas!
Xilas olmalı, xilas!
Bu, qadınım... O, borclar... 
Bu dostlar, o da ki, çar... 
Hara dönürsən -  kələk, 
Hara dönürsən -  hiylə. 
Ürəklilər boğulur 
Ürəksizlər əliylə.
Şair olan sürünməz,
Şair belə yaşamaz;
Xilas olmalı, xilas!
Xilas olmalı, xilas!
Ürəyə qəm içir getsin - 
Birincilər yorulanda. 
Eli-günü köçür getsin, 
Birincilər vurulanda... 
Aman, şair!
Aman, şair!
Oyan, şair!
Getmə, dayan, dayan, 
dayan, dayan, şair!
Sən ki, təzə hava qatdın 
Şeirin ilahi səsinə, 
Rusiyadan ilk addımladın 
Dahilərin cərgəsinə - 
Yaxasını odla yırtan 
Gecələrə rəhmin gəlsin, 
Ürəyində növbə tutan 
Qönçələrə rəhmin gəlsin! 
Qurban olsun sənə, şair, 
Çar özü də,
Səyavuş Sərxanlı---------------------------------------
çarın sərxoş sarayı da.
Rəqslərdən bihuş olan
gizli həzzlər alayı da!
Borca görə qəm eləmə, 
borc qayıdar:
Bu, qadındır,
O, böhtandır - 
Şair bir az ayıq olar!
Hər uğura calanmayan 
qismətindir ulu şeir;
Tanrı üzün göylərdədir - 
O göylərə rəhmin gəlsin;
Adın, sözün loğman kimi 
dərman kimi
evlərdədir -
O evlərə rəhmin gəlsin.
Rəhmin gəlsin məhəbbətə - 
sənsiz neynər?
Rəhmin gəlsin 
Tamaşası göz istəyən,
Dürlü-dürlü söz istəyən 
Təbiətə -  sənsiz neynər?
Nevanın boz sinəsindən 
Dəriləndə ağ dumanlar,
Sızıldayıb gün altına 
Səriləndə göy ormanlar,
Qulağını yola tutan 
Ağcaqayın meşələri 
Həsrətindən sındıranda
əl-qolunu - şüşələri,
Tabaq-tabaq göy ulduzu,
Göz yaşıtək sayrışanda,
Çiçəklərin büllur gözü
----------------------------------------------------  Vətən, səslə oğlunu
s u s ?
İnci yığıb alışanda,
Baxıb, baxıb bu dünyaya 
Ayın beli əyiləndə,
Axııb, axıb bu dünyaya - 
Çayın neyi yeyiləndə,
Ulu göydə dalğa kimi 
Ağ buludlar yeriyəndə,
Döş istəyən çağa kimi 
Ağ şimşəklər kiriyəndə, 
Məhəbbətin gül nəfəsi 
Saçılanda yerə-göyə,
Dörd balanın qöncə ağzı 
Açılanda “ata!” deyə - 
Kim sıxacaq de onları 
Ürəyinin köz başına?
Kim qoşacaq yazanları, 
yozanlan,
ozanları
naləsinə,
nərəsinə,
çağrışına?!
Dayan, şair!
Oyan, şair!
Birincilik işığında 
Allah olub sən yazanda - 
Təksən,
təksən,
təksən,
təksən;
Dünya şeiri qarşısında 
Öz yerinə -
Təkliyinə cavabdehsən!
Səyavuş Sərxanlı----------------------------------------------------
<{611?
Vətən, səslə oğlunu
“Moyka-2” 1 yolu...
Həmən yolla geriyə 
İki karate dönər:
Birində yorğun gözəl,
Birində yaralı ər!
Birinin vals havası 
İşıq səpir yoluna.
Birinin ölüm girib,
qara ölüm -  qoluna! 
İyirmi yeddisi yanvar...
Hər yan -  Cahan 
qardı,
qardı,
qardı,
qar!
Tabut şamları kimi
yanır ağcaqayınlar...
EPİLOQ ƏVƏZİ
Ölümün sahili var -
O günün sahili yox! 
Zülümün sahili var -
O günün sahili yox. 
Ədavətin, nifrətin,
Məhəbbətin, hörmətin,
Qışın, payızın, yazın,
Dünyada toyun, yasın 
Sahili, sahili var - 
O günün sahili yox...
1. Y aralı P uşk in in  can  v e rd iy i e v
Səyavuş Sərxanlı--------------------------------------------------------
Bir ölü gözü kimi 
açıq qalan o günə 
Zaman da bir an deyil;
O gün çəkib özünə - 
həyatın özü kimi
bitib qurtaran deyil.
Dünya durduqca 
O gün 
İllər, əsrlər aşır - 
Şeirlə, şairlərlə 
Addımlayır yanaşı L
Moskva -  Leninqrad, 
Yanvar, 1980-ci il
ANALI DAĞLAR
Dağlardan dərdiyim bu çiçəkləri 
Anamın adına bağışlayıram...
M üəllif
I
BAYATI
Dağlar hər şey yetirməz,
Yetirdisə, itirməz,
İtirdisə, bitirməz - 
Aman hey!
II
OBAMIZIN BAYRAMI
Dur, a könül, qatar getdi, haqlayaq,
Gedək odlar torpağına baş çəkək.
Ayrılığı yolda yoraq, saxlayaq, 
Gedək vüsal sorağına baş çəkək.
'ətən, səslə oğlunu
Dünya batıb nərgizlərin ətrinə,
Ay səpilib həsrətlərin çətrinə,
Gedək əziz məhəbbətin xətrinə 
Bulaqların dodağına baş çəkək!
Davamsızdı bu ömür-gün yollan, 
Döşümüzə qataq bütün yollan, 
Balasızdı, soyuyubdu qollan,
Gedək ana qucağına baş çəkək.
Dağdan ağır müdriklərin, pirlərin, 
Vüqarı şax, sözü, işi birlərin,
Nuranilik taxtındakı ərlərin 
Gedək hikmət çırağına baş çəkək.
Dur, ağ günə, qəmə ortaq, dur görək, 
A noğul bəy, Saday Budaq, dur görək, 
Maarif Soltan, körpə bulaq dur görək, 
Gedək dağlar oylağına baş çəkək.
Obamızın bayramları bizik, biz, 
Üzülməsin ətəyindən əlimiz.
Gedək görək nə təhərdi elimiz,
Gedək ata ocağına baş çəkək...
III
YOL GEDƏSƏN ÖMÜR BOYU
Dikilibdi yerin-göyün,
Gözü dağlara, dağlara.
Hal əhlidi - gözəlliyin 
Sözü dağlara, dağlara.
Arxa dursan - arxa, addı,
Dosta dostdu, yada yaddı,
Həsrət körpü kimi atdı 
Bizi dağlara, dağlara.
Qonağı ol, qal yanında,
Dözüm dərsi al yanında.
Qatdanıbdı zamanın da 
Dizi dağlara, dağlara.
Aldı göyü, baldı suyu,
Uyu, könlüm, toxda, uyu;
Yol gedəsən ömür boyu 
Üzü dağlara, dağlara...
IV
AMAN-ZAMAN BİRCƏ ANAM
Görüşəndə: can ay bala,
Ayrılanda: can ay bala...
Xoş arzulu, nur diləkli 
qoca anam.
Aydan arı, gündən görklü, 
Aman-zaman bircə anam.
Daha düşüb, heysizləyir,
Qayğıları əzizləyir,
Qəmi azad, qəlbiyüklü 
qoca anam.
Durub, durub yol gözləyir 
Aydan arı, gündən görklü,
Aman-zaman bircə anam.
Bir qaladı dağda, qala,
Ətəyində ocaq qala.
«seı*?
Səyavuş Sərxanlı----------------------------------------------------------
Xəyalları şümşürüklü 
qoca anam.
Uğuruma uğur cala - 
Aydan arı, gündən görklü,
Aman-zaman bircə anam.
V
ÜZÜ BƏRİ ÇIXAN CANIM
Üzü bəri çıxan canım - 
Dağlar, salam.
İlk eşqim, ilk həyəcanım,
Dağlar, salam!
Şiş papağı ay oraqlı,
Yollarınan qolu bağlı,
El köçəndə köksü dağlı 
Dağlar, salam!
Orda yıxan, burda quran,
Bığlarını oddan buran,
Ayağı gül, başı boran 
Dağlar, salam!
Gecə gəlirik görək səni,
Əl bizimdi, ətək sənin.
Günah bizim, kötək sənin - 
Dağlar, salam!
Karvanları haya basan,
Sarbanları huya basan,
Dövranları çaya basan 
Dağlar, salam, dağlar salam!
_________________________________ - Vətən, səslə oğlunu
« 5 №
Oylaqları naxış-naxış,
Yaylaqları qönçəbaxış;
Bir üzü gün, biri yağış - 
Dağlar, salam.
Qonaqları el qoxulu,
Ay qoxulu, il qoxulu,
Dost məclisi gül qoxulu - 
Dağlar, salam, dağlar, salam!
Göy sıldırım yapıncımdı,
Ağ ildırım qılıncımdı,
Gəldim gördüm, qazancımdı - 
Dağlar, salam, dağlar salam!
Qartalına qıyım çatmaz,
Xəyalına heyim çatmaz,
Bir yoldasan... neyim çatmaz - 
Dağlar, dağlar, dağlar, salam!
Bulud keçdi, döndüm quşa,
Nur calandı ağla-huşa;
Hay ver balan Səyavuşa;
Oğlum, salam!
Dağlar, salam!...
VI
SAZ ÇALINA, AY AĞLAYA...
Dağ başında, ötənləri 
V araq lay a-varaqlaya,
Hər qapıda bitənləri 
Yadda saxlaya-saxlaya;
Qamçılaya qamçı kimi,
Damçılana damcı kimi -
« * S ?
Səyavuş Sərxanlı--------------------------------------------------------
Saz çalına, 
Ay ağlaya...
Vətən, səslə oğlunu
Sayaqlaya-sayaqlaya 
Yollar üçün yaşamaqdan, 
Ayaq yükü daşımaqdan, 
Döyülməkdə baş olmaqdan 
Yetim cığır qançır oldu,
Gül torpağa sancı doldu - 
Saz çalına,
Ay ağlaya...
Soraqlay a- soraqlaya 
Çox ümidi iman kəsib, 
Dərələri duman kəsib;
Hanı haça duma dəsi,
Qəm doğrayan qayçım ham, 
Düyün düşmüş saçım hanı - 
Saz çalına,
Ay ağlaya...
Ayaqlaya-ayaqlaya 
Dərələri leysan döyə, 
Kişnərtilər qalxa göyə, 
Başından göy basıb deyə, 
Yastılanıb yallı dağlar, 
Fikirli, xəyallı dağlar - 
Saz çalına,
Ay ağlaya...
Çıraqlaya-çıraqlaya 
Dağ boyda bir nəsil vardı, 
Ulu vardı, əsil vardı;
Getdi... kimdi yadigarı,
İşıq sala bizə san?
в
Səyavuş Sərxanlı----------------------------------- ---------
Niyə çökdü dünyam mənim - 
Dağ dözümlü anam mənim?
Mən suallı,
Aləmsə kar,
Saz çalma,
Ay ağlaya...
VII
İKİNCİ BAYATI
Dağ dalında meşə var,
Meşədə bənövşə var.
Mənə belə baxmayın,
Köksüm altda şüşə var.
VIII
AXAN ULDUZ PƏRVANƏDİ
Başımda bu hava nədi?
Görən deyər divanədi.
Axan ulduz pərvanədi 
Qayaların çırasına.
Dünyanın dan yeri sənin,
Səfərlərin xeyri sənin,
Sağlığını görüm sənin,
Sağlığını yolda sına.
Ömür nədi - dəyirmandı,
Boş keçdi ki, ömür yandı!
^ 2 ?
Bircə gəliş yüz dərmandı 
Neçə dərdin çarasına.
Yağış keçir səpə-səpə,
Güzgülənir dərə, təpə.
Topuqları öpə-öpə,
Güllər yaxır xınasını.
Nurlu başlar əyilməsin,
Şax duruşlar əyilməsin,
Yaxşılara göz dəyməsin,
Gözəlliyin gözü sınar...
IX
ATLI KEÇƏR O YOLLARDAN
Atlı keçər o yollardan - 
Ağarışa-ağarışa 
Ağ yalmanlı atlar kimi 
Yollar çıxar dağ başına - 
Dolay-dolay, burum-burum;
Atlı keçər o yollardan,
Cavan-cavan,
igid-igid,
hər biri nə - bir ildırım!
Qılınc olar sıldırımlar,
Tarix üzü bəri dönər.
Ünvanından küsüb gedən 
Neçə qeyrət,
Neçə şöhrət,
Neçə dastan geri dönər.
Atlı keçər o yollardan - 
Ağ nallardan günəş doğar.
4 5 »
________________________________—  Vətən, səslə oğlunu
Qızıl-qızıl o cavanlar 
Ürək deyil,
alov sıxar!
Atlı keçər o yollardan - 
Qızılyarpaq ağaclarım,
Qızıllalə yamaclarım 
Dönüb aylı yaylaq olar;
Uçunar qız bulaqlarım - 
Ömür subaylıq olar,
Dünya saraylıq olar.
Atlı keçər o yollardan,
Enmək istər tərkinə Ay,
Enə bilməz,
gözü dolar...
Atlı keçər o yollardan - 
Yaz soraqlı hava kimi,
Dərman kimi, dəva kimi.
Baxıb, baxıb
onların bu 
toz-dumanı dalınca, 
Bir oyanmış qışqırıqtək - 
Kəndin arıq, o qaraca,
Ayaqyalın uşaqları
atıb dəftər-kitabını 
qaçacaq çay qırağına, 
kişnəşən atlara sarı!
Atlı keçər o yollardan - 
Soraq çıxar oğullardan...
Səyavuş Sərxanlı----------------------------------------- -—
S O ?
___________________________________  Vətən, səslə oğlunu
X
SİRK MEYDANI
Dünya hey!
Ayrı meydandı 
sirk meydanı!
Hünərin var, onu tanı.
Gözəl qızlar arasında 
Ayılar - boz ada.
Meymunlar - atda,
İgidlər - piyada.
Ayını
öz meşəsinə ötürüncə 
Meymunları yerə gətirincə,
İgidləri
atlarına yetirincə,
Çıxır adamın canı...
Dünya gidi dünyadı, atam!
XI
ÜÇÜNCÜ BAYATI
Sis getdi dəniz oldu,
İz getdi Təbriz oldu.
Sinəm həsrət yamacı,
Söz bitdi, nərgiz oldu...
XII
QUŞLAR ASILANDA ZƏNGULƏSİNDƏN
Nərgizli dağlara getdi nərgizim,
Nərgizlər içində itər, qorxuram.
İpək tellərini bulağa verib,
Bənövşə xəyallı bitər, qorxuram.
Səyavuş Sərxanlı--------------------------------------------------
Quşlar asılanda zəngulələrdən,
Daşlar da məst olar o təzə-tərdən. 
Həsrət gözlərimin öpdüyü yerdən 
Ərköyün küləklər öpər, qorxuram.
Qorxuram qəlbinə dəyər bir naşı, 
Durduğu yerdəcə axar göz yaşı.
Özünə gül olar, qarışar başı,
Gözəllik yanından ötər, qorxuram.
Eşqim xoş xəyala döndüyü gündən, 
Nağıla, mahala döndüyü gündən, 
Bənövşə suala döndüyü gündən, 
Qorxuram, mən ondan betər qorxuram.
XIII
BULAQ DURUR, GÖZLƏR HANI?
Saz havalı, duma telli 
Oylaq durur, izlər hanı?
Yaylıq kimi allı-güllü 
Yaylaq durur, üzlər hanı?
İnci suyu oynaşardı,
Gül əllərə yaraşardı,
Gözündə göz qaynaşardı,
Bulaq durur, gözlər hanı?
Bu yolları kimlər aşdı?
Biçənəklər gözü yaşdı...
Sinəmizdə qara daşdı 
Ocaq durur, közlər hanı?
XIV
Vətən, səslə oğlunu
DÖRDÜNCÜ BAYATI
Göy sular axar gedər,
Ulduzlar baxar gedər.
Dil odlanar, söz düşər,
El gələr, yığar gedər.
XV
VAQİFVARİ
Halım sormamış dərdi açıldı, 
Gözünü dumanlar bürüdü getdi. 
Əyripapaq dünya toy çala-çala, 
Sinəsi üstündən yürüdü getdi.
Tale bir dəfə də üzümə baxdı, 
Hamının beləcə qızma baxtı; 
Məhəbbət bircə an gözümə baxdı, 
Qanımda dəryalar yeridi getdi.
Doldu, doluxsundu gözü ülkərin, 
Küləkləndi gözü düşüncələrin. 
Dünya görmüşlərtək ah çəkdi sərin, 
Körpə uşaq kimi kiridi getdi.
Hər görüş ürəyi soyutmayıb ki, 
Ağrını-acmı ovutmayıb ki? 
Məhəbbət kimlərə toy tutmayıb ki? 
O da sevənlərdən biridi, getdi...
4 0 ?
Səyavuş Sərxanlı---------------------------------
XVI
VURĞUNVARİ
Keçən köçdü üzü göyə, 
Yazıq canım deyə-deyə. 
Onda bildim yollar niyə 
Kül bələnib tozlanmışdı?
Bir dərsiymiş dərdi-sər də, 
Bir dərdiymiş xəbislər də, 
Əllər gördüm gözə pərdə, 
Əsən barmaq islanmışdı.
Bıçaq gördüm pas içində, 
Ocaq gördüm yas içində,
Ağ saç gördüm tas içində - 
Kim qarğıyıb aslanmışdı?
Namərd əli kəsən gördüm, 
Mərd əlini əsən gördüm - 
Dünyasından küsən gördüm: 
Qəm açılıb nazlanmışdı.
Dünya nədən bazarıydı, 
Kimlər kimdən bezarıydı? 
Sinə gördüm gülzarıydı - 
Altda ürək paslanmışdı...
XVII
BEŞİNCİ BAYATI
Ulduzlar çaya baxdı,
Qızlar aynaya baxdı.
Küsmüşdüm, dağa baxdım,
Dağ döndü Aya baxdı.
XVIII
EVİMİZƏ YAŞIL İŞIQ
Evimizə qanad olur 
Qanad açıb dost gələndə.
Bol olsa da, boyat olur 
Çörək də tək yeyiləndə.
Oxumağa himə bənddi - 
Samovara od salmışıq.
Məhəbbətdi, xoş ülfətdi 
Evimizə yaşıl işıq.
Acıdillər, şimi yeyin,
Qıymayın qan qaraltmağa.
Bu gün könlümə dəyməyin,
Gedirəm könül almağa.
O kim idi qayğı əkdi,
Torpağı nur, daşı işıq?
Can deyib, can eşitməkdi 
Evimizə yaşıl işıq.
Dostluq özü bir övladdı - 
Canı bizdən, qanı bizdən.
Dost olmayan quru addı,
Yol salmasın sinəmizdən.
__________________________________ Vətən, səslə oğlunu
$ 0 ?
Səyavuş Sərxanlı------------------------------------------
Gedən üçün dolan gözdü,
Gələnə qurban olmuşuq;
Bizim açıq qəlbimizdi 
Evimizə yaşıl işıq.
XIX
QAPISINA GƏLDİYİMİZ
Yenə sinəmdə səs var:
Bu dağların sağlığına!
Qalxın ayağa, dostlar,
Bu dağların sağlığına!
Ağ yollan el daşıyan,
Analara gül daşıyan,
Atalara çox oxşayan 
Bu dağların sağlığına!
Ney qoxulu, söz ətirli,
Çörək dadlı, duz ətirli,
Çəmənləri qız ətirli 
Bu dağların sağlığına!
Havasını udduğumuz,
Üzümüzü tutduğumuz,
Dərdimizi yuduğumuz 
Bu dağların sağlığına!
Qayaları qartal bürklü,
Yaylaqları gəlin görklü,
Oylaqları duman kürklü 
Bu dağların sağlığına!
4 0 ?
Eşqim olan, dinim olan,
Ağrılara qənim olan,
Sənin olan, mənim olan 
Bu dağların sağlığına!
Qapısına gəldiyimiz,
Təkliyini böldüyümüz,
Görməyəndə öldüyümüz 
Bu dağların sağlığına!
Söykənək dağa, dostlar,
Dönək çırağa, dostlar,
Qalxın ayağa, dostlar,
Bu dağların sağlığına!..
----------------------------------------------------  Vətən, səslə oğlunu
XX
SAĞLIQ OLSUN, GƏLƏCƏYƏM
Ay əlimdən tutan anam -  tozlu yol, 
Mənə yollar bağışladın, min var ol; 
Sağlıq olsun,
gözlə,
yenə gələcəyəm!
Ata səsli ağacların kölgəsi,
İsaq-musaq quşlarının naləsi,
Gözlə,
gözlə,
gələcəyəm.
Təzə sütül ütdüyümüz qara sac,
Neyə dönüb ötdüyümüz yal-yamac,
4 0 ?
Gözlə,
gözlə,
gələcəyəm.
Uşaqlığım axıb gedən Cəyirçay,
Dağ başında həsrətimi çəkən Ay, 
Gözlə,
gözlə,
gələcəyəm.
Qızıl Qaya, Yastı meşə, güllü Qaş, 
Dovşanlara qan udduran boz Alaş, 
Gözlə,
gözlə,
gələcəyəm.
Sənəm dərə, Kotan bulaq, Sarı yal, 
Yaxasını yellər açan Yasamal, 
Gözlə,
gözlə,
gələcəyəm.
Haça Çınqıl -  yeddi göyə nərdivan, 
Sərxanlıdağ, Ocaq qozu, Galavan, 
Gözlə,
gözlə,
gələcəyəm.
Dolayları çıraq tutan İlıxçı,
Yollarını bulaq tutan İlıxçı,
Gözlə,
gözlə,
gələcəyəm.
Səyavuş Sərxanlı------------------------------------------------------
д а ?
Qonaq gəldi, qorunmayan qoruqlar,
Sancağını dinc qoymayan moruqlar,
Gözlə,
gözlə,
gələcəyəm.
Qaya kimi göyə qalxan qaraquş,
Damımıza palçıq yaxan qaranquş,
Gözlə,
gözlə,
gələcəyəm.
Mən gəlincə boyun bükən bənövşə,
Həsrətimə həsəd çəkən bənövşə,
Gözlə,
gözlə,
gələcəyəm.
Baba deyib çox gözləmə, ay Pərviz,
Göz yaşına qurban olum, a kəhriz,
Gözlə,
gözlə,
gələcəyəm.
Qarmonunu dizi üstə qoyaraq,
Göy təpədə fikrə gedən tək uşaq,
Gözlə,
gözlə,
gələcəyəm.
Gəlişimdən xəbər verən sağsağan,
Tövləmizin böyründəki dağdağan,
Gözlə,
gözlə,
----------------------------------------------------  Vətən, səslə oğlunu
Səyavuş Sərxanlı-------------------------------------------------
gələcəyəm.
Güllü doqqaz - qabağıma yüyürən, 
Xatirələr - şadlığından heyirən,
Gözlə,
gözlə,
gələcəyəm.
Qarğaların bayram yurdu, a qozlar, 
Duma kimi qatarlanan novruzlar,
Gözlə,
gözlə,
gələcəyəm.
Tüstüləri göyə dirək kəndimiz, 
İtirmərəm mən duz-çörək, kəndimiz, 
Sağlıq olsun, gözlə jörək,
Gözlə,
gözlə,
gələcəyəm.
XXI
DAĞLAR HƏMƏN DAĞDI, ANA...
Qalan qaldı, köçən köçdü,
Dağlara qar yağdı, ana.
Duma keçdi, lələk düşdü,
Ağ saçından ağdı, ana.
Sazlı-sözlü könül oldum,
Söz dəydikcə tel-tel oldum.
------------------------------------------  Vətən, səslə oğlunu
Zəmilərdə sünbül oldum,
Baxt üzümə baxdı, ana.
Di gəl sinəm sancır nəsə...
Üstünüzdə əsə-əsə,
Hara getdim, nə sirdisə,
Gördüm kədər sağdı, ana.
Ürək yandı... odu sönməz,
Ruh tərlandı, göydən enməz;
Hayıf, o çağ geri dönməz,
Bu çağ ayrı çağdı, ana.
Qocalıb gedənlər bizik,
Ölənlər, itənlər bizik,
Daş olub bitənlər bizik,
Dağlar həmən dağdı, ana...
Şəmkir -  Bakı -  Moskva, 
aprel-sentyabr, 1979-cu il
SONBEŞİK
Cərrah sonbeşiyimiz -  Telmanı 
elimiz-obamız üçün yaradan 
baxta baş əyərək...
I
Nağıllı bir işdi 
sonoeşik olmaq...
Bu baxt 
hər zamanın
vaxtına düşmür.
Yurdda hayan olmaq, 
ev-eşik olmaq - 
hər doğulan oğlun
baxtına düşmür!
Qəbri nurla dolsun Fatma nənənin, 
Dəymədi o sənə,
Saxladı səni;
Alıb bir ocağı
əlindən qəmin 
Böyük bir taleyə
bağladı səni...
Qoy gülsün gözlərin, 
ucalsın başın,
Xoş gündən,
Dar gündən
gur gəlsin səsin;
Sonuncusu gəldin yeddi qardaşın - 
Böyük qardaşlara Ata əvəzi...
Bir ocaq dağıdı,
Bir sinə dağı - 
Kinin ki,
qara daşcan 
xisləti olmur.
Ata ocağını yarıtmaq, axı,
Hər yetən oğulun qisməti olmur!
Rəhmdir çırağı zülmətin, çənin, 
Gərək kor gözlərin kökü oyula;
O “ara həkimi” Fatma nənənin 
Adına yol düşə, 
heykəl qoyula!
Səyavuş Sərxanlı-----------------------------------------------------
д а ?
Vətən, səslə oğlunu
Dəymədi o sənə,
Saxladı səni -
Tanrı payı kimi
bəxş etdi bizə;
Böyük bir taleyə bağladı səni,
Sən də çıraq tutdun taleyimizə.
Sonbeşik, sonbeşik olmalıyammış...
Eh, niyə sözümdə
pünhan olum mən?
Sonbeşik sən oldun,
a bağrı yanmış,
Sənin dərdlərinə qurban olum mən!
Sonbeşik olsaydım,
sonbeşik əgər,
Çoxdan qəbrdəydi eşqim, ilhamım; 
Sonbeşik olsaydım - 
Mən sənin qədər 
Qoruya bilməzdim ata-anamı.
Şair söz deməklə danlaq qazanar, 
Hər ocaq
hər dərdli sözə sığınmaz. 
Bəlkə də el-oba ömrü uzanar,
Di gəl, ata-ana ömrü uzanmaz.
Sonbeşik olsaydım... dinən ürəkdi, 
Mən çaşıb qalardım divanə kimi; 
Gəlib
Məni
buz ocaqda kim gəzəcəkdi 
külə dönmüş pərvanə kimi?
< д а ?
...Yəqin bağçamıza son bahar gəlib, 
Qızıl yarpaqlara qar yağır, ilk qar. 
Evlərdi boylanan sanki dikəlib, 
Duruşu pərişan, gözü intizar. 
Gözətçi damların yuxusu gəlir, 
Ucalan tüstülər - nizəsi kimi.
Xəzəlli bağların qoxusu gəlir 
Atamın
tənbəki kisəsi kimi. 
Xəyalım çırpınar o yerdə titrək,
Bir tənha ömürdən heyif alar şər; 
Dəcəl uşaqlığım
göy tüstülərtək 
Gəzər budaqlarda,
heyvalar düşər.
O vaxt qar deyildi
elə o yağan -
Dərdimdi,
qatırdı qışda yuxumu;
Xizəklə üstündən uçduğum yarğan 
Yəqin qulağına taxıb qorxunu...
Evdən o bulağın düz gözünəcən 
Mənim ürəyimdi
nəzilib gedən;
İlk şahım o qızın buz sözünəcən 
Dünya həniriydi
kəsilib gedən.
Dərd olub bir ürək açıqlığım da, 
Mən yaz diləmişəm, 
mənə qar qalıb;
Səyavuş Sərxanlı------------------------------------------------------
Dilimdəki qənd də, 
eh... sancmağım da 
Moruq kollarından
yadigar qalıb!
Ölərdim bu saat, 
bax bu an,
bu gün -
Bu şair ölümü əhv olunsaydı - 
Ölərdim,
ölümü yığşırmaq üçün 
Kənd yolu mənimlə dəfn olunsaydı.
Yaşamaq çətindir, ölməyə nə var!
Qəmlər! Xoş günlərə şam düzənsiniz!
Eh, sizə yazığım gəlir, a dağlar,
Siz ölə bilməyib,
can üzənsiniz...
Göydən köməyi var yal-yamacın da,
Səbri
bulaq olur, göz yaşı olur;
Yaxşı ki, quruyan tək ağacın da 
Öz canı
özünə baş daşı olur.
Sağlıqlar əlindən yığıldıq cana,
Şərab deyiləndə
bir şey görmədik;
Ömür, yol qonşusu pir dağdağana 
Bir yol əl uzadıb
salam vermədik.
Kəhriz ağlamayır -  Ana ağlayır;
Ölənləri qardaş-bacı bilmirik.
----------------------------------------------------  Vətən, səslə oğlunu
Yaxşı ki,
təbiət bizi saxlayır,
Biz ki onu ömrün
tacı bilmirik!
Yenə od xəyallar,
sərsəm ümidlər 
yığıldı başıma, 
dayaq ol görüm;
Balası bələklə doğulan tutlar 
Hələ sağ durursa,
sən sağ ol, görüm!
Ac qaldıq, leş üçün biz leylənmədik, 
İndi de, nə üçün biz teylənirik:
Ac qaldıq -
çörəkdən gileylənmədik, 
Yenə insan deyə gileylənirik.
Dünya -  güzgülənən şüşəsi kimi, 
İstərsən qoruyaq,
istərsən -  qıraq;
İnsanlıq xatirə meşəsi kimi:
Yolumuz dumanlı,
qəlbimiz -  çıraq!
Ürək köyrəlir ki, yaşamaq budu, 
Duyğulu bircə an bir qərinədir.
O yarpaq buludu,
o çovğun odu
Dağılan fıkirdi, xəyaldı, nədi?
Qəlyan tüstülədir atam obaşdan,
Atamın ömrünün xəzan çağıdır.
Durub
inək sağır
anam obaşdan -
Anamın ömrünün xəzan çağıdır.
Səyavuş Sərxanlı--------------------------------------------------------
385%?
Bir toy həsrətində bir oba qalmış,
Yer də fikirdədir,
Göy də fikirdə.
Ata-anam kimi
vaxtsız qocalmış 
Həyə də fikirdə,
ev də fikirdə.
Bağlara xal düşür,
Yollar ağarır,
Kənd marığa yatan pələngə dönmüş;
Qovaqlar tuşlanıb buluda sarı,
Ayağa çəkilən tüfəngə dönmüş.
Asanmı ürəkdə arzu bitirmək?
İl ötdü,
neçə qəm
sazağa düşdü,
Anamın toy etmək, gəlin gətirmək 
Həsrəti
bir il də uzağa düşdü.
Dumalar keçərlər harayla, hayla,
Dumalar daşı da qubarlandırar.
Gənclik qayıdarmı?
Qıyla, ha qıyla!
Ömürdən ötənlər
ömrü yandırar...
Çox dedim qəlbimə;
havayı yanma,
Bu od gərək olar,
sonranı düşün;
Ürəyə gələnlər azalır, amma 
Ömürdən gedənlər çoxalır hər gün.
----------------------------------------------------  Vətən, səslə oğlunu
Gümanlar da dara çəkili qalar, 
Dumanlar da gözə çökülü qalar; 
Ömrün od dəmləri, alov dəmləri 
Həyat yollarına tökülü qalar - 
Gənclik qayıtmaz.
Ümid haçalanar, ikili qalar,
Neçə təzəcə ev tikili qalar,
Arzular sinəsi sökülü qalar - 
Gənclik qayıtmaz
Şimşək qayalarda sönər qayıdar, 
Dalğa sahillərdə sınar, qayıdar,
Yaz şehli telini sanar qayıdar - 
Gənclik qayıtmaz.
Avazımış gedən, çaparaq gedən, 
Bulaqda doğulan, ümmanda itən 
Çaylar da leysanla dinər, qayıdar,
Gənclik qayıtmaz.
Göylər öz taxtından enər, qayıdar,
Gənclik qayıtmaz.
Yollar qəbristandan dönər qayıdar - 
Gənclik qayıtmaz!
Hamı yol gözləyir... dost da, tanış da, 
Gərəkdi bir tənha yuva qızına.
Alışdır, bala dost,
Ömrü alışdır,
Bəlkə ev qızma, 
oba qızına!
Səninlə evimiz qəm dağı yıxdı, 
Səninlə bəzəndi
kəndin yolları;
Səyavuş Sərxanlı--------------------------------------------------------
д а ?
Mən şeirin uçurumlu yoluna çıxdım,
Sən ata yurdunda çıraq ol ban!
Dözməyib yükünə, 
qayğılarına - 
Kim olub o deyən: 
yurdda qalasan!
Bu adı, əzizim, nə öy, nə qına - 
Ucaltmaq çətindir,
Puç etmək - asan...
O kökə bağlanıb
ömür bəzənib,
O kökdən ayrılsam,
özün de, nəyəm?
Sənə arxalanıb, sənə küsənib,
Mən burda yüksəliş orbitindəyəm.
Burda mənə dəysə
dost badalağı,
Sən orda büdrəmə,
əsmə, qardaşım!
Hər kəs yaxşılığı götürmür, axı,
Sən verən əlini kəsmə, qardaşım.
Bir quş yuvasıdı 
sinəndə ürək,
Böyüt duyğuları,
kefin çağ olsun;
Əyninə aldığın ağ xalatmtək 
Əməlin ağ olsun,
Üzün ağ olsun.
Sən bir kəndə dayaq...
Ağar od kimi,
---------------------------------------------------  Vətən, səslə oğlunu
д а ?
Demişəm bir dəfə, 
deyirəm yenə:
Qəbiristan yollan
bir tabut kimi
Yüklənsin qoy sənin çiyinlərinə!
Elə yan, tükən ki,
özünə qalma!
Sən belə yanmaqla min il yaşarsan. 
Paylan ömürlərə - heç özün olma, 
Neçə xəstən varsa, o qədər varsan. 
Xəstələr gözləyir... həyət qar, soyuq; 
Nola, bir gələni-gedəni ola!
Qış günü
boynuna isti şalı yox,
O iynə vurduğun qolları dola. 
Yorulub-eləsən, zirvələrə bax,
Ucal qartal kimi,
yağ leysan kimi.
Özün deyibsən ki, gözləməyir vaxt 
Açıq damarlardan gedən qan kimi!
Qoyma çıraq kimi bir ömrü sönə, 
Rahatlıq yükünü, qardaş at, yaşa.
Göz desən, gözümü verərəm sənə, 
Təki sən narahat, narahat yaşa!
II
Yüz dəfə dönürəm o doğma kəndə,
İlk dəfə gəlibdir adam elə bil.
Öz ata evimdə, ata evimdə 
Oğul yox,
qonağam, yadam elə bil.
< c O ?
Səyavuş Sərxanlı--------------------------------------------------------
Qəlyan tüstülətmir atam bayaqdan,
Məni tüstülədir, məni, sanıram.
Çay qoyub ocağı qalamır anam,
Ömrümə od vurur,
Mən ki yanıram!
Gəlmişəm...
Balaca uşaqlar üçün
Təzə əmi gəlib, ya dayı gəlib.
Həyətə onların maraq qoşunu,
Başıma həsrətlər halayı gəlib.
Qəlbimə o qədər qüssə dolur ki...
Bu necə olur ki, necə olur ki - 
Odun daşıdığın, yemlik yığdığın 
dərəyə, düzə,
Gecə səhərəcən laylanı çalan 
ulu kəhrizə,
Ömrə çox bənzəyən payıza, yaza,
Evdən dünyamıza ilk körpü olan 
güllü doqqaza,
Tüstüsü düz çıxan yastı damlara,
Əlinin qabarı gül adamlara,
Kənddəki hər evə,
hər yola, 
tinə,
Ömrün o balaca planetinə 
Vurula-vurula...
Şeir doğmalaşır,
Adam yadlaşır?
Şeir doğmalaşır -
Anam yadlaşır,
Şeir doğmalaşır -
Atam yadlaşır?!
Gəldik...
---------------------------------------------------- Vətən, səslə oğlunu
« S O ?
Arxamızca çırpındı əllər,
Kimlərin yaş dolu baxışı qaldı;
Dərədə yelləncək quran şəlalə, 
Zirvələrin gürşad yağışı qaldı. 
Gümandan, arzudan yanıqlı kimi 
zəndlər də qaldı, 
Əyindən atılmış sınqlı kimi
Kəndlər də qaldı...
Dünən yığışmışdı bizə yazanlar,
Yenə bu həsrətdən deyirdi onlar:
Biri deyirdi ki, anasızam mən,
Yetimə bənzərmiş anasız aləm;
Biri deyirdi ki, yazıq anamı 
Heyif ki, sinəmdə dəfn etməmişəm; 
Biri deyirdi ki, atam qocalır,
Biri deyirdi ki, baxmayın, yenə 
Bizi böyük bilib,
Onlar ucalır:
Biri deyirdi ki, olmazdı dərdim 
Özümü onlara qaytara bilsəm;
Biri deyirdi ki, anam, əzizim 
Gözüm görə-görə uçur əlimdən.
Biri üz tutmuşdu qoca cahana - 
Gör niyə fəryadlar qoparıram mən:
Sən məni dünyaya gətirdin, ana. 
Sənisə dünyadan aparıram mən;
Biri qoltuğuna bir povest vurub,
Bir yanda buludtək tutulub durub, 
Deyirdi:
qalırıq iki gün qonaq; 
Biri deyirdi ki, qonaq çağıraq,
Biri deyirdi ki, gətirək tamam,
Biri deyirdi ki, gəlmirlər, atam!
Birinin səsini apardı dağlar:
tSZİ?
Səyavuş Sərxanlı---------------------------------------------------------
- Ay ana, gözlə!
Hələlik şəklimi öpüb əzizlə.
Yox, yox, yadımdasan,
üzündə xal var - 
Sağ üzündə iki, 
sol üzündə bir...
Təbrizdə bir ana hıçqırıb ağlar,
Burdasa bir oğul...
Nə qəribədir!
Ata-analartək çağlayır dəniz,
Oğullar sahildir,
Oğullar Vətən.
Günlər qatarlanır qayğılı, səssiz,
Bir söhbət uzanır yüz səhərəcən.
Yığılı yataqlar dolur qəm ilə,
Soyuq divarlardan tənhalıq yağır.
Yollar
qollar kimi uzanır elə,
Oğul haraylayır, oğul çağırır!
Kəndin səsi kimi şəhərdəyəm mən,
Bir ömrü nə qədər adam düşünür;
Şeirlə qol-qola min yerdəyəm mən - 
Hardasa, uzaqda anam düşünür,
Qəlyan tüstülədir, 
atam düşünür...
III
Bizlərdə adət deyil - 
Əsillik varsa qanda,
İnsaf, mürvət önündə,
Sərt həqiqət önündə
__________________________________ Vətən, səslə oğlunu
Daş atıb, baş tutasan.
Xoş gündə, ağır gündə 
Böyük-kiçik yanında 
Özünü unudasan.
O külfət külfət deyil - 
Tikəni bölməyəsən,
Gülənlə gülməyəsən,
Ölənlə ölməyəsən,
Gəzəsən razı-razı:
Bizlərdə adət deyil,
Adət deyil, qadası...
Öz payını gizlədib,
Gözünü zilləyəsən 
Özgəsinin payına;
Əlini yelləyəsən 
Qonşunun harayına;
Borc ödəmək yerinə 
Ürək əsirgəyəsən,
Sərvətin ola-ola,
Daim gizildəyəsən;
Özünə çox götürüb,
Sənə verələr azı - 
Bizlərdə adət deyil.
Adət deyil, qadası.
Kimisə pisləyəsən - 
Səndən öndədir deyə;
Bəduğur söz deyəsən 
Yaxşı gündədir deyə;
Xoş günə dözməyəsən.
Səndən gendədir deyə;
Səyavuş Sərxanlı---------------------------------------------
to?
Vətən, səslə oğlunu
Durasan istəyəsən 
Özgə qapıda yası - 
Bizlərdə adət deyil,
Adət deyil, qadası...
Xoş sədan aşmırsa dağ,
O sənət sənət deyil;
Tək özüyçün yaşamaq 
Bizlərdə adət deyil!
IV
Yeddinci gəlinimiz Tamillaya...
Çətindir sonbeşik qadını olmaq,
Ağırdı qapıda axırıncı toy.
Ağırdı,
çətindi tək, yurdda qalmaq - 
Ağbirçək gəlinlər inciməsin qoy...
Böyüklər... hərənin bir yük qatarı; 
Burdasa min qayğı səsləyir səni. 
Qocalar... həyətin baş uşaqları;
Tərif də, danlaq da gözləyir səni.
Qocalar itirməz bir haqqı-sayı,
Di gəl, istəkləri baş olmalıdır;
Öz dünyan,
öz arzun, 
məhəbbət payın 
İkinci planda yaşamalıdır.
Ər ocağı köklü, mənzilli isə,
Gəlini başının nur tacı sayar.
Gəlin də əsilli-nəsilli isə -
Ömründən
o çağa ömür calayar.
t O ?
Yaşı az, 
işi çox,
qayğısı ulu,
Əli ev işində, eşik içində;
Əli süd qoxulu,
Çörək qoxulu,
Ürək də uyuyar beşik içində.
Gərək yola verə, yurdu yarıda, 
Yanda saxlaya yolunu yasın.
Böyük gəlinləri, qayınları da 
Gərək böyük kimi o qarşılasın.
Yığışıb gəlirik ayda-ildə biz;
İndi anamıza
o bir anadır.
Gülüş qanadında uçur evimiz,
Gülüş qopmayan ev viranxanadır! 
Yaxma buraxmaz qaşı-qabağı,
Qaş-qabaq kimi də ağır dağ olmaz. 
Gələni-gedəni olmasa, axı,
Evləri məzardan ayırmaq olmaz.
Onun əllərindən dözüm su içib - 
İllah da, nə ola,
cərrah ola ər!
Sonbeşik qadını
özündən keçib,
Qulluqda, keşikdə duran bir əsgər!..
V
Anamın səsi gəlir:
Ağrımayaydım keşkə;
İş-güc töküldü qaldı,
Səyavuş Sərxanlı----------------------------------------------------- Vətən, səslə oğlunu
Gözüm göreydi keşkə; 
Uşaqlar uzaqdadı, 
Qardadı, sazaqdadı,
Nə qədər gözlə, gözlə? - 
Biri gəleydi keşkə;
Ya Sabir, ya da Mirzə 
Qapıdan girəydi keşkə! 
Ya da şair balamız 
Gəleydi hayla-küylə, 
Susdalan könlümüzü 
Bir güldireydi keşkə... 
Anamın səsi gəlir - 
Əl işdə,
könlü şişdə, 
Ömürsə keşməkeşdə...
Anamın səsi gəlir - 
Həyətin baş uşağı 
Sakit, başıaşağı,
Dərd qovduqca teylənir, 
Söylənir, gileylənir, 
Hərlənir ora-bura; 
həsdənir uşaqlara, 
Nəvə-nəticələrə,
Ya qaza, ya buzova,
Ya toyuq-cücələrə;
O toydan vurub çıxan. 
Göyün öyünü yıxan 
Saqqallı keçilərə - 
O açlara,
biclərə...
Anamın səsi gəlir - 
Gah acıqlı, gah razı.
Susub qulaq asıram 
Mən tamarzı-tamarzı.
Neçə mahnı eşidib,
Yola salmışam gedib - 
Qalıb qulaqlarımda 
Tək onun gümültüsü, 
Oxşaması, laylası...
Odur qadamı alan,
Odur ilham içirən;
Tək qızını köçürən, 
Sonbeşiklə tək qalan
Yeddi oğul anası!
Ya aranda, ya dağda,
Ya kənddə, ya uzaqda,
Yazda, yayda, sazaqda 
Uçur məndən qabaqda - 
Anamın səsi gəlir;
Dar gündə, dar ayaqda - 
Əsəbim yorulanda,
Hövsələm daralanda -
Anamın səsi gəlir.
Biri dəyib adıma,
Özünə ad gəzəndə,
Düşüb böhtan oduna,
Fikir məni üzəndə;
Ya sevgidən doyanda,
Ya bir dostdan bezəndə - 
Deynən durur dincəlir?
Qovur uzaq yolları,
Uçur şəhərə sarı,
Qan kimi, dərman kimi - 
Anamın səsi gəlir.
Səyavuş Sərxanlı------------------------------------------
д а ?
Vətən, səslə oğlunu
Sakit asiman kimi - 
Anamın səsi gəlir.
Anamın səsi gəlir...
Çox qız-gəlinlər hələ 
Zəhmət çəkib öyrənə 
Onun qız ürəyindən,
Gəlin təbiətindən;
Abrından, həyasından,
Gizli qalan yasından,
Səssiz məhəbbətindən;
İnsaf, mərhəmətindən, 
Əliaçıqlığından - 
Sadə səxavətindən;
Təmiz niyyəti kimi 
Təmiz səadətindən;
Hamıya gün ağlayıb,
Qəmə ürcahlığından; 
Qonum-qonşu yanında 
Halal üzağlığından,
Halal qocalığından...
Anamın səsi gəlir - 
Xoş gündə, xoş saatda 
Sac asır, çörək salır.
Yenə çardağın altda 
Ağrıyan beli kimi 
Tüstü qatdanıb qalır.
Qurban olum mən ona,
Gör kimlər anasıdır!
Qıyarmı ürək sına - 
Üzdə yaxşıyam deyib,
Daldada yanasıdır.
Anamın səsi gəlir - 
Dağıl, a kədər, dağıl,
д а ?
Açıl, a könlüm, açıl!
Anamın səsi gəlir - 
Ömrümüzün dayağı,
Evimizin bayrağı 
Qoca atamla birgə 
Qoca həyətimizdə
Daş-divar da gül açır...
VI
Bağlanırdı restoran,
Keflilər kefmdəydi...
Ana, bu vaxt gözümə 
Canlı bir ağrı dəydi:
Cansız,
qoca bir qarı 
Süfrələri yığırdı.
Kövrələn sümükləri 
Dərisindən çıxırdı.
Onu belə görəndə,
Ana, bağrım qanadı.
Ana, sənə qurban olum,
Axı, o da anadı!
Səyavuş Sərxanlı---------------------------------------------------
VII
Qardaş! Evimizə yola düşəndə, 
Yollar layla kimi uzanıb gedir... 
Gəlib qapımıza mən yetişəndə, 
Görürəm ürəyim çoxdan evdədir!
Hamı yol gözləyir...
Dost da, tanış da...
Ç g S J jj ,
Vətən, səslə oğlunu
Gərəkdi bir tənha yuva qızma.
Alışdır,
bala dost,
ömrü alışdır - 
Bəlkə yurd qızına,
oba qızına.
Səninlə evimiz qəm dağı yıxdı,
Səninlə bəzəndi kəndin yolları;
Mən şeirin uçurumlu yoluna çıxdım,
Sən ata yurdunda çıraq ol barı!
Qoyma çıraq kimi
qəlbini sönə,
Rahatlıq yükünü, qardaş, at, yaşa;
Göz desən, gözümü verərəm sənə,
Təki sən narahat, narahat yaşa!
Xeyir-dua kimi 
deyirəm bunu - 
Əməlin ellərə doğan dan olar;
Hər oğul
nurlatsa Ata Yurdunu,
Vətən başdan-başa çıraqban olar...
Şəmkir -  Bakı, 
Şeirli günlərim
Səyavuş Sərxanlı
GÖRÜŞDƏN AYRILIĞA
PROLOQ ƏVƏZİ
Qəlbim köksüm altda yaralı düşüb, 
Bəxtin yollarında azanı mənəm. 
Şerin sel-suyundan aralı düşüb, 
Daşdan damcı-damcı sızanı mənəm.
Söz oddan çıxmasa, təzə-tər olmaz, 
Göz göyə baxmasa, gülümsər olmaz, 
Hamı Vurğun olmaz, Ələsgər olmaz, 
Bir dağ döşünün də ozanı mənəm.
Ulduzlar hayana axıb getdilər?
Göy sular gözümdən yağıb getdilər, 
Qızlar qatardanmı baxıb getdilər - 
Gecikən sevgilər xəzanı mənəm?
Nə vaxtdı dönmüşəm bir taxta neyə, 
Bu taxta sinəmi yandırım deyə. 
Tüstülər başımdan çəkilir göyə, 
Qəmlərin qaynayan qazanı mənəm.
Şahbaz! İlhamısan min dostun-yarın, 
Bahar naləsinə qoşul suların.
Güldən təmiz olan bu duyğuların 
Yazanı sən oldun, yozam mənəm.
I
Sən ağladın, ürəyini boşaltdın, 
Ağladınsa -  saf, bircəsən, neyniyim?
д а ?
------------------------------------------ Vətən, səslə oğlunu
Mənim dəli bu dünyama daş atdın, 
Sevməyəcək-sevəcəksən, neyniyim?
Yaşayırsan -  imdad elə, fəhm elə,
Səhv eləsən yaxşılıqda səhv elə.
Yarandınmı, yaratdınmı, rəhm elə,
Amanımı durub kəssən, neyniyim?
Kim ki sevdi -  dünyasını yaratdı,
Göz yaşından dəryasını yaratdı,
Mənaların mənasını yaratdı,
Sevilməsəm, sevilməsən, neyniyim?
Sevənim var, məndən ötrü divanə,
Gül balalar mərd başıma pərvanə,
Bir pərvanə uçub gəlir bir şama,
O da sənsən, o da sənsən, neyniyim?
Kim ki sevmir -  yanmır ötən günlərə,
Dərd yüküdü özü boyda bu yerə.
Ulu kəslər demədimi min kərə:
Sevənlərə əhsən, əhsən, neyniyim?
Məhəbbətə gülənləri görmüşəm,
Qoşun çəkib gələnləri görmüşəm,
Bu meydanda ölənləri görmüşəm,
Görk deyilik nə mən, nə sən, neyniyim?
Məhəbbətsiz bir ev gördün, yıx, uçur,
Od bağrından duyğuları sıx uçur,
Eşqin seli açıldısa, hazır dur,
Qalacaqsan, öləcəksən, neyniyim?
д а ?
Səyavuş Sərxanlı----------------------------------------------
Ölən bulaq, talan çaylar kimindir? 
Yalan günlər, solan aylar kimindir, 
Kimdi bilən hay-haraylar kimindir, 
Hardan bilim biləcəksən, neyniyim?
Dərddi-qəmdi bu dünyanın xoş günü, 
Qəmsiz günlər taleyimin boş günü. 
Narahatlıq ömrün-günün baş günü,
Gül yaxam yana çəksən, neyniyim?
Gözlədiyim-bəklədiyim çox olub, 
Qəlbə dağlar yüklədiyim çox olub, 
Gözlərimlə təklədiyim çox olub, 
Gözlərimdə bu gün təksən, neyniyim?
II
Fikrimdə-duyğumda çiçəkləyənsən 
İl nədir -  yüz ildən, min ildən soruş, 
Rəngimi-rufumu görmək istəsən, 
Əlindən saralan o güldən soruş.
Nədir gözlərimdə belə şehləyən?
Gidi dünya -  çəmən, eşq -  iməkləyən... 
İndi nədir məni belə təkləyən,
Zil ötən, bu daşan könüldən soruş.
Ağrı da çəkən var gül səhərinə,
Qarğu da deyən var qarğı yerinə. 
Ləçəklər yağanda qədəmlərinə,
Ahını qan salan bülbüldən soruş.
Mən sənsiz zülmlər qucağındayam, 
Arzunun, gümanın od çağındayam.
Vətən, səslə oğlunu
Şehli bir həsrətin ocağındayam,
Sən məni qor dolu o küldən soruş.
III
Sən şirinsən, demək dünya şirindin, 
Nə yazından, nə qışından doymaram. 
Öpə-öpə günlərini birbəbir,
Həsrət, istək yağışından doymaram.
Çay çəkilər, dəniz gedər dünyadan, 
Yazıq bahar təmiz gedər dünyadan. 
Doğma gedər, əziz gedər dünyadan - 
Baxıb, baxıb, baş daşından dünyadan.
Düşən yarpaq nə söylədi bilmədim, 
Dinməz dodaq gileylədi, bilmədim, 
Ana torpaq nə eylədi bilmədim - 
Ölüm adlı savaşından doymaram.
Mən bir çayam, axıb, axıb durullam, 
Yurd yeritək dəfələmən qurullam. 
Ataların yel atından yorullam, 
Anaların arxışından doymaram.
Ney fəryadı dağı-düzü taladı,
Quzu həyat əllərimi yaladı,
Qara zurna oynadanda göy atı,
Ağ yolların ağ başından doymaram.
Sizə verdim göy üzünü -  sizindir, 
Gəlin ayı, oğlan günü sizindir,
Bu dünyanın toy-düyünü sizindir,
Bu dünyanın göz yaşından doymaram.
д а ?
Səyavuş Sərxanlı----------------------------------------------
IV
Şaxdım, vüqarlıydım sıldırım təki,
Sən gəldin, bilmədin nə qan eylədin! 
Düşdün taleyimə ildırım təki,
Gülüstan ömrümü viran eylədin.
Kaş hamı beləcə virana qalsın,
Dünya -  məhəbbəti yorana qalsın, 
Kimin qəlbi nədi, qoy ona qalsın,
Sən məni dərdləri yoran eylədin.
Qəmsiz olmamışam, bu ellər bilir, 
Çənsiz olmamışam, o sellər bilir, 
Könlümə yaraşıq könüllər bilir,
Sən məni basılmaz qalan eylədin.
Keçir bu dünyadan sərxoş küləklər, 
Qəm kimə arxadı, qəm kimi təklər! 
Gölüydüm, öpürdü məni çiçəklər,
Sən məni qayalar yaran eylədin!
Göz yaşın bulaqdan, buzdan sərin ki... 
Tufandan dəlidi bu günlərin ki...
Elə şirin oldun, elə şirin ki - 
Bu şirin dünyamı yalan eylədin!
V
Sevə-sevə ömrü xəzan bilmişəm, 
Sapsarıca yarpaq kimi dözürəm. 
Məhəbbəti dərdli ozan bilmişəm,
Gözü bağlı bulaq kimi dözürəm.
д а ?
Vətən, səslə oğlunu
Verin, verin acılara noğulu,
Duyan mənim şahım olsun, mən qulu... 
Bir oğulam, öz elimin oğulu, 
Dumanlanan bir dağ kimi dözürəm.
Məni həsrət, xoş duyğular yaratdı, 
Duyğusuzlar ürəyimi qanatdı.
Kim dedi ki keflər ömrə qanaddı?
Mən qəmlərə dustaq kimi dözürəm.
Ay oynada -  gədə yenə şah olmaz,
Can yanmasa, dil bayrağı ah olmaz.
Bir qız kimi xəzan oldu yazıq yaz, 
Ölənlərə ortaq kimi dözürəm.
Qəm yükünü kim çəkməyə, kim çəkə? 
Ömür nədir -  ölüm adlı təhlükə!
Dünya məni ha şumlaya, ha əkə - 
Mən torpağam, torpaq kimi dözürəm.
VI
Ömrü-günü kitab kimi varaqla,
Hər ağızdan çıxan sözə inanma. 
İnanırsan -  ağlar gözü soraqla, 
Dünyasında gülən gözə inanma.
Əsil sevən kölgə olmaz, sürünməz,
Uca zirvə yaltaq duman bürünməz,
Elə yandım, tüstüm gözə görünməz, 
İnanmırsan, küldə közə inanma.
Mən dostlara aşinayam, qanmışam,
Dost yükünü daşıyanam, qanmışam.
д а ?
Səyavuş Sərxanlı--------------------------------------------
Mən bugünü yaşayanam, qanmışam, 
Sabah adlı quru düzə inanma.
YII
Divlərin dizini yerə vurmuşam, 
Divanə olmuşam, hardan biləsən? 
Yüzünə, mininə saray qurmuşam, 
Viranə qalmışam, hardan biləsən?
Çobanın qar basan dağından ötrü, 
Bağbanın yel kəsən bağından ötrü, 
Yetimin o gizli ahından ötrü 
Buludtək dolmuşam, hardan biləsən?
Yaşamaq həsrəti səndə, məndədir, 
Dünyanın günahı qara qəmdədir. 
Ölən sevgilərim bu sinəmdədir, 
Qəbristan olmuşam, hardan biləsən?
YIII
Sevmişəmsə, yanmışamsə, udmuşam, 
Qara bulud şimşəklədi-yaşadım.
Mən üzümü göy üzünə tutmuşam, 
Duma səsi lələklədi-yaşadım.
Biz dünyanı, dünya bizi yeyəsi...
Bir sözüm var deyəsiyəm, deyəsi: 
Bizdən sonra dünyamızın yiyəsi 
Bir gül körpə iməklədi-yaşadım.
Eşqə düşdü can unutdu aləmi, 
Gözlərinə təpdi, uddu aləmi,
Vətən, səslə oğlunu
Həsrət aldı, ətir tutdu aləmi,
Boz iydələr çiçəklədi-yaşadım.
Yenə könlün sarı simi açıldı,
Od fəğanı, gül nəsimi açıldı, 
Qızlarımız qönçə kimi açıldı, 
Pərilədi, mələklədi -  yaşadım.
Gönlümdədir göy suların sel üzü, 
Dilimdədir kaman-tarın tel üzü, 
Haçan güldü taleyimin gül üzü?- 
Harda həsrət küləklədi, yaşadım!
IX
Ömür-ölüm savaşına 
Bayraq kimi gələcəyəm. 
Sev, xəstə düş, göz yaşma 
Yaylıq kimi gələcəyəm.
Dərdim-qəmim az olmamış, 
Qış olmuşam yaz olmamış. 
Taleyinə yazılmamış 
Varaq kimi gələcəyəm.
Gözlə, gözlə, gözlə məni, 
Səslə, səslə, səslə məni, 
İstə, istə, istə məni- 
Bulaq kimi gələcəyəm.
Qəm-atından düşən deyil, 
Zülm eləmək peşəm deyil, 
Zülmət mənim işim deyil, 
Çıraq kimi gələcəyəm.
Səyavuş Sərxanlı--------------------------------
Qurban ollam dönə-dönə... 
Xoş günlərin qalsın sənə, 
Mən gələndə, dərdlərinə 
Ortaq kimi gələcəyəm.
X
Mən ki belə sevdim səni, 
Üfüqlər yelkənim olsun.
Sev ki məni, sev ki məni- 
Daşlıq da çəmənim olsun!
Biz körpəyik, həsrət böyük, 
Dumalarıq bölük-bölük, 
Dönüklükdü ən ağır yük, 
Olsa, o yük mənim olsun!
Yaşamasaq qəlbi dolu,
Qəmi dərin, eşqi ulu,
Bu düyanın Əli yolu 
Sənə, mənə qənim olsun!
XI
Gül tökülür ləçək-ləçək,
Min aləmlər dolandırır. 
Bizim kimi kim biləcək 
Tarı simlər dolandırır?
Gördük bu qoca dünyanı, 
Ömür kəsib darayanı;
Gör nə boyda dəyirmanı 
Himlə-çimlə dolandırır.
------------------------------------------ Vətən, səslə oğlunu
Yanan bilir, yaman bilə,
Qanan bilir, nadan bilə,
Dörd yan bilir, vicdan bilə- 
Kimi kimlər dolandırır?
Baxtdı ömrün baş yiyəsi,
Kim qazanıb, kim yiyəsi?
Hərə bir can girləyəsi- 
Məni qəmlər dolandırır.
XII
Axır tale üzümüzü ağartdı,
Harda, necə-ay baş tacım, soruşma.
Niyə dünya bu nağılı yaratdı,
Sən oldunsa qəm əlacım, soruşma.
Sən ki eşqə titrəyənsən,əsənsən,
Deyəmmərəm ümidimi kəsənsən.
Bilsəm yersiz küsdürənsən, küsənsən- 
Gedim kimə işıq saçım, soruşma.
Min dünyadan bir dünyaya gəlmişəm,
Milyon kərə doğulmuşam, ölmüşəm.
Gen dünyanı sənsiz tabut bilmişəm,
Niyə durum, niyə qaçım, soruşma.
Sevildinsə, aşılacaq dağ asan,
Sevirsənsə, sən də bir cür tanrısan.
Sən buludsan, mən torpağam-yağmasan,
Necə durub çiçək açım, soruşma.
«SI’ S ?
Səyavuş Sərxanlı-----------------------------------------------
XIII
Qoşalaşıb göy üzünə uçmuşuq,
Göy ölübsə, məndən qanad gözləmə. 
Biz ki, belə bu həsrəti qucmuşuq, 
Rəhmdilə, rahat həyat gözləmə.
İcazə ver, öz dilimə baş əyim,
Öz yurduma, öz elimə baş əyim, 
Yanım, yanım, öz külümə baş əyim, 
Ocağımı sönmüş, boyat gözləmə.
Sənli başqa, sənsiz tamam başqayam, 
Səninləyəm-sıralarda başdayam,
Daş qoyduğun əziz yerə baş qoyam; 
Çaylar kimi ötüm... fəryad gözləmə.
Gidi dünya qananlarla dünyadı,
Yaşlı gözdə cansız daş da mənadı. 
Damlanı da dərk edəndə dəryadı, 
Qanmayana məndən isbat gözləmə.
Özün boyda bayramlara dəyərsən,
Öz sevginlə ağır başlar əyərsən, 
Sevilməyi bacarmasan əgər sən,
Onda məndən, məndən imdat gözləmə!
XIV
Qardı... yağıb qapımızı o kəsdi,
Ağ bayraqlı qara qışa inandım. 
Qarğışların gileyləri əbəsdi,
Yağışların arxışına inandım.
Vətən, səslə oğlunu
İnsan öldü, işi bitdi dünyanın,
Beş qarışı kama yetdi dünyanın. 
İnsan gəldi, insan getdi-dünyanın 
Bir quruca qamışına inandım
Ağılsız baş kimə yardı, bilmədim, 
Kimə yazdı, kimə qardı, bilmədim, 
Sevmədisə, nə apardı, bilmədim, 
Mən ağılın faraşına inandım.
Həsrətlərin ağ şamına nə deyim, 
Səhərinə, axşamına nə deyim? 
Sevilənin bayramına nə deyim, 
Sevilməzin göz yaşma inandım.
Keflərimi bəbəyindən nalladım, 
Həsrətimi dar günümə tulladım.
Ağ qızları öpə-öpə yolladım, 
İnandımsa, qaraşına inandım.
Yatmışlara qıylar çəkən sevginin, 
Köksümüzə qəmlər əkən sevginin, 
Selə dönüb-yıxan, tikən sevginin 
Bircə həsrət yağışına inandım.
XV
Bir məhəbbət körpüsünü adladım, 
Bir ocağın çiçəyini sevmişəm.
Onu nahaq, özümü haq odladım, 
Köyrəklərin köyrəyini sevmişəm.
O dağlara, dağlar ona yaraşıq,
Gül yapışan topuqları gür işıq,
Səyavuş Sərxanlı----------------------------------------------
Bir işıqdı, bir işıqdı, bir işıq- 
Çıraqların göyçəyini sevmişəm.
Mən də oldum eşqə düşən,yol azan, 
İndən belə yaşa asan, öl asan;
Bir xəzanam, bir xəzanam, bir xəzan- 
Daha duma lələyini sevmişəm.
Bu ağ yolda divanəlik azdı, az,
Bir sevgiylə qoca dünya dağılmaz! 
Daha qürub gözlərimdən sağılmaz, 
Dan üzünün ləçəyini sevmişəm.
Aya deyin göyə mənsiz baxmasın, 
Çaya deyin daha mənsiz axmasın, 
Sinəm necə qabarmasın, qalxmasın, 
Bir mələklər mələyini sevmişəm!
XVI
Dünyaları sizə verdim, yaşayın, 
Dərdlərimin dəryasına dəyməyin. 
Dəryaları sizə verdim, yaşayın, 
Gözlərimin dəryasına dəyməyin.
Mənim qəmlə onun mənlə işi var, 
Həsrətlərdən od sinəmdə meşə var,
İlk sevgidən əzəl ana döşü var,
İlk sevginin mənasına dəyməyin.
Məhəbbətsiz-al səhər də zil axşam, 
Sevməzlərə lap məhəttəl qalmışam! 
Ömür boyu mən pərvanə, siz də şam, 
Ümidimin çırasına dəyməyin
« s o ?
------------------------------------------ Vətən, səslə oğlunu
XVII
Səsim-ünüm yetməyirdi heç hara,
Səni sevdim, şəkər oldum, bal oldum. 
Dərdsiziydim, qəmsiziydim biçara,
Dərdə düşdüm, Rüstəm oldum, Zal oldum.
Qıy çəkməsən, onda həyat heç nədi,
Kimlər dindi, kimlər mısıb dinşədi!
Ömür yazıq kəhər olub kişnədi,
Mən yazıq da ayağında nal oldum.
Hərə əkdi səhvlərini özüyçün,
Gözdən tökdü şehlərini özüyçün.
Dostlar çəkdi keflərini özüyçün,
Mən də belə ağlar oldum, qal oldum.
Danışırdım göylə çölün düzündə,
Dərdlərimi duydum ayın gözündə,
Boz dünyanın toylu-yaslı üzündə 
Yana-yana özüm boyda xal oldum!
XVIII
Ölüm haqdı -  addımbaşı bizimdi,
Az ömürlü büsatları qoruyaq.
Ulu göyün nur yağışı bizimdi,
Nuru geçən həyatları qoruyaq.
Qoça yerin qar-yağışı nə deyir,
Ayın, günün gül baxışı nə deyir?
Gör dağların sel naxışı nə deyir,
Yanıb sönən fəryadları qoruyaq.
«j ö ?
Ulu göylər, en kömək ol, tək mənəm, 
Bir çaylağam, sellər-sular yüklənən. 
İmdada yet, haqq yolunda təklənən 
Səbrləri, inadları qoruyaq.
Ömrümüzü dar günlərdən geçirən, 
Şirin zəhər, acı şərbət içirən,
Bir gün bizi gül çiynində köçürən 
Qara gözlü övladları qoruyaq.
Söz demirəm ki, daş ataq, baş tutaq, 
Söz deyirəm-söhbətlərdə yaşadaq. 
Sevgisizin quyusuna daş ataq, 
Sevənləri-qanadları qoruyaq.
XIX
Dünya, əgər son əlacın ölümsə,
Adım sevgi azarına yazılsın!
Bir adam ol, bir bizə də gülümsə, 
Qıyma, ömür ah-zarına yazılsın.
Dünya, sirdə sənə çatan deyiləm,
Mən ki sənin anan, atan deyilən,
Mən ki səni alıb-satan deyiləm,
Qoyma adım bazarına yazılsın.
Mən dağlara atam kimi vuruldum,
Gül bağlara anam kimi vuruldum, 
Vurğunlara adam kimi vuruldum,
Adım insan gülzarına yazılsın.
Selə dönüb tüstülənib yox olsam 
Sevənlərin cərgəsindən çıxılsam,
Səyavuş Sərxanlı---------------------------------------------------------
Sevəmməyib, qəm dağından yıxılsam,
Səsim Kərəm məzarına yazılsın.
XX
Günlərimi sayıb, səni 
Aya, ilə qısqanıram.
Sevib səni, duyub səni,
Şirin dilə qısqanıram.
Qəlbə axan yaş oldun ki,
Yananlara baş oldun ki,
Elə, elə xoş oldun ki,
Belə, belə qısqanıram.
Könlü sənə verən gündən,
Qərib gündən, Kərəm gündən,
Gül üzünü görən gündən 
Səni gülə qısqanıram.
Kəmərini bel öpəndə,
Tellərini əl öpəndə,
Gül bədəni tül öpəndə,
Səni tülə qısqanıram.
Mən demirəm çağlayanam,
Gecə-gündüz ağlayanam,
Adi neyəm -  dağlayanam,
Tək bülbülə qısqanıram.
Sinən qönçə boşlayandan,
Gül açmağa başlayandan,
Ellər səni xoşlayandan 
Səni elə qısqanıram.
Sənsiz- günə gecə deyim,
Bir yaxın dur, incə deyim:
Bir könülsən, necə deyim,
Min könülə qısqanıram?!
---------------------------------------------------- Vətən, səslə oğlunu
« 3?
Səyavuş Sərxanlı-------------------------------- ----------------
XXI
Sapsanca yarpaq kimi dözürdüm,
Qara qışlı bir bag oldum, dözmürəm. 
Gözü bağlı bulaq kimi dözürdüm,
Dad eyləyən bulaq oldum, dözmürəm!
Mələr quzum, mənə sarı üz tut gəl, 
Olmuşları, yeri-göyü unut gəl,
Ey sinəsi gülüstanlı bulud, gəl, 
Cadar-cadar torpaq oldum, dözmürəm.
Dedim, könül, həsrətə düş, yaralan, 
Demədim ki, bir yola dön-qar alan... 
Köçü köçüb, ocaqları qaralan 
Ağlar qalan yaylaq oldum, dözmürəm.
Gəl ki əziz qədəminə gül tökəm,
Yanıb, yanıb gözlərimdən kül tökəm,
O mən döyləm-yalan deyəm, dil tökəm, 
Yalanlardan qıraq oldum, dözmürəm.
Dumalar da küsdü-köçüb getdilər,
Xan Arazı başçı seçib getdilər.
Boran düşdü, quşlar uçub getdilər,
Boş yuvalı budaq oldum, dözmürəm.
Eşqə düşdüm, qəm döşünə qatıldım, 
Oddan çıxdım, nə odlara qatıldım, 
Təbriz kimi unuduldum, atıldım,
Bir əsgərsiz bayraq oldum, dözmürəm.
Qoşa qanad yeyin uçar küləkdən,
Şimşək ola, nə çıxacaq o təkdən?
д а ?
Vətən, səslə oğlunu
Şirinlikdən, intizardan, istəkdən 
Bir çatdamış dodaq oldum, dözmürəm.
Sənsiz də mən yaranmışam duyğudan, 
Səni görüb havalandım yuxudan.
Daha yanıq neylərini oxudan 
Sərxanlıyam, dağ-dağ oldum, dözmürəm!..
EPİLOQ ƏVƏZİ
Ömrün-günün günü gündən xoş gələ, 
Ötən günlər, ötən çağlar alınmaz. 
Gözlərimiz ha şehləyə, yaş gələ,
İlk görüşə yağan o qar alınmaz.
Üzü sənə danışıram, yar, a yar, 
Həkim olar, xəstə döşü yar yarar.
Bir qız öptüm əsə-əsə bir bahar,
Min yaz gələ, həmən bahar alınmaz.
Sən bu qəmin dadına bax, dadına, 
Ötən günlər bir-bir düşər yadına. 
Könlünü tut yüz ayrılıq oduna,
O göz yaşı, o intizar alınmaz.
Oldu nəsə... ömür düşdü çaylığa,
Ah bükürük bu gün neçə qayğıya, 
Yalvar, yalvar-ahını ver qarğıya, 
Yenə, tanrım, köhnə ahlar alınmaz!
Üfüq nəydi -  gözümüzün dan yeri, 
Gözümüzdə sökülürdü dan yeri... 
İstəyirsən bu gün cənnət san yeri,
O axşamlar, o sabahlar alınmaz.
д а ?
Səyavuş Sərxanlı----------------------------------------------------------
Soruşma ki, daha yazam, ya qışam,
Neçə dəfə kimi deyib yatmışam?
Sevib, sevib... günahlara batmışam,
Ha sevilim... o günahlar alınmaz!
Şəmkir -  Morul kəndi, 
20-25 avqust 1982-ci il
StüS?
XATİRƏ ALBOMU
Səyavuş Sərxanlı Vətən, səslə oğlunu
Səyavuş Sərxanlının qardaşı Telman anası Səadət 
xanım, həyat yoldaşı Tamilla xanım və qızı Pərvinlə
Şair ailəsi ilə birlikdə
(.Ağdamın Gülablı kəndində istirahət zamanı)
'StPJS?«SÜ2S?
Səyavuş Sərxanlı
д а ?
Vətən, səslə oğlunu
Xalq şairi Məmməd Araz, Səyavuş Sərxanlı və onun qardaşı 
Telman Sərxanda xatirə şəkli çəkdirməyi də unutmadılar
Şair Məmməd Araz və Səyavuş Sərxanlı Şəmkirin 
sıra ilə düzülmüş dağlarını seyr edərkən
д а ?
Səyavuş Sərxanlı
İki şairin görüşü -  iki qəlbin sevinci 
Səyavuş Sərxanlı İsa İsmayılzadə ilə
д а ?
Vətən, səslə oğlunu
‘Yazarlar ordusu səf-səf düzülsün, Hidayət Orucov 
komandan olsun!” Soldan: Hidayət Orucov, Nüsrət 
Kəsəmənli, Səvavuş Sərxanlı və Abbas Abdulla
Xalq artistləri: Əbülfət Əliyev, Canəli Əkbərov, 
Sovet İttifaqı Qəhrəmanı Məlik Məhərrəmov və 
Səyavuş Sərxanlı əhali ilə görüş zamanı
д а ?
Səyavuş Sərxanlı Vətən, səslə oğlunu
Səyavuş Sərxanlı ilə xalq şairi Məmməd Arazın 
söhbəti həmişə maraqlı olur
Sağdan: İlham Rəhimli, Məmməd Aslan və 
Səyavuş Sərxanlı. Bakı, Sahil bağı
Səyavuş Sərxanlı
S.Sərxanlı. İtaliyada səyahəti zamanı
S Ü Ü ?
Vətən, səslə oğlunu
Xalq şairi Nəbi Xəzri və Asif Ata ilə
Soldan: Səyavuş Sərxanlı, Əhəd Muxtar, Məmməd 
Araz, İslam Səfərli və Süleyman Rüstəm
« s ö ?
Səyavuş Sərxanlı
Soldan: Vaqif Arzumanlı, Tofiq Bayram və 
Səyavuş Sərxanlı
«seii?
Vətən, səslə oğlunu
Soldan: Səyavuş Sərxanlı, Əhəd Muxtar, Süleyman 
Rüstəm, Sabir Azəri və Aşıq Şəmşir
Soldan: Səyavuş Sərxanlı, Vidadi Məmmədov, 
Əhməd Cəmil, Sabir Azəri, İsa İsmayılzadə
t o ?
Səyavuş Sərxanlı Vətən, səslə oğlunu
Şairin qızı Hicran xanım
Şairin nəvələri -  Çingiz Sultan-Sərxan və 
İlahə Sərxanlı
«ütüs?
Səyavuş Sərxanlı
Baba -  Səyavuş Sərxanlı
Nəvə -  Səyavuş Sərxanlı
s o ?
Vətən, səslə oğlunu
Səyavuş Sərxanlı Konstantin Simonovla Moskvada 
Yazıçıların Mərkəzi Evinin qarşısında söhbət 
edərkən. 1980
Səyavuş Sərxanlı N.Luqovskoyun xatirə lövhəsinin 
vurulduğu yerdə SSRİ Yazıçıları ilə birlikdə
c$l%7
Səyavuş Sərxanlı
Soldan sağa (ayaq üstə): Səyavuş Sərxanlı, yazıçı- 
publisist Əlövsət Bəşirli, fotoqraf Əli Absenov; ortada 
xalq şairi Məmməd Araz Kür qırağında. (Neftçala)
4 0 ?
Vətən, səslə oğlunu
Səyavuş Sərxanlın ın  ürək dostu  
M ahir M əm m ədov
E m in  Sabitoğlu  və  S əyavu ş S ərxan lı
4 0 ?
Səyavuş Sərxanlı Vətən, səslə oğlunu
Səyavuş Sərxanlı və xalq artisti Arif Quliyev
Səyavuş Sərxanlı
Özbəkistanın xalq şairi Abdulla Şer və Səyavuş 
Sərxanlı. Sankt-Peterburq şəhəri. 1980
« a ?
Vətən, səslə oğlunu
Səyavuş Sərxanlı və İlham Rəhimli
Səyavuş Sərxanlı
Bu d a  so n u ...
Ş a ir in  u y u d u ğ u  m ə z a r
(Ş ə m k ir  ş ə h ə r i  —  “S ərx a n  ” 
q ə b ir is ta n lığ ı)
,5m ?
MÜNDƏRİCAT
Ön söz (Məmməd Aslan) ........................................................... 3
Hidayət Orucov. S əya vu ş o  d ö vrü n  ən q ü d rə tli p u b lis is ti i d i .......... 9
Söhrab Tahir. S ərxan lı S əya vu şu  a n a r k ə n ................................... 15
Fikrət Qoca. H ə lə  onu ço x  s o r u ş a c a q la r ..................................... 18
Fikrət Sadıq. C ən g i m e ş ə s i ......................................................... 19
Zəlimxan Yaqub. Q oşa  ş ə k i l .......................................................22
Nahid Hacızadə. O  günü g ö z lə y irə m  k i ........................................24
Mövlud Süleymanlı. B ir  arı... Ç içəy in  ü s t ə ................................. 43
Musa Yaqub. S əya vu ş, sə n i s o r u ş d u m .......................................... 46
İlham Rəhimli. Şeh  iç in d ə  n u r .....................................................48
Hafiz Əli. S ən i s o r u ş a n la r ........................................................... 55
Taleh Həmid. S əya vu ş u ldu z idi, b iz  onun işığ ına g e d i r d i k ...........62
Mustafa İsgəndərzadə. H e y i f  səndən , S ə y a v u ş ..............................65
Allahverdi Eminov. S ən i unu tm am ışıq  ........................................68
Oqtay Rza. S ə y a v u ş  Sərxan lı is ted a d lı i d i ................................... 72
Əli Həsən. O, a d i  h əya t y a şa m a d ı .............................................. 73
Məmməd Oruc. Səyavu şu n  ç in a rı .............................................. 79
Vaqif Yusifli. Ö zü  g e td i, sö zü  q a ld ı d ü n y a d a ............................... 81
İslam Sadıq. S ərx a n d a  n ə rg iz lə r  S əya vu şu  s o r u ş u r ....................... 87
Firuz Mustafa. S əyavu şu  x a t ı r la y a r k ə n ........................................ 94
Tofiq Mahmudov. O, coşqu n  şa ir , nurlu insan i d i ....................... 97
Ağacəfər Həsənli. B əd ii p u b lis is tik a n ın  u s t a d ı ..............................98
Südabə Ağabalayeva. B o yla n ıb  sən  a şa n  üfüqə s a n ....................100
Ş.Şahməmmədov. H ər ik i dünyan ın  s a k i n i .................................. 106
Kəramət. U ld u z-u ld u z g ö y  y a n a n d a  g ə lə rə m  .............................. 110
Fəxriyyə Quliyeva. G ö zə l insan ... S .S ə r x a n l ı .............................. 113
M.Mirzəqızı. Ə m im  S əya vu ş S ərxan lın ı x a t ı r la y a r k ə n ..................115
Elmira Sərxanlı. B ir  an k im i keçən  ö m ü r .................................. 120
ŞEİRLƏR 
I HİSSƏ
Vətən, səslə oğlunu .................................................................. 130
Ana .......................................................................................... 131
Torpaq axtarıram .......................................................................134
Unut getsin ............................................................................... 136
Səməd Behrənginin xatirəsinə....................................................137
Qürbətdə bir ovuc Vətən torpağı ................................................138
Tənha gəmi............................................................................... 140
--------------------------------------------------------------------------- Vətən, səslə oğlunu
« 3 ?
Səyavuş Sərxanlı------------------------------------------------------
Qılınc işığında..........................................................................141
İnsan ...................................................................................... 144
Qala işıqlan.............................................................................. 145
Koroğlu heykəli........................................................................147
And .........................................................................................149
Kotan bulağı ............................................................................150
Quşlar asılacaq zənguləsindən .................................................. 151
Duma dəyələrin köçü ...............................................................152
Deyirsən yazdığın kənddəndir bütün.......................................... 155
Təbiət ağlayır, dəyməyin mənə ................................................156
Süleyman “segahı” ....................................................................158
Mənim Qarabağım ...................................................................159
Şuşada poeziya bayramı ........................................................... 161
Məni soruşan olsa ....................................................................163
A qarlı dağlar .......................................................................... 166
Vurğun Moskvanı fəth eləmişdi.................................................168
Toxumlar torpağı dimdikləyirlər.................................................171
Ata qəbri...................................................................................173
Yaşamaq deyə.......................................................................... 174
Habil “segahı” .......................................................................... 176
Qış nağılı ................................................................................ 178
İKİNCİ HİSSƏ
Həsrət qoşması ........................................................................ 182
İlxıçı Oruc, güllü yaylıq, yel atlar...............................................183
Ata ocağımızın qonağı olmuş şair dostlarıma..............................185
Anadil.......................................................................................188
Gözəllik dərsi .......................................................................... 188
Toy ......................................................................................... 190
Bacım Xatayaya........................................................................193
Aynlıq duyanda gülləri əsdi .....................................................194
Məzar içində çıraq....................................................................196
Böyük mövzularda yaza bilmirəm...............................................198
Dünya haqqında iki qoşma .......................................................200
Yenə gizli-gizli nə söyləyirsən.................................................. 201
Dünyaya bir uşaq gəlirdi göydə................................................ 202
Ömrümüz-günümüz................................................................... 203
Əlim hamilədir gözəlliklərə.......................................................205
Şeirdən getmə..........................................................................206
Həkim haqqında dastan ............................................................ 209
S O ?
------------------------------------------------------------  Vətən, səslə oğlunu
Üzeyir bəy üçün Dubultadan yazılmış şeir.................................. 211
Özümlə davam var hələ ............................................................213
Sevənlər, sevməyənlər ..............................................................215
Gözümün işıqlan ...................................................................... 218
Keflərdən doğulmuşuq ..............................................................219
Adsız körpə ağısı...................................................................... 221
Nərgizli dünya...........................................................................223
Kəpənək günü.......................................................................... 225
Qızım Hicranın ad günü ............................................................227
Ata ağrısı .................................................................................230
Oğullar, kitablar........................................................................ 232
Ayaqlar addımlar...................................................................... 233
Dünya belə gəlib, belə gedəcək................................................. 235
Yarpaqlar, yarpaqlar..................................................................236
Damlalar................................................................................... 238
Rafaello Karra...........................................................................240
Şəhərlərin su pərisi Venetsiya................................................... 243
Qoca subay...............................................................................245
Qızlara qardaş sözü ..................................................................246
Jurnalist ömrü .......................................................................... 249
Yol gedəsən sübhə yaxın ..........................................................250
Əsl insan təbiəti........................................................................ 252
Aylı gecə tütək səsi..................................................................253
Cığır......................................................................................... 254
Yuxuda yazdığım şeir................................................................255
Körpə yuxusu haqqında söz....................................................... 256
Dostlara rekviyem .................................................................... 258
Təsadüfi yaxşılıqdan qorxuram................................................... 260
Layla çala bilmir indiki qızlar ................................................... 260
Vidadinin xatirəsinə..................................................................263
Ömür bir aləmdir, qayğı min aləm .............................................264
Mənə yuxu kimi gəlir bu görüş................................................. 265
Necəsən? .................................................................................266
Məhəbbət -  dünyadan bizə əmanət ...........................................267
Sen elə yatmısan, elə yatmısan ................................................. 268
İkinci ana .................................................................................269
Bu gələn qatar.......................................................................... 271
İlk sevgiyə elegiya....................................................................272
Məhəbbət................................................................................ 275
Yağışdan sonrakı göbələk kimi .................................................276
Səyavuş Sərxanlı-------------------------------------------------------
Gecikmiş etiraf........................................................................277
Sən mənə dedin k i ...................................................................279
Eh, yenə həsrətin gözümə dəydi .............................................. 280
Görüşlər, ayrılıqlar.................................................................. 282
Qayıt ömrümə sən ....................................................................284
Əbədiyyət................................................................................286
Bu gün səhv etmişəm dolub ürəyim..........................................287
Dünya sevənlərindir.................................................................287
Mən qəmli olanda dəyməyin mənə .......................................... 288
Çağır sən məni ........................................................................289
Pəncərə önünə həmişə sən gəl ................................................ 291
İki dördlük .............................................................................. 292
Məhəbbət yarımçıq nəğmə kimidir............................................292
Ulduz-ulduz göy yananda gələrəm............................................293
Qara gözlərindən baxtı min qara .............................................. 294
Ey əzizim, səni qana qərq etməz............................................. 295
Bir arı ölürdü çiçəyin üstə.........................................................296
Qızlar, şairlər............................................................................297
Sənsiz soyuq dəyir gecələrimə.................................................. 298
Bizim tufanımız əvvələ düşdü................................................. 299
Ah, niyə duyulmur sənin yoxluğun........................................... 300
Təzəlik istəyir yenə ömür-gün..................................................301
Bir də o havalar əsməz başımdan............................................. 302
Nəvəmizin bir yaşına ............................................................... 304
Arif dünyası ............................................................................ 305
Sinəsi sazlı dünya ................................................................... 306
Duz-çörək................................................................................311
Bayatılar..................................................................................314
Ürək neyləsin?.......................................................................... 321
POEMALAR
Sahilsiz gün..............................................................................324
Analı dağlar..............................................................................344
Sonbeşik..................................................................................363
Görüşdən ayrılığa..................................................................... 384
Xatirə albomu ..........................................................................403
«a?
Səyavuş Sərxanlı 
“Vətən, səslə oğlunu” 
(Xatirələr və şeirlər) 
Bakı-2010
Texniki redaktoru: 
Dizayner:
Kompyuter yığımı: 
Rəssamı:
Rasim Nağıyev 
Ərəstun Şamiloğlu 
Aynur Nağızadə 
Bulud Əlişoğlu
Yığılmağa verilmişdir: 02.01.2010.
Çapa imzalanmışdır: 25.03.2010. 
Formatı: 60x90 V16. Ofset çap üsulu. 
Fiziki çap vərəqi: 27. Tirajı: 500. Sifariş 145.
Kitab “Şərq-Qərb” mətbəəsində çap olunmuşdur.
Hər şeydən əvvəl gözəl insan, təbli şair, istedadlı publisist, 
ümumiyyətlə, çox dəyərli qələm sahibi olan Səyavuş Sərxanlının 
ruhuna hörmət əlaməti olaraq 20 ilə yaxın nəşriyyatda “əsir” 
düşmüş bir kitabın nəhayət, oxucu kütləsinə çatdırılmasında bizə 
köməklik əlini uzatmış, yardımçımız olmuş, kitabın sponsoru 
Mahir Məmmədova, Səyavuşun və mənim tələbəlik dostumuz, 
hörmətli Hidayət Orucova, kitabın ərsəyə gəlməsində və nəşrə 
hazırlanmasında əziyyət çəkmiş, redaktorluq kimi məsuliyyətli 
missiyanı öz üzərinə götürmüş şairin eloğlusu, şair-publisist Əli 
Həsənə, şəxsən Səyavuşun ruhu və ailəmizin bütün üzvləri adın­
dan təşəkkür edir və dərin minnətdarlığımızı bildiririk. Tanrı 
ucadır, biləndir, görəndir! Ulu Tanrı Sizi unutmasın, daima yar­
dımçınız olsun! Çox sağ olun!..
Şairin ailəsi
