 
 
2
 
E.M.HACIZADƏ 
 
 
 
 
 
 
 
 
 
 
 
 
 
 
 
NEFTQAZÇIXARMA KOMPLEKSİNİN 
İQTİSADİ İNKİŞAF MODELİ 
 
 
 
 
 
 
 
 
 
 
 
 
 
Bakı - Elm - 2002 
 
 
3
 
Elmi redaktoru: akademik      Ə.M.Abbasov 
 
 
Resezentlər: iqtisad elmləri doktoru    B.S. Xıdırov 
 
   AMEA-nın müxbir üzvü 
   geologiya-mineralogiya elmləri doktoru İ.S.Quliyev 
 
   AMEA-nın müxbir üzvü 
   texnika elmləri doktoru    R.M.Məmmədov 
 
 
 
Hacızadə E.M. Neftqazçıxarma kompleksinin iqtisadi inkişaf 
modeli. Bakı, Elm, 2002. 472 səh. 
 
 
ISBN 5-8066-1440. 
 
 
Dərinləşən bazar münasibətləri sferasında Azərbaycanın quru ərazilərində 
təşəkkül tapan neftqazçıxarma sənayesinin ümumi iqtisadi problemlərinin tədqiqi, 
istehsal artımının təmin edilməsində sahəvi kompleksin yeni iqtisadi modelinin 
işlənməsi, aparılan islahatların təkmilləşdirilməsi monoqrafiyanın leymotivini 
ifadə edir. 
Neft-qaz industriyasının mütəxəssisləri, iqtisadçılar, elmi-tədqiqat institutları, 
investorlar, müvafiq profilli ictimai təşkilatlar və digər informasiya maraqlıları 
üçün nəzərdə tutulan tədqiqat işində, həmçinin, genetik təhlil əsasında istehsalın 
dinamik inkişaf meyllərinin araşdırılması, sistemli yanaşma kontekstində struktur 
islahatlarının və idarəetmənin yeni strategiyasının işlənməsi, kompleksin iqtisadi 
modernizasiyası problemlərinin həllində, səmərəli fəaliyyətin təşkilində mütərəqqi 
bazar mexanizmlərindən, iqtisadi texnologiyalardan istifadə də əksini tapmışdır. 
 
 
 
 
 
 
2002)07(655
0605010407
−
H  qrifli nəşr 
 
© «ELM» 
 
 
 
 
4
MÜNDƏRİCAT 
 
GİRİŞ           04 
 
I HİSSƏ MÖVCUD REALLIQLAR VƏ İSLAHATLAR STRATEGİYASI 
 
I FƏSİL Retrospektiv gerçəkliklər 
 
1.1.Neftlə ilkin təmas və onun texniki-iqtisadi əhəmiyyəti     08 
1.2.Karbohidrogen erasının təşəkkülü       11 
1.3.Direktiv-planlı hasilat mərhələsi        15 
1.4.Neft-qaz hasilatının tarixi inkişaf mərhələsində əsas meyllər və başlica amillər 17 
 
II FƏSİL Neftqazçıxarma sənayesinin dinamikasini xarakterizə edən mühüm 
texniki-iqtisadi göstərijilərin təhlili 
 
2.1.Ehtiyatların metodoloji təsnifatı və praktiki dəyərləndirilməsi    20 
2.2.Köhnə istismar sahələrinin neft-qaz ehtiyatları      25 
2.3.Təsərrüfat potensialının qiymətləndirilməsi      27 
2.4.Quruda neftqazçıxarma kompleksinin müasir texniki-iqtisadi durumu   34 
 
III FƏSİL İnterekonomik gerçəklik və qloballaşma təzadları 
 
3.1.Çağdaş sivlizasiyon mərhələ və qlobal axın      39 
3.2.Planetin karbohidrogen potensialı və qlobal energetik şəbəkə    42 
3.3.Yeni iqtisadi münasibətlər və inteqrasiya prosesləri mühitində neft-qaz 
sənayesinin inkişaf problemləri        46 
 
IV FƏSİL Dərinləşən bazar münasibətləri şəraitində islahatlar prosesinin 
təkmilləşdirilməsi istiqamətləri 
 
4.1.Neft-qaz sənayesinin dövlət tənzimlənməsi və sahədə normativ-hüquqi 
təminatın bazar standartlarına adaptasiyasi       51 
4.2.İslahat fəlsəfəsi və empirik gerçəkliklər       55 
4.3.İqtisadi islahatların mahiyyəti və nəzəri əsasları     60 
4.4.ilkin istismar sahələrində iqtisadi islahatlarin təkmilləşməsinin prioritet 
istiqamətləri           63 
4.5.İslahatların strategiya və taktikasi       66 
 
V FƏSİL Sahədə struktur islahatlaıi və idarəetmənin təkmilləşdirilməsi roblemləri 
 
5.1.Tarixi ekskurs:quruda neftqazçıxarma kompleksinin müasir strukturunun 
təşəkkül səlnaməsi          71 
5.2.Köhnə istismar sahələrində struktur islahatlarının aparılmasının zəruriliyi  73 
5.3.İstehsalın geniş restruktirizasiyasi       75 
5.4.Qazma prosesinin yaxşılaşıdirılmasına təsir edən amillərin təhlili   77 
5.5.Qazma sektorunun modernizasiya problemi      80 
5.6.Təşkilatı səhmləşmə və yeni struktur model      84 
 
 
 
 
 
 
5
VI FƏSİL İdarəetmənin təkmilləşməsi və mütərəqqi menecment texnologiyalarının 
 tətbiq problemləri 
 
6.1.İstehsalın idarə olunmalı: nəzəri çərçivələr və metodoloji analiz   87 
6.2.Kompleksin idarə edilməsinin təkmilləşdirilməsi     91 
6.3.İqtisadi tədbirlərin və metodların genişləndirilməsi     95 
6.4.Neftqazçıxarma müəssisələrinin yeni bazar subyektinə çevrilməsi   97 
 
II HİSSƏ OPTİMAL MƏSRƏFLƏR 
 
VII FƏSİL. İstehsal xərcləri və maya dəyərinin optimallaşdırılması 
 
7.1.Bazar münasibətləri şəraitində istehsal xərclərinin mahiyyəti və strukturu  103 
7.2.İstehsal komponentlərinin və xərc maddələrinin normallaşdırılması   106 
7.3.Xərclərin genetik təhlili         109 
7.4.İstehsal xərclərinə təsərrüfatın səmərəli təşkilinin təsir effekti    113 
7.5.Neftqazçıxarmada məhsul vahidinin maya dəyərinin aşağı salınması problemləri 117 
 
VIII FƏSİL. Xam neftin qiymətinin formalaşmasında empirik və metodik prinsiplər 
 
8.1.Qiymət təyinatının nəzəri və tətbiqi metodologiyasi     122 
8.2.Dünya neft bazarında qiymət meylləri       124 
8.3.Milli neft sektorunda qiymətin formalaşmasi amiləri     129 
 
IX FƏSİL. İqtisadi strategiya 
 
9.1.Planlaşdirma və proqnostikanin elmi-empirik etyüdləri     132 
9.2.Strateji planlaşdırma          134 
9.3.Optimal istismar tempinin müəyyən edilməsi prinsipləri    139 
9.4.Rentabelli fəaliyyətin və zərərsizliyin təhlili      143 
9.5.Neftqazçıxarmada istehsal levericinin tətbiqi      147 
 
III HİSSƏ FİSKAL ORENTİRLƏR 
 
X FƏSİL Maliyyə menecmenti 
 
10.1.Mütərəqqi maliyyə formalarının neftqazçıxarmada tətbiqi    150 
10.2.Maliyyə dayanaqlılığının təyin edilməsində menecment texnologiyaları  152 
10.3.«Ödəməmələr» probleminin mahiyyəti və təcrid edilməsi mexanizmləri  155 
10.4.Debitor və kreditor borclarının minimumlaşdırılması mexanizmləri   158 
10.5.Səmərəli hesablaşma sisteminin təminatı      161 
10.6.Neftqazçıxarmada lizinq strategiyasi       163 
 
XI FƏSİL. Fondlar və investisiya 
 
11.1.Mənfəətin planlaşdırılmasının metodoloji prinsipləri     165 
11.2.Yığım və istehlak fondlarının təşkili       167 
11.3.Əsas istehsal fondlarının iqtisadi dəyərləndirilməsi     169 
11.4.Amortizasiya strategiyasi        172 
11.5.İnvestisiyon prosesdə seçim təmayülü       175 
11.6.Köhnə yataqların reabilitasiyasında investisiyaların cəlb edilməsi problemləri 177 
11.7.Riskin idarə edilməsi         181 
 
 
6
XII FƏSİL Fiskal mexanizmlər 
 
12.1.Uçot işinin təşkili və uçot siyasəti       183 
12.2.Milli neft-qaz sektorunda daxili auditin təşkili      186 
12.3.Beynəlxalq praktikada vergi sistemi özəllikləri və prioritet verilən istiqamətlər 191 
12.4.Neftqazçıxarmada vergi sisteminin təkmilləşdirilməsi meylləri   194 
12.5.Neftqazçıxarmada renta münasibətləri       198 
 
IV HİSSƏ SƏMƏRƏLİK PROBLEMLƏRİ 
 
XIII FƏSİL neftqazçıxarma kompleksində davamlı inkişafın stimullaşdırılmasında 
üstünlük verilən istiqamətlər 
 
13.1.İqtisadi səmərəliliyin determinantlari       204 
13.2.Əmək potensialının səmərəli istifadəsinin təhlili     207 
13.3.Məşğulluq problemi və sosial təminatın yaxşilaşdırılmasi yolları   212 
13.4.Özəlləşdirmə strategiyasi, bazar prinsiplərinə müvafiq servis xidmətinin 
formalaşdırıplması          216 
 
XIV FƏSİL Neft biznesinin təşkili prinsipləri 
 
14.1.Biznesin təşkili: empirik nəticələr və onların interpretasiyasi    219 
14.2.Milli iqtisadiyyatda kiçik və orta biznesin təşkili     220 
14.3.Neft biznesinin inkişaf istiqamətləri       222 
14.4.Postneft konsepsiyasinin fraqmentləri       225 
14.5.Neft fondu və dinamik inkişaf meylləri      228 
XV FƏSİL Texnoloji yeniləşmə perspektivləri 
 
15.1.Elmi-texniki nailiyyətlər        231 
15.2.İnnovasiyon fəaliyyət         234 
15.3.Ekoloji problemlər, istehsalı bitmiş sahələrdə rekultivasiya prosesləri  236 
 
NƏTİCƏ VƏ TƏKLİFLƏR        240 
ƏLAVƏLƏR          244 
İXTİSARLA YAZILMIŞ SÖZLƏR-ABBREVİATURA   249 
QAYNAQLAR          251 
ANNOTASİYA          257 
РЕЗЮМЕ           258 
SUMMARU          259 
 
 
7
GİRİŞ 
 
Qədəm qoyduğumuz yeni yüzilliyə Azərbaycan bazar iqtisadiyyatında, demokratik 
prinsiplərdə qərarlaşan, dünya təsərrüfatına dərin inteqrasiya olunan mühüm geopolitik məkan, 
beynəlxaq hüqüqun subyekti müstəqil dövlət kimi daxil olmuşdur. Yeni mahiyyət kəsb edən 
böyük quruculuq prosesi iqtisadiyyatın, cəmiyyətin inkişafının bütün sferalarına nüfuz edərək 
ictimai əmək bölgüsünün keyfiyyət dəyişikliyində, sosial ovqatda, qlobal meyllərdə əks olunur. 
İnnovasiyon-texniki nailiyyətlər, yeni yaranışlar, texnoloji-tərəqqi iqtisadiyyatın strukturunun 
mobilliyini, məhsuldar qüvvələrin inkişaf perspektivini artırır. Tarixən müəyyən sosial 
keyfiyyətə, ictimai hadisələrə, bütünlükdə cəmiyyətə aparıcı təsir aspektilə seçilən istehsal 
münasibətləri indiki keçici məzmunda, geniş çalarda yeni təsərrüfat çoxukladlığının vəhdətində 
uzlaşma tapır. Bununla belə, Sovetlər İttifaqından miras qalmış neqativ istehsal və idarəetmə 
vərdişləri, inzibatçılıq meylləri öz mövqelərini hələ ki, hamılıqla yeni təsisatlara təslim etməmiş, 
bütünlükdə sistemin institusional mühafizəkarlığı mütərəqqi iqtisadi standartların tətbiqində 
başlıca maneəyə çevrilmişdir. Bu da öz növbəsində iqtisadiyyatın müxtəlif sahələrində bazar 
strukturlarının yeni istehsal münasibətlərinin formalaşmasında ləngimələrə səbəb olmuşdur. 
İstehsalın səmərəliliyinin, iqtisadi artımın kəskin itməsinin qarşısının alınması yüksək investisiya 
tələblərinə sığınmışdır. 
Respublika yeni-bazar müstəvisinə keçid üçün yetərli maddi və mənəvi imkanlara, təbii, 
iqtisadi, elmi və insani resurslara malikdir. Mövcud potensialı isə daha əsaslı qiymətləndirməklə 
onun səmərəli bölgüsünü, yerləşməsini və məqsədyönlü istifadəsinin ümumi formulasının 
müəyyənləşdirilməsi mühüm və aktual milli, dövləti məsələdir. Bütün bunların gerçəkləşməsi 
iqtisadiyyatın tam dövriyyədə hərəkətə gətirilməsi və tənzimlənməsi, bazar prinsiplərinə müvafiq 
makroiqtisadi tarazlığın əldə edilməsi, başlanan iqtisadi islahatların dərinləşməsi və 
təkmilləşməsi, proseslərin permanent xarakterliliyi ilə müşayiət olunmasını, daim yeniləşməsini 
şərtləndirir. Konyukturanın diktəsinə müvafiq iqtisadiyyatda radikal islahatların aparılması, tələb 
artdıqca yeni bazar mexanizmlərinin, mütərəqqi iqtisadi texnologiyaların tətbiqinin 
formalaşdırılması, əmək potensialından rasional istifadə məkan və zaman baxımından səfərbər 
edilməyə, ciddi nəzarət götürməyə məhkumdur. İqtisadiyyat bütünlüklə investisiya ehtiyacında 
bulunduğu kimi onun daha çox mənfəətli olan ayrı-ayrı strukturları da kəskin  kapital kasadlığı 
keçirməkdədir.  
Azərbaycanın dövlət müstəqilliyi bərpa edildikdən sonra keçid dövrünün tələblərinə ən 
davamlı sahə kimi neft-qaz sektoru fərqlənmişdir. Maddi nemətlər istehsalının özəyini təşkil 
edən, təbii sərvətlərə əsaslanan neft-qaz sənayesi milli iqtisadiyyatın prioritet sahəsi kimi xarici 
kapitalın ən geniş biznes maraqlarında ifadə tapdı. Planetin ən qədim neft rayonlarından primitiv 
çıxarma ilə yanaşı, ilkin sənaye üsullu coğrafi ərazi kimi Azərbaycanın uzunmüddətli hasilat 
tarixinə, zəngin təcrübə əsaslı sənaye infrastrukturuna malik olması və nəhayət, burada yeni 
nəhəng karbohidrogen ehtiyatlarının aşkarlanması xarici investorların diqqətindən yayına 
bilməzdi. «Əsrin müqaviləsi»ndən başlanan Azərbaycan neftinin müştərək mənimsənilməsi üzrə 
21 irimiqyaslı konsorsium formalı beynəlxalq kontraktın bağlanması respublikanın ictimai-
siyasi, iqtisadi həyatında son dərəcə əlamətdar hadisə kimi iqtisadiyyatın bütün strukturuna 
nüfuz etdi. Yaxın 20-30 il üçün nəzərdə tutulan 50-60 milyard ABŞ dolları həcmində sərmayə 
qoyuluşlarının artıq 10-15%-i təyinat obyektinə cəlb edilmiş, «Çıraq» platformasından hasil 
edilən neftin miqdarı köhnə yataqlardakı müvafiq istehsal həcmə yüksəlmiş, «Şahdəniz» 
yatağından qazın sahilə gətirilməsi təmin olunmuş, Bakı-Tbilisi-Ceyhan neft, Bakı-Tbilisi-
Ərzurum qaz kəmərlərinin inşası hüququ çərçivədən çıxaraq kommersiya reallığına çevrilmiş, 
yeni regional infrastrukturun modernizasiyasının davamlı layihələndirilməsinə başlanmışdır. 
Neft-qaz resurslarının işlənməsinə yönələn güclü kapital axını indi sahili aşaraq quru sahələrinə 
də sirayət etmişdir. Bütün bu hadisələr respublika prezidenti Heydər Əliyev cənablarının adı ilə 
bağlı olaraq onun uğurla həyata keçirdiyi neft strategiyasının mühüm tərkib komponentlərini 
təşkil edir. 
 
 
8
Azərbaycanın iqtisadi dirçəlişi, qlobal strukturlara inteqrasiyasının genişlənməsi, dünyəvi 
dəyərlərə əsaslanan möhkəm, sivil bir dövlətə inikasında vətənsevər insanları ilə yanaşı, güclü 
amillərdən biri kimi neft-qaz resurslarının mövcudluğu da az əhəmiyyət daşımır. İndi bu 
sərvətlərdən daha səmərəli istifadə ümumi milli inkişaf strategiyasının ən mühüm 
prioritetlərindən birini təşkil edir. Sahənin inkişafı ilə bağlı başlanan irimiqyaslı işlərin dövlətin 
daim nəzarət və tənzimlənməsində olması öncül səciyyə daşıyan bir məsələ olaraq qalır. 
Xəzərdə birgə fəaliyyət sahəsində işlərin aram gedişi bizi sadəlöhv ovqata kökləməməlidir. 
Nə qədər dünyəvi təcrübəyə, elmi-texniki tərəqqiyə əsaslansa da, bu mühüm, çətin, gərgin səylər 
tələb edən işi başlı-başına buraxmaq olmaz. Çətinliklərə, kataklizmlərə baxmayaraq dövlət 
orqanları sahəyə yardım və nəzarət funksiyasını daim təkmilləşdirmədə hazırlıqlarını nümayiş 
etdirməlidir. Bununla yanaşı, yeni yataqların işlənməsində müəyyən asudəlik əldə etdiyimiz 
məqamda köhnə yataqların azalan potensialına da qayğı və diqqətimizi əsirgəməməliyik. Belə ki, 
yeni iqtisadi sistemə keçiddə köhnə istismar sahələrində çeşidli problemlər artmaqda davam edir. 
Hazırda köhnə istismar obyektlərindən olan quru sahələrində rentabelli işləyən neftqazçıxarma 
təşkilatı demək olar ki, qalmamışdır. Dəniz sektorunda da, yalnız «Günəşli» yatağı istisna 
olmaqla analoji vəziyyət mövcuddur. Sahəyə adekvat olmayan münasibət vəziyyətin ağırlığında 
ciddi əks olunmaqdadır. Maliyyə dayanaqlığının pozulması, təchizatın pisləşməsi, quyuların 
sulaşması, lay enerjisinin tükənməsi dağ-mədən-geoloji şəraitinin ağırlaşması ümumi ahəngdə 
vəziyyəti xeyli gərginləşdirmişdir. Sosial məsuliyyətin, maliyyə möhkəmliliyinin sarsılması, 
«ödəmələr» sindromu, «etibar biznesi»nə əsaslanan mərkəzləşdirilmiş satış sistemi sahənin 
iqtisadi manevrliliyini xeyli məhdudlaşdırılmış, istehsalın «zərərsizlik nöqtəsinə» enməsinə 
rəvac vermişdir. Yüzlərlə quyunun reanimasiya gözləməsi, işləklərinin azdebitliliyi, qazma 
prosesinin səngiməsi, istehsal xərclərinin istehsal həcminə qeyri-proporsional təyinatı, hasilat 
meyarını rəhbər tutan sərt plan öhdəlikli direktiv üsullu idarəetmə sistemi, izafi işçi kütləsi, 
vəsait çatışmazlığı, renovasiya prosesinin pozulması, elmi əsaslandırılmış uzunmüddətli strateji 
plan və proqramların hazırlanmaması sahənin inkişafında disbalansı artıraraq onu mənfəətsiz 
təsərrüfat subyektlərinin birliyinə çevirmişdir. Qanunlardakı oyuqlar, normativ-hüquqi aktların 
qeyri-mükəmməlliyi bütün təsərrüfat tsiklini əhatə edən qeyri-konstruktivlik, digər tərəfdən yeni 
fiskal tələblər, solçu meyllərin təjrid olunmaması, yeni sistemə adaptasiyaya məhdudiyyətlər 
gətirən səbəblər sırasındadır. Bütün bunlar isə köhnə istismar sahələrini əhatə edən kompleksin 
qeyri-bazar sektoru kimi fəaliyyət aspektini önə gətirir. Quruda neftqazçıxarma kompleksində 
aparılan iqtisadi islahatların yeni sistemə adaptasiyada daha zəif və təkamüllü model seçimində 
təşəkkülü, onun konyuktur, qeyri-liberial xarakterliliyi öz növbəsində köklü dəyişikliklərlə 
müşayiət olunmanı xeyli dərəcədə məhdudlaşdırmışdır. Bununla belə, qeyd olunmalıdır ki, II 
özəlləşdirmə proqramına əsasən quruda neftqazçıxarma kompleksində respublika prezidentinin 
29 mart 2001-ci il tarixli fərmanı ilə əksər xidmət sahələri özəlləşdirməyə çıxarılmışdır və 
növbəti mərhələdə də özəlləşəcək strukturlar yetərincədir. 
Sahənin dəyişkənlik və yeniləşməsi imkanları diapozonunun, mövcud problemlərin həllinin 
iqtisadi diaqnostikasının müəyyənləşdirilməməsi, onun mənfəətli, rəqabətqabiliyyətli iş 
sisteminə keçidin təyinatı elmimizin qarşısında duran vacib məsələlərdəndi. Tənəzzüllü 
meyllərin kəskinləşdiyi, dəyişkənlilik imkanlarının sıxlaşdığı məqamda vəziyyətdən çıxış 
yollarının aranması, onun elmi məntiqi, iqtisadi həllinin tapılması mühümdür. Bununla belə, 
sahəyə nəzarət edən neft generalları, sahə kapitanları, təsərrüfat rəhbərləri, mütəxəssislər 
vəziyyətdən çıxış yolunu daim tədqiqetmədə, iqtisadi və istehsal artımına nailolmada, 
səmərəliliyi artırmada səylərini yüksəltməlidirlər. 
Sahədə istehsal artımının təminatında əvvəllər nəzərdə tutulan xarici müştərək fəaliyyət 
prosesi nəzərə çarpacaq inadlı dəstəyini almışdır. Bu taktikaya istinad edən və əsasən də quru 
sahələrində təşəkkül tapan birgə müəsisələrin səmərəli fəaliyyəti haqqında nikbin mülahizələr 
yürütmək çətin bir işdi. Qonşu Rusiyada müvafiq müştərək müəssisələr təkmilləşmə prosesinin 
bir neçə qatından keçərək indiki müvəffəq dayanaqlı ritmik səhmləşmə mərhələsinə daxil 
olmuşlar. Məlumdur ki, koalisiyon idarəetmə tarixinin məhsuldar nəticələri yeni yaranışların 
 
 
9
tətbiqinin genişləndirilməsində, səmərəli fəaliyyətin təcəssümündə fərqli xüsusiyyətləri ilə 
seçilir. Müstəqil olduğu qədər də səhmdarların daimi nəzarətində olmaq, ümumi mənafelərdən 
çıxış etmək səmərəli fəaliyyətin rəhnidir. 
Köhnə istismar sahələrində iqtisadi artımın intensiv və ekstensiv variantlarla təmin edən 
istismar recimi arxada qalsa da, transformasiya mərhələsində yeni problematik situasiyalar 
yaranmış, tənəzüllülü meyllər, ressesiya artaraq daha da dərinləşmişdir. Elmi axtarışlar sübut 
edir ki, vəziyyət çıxılmaz deyildir. Sahənin ahəngdar iş reciminə keçidi, sabitliyin təminatı, 
iqtisadi artıma nailolma imkanları yetərlidir. Digər tərəfdən, müasir texnoloji-iqtisadi 
gerçəkliklər sahəvi arealda yeni perspektivli yataqların aşkarlanması imkanlarını da artırmışdır. 
Neftqazçıxarma sənayesində mövcud vəziyyətin respublika iqtisadiyyatına, onun 
tərəqqisinə əsaslı təsiri vardır. Gerçəklik ondan ibarətdir ki, neftqazçıxarma sənayesi 
iqtisadiyyatın bütün strukturunda hərəkətverici qüvvəyə malikdir. Müasir milli iqtisadiyyatın 
barometri və indikator göstəricisi bu gün yetərli nisbətdə neftqazçıxarma sənayesi ilə bağlıdır. 
Respublikanın elmi-texniki, istehsal potensialının dinamik tərrəqqisini hazırda neftqazçıxarma 
sənayesiz təsəvvür etmək çətindir. Məhz bu mühüm məntiqi meyar Azərbaycanın dövlət 
müstəqilliyinin, milli və iqtisadi təhlükəsizliyinin möhkəmləndirilməsində neft-qaz sənayesinin 
bazar münasibətləri əsasında yenidən qurulmasını, onun dirçəlişinin, inkişafının davamlı təmin 
edilməsini obyektiv zərürətə çevirir. 
Yeni iqtisadi sistemə keçidin arxada qalmış ilk onillik mərhələsi ərzində və ondan əvvəlki 
tarixi məqamlarda köhnə yataqlarda səmərəlilik, islahatların praqmatik konseptual məzmunda 
işlənməsi, iqtisadi artımın təminatı, sahəvi spekterdə digər müvafiq bağlı problemlərin tədqiqi 
nisbi ölçüdə az öyrənilən predmet mövzulardan olmuşdur. Azərbaycanın müstəqil dövlətçilik 
statusunun əldə edilməsilə neftqazçıxarma sənayesində ümumi iqtisadi problemlərin 
öyrənilməsinə, tədqiqinə yeni keyfiyyət dəyişiklikləri gətirilmişdir. Köhnə iqtisadi və ideoloji 
sistemin dağılması, onun liberal dəyərlər əsasında bazar iqtisadiyyatı ilə əvəzləşməsi problemin 
həllinə daha əlverişli çığırlar açmışdır. İndi daha çox strateji, uzaqhədəfliyi ilə seçilən, elmi 
əhəmiyyət kəsb edən məsələnin həlli geniş tədqiqatını və əməli tətbiqini gözləyir. Yeni 
geopolitik vəziyyət problemi geniş elmi-tədqiqat obyektinə çevirərək aktuallığını artırır. Bu 
baxımdan köhnə neft yataqlarında səmərəliliyin, sabitliyin, iqtisadi artımın təminatının 
metodoloji və metodik aspektlərinin müəyyən olunması, potensial və resurslardan rasional 
istifadə, maliyyə möhkəmliyi, iqtisadi çevikliyin yüksəldilməsi, sahədə yeni bazar 
münasibətlərinin formalaşması, neft hasilatının və ümumilikdə neft industriyasının digər strateji 
və taktiki elmi səciyyə daşıyan prinsipal prioritetləri tədqiqat mövzusunun seçilməsini 
şərtləndirir. 
Ötən iki əsrin qovşağında Azərbaycan neft sənayesini əhatə edən elm formalaşmağa 
başlamışdır. Dünya neft elminin, xüsusən də Sovetlər İttifaqında neft sahəsi ilə bağlı elmlərin 
inkişafında Azərbaycanın, onun alimlərinin xidmətləri yüksək pillədə olmuşdu. Respublika 
alimləri neft-qaz yataqlarının axtarışı, kəşfi, işlənməsi neftqazçıxarma istehsalının texnologiyası 
sahəsində möhtəşəm işlər görmüş, sahənin problemlərini xarakterizə edən sanballı nəticələr əldə 
edilmiş, müvafiq elmi-tədqiqat və təhlil işlərini reallaşdırmışdır. Akademik A.X.Mirzəcanzadə 
ötən yüzillikdə və müasir mərhələdə neft-qaz sənayesinin texniki-texnoloji iqtisadi məzmununun 
kompleks öyrənilməsində ön mövqeyində dayanan tədqiqatçılardan biri kimi yeni iqtisadi 
sistemə keçiddə də sahənin ümumi problemlərinin tədqiqində konseptual fikir müəlliflərindən 
ilki olmuşdur. Alimin son onillikləri əhatə edən tədqiqatları, dünya elminə töhfə sayılan çoxsaylı 
əsərləri, Azərbaycan neft-qaz sənayesinin müasir dövrünün təhlili, XXI əsr üçün proqnozları 
neftqazçıxarmanın ümumi problemlərinin həllində metodik nəzəri proqram statusunu diqqətə 
gətirir. Qloballaşma, neft biznesi, geosiyasi maraqlar tarixi iqtisadi faktorlar, beynəlxalq təcrübə, 
standartlar, neft iqtisadiyyatında liderlər, milli neft strategiyası üzrə mülahizələr alimin 
tədqiqatlarında araşdırılmış, konkret faktlarla işıqlanmışdır. Bütün bunlar isə təqdim olunan 
tədqiqat əsərində mühüm mənbə kimi əsas götürülərək istifadə edilmişdir. 
 
 
 
10
Azərbaycan Milli Elmlər Akademiyasında, Dövlət Neft Akademiyasında, Yanacaq 
Energetika Kompleksinə daxil olan müvafiq elmi-tədqiqat institutlarında, neft-qaz sənayesinin 
inkişafı ilə bağlı respublika sərhədlərini aşan elmi və əməli əhəmiyyətli fundamental tədqiqatlar 
yerinə yetirilmişdir. Azərbaycanın görkəmli neftçi alimlərinin, mühəndis və mütəxəssislərinin 
tədqiqatları və praktiki fəaliyyətləri keçmiş Sovetlər İttifaqının, Qərbi Avropanın, Şimali 
Afrikanın, Yaxın və Orta Şərqin, Cənub-Şərqi və Uzaq-Şərqi Asiyanın neft-qaz sənayesinin 
formallaşmasında yüksək xidmətliliyi ilə fərqlənmişdir. Neft-qaz hasilatının ümumi 
problemlərilə bağlı tədqiqatlarda Ə.Ə.Əlizadə, S.A.Vəzirov, Ə.J.Əmirov, Ə.N.Əlixanov, 
S.A.Orujov, Ə.İ.Tağıyev, Ə.B.Süleymanov, B.Ə.Hacıyev, E.M.Rüstəmov, X.B.Yusifzadənin 
elmi araşdırmaları mühüm yer tutur. Neft-qaz sənayesinin inkişaf problemləri iqtisadçı alimlərin 
də elmi axtarışlarının tədqiqat mövzusu olmuşdur. Elmi-texniki tərəqqi problemləri, sənayenin 
strukturu investisiya, qazma, istehsal potensialından, yığım fondundan istifadə iqtisadi inkişafın 
proporsiyaları və digər iqtisadi problemlər MEA-nın akademikləri A.A.Nadirov, 
Z.Ə.Səmədzadə, MEA-nın müxbir üzvləri Ş.M.Muradov, A.Ə.Əliyev, Ə.X.Nuriyev, iqtisad 
elmləri doktorları F.Ə.Fərəcov, Ə.Zərgərov, A.A.Ağayeva, A.Əlibəyova, Ş.M.Muradova, 
Ş.A.Səmədzadə, A.Ş.Şəkərəliyev, T.Ə.Hüseynov, M.Ə.Axundov, N.Ə.Nəbiyev, H.Y.İsmayılov, 
B.S.Xıdırov, M.J.Atakişiyev, S.K.Hüseynov, F.İ.İmanzadə, iqtisad elmləri namizədləri 
Q.Ə.Səfərov, Ə.Ə.Ələkbərov, G.Y.Yüzbaşova, tədqiqatçı alim T.Ə.Paşayev və başqalarının 
tədqiqatlarında əksini tapmışdır. 
Hələ Sovetlər İttifaqının mövcudluğu vaxtından neft-qaz sənayesinin iqtisadi strukturu 
geniş tədqiqat obyektinə çevrilmişdir. Bu sahədə iqtisadçı alimlər Y.B.Qalperson, Q.T.Budovoy, 
V.A.Kaufman, A.A.Reznik, A.Q.Şapavalov, xüsusi olaraq təsərrüfatda yeni metodların tətbiqi və 
planlaşdırmanın inkişafında S.M.Levin, V.İ.Trayver, A.V.Kuznetsov, P.F.Çernov, A.A.Fetisov 
və başqalarının neft yataqlarının işlənməsi və sənayesinin rasional işlənməsində M.M.Sattarov, 
A.Z.Kuzmin, L.İ.Suçkov, M.M.Vişinskiy, səmərəlilik problemləri, N.S.Sapocnikov, İ.M.Broyde, 
V.K.Vasilyevin xidmətləri yüksək olmuşdur. Neftqazçıxarma sənayesinin problemlərinin 
öyrənilməsi dünya elmində dinamizmlə müşayiət olunan keyfiyyət dəyişikliklərinə uğrayır. 
Keçid iqtisadiyyatını yaşayan təbii neft-qaz ehtiyatlarına malik dövlətlərdə isə problemin həlli 
bazar prinsiplərinə uzlaşmada tədqiq edilir. Xüsusən rusiyalı alimlərin bu sahədə ümumiyyətlə 
yanacaq-enerji kompleksinin yenidən təşkilində apardığı tədqiqatlar sanbalı ilə fərqlənir. 
A.L.Arbatov, E.S.Kudinov, M.M.Broyde, A.İ.Perçik, M.Y.Ayzenberq, V.D.Lısenko, 
A.L.Vasilenko, V.A.Kryukov, O.M.Yermilov, K.N.Milovidov, A.V.Yefimov və başqalarının 
apardığı tədqiqatları neftqazçıxarma sənayesinin texniki-texnoloji, iqtisadi məsələlərinin, onun 
yenidən təşkili, investisiya, neft biznesi, idarəetmə və sair mühüm strateji tədbirlərə həsr 
edilmişdir. Neftqazçıxarma sənayesinin ümumi problemlərinin həllində xüsusi xidmətlərilə 
fərqlənən yuxarıda istinad etdiyimiz alimlərin apardığı tədqiqat işlərinin əhəmiyyətini yüksək 
dəyərləndirərək səmimiyyətlə qeyd edirik ki, neftqazçıxarma sənayesində iqtisadi islahatlar, 
səmərəlilik problemləri, iqtisadi artımın təminatının təsərrüfat mexanizmi məsələləri bazar şəraiti 
xüsusən də, köhnə yataqlar kontekstində kompleks tədqiq edilməmiş, konkret tədqiqat obyekti 
kimi öyrənilməmişdir. Müəllif xüsusi olaraq bir cəhəti vurğulayır ki, Azərbaycan Respublikası 
müstəqilliyini əldə etdikdən sonra köhnə neft-qaz yataqlarını əhatə edən sahədə iqtisadi 
islahatların, istehsalın iqtisadi-maliyyə problemlərinin yeni təsərrüfat quruculuğuna uyğun bazar 
iqtisadiyyatı konteksində öyrənilməsi və eksklyüziv diapazonda tədqiqi bu vaxtadək sistemli və 
ətraflı işlənilməmiş ciddi elmi və əməli əhəmiyyət kəsb edən məsələ kimi həllini gözləməkdədir. 
İlk dəfə olaraq mövcud  tədqiqat işində problemin həlli istiqamətləri yeni reallıqlar şəraitində 
mümkün diapozonunda, geniş şəbəkədə elmi araşdırılmış, səmərəliliyə təsir edən çoxsaylı 
amillərin təhlilinə cəhd edilmiş, iqtisadi artımı təmin edən müvafiq nəticələr əldə olunmuşdur. 
Hasil olunan elmi nəticələr müasir dövrdə köhnə neft yataqlarını əhatə edən strukturun real bazar 
subyektinə keçirilməsində, onun mobilliyinin, rəqabət qabiliyyətinin, rentabelliliyinin 
artırılmasında, maliyyə dayanaqlığının, istehsal potensialının möhkəmləndirilməsində əməli 
metodik vəsait kimi tətbiq imkanları yaradır. 
 
 
11
I HİSSƏ 
MÖVCUD REALLIQLAR VƏ İSLAHATLAR STRATEGİYASI 
 
I FƏSİL 
RETROSPEKTİV GERÇƏKLİKLƏR 
 
1.1. Neftlə ilkin təmas və onun texniki-iqtisadi əhəmiyyəti 
 
Mühüm enerjidaşıyıcısı kimi neft-qaz resursları antropogen fəaliyyətinin bütün güşələrinə 
nüfuz edərək, müasir texnosferanı əsaslı dərəcədə inhisara almışdır. İlkin sivilizasiya 
mərhələsində insana əsasən yanacaq kimi fayda verən neft min illərin aşırımlarından keçərək 
oduncağın, daş kömürün hegemonluğuna son qoymuş, XIX əsrin 70-ci illərində öncə Qərbi 
Avropa, ABŞ və Yaponiyada reallaşan sənaye intibahının məhək daşına çevrilmişdir. Bütün bu 
sıçrayışlar neftin yeni mahiyyət və texniki keyfiyyətinin genişlənən təzahürü ilə bağlıdır. Sürətlə 
planetin istehsal sferasını fəth edərək iqtisadi çevrilişlər törədən neftin spesifik xüsusiyyətlərini 
ən geniş çevrədə öyrənilməsi tarixən aktual bir məsələ olmuşdur. Böyük neft erasının bitməsinin 
dəqiq proqnozu olmadığı zəmanəmizdə də, bu aktuallıq davam etməkdədir.  
Neft elminin predmetini onun yaranma, istehsal üsulu və hasilat tarixindən işlənməsi, 
emalı və son istehlakına qədər bütün silsiləni təşkil edən axtarış və tədqiqatların məzmunu təşkil 
edir. İqtisadi üstünlüyü, bənzərsiz texniki keyfiyyəti ilə fərqlənən neftin planetar miqyasdakı 
mahiyyət təzahürü ilə yanaşı, gənj müstəqil respublikamız üçün də müasir məqamda strateji 
potensialı möhkəmləndirən əhəmiyyəti yüksəkdir. Məhz bu əhəmiyyəti ifadə edərək Azərbaycan 
sanbalının mühüm iqtisadi komponenti, neft-qaz resurslarının işlənməsi, istismarı, bölgüsü, 
istehsal və təkrar istehsalının optimal həcmini aramaq, rasional istifadə mexanizmlərini tapmaq, 
elmin qarşısında öncül məsələ olaraq durur. Bu sahədə işlərin genişmiqyaslılığı, möhtəşəmliyi 
müvəffəq nəticəliyi daim davamlı aspektdə inkişafı danılmaz faktdır. Sürətlə dəyişən siyasi 
hadisələr, qlobal axın, iqtisadi gerçəkliklər, dərinləşən, daha çox sosiallaşan bazar münasibətləri, 
postindustrial cəmiyyət quruculuğunun aktivləşməsi fonunda, müasir dünya təsərrüfatının 
mərkəzinin mikroprosessorlar, robotlar, sivlizasiyanın mühəndis dühasının nailiyyətlərinin 
qabarıq zənginləşdirdiyi, internet texnologiyalarının hakim kəsildiyi indiki mərhələdə milli neft-
qaz sənayesinin inkişafının yeni kontekstdə öyrənilməsi, sahədə səmərəliliyin, iqtisadi və istehsal 
artımın təmin edilməsi böyük zəruri əsaslar yaradır. Bu baxımdan bizim tədqiqatımızda da, 
diqqətə gətirilən cəhətlərə istinad edərək qarşıya qoyulan məqsədlərə nailolmada müvafiq 
kompleks məsələlərin araşdırılmasına təşəbbüs olunur. Bu reallığı öncə neftin texniki-iqtisadi 
mahiyyəti, neft-qaz hasilatının tarixi inkişaf mərhələsində əsas meyllər və başlıca amillərin 
xarakteristikası, neftqazçıxarma sənayesinin dinamikasını əhatə edən göstəricilərin məqsədli 
təyinat və tredli yanaşma sintezində, genetik və üfüqi rakusda təhlili, köhnə istismar sahələrində 
ehtiyatlar potensialının qiymətləndirilməsi, yeni iqtisadi münasibətlər və inteqrasiyon proseslər 
mühitində milli neftqazçıxarmanın inkişaf perspektivlərinin öyrənilməsi əks etdirir. Hesab 
olunur ki, elmi-genetik baxış əsasında köhnə istismar sahələrində neftqazçıxarmanın müasir 
inkişafını təmin edən iqtisadi parametrlərinin müəyyənləşdirilməsi, onun mənşəyi, keçdiyi yolun, 
tərəqqi templərinin tədqiqi, dünya neft industriyasının empirik nailiyyətləri və digər konyuktur 
zəmani reallıqlarla uzlaşdırmada təhlil edilməsi daha səmərəlidir. Neftqazçıxarmanın iqtisadi 
tarixinə retrospektiv və perspektiv mahiyyətdə yanaşma dialektik məntiq baxımından da iqtisadi 
göstəricilərin statistik və dinamik vəhdətdə canlandıraraq təhlil predmetini daha dolğun əks 
etdirməyə imkan verir. 
Türk mənşəli isim kimi dünyanın bir çox məmləkətlərində neft, Avropa arealında isə 
müasir məqamda petroleum adlanan, korbohidrogen tərkibli, təbii aqreqat halı maye strukturlu 
olan üzvi maddənin tarixi qədim və zəngindir. Əsasən qonur-qara, sarı-yaşıl çalarlı, müxtəlif 
konsistenli, uçucu və qaz qurluşlu maddələri özündə cəm edən, çox zaman texniki 
 
 
12
interpretasiyada dağ yağı və ya dağ qətranı da adlanaraq şərhi verilən neftin qəbul olunmuş 
nəzəriyyəyə görə maqmatik proseslər nəticəsində yüksək temperatur və təzyiqin təsirilə çökmə 
suxurlarında səpələnən üzvi maddələrin qalıqlarından əmələ gəlməsi ehtimal olunur. Lakin neftin 
mənşəyi haqqında mübahisələr doğuran müxtəlif hipotetik yanaşmalar mövcuddur. Çağdaş 
zamanda tellurik qeyri-üzvi, kosmik, bitki qalıqlarından yaranış üzvi, heyvan qalıqlarından 
yaranış üzvi qəbul edilən dörd istiqamət əsas götürülür. 
Vulkanik hərəkətlər nəticəsində, yüksək temperatur şəraitində buxar və karbon qazının, 
kömür anhidridi və qələvi metalların qovuşması ideyasına köklənən tellurik qeyri-üzvi hipoteza 
Q.Devi, D.Mendeleyev, P.Bertelo tərəfindən irəli sürülərək inkişaf etdirilmişdir. Kosmoqonik 
hipotezaya (İ.Kant, P.Laplas) görə isə neftin yaranışı yer qabığının dərinliklərində toplanan ağır 
metalların yüksək təzyiq altında su çatlarını keçərək frmalaşması və karbohidrogen tərkibli 
maddələrin qaz halından mayeyə keçidi kimi təzahürlərlə bağlıdır. A.Lekerye, C.Dobrenin və 
başqalarının bitki qalıqlarından yaranış üzvi nəzəriyyəsinə görə torfun qonur kömürə, onun daş 
kömür və antrasitə keçidi, növbəti mərhələdə karbohidrogen ayrılmaları ilə neftin əmələ 
gəlməsini şərtləndirir. Heyvan qalıqlarından yaranış üzvi hipoteza isə A.Enqelerin 
təcrübələrindən sonra daha da möhkəmlənmişdir.1 
Neftin çox min illər öncə insana bəlli aşkarlığı sənaye epoxasına qədər onun axtarışını 
xüsusi maraq obyektinə çevirməmişdir. Az-çox istifadəsi gərəkli sayılan bu yanacaq növünü 
əvvəllər açıq su hövzəsinin səthindən toplamaqla, hopduğu əhəngdaşı, qumdaşını emal etməklə, 
yaxud da dayaz quyulardan karxana üsulu ilə əldə etmişlər. Qədim əyyamlarda öncə mağara və 
açıq çuxurlarda, palçıq vulkanlı ərazilərdə, mərcanlı zoloqlarda rast gəlinən  neftin Hinddə, 
Farsda, Çində, Malay arxipilağı və digər ərazilərdə mövcudluğü haqqında məlumatlar olmuş, 
İncil hekayətlərində, Herodotun, Plutraxın və başqa antik alim və tarixçilərin əsərlərində, 
oçerklərdə əksini tapmışdır. Tarixi yaddaşlarda Şərq yürüşündə Makedoniyalı İskəndərin neftlə 
yanan çıraqla tanışlığı da izini qoymuşdur. Erkən tarixi mərhələdə qədim Misirdə, Çində duz 
axtarışında quyu qazıntısı bir neçə yüz metrləri aşaraq yerin daha dərin qatlarını fəth etmişdir. 
Belə axtarış işləri digər sivilizasiyalı ərazilərdə də min illər öncə mövcud olaraq öz təbii təkamül 
ahəngində tərəqqi bulmuşdur. Orta əsrlərdə neftin məişətdə, təbabətdə, şəhər təsərüfatında, 
konkret olaraq Sisiliyada ondan çıraqların yandırılmasında, XVIII əsrdə Genuyada hətta 
küçələrin işıqlandırılmasında, Şimali Amerikada Hindu qəbiləri dərin olmayan quyulardan 
çıxarılan nefti  «Seneki», indiki Çexiyanın ərazisi olan boylar ölkəsi Bohemiyada «Kvirinus» 
adlanan yağı müalicəvi vasitə kimi  istifadə etmişlər. Lakin hadisələrin bu müstəvidə daha 
dinamik inkişafı XIX yüziilliyə təsadüf edir. 1826-cı ildə ABŞ-da duz axtarışı üçün qazılan 
quyunun neft verməsi hadisəsini isə okeanın bu tayında-Şərqdə min illər məlum olan maddənin 
təsadüfi kəşfi kimi qiymətləndirmək də olar. Bununla belə, qeyd etməliyik ki, məhz Amerikada 
aşkarlanan neft onun sənaye baxımından dəyərləndirməsində mühüm amil olmuşdur. Bir neçə on 
illik, sonra isə neftin böyük axtarışı daha dərin mətləbli maraqları cəlb etmişdir. 
Qərbi Penselvaniya düzündə 1859-cu ildə polkovnik Dreyk artezan üsülü ilə qazma 
apararaq neft aşkarlamış və eynən neft adlanan yeni həyəcanın təməlçisinə çevrilmişdir. Rus neft 
tarixini tədqiqat səhifələrində qeyd olunur ki, elə bu ərəfədə Kubanda Kudaka çayı hövzəsində 
                                                 
1 http://www.intertek.ru, http://www.petroleum-economist.com., www.worldoil.com. - Н. Hofer (Гёфер), 
"Das Erdol (Petroleum) und seine Verwandten. Geschichte, physikalische und chemische Beschaffenheit, 
Ursprung, Auffindung und Gewinnung des Erdols" (Bена, 1888); Boverton Redwood, "Petroleum: a 
treatise on the geographical distribution and geological occurrence of petroleum and natural gas; the 
physical and chemical properties, production and refining of petroleum and ozokerite; the characters and 
uses, testing, transporl and storage of petroleum products; and the legislative enactments relativy thereto; 
together with a description of the shale oil and allied industries" (2 тома, Л., 1896); A. Caccord, "Le 
petrole, l'asphalte et le bitume au point de vue geologique" (Пар., 1896); К. Nelson Boyd, "Petroleum: its 
development and uses" (небольшой томик, Л., 1896); Veith, "Das Erdol". 
 
 
 
 
13
başqa bir polkovnik Novaselyevin mexaniki qazıdığı quyu ölkədə neft erasının başlanğıcını 
qoymuşdur. Bununla belə rus nefti tarixinin müxtəlif baxış bucaqlarından yazılmasına 
baxmayaraq bütün istiqamətlərdə bu tarixin Azərbaycanla bağlılığı mübahisəsiz qeyd olunur. 
Etiraf edilir ki, Rusiyanın neft ölkəsinə çevrilməsində Bakı rayonu-Balaxanı, Sabunçu-Ramana 
və Bibiheybət nəhəng neft yataqlarının kəşfi başlıca mövqedə dayanmışdır. 
Azərbaycan neftliliyi və bu təbii məhsulun ərazisində hələ çox qədimdən mövcudluğu ilə 
daha şöhrətli olmuşdur. Heç şübhəsiz ki, onun «Odlar yurdu» mənasını daşıyan adlanışı da neft-
qaz resurslarının bu ərazilərdə daha çox təbii yolla üzə çıxmasından qaynaqlanmışdır. Eramızdan 
əvvəl VII-VI əsrlərdə bu coğrafi bölgədə neftin mövcudluğu haqda dəyərli məlumatlar vardır. 
Çoxəsrlik bir dövr ərzində burada neftdən istifadə etmədə, onun digər yüksək keyfiyyət çalarları 
haqqında biliklər son yüz illiklərə təsadüf edir. Azərbaycan nefti ərəb coğrafiyaşünası Ə.Məsudi, 
italyan səyyahı Marko Pola, alman səyyahı E.Kempferin, fransız C.Severakın yazılarında 
sərhədlərdən kənarda sədasını tapır. Bakıda və onun ətrafında neft işi XVII-XVIII əsrlər arası 
yeni sənət, peşə səciyyəsi daşımağa başlayır. 
 
Yanacaq və işıqlandırma keyfiyyətini aşaraq yeni mahiyyət kəsb edən neft 
Böyük Pyotrun əzəmətinin yüksəlişində imperatorun və imperatorluğun maraqlarında 
təcəssüm olunmaqda idi. Bu niyyətləri ifadə edərək 1719-cu ildə Bakı qalasının zəbt 
olunması planı hazırlanmışdır. Rus tacirlərinin Azərbaycan bazarlarında 
sıxışdırılması adı altında  I Pyotr 1723-1792- illərdə Fars yürüşü istila planında 
komandan general-leytenant M.T.Matyuşkini Bakı neftinin miqyası, zəfəranın miqdarı 
və bu sərvətlərin Rusiyaya göndərilməsi təlimatını vermişdir. Bir neçə pud2 ağ neft 
əldə edən imperator sonradan Bakı mədənlərini idarə edən rus admistrasiyasından 
daha 207 pud (3,79 ton) neft almışdır. Bakı və Şirvan mədənlərini ələ keçirən rusların 
bu ərazilərdə neftə tam sahib olmaq iddiaları bir neçə onillik sonralara təsadüf 
etmişdir. Əfqanların İran ərazilərinə qəfil mudaxiləsi çarın planlarını pozmuş, 
qoşunlar təcili zəbt etdikləri torpaqlardan geri çəkilmişlər. Pyotrun ölümündən sonra 
öncə əldə edilmir qalıq nefti xarici bazarlara çıxarılaraq, bir qədər də konkret olaraq 
Hollandiya apteklərində satılmışdır. Bu illərdə Bakı mədənlərində hər il 4 tona qədər 
neft hasil edilirdi. 
 
Tarixi mənbələr 1729-cu ildə Abşeronda neft quyularının xəritəsinin tərtib olunduğunu 
diqqətə gətirir. Statistik rəqəmlərdə dinamizm açıq-aydın görünür. 1806-cı ildən Bakının neft 
mədənlərinin Rusiyanın inhisarına keçməsilə neft hasilatı uçot-hesabat göstəricisinə çevrilir. 
Həmin il 3930 ton qara, 41 ton ağ neft hasilatı qeydə alınmışdır. 1825-ci ildə 120 quyudan 4126 
ton, 1862-ci ildə 220 quyudan 5480 ton neft hasil edilmişdir. Ötən 50 il ərzində 1821-1872-ci 
illər əhatəsində Bakıda 320 min ton neft çıxarılmışdır. 1808-ci ildə Bakı və Şirvan neft mədənləri 
iltizama verilmiş, lakin belə münasibətə meyl edənlər çox olmamışdır. XIX əsrin neft hasilatı 
əsasən quyu üsullu texnikaya istinad edən yüzillik kimi dəyişməz qalmışdır. 
Neft iqtisadiyyatında tarixi bir reallıq da ondan ibarətdir ki, primitiv istehsal, kiçik normalı 
ehtiyaclardan yeni artım müstəvisinə keçiddə Azərbaycanın indiki ərazisi, o cümlədən, neftli 
sahə Abşeron torpağı Rusiyanın nəzarətinə keçmişdir. «Türkmənçay müqaviləsi» ilə başlanan 
mərhələ isə Azərbaycanı Rusiyanın xammal bazasına çevirmək məqsədlərini praktiki təmin 
etmişdir. Bu ərəfədə Rusiyadan Azərbaycana ezam olunmuş mütəxəssislər yerli regionu öyrənir, 
onun iqtisadi potensialı və perspektivləri haqqında tədqiqatlar aparırdılar. İlk əvvəl rus kapitalına 
və yerli tacirlərin əmlakına istinad edən feodal ənənələrinə müvafiq kənd təsərrüfatı, balıqçılıq, 
sənətkarlıq və ticarət sərmayə obyekti seçilmişdi. Sonralar iqtisadi maraq və nəzarət sferası 
genişlənmiş, torpaqlar əksərən milliləşdirilmiş, neftçıxaranlara neftli ərazilər 4 illik müddətdə 
icarəyə verilmişdir. Tətbiq edilən intizam sistemi artan neft tələbatını ödəməkdə başlıca iqtisadi 
maneəyə çevrilmişdi və imperiya xəzinəsinə kapital axını üçün müvəffəq sayılmamışdır. Səbəb 
                                                 
2 Metrik ölçü sistemi qəbul olunanadək Rusiyada çəki (kütlə) vahidi. 1 pud = 16,38 kiloqram. 
 
 
14
ondan ibarətdir ki, qısamüddətli kirayəçilik qazma və hasilat işində sərmayə qoyuluşuna, texniki 
təkmilləşməyə əngəllər törədirdi. Şərhi verilən tarixi hadisələr yeni sivlizasiyon mərhələnin 
başlanğıcına qədər ritmik ahəngində davam etmişdir. Təkamül erasını sənaye inqilabları əvəz 
edən iki əsrdən də az tarixi mərhələyə qədər neft başlıca olaraq üç xususda-primitiv olaraq işıq, 
istilik enerjisi mənbəyi, əzcazçılıq məhsulu kimi keyfiyyətlərdə insanların xidmətində 
durmuşdur. 
 
 
1.2. Karbohidrogen erasının təşəkkülü 
 
XIX yüzilliyin ilk onilliklərinin bitməsi ərəfəsində Avroatlantik məkanda sivlizasiyanın 
industrial obrazı təşəkkül tapmaqda idi. Məhz həmən illərdə ABŞ-da və Bakı rayonunda artan 
tələblər neft qazımasının mexanikləşməsi prosesinə rəvac vermişdi. Azərbaycan əraziləri 
imperiya torpaqlarına qatıldıqdan sonra Peterburqda hakimiyyət dairələrində neft hasilatının 
artırılmasının iqtisadi mexanizmləri daha geniş təhlil mövzusu idi. Uzun araşdırmalar, böyük 
hesablamalar 1872-ci ildə bu işdə məhdudlaşdırıcı amilə çevrilmiş iltizam sisteminin ləğvi ilə 
nəticələndi. Həmin ilin son günündə keçirilən hərraclarda neftli torpaq sahələri özəl əllərə 
verildi. Məhz 1872-ci il Azərbaycan neft tarixində sənaye üsullu hasilat erasının başlanğıcı hesab 
edilir. Bu zamandan etibarən daha dəqiq və rəsmi neft statistikası start götürür. Kəşfiyyat-axtarış, 
işləmə və hasilat sferasında ilk spesifik şirkətlər təşəkkül tapır, sənayeçi sahibkarlar təbəqəsi 
formalaşır. Qeyd olunmalıdır kı, iltizam sistemin ləğvinin ilk illərində neft hasilatı əksərən milli 
sahibkarların əlində cəmləşmişdi. Bununla yanaşı səhmdar əməkdaşlıq formasında işbirliyi də 
qurulmada idi. 1873-cü ildə Abşeronda 12 şirkət hasilatı təmin edirdi. Əsrin sonlarında analoji 
şirkətlərin sayı 61-ə çatmışdı. 
XIX əsrin sonunda neft sənayesinin təmərküzləşməsi və inhisarlaşması prosesi başlayır. İlk 
sindikatlar, biznes qaydaları, qeyri-kommersiya yönümlü neft cəmiyyətləri formalaşır. Okeanın o 
tayında, ABŞ-da fontan vuran quyular neft erasının tam sürətlə irəliləyişinə təkan verir. 
Daxiliyanma mühərrikləri, neftin krekinqində nailiyyətlər, neft məhsullarının assortimentinin 
genişləndirilməsi, enerjitutumlu industrial komplekslərin yaranması neft-qaz sənayesinin tam 
dövriyyədə inkişafını səciyyələndirirdi. XIX yüzillikdə artıq dünyanın müxtəlif guşələrində neft 
hasilatı təşəkkül tapmışdır. Peruda, Rumıniyada, Azov dənizi sahillərində, Taman 
yarımadasında, Kuban çayı vadisində, Qroznıda digər bu kimi yerlərdə müəyyən nisbətdə neft 
hasil edilirdi. Lakin iki qütbdə-ABŞ-da Pensilvaniyada, Rusiyanın Bakı əyalətində neft hasilatı 
yüksək rentabelli silsilədə, fontanla müşayiət olunurdu. Neftdən alınan mühüm yeni yanacaq 
növü olan kerosin istehsalı dünya bazarının əsas əmtəəsi kimi hər iki ölkəni qızğın rəqabət 
savaşına çıxarmışdı. Azərbaycan neft sənayesinə ingilis, fransız, alman kapitalının güclü axını 
Avropa bazarında ABŞ kerosinin sıxışdırılmasını stimullaşdırırdı. Bu arada Rusiya 
Azərbaycanda təsisatlarını gücləndirir, neftdən daha çox iqtisadi-siyasi faydalanmaqla yanaşı, 
hasilatda texnoloji irəliləyişlərə nail olmada da səyləri artırırdı. Yeni iqtisadi imkanlar 
Azərbaycanda quyuların sayını yaxın 30 il ərzində 1872-1901-ci ilə qədər 1740-a çatmasına, orta 
quyu dərinliyinin 53 metrdən 3645-ə qədər, hasilatın 62,3 min tondan 10,7 milyon tona qədər 
yüksəlməsinə təkan vermişdir. Belə bir bənzətmə var ki, kustar manifakturalı istehsalı maşınlı 
fabrik-zavod industriyası əvəz edən XIX əsrdə enerji istehlakı ötən XVIII əsrə ümumi nisbətdə 
149 dəfədən çox artmışdır. 
XIX əsrin sonunda Bakı neftinin Rusiyada əsas istehlakçıları Moskva, Sankt-Peterburq 
şəhərləri idi. Azərbaycan neftinə əsaslanan Rusiyadakı neft ixracı bu illərdə Hindistan, Türkiyə, 
Misir, Çin, Yaponiya, hətta daha uzaqlara-Avstraliyaya göndərilirdi. XX əsrin əvvəllərində 
Rusiyada neft ixracı 50 milyon puda çatdı. 1904-cü ildə isə 85,1 milyon pud təşkil etdi. Bununla 
belə, Rusiya kerosin istehsalına görə çox geridə qalmışdı. Adambaşına illik kerosin bölgüsü 
burada 5 kq olduğu halda, ABŞ-da 75 kq, İngiltərədə 13,4 kq idi. 1905-1906-cı illərdə isə artıq 
əksinə ABŞ Rusiyanı Avropanın kerosin bazarından sıxışdırmaqda idi. Rusiyanın kerosin 
 
 
15
göndərmək imkanları bu mərhələdə müəyyən qədər Almaniya vasitəsilə reallaşırdısa, sonradan 
bu bazar da ABŞ-ın inhisarına keçdi. Çar Rusiyasının baş naziri S.Y.Vitte öncə maliyyə naziri 
olanda ölkə büdcəsini neft hesabına doldurmağa başlamışdı. XIX və XX əsrlərin qovşağında 
Rusiya Azərbaycan nefti hesabına dünya liderliyini ələ aldı. Lakin bütün bu keyfiyyətlər 1900-
1903-cü illər dünya iqtisadi böhranı ilə dəyişikliklərə uğradı. Böhranın ilk çağlarında 
Azərbaycan nefti bir neçə il əvvəl əldə etdiyi dünya neft hasilat liderliyini yenidən ABŞ-a verdi. 
Aşağıdakı Cədvəldə Rusiyada, o cümlədən, Azərbaycan və ABŞ-da dünya neft hasilatının faiz 
nisbəti verilmişdir. 
Cədvəl 1 
 
1901-1940-cı  illərdə ABŞ-da, Rusiyada və o, cümlədən Azərbaycanda 
neft hasilatının müvafiq dünya göstəricilərinə faiz nisbəti 
(faizlə) 
 
Göründüyü kimi rus nefti XIX əsrdən başlayaraq özünün dünyəvi əhəmiyyətini 
təsdiqləməyə başlamışdı. Azərbaycanda Bakı ətrafında neft sənayesinin sürətli inkişafı ABŞ-ın 
ilk və möhtəşəm neft şirkəti olan «Standartoyl»un dünya neft inhisarlaşmasında mövqeyini xeyli 
zəiflətdi. Lakin XX əsrin başlanğıcında Rusiyada hökumət böhranları ilə əlaqədar geniş 
təbəllüdatlı situasiyanın yaranması hasilat tendensiyasına məhdudlaşdırıcı təsir etdi. 1905-ci il 
rus inqilabı neft təchizatındakı ilk siyasi olay kimi tarixi izini qoydu və planetin neft sənayesini 
ilk böhranlı məjraya salan hadisə oldu. Bu ərəfədə Bakıda genişlənən neft işləri bir çox bolşevik 
liderlərinin gələcək həyatında, inqilabçı kimi yetişmədə mühüm sənət poliqonu olmuş, onların 
böyük öndəri Stalin isə fəhlə kütləsinə rəhbərlik etməkdə burada topladığı təcrübəni qürurla 
xatırlamışdı. Neft ümumiyyətlə, özünün böyük siyasi fəsadlara səbəb olan xassəsi ilə də yadda 
qalmışdır. Əsrin əvvəllərindəki bolşevik inqilabları, 1905-ci ildəki rus-yapon müharibəsi, iki 
cahan savaşı, Yaxın Şərqin siyasi-seysmik zonaya çevrilməsi bu qəbildəndir. 
XX əsrin gəlişi təkcə iqtisadi böhranla müşayiət olunmadı. Böyük homoekonomikus 
K.Marksın siyasi həmkarı F.Engelslə müştərək manifestində məşhurlaşdırdıqları qorxunj 
«kommunizm kabusu» eksperimental aspektdə Rusiyada yuva saldı. Yeni quruluş axtarışında 
olan məkanda hadisələr sürətlə dəyişməkdə, siyasi fırtınaların kəskinləşməsi imperiya sütunlarını 
silkələməkdə idi. Bu da şübhəsiz ki, ölkə iqtisadiyyatına onun Avropanı fəth edən neft 
sənayesinə neqativ təsirini göstərirdi. I Dünya, Rusiya vətəndaş müharibəsi, Oktyabr çevrilişi 
ümumilikdə, həm dünya neft iqtisadiyyatında, o cümlədən, Azərbaycan neft hasilatının 
dinamikasında əks olundu. Bu arda Azərbaycan Rusiya ilə yanaşı Almaniya, İngiltərə, Türkiyə 
və Fransanın maraq dairələrinə dərin inteqrasiyada idi. Zəmanənin nəhəng neft şirkətləri Şell, 
Oyl, Nobel qardaşları burada biznes qurmuşlar. İlk dəfə olaraq Azərbaycanlı sahibkarlar kapital 
dünyasında avtoritet zirvəyə yüksəlmiş, xaricdə böyük daşınmaz əmlaka, banklardakı hesablara 
malik olan iri neft bosslarına çevrilmişlər. Neft milli burcuaziyanın yaranmasına, yüksək Avropa 
mədəniyyətinin ölkədə qərarlaşmasına, həmçinin şəhər təsərrüfatının, ölkə iqtisadiyyatının 
yenidən təşkilinə, kənd təsərrüfatının, nəqliyyatın, yeni xidmət sahələrinin inkişafına, 
mədəniyyətin yüksəlişinə təkan vermişdir. İndustrial cəmiyyətin əsas qaynaq komponenti olan 
neft XIX əsrin ikinci yarısından sonra yeni təkan alaraq növbəti onilliklərdə də özünün müxtəlif 
siyasi iqtisadi cəhətlərini büruzə verdi. Yeni sivlizasiyon mərhələdə neft rifahının yüksəlişi ilə 
yanaşı, həm də, əks istiqamətdə siyasi-iqtisadi və sosial fəsadlar törədən ağır yüklülüyə də səbəb 
İllər Bütün dünya Rusiya (Azərbaycansız) Azərbaycan ABŞ Digər ölkələr 
1901 100 4 49 39 8 
1902 100 4 42 46 8 
1903 100 1 41 48 10 
1911 100 5,5 14 66 14,5 
1940 100 2,6 7.4 62 28 
 
 
16
olmuşdur. 
Birinci dünya müharibəsi ərəfəsində Azərbaycanda neft-qaz sənayesi təmərküzləşərək əsas 
üç şirkətin-Nobel, Şell və Oyl-inhisarına keçdi. Onlar 60% hasilata, 86% ümumi səhmlərə 
nəzarət edirlər. Neftin sənaye üsullu ilk 50 illik mərhələsinin hasilat tarixinə nəzər yetirdikdə 
görərik ki, böyük tərəqqi ilə müşayiət olunan bu illər ərzində 122 dəfədən çox artım qeydə 
alınmışdır. Aşağıda Rusiya, SSRİ və Azərbaycanda neft hasilatının 1872-2001-ci illər ərzində 
dinamikasını xarakterizə edən orcinal bir Cədvəl verilmişdir. 
Cədvəl 2 
Rusiya (SSRİ) və Azərbaycanda dəniz və quru bölgüsündə  
1972-2001-ci illərdə neft hasilatı və nisbəti faizləri 
(min ton) 
İl
lə
r 
R
us
iy
a 
A
zə
rb
ay
ca
n 
Q
ur
ud
a 
D
ən
iz
də
 
R
us
iy
ay
a 
ni
sb
ət
də
 %
-lə
 
İl
lə
r 
R
us
iy
a 
A
zə
rb
ay
ca
n 
Q
ur
ud
a 
D
ən
iz
də
 
R
us
iy
ay
a 
ni
sb
ət
də
 %
-lə
 
1872 27 26 26 - 96,3 1937 28301 21361 20596 765 75,5 
1873 68 66 66 - 97,1 1938 30186 22105 21287 818 73,2 
1874 106 82 82 - 77,4 1939 30259 21548 20609 939 71,2 
1875 153 105 105 - 68,6 1940 31121 22176 21330 846 71,3 
1876 213 183 183 - 85,9 1941 33000 23540 23540 * * 71,3 
1877 276 248 248 - 90,0 1942 22000 15700 15300 400 71,4 
1878 358 329 329 - 91,9 1943 17980 12700 12300 400 70,6 
1879 431 395 395 - 91,6 1944 18260 11700 11300 400 64,1 
1880 382 343 343 - 89,8 1945 19436 11070 10646 424 57,0 
1881 701 656 656 - 93,6 1946 21746 11934 11485 449 54,9 
1882 830 818 818 - 98,6 1947 26022 13412 12876 536 51,5 
1883 1039 983 983 - 94,6 1948 29249 13890 13240 650 47,5 
1884 1533 1460 1460 - 95,2 1949 33444 14352 13555 797 42,9 
1885 1966 1884 1884 - 95,8 1950 37878 14777 13620 1157 39,0 
1886 1936 1876 1876 - 96,9 1951 42253 15215 13527 1688 36,0 
1887 2405 2327 2327 - 96,8 1952 47311 15656 13325 2331 33,1 
1988 3074 2986 2986 - 97,1 1953 52777 15706 12812 2894 29,8 
1889 3349 3249 3249 - 97,0 1954 59281 15217 12035 3182 25,7 
1890 3864 3737 3737 - 96,7 1955 70793 15284 11594 3690 21,6 
1891 4610 4499 4499 - 97,6 1956 83806 15560 11424 4136 18,6 
1892 4775 4658 4658 - 97,5 1957 98346 15957 11397 4560 16,2 
1893 5620 5381 5381 - 95,7 1958 113216 16475 11410 5065 14,5 
1894 5040 4808 4808 - 95,4 1959 129537 17055 11416 5639 13,2 
1895 6935 6256 6256 - 90,2 1960 147859 17850 11361 6489 12,1 
1896 7115 6365 6365 - 89,5 1961 166068 18702 11323 7579 11,3 
1897 7566 6949 6949 - 91,8 1962 186068 19700 1213 8487 10,6 
1898 8635 8014 8014 - 92,8 1963 206069 20500 10997 9503 10,0 
1899 9264 8534 8534 - 92,1 1964 229603 21251 10803 10448 9,3 
1900 10684 9866 9866 - 92,3 1965 242888 21500 10585 10915 8,9 
1901 11937 10979 10979 - 93,6 1966 265125 21729 10300 11429 8,2 
1902 11621 10504 10504 - 90,4 1967 288068 21605 9686 11919 7,5 
1903 11099 9854 - - 88,7 1968 309150 21138 8966 12172 6,8 
1904 11665 10182 10182 - 87,3 1969 328299 20420 7956 12464 6,2 
1905 8310 6784 6777 7 81,6 1970 352574 20187 7287 12900 5,7 
1906 8885 7452 7444 8 83,9 1971 377075 19203 6769 12434 5,1 
1907 9760 7934 7930 4 81,3 1972 400440 18386 6598 11788 4,6 
1908 10388 7815 7797 18 75,2 1973 429037 18265 6364 11901 4,3 
1909 11248 8303 8275 28 73,8 1974 458947 17755 6210 11545 3,9 
1910 11283 8232 8209 23 73,0 1975 490799 17203 5841 11362 3,5 
1911 10547 7537 7494 43 71,5 1976 471253 15609 5632 9977 3,3 
 
 
17
1912 10408 7799 7745 54 74,9 1977 493480 14785 5672 9113 3,0 
1913 10281 7669 7591 78 74,6 1978 571529 14155 5335 8820 2,5 
1914 10013 7101 7005 96 70,9 1979 585571 13058 4900 8158 2,2 
1915 10138 7481 7368 113 73,8 1980 603207 13054 4850 8204 2,2 
1916 10826 7894 7779 115 72,9 1981 609000 12626 4703 7923 2,1 
1917 8800 6646 6531 115 75,5 1982 613000 11664 4666 6998 1,9 
1918 4146 3435 3386 49 82,9 1983 616300 11545 4286 7259 1,9 
1919 4448 3739 3690 49 84,1 1984 612700 11572 4057 7515 1,9 
1920 3851 2915 2869 46 75,7 1985 595291 12677 3909 8768 2,1 
1921 3781 2437 2391 46 64,5 1986 614752 12659 3902 8757 2,1 
1922 4658 2945 2883 62 63,2 1987 624177 12203 3734 8469 2,0 
1923 5277 3485 3406 79 66,0 1988 624326 11200 3417 7783 2,0 
1924 6064 4125 4045 80 68,0 1989 540800 10723 3023 7700 2,0 
1925 7061 4663 4552 111 66,0 1990 515900 9927 2582 7345 1,9 
1926 8318 5514 5383 131 66,3 1991 461900 9749 2249 7500 2,1 
1927 10285 6810 6680 130 66,2 1992 399500 9409 2009 7400 2,4 
1928 11625 7574 7443 131 65,2 1993 354600 9483 1983 7500 2.7 
1929 13684 8683 8556 127 62,5 1994 317800 9563 1790 7773 3,0 
1930 18451 10521 10334 187 57,0 1995 306800 9161 1624 7537 3.0 
1931 22392 13153 12724 429 58,7 1996 301200 9100 1575 7525 3,0 
1932 21414 12181 11515 666 56,9 1997 305600 9622* 1563 7459 3,1 
1933 21489 15327 14722 605 71,3 1998 303300 11422* 1578 7474 3,8 
1934 24218 19183 18537 646 79,2 1999 305057 13807* 1526 7466 4,5 
1935 25218 19340 18767 573 76,7 2000 312676 14116* 1511 7505 4,5 
1936 27427 20557 19814 743 75,0 2001 348098 14612* 1596 7416 4,2 
 
* Qeyd: 1997-ci ildən başlayaraq ABƏŞ nefti də ümümrespublika neft hasilatına əlavə edilmişdir. 
** Qeyd: Statistik məlumat yoxdur. 
 
Cədvəldən göründüyü kimi, neft hasilatına qeyd etdiyimiz ilk mərhələdə siyasi hadisələrin 
1901-1903-cü illər dünya böhranı, 1905-ci il Rusiya inqilabı, 1914-cü il-I Dünya müharibəsi, 
1917-ci il Oktyabr çevrilişi və digər siyasi hadisələrin təsiri mühüm olmuşdur. 
 
«Neft-güc» düsturu Birinci cahan savaşının döyüş meydanlarında öz təsdiqini 
tapmışdır. Bu qəbildən bir tarixi faktı da vurğulamaq lazımdır ki, 1918-ci ildə Bakı neftini ələ 
keçirmək üçün Almaniya böyük təşəbbüslərə baş vurdu. Almanlar əvvəlcə türk qoşunlarının 
Bakını almasını stimullaşdırmış, sonra isə türk ordusunun geri çağrılmasının neftlə 
əvəzləndirilməsini Leninlə sövdələşdirmişlər. Lakin buna baxmayaraq, türklər soydaşlarının 
köməyinə gələrək Bakını ələ keçirmişlər. 
Rusiyada vətəndaş müharibəsi illərində də bolşevik hakimləri ilə yanaşı çar generalları 
da  Bakı neftinə sahib olmağın yeni planlarını cızırdılar. Hələ bu müharibənin qızmar 
gedişində çar Rusiyasının cənubdakı hərbi qüvvələrinin baş komandanı, general A.Denikinin 
Ənzəlidə Qərb sahibkarları ilə neft müqavilələri bağlaması hadisəsi də baş vermişdir. 
Rus kampaniyasında Bakını və Qafqaz neft yataqlarının alınması qeyd olunduğu kimi 
Hitler strategiyasının əsas planlarından biri olmuşdur. Neftə mübtəla olan III Reyx 
strateqlərinin 1942-ci ildə planlaşdırdığı yeni hücum planı «Blau» Qafqaz neftinin və sonrakı 
mərhələdə İran və İraqın yeni yataqlarından yararlanmasını nəzərdə tuturdu. Stalinqrad 
ətrafı döyüşdə feldmarşal Manşteyn Hitlerdən Qafqazdakı ordunun bu cəbhəyə 
yönəldilməsini israrla təvəqqə edəndə diktator qoşunların Bakı neftinin ələ keçirilməsinə 
səfərbər edildiyini və bunun son dərəcə müharibəni udmaq mühüm və vüsətli olmasını 
bildirmişdir. 
 
XX əsrin ilk illərində iqtisadi gərginliklərlə də müşayiət olunan siyasi hadisələrin 
Azərbaycanın neft sənayesində əks olunması 1918-ci ildə apogeyə çataraq 1921-ci ilə qədər 
davam etmişdir. Bu tarixi dövrdə Azərbaycan Demokratik Respublikası mərhələsi də dünyəvi 
hadisələrin mühüm tərkib hissəsi kimi, siyasi çaxnaşmalar, iqtisadi təzadlarla əhatə olunaraq ölkə 
iqtisadiyyatında əsaslı dönüş, o cümlədən, neft-qaz hasilatında irəliləyişi tam təmin etməyə 
 
 
18
müvəffəq olmamışdır. Vurğulanan tarixi mərhələ Ə.M.Topçubaşov, M.Ə.Rəsulzadənin 
əsərlərində geniş şərhini və əksini tapmışdır. 
Mövcud qısa zaman kəsiyində vətənsevər insanların tənəzzülə uğramış neft sənayesinin 
dirçəltməyə yönəlmiş cəhdləri səmərəli olmamış, bu ərəfədə kapitala sahibləri bolşevik 
qovğasından çəkinərək öz konsessiyalarından vaz keçməyə, sahələri dəyər-dəyməzinə satmağa 
qərar vermişlər. Nəhayət, XI Qızıl Ordunun Bakı işğalı, Azərbaycan dövlətçiliyini qəsb edərək 
respublikanın həm siyasi, həm iqtisadi həyatında yeni uzun bir mərhələsinin əsasını qoymuşdur. 
 
 
1.3. Direktiv-planlı hasilat mərhələsi 
 
Bolşevik istilasının Azərbaycan neft tarixində 70 il davam edən mərhələsi şərti olaraq dörd 
submərhələyə-SSRİ-nin II dünya müharibəsinə qatılması, müharibə və sonrakı quruculuq illəri, 
dənizdə intensiv hasilatın başlanması, 1980-ci ildən başlanan tənəzzüllü meyllərdən 
müstəqilliyinin bərpasına qədərki dövrləri əhatə edir. 28 aprel 1920-ci ildə Bakıya daxil olan 
bolşeviklər bir ay keçməmiş 24 mayda neft sənayesinin milliləşdirmək barədə dekret qəbul 
etdilər. Bolşevik hakimiyyəti illərində mərkəzləşən neft-qaz sənayesinin kompleks strukturda, 
həmçinin ixtisaslaşmış sahələrin birliyində formalaşdırmağa başlamışdı. Bütün neft sənayesini 
bir struktur altında nəzarətə gətirmək üçün respublika tarixində ilk dəfə olaraq neft sənayesinə 
rəhbərlik edən vahid qurum «Azərneftkomitə» təşkil edildi. Komitəyə böhrana uğramış neft 
sənayesini bərpa etmək, onun yüksəliş yoluna yönəlməsi üçün geniş səlahiyyətlər verildi. Belə 
səlahiyyətlərin indi yalnız ARDNŞ-lə müəyyən qədər müqayisə etmək olar. Lakin elə meyarlar 
var ki, «Azərneftkomitə» müasir TMK-lar qədər «diplomatik immunitetlər»ə malik idi. Belə ki, 
1921-ci ildə onun sərbəst barter əməliyyatları keçirmək hüququ, dünyanın 10-dan çox iri 
şəhərlərində nümayəndəliyi, digər imtiyaz və səlahiyyətləri mövcud idi. 
1921-ci ildə hasilat nisbi müqayisədə 33 il öncə 1888-ci ildəki səviyyə ilə uzlaşırdı. Bu, 
1901-ci ildəki səviyyədən 4,5 dəfə kiçik bir göstərici idi. Azərbaycanda neft sənayesini yenidən 
təşkilinə xüsüsi əhəmiyyət verən mərkəzi hökumət bu sahədə səyləri səfərbər edərək çox ciddi 
cəhdlər edirdi. Belə addımlardan biri də 1921-ci ildə məşhur neft bilicisi İ.M.Qubkinin rəhbərliyi 
ilə Bakı və Qroznıda neft sənayesinin inspeksiyası üzrə komissiya təşkil edilməsi idi. Neftlə 
bağlı vəziyyəti tədqiq edən komissiyanın raportunda Bakı neft rayonunda 1913-cü ildə fəaliyyət 
göstərən 3500 quyudan 960-ının işləməsi qeyd olunaraq, burada qazma işinin yenidən təşkilinin 
sürətləndirilməsi tövsiyə edilmişdi. Görülən tədbirlərin nəticəsi kimi bu illərdə artıq yataqların 
işlənməsində fərqli keyfiyyətli işlər vüsət aldı, Sabunçu yatağında geniş qazma prosesi başlandı. 
İttifaqın beşillik mərhələləri əhatə edən iqtisadi, strateji planları neft sənayesinin 
inkişafında da ardıcıl xəttin tətbiqini təmin etdi. 1920-23-cü illərdə bolşeviklər çox qısa bir 
müddətdə Qərb texnologiyalarının böyük miqyaslı idxalı ilə praktiki ölü vəziyyətində olan neft 
sənayesini bərpa etmiş, yenidən dünya bazarına keyfiyyətli ixracata çıxmışlar. Sovet dövlətinin 
ilk illərində Azərbaycan neftçilərinin fədakar əməyi nəticəsində birinci beşillik plan 2,5 il 
ərzində yerinə yetirilmişdir. Yaxın 10 il ərzində isə hasilat 1901-ci il səviyyəsini ötüb keçmişdir. 
Statistik məlumatların təhlili göstərir ki, bolşevik təsisatlarının ilk çağlarında Azərbaycanda neft 
istehsalı Rusiyaya nisbətdə öz mövqelərini əvvəlki illərlə müqayisədə çox itirmişdir. 1873-cü illə 
müqayisədə bu nisbət 97,1%, 1882-ci ilə 98,6%, 1892-ci ilə 97,6%, 1892-ci ildə 97,6%, 1920-ci 
ildə isə 75,7% təşkil edmişdir. 1920-ci ildən başlayaraq bu nisbət 1933-cü ilə qədər enməyə 
məruz qalmış, 1932-ci ildə 56,9% təşkil etmişdir. Sonradan burada üstün meyl təşəbbüsü ələ 
almış, II Dünya müharibəsi ərəfəsində və tamamında Azərbaycan Rusiya neft istehsalının 2/3 
hissəsini vermişdir. Burada daxili faktorial yanaşma, tarixi qanunauyğunluqlar, neftə olan 
tələbatın artımı və sair əlaqədar amillər özünü göstərmişdir. 
Sovet İttifaqının inkişaf perspektivinin təkcə Bakı və Qafqaz nefti ilə bağlanılması strateji 
məntiqə uyğun deyildi. Ona görə də, böyük məmləkətin digər ərazilərində fundamental kəşfiyyat 
axtarış işləri vüsət alırdı. 1920-1930-cu illər əhatəsində Permdə, Başqordıstanda, Kuybışev 
 
 
19
vilayətində, sonradan Qazaxıstanda neft-qaz yataqları aşkar edildi. Beləliklə, neft-qaz 
sənayesinin coğrafiyası əsaslı dəyişikliklərə uğradı və neft əhəmiyyətini daha geniş strateji 
planda göstərdi. 
 
1940-cı illərdə dünya neft hasilatının mərkəzi Karib hövzəsindən Fars körfəzinə 
keçmişdir. Müharibə ərəfəsində 1940-cı ildə İran-İraq və Ərəb yarımadası dünya 
neftinin 9, ABŞ isə 63%-i verirdi. Bu zaman neft dünya siyasətində başlıca strateji 
hərbi məhsul, siyasi-iqtisadi strategiyanın formalaşmasının əsas mənbəyi, milli gücün 
əsas faktoru hesab olmaqda idi. 
Dağ mədən sənayesinin heç bir sahəsində neftə olduğu kimi yüksək inkişaf 
templəri müşahidə edilməmişdir. 1859-cu ildə dünyanın neftə olan tələbi XX əsrin 
əvvəllərində 20 milyon, XX əsrin əvvəllərində isə 2,5 milyard ton olmuşdur. 1900-
1970-ci illər kəsiyində hər 10 il ərzində hasilat iki dəfə artmışdır. 1900-cü ildə neft 
hsilatı 13 ölkədə reallaşırdısa da indi hasilatçı ölkələrin sayı 100-ü ötmüşdür. 
 
1936-cı ildən başlayaraq hər il Azərbaycanda 20 milyon tondan çox neft hasil edilməyə 
başlandı. 1941-ci ildə SSRİ-nin II Dünya müharibəsində iştirakı neftçilər qarşısında sərt tələblər 
qoydu. Həmin il hələ ki, milli neft tarixində təkrarlanmayan nailiyyət 23,5 milyon ton neft hasil 
edildi. Bu tarixi dövr 1949-cu ildə dəniz yataqlarının geniş istismarı ilə yeni mərhələyə qədəm 
qoydu. 
1949-cu ildə Xəzərdə Qara Daşlarda qazılan ilk quyunun fontan vurması Azərbaycanın, 
həm də dünya neft tarixində dəniz şelfindən hasilatın başlanğıcı kimi yadda qaldı. Həmin il 
dənizdə neft-qaz hasilatını təmin edəcək əlahiddə qurum «Azərdənizneft» tresti təsis edildi. 
Planetin dəniz neft erasının Azərbaycanın Xəzər sahillərindən start götürməsi dünya neft 
tarixində mübahisə edilməz fakt oldu. SSRİ məkanından hasilatın kulminasiyaya çatması, dünya 
bazarında yeni qiymət tendensiyaları, neft sənayesinə sərmayə qoyuluşlarını kəskin azalması, 
Azərbaycanın quru sahələrində hasilatın təhlükəli iqtisadi zonaya yaxınlaşması, yataqların 
enerjisinin, ehtiyat potensialının tükənməsi, iqtisadi münasibətlərdə yeniləşmənin azalan 
templəri, vəsait çatmamazlığı, digər çoxsaylı faktorlar-kommulyativ məzmunda hasilata öz 
təsirini göstərdi. 
1960-cı illərdən başlayaraq davamlı ekstensiv hasilat nəticəsində respublikada istismar 
edilən yataqlarda neft ehtiyatları tükənmə mərhələsinə qədəm qoydu. 1970-ci illərin əvvəllərində 
ittifaq neftinin 5%-dən bir qədər çox hissəsini təmin edən respublikada dəniz və quru sahələrində 
hasilat nisbəti ciddi dəyişikliklərdə uğradı. 1964-1965-ci illərdə bərabərləşən dəniz və qurudakı 
hasilat müstəqillik ili ərəfəsində-991-ci ildə artıq dənizin fiziki üstünlüyündə-3,3 dəfədən artıq 
idi. Ehtiyatlar faktoru, istismar çətinlikləri, digər tərəfdən isə Sibirdə aşkarlanan nəhəng neft-qaz 
yataqları, buradakı hasilatın fontan üsüllu və yüksək debitliliyi respublikada neftqazçıxarma 
sənayesinin perspektivlərinə olan marağı səngitdi. İttifaq dövlətin yeni neft strategiyası 
investisiyon və texnoloji məhdudluq amillərini istinadən Azərbaycan neft sənayesinin tərəqqi 
proqramını arxa plana çəkdi. Bir faktı da qeyd etmək lazımdır ki, Sovetlər İttifaqının 
mövcudluğu zamanı ümumi neft-qaz sənayesini, o cümlədən, regional istehsalat birlikləri nə 
qədər tənqidi baxılsa da mərkəzi hökumətin diqqət və qayğısı altında olmuşlar. Təkcə «Azneft» 
İB-nin idarə edilməsində 10-dan çox əsaslı struktur dəyişikliyi, təkmilləşdirmə işləri aparılmış, 
onun çevikliyinin artırılması üçün müxtəlif qanun və qərarlar qəbul edilmişdir. İttifaqın 
dağılması ərəfəsində isə bu təşkilata tam təsərrüfat özünümaliyyələşdirmə sisteminə keçidinə 
qədər qərar verilmişdir. 
Respublikamız ilkin istismar mərhələləri istisna olunmaqla təbii qaz istehsalında xüsusi 
aparıcı mövqedə dayanmamışdır. Bununla belə, təbii qazdan istifadədə onun emalı və nəqli 
prosesində dəyərli iqtisadi nəticələr çox olmuşdur. Azərbaycan neft-qaz sənayesinin tarixi inkişaf 
mərhələləri daha geniş rakusda müəllifin elmi əsərlərində, tədqiq edilmişdir. Bu uzunmüddətli 
tədqiqat prosesində Azərbaycanın neft-qaz sənayesinin tarixi inkişaf mərhələsində hasilata təsir 
edən amillər, baş verən meyllər mümkün təhlildə unifikasiyaya məruz qalmışdır. Dinamik-
 
 
20
statistik qanunauyğunluqlara, aparılan təhlilin nəticələrinə istinadən demək olar ki, Azərbaycanın 
neft-qaz sənayesində mütərəqqi meyllər daha çox təzahür etmişdir. 
Neft hasilatının qərarlaşan göstəricilərinə istinadən XIX əsrdə dünyada 400 milyon ton 
neftin hasil edildiyi bildirilir. Bu mənbədən çıxış edərək apardığımız hesablamalara əsasən qeyd 
etməliyik ki, sənayeləşən neft hasilatı dövrünə qədər Azərbaycanda təqribən 60-65 milyon neft 
çıxarılmışdır. Ümumilikdə XIX əsrdə Azərbaycanda neft hasilatı 140-150 milyon ton təşkil edir. 
1872-1920-ci illər əhatəsində 238 milyon ton, 1921-1940-cı illərdə 243 milyon ton, 1941-1948-
cü illərdə 114 milyon ton, 1950-1980-ci illərdə 543 milyon ton, 1981-1991-ci illərdə 128 milyon 
ton, 1991-2001-ci illərdə 109 milyon ton neft hasil edilmişdir. 1971-ci ildə Azərbaycan 
Respublikasında dənizlə birlikdə 1 milyard ton neftin çıxarılmasına nail olunmuşdur. Quru 
sahələrində isə bu zirvə əlahiddə olaraq hələ ki, fəth edilməmişdir. 
Milli neft tarixində ən yeni dövr Azərbaycanın dövlət müstəqilliyinin əldə edilməsindən 
başlanğıc alır, Ötən on il ərzində köhnə istismar sahələrində hasilat tempi ağır ritmdə olmuşdur. 
Dəniz yataqlarında enmənin qarşısı qismən alınsa da, quruda buna nail olunmamışdır. Köhnə 
yataqlarda, xüsusən quru sahələrində genişlənən islahat işləri uğurlu perspektivli nəticələrə 
gətirməmişdir. Müştərək müəssisələr tendensiyasının trendi, vizual müşahidələr, statistik əsaslar 
burada köklü dəyişikliklərin baş verməməsini göstərir.  
Azərbaycan neft tarixinin 1991-ci ildən başlayan ən yeni mərhələsi yeni geosiyasi və 
geostrateji durum, planlı iqtisadiyyatdan bazar münasibətlərinə keçid prosesləri ilə müşayiət 
olunur. Məhz bu transformasiya mərhələsinin strateji aspektlərinin və ondan irəli gələn spesifik 
cəhətlərin araşdırılması bizim tədqiqat mövzusunun predmetinin prioriteti olduğundan onun daha 
keniş təhlili növbəti bölmələrdə geniş əksini tapmışdır. 
 
 
1.4. Neft-qaz hasilatının tarixi inkişaf mərhələsində əsas meyllər və başlıca 
amillər 
 
Azərbaycanda neftin tarixinin tədqiqi XX əsrdən daha sistemli xarakter almış, geniş 
müfəssəl elmi interpretasiyada öncə 1950-60-cı illərdə Azərbaycan tarixi çoxcildliyində, 
akademiklər İ.A.Hüseynovun A.S.Sumbatzadənin rəhbərliyi ilə aparılan tədqiqatlarda əksini 
tapmışdır. Azərbaycan sovet ideologiyasından qurtularaq dövlət müstəqilliyini bərpa etdikdən 
sonra bu tarix yeni rakusda AMEA-nın Tarix İnstitutu və ayrı-ayrı tarixçi alimlər tərəfindən 
işlənilmişdir. Azərbaycanın iqtisadi tarixi, o cümlədən, neft sənayesinin tarix baxımından tədqiqi 
professorlar B.Y.Axundovun, S.Aşurbəyli, M.Ə.İsmayılov, T.S.Vəliyev, S.S.Əliyarovun, 
Y.Əbdülsəlimzadə, S.Haqverdiyeva, Q.Ə.Mədətov və digərlərinin əsərlərində geniş təsvir 
olunur. Müasir mərhələdə İ.H.Əliyev və A.Muradverdiyevin hazırladığı «Azərbaycan nefti 
dünya siyasətində» çoxcildliyi neft tarixinə yeni ştrixlər gətirən əsərlərdən olmuşdur. N.Nəsibli, 
prof. N.Nəbiyev, M.Süleymanov əsərlərində Azərbaycan neft tarixinin dönüş məqamlarını təhlil 
və tədqiq etmişlər. Azərbaycan neft sənayesinin bir çox elmi-statistik nəşrlərdə coğrafi 
kontekstdə 1963-cü ildə nəşr edilmiş Azərbaycan  atlasında, SSRİ və rus neft tarixini tədqiq edən 
Rusiya alimlərinin tədqiqatlarında və habelə Qafqaz regionunda geoloji kəşfiyyat və neftin 
axtarışı işlərində P.S.Pallas, D.İ.Mendeleyev, Q.V.Abix, F.B.Koşkul, İ.M.Qubkin və digərlərinin 
elmi əsərlərində qeyd edildiyi kimi, görkəmli neft mütəxəssisi D.Yerginin məşhur «Hasilat» 
əsərində də şərhini tapmışdır. Azərbaycan Respublikası prezidenti H.Ə.Əliyevin cənablarının 
neft sənayesinə bəslədiyi bənzərsiz münasibət, uğurla həyata keçirdiyi milli neft strategiyası 
ölkənin müasir neft tarixinin öyrənilməsində əvəzsiz yeni elmi kapitala çevrilmişdir. 
Azərbaycanda neftin iqtisadi tarixinin alimlər tərəfindən müxtəlif mərhələlik təsnifatda 
baxılmışdır. Bu təsnifatlar özü-özlüyündə şərti xarakter daşıyır və elmi dairələrdə dərin 
aprobasiyasını almadan qalır. Apardığımız təhlil Azərbaycan neft tarixinin aşağıdakı mərhələlər 
üzrə qruplaşdırması təqdim olunur. Bu tarix əsasən 4 mühüm mərhələni əhatə edir. 
 
 
 
21
I. 1872-ci ilə qədər klassik neft tarixi dövrü. 
II.1872-1920-ci illəri əhatə edən ilkin industrial neft tarixi mərhələsi. 
(Qeyd edilməlidir ki, bu tarixi mərhələdə ADR dövrü əlahiddə məzmun kəsb edir). 
III. 1921-1991. Sovet neft tarixi dövrü.  
Bu çox məhsuldar mərhələ aşağıdakı zaman kəsiklərinə təsnif edilir: 
 1921-1940-cü illəsovet neft quruculuğunun bərpa illəri və neft sənayesinin tam 
milliləşdirilməsi dövrü; 
  1941-1949-cü illər-müharibəyə səfərbərlik və bərpa dövrü. (II Dünya müharibəsi 
və onun nəticələrinin bərpası illəri); 
 1950-1980-ci illər -liderliyin itirilməsi dövrü. (Dənizdə neft hasilatının 
başlanması, SSRİ-də yeni neft rayonlarının da genişlənərək istismarı və dünya 
neft sənayesinin sürətli inkişaf mərhələsi); 
  1981-1991-ci illər -tənəzzül dövrü. 
IV.1991-ci ildən başlanan müstəqilliyin bərpa edilməsi-bazar strukturlu istismar 
mərhələsi.  
Azərbaycanda təşəkkül tapan neft sənayesinin tarixi məqamlarını dünya neft təsərrüfatının 
tarixindən ayrı təhlil etmək məqbul sayılmaz. Burada başlıca şərt onunla bağlıdır ki, 
Azərbaycanda neft sənayesi tarixi dünya sənayesinin neft tarixi ilə eyni zamanlardan 
qaynaqlanır. Bu başlanğıcın iki mühüm mütləq dünyəvi mərkəzindən biri ABŞ, digəri isə 
Bakıdır. Əsas dünyəvi rəqabət ilk olaraq şübhəsiz bu iki mərkəz arasında getmişdir. Bu yarışma 
orta hesabla tam bir əsr davam etmişdir. Tarixi mənbələr göstərir ki, ABŞ  85-il-1865-ci ildən 
1950-ci ilə qədər dünya neft iqtisadiyyatında liderlik etmişdir. Bu dövr ərzində onunla yarışa 
davamlı və qüdrətli olan, 1895-1901-ci illərdə liderliyini əldən salan Bakı Neft Rayonu 
olmuşdur. Diqqətə gətirilən məqamın bir cəhətini vurğulamaq istərdik ki, bu rəqabətin müxalif 
tərəfi məhz Azərbaycanın quruda təşəkkül tapan neft-qaz kompleksi çıxış etmişdir. Apardığımız 
təhlildən alınan digər bir nəticə isə neft-qaz hasilatının tarixinin və inkişaf mərhələsində əsas 
meyllərin və başlıca amillərin təyinatı ilə bağlıdır. Sənayeləşən istismar tarixinin təşəkkülü və 
ilkin inkişaf mərhələsində milli neft səlnaməsində başlıca amillər ilk növbədə: 
 izafi neft ehtiyatları; 
 yüksək keyfiyyət; 
 çoxəsrlik təcrübə; 
 ucuz fontan üsullu, aşağı istehsal xərcli hasilat; 
 regionun Avropanın mühüm ticarət mərkəzlərinə yaxınlığı və əlverişli istismar şəraiti; 
 resursların istismarının yerli əhalinin tam nəzarətindən kənarlılığı; 
 mülayim ekoloji təhlükəsizlik etinasızlığı;  
 ABŞ və Avropa mədənlərinə nisbətdə quyu dərinliyinin az olması; 
 regionun Rusiyanın nəzarətindən çıxmaq imkanları və perspektivi olmuşdur. 
Azərbaycanın neft tarixinin leytmotivini bir neçə mühüm meyllə bağlansa da burada 
mühüm olanı hər yeni tarixi dönüş mərhələsində regionun müəyyən qədər iqtisadi 
toxunulmazlığının, yerli idarəçiliyin qalması diqqəti cəlb edir. Məhz son iki əsrdə neft faktoru 
Azərbaycanın nisbi toxunulmazlığını əlahiddə siyasi-coğrafi ərazi kimi qalmasını müəyyən 
nisbətdə təmin etmişdir. Digər bir meyli isə bu trayektoriyada intensiv və ekstensiv hasilatla 
bağlamaq olar ki, onun da mənfi təzahürləri dərin izini indiyə qədər qismən də olsa saxlamışdır. 
Bununla belə, neftin texnoloji əhəmiyyətinin Avroatlantik məkanda sürətlənən sənaye 
sahələrinin təşəkkül və inkişafına təkan verərək biznes üçün böyük kapital mənbəyinə çevrilməsi 
də bu çərçivədə mühüm bir meyli də əks etdirmişdir. 
Beynəlmilləşməkdə start götürən neft-qaz sənayesi ADR-nin süqutu və Rusiyanın növbəti 
ekspansiyası ilə yenidən nəzarətə alındıqdan sonra analoji olaraq eyni mahiyyətdə, lakin digər 
formada-SSRİ-nin iqtisadi-siyasi qüdrətinin qüvvətlənməsinə xidmətə səfərbərliklə müşayiət 
olunmuşdur. Sovetlər İttifaqı dövründə Azərbaycanda 1035 milyon ton neft, qaz və kondensatı 
sintez edən 1,3 milyard ton karbohidrogen istehsal olunmuşdur. Rusiya dövrü ilə birlikdə bu 
 
 
22
göstərici 1,8 milyard tona bərabərdir. Sovetləşmə illərində hasil edilən neft-qaz resurslarının 
iqtisadi rolunu və siyasi mahiyyətini artıran cəhətlərin əhəmiyyətini aşağıdakı amillərlə 
bağlamaq olar: 
 SSRİ-nin iqtisadi qüdrətinin yüksəldilməsi və möhkəmləndirilməsi; 
 energetik bazanın və enerjitutumlu sənaye-istehsal komplekslərinin formalaşması; 
 II Dünya müharibəsində mühüm qələbənin təminatçısı kimi; 
 ittifaq neft-qaz sənayesinin formalaşmasında elmi-texniki ekspremental effekti; 
 ilk emal, neft-maşın avadanlıqları və müvafiq maşınqayırma komplekslərinin, 
zavodlarının yaranmasının stimullaşdırılması. 
1921-1991-ci illəri əhatə edən-70 illik SSRİ dövrü üzrə Azərbaycanın İttifaqın neft 
sənayesində payı, bizim hesablamalara görə 1/3 hissəyə bərabərdir. II Dünya müharibəsi 
mərhələsinə qədər isə bu pay 70%-dən artıqdır. Bu hesablamanın məramı onunla əlaqələndirilir 
ki, Azərbaycanın neft-qaz resurslarının bütün bu keçmiş mərhələdə xalqa tam məxsusluğu təmin 
edilsəydi, ondan milli mənafelərə uyğun istifadənin səmərəliliyi daha da yüksək olardı. İndi 
Xəzərin yeni nəhəng karbohidrogen resursları istismarında çoxlu qlobal neft nəhəngləri iştirak 
edir. Bağlanan uzunmüddətli müqavilələr işlərin dünyəvi standartlara, ETT-nin yeni 
nailiyyətlərinə uyğun tərzdə qurulmasını şərtləndirilir. Yeni yataqlarla, köhnə yataqların fərqi bir 
çox göstərici və faktorlarda özünü büruzə verir. Zənn edilir ki, yeni dəniz yataqlarının istismarı 
problemləri müştərək cavabdehlikdə olduğu kimi müştərək həlldə də çözüləcəkdir. Lakin 
bununla belə, buradakı işlərin nəzarətdən çıxması bizə baha başa gələ bilər. 
Azərbaycanın neft sənayesinin inkişaf yolu ümumdünya neft industriyasının təşəkkülündə, 
müəyyən mənada keçid sınaq poliqonu kimi çıxış etmiş, yetərincə real empirik informasiya 
gətirmişdir. Son iki yüz ildə neft Azərbaycanın bestselleri olmuş, onun həyatının bütün 
sahələrində öz təsir nüfuzunu nümayiş etdirmişdir. XX yüzilliyin ilk onilliklərinə qədər onun 
neft yataqları öz marcinal əhəmiyyətini qorumuş və əsrin sonunda isə Xəzərdəki ehtiyatlara 
rəğmən yeni keyfiyyətdə təzahür etmişdir. Köhnə yataqlar isə marginal səviyyəyə enmişdir. 
Respublikanın neft-qaz sənayesinin inkişaf trendi S görünüşlü loqist əyrini xatırladır. 
Qrafik görünüşə görə, loqist əyri başlanğıc mərhələ ağır, yavaş templi artımla müşayiət olunur, 
ikinci fazada joşğun şiddətli mərhələyə keçərək, üçüncü doyum mərhələsi yetişir. Azərbaycan 
neft sənayesində bu trend asta artımda-XIX əsrin ikinci yarısının başlanğıcı, coşğun 1872-1945-
ci illər (dənizdə neft hasilatının intensiv başlanğıcı nəzərə alınsa -1950-1970-ci illəri də daxil 
edilir) və 1945-1990-cı illər-doyum dövrünü əhatə edir. Bununla belə, Xəzərdə nəhəng 
karbohidrogen ehtiyatlarının aşkarlanması və quru sahələrində bazaryönülü işlərin vüsət alması, 
bura davamlı investisiyaların cəlb edilməsi yeni keyfiyyətdə fərqli bir trendi-loqist əyrini 
cızacaqdır. Fikrimizcə, bu əvvəlki əyriyə nisbətdə daha yığcam və azömürlü olacaq, lakin daha 
böyük parametrlərdə izini qoyacaqdır. Bir əlamətdar fərqin spesifikliyi onunla bağlıdır ki, yeni 
mərhələ müstəqillik mühitində, milli mənafelərə əsaslanan cilddə təkrarlanacaqdır. Sabahın tarixi 
daha mütərəqqi iqtisaditutumlu və ekosivil olacaq, daha kəskin optimolojı meyarlara 
əsaslanacaqdır. 
 
 
23
II FƏSİL 
NEFTQAZÇIXARMA SƏNAYESİNİN DİNAMİKASINI 
XARAKTERİZƏ EDƏN MÜHÜM TEXNİKİ İQTİSADİ 
GÖSTƏRİCİLƏRİN TƏHLİLİ 
 
2.1. Ehtiyatlarin metodoloji təsnifati və praktiki dəyərləndirilməsi 
 
Neft-qaz resurslarının iqtisadi səmərəsi bənzərsizdir. Təbii sərvətlərin ən mühüm 
enerjidaşıyıcısı çeşidlərindən olan neft və qaz təkcə yanacaq-enerji keyfiyyətində deyil, həm də 
kimya sənayesinin əsas xammalı kimi böyük xalq təsərrüfatı əhəmiyyətinə malikdir. Bəşər 
övladı bütün keyfiyyət çalarları ilə neft-qaz resurslarından üstün olan digər enerji mənbəyini hələ 
ki, ram edə bilməmişdir. Bu gərgin, uzun axtarış-sınaq prosesində alternativ enerjidaşıyıcıları bir 
müstəvidə fiziki-kimyəvi, ekoloji prioritetlərdə təşəbbüsü ələ alsalar da, digər çərçivədə iqtisadi 
parametrlərdə səmərəliliyi itirmiş olurlar. Qədəm qoyduğumuz XXI əsr industriyası da, köklü 
əsasda neft-qaz resurslarına bağlı olduğu kimi yaxın və orta perspektivdə də, bu inhisardan 
qurtulmayacaqdır. 
Yeni enerji mənbələrinin axtarışı ilə yanaşı, neft-qaz ehtiyatlarının kəşfi, istismarı, emalı 
sahəsində daha səmərəli mexanizmlərin işlənməsi prosesləri davamlı səylərdə təcəssüm olunur. 
İndi Antarktida istisna olmaqla, planetin bütün quru sahələrində, dünya okeanının iqtisadi 
zonalarında, dəniz şelfində, hətta şaxtalı Alyaskada, buzlu Arktikada da neft-qaz ehtiyatlarının 
aktiv axtarış-kəşfiyyat və istismar işləri davam edir. 
Azərbaycanın iqtisadiyyatında, mədəni inkişafında, sosial rifahın yaxşılaşmasında neft-qaz 
resurslarının başlıca amillərindən biri kimi təzahürü mühümdür. Uzun illər yerin təkindən 
çıxarılan neft, sonradan müəyyən qismdə yurd torpağına hopduğu kimi, xalqın da mentalitetində 
öz dərin izini buraxmışdır. Son iki əsrdə neft-qaz ehtiyatları Azərbaycanın iqtisadi həyatında 
mühüm mərhələni formalaşdıraraq, həm də milli-mental dəyərlərdə əksini tapmışdır. Ölkəmizin 
malik olduğu təbii sərvətlərin ən qabaritli hissəsini təşkil edən neft-qaz resursları üzərində 
qurulan industriya indi də, iqtisadiyyatımızın aparıcı sahəsi olaraq bitkin ənənədə qalmışdır. 
Yanacaq-enerji kompleksinin 2/3 hissəsini özündə ehtiva edən neft-qaz sənayesi həm də, 
respublikanın sosial-iqtisadi inkişafının məhək daşı kimi iqtisadi dirçəlişi stimullaşdıran mühüm 
bazadır. Bu böyük sanballı iqtisadi məzmunu, həm də respublikanın neft-qaz sənayesinin inkişaf 
məsələlərinin həllində vacib və aktual elmi mahiyyət daşıyan fasiləsiz tədqiqat obyektini 
səciyyələndirən amil kimi də qiymətləndirmək olar. Mövzunun aktuallığını gücləndirən 
şərtlərdən biri də, neft-qaz sənayesinin milli və iqtisadi təhlükəsizliyin əsas qaynaq komponenti 
olmasındadır. Ölkə büdcəsinin 60-70%-i onun vəsaiti hesabına formalaşır. Bütün bunlar neft-qaz 
sənayesinin daha geniş iqtisadi aspektdə öyrənilməsini zəruriləşdirən, milli dövləti 
mənafelərində təsbitini tapan və həm də qlobal xarakterlilik baxımından da fundamental edir. 
Yeni geopolitik vəziyyət, Xəzərin dünyəvi enerji balansına təsiretmə imkanlarının 
qabarıqlaşması böyük dövlətlərin regiondakı siyasi-iqtisadi maraqlarını artırmışdır. Yeni 
reallıqlar respublikanın neft-qaz resursları potensialının perspektiv inkişaf meyarlarının 
qiymətləndirilməsində fərqli münasibətin, adekvat yanaşmanın formalaşması ehtiyacını yüksək 
pilləyə qaldırır. Xəzərin Azərbaycan sektorunda nəhəng sənaye əhəmiyyətli yataqların işlənməsi 
üzrə çoxsaylı beynəlxalq kontraktlar bağlanmış, neft sənayesi, onunla bağlı strukturlara və 
habelə bütünlükdə ölkə iqtisadiyyatına çoxmilyardlı kapital qoyuluşları cəlb edilmişdir. Xarici 
sərmayədarları ölkəyə təkcə neftin ehtiyat faktoru cəzb etməmişdir. Burada əlverişli iqtisadi 
mühit, nəqliyyat, kommunikasiya, sənaye infrastrukturu neftqazçıxarmada yetərli-mühəndislik, 
neftçi peşəkarlığı, ənənəvi elmi-təcrübi potensial da əhəmiyyətini nümayiş etdirmişdir. 
Karbohidrogen ehtiyatlarının statusu neft-qaz yataqlarının işləmə strategiyasını təyin edən, 
potensialı qiymətləndirən başlıca amillərdəndir. Dövlət müstəqiliyinin bərpa edilməsinin onillik 
tarixinin arxada qalmasına və bu müddət ərzində iqtisadiyyatda, energetik sektorda, 
 
 
24
qanunvericilik sahəsində uğurlu addımların atılmasına, əzəmətli işlərin görülməsinə baxmayaraq 
neft-qaz kompleksini geniş bazar münasibətləri şəraitində tənzimləyən normativ-hüquqi bazanın 
formalaşması prosesi məntiqi nöqtəyə yüksəlməmişdir. Burada qəbul olunması vacib sayılan 
mühüm Hüquqi aklardan biri də, ehtiyatlar kateqoriyasının müəyyənləşdirilməsi mexanizminin 
yaradılması ilə bağlıdır. 
Azərbaycanda hal hazırda bu sahədə nizamlayıcı normativ sənəd kimi keçmiş SSRİ 
dövlətinin 1983-cü ildə qəbul etdiyi  «Perspektiv və proqnoz neft-qaz resursları yataqlarının 
ehtiyatlarının təsnifatı» adlı təlimatı qüvvədədir. Bunula belə, gecikmiş olsa da, Rusiyada artıq 
bu istiqamətdə yeni məzmun və formatlı nomativ-hüquqi aktın qəbulu prosesi getməkdədir. 
Azərbaycanda da analoji olaraq karbohidrogen ehtiyatlarının statusunun təyin edilməsinin, 
resursların iqtisadi qiymətləndirilməsində diferensasiya prinsipinin işlənməsinin mühüm 
zərurətləri vardır. Ehtiyalar kateqoriyasının təsnifat prinsipləri təkcə sahədaxili iş deyildir. 
Təsnifatın universal standartlara uyğunlaşdırılması geoloji, stratiqrafik, informasiyon təminat, 
uçot, fiskal, investisiyon və kommersiya tələbləri baxımından da vacibdir. Universal standartlara 
uyğun olaraq karbohidrogen resurslarını təsnifləşdirən yeni metodikanın işlənməsi problemi, 
ehtiyatlar üzrə əlahiddə tənzimləyici dövlət qrumunun yaradılması son zamanlar daha da, 
aktuallaşaraq respublikanın müvafiq elm və istehsalat dairələrində debatlara çevrilmiş və hazırda 
da alim və mütəxəssislərin disskutiv mövzu obyektlərindən biri olaraq qalır. 
Ehtiyatların təsnifat probleminin həll və axtarış tendensiyasının kəskinləşməsi neft-qaz 
sənayesinin yetkinlik çağlarına çatdığı ötən əsrin 30-cu illərinə təsadüf etmişdir. Bu proses eyni 
zaman kəsiyində həm ABŞ-da və həm də Sovetlər İttifaqında aktuallaşmışdır. Keçmiş SSRİ-də 
Geoloji Komitə adlanan mərkəzi dövlət orqanının nəzdində yaradılmış komissiya tərəfindən 
1928-ci ildə karbohidrogen resurslarının təsnifatı üzrə ilk təlimat işlənib hazırlanmışdır. 
Yataqların sənaye mənimsənilməsi nisbətlərindən aslı olaraq formalaşdırılmış ilk təsnifat 
müvafiq təkmilləşmə və dəyişikliklərə uğramışdır. 1950,1959,1970 və 1983-cü illərdə 
karbohidrogen resurslarının təsnifatı üzrə yeni formatlı tipolojii metodik təlimatlar işlənib 
hazırlanmışdır. 
Məşhur neft bilicisi akademik İ.M.Qubkin ehtiyatları hazırlanmış, tədqiq edilmiş, görünən, 
güman edilən və geoloji təsnifata müvafiq olaraq A1, A2, V1, S1, S2 olan beş qrupa bölünməsini 
məqsədəuyğun bilmişdir. Sonrakı mərhələdə Sovetlər İttifaqında ehtiyatların 4 qrupa: 
 A - tam öyrənilmiş; 
 B - karotac və qazma ilə müəyyən edilmiş;  
 S1- geoloji öyrənilmiş və bir quyu qazılması ilə təsdiq edilmiş; 
 S2- yeni strukturdakı ehtiyatlar; (həm də, məlum yataqlarda tam öyrənilməmiş bloklar 
daxil edilməklə təsnifləşdırılmışdır). 
ABŞ-da isə ehtiyatları sübuta yetmiş, mümkün, ehtimal olunan və hipotetik qruplara 
bölmüşlər. 
Neftin həyatımızda əhəmiyyət nomenklaturası olduqca genişdir. Lakin resurs mahiyyətində 
bu əhəmiyyəti üç mühüm sferad-istehsal, enerji, iqtisadi aspektdə qiymətləndirmək mümkündür. 
Neft yataqları isə formalaşmış təsnifata görə dörd qrupa bölünür: 
 Neft-qaz rayonları; 
 Zona; 
 Sahə; 
 Hövzə (bir neçə min km2-dən 1 milyon km2-ə). 
Ehtiyatların təsnifat strukturunda istehsal xərclərini dəyərləndirən bölgüsü də mövcuddur. 
Neftin istehsal xərclərinin ölçülərinə təkcə təbiət deyil, yeni texnologiyaların və menecmentin 
tətbiqində insan fəaliyyəti mühüm əhəmiyyət kəsb edir. Rusiyalı iqtisadçı alim, professor 
A.L.Arbatov neftin istehsal xərcləri prizmasından ehtiyatları altı qrupa bölür: 
I. Yuksək səmərəli ehtiyatlar-belə ehtiyatlar neftin həm daxili, həm xarici qiymət 
meyllərinə bütün spektrdə prioritet üstünlüyə malikdir. 
II. Qeyri-dayanıqlı səmərəliyə malik ehtiyatlar-burada renta təminatı daxili və xarici 
 
 
25
bazardakı əlverişli satış konyukturasından asılıdır. 
III. Kiçik səmərəli ehtiyatlar-xərclərin ödənişi məhsulun tamamilə dünya bazarında 
reallaşması ilə mümkündür. 
IV. Fövqəl səmərəliliyə malik ehtiyatla-rentabellik dünyəvi qiymətlərin izafi yüksəklik 
təminatında mümkündür. 
V. Marginal səmərəlilik ehtiyatları-belə ehtiyatlar sosial məqsədlər-xeyriyyəçilik 
təminatında məqsədə müvafiqliyini nümayiş etdirir. 
VI. Balansarxası ehtiyatlar-istismar müasir tələblər baxımından ödənilmir.3 
İqtisadi yanaşmada neft və qazın işlənməsi təsnifatında ehtiyatlar balans və balansarxası 
bölgüyə də məruz qalır. Balans ehtiyatlar sənaye ehtiyatları anlayışını verərək istismarı mümkün 
ehtiyatları diqqətə gətirir. Balansarxası ehtiyatlar isə indiki məqamda istismarı, qeyri-rentabelli 
olanlara aid edilir. 
Təbii ehtiyatlar təhlil edilərkən iqtisadçıları onları iki qismə ayırırlar: 
 mənimsənilmiş ehtiyatlar-bu ehtiyatlar istehsalçının tam ixtiyarında və hətta yatağı 
satmaq səlahiyyətində olduğunu bildirir. 
 mənimsənilməyən ehtiyatlar-bəzi fərdlər üçün onlar dəyərsiz, cəmiyyət üçün isə 
qiymətlidir. Bu ehtiyatlar xarici effektlərlə bağlıdır. 
Digər bir təsnifatda isə ehtiyatları bərpa edilən və bərpa edilməyənlərə ayırırlar. Birincilər 
günəş enerjisi, torpaq, su, meşə, balıq, ikincilərə isə neft-qaz və digər faydalı qazıntılar aid edilir. 
Neft ehtiyatları ilə bağlı ən sadə təsnifat geoloji tədqiq edilərək aşkarlanmış-geoloji 
ehtiyatlar və bu ehtiyatlardan hasilatı iqtisadi mümkün olan çıxarıla bilən ehtiyatlara bölgüdə 
ifadə olunur. Ehtiyatların terminolojı təsnifatında ümumi ehtiyatlar bu və ya digər ölkənin, 
regionun aşkarlanmış yataqlarda və proqnozlaşdırılan sahələrdə neftin, qazın ümumi kəmiyyətini 
ifadə edir. Ümumi ehtiyatları iki qrupda fərqləndirirlər: 
 kəşf olunmuş və işlənmiş yataqlarda neft və qaz ehtiyatlarının miqyası; 
 kəşfiyyatı aparılmamış sahələrdə və ya az öyrənilmiş rayonlarda geoloji və geofiziki 
hesablamalar əsasında proqnozlaşdırılan neft-qaz ehtiyatlarının güman edilən həcmi. 
Karbohidrogen ehtiyatlarının bölgüsü üzrə yeni mütərəqqi variant axtarışında təşəbbüs 
üstünlüyünü Amerikanın Neft Mühəndisləri Cəmiyyətinin (SRE) və Dünya Neft Konqresinin 
(WRC) tövsiyələri əsasında 1987-ci ildə tərtib edilmiş təsnifat almışdır. Sonralar ehtiyatlar 
kateqoriyasının universiallaşdırılması istiqamətində dünyanın aparıcı maliyyə qurumları, fond 
bircaları və digər institutları daha mükəmməl təsnifatın işlənməsini şərtləndirmişlər. Amerikanın 
Neft Mühəndisləri Cəmiyyəti ilə Dünya Neft Konqresinin 1997-ci ildə birgə hazırladığı təsnifat 
dünyanın əsas neft nəhəngləri olan kampaniyalar tərəfindən qəbul olunmuşdur. Bu təsnifat 
aşağıdakı sxemdə verilmişdir. 
 
 
 
 
 
 
 
 
 
 
 
 
 
 
                                                 
3 Нефт России. 2000. №5. səh.33. 
 
 
26
Sxem 1 
 
SRE\WRC-in resursların təsnifat sxemi 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Sxemdən göründüyü kimi, universal standartlı təsnifatda ehtiyatlar palitrası olduqca geniş 
və detallıdır. Burada ilk növbədə çox zaman eynən interpretasiya olunan resurslar və ehtiyatlar 
anlayışlarının motiv fərqliliyini ayıran cəhətlərə diqqətin yetirilməsi vacibdir. 
Resurslar-təsbit edilmiş vaxt ərzində qiymətləndirilərək yatağın kəşf olunmuş hissəsindən 
qalıq və ya hasil edilən karbohidrogenlərin çıxarıla bilən həcmi (kəşf edilmiş resurslar) ilə 
kəmiyyəti qiymətləndirilərək hələ ki, aşkarlanmamış (kəşf edilməmiş resurslar) 
karbohidrogenlərin cəmindən ibarətdir. 
Ehtiyatlar -təsbit edilmiş vaxt ərzində yatağın kəşf olunmuş hissəsindən reallaşmış hasilat 
miqdarını hesaba almayan, kommersiya baxımından çıxarılması mümkün sayılan 
karbohidrogenlərin həcmini ehtiva edir. Ehtiyatlar kateqoriyasının təyinatında işləmə planı, 
hasilat proqnozu, fiskal şərtlər, huquqi təminat və bazarla bağlı tələblər kimi onların iqtisadi 
 
РЕСУРСЛАР
Кяшф олунмуш Кяшф олунмамыш
Коммерсийа Гейри-коммерсийа
Потенсиал
Йыьылмыш щасилаt Ещtийаtлар
Сцбуtа йеtмиш Сцбуt олунмамыш
 
Ещtимал едилян
 
Мцмкцн
Ишлянилян 
Ишлянилмяйян 
 
Щасил едилян 
 
Щасил едилмяйян
Консервляшдирилм
 
Бору мцщиtиндя 
 
 
27
qiymətləndirilməsi mühüm əhəmiyyət kəsb edir. Burada layihənin kommersiya baxımından 
luzumluluq və faydalığı ilə ehtiyatların təsdiq edilmə meyarları da şərtləndirilir. 
Resurslar və ehtiyatlar kateqoriyasının SRE\WRC sistemində digər elementləri də geniş 
şərhi verilən strukturlara malikdirlər. Bu sistemdən bir qədər fərqli olaraq hal-hazırda MDB 
məkanında, o cümlədən, Azərbaycanda da işlədilən təsnifatda iqtisadi meyarladan çox texniki 
cəhətlər önə çəkilir. Ehtiyatların dövlət uçotunu xarakterizə edərək respublikamızda qüvvədə 
olan təsnifat yeni təsərrüfatçılıq şərtlərini, iqtisadiyyatın bazar prinsiplərini dolğun ifadə etmir. 
Bu təsnifatda ehtiyatlar öyrənilmə dərəcəsinə görə, dörd A, V, S1, S2  bölgülü, resurslar isə üç S3, 
D1,  D2 kimi müvafiq olaraq ümümi toplumda yeddi kateqoriyaya bölünür. Aşağıdakı sxemdə 
SRE\WRC sistemi ilə hal-hazırda respublikamızda ehtiyat və resursların əsas metodoloji təsnifat 
strukturu kimi rəhbər tutulan oxşarlıqlar və fərqli cəhətlər diqqətə gətirilir. 
Sxem 2 
Karbohidrogen ehtiyat və resurslarının üzrə SRE\WRC sistemilə 
respublikamızda mövcud təsnifatının fərq nisbəti sxemi 
 
SPE/WPC-Sistemi 
Kəşf olunmuş ehtiyatlar Kəşf olunmuş resurslar 
Subut olunmuş Subut olunmamış 
İşlənilən 
M T 
İşlənilməyən Ehtimal edilən Mümkün Potensial 
         
Ehtiyatların yataqlar üzrə təsnifatı sistemi 
Ehtiyatlar Resurslar 
A B B C1 C1 C1 C2 C3 D1 D2 
 
*Qeyd: M sübut edilmiş işlənilən hasil edilən. 
T sübut edilmiş işlənilən hasil edilməyən. 
 
Müqayisəli sxemdən göründüyü kimi geoloji öyrənilmə və iqtisadi amillərin təsir dərəcəsi 
istisna olmaqla təsnifatlarda identik cəhətlər yetərlidir. Lakin oxşarlığın nə qədər konkretliyinə 
varmadan karbohidrogen resurslarının təsnifatı universal bölgüyə uyğunlaşdırılmalıdır. Bu 
istiqamət ehtiyatların iqtisadi əlamətlər üzrə öyrənilməsində, bazar münasibətli işlək mexanizm 
qurmada və nəhayət investisiyon baxımdan və kommersiya cəhətdən də əhəmiyyətli olacaqdır. 
Ehtiyatlar çeşidində kateqoriyalarda bənzərliklər olduğu qədər fərqlər də mövcuddur. 
Ehtiyatlara təsnifat verən və müvafiq tənzimləyici funksiyanı yerinə yetirərək Rusiya 
Federasiyasında Ehtiyatlar üzrə Dövlət Komissiyası fəaliyyət göstərir. Respublikamızda isə 
analoji funksiyaları ARDNŞ-in nəzdində ehtiyatlar üzrə mərkəzi komissiya yerinə yetirir. 
Əhəmiyyətli strukturun isə əlahiddə dövlət qurumunda deyil, ayrıca sahəvi təşkilatda fəaliyyət 
göstərməsi bazar təsisatlı sistemin prinsiplərinə müqabil görünmür. Məhz struktur statusu 
problemin çözülməsində əhəmiyyətli faktor rolunu oynayır. Yeni təşkilatlanma hasilatın pay 
bölgüsü üzrə istismar zonasında və habelə investision müsabiqəyə çıxarılacaq perspektivli 
yataqların işlənməsində də iqtisadi dəyərini nümayiş etdirəcəkdir. Dövlət öz sərvətlərinin dəqiq 
real uçotunu təmin etmədə ən səmərəli mexanizmlərin, nəzarət, hesablama sistemlərinin 
yaradılmasına məhsuldur. Karbohidrogen resursları və ehtiyatlarının yeni hesablama prinsipləri 
də milli mənafeləri rəhbər tutaraq möhkəm uçot recimli olmaqla, həm də beynəlxalq praktikada 
prioritet sayılan sterotiplərə müvafiq tələbli olmalıdır. Resursları və ehtiyatlarının təsnifat 
təlimatının işlənməsi təkcə neft-qaz sektoruna aid vacib kateqorik prossedur hal deyil, hamılıqla 
ölkə iqtisadiyyatı üçün də son dərəcə əhəmiyyətli, strateji bir məsələdir. 
 
 
28
2.2. Köhnə istismar sahələrinin neft-qaz ehtiyatlari 
 
Təbii sərvətlər maddi istehsalın mənbəyidir. Zəmanəmizdə planetin 40% quru sahələrdən 
məhsul alır. Bu baxımdan su hövzələri və dünya okeanının imkanları daha genişdir. Elm və 
texnikanın inkişafı Yer kürəsindən daha çox məhsul almağı və səmərəli istifadə imkanlarını 
artırır. 
Əlli il öncə planetdə neft hasilatı illik 500 milyon ton həddində olanda dünya ehtiyatları 20 
milyon ton hesab edilirdi və yaxın 20-25 il ərzində ehtiyatların tükənəcəyi ehtimal olunurdu. 
Lakin yeni perspektivli nəhəng yataqların kəşfi belə proqnozları reallığa çevirmədi. Quru 
sahələrdəki ehtiyatların əksər hissəsi mənimsənilmişdir. Bununla belə, axtarış trayektoriyasında 
müvafiq ərazilərin çəkisini yetərli saymaq olar. Müstəqil hesablamalara görə, mənsub ərazi və 
şelfdə potensial neft ehtiyatlarının 40-50%-i, təbii qazın 80%-i hələ kəşf edilməmiş qalır. 
Geoloji tədqiqatlarda belə bir aşkar müəyyənlik var ki, respublika ərazisinin 12-14%-i, 
neft-qaz yataqlarının mövcudluğu baxımından kifayət qədər öyrənilməmişdir və burada 
perspektiv neft-qazlılıq baxımından tam qiymətləndirilməmiş müxtəlif kateqoriyalı ehtiyatların 
olduğu güman edilir. Belə ki, A+B+S1 və S2 çıxarıla bilən ehtiyatlar, S3 perspektiv ehtiyatlar, D1 
+ D2 proqnoz ehtiyatlar ilk potensial resurslarının 2/5 hissəsindən çoxdur. Quru sahələrində əsas 
neft-qaz yataqları məhsuldar qatın orta pliotsen çöküntülər ilə əlaqədardır ki, bunların da mütləq 
əksəriyyəti 3000 metrlik dərinliklərdə yerləşmişdir. 3000-5000 metrlik dərinliklərdə S2 
kateqoriyalı ehtiyatların 71%-i, D1 + D2  kateqoriyalı ehtiyatların yarıya qədəri, mezozoy 
çöküntüləri üzrə ehtiyatların 40-45%-i cəmləşmişdir. Hazırda aşkarlanan neft-qaz ehtiyatları 
5000-7000 m dərinliklərdə toplanmışdır. Daha çox neftin nisbətən dərin 6000 metrdən dərin 
horizontlarda olduğu ehtimal edilir. Aşkarlanan təbii qaz ehtiyatları, o cümlədən, perspektivli 
ehtiyatlar 1-2 trilyon kubmetr təşkil edir ki, bu, respublika üçün strateji bir kəmiyyət və 
keyfiyyətdir. 
Sovetlər İttifaqının mövcudluğu vaxtı neft-qaz ehtiyatları mütəmadi olaraq hesablanırdı. 
Aprobasiyadan, elmi təsdiqdən keçdikdən sonra ehtiyatlara müvafiq istehsal həcmi 
müəyyənləşdirilirdi. Milli gəlir və iqtisadi artıma uyğun olaraq potensial və hasilat 
proqnozlaşdırılırdı. Azərbaycandakı neft ehtiyatlarını milli geoloqlar hesablasalar da, hasilat 
həcminin mərkəz öz maliyyə imkanlarına və perspektiv inkişafa uyğun planlaşdırırdı. 1980-ci 
illərdə Azərbaycanda təbii qazla bağlı inkişaf görünüşü daha ümidli idi. 1981-ci ildə tarixində ən 
rekord göstərici Azərbaycan 29,3 milyon ton kommulyativ həcmdə enerji resursu–neft-qaz və 
kondensat çıxarılmışdır ki, burada təbii qazın payı xeyli yüksək idi. Həmin illərdə (1982-ci ildə) 
quruda çıxarıla bilən ehtiyatlar 292,7 milyon ton, o cümlədən işlənmiş yataqlarda 269,6 milyon 
ton təşkil edirdi. A+B+S1 kateqoriyaları üzrə bu ehtiyatlar 308,4 milyon ton S2-üzrə 91,3 milyon 
ton, sərbəst təbii qaz ehtiyatları 7,4 milyard m3, o cümlədən, səmt qazı üzrə 6 milyard m3 
hesablanmışdır. O illərdə də quruda neft hasilatı enməyə məruz qalır və bu təbii enmə prosesi 
planlaşdırmada nəzərə alınırdı. Sonuncu perspektiv 20 il üçün nəzərdə tutulmuş planlaşdırmada 
quruda 2000-2005-ci illərdə neft hasilatı 3,5 milyon ton, təbii qaz isə 0,3 milyon kubmetr 
hesablanmışdır4. Lakin SSRİ kollapsı iqtisadiyyatın digər sahələrində olduğu kimi, 
neftqazçıxarmada da öz korrektələrini labüd etdi. Dövlət müstəqilliyinin bərpası ərəfəsində 
neftqazçıxarmada xüsusən köhnə yataqlarda müəyyən mənfi meyllər-kütləvi təsərrüfatsızlıq, 
hasilatın sürətli enişinə təkan verdi. İndi respublikada sovet ənənələri və texnologiyaları ilə 
planlaşdırılan hasilatdan 2-2,5 dəfə az məhsul hasil edilir. Bununla belə, qeyd olunmalıdır ki, 
təbii qaz hasilatında bu fərq o qədər də böyük deyildir. 
İndi təkrar səslənən və üstünlük verilən baxışa görə, milli neft-qaz sənayesində ittifaq 
dövründə azalan templəri respublikamıza yönələn kəskin biganəliklə əlaqələndirirlər. Lakin 
vəziyyət daha çox obyektvilik tələb edir. Məlumdur ki, Sovetlər İttifaqı maliyyəsini hesablamağı 
yaxşı bacarırdı. Xəzərdə təşəkkül tapan neft hasilatı dərin laylara irəlilədikcə geoloji-texnoloji 
                                                 
4 «Комплексия программа научно-технического программа СССР на 1986-2005 году». М.: 1983. 
 
 
29
çətinliklər də artırırdı. Daha dərin qatlarda hasilat müasir bahalı texnologiyalar tələb edirdi. Bu 
isə yeni zavodlar, mütərəqqi istehsal kompleksləri demək idi. Həmin illərdə Qərbdə Avroatlantik 
məkanda daha uzaq dərinliklər fəth edilsə də, SSRİ-də də belə perspektivə pul xərclənməyi o 
qədər də məqsədəuyğun hesab etmirdilər. Avroasiya qitəsində Yaxın Şərqdən sonra II böyük neft 
yataqları bu ölkədə-Qərbi Sibirdə yerləşirdi. Buradakı izafi ehtiyatlar və ucuz başa gələn hasilat 
müqabilində Xəzərin dərinliklərinə irəliləmək mühüm hesab olunmurdu. Əvvəllər dənizdə 
hasilat 10-30 metr dərinliklərdə gedirdi. Sonradan bu ölçü 100 metrlik həddi aşdı. 200 metrlik 
dərinlikdə işlərin aparılması isə 2000-ci ildə nəzərdə tutulurdu. Lakin göründüyü kimi, işlər 
məhşur Azərbaycan kəlamında olduğu təki, «sən saydığını say, gör fələk nə sayır» məjrasına 
düşdü. Klassik məsəlin uzaqhədəfliyinə müvafiq olaraq bu dərinliklər bir neçə il öncə müstəqil 
Azərbaycan tərəfindən məxsusi fəth edildi. SSRİ zamanında 2000-ci il üçün dənizdə 14,4 milyon 
ton neft, 17,4 milyard kubmetr qaz hasilatı planlaşdırılmışdı. Neft hasilatı üzrə bu göstərici fəth 
edilsə də, təbii qaz üzrə 3 dəfə aşağı düşmüşdür. Qeyd etməliyik ki, bu göstəricilər beynəlxalq 
neft müqavilələrini əhatə etdiyi sahələr üzrə birlikdə qəbul edilir. 
Neft-qaz sənayesinin texniki-iqtisadi potensialının qiymətləndirilməsində ilk öncə 
ehtiyatlar və hasilat göstəricilərinə nəzər yetirək. 130 illik tarixi mərhələni asmış sənaye üsullu 
hasilat dövründə laylarda 1,8 milyard tondan çox karbohidrogen çıxarılmışdır. Bunun 470 
milyard m təbii qaz, qalan hissə isə kondensatla birlikdə neftdir. Hasilat payı: quruda 935milyon 
ton neft, 130 milyard m qaz, dənizdə 470 milyon ton neft, 340 milyard m qaz təşkil edir. Quruda 
rekord hasilat neft 1941-23450 milyon ton, dənizdə 1970-ci il 13 milyon ton, təbii qaz quruda 
1970-10 milyard m, dənizdə 1982-ci ildə 14 milyard m olmuşdur. Çıxarılmış bütün ehtiyat 
müvafiq olaraq quru və dəniz sahələri üçün orta hesabla neftə 60%, 40%, təbii qazda 30%, 70% 
təsnifatındadır. İndiyədək açılmış 71 neft-qaz yatağının 54-də, o cümlədən, dənizdə yerləşən 39 
yataqdan 17-sində istisma davam edir. Quruda ümümi toplumda indiyədək aşkarlanan 90-dan 
çox neftli-qazlı sahədən 43-ü sənaye əhəmiyyətli yataq kimi istismara cəlb edilmişdir. Bu ərazidə 
yerləşən və hazırda istismar olunan yataqlarda dövlət qeydiyyatından keçmiş 1,613 milyard ton 
geoloji qalıq ehtiyatı vardır ki, onların da yüksək sənaye kateqoriyalarına keçidi zəmani həllini 
gözləyir. 
 
Azərbaycan nefti dünya bazarında marker növünə görə, yüksək keyfiyyətli təbii 
xammal kimi qəbul edilir. Optimal emal prosesində çeşidin bütün qammasının 
təminatında, ondan alınan məhsulun keyfiyyət, göstəricisi yüksək qiymətləndirilir. 
Naftalan yatağında çıxarılan neft dünyada ilk və nadir olan müalicəvi əhəmiyyətli ilə 
fərqlənir. 
 
Xəzərdə hasilatda sürətlənən tendensiyalar respublikanın neft-qaz potensialına yeni 
konturlar gətirmişdir. İndi Xəzərin Azərbaycan sektorunda karbohidrogen ehtiyatlarının ümumi 
həcminin 6-8 milyard ton neftə bərabər olması daha çox səslənməkdədir. Quru sahələrində də 
proqnoz ehtiyatları 1 milyard ton civarında ehtimal edilir. Ümumilikdə ölkənin karbohidrogen 
ehtiyatları ən nikbin ovqatda orta hesabla 8 milyard ton neftə ekvivalent tutulur. Bu, indiki əhali 
sayında bir nəfər üçün 1000 tona yaxındır. Müqayisə üçün qeyd edək ki, neftsivvil Yaxın Şərq 
ölkələrində müvafiq göstəricisi BƏƏ-də 8400 ton, Küveytdə 8300 ton, Qatarda 1300, Omanda 
400, Yəməndə 55, Bəhreyndə 30 tondur. Digər tərəfdən bu göstərici ayrı-ayrılıqda dünyanın 
inkişaf etmiş 7 industrial dövlətlərindən xeyli yüksəkdir. Bundan başqa möhtəşəm ərazili 
Rusiyanın elə makroregionları vardır ki, onların təbii energetik təminatı Azərbaycanın neft 
ehtiyatları ilə müqayisə edilməz dərəcədə kiçikdir. Ehtiyatların həcminə görə, respublikamış 
Şərqi Avropa, Avstraliya və Okeaniya, Cənub-Şərqi Asiya ölkələrindən xeyli irəlidə gedir. 
Bizim Xəzər şelfində aşkarlanan qaz ehtiyatları dünya ehtiyatlarının 1%-i həcmində 
qiymətləndirilir. 
Artıq bir neçə onillikdir ki, quru sahələrində hasilat enmə fazasına daxil olmuşdur. Enmə 
faizlərinin nisbəti son illərdə daha çox kəskinliyi ilə fərqlənir. Bu müddət ərzində bir neçə il 
istisna olmaqla aşağı göstəricili plan tapşırıqlarının yerinə yetirilməsi belə mümkün olmamışdır. 
 
 
30
Ümumilikdə götürüldükdə 1995-ci ildən başlayaraq, quru sahələrində istismar rentabellik 
səviyyəsini itirmiş, ayrı-ayrı mədənlər, NQÇİ-lər kontekstində isə zərərlə işləmə ritmik hal 
almışdır. Bir neçə ildir ki, quru yataqlarında hasilat neft üzrə 1,5 milyon ton, təbii qaz üzrə orta 
hesabla 240-250 milyon kubmetrə bərabər xəttdə tərəddüd etmədədir. Bununla belə, qalıq 
ehtiyatlarının həcmi burada hasilatın indiki templərlə tam bir əsr də, davam etməsi proqnozunun 
təsdiqini verir. Quru sahələrində xam neft ehtiyatlarının güman edilən sahəsi 43100 kv. km.-ə 
bərabərdir. Bu ərazilərdə indiki məqamda Abşeron yarımadasında, aşağı və orta Kür, Quba-
Xəzəryanı və Şamaxı-Qobustan neftli-qazlı rayonlarında yerləşən yataqlarda istismar davam 
etdirilir. Burada 130 milyon tondan çox çıxarıla bilən neft ehtiyatı vardır ki, onun da 2/3 hissəsinə 
qədəri Abşeron yarımadasında cəmləşmişdir. Məhz Abşeron yataqları digər yataqlara nisbətdə 
məhsuldar olmuş və daha erkən istismara cəlb edilmişdir. 
Ölkədə quru sahələrində neft hasilatını artırmaq üçün xeyli ehtiyat imkanları mövcuddur. 
Aşkarlanmış neftli-qazlı yataqlarda kəşfiyyata cəlb edilməmiş 21 milyon ton neft, 14 milyard 
kubmetrdən çox qaz və 0,5 milyon ton kondensat ehtiyatı hesablanmışdır. Axtarış qazmasının 
geofiziki üsulları ilə müəyyən edilmiş 32 strukturunda 140 milyon tondan çox neft ehtiyatı 
vardır. Bununla belə, perspektivli sahələrdə 337,3 milyon ton neftin olduğu təsdiqini almışdır. 
Qaz ehtiyatlarının isə ümumi potensialı 31 milyard kubmetr təşkil edir. Daha nikbin proqnozlara 
görə, quru sahələrinin ümumi karbohidrogen potensialı qeyd olunduğu kimi 1 milyard ton neftə 
ekvivalent ehtimal edilir. Hazırkı mərhələdə quru ərazilərində axtarış-kəşfiyyat işləri Quba-
Xəzəryanı, Çandahar-Zarat, Zeyvə, Şurabad, Aşağı Kür NQR-də, Pirsəhhət, Yevlax-Ağcabədi 
çökəkliyində, Şimali Naftalan sahələrində aparılır. Abşeron NQR-nun Zirə yatağında qazma 
işlərinin intensivləşdirilməsi də planlaşdırılmışdır. Böyük qazma proseslərinin görülməsi ilə 
müşayiət olunacaq perspektiv işlər planauyğun reallaşacağı tədqirdə bu sahələrdən hər il 0,4 
milyon ton əlavə neft hasil edilməsi nəzərdə tutulur. 
Quruda istismar olunan və perspektiv yataqlar ayrı-ayrılıqda ehtiyat potensialına körə 
fərqlənirlər. Bu fərq-yataqların lay düzümündə və geoloji qurluşunda da özünü göstərir. Bir sıra 
quruda yerləşən yataqlar dağ-mədən çətinliyi, texniki-texnoloji problemlərlə ələqadar normal 
istismar olunmadan geri düşürlər. Çətinliklərin mülayimləşdirilməsi isə investisiyon tələblər 
qoyur. İnvestorlar da sərmayə qoyluşunda təbii ki, daha əlverişli şərait və şərtlər istəyirlər. 
Ehtiyat potensialı 60 milyon ton hesablanan Muradxanlı yatağı da, məhz investisiya problemləri 
ilə əlaqədar tam gücü ilə istismar olunmur. Bu sayaq struktur sahələr quru ərazilərində 
nəzərəçarpacaq dərəcədə yetərlidir. 
Quru ərazilərinin resurs potensialı siyasi-iqtisadi önəm daşıdığından burada istismar 
proseslərinin davamlılığı konyuktur və taktiki gedişlərlə tənzimlənməməli, azı əsr qədər zaman 
tələbi bulunan böyük işin elmi perspektiv planı da işlənməlidir. Real və potensial ehtiyatların 
səmərəli hasilatı uzaq olmayan öz tariximizdən, beynəlxalq təcrübədən örkək götürülərək yeni 
təfəkkür və gerçəkliklər konteksində həllini tapmalıdır. 
 
 
2.3. Təsərrüfat potensialının qiymətləndirilməsi 
 
Xəzər regionunun neft resurslarının episentrində Azərbaycan durur. O, həm də Xəzərin 
karbohidrogen eytiyatlarının mənimsənilməsində Avroatlantik məkan üçün bir əməliyyat 
meydanıdır. Azərbaycanın bugünkü neft-qaz potensialını dənizdəki yataqları qaynaqlandırsa da, 
tarixən ölkənin neft şöhrətinin quruda təşəkkül tapan istismar sahələri ilə bağlı olmuşdur. XIX 
əsrdə sənayeləşən neft öz ilkin gərəklilik sferasını xeyli dəyişərək qlobal səciyyə almışdır. 
Zəmanəsinin iki neft mərkəzindən biri və bir müddət də birincisi, Bakıda geosiyasi özəlliklərlə 
əlaqədar hasilat ekstensiv, elmi əsaslarla uyğun olmadan aşağı ekoloji üsullarla istismar 
edilmişdir. İqtisadi münasibətlərin bir neçə həlqədə dəyişməsinə baxmayaraq, hasilat və istehsal 
üsulları köklü dəyişikliklərə uğramamış, ekstensiv templi istismar davam etmişdir. Uzun müddət 
davamlı olan bu istismar üsulu ehtiyatların vaxtından əvvəl tükənməsinə səbəb olmuş, dağ-
 
 
31
mədən və geoloji vəziyyətin xeyli çətinləşdirmişdir. Enerjisi tükənmiş lay təzyiqi azalmış 
yataqlarda hasilatının əlavə xərclər tətbiq etmədən davam etdirilməsi praktiki mümkün deyildir.  
Quyuların lay enerjisinin tükənməsi, təchizatdakı gərginlik, texniki-texnoloji maliyyə 
çətinlikləri köhnə yataqlarda istismarı rentabelsiz həddə yuvarlatmışdır. Qazma prosesi səngimiş, 
texniki təminat pisləşmiş, istehsalat birliklərinin maliyyə dayanıqlığı pozulmuşdur. Burada 
hasilat hər il enməyə məruz qalır, istismar xərcləri isə əksinə olaraq artır. İstehsalın əvvəlki tək 
planlı direktiv metodlarla idarəçiliyi davam etdirilir. Hasilatın indiki, 2001-ci ilin yekunları üzrə 
həcmi DNQÇİB-də 7415,9 min ton neft, 5,3 milyard kubmetr qaz, QNQÇİB-də müvafiq olaraq 
1596,2 min ton neft, 241,5 milyon kubmetr qaz həcmindədir. Xəzərdə nəhəng karbohidrogen 
yataqlarının istismarının başlanmasına baxmayaraq, Azərbaycanın dövlət müstəqilliyinin 10 illik 
keçid mərhələsində köhnə dəniz və qurudakı yataqların istismarını həyata keçirən istehsalat 
birlikləri ölkə iqtisadiyyatının əsas energetik güc mərkəzi olmaqlla, onun yanacaq-enerji 
balansının özəyini təşkil edərək müvafiq sektorda hələ ki, liderliyini qoruyub saxlamışlar. 
Burada hasil edilən neftin və qazın əksər hissəsi respublikanın emal zavodlarına göndərilir. 
Daxili ehtiyaclar üçün bu komplekslərdə 0,4-0,5 milyon ton xam yanacaq məsrəf olunur. İstehsal 
olunan neftin 1,5-2 milyon tonu neft və neft məhsulları formasında ixraca yönəlir. Ölkədə 
enerjini istehsal edən stansiyalar orta hesabla 4-4,5 milyon ton mazut, 2-2,5 milyard kubmetr qaz 
məsrəf edirlər. Təbii qaz kasadlığı ilə əlaqədar olaraq 1993-1995-ci illərdə Türkmənistan, 
Qazaxıstan və Rusiyadan qaz və mazut alınmış və 2000-ci ildən başlayaraq yenidən Rusiyadan 
əlavə olaraq qaz idxal olunur. Qeyd olunduğu kimi, real inkişaf ssenarisində indiki ehtiyatlar 
müqabilində köhnə istismar sahələrində hasilat hələ də uzunmüddətli olacaqdır. Hətta hasilatın 
radikal tempdə artma imkanları da gerçəkləşə bilər. ETT-inin innavasiyon nailiyyətlərin, yeni 
səmərəli iqtisadi texnologiyaların tətbiqi isə burada məhsuldarlığın, iqtisadi artımın yüksəlişi 
üçün daha nikbin əsaslar yaradır. Bununla yanaşı köhnə istismar sahələrini əhatə edən mövcud 
infrastruktur elmi-texniki potensialda iqtisadi artıma təkan verən xüsusi amil kimi 
qiymətləndirilir. 
 
Tarixdən məlumdur ki, Bakı rus imperatorluğunun quberniya mərkəzinə 
çevrildikdən sonra burada həmin ərəfədə pərvəriş tapan .neft-qaz sənayesi, onun 
simasının əsaslı dönüşünü, təkanverici yüksəlişini yedəyinə almışdır. Əvvəl nisbi 
xaotik və assimmetrik inkişafda olan şəhərdə neft faktoruna istinadən sonradan 
Avropa standartlarına, güclü və keyfiyyətli rəqabətə əsaslanan quruculuq prosesi 
başlanmışdır. Sovetlər İttifaqı bu yüksəlişi başqa keyfiyyət məjrasına yönəltsə də, 
şəhərin təsərrüfatı neft amilindən bəhrənərək, daha mükəmməl struktur görkəmi 
almışdır. Neft ölkənin sosial-iqtisadi həyatında oynadığı rolu ilə yanaşı, onun 
mədəniyyətinin bütün sferalarına nüfuz etmişdir. Bakının minillik tarixinin yüksəliş 
məqamları məhz neft erası ilə həmahəng olmuşdur. 
 
Neft sənayesi inkişaf tapdıqca ona müvafiq infrastruktur da formalaşmışdır. Hasilat üçün 
lazım olan maşın və avadanlıqlar istehsalı, yardımçı və xidmətedici sahələrin təşkili, emal 
təchizat müəssisələri, elmi-texniki kadr potensialının, istehsalı bütün dövriyyədə əhatə edən 
müvafiq qurumların, yolların, kommunikasiya xətlərinin, rabitə, mühafizə təşkilatlarının 
yaradılması müvafiq infrastruktur seqmentlərindəndir. Bütün bu mövcud əzəli infrastruktur 
köhnə olsa da, neft-qaz sənayesinin inkişafı üçün kifayətedici haldadır. Bununla belə, böyük 
infrastrukturun tərkib hissəsi kimi köhnə yataqlarda istismarı həyata keçirən kompleksin 
sərəncamında qalan infrastruktur da vardır. Quru sahələrini əhatə edən ərazidə sırf neft sənayesi 
infrastrukturu ilə yanaşı, həm də ondan bəslənən sosial infrastruktur da mövcuddur. 
Köhnə istismar sahələrini əhatə edən kompleksdə XXI əsrə gəlib çıxan ənənəvi strukturlu 
NQÇİ statuslu 7 müəssisə qalmışdır. Bununla belə, quru əraziləri əhatə edən kompleksdə xarici 
müştərək kapitallı 8 birgə müəssisə təşkil edilmiş və iki müştərək müəssisə 2000-ci ildə BMB 
İNK OYL qeyri-səmərəli fəaliyyətinə körə, 2001-ci ildə Muradxanlı Ko investisiyon baxımdan 
rentabelsizlik mülahizələrinə görə, ləğv edilmişdir. Qobustan LTD isə təsərrüfat fəaliyyətinə tam 
 
 
32
başlamağa hələ ki, nail ola bilməmişdir. Aşağıdakı Cədvəldə QNQÇİB-də 1985-2001-ci illərdə 
neft və qaz hasilatının yerinə yetirilmə göstəriciləri əksini tapmışdır. 
Cədvəl 3 
QNQÇİB-də 1985-2001-ci illərdə neft və qaz hasilatının  
yerinə yetirilmə göstəriciləri 
 
Neft hasilatı (ton) Qaz hasilatı (1000 m3) İllər 
Plan Fakt % Plan Fakt % 
1985 4300000 3909397 90,9 690000 714436 103,5 
1986 3900000 3901937 100,1 610000 635576 104,2 
1987 3900000 3734365 95,6 570000 610363 107,1 
1988 3700000 3416786 92,3 550000 573669 104,3 
1989 3500000 3023428 86,4 500000 512490 102,5 
1990 2900000 2582222 89,0 380000 400398 105,4 
1991 2300000 2249165 97,8 265000 287687 108,6 
1992 1980000 2008962 101,1 220900 238341 107,9 
1993 1976000 1982760 100,3 224000 238125 106,3 
1994 1880000 1790243 95,2 224000 235222 105,0 
1995 1700000 1624011 95,5 200000 236677 118,3 
1996 1575000 1575205 100,1 225000 239032 106,3 
1997 1555000 1562530 100,5 240000 254463 106,1 
1998 1555000 1577887 101,5 240000 251319 104,7 
1999 1543310 1525712 98,9 229800 243036 105,8 
2000 1513000 1510607 99,8 230000 231252 100,5 
2001 1490000 1596201 107,1 230000 241531 105,0 
 
Qeyd olunmalıdır ki, DNQÇİB-də 28 May adına NQÇİ köhnə dəniz yataqlarında hasilatın 
əksər hissəsini-80%-ni verir. NQÇİ-yə aid nəhəng «Günəşli» yatağında istismar son mərhələsini 
yaşayır. Burada ehtiyatların 50% - artıq çıxarılmış, layların ümumi sulaşması 80%-ə çatmışdır. 
ARDNŞ üzrə hasilatda 28 May adına NQÇİ-nin payı 65-67% təşkil edir. Bu NQÇİ-də hasilat 
bütün köhnə quru sahələrində çıxarılan neftdən orta hesabla 4 dəfə yüksəkdir. Belə situasiya ona 
dəlalət edir ki, DNQÇİB-də 28 May NQÇİ istisna edildikdə onun da hasilat həcmi QNQÇİB-yə 
müvafiq olur. QNQÇİB-də isə neft hasilatında Balaxanıneft NQÇİ və Şirvanoyl MMM üstün 
mövqeydə dayanırlar. 2001-ci ilin yekunlarına görə Salyan OYL MM yüksək hasilat 
göstəricilərinə nail olaraq quruda yerləşən NQÇİ-lər sırasında liderliyi ələ almışdır. Qaz 
hasilatında DNQÇİB-də Qum adası NQÇİ liderlik edir. Burada «Bahar» yatağından çıxarılan 
təbii qaz respublikanın əksər hissəsinin təchizatını yerinə yetirir. Quruda qaz hasilatında cüzi 
fərq nisbətində Siyəzənneft və Ə.Əmirov adına NQÇİ-lər öndə gedirlər. 
Köhnə istismar sahələrində quyu fondu hər il azalmaya məruz qalır. Müvafiq dövr ərzində 
fəaliyyətdə olan quyu fondunun istismar fonduna nisbəti 97,3%-dən 60,8%-ə qədər azalmışdır. 
Burada qazma prosesi ilə yanaşı digər texniki iqtisadi amillər də özünü büruzə vermişdir. 1971-
2001-ci illər ərzində QNQÇİB-də 4079 yeni quyu istismara verilmişdir. Yeni quyular hesabına 
bu müddət ərzində 57 milyon tona qədər neft hasil edilmişdir. Müqayisə üçün qeyd olunmalıdır 
ki, bu son 30 ildə qurudakı yataqlarda hasil edilən ümümi neftin yarısı miqdarındadır. Neftçi-
alim X.B.Yusifzadənin fikrincə axtarış-kəşfiyyat işləri məqsədyönlü aparılarsa, 3 min dayanmış 
quyu bərpa edilərsə, laya təsir tədbirləri gücləndirilərsə hasilatı 1,5-2 dəfə artırmaq mümkündür. 
Aşağıdakı Cədvəllərdə 1988-2002-ci illər ərzində QNQÇİB-də quyu fondunun dinamikası 
verilmişdir: 
 
 
 
 
33
Cədvəl 4 
QNQÇİB-də 1988-2002-ci illərdə quyu fondunun dinamikası 
 
Fəaliyyət Quyu fondu Fəaliyyətsiz Quyu fondu İllər 
(ilin 
əvvəlinə) 
İstismar 
Fondu Natural Sayı 
İstismar 
fonduna 
nisbəti %-lə 
Natural 
sayı 
İstismar 
fonduna 
nisbəti %-lə 
1988 11144 10886 97,7 258 2,3 
1989 10111 9875 97,7 236 2,3 
1990 10026 9745 97,7 281 2,8 
1991 9780 9512 97,3 268 2,7 
1992 9805 9299 94,8 506 5,2 
1993 9677 9045 93,5 632 6,5 
1994 9601 6891 71,8 2710 28,2 
1995 9691 6144 63,4 3547 36,6 
1996 9615 5424 56,4 4191 43,6 
1997 9615 5418 56,3 4197 43,7 
1998 9547 5830 61,1 3717 38,9 
1999 9277 5725 61,7 3552 38,3 
2000 8879 5492 61,9 3387 38,1 
2001 8882 5574 62,8 3308 37,2 
2002 8944 5554 62.1 3390 37.9 
 
Cədvəl 5 
QNQÇİB-da 1988-2002-ci illərdə quyu fondunun indeksasiyası 
 
İlin 
əvvəlinə 
İstismar fondu 
(%) 
Fəaliyyətdə olan 
fond (%) 
Fəaliyyətsiz 
fond (%) 
1988 - - - 
1989 - 9,3 - 9,3 - 8,1 
1990 - 0,8 - 1,3 + 19,1 
1991 - 2,5 - 2,4 - 4,6 
1992 + 0,3 - 2,2 + 88,8 
1993 - 1,3 - 2,7 + 24,9 
1994 - 0,8 - 23,8 + 4,3 dəfə 
1995 + 0,9 - 10,8 + 30,9 
1996 - 0,8 - 11,7 +18,2 
1997 - - 0,1 + 0,1 
1998 - 0,7 + 7,6 - 11,4 
1999 - 2,8 - 1,8 - 4,4 
2000 - 4,3 - 4,1 - 4,6 
2001 + 0,3 - 1,5 - 2,3 
2002 + 0.7 - 0.3 + 2.5 
 
Köhnə dəniz və quru sahələrini müqayisə etməklə quyu debitinin də kəskin fərqliliyi 
müşahidə olunur.  2000-ci il üzrə quyuların orta sutkalıq debiti quruda 0,7 ton, dənizdə isə 15,2 
ton olmuşdur. Rusiyada isə bu göstərici 7,4 tondur. Müvafiq göstərici 20 il öncə 1980-ci ildə 
dənizdə 11,5 ton, quruda isə 1,3 ton olmuşdur.6 
                                                 
6 İnformatik icmal. «Azərbaycan nert təsərrüfatı». 2000. №2. səh. 51. 
 
 
34
Quruda neftqazçıxarma kompleksi yüksək fond tutumu ilə də fərqlənir. Hasilatın son 
mərhələyə yetməsi, amortizasiya müddətinin bitməsi burada istifadəsiz və səmərəsi aşağı olan 
izafi fond ehtiyatı yaratmışdır. Mənəvi və fiziki aşınmanı dəfələrlə başa vurmuş ƏİF-in 
istehsaldan xaric edilməsi, istismardan silinməsi prosesi ləng gedir. Əlavə xərclərlə tam qüvvə 
ilə işləməyən avadanlıq və qurğular böyük təmir və saxlanma xərcləri ilə əhatə olunmuşdur. 
Bununla yanaşı, kompleksdə köhnə texnoloji proseslərə əsaslanan unikal yardımçı qurumlar da 
fəaliyyət göstərir ki, onların da potensialından səmərəli istifadə edilmir. 
Quruda neft hasilatının azalmasında təbii iqtisadi, texnoloji faktorlarla yanaşı siyasi-
iqtisadi orentsiyada də az rol oynamamışdar. Belə ki, Sovetlər İttifaqı zamanı Uzaq Şərqdə və 
Sibirdə aşkarlanan nəhəng neft ehtiyatları bu regiona olan marağı azaltmışdır. Statistik hesabatlar 
göstərir ki, 1976-1980-ci illərdə neft hasilatı 6900 min ton, 1981-85-ci illərdə 794 min ton, 1986-
1990-cı illərdə 1310 min ton, 1991-95-ci illərdə 625 min ton, 1996-2000-ci illərdə 64 min ton 
aşağı düzmüşdür. Daha böyük təsərrüfatsızlıq SSRİ-nin dağılması və Azərbaycan 
Respublikasının dövlət müstəqilliyinin bərpa edilməsi illərinə təsadüf etmişdir. 
Quruda neftqazçıxarma kompleksində quyu fondunun sturkturu da ötən illər ərzində 
dəyişikliklərə uğramışdır. Qeyd etmək lazımdır ki, son 10 ildə fəaliyyətdə olan quyu fondu iki 
dəfədən çox aşağı enmişdir. XXI əsrə QNQÇİB  8778 neft və 44 qaz quyusu ilə daxil olmuşdur. 
01.01.2002-ci il tarixinə neft quyularından qeyd olunduğu kimi, 5554, qaz quyularından 29-u 
fəaliyyət fonduna aiddir. Ümumi fəaliyyətdə olan quyu fondundan 5056 ŞDN, 310 EDN, 146 
fontan, 42-si kompressor quyularıdır. Bununla belə, istehsalat birliyində şaxta karxana üsullu 
hasilat (Balaxanıneft NQÇİ) qismən davam etməkdədir. Fontan quyular isə köhnə istismar 
sahələrində ekzotik xəyali görünsə də, qismən mövcuddur. Qeyd olunan 146 quyunun mütləq 
əksəriyyətini qaz quyuları təşkil edir. Çıxarma üsulları ilə hasilatın maya dəyərinə nəzər 
yetirdikdə görərik ki, ən ucuz fontan üsulu belə istehsalat birliyində 212 min manat təşkil edir. 
46 ABŞ dollarına bərabər 1 ton belə üsullu neft hasilatı xeyli yüksək göstəricidən xəbər verir. 
Kompressor üsullu neft hasilatı 716 min manata (156 dollar) ŞDN üzrə 472 min (103 dollar) 
EDN üzrə 365 min manat (79 dollar) başa gəlir, bu da xeyli yüksək göstərici hesab olunur. 
Bibiheybət NQÇİ-də  kompressor üsullu hasilat 236 dollara Suraxanı NQÇİ-də ŞDN üsullu 
hasilat 130 dollara və fontan üsullu hasilat 71 dollara başa gəlir ki, bu da öz növbəsində qeyri-
rentabelli və qeyri-standart hasilatdan nişan verir. Aşağıdakı Cədvəllərdədə QNQÇİB-də neft-
qaz quyularının istismar üsullarına görə bölgüsü və onlardan alınan neft miqdarı və digər 
müvafiq texniki-iqtisadi göstəricilər verilmişdir. 
Cədvəl 6 
QNQÇİB-də neft-qaz quyularının istismar üsullarına görə bölgüsü 
(sayla) 
Ləğv edilən quyular İllər 
Fəaliyyət 
quru 
fondu 
Fontan Kompressor ŞDN EDN EDDN 
Texniki Geoloji 
1997 5830 215 80 5165 303 67 114 185 
1998 5725 214 72 5093 280 66 161 355 
1999 5492 203 53 4952 235 49 133 189 
2000 5574 152 46 5100 231 45 56 127 
2001 5554 146 42 5056 254 42 25 77 
Bu quyulardan alınan neft (tonla) 
1997 1562530 119559 93375 1234021 114263 1312 
1998 1577887 109792 96006 1266511 103833 1745 
1999 1525712 95152 77311 1251201 101059 989 
2000 1510607 58189 69042 1263557 118826 993 
2001 1596201 83056 60803 1333124 118231 987 
 
 
 
35
Cədvəl 7 
QNQÇİB-də çıxarma üsulları ilə neft-qaz hasilatı 
 
Aparılan reqressiv təhlilə görə, son onilliklərdə enmə qaçılmaz səciyyə daşımışdır. Köhnə 
yataqlarda neft və qaz hasilatının sabitləşdirilməsində geoloji və texniki tədbirlərin son dərəcə 
böyük əhəmiyyəti vardır. Bir neçə onillikdir ki, hasilatın sabitləşdirilməsində ikinci növ istilik, 
fiziki-kimyəvi, mikrobioloji metodlar tətbiqini tapır. Hazırda bu metodlar və onların 
modifikasiyalarından 30-dan çox obyekt və 50-ə qədər blok horizontda istifadə edilir. Bu da 
nəticədə əlavə olaraq 100 minlərlə ton neft deməkdir. 
1980-ci illərdə yenidənqurma epoxasında genişlənən iqtisadi canlanma təşəbbüsləri neft 
sənayesini də əhatə etmişdir. Bu illərdə Xəzərin böyük neft ehtiyatlarının mənimsənilməsinə 
investor axtarışı ilə paralel, həm də, quru sahələrində rentabellik həddini itirən müəssisələrdə 
müştərək müəssisələr yaradılması niyyətləri də dururdu. Pilot xarakterli ilk belə müəssisənin 
təşkili hələ Sovetlər İttifaqının mövcudluğu vaxtı Şirvanneft NQÇİ-nin istismar sahəsi olan 
«Kəlaməddin» yatağının Türkiyənin Petroldinq şirkəti tərəfindən müştərək istismarı ilə 
reallaşmışdı. Yatağın faktiki işlənməsi isə 1992-ci ilin mart ayında baş verdi. 1996-cı idə 
«Azpetroyl» adlanan bu ilk müştərək müəssisə daha bir yatağın «Mişovdağ»ın istismarına cəlb 
olundu və 1 dekabr 2000-ci ildən isə həmin müəssisə Amerikanın Monqrif şirkəti ilə bağlanmış 
müqaviləyə əsasən yenidən təşkil edildi. Prodakşn Şerrinq - hasilatın pay bölgüsü prinsipi ilə 
işləyən müəssisədə istismarda olan quyu fondu 430 olaraq bütün fəaliyyət ərzində dəyişməmiş 
qalmışdır. Qeyd olunmalıdır kı, quruda təşkil edilmiş 8 MM-dən hazırda 6 MM, o cümlədən, 3 
əməliyyat şirkəti fəaliyyətdədir. Lakin bu müəssisələrin səmərəliyi haqqında müsbət mülahizələr 
yeritmək üçün pozitiv əsaslar yoxdur. MM-lər təşkil edilən zaman onlara yetərli güzəştlər tətbiq 
edilmişdir. Əvvəlki hasilat norması təhvil zamanı xeyli aşağı endirilmiş, əmlakın qəbulunda, 
işləmə şərtlərində də xarici tərəfi qane edən konsensuslara yol verilmişdir. Bununla belə, onların 
fəaliyyəti üzrə uzun müddət ümumi mərkəzi koordinasiya sistemi təşkil edilməmiş, şəffaflıq 
təmin olunmamış və konsperativliyə daha çox yer verilmişdir. Bütün fəaliyyətləri ərzində 
epizodik nailiyyətlər-bir neçə MM-də plan tapşırığının yerinə yetirilməsi baş versə də, artım, 
GÖSTƏRİCİLƏR 1970 1980 1990 2000 
Nasos 5530,1 3817,9 2222,9 1383,4 
Kompressor 1010,1 580,2 198,3 69 
Fontan 731,5 642,5 159,9 58 
Şaxta 15,3 11,9 1,8 - 
Cəmi 7287 5052,5 2582,9 1510,6 
 
Köhnə quyulardan 7090,7 4802,8 2514,2 1438,4 
O cümlədən fəaliyyətsiz quyu 143,0 83,2 20,1 62,1 
Təzə quyulardan 181,0 238,7 65,8 510,4 
 
Orta quyu debiti 59,5 40,1 22,9 0,8 
İstismar əmsalı 0,945 0,961 0,969 hesablanmır 
Quyu fondu 12028 11396 9757 8822 
O cümlədən fəaliyyətdə olan 10672 10804 9493 5574 
cəmi qaz fondu 98 65 21 44 
O cümlədən fəaliyyətdə olan 72 50 17 29 
Qazmadan qəbul edilən 129 156 238 31 
fəaliyyətsiz quyu fondundan fəaliyyət 
quyu fondu verilən 422 261 82  
Neft hasilatı 2788,6 2075,0 731,5 6,8 
Qaz vurumu 1727,7 1182,0 479,7 97 
 
 
36
sabitləşmə yüksək dinamizm templəri müşahidə olunmamışdır. 1994-cü ildə ABŞ-la müştərək 
əməkdaşlıq əsasında yaranan BMB OYL İNK şirkəti 5-6 illik fəaliyyəti ərzində heç bir 
irəliləyişə nail olmamış və 2000-ci ildə onun ləğvinə qərar verilmişdir. Yenidən Ə.Əmirov adına 
NQÇİ-nin istismar zonasına daxil edilmiş müəssisənin sərəncamında olan yataqlar demək olar 
ki, NQÇİ-nin potensialına heç bir əsaslı təsir göstərməmiş, onun yeni plan tapşırıqlarının artım 
aspektində əks olunmamışdır. «Muradxan»lı mədənlərinin də xarici sərmayədarların istifadəsinə 
verilməsi səmərə doğurmamış və 2001-ci ildə onu yenidən NQÇİ-lər sırasına qatmışlar.  MM-
lərin xüsusi statusları, mücərrəd toxunulmazlıq prezumpsiyası onlara «fövqəlkonsperativ» 
təşkilat kimi görünüş təəssüratı verir. Son illər neft-qaz sənayesinin ictimaiyyət üçün 
işıqlandırılan statistik göstəricilər bazası xeyli məhdudlaşmışdır. Bu fonda MM-lərə aid statistik 
şəbəkədən isə demək olar ki, az-çox hesabatlanan hasilatla bağlı göstəricilər qalmışdır. MM-lərə 
verilən hüquqlar onların fəaliyyətini əks etdirən hesabatları belə məhdudlaşdırmışdır. Formal 
olaraq QNQÇİB-nin struktur təşkilatları olsalar da, baş idarə tərəfindən yoxlanılması, cari daxili 
auditi, tənzimləmə nöqteyi-nəzərdən ciddi nəzarətə alınması praktiki olaraq istisnadır. Bu 
gerçəklik kompleksini nizamnaməsi ilə də ziddiyyət təşkil edir. Belə olan şəraitdə öz baş idarəsi 
üçün qapalı sayılan MM-lərdə birlikdən kənardakı maraqlı tərəflər üçün hər hansı bir tədqiqatı, 
geniş, obyektiv təhlil işinin aparmağı mümkünsüz edir. Ara-sıra hesablanan, mətbuata sızan 
informasiyalardan bəlli olur ki, burada işlər heç də rəvan getmir, istismar fondu təzələnmir, 
qazma işləri aparılmır, plan tapşırıqları yerinə yetirilmir. Bütün bunlar onu ifadə edir ki,  əslində 
sərmayə qoyuluşları da nəzərdə tutulan səviyyədə baş vermir. Belə vəziyyət daha çox ilk yaranan 
MM-lərə aid etmək olar. Çünki yeni yaranan əməliyyat şirkətləri tam fəaliyyət zolağına 
keçməmiş və tam sınanmamışlar. MM-lər də quyuların 25%-i fəaliyyət göstərmir. 
Ekoloji vəziyyət neftli-qazlı sahələrdə daim pisləşməkdədir. Avropa ölkələrində, o 
cümlədən, ABŞ-da neft-qaz resursları bu qəbildən olan enerji daşıyıcılarına yeni ekoloji verginin 
tətbiqi düşüncəsi genişlənməkdədir. Bir çox ölkələr üçün bu strategiyaya son onilliklərdə 
başlanan vergi islahatlarının davamı, digərlərində enerji qiymətlərindəki meyllərin 
balanslaşdırılması kimi baxılır (enerji intensiv sahələrə şamil edilmir). 
Köhnə istismar sahələrində mövcud zəif dəyişkənlik meyli texniki geriliyi artırır. 
Kompleksin qeyri-bazar sektoru kimi fəaliyyəti səmərəliliyə ciddi təsir edir. Liberal iqtisadi 
islahatların aparılmaması, yeni inkişaf trayektoriyasının qəti müəyyən edilməməsi istehsalat 
kompleksində onun bu ənənəvi görkəmini bir daha nümayiş etdirir. 
 
Qeyri-bazar sektoru anlayışı qeyri-səmərəli təşkilatlar, zərərlə işləyənlər mənfi 
yönümlü əlavə dəyər yaradanlara şamil olunur. Kvazisovet ənənələri ilə əhatəli 
qeyri-bazar sektoru həm də qeyri-sağlam mühit təsiri bağışlayır. Rusiyada qeyri-
bazar sektorunda müəssisələrin 40%-i zərərlə işləyir. Ölkənin iqtisadi inkişaf və 
ticarət naziri G.Qrefin proqramında qeyri-bazar sektorunun aradan qaldırılması 
mühüm yer tutur. Xüsusi olaraq müxtəlif subsidiyaların, imtiyazların ləğvi 
müəssisələrin rəqabət qabiliyyətliliyini yüksəldən tədbirlər önə çəkilir. Bütün bunlar 
asan məsələ deyildir. İlk əvvəl bu strategiyanın reallaşması, güclü bank sistemi, sərt 
büdcə məhdudiyyətləri, rublun möhkəmliyi, menecment təkmilliyi və kadr hazırlığı ilə 
bağladır. İki oxlu sistemdən çıxaraq dünyanın əyalətinə düşən Rusiyada təzahür etmiş 
problematik məsələlərin həlli ən ümidli şəraitdə bir neçə onillik ərzində başa gələ 
bilər. 
 
Kompleksin yeni sistemə adaptasiyasını zəif model, çevik olmayan informasiyon təminat, 
iqtisadi-texniki struktur, innovasiya uğramayan texnoloji prosedur, qeyri-şəffavlıq, proteksion 
təzahürlər, mühafizakar meyllər və digər bu kimi xüsusiyyətlər ləngidir. Xarici kapitallı 
təsərrüfat subyektlərini QNQÇİB-yə aid edilməsinin nizamnaməyə müvafiq mülki əsasları olsa 
da, burada qeyri-adekvat cəhətlər də nəzərə çarpır. Normativ-hüqüqi bazanın qeyri-bazar 
ahəngliliyi, daha çox inzibatçılıq təsərrüfatın iqtisadi aspekdə idarə edilməsində əsas maneyəyə 
çevrilir. 
 
 
37
Ctatistik müşahidə əsasında apardığımız faktorial analizin nəticələrinə müvafiq olaraq 
fikrimizcə quruda neftqazçıxarma kompleksində istehsal zəifliyini aşağıdakı təzahür 
komponentlərinin korrelyasiyon vəhdətində aramaq məqsədə müvafiqdir: 
 planlı iqtisadiyyatdan miras qalmış yüksək özüllüklü hasilat metodikasının 
davamlılığı;  
 istehsalın ənənəvi ortodoksal ritmi və idarəetmə reciminin sürəkliliyi; 
 əsas ehtiyatların çıxarılması müqabilində qalıq ehtiyatlarının kiçik miqyaslılığı və 
perspektiv ehtiyatların daha dərin horizontlarda olması;  
 layların sululuğu, quyuların enerji yükünün azalması, azdebitlilik, avadanlıq və 
qurğuların köhnəliyi, bununla əlaqədar hasilatın texniki-texnoloji çətinliklərlə başa 
gəlməsi, dağ-geoloji şəraitin sərtləşməsi;  
 ƏİF-lər, işçi qüvvəsi və digər texniki iqtisadi potensialla hasilat arasında qeyri-
proporsionallığının yüksək həddə çatması; 
 iqtisadi-sosial durumun deqradasiyası, texnoloji yeniləşmənin kəskin pisləşməsi; 
 əmtəə-pul dövriyyəsindəki gərginliklərlə müşayiət olunan aşağı ödənişqabiliyyətlilik 
və maliyyə dayanıqlığının pozulması. 
Təsnifatda qeyd olunanları ümumiləşdirərkən belə nəticə çıxarmaq olar ki, reanimasiyaya 
möhtaj olan köhnə istismar sahələrində bazarın iqtisadi prinsiplərinə müvafiq istehsal, idarəetmə 
tsiklinin bütün mərhələdə tam formalaşması təmin edilməmişdir. Gerçək konyuktur situasiyanı 
isə tərəqqi hesab etmək olmaz. Konkret faktlar göstərir ki, köhnə istismar sahələrində, hətta 
mütərəqqi hesab edilən müştərək müəssisələrdə enmənin qarşısı alınmamışdır. İqtisadi və 
istehsal artım haqqında isə mülahizə yürütmək üçün əsaslar yoxdur. Lakin bütün bunlarla yanaşı 
romantik olmayan nikbin bir ovqat da vardır ki, bu da köhnə yataqlarda istismarın hələ çox 
onilliklərdə davamlı olacağı ilə bağlıdır. Statistik və dinamik qanunauyğunluqlar göstərir ki, 
inkişafın bütün mərhələsində siyasi-iqtisadi amillər öz təsir gücünü göstərərək, istehsalda əks 
olunmuş və onun templərində ifadə tapmışlar. Öhdəmizə düşən vəzifə onunla bitmir ki, biz qalıq 
ehtiyatlarını əvvəlki ekstensiv və intensiv qaydada əldə olunmasına çalışmalıyıq. Əksinə hasilatı 
elmi iqtisadi-əsaslandırılmış ekoloji, sivil metodlarla davam etdirməli, onu rentabelli müstəviyə 
yönəltməliyik. Bizim tədqiqat da məhz bu mövcud potensialı qiymətləndirilməklə, perspektivi 
elmi əsaslandırmaqla mühüm nəticələrin əldə edilməsini nəzərdə tutur. Bunula belə, 
səmimiyyətlə qeyd edilməlidir ki, fontan dövrü bitmiş, lay enerjisi tükənmiş sahələrdə hasilatı 
xeyli artırmaq xəyali görünə bilər. Problemə milli, vətənpərvərlik hissləri, tarixi gerçəklik 
anlamı, iqtisadi məntiq baxımdan real yanaşılmalı, məsələnin empirik-elmi həllinə istinad 
edilməlidir. Burada spektikliyə əsas yoxdur. Əks yanaşma əks nəticə doğuraraq, təsərrüfatsızlığa, 
biganəliyə meydan verə bilər. Qədim Azərbaycan məsəlində deyildiyi kimi, «su gələn arxa bir də 
gələr». Bunun üçün isə əvvəlki istiqamət kənara qoyulmalı, milli mənafelərə uyğun gələn 
iqtisadi metodlara üstünlük verilməlidir.  
 
 
2.4. Quruda neftqazçıxarma kompleksinin müasir texniki-iqtisadi durumu 
 
Quruda neftqazçıxarma kompleksinin müasir vəziyyətini xarakterizə edən iqtisadi 
göstəricilər xidməti statistik sənədlərdə və qismən də təşkilat xaricindəki informasiya 
istifadəçiləri üçün hazırlanan press-relyizlərdə, mətbuatda, curnalist tədqiqatlarında əksini tapır. 
Daha dolğun müfəssəl məlumatlar isə ənənəvi olaraq istehsalat birliyində hər ilin ilk iş gününü, 
ötən ilin yekunlarına, yeni ilin plan tapşırıqlarına həsr edilmiş 1 saylı əmrlərdə əksini tapır. 
Totalitar recimdən miras qalmış və zənnimizcə yeni iqtisadi şəraitdə  prinsipial əhəmiyyəti 
azalmış bu istehsalat praktikası bir qədər də formal xarakter almışdır. Sovet idarəetmə sistemində 
isə hazırlanan müvafiq əmrlər daha geniş formatda tərtib edilir və burada təhlil edilən göstəricilər 
şəbəkəsi xeyli geniş və daha analitik olurdu. Əmr strukturu, fikir aydınlığı və konkret ünvanlığı 
ilə də seçilirdi. Lakin qəribəlik ondan ibarətdir ki, indiki məqamda milli dilimizdə tərtib edilən 
 
 
38
bu əmr qrammatik və ədəbi baxımdan kasad, göstəricilər palitirası gödək, aşağı məzmunlu, 
qeyri-konkret və daha az həcmlidir. Faktiki olaraq 3 çap vərəqi həcmində geniş məzmunlu 
analitik yönümlü əmrin hazırlanması, heç şübhəsiz ki, 24 saat ərzində mümkün deyildir. 
Məlumdur ki, ilin yekun son iş saatı-31 dekabr 00-dır. Əmrdə qeydiyyat tarixi 2-3 yanvar 
göstərilir. Konstitusiyon Qanuna görə, 1 yanvar və 31 dekabr tarixləri bayram günləri - qeyri-iş 
vaxtıdır. Operativ olaraq bütün yekun informasiyaları 2-3 gün ərzində qəbul etmək imkanı 
yaransa belə, onu bu əmrlərdə göstərilən təhlil spektrində verilməsi müvafiq müddət ərzində 
fiziki qüvvə baxımından qeyri-mümkündür. Yenə də faktiki olaraq 1 nömrəli əmr struktur 
bölmələrə ən azı 2-3 həftə keçdikdən sonra «10-15-ci» əmrlərdən sonra çatdırılır. Bu əmrləri 
təhlil edərkən taftolojı elementlər və ibarələrlə rastlaşırsan. Bundan başqa, narahatedici məqam 
ondan  ibarətdir ki, problemlər keçici olaraq qalır-hər il qaz sisteminin qeyri-təkmilliyi, separator 
qurğularının nasazlığı, vakkum xəttinə qoşulmamalar və digər problematik məsələlər təkrarlanır, 
fərdi məsuliyyət, vəzifə öhdəliklərinin və tapşırıqlarının yerinə yetirilməməsi, iqtisadi cəza 
mexanizmləri əmrdə əksini tapmır. Təhlil və müşahidələr göstərir ki, «köhnə dəbli» təşkilati 
yanaşma yeni iqtisadi sistemdə ənənəvi prinsipləri belə yerinə yetirməyə qabil deyildir. 
İdarəetmədə yeni bazaryönümlü mexanizmlərin menecment, pablik rileyşnz texnologiyalarının, 
daha operativ və çevik bazar seqmentlərinin tətbiqi məqamı çoxdan yetişmişdir. Lakin bütün 
tənqidi məqamlara baxmayaraq təşkilatın iqtisadi-texniki statistikası müəyyən analitik rakusda 
bu mühüm və hələki bu günkü istehsal ritminə uyğun sənəddə geniş ifadəsini tapır. 
2001-ci ildə QNQÇİB-i hasilat tapşırığını 107,1% yerinə yetrilmiş, plandan əlavə 6623 ton 
həcmində neft hasil etmişdir. 1596,2 min ton hasilatın əksər hissəsini-858,9 min tonu NQÇİ-lər 
vermişdir. Müştərək müəssisələrdə bu ildə neft hasilatı ötən illə müqayisədə 15,7% artmış və 
737,3 min ton təşkil etmişdir. Buradakı artım Salyan OYL MM-də əldə edilmiş çox yüksək olan 
hasilat artımı ilə bağlıdır.  Neft hasilatının səviyyəsinin indeksi ötən illə müqayisədə NQÇİ-lər 
üzrə 1,7% (-14611 ton) azalmış, MM-lərdə 15,7% (+100445 ton) artmışdır. Neft təhvilinin 
ümümi səviyyəsi isə 1400 min tona qarşı 1489,4 min ton olmuşdur. Hesabat ilində qaz hasilatı 
tapşırığı 105% yerinə yetrilərək 241531 min kubmetr təşkil etmişdir. NQÇİ-lər üzrə plan 
tapşırığı 104,9%, MM-lər üzrə 105,3% yerinə yetirilmişdir. Qaz təhvili planı isə NQÇİ-lər üzrə 
106,4%, MM-lər üzrə 117,8% olmuşdır. Son 10-15 il ərzində kompleksdə hasilat kəskin şəkildə 
enmişdir. (Əlavə 1-7-də QNQÇİB-nin NQÇİ-ləri üzrə 1985-2001-ci illəri əhatə edən hasilat plan 
tapşırıqlarının yerinə yetirilməsi cədvəlləri verilmişdir.) Ötən əsrin son illərində başlayaraq müəyyən 
hasilat sabitliyinə nail olunsa da bu göstəricilər kompleksin tam potensial imkanlarını ifadə 
etmir. Cədvəl 8-də QNQÇİB-də son 4 ili əhatə edən neft və qaz hasilatı müəssisələr təsnifatında 
verilmişdir. 
Cədvəl 8 
Köhnə istismar sahələrini əhatə edən neftqazçıxarma idarələrində neft-qaz hasilatı 
göstəriciləri (1998-2001-ci illər) 
 
Neft (ton) Qaz (1000 m3) 
NQÇİ-lər 
1998 1999 2000 2001 1998 1999 2000 2001 
Balaxanıneft 232506 237959 232111 223713 9017 9080 961 9189 
Ə.Əmirov adına 97160 97188 105424 105329 38871 40809 39442 39717 
Bibiheybət NQÇİ 136412 138805 140115 135947 22835 21330 21330 21280 
Binəqədineft 131477 116204 129581 122695 15627 15741 15744 15740 
Suraxanıneft 126454 128404 131977 124358 18740 16745 18091 18222 
H.Z.Tağıyev  71426 72615 76129 76376 10000 9055 9712 9225 
Siyəzənneft 72014 61701 58216 61793 46394 37749 39719 38948 
Muradxanlı İNM. 38436 29989 0 8711 500 540 0 1360 
Cəmi NQÇİ-lər 905885 882865 873533 858922 161484 150509 153205 153681 
Anşad Petrol MM 41828 43036 42203 45110 22500 22688 24090 22236 
 
 
39
Qarasu LTD 138715 140775 135374 138955 10350 11295 11048 8545 
Salyan OYL MM 205001 184878 197188 294256 43854 45122 29519 44559 
Azgerneft MM 60363 50614 45734 42028 2500 2500 2500 2066 
BMV OYL İNK  9417 8842 - - - - - - 
Şirvan OYL MM 216678 214702 216333 216928 10112 10382 18990 10444 
Qobustan LTD - - - - - - - - 
Cəmi MM 672002 642847 636832 737277 89816 92527 78047 87850 
Yekun QNQÇİB 1577887 1525712 1510365 1596201 251300 243036 231252 241531 
 
Quruda neftqazçıxarma kompleksinini müasir iqtisadi göstəriciləri təhlil edərək burada 
yeni təsərrüfat quruculuğu prosesində təşəkkül tapmış xarici kapitallı müştərək müəsissələrin 
iqtisadi həyatına da, daha geniş diqqət edilməlidir. Qeyd olunduğu kimi, müxtəlif strukturlu olan 
bu müəssisələrdə fəaliyyət ahəngi heç də proqressiv xarakterli deyildir. MM-lərin quruluşu, 
buradakı fəaliyyət mümkün məlumatlar əsasında aşağıdakı mənzərəni verir: 
«Qarasu» ƏŞ (Azərpetoyl)-əməliyyat şirkəti istismar fondunun 17,7%-i fəaliyyət göstərir. 
Qazma işləri son illərdə aparılmır, fond təzələnmir, neft hasilatının səviyyəsi aşağı düşür. 2001-
ci ildə plan tapşırığı 93,1% yerinə yetrilmişdir. 
«Anşad-Petrol» MM-istismar olunan quyu fondunun sayı 250, fəaliyyətsiz fond 80 sayda 
olaraq ümumi istismar fondunun 32%-i həcmindədir. Müəssisənin bütün fəaliyyəti ərzində 
qazma işləri aparılmamışdır. 2001-ci ildə planın yerinə yetrilməsi təmin edilmişdir. Təsis edildiyi 
vaxtdan  hasilat orta hesabla iki dəfə aşağı enmişdir. 
«Azgerneft» MM-quyu fondu 306, onun da 33,9%-i fəaliyyətsizdir. Qazma işləri 
aparılmamış, quyu fondu dəyişməmiş, neft hasilatının artımına nail olunmamışdır. 2001-ci ildə 
plan tapşırığına 90% əməl edilmiş, kəsir-4672 ton təşkil etmişdir. 
«Şirvanoyl» MMM-2001-ci ildə neft hasilatı tapşırığı 113,2% yerinə yetirmişdir. 2000-ci il 
ərzində müəssisədə qazma işləri aparılmamışdır. Müəssisədə istismar fondu 473, fəaliyyətsiz 
quyu fondu 124-ümumi istismar fondunun 26,2%-ə bərabərdir. 
«Salyanoyl» MMM canlanma müşahidə olunur. 2001-ci ildə hasilat planı yeni qazılan 
quyular hesabına 140% yerinə yetirilmiş və ümumilikdə QNQÇİB-nin illik hasilat plan 
tapşırığının yerinə yetrilməsində əsas həlledici amillərdən olmuşdur. 
«Qobustan» LTD-fəaliyyətini hələlik tam qura bilməmişdir. 
MM-lər üzrə 2001-ci ildə 737,3 min ton neft hasil edilmişdir ki, bu da ümumi birlik üzrə 
neft hasilatını 46,2%-ini təşkil edir. MM-lərdə neftin hazırlanmasında da nöqsanlar vardır. 
Burada təhvil verilən neftin yarısı standartın birinci qrupuna aiddir. Bu da bütün birlik üzrə 
göstəricidən nəzərəçarpacaq dərəcədə xeyli azdır. Bu məqam isə ciddi təhlil obyektinə 
çevrilməlidir. MM-lərdə 2001-ci il il tarixinə istismar fondu 1766 saydadır. Bu da birliyin 
ümumi istismar fondunun həmən ilə nisbətdə 19,7%-ini təşkil edir. Fəaliyyətdə olan quyuların 
sayı 404, ümumi istismar fondunun 22,9%-nə bərabərdir. Qeyd olunduğu kimi, MM-lərdə qazma 
işləri dayanmış və burada heç bir irəliləyiş nəzərə çarpmır. Bununla belə, quyu fondunun da 
azalması prosesi baş verir. QNQÇİB-də hər il hazırlanan illik hesabatlarda MM-lərin fəaliyyəti 
qənaətbəxş hesab edilmir. Burada hasilatın, qazmanın aşağı düşməsi, fondun yeniləşməməsi, 
neftin keyfiyyətinin aşağı olması və digər texniki-iqtisadi göstəricilərin qeyri-qənaətbəxş olduğu 
əks olunur. Birliyin MM-lərə faktiki təsir gücü olmadığından tənqidi qeydlər də həllini tapmır. 
Lakin ədalət naminə qeyd olunmalıdır ki, MM-lərdə məhsulun maya dəyəri, rentabellik 
göstəriciləri NQÇİ-lərə nisbətdə xeyli yüksəkdir. 
Köhnə istismar sahələrin potensialı qiymətləndirilərkən qeyd olunmalıdır ki, müasir 
məqamda bu ərazilərdə 2001-ci ilin yanvarın 1-nə 5574-fəaliyyət quyu fondunun yalnız 2266-sı 
hasilata cəlb edilmişdir. Hasilatın artırılmasında fəaliyyətsiz quyu fondundan səmərəli istifadənin 
əhəmiyyəti danılmazdır. Burada kifayətedici qalıq-3308 quyu sayı mövcuddur. 01.01.2002-ci il 
tarixinə quruda neftqazçıxarma kompleksində fəaliyyətdə olan quyu fondu 5554 olmuşdur. 
Hasilat tapşırığını əsasən keçici quyular kateqoriyası təmin edir. 2001-ci ildə keçici quyulardan 
1497,6 min ton neft hasil edilmişdir ki, bu da ümumi hasilatın 93,8%-nə bərabərdir. Fəaliyyətsiz 
 
 
40
fonddakı quyulardan 68702 ton, qazmadan alınan quyulardan isə 29872 ton neft hasil edilmişdir. 
Bu dövrdə qazmadan nəzərdə tutulmuş 45 quyu əvəzinə 33, fəaliyyətsiz fonddan 390 əvəzinə 
337 quyu istismara verilmişdir. Maliyyə, təchizat, texnoloji çətinliklər quyu fondunun 
dinamikasında əks olunur. Hər il ümumi quyu fondunun azalması ilə yanaşı, eyni zamanda 
fəaliyyətsiz quyu fondunun da çəkisi artır. 2001-ci ildə ümumilikdə fəaliyyətsiz quyu fondu 
istismar fondunun 40,9%-i təşkil etmişdir. Bu göstərici H.Z.Tağıyev adına NQÇİ-də 55,3%, 
Binəqədineft NQÇİ-də 49,8%, Suraxanıneft NQÇİ-də 53,8%, müştərək müəssisələrdən 
Azgerneftdə 33,9%, Anşad-Petrolda 35,8% olmuşdur. 
2001-ci ildə QNQÇİB-də 1489 min ton neft hazırlanaraq dövlətə təhvil verilmişdir. Bu 
neftin 71,7%-i birinci, 28,1%-i ikinci, 0,2%-i üçüncü standart qruplarına uyğun olmuşdur. Qeyd 
etmək lazımdır ki, neftin hazırlanmasında dövlət standartları nomenklaturası qəbul edilsə də, bu 
prosesdə də müəyyən formallıq nəzərə çarpır. Standart qruplar keyfiyyət göstəricisinə görə, 
dəyərləndirmədiyindən və standartın yüksəldilməsi motivləşmiş sxem üzrə 
mükafatlandırılmadığından belə təsnifat da nəinki statistik, həm də həyati mahiyyəti itirmiş olur. 
Neft hazırlayanlar və ümumilikdə NQÇİ-lər, standart fərqinin iqtisadi əhəmiyyətini hiss 
etmədiklərindən bu keyfiyyətin yüksəldilməsində xüsusi səylər də göstərmirlər. Qeyd etməliyik 
ki, neftin hazırlanması mürəkkəb texnoloji bir prosesdir. Bununla belə, qeyd etməliyik ki, neftin 
keyfiyyət çaları MM-lərdə NQÇİ-lərə nisbətdə daha aşağıdır. Neft mədənlərində neftin və qazın 
yığılması və hazırlanması sistemləri və avadanlıqları uzunmüddətli istismarda renovasiyaya 
uğramadığı üçün yararsız hala düşmüşdür. Bu da prosesin texniki-iqtisadi göstəricilərini xeyli 
pisləşdirmişdir. 
Azərbaycan neft-qaz sənayesində avadanlıq və texnologiyaların köhnəliliyi, digər dünya 
standartlarına qeyri-adekvatlığı ilə yanaşı, lay təzyiqinin müasir metodları konteksində geriliyi 
də vardır. Bununla belə, qeyd olunmalıdır ki, köhnə standartlı enerjitutumlu komplekslər 
Qərbdəki müasir analoqlarından 4-5 dəfə artıq məsrəflidirlər. 2001-ci ildə hasilatı sabit saxlamaq 
üçün 7694 geoloji-texniki tədbir əvəzinə 8932 sayda-plandan 11,6% çox həyata keçirilmiş, 
onlardan 6681-i səmərə verərək 258342,6 ton əlavə neft hasilatına imkan yaratmışdır. Lay 
təzyiqini saxlamaq üçün laylara vurulan 3598,7 min kubmetr su hesabına 91,587 ton, 314 quyu 
dibinə təsir metodları nəticəsində isə 12560 ton əlavə neft əldə edilmişdir. 
İstehsalat kompleksində 2001-ci ildə qazma üzrə plan tapşırığına 35,8% əməl edilmiş, 
nəzərdə tutulmuş 84200 metr əvəzinə, 30200 metr qazma işi görülmüşdür. Bu göstəricilər 
istismar və kəşfiyyat qazması üzrə müvafiq olaraq 36,7%, 77200, 28336 metr və 26,6%, 7000, 
1864 metr həcmindədir. Quyu inşasının başa çatdırılması tapşırığını 56,1% yerinə yetirilərək 57 
quyu əvəzinə 32 quyu tikilib təhvil verilmişdir. İnşası başa çatan quyulardan yalnız biri kəşfiyyat 
qazmasına aiddir. Aşağı hədli qazma tapşırığının yerinə yetirilməməsi maddi-texniki çətinliklərlə 
izah edilir. Belə ki, 2001-ci ildə 55,9% qeyri-məhsuldar vaxtın 54,7%-ni təşkilati 
boşdayanmalar, 2000-ci ildə isə bu göstərici müvafiq olaraq 50,7% və 49,2% təşkil etmişdir. 
Ləğv olunmuş quyulardan 2001-ci ildə 16083 metr, 2000-ci ildə 13328 metr qoruyucu kəmər 
çıxarılmış, onların əksəriyyəti inşa edilmiş quyularda istismar və texniki kəmər kimi 
işlədilmişdir. İstismar qazmasının nəticələrinin təhlili göstərir ki, yeni qazılmış quyularla fondun 
təzələnməsi neft hasilatının səviyyəsinin saxlanılması və artırılmasında ən əsas ehtiyat 
mənbəyidir. 
İstehsal xərclərində dəyişən xərclərin miqdarı artmaya meyllidir. Bu göstərici özünü neftin 
hasilatında əlavə xərclərin çəkisinin ağırlaşan, mürəkkəbləşən geoloji dağ-mədən şəraitinə görə, 
artması ilə əlaqədardır. Bəzən bu tədbirlər kəmiyyət göstəricisinə görə, plan tapşırıqlarından az 
olsa da maliyyə tutumu baxımından mövcud limitləri üstələyir. Texnoloji itkilər normativi də 
yerinə yetirilmir. Reagentlərin sərfi yüksək olaraq qalır. QNQÇİB-də 2000-ci ildə orta gündəlik 
hasilatı 4127, o cümlədən, fontan üsulu ilə 159, kompressorla 188, nasoslarla 3779 ton təşkil 
etmişdir. Bu müddət ərzində bir işləyən quyunun gündəlik orta hasilatı cəmi 10,4, o cümlədən, 
NQÇİ-lər üzrə 10,7, MM-lər üzrə 9,4 ton olmuşdur. Müvafiq göstərici çıxarma üsulları ilə ŞDN 
0,6, EDN 1,2, fontan 1,3, kompressor üzrə isə 4,3 tondur, Bu göstəriciləri yüksək hesab etmək 
 
 
41
olmaz. Həmən ildə neft quyularının təmirarası müddəti gün hesabı ilə aşağıdakı kimi olmuşdur: 
ŞDN-39,4, EDN-53,5, EDDN-98,4, fontan 1143,7, kompressor-98,4, ümumi 41,6. 
Mədənlərdə normal iş rejiminin təminatı material və avadanlıq tələblərini yerinə 
yetirilməsindən asılıdır. Bu sahədə gərginlik hələ də qalmaqdadır. Nasos-kompressor boruları, 
nasos ştanqları ilə təminatı 10-20% təşkil edir. Dərinlik nasosları ilə təminat qaydaya düşsə də, 
burada bir mövcud nüansı qeyd etmək zərurəti yaranmışdır. Belə ki, ŞDN nasosları istehsalat 
birliyinin tabeçiliyində və respublika zavodlarında istehsal edildiyi halda çox zaman bu üsulla 
hasil edilən neftin faktiki maya dəyərində xaricdən alınan EDN tipli nasosların qiymətləri tətbiq 
edililir. Bu uçot təhrifi həmin maya dəyəri komponentinin tutumunu xeyli yüksəldir. Nəticədə 
xərclərin qeri-adekvat həcmi artır, iqtisadi dissonans yaranır. Fikrimizcə istismar metodları üzrə 
maya dəyərinə yaranan belə qeyri-mütənasiblik praktiki meydanda araşdırılmalı onun qəti 
normativ meyarları müəyyən olunmalı və tənzimlənməlidir. 
İstehsalat birliyinə daxil olan operativ məlumatlar göstərir ki, hesabat ilində hər gün yeraltı 
təmir gözləyən quyuların sayı azalmaya meyllidir. Hər bir iş günü ərzində quyulardan orta 
hesabla 120-140 yeraltı təmir işləri aparılır. İndi quyuların bir təmir üzrə orta davamiyyəti yeraltı 
təmirdə 17,1 saat əsaslı təmirdə orta hesabla 9-10 günə bərabər tutulur. Təmir müddətlərinin 
azaldılması üçün müasir texnikanın mütərəqqi metodların tətbiqinə böyük ehtiyac vardır. Təmir 
prosesində müəyyən müsbət meyllər təzahür etsə də, digər çatışmazlıqlar, boşdayanmalar təkrar, 
təmir halları hələ də qalmaqdadır. 2001-ci ildə təkrar təmirlər bütün yeraltı təmirlərin orta 
hesabla 2%-inə bərabər olmuşdur. Bunu da ştanqlı dərinlik nasoslarının aşağı keyfiyyətliliyi, 
borularda sızmaların dəqiq yerinin müəyyən olunmaması, qum tıxacının təkrar yuyulması və 
digər səbəblərlə bağlamaq olar. Quyuların yeraltı təmirində isə boşdayanmalar qaldırıcı 
mexanizmlərin köhnəliyi, onların maddi-texniki təminatının aşağı səviyyəliliyi ilə əlaqələndirilir. 
Bu isə öz növbəsində yeraltı təmir xərclərini xeyli artırmışdır. İndi yeraltı təmirin maya dəyəri 
NQÇİ-lər üzrə 928,8 min manat təşkil edir. Əsasli təmirə çəkilən xərclər isə ötən muddətlərə 
nisbətdə xeyli yüksəlmişdir. Təkcə 2001-ci ildə bir əsaslı təmir xərci 2000-ci ilə nisbətdə 31,5 
min manat artmışdır. 
Quruda neftqazçıxarma kompleksində səmərəli istehsal davamiyyəti üçün resursar kifayət 
qədərdir. Lakin bir qədər keçid prosesinin özəlliklərindən və bir qədər də iqtisadi modelləşmə 
qeyri-mükəmməliyi ilə əlaqədar iqtisadiyyatda kök salmış ödəməmələr sindromu nəhəng istehsal 
birliyini çevik ödənişqabiliyyətindən məhrum etmişdir. Faktiki dövriyyə vəsaitlərini əldə 
olmaması cari təsərrüfat problemlərinin operativ həllini məhdudlaşdırmışdır. Bununla belə, 
dövləti rüsxətlə problemin tez zamanlı həllinə də nail olmaq mümkündür. Likvid kapital 
resursları taktiki əməliyyatlar aparmaq məqsədi ilə maliyyə resurslarına çevrilmə imkanlıdır. 
Belə olan şəraitdə kompleks daxili disbalansı tarazlaşdırmaqla istehsal artımı əldə ediləcəkdir. 
Bu isə öz növbəsində quruda neftqazçıxarma kompleksində istehsal şəraitini yaxşılaşdıracaq, 
onun texniki-iqtisadi göstəricilərini daha rəvan edəcəkdir. 
 
 
42
III FƏSİL 
İNTEREKONOMİK GERÇƏKLİK VƏ QLOBALLAŞMA 
TƏZADLARI  
 
3.1. Çağdaş sivlizasiyon mərhələ və qlobal axın 
 
İqtisadiyyat öz ev-ekosunda təsərrüfat aparmaq bacarığı kimi əzəli qayəsini itirmiş və 
çağdaş zamanda cahanı dövr edən mahiyyət almışdır. İndi ən konservativ təcrid olunanan ölkələr 
belə qlobal təzahürlərlə hesablaşmaq zorunda qalmışlar. Məhz bu baxımdan da neft biznesi ilə 
müasir məqamda məşğul olma da qlobal sivlizasiyon gerçəklikləri nəzərə almadan səmərə 
verməz. İlk baxışda vizul lokal görünən köhnə istismar sahələrində hasilat strategiyasına xarici 
qlobal təsirlərin nuffuz effekti nə qədər əsaslı ola bilər? Fəqət açıq iqtisadiyyat quruculuğunu 
seçim edən ölkə resurs bazarında münasibətlər, xammal qıtlığı, qlobal böhranlar kimi mütləq 
hadisələr sferasında dişardan daim madditutumlu sədalar alacağı şübhə doğurmamalıdır. Digər 
tərəfdən qeyd olunduğu kimi, qlobal axının gücü sərt özünə qapılan daxili iqtisadi modelləri belə 
aşmaq iqtidarındadır. Planetin müxtəlif guşələrində yaşamaqlarına baxmayaraq sivlizasiyanın 
müasir mərhələsində insanlar qarşılıqlı aslılılıq və sıx təmaslar sistemində hərəkət etmək 
dövriyyəsinə qoşulmuşlar. Ən uzaq məmləkətlərdəki hadisələr indi hamıya təsir etmədədir. 
Qloballaşma təzə hadisə olmasa da onun yüksək surəti bizə aydın görünür. Qloballaşma texnoloji 
nailiyyətləri, iqtisadi inkişafı stimullaşdırır. Bu baxımdan  bütün bu real təzahür və dinamiz 
meyllərinin, bəşəri sivlizasiyanın tarixi inkişaf mərhələlərinin, müasir cəmiyyət obrazının 
strukturunun tədqiqi neft strategiyasının daha uğurlu addımlamasına yardımçı olacaqdır. 
Yaşadığımız çağdaş zamanda planetin əsas aparıcı qüvvəsininin postindustrial təsərrüfatlı 
olması və bu əsnada güclənən qlobal axın hər bir ölkənin siyasi oriyentasiyasından asılı 
olmayaraq, onun sosial-iqtisadi tərəqqisində əks olunur. Əski Sovetlər ölkəsində marksizm-
leninizm və müəyyən qədər də ehkamçı meyllər təməlində formalaşan ictimai elmlər bəşəri 
inkişafda formasiyon yanaşmanın üstünlüyü üzərində bərqərar olmuşdur. Cəmiyyət 
quruculuğunun ibtidai ijma formasından kommunizmə qədər qurulan nərdivan boyunca 
antiqonist siniflərin mübarizəsini əks etdirən bu yanaşma müəyyən mənada qüsurlu görünsə də, 
dəyişən bir neçə nəslin təfəkkürünə hakim kəsilmişdir. Cəmiyyət sferasına formasiyon yanaşma 
ictimai inkişafı müəyyən mərhələdə əməyin ictimai bölgüsünun zaman və mühit uyğunluqlarına 
qeyri-müqabil etmişdir. Qərbin ortadoksal nümunələri əsasında isə cəmiyyətin inkişaf tarixinin 
klassikləşmiş digər paradiqması formalaşmışdır. Liberal dəyərləri prioritet qəbul edən müasir 
iqtisadi-demokratik sistemlər məhz sivilizasiyon struktur nümunəli cəmiyyət quruculuğuna 
ehtiram nümayiş etdirirlər. Sivlizasiyon bölgü beynəlxalq ticari əlaqələri, əməkdaşlığın 
genişləndirilməsində diplomatik biznes manevrləri üçün həyati əhəmiyyətlidir. Müvafiq 
sivlizasiyon yanaşma cəmiyyətin inkişafını üç tipik-ənənəvi, industrial və postindustrial formada 
təsnif etmişdir. Əsas resursları torpaq və təbii xammal olan, primitiv əl texnologiyası üzərində 
qurulan ənənəvi cəmiyyət kapitalizmə qədər dövrü əhatə edərək neolit epoxasında aqrar 
inqilablar zamanında yetişmişdir. Əl əməyini sıxışdıran maşın mexanizmlərin əmələ gəlməsi, 
genişlənən və çoxçeşidli emal prosesi, texnoloji inqilablar kapital dünyasının hakim kəsildiyi 
industrial yeni tipli cəmiyyət ənənəvi ictimai quruluşu əvəz etmişdir. Çağdaş zamanda isə ötən 
əsrin sonlarında qloballaşma kontekstində formalaşan, mühüm mənəvi energetik resursu insan 
biliyi və informasiyada ehtivada bulunan yeni postindindustrial cəmiyyət quruculuğu həyatımıza 
daxil olmuşdur. Xidmətin sferasının genişlənməsi, istehsalın müəyyən məhdudlaşması, 
deindustrializasiya, deurbanizasiya ilə müşayiət olunan yeni tipik cəmiyyət obrazlı deyimdə 
Teylorun əməyin təşkili formasını daha mülayim məşğulluğa çevirərək texniki dünyanı sosial 
dünya ilə əvəz etməyə istiqamət götürmüşdür. Bununla belə,  cəmiyyət və dövlət qruculuğunun 
müasir təsnifat spektri sivilizasiyon yanaşmada ənənəvi-patriarxal, avtoritar, liberal-demokratik-
bazar təsisatlı, azad rəqabətli bazar iqtisadiyyatı-xalis kapitalizm, müasir bazar iqtisadiyyatı, 
qeyri-bazar sistemi, inzibati komanda kimi daha geniş formalara malikdir. 
 
 
43
Bəşər cəmiyyətinin inkişafı dünya təsərrüfatının ayrı-ayrı sahələrinin yerləşməsi, iqtisadi 
yüksəliş və enmə tendensiyasının çoxsaylı təbii və ictimai amilləri ilə qarşılıqlı münasibətlərdə 
və uzlaşmalarda pərvəriş tapır. Təcrübə göstərir ki, hər bir ölkə dünyanın ümumi 
qanunauyğunluqlarında özünəməxsusluğu ilə əks olunur. Dinamik meyllər ümumi konyuktura 
ilə həmişə adekvatlıq təşkil etmir. Formalaşan iqtisadi keçid və əks-keçid cəmiyyətin inkişafına, 
əməyin coğrafi bölgüsünə yeni konturlar gətirir. Keçmişin tələb və metodlarının dəyişkənliyi, 
əsaslı dərəcədə indi qlobal axının miqyası, ekoloji meyllər, texniki nailiyyətlərlə şərtlənir. Sosial 
ədalət normalarını nəzərə almayan bazarın təbii qanunları da yeni iqtisadi tərəqqini öz prinsipləri 
əsasında qloballaşdırır. Dünya iqtisadiyyatı istənilən ölkənin milli təsərrüfatına əhəmiyyətli təsir 
göstərir. Bununla belə o, özünün məxsusi problemlərindən də tam təcrid olunmamışdır. Dünya 
təsərrüfatının, əmtəə və xidmətlərin, kapital və işçi qüvvəsinin, biliyin təcəssümündə vahid 
bazara çevrilməsi-qloballaşmada özünün müsbət və mənfi cəhətləri ilə sürətlə həyatımıza daxil 
olmaqdadır. Mahiyyətcə beynəlmilləşmənin yüksək fazası kimi o, həm də müəyyən mənada 
dünyada yoxsulluğun artmasına zəmin yaradır və bu əsnada yerlərdə çoxlu protestlərlə müşayiət 
olunur. Qloballaşdırma həm də daha çox kriminal sindikatlara gəlir gətirir. Son illərdə dünyanın 
əksər regionlarında, xüsusən Avroatlantik məkanda, hətta bir çox üçüncü ölkələrdə belə 
qloballaşma obrazlı deyimində xalq tərəfindən daşqalaq edilir. Əksər ölkələrdə qloballaşmaya 
yönələn üsyan artıq ürəklərdə kök salmışdır. Vətənpərvər fərdiyyəçilər milli məhsul istehsalına 
keyfiyyət və möhkəmlik gətirərək onu sıxışdırmaq cəhdlərini artırmışlar. Qloballaşma və ya 
franız kökdə mondializm «ənənəviçiliklə» əks qütbdə dayanır. Mondinalizmin məqsədini yalnız 
qlobal ideoloji məkfurədə, irqi, milli dini təsnifat olmadan və sonda hətta cinsi bölgüyə də etiraz 
edən prinsiplər təşkil edir. Əlbətdə burada etiraz ediləcək çılğın məqamlar yetərlidir. 
Kapitalın sürətli artımının məşğulluğun məhsul vahidinə nisbətini əhəmiyyətli ixtisarı, 
dövriyyə və istehsalın kompüterləşməsi, nəzarət və qərar qəbuletmə imkanlarının məsafə 
asılılığından çıxması köhnə hakim tipli müəssisənin strukturuna, əməyin coğrafi bölgüsünə ciddi 
təsir etmişdir. Müasir mərhələdə ABŞ, Yaponiya da elmi tərəqqiyə xərclənən pulların 
adambaşına düşən bölgüsü 600 ABŞ dolları həddini aşmışdır. Bu sahədə Qərbi Avropa ölkələri 
də əhəmiyyətli mövqedədirlər. İndi konqlamerant çoxmilli, multnasional, transnasional qlobal 
korporativ, xüsuslu TMK adlanan nəhəng beynəlxalq qurumlar bu keyfiyyətləri ifadə edən 
təsiredici nüfuzları, çoxmilyardlıq investisiyon qüdrətləri ilə qloballaşma prosesini 
stimullaşdırırlar. Hərtərəfli mühafizə sistemləri, yüksək madi-texniki baza ilə təchiz edilmiş 
elmi-tədqiqat institutları, laboratoriyaları, konstruktor büroları TMK-nın artan potensialını, 
rəqabət qüdrətini təmin edir. Belə strateji istiqamət milli kapitalın fəaliyyətinin 
beynəlmiləlləşdirilməsi, transmilli kapitalın maraqlarının qloballaşması ilə və əvəzlənməsini 
gerçəkləşdirir. Hazırda dünya təsərrüfatının mühüm mexanizmi kimi onlar ÜDM-in 20-25%-nə 
malik olmaqla beynəlmilləşmənin əsas hərəkətverici qüvvəsinin özəyində dayanırlar. 
Qloballaşma ilə yanaşı regionlaşma da özünü güclü şəkildə büruzə verməkdədir. Sovetlər İttifaqı 
və sosialist düşərgəsinin dağılması yeni regional birliklərin yaranmasına rəvac vermişdir. Yeni 
müstəqil dövlətlər açıq iqtisadiyyat qurmaq yolunda qəti addımlarını regional əməkdaşlıqda 
möhkəmlədirlər. Dialektik məntiqin təsdiqi kimi beynəlxalq aləmdən XX əsrin iki fövqəl 
dövlətindən biri-Sovetlər İttifaqının çökməsi birqütblü ABŞ inhisarçılığının 
təkhakimiyyətliliyinə rəvac versə də, Rusiya-Çin regional strateji alyansı ehtimal ki, 
çoxqütblükdə yeni təzahür olacaqdır. 
Qloballaşmanı tədqiq edən Qlobalistika özünün iki onillik mövcudluğu tarixində 
predmetinin konturlarını qəti müəyyən etməmişdir. Beynəlmiləlləşmə prosesinin yeni mərhələsi 
kimi qloballaşma yeni, qabaqcıl inkişafı təmsil edir. Qlobalistika gənjlik çağlarını yaşasa da, 
qloballaşdırmanın ilk təzahürləri ondan öncə, hələ ötən əsrin 30-cu illərində ABŞ-dan səmt alan 
böyük depressiya-ümumdünya kapitalizminin böhranı ilə başlamışdır. Bu böhran planetin əksər 
hissəsini əhatə edərək beynəlxalq ticarəti sıxıntılara, ümumi proteksionizmi residivə-geri 
qayıtmaya məruz qoymuşdur. İkinci dəfə, 1971-ci ilin avqustunda ABŞ-ın valyuta sistemində 
bliskrik böhran dolların qızıl təmayüllü  standartını laxladaraq, onu liberal suveren zolağa 
 
 
44
çıxarmış və bu olay əksər dünya ölkələrinin iqtisadiyyatına ciddi təsir göstərmişdir. Növbəti 
qlobal iqtisadi şok neft cəbhəsində 1973-1974-cü illər qiymət böhranı ilə əks-səda doğurmuşdur. 
Qiymət qalxmaları bir tərəfdən energetik aclıq, digər tərəfdən istehsalçıları izafi maliyyə 
resursları ilə silahlanmasına gətirmişdir. 1982-ci ilin yeni qlobal şoku təkrarən neft 
ixracatçılarının davranışları ilə bağlı olmuşdur. Belə ki, ixracatçı ölkələr bir tərəfdən izafi neft 
dollarını böyük təkrar dövriyyəyə qatma təşəbbüsləri, digər tərəfdən isə bu məbləqlərin Qərbin 
şəxsi iri bankları vasitəsilə inkişaf etməkdə olan ölkələrə ötürülməsi yeni dünyəvi böhrana 
gətirmiş və bir çox dövlətlər elə indiyəcən bu sıxıntılardan qurtula bilməmişlər. Nəhəng borclar 
ağır yük kimi milli iqtisadiyyatın inkişafını ləngidən başlıca maneəyə çevrilmişdir. 
Son illər Cənub-Şərqi Asiyada, Rusiyada Braziliyada baş verən maliyyə böhranları yeni 
qlobal nəticələrə səbəb olmuşdur. BVF bu olaylara mülayimlik gətirmək məqsədilə yeni 
mühafizə çətrinin inşası axtarışındadır.  
 
Mövcud maliyyə problemlərinin həllində ötən əsrin sonlarında 
telekommunikasiyon sistemdəki inqilablar 24 saatlıq fasiləsiz davamlı fəaliyyət 
göstərən maliyyə bazarının yaranmasına səbəb olmuşdur. Müvafiq «nou-xau»lar hər 
gün 1,3-1,5 milyard dollar həcmindən möhtəşəm likvid resurslarının dövriyyəsini 
təmin edir. Bu nəhəng maliyyə dənizində işbazlar məzənnə dəyişikliklərinə rəğmən 
arbitrac oyunu da aparırlar. Lakin «vahid qiymət qanunu» və ya «orbitrac prosesi» 
heç də həmişə bu niyyətləri reallığa çevirmir. Bələ bir fikir də hakimdir ki, müasir 
sivlizasiya mərhələsində maliyyə, təşkilati, ideoloji sapların başlanğıcı Amerikaya 
gedir. 
 
Qlobal problemlərin tədqiqini aparan çoxsaylı beynəlxalq miqyaslı təşkilatlar mövcuddur. 
Bu sırada qeyri-formal səciyyəvi dünyəvi qeyri-hökumət təşkilat kimi Roma klubunun 
beynəlxalq ictimaiyyətdə böyük nüfuz sahibinə çevrilmişdir. «Qlobal düşün lokol hərəkət et» 
prinsipini 30 ildən çox rəhbər tutaraq 1968-ci ildən fəaliyyət göstərən klubun üzvləri sırasında 
çoxsaylı sahibkarlar, siyasi xadimlər, alimlər, etibarlı ekspertlər, mədəniyyət nümayəndələri, 
yüksəkvəzifəlilər vardır. Məqsəd və məramı Kürreyi ərzin resurslarının fiziki məhdudluğu ilə 
bağlı «bəşəri çətinliklər»in elmi təhlilini aparmaq, planetar kritik situasiyalarda «həyacan təbili» 
səsləndirmək, «işlərin idraklı gedişinə» nail olmada ictimaiyyətə «qlobal tarazlığın» əldə 
edilməsində hansı ölçü və tədbirləri gerçəkləşdirmək yollarını göstərmək və habelə ümumilikdə 
problemin həllində müvafiq metodika vermək dayanır. Siyasi doktrinalar formalaşdırmayan elm, 
təhsil, ətraf mühit və iqtisadiyyatla bağlı aktual məsələlər üzrə dialoqa çağırış edən Roma klubu 
bəşəriyyət qarşısında dayanan çətin problemləri aşkarlaması və onun həlli strategiyasını işləmək 
kimi, şərəfli missiyanı həyata keçirir.  
XX əsrin 60-70-ci illərindən başlayaraq dünya inkişafının proqnozlaşdırılması daha aktual 
səciyyə daşımağa başlamışdır. Bu ərəfə energetik, ərzaq, xammal, ekoloji problemlər prioritetliyi 
ilə daha da qabarıqlaşmış, dünya ölkələri və xalqlarının geniş maraq dairəsinə daxil olmuşdur. 
Müasir texnokratik problemlər yalnız birgə səylərin səfərbərliyi ilə səmərəli həllinə qovuşur. 
Ümbəşəri problemlər Roma klubunun dövrü hazırladığı məruzələrdə əksini tapır. Belə məşhur 
məruzələrdən bir də uzun müddət araşdırılan, təkrar tədqiqat obyekti olan «artım sərhədləri» 
mövzusu olmuşdur. ABŞ professoru, kibernetik  D.L.Medouza7 «Dünya dinamikisı» (1971) 
əsərində XXI əsrdə mümkün qlobal faciələrin, demoqrafik sarsıntıların baş verəcəyini, resurslar 
potensialının tükənəcəyinə diqqət yönəltmiş və sonradan BMT-nin tanınmış iqtisadçı alim 
V.Leyontevin başçılığı ilə ekspertlər qrupu bu ideyalara tənqidi yanaşaraq «Dünya 
iqtisadiyyatının gələcəyi» adlı yeni layihə işləmişlər. V.Leyontev təsdiqləmişdir ki, əhali artımı 
eksponensial proses və partlayış deyildir. Alimin fikrincə 2025-ci ilə qədər artım proqressiv 
olacaq və üçüncü dünya ölkələrində sabitləşmə 2075-ci ildə yaranacaqdır. 
 
                                                 
7 «Римский клуб». http://www.ptpu.ru/issues. 
 
 
45
1977-ci ildə ABŞ sosioloqu E.Laslo Roma klubu üçün hazırladığı «Qlobal məqsədlər və 
dünyəvi həmrəylik» məruzəsində «insan faktoru» primatını önə çəkmişdir. Bununla o, 
çətinlikləri insan xaricində deyil, onun daxilində axtarmağa üstünlük vermişdir. Onun fikrincə 
insanların müvafiq psixi keyfiyyətlərinin inkişafı sivlizasiyanın material şəraitini köklü 
dəyişikliklərə uğradacaq, «psixologizm və subyektivizm», «elm və dində liderlik» inkişaf 
ssenarisini «həqiqət yoluna» çıxaracaqdır. İnsan faktoru problemi sonradan, 1990-cı ildə BMT 
tərəfindən önə çəkilmişdir. 
Müəlliflər qrupu tərəfindən hazırlanaraq Roma klubunun qəbul etdiyi 1995-ci ildə 
dövriyyəyə buraxılan, «Faktor dörd»8 adlanan məruzə daha rəğbətli olmuşdur. Yüksək 
sivlizasiyon qənaətçilik və səmərəlilik amillərini təsərrüfat həyatının bütün guşələrində rəhbər 
tutan kitab halına salınmış məruzə həqiqi mənada əsl elmi bestsellərə çevrilmişdir. «Xərclər yarı-
verim ikiqat» prinsipli «Faktor dörd» anlamı resurslardan rasional istifadədə uğurlu həll 
metodikasıdır. 
 
Hollandiya bol təbii qaz ölkəsidir. İsixanalarda küllü miqdarda qaz 
yandırılaraq tərəvəz, gül-çiçək yetişdirilir. «Faktor dörd» anlamına görə, mühüm 
təbii resurs qaza qənaət edərək istehsal edilən məhsulları öz təbii ahəngində yetişən 
ölkələrdən hazır almaq mümkündür. «Faktor dörd» prinsipi məhz belə dissonansların 
təjridini missiyasının leymotivinə çevirmişdir. 
Digər bir mənada. «Faktor dörd» prinsipi ilə bağlı əks tendensiyada «xərclər 
yarını» inkişaf etmiş ölkələrin sakinlərinin, «ikiqat verimi» isə kasıb məmləkətlərin 
xalqlarının qazanacağı kimi acı meyl perspektivi də ehtimal oluna bilər. 
 
Qlobal bazarlar təkcə iqtisadi aspektdə deyil, sivilizasiyanın digər spektrlərində də işıq 
verir. Soyuq müharibə, demokratik, hüquqi islahatlar, elmi mədəni əlaqələr buna misaldır. Bütün 
mürəkkəb sistemlər texnoloji, bioloji, sosial-iqtisadi olması fərqinə varmadan zaman çevrəsində 
dövr edir. Yaranış, inkişaf, fəaliyyət, deqradasiya, qeyb və dəyişmə vaxt çərçivəsində cərəyan 
olunur. Neftqazçıxarma sənayesi də bir sistem kimi bu xüsusiyyətlərdən istisna deyildir. Bu 
baxımdan neft sənayesinin uzunmüddətli işlənməsi planı lokal aspektlərlə yanaşı, qlobal 
prioritetləri rəhbər tutan konseptual xarakter daşımalıdır. Qloballaşma bir daha isbat edir ki, biz 
hamımız eyni gəminin sərnişinləriyik və onun uğurlu irəliləyişi eynən hamıdan asılıdır. 
 
 
3.2. Planetin karbohidrogen potensiali və qlobal energetik şəbəkə 
 
Dünya iqtisadiyyatında mineral-xammal sektoru sənaye istehsalı və energetikasının əsas 
bazasını təşkil edir. Xammal istehsalı və istehlakının dəyişkənliyi beynəlxalq  ticarətdə sosial-
iqtisadi duruma sirayət etməklə yanaşı, həm də qlobal kontekstdə dünya resurslar arsenalına təsir 
göstərir. Son dövrlərin statistikasına görə, hər il 13-14 milyard ton təbii ehtiyat üzvi yanacağa 
çevrilir. Energetik istehlakda neft-qaz resursları əhəmiyyətli mövqedə dayanır. Çin və Hindistan 
istisna olmaqla, bu nisbət dünyanın bütün nəhəng ölkə və regionlarında üstünlük təşkil edir. 
Neft-qaz resurslarının aparıcı üstünlüyü onların axtarış-kəşfiyyat, hasilat-istismar dinamikasına 
da təsir edir. 
Texnoloji nailiyyətlər neftin laydan çıxarma əmsalını dünya üzrə orta çəkidə 40%-ə 
yaxınlaşdırmışdır. Əvvəllər texnikanın əlçatmaz rentabelsiz hesab edildiyi rayonlarda, dənizin 
dərin qatlarında neft-qaz ehtiyatlarının mənimsənilməsi reallığa çevrilir. Neft-qaz resurslarının 
arealı daim coğrafi, statistik dəyişikliklərə məruz qalır. Qiymətləndirmədə ümumi ehtiyatları bir 
trilyon ton hesablanan, orta və yüngül neft ehtiyatlarını bir neçə dəfə üstələyən ağır neft və təbii 
bitumun hasilatında çətinliklər fəth edilir. Yeni texnologiyalar bu yanacaq çeşidinin illik 
hasilatını orta hesabla 500 milyon tona yüksəltmişdir. Belə hasilat isə əsasən üçüncü metodlar 
                                                 
8 «Фактор четырые». http://demvv.narod.ru/book.htm. 
 
 
46
daha çox termik, elektromaqnit, kimyəvi, mikrobioloji üsullarla reallaşır. Bu enerjidaşıyıcıları 
XXI əsrin mühüm energetik bazası kimi dəyərləndirilir və onların səmərəli işlənməsi problemləri 
geniş tədqiq olunur. Neftin digər əvəzləyiciləri də çoxdan tədqiqat və axtarış mövzusudur. Bu 
sırada karbohidrogenləri əvəzləyən karbohidrat strukturlu etanol daha çox diqqəti cəlb edir. Hər 
il yeni-yeni neftli-qazlı ərazilər istehlak mənbəyinə çevrilir. Müasir mərhələdə axtarış-kəşfiyyat 
prosesi daha zəngin və iri yataqların mənimsənilməsinə köklənmişdir.  
Dünya iqtisadi artımı indi hər il daha çox enerji resurslarının mənimsənilməsi ilə təmin 
olunur. Neftə olan tələb mütəmadi olaraq artır. Yaxın onilliklərdə neft və qaza olan tələbin əksər 
hissəsi iqtisadi əməkdaşlıq təşkilati ölkələrinin payına düşəcək və istehlakda Asiya regionu daha 
çox fərqlənəcəkdir. Təbii ki, nəhəng yataqlar əlverişli iqtisadi mühit üçün əsas zəmindir. 
Dünyanın mövcud 28 min neft yatağının çox cüzi bir hissəsi nəhənglər qrupuna aiddir ki, burada 
da planetin əksər ehtiyatları cəmləşmişdir. Ümumiyyətlə, ehtiyatların yerləşməsi, emalı və 
istehlakına çoxqütblük xasdır. Şübhəsiz ki, bu xüsusiyyət daha çox nəhənglər üçün səciyyəvidir. 
Mürəkkəb açıq dinamik sistem olan neft yatağı öz parametrlərini tez dəyişən təbii ritmlik, 
kosmik texnoloji proseslər hesabına təbəllüdatlara uğradır. 
Neft Azərbaycan iqtisadiyyatının əsas seqmenti kimi qalmaqda davam edir. Azərbaycanın 
neft-qaz sənayesinin dünya neft biznesindən ayrılıqda perspektiv təyinatını vermək mümkün 
deyildir. Milli neft-qaz sənayesinin inkişafını məhz inteqrasiyada və dünya neft ticarətində kök 
salmada dəyərləndirmək olar. Bu dəyərləndirmə isə dünya neft-qaz, ümumilikdə energetik 
balansının və sahənin strukturu, infrastrukturunu təhlil etmədən, qiymətləndirmədən keçir. 
Neft iqtisadiyyatı və digər görüntüdə neft biznesi özünün məxsusi göstəriciləri ilə fərqlənir. 
Göstəricilər şəbəkəsində öndə dayanan əsas üç faktor neft haqqında iqtisadi təsəvvürləri aydın 
edir. Buraya ehtiyatlar, hasilat və ixracat potensialı daxil olaraq, daha geniş təsnifatlı, özünün 
subsektorial göstəricilər sistemini formalaşdırır. Ehtiyatlar kateqoriyası başlanğıj məzmunlu olsa 
da, onun da dayanaqlılığı keçicidir. Naqdlılıq amili ilə hasilat göstəricisi daha məğrur görünür. 
XXI əsrin əvvəlinə dünya neft ehtiyatları 142 milyard ton hesablanır, onun 92,5 milyard tonu və 
ya 65,1%-i Yaxın Şərq ölkələrinin payına düşür. İkinci yeri regional təsnifatda Mərkəzi və 
Cənubi Amerika 13,6 milyard ton (9%), üçüncü yeri Afrika 10 milyard ton (7,1 %), dördüncü 
yeri keçmiş SSRİ məkanı 9 milyard ton (6,4%), beşinci Şimali Amerika 8,5 milyard ton (6,1%), 
altıncı yeri Asiya Sakit Okean regionu 6 milyard ton (4,2%) və həlqənin yeddinci yeri 2,5 
milyard tonla (1,9%) Avropa qapayır. (Əlavə №10-da neftlə bağlı həcm ölçülərinin keçid 
proporsionallığını ifadə edən cədvəl verilmişdir.) 
Əsas neft hasilatçıları onluğuna ölkələr içrə həm ehtiyatlar və həm də hasilat qüvvəsi 
baxımından Səuddiyyə Ərəbistanı gündəlik 7,985 milyon barrellə neftlə başçılıq edir. Növbəti 
sıraları ardıcıl olaraq Rusiya 6,7 milyon, ABŞ 6 milyon, İran 3,750 milyon, Norveç 3,315 
milyon, Çin 3,210 milyon barrell olmaqla bölüşdürürlər. Təbii qazın ehtiyatlar və hasilat bölgüsü 
isə neftlə bağlı göstəricilərlə heç də uzlaşmır. Yeni əsrin ərəfəsində dünya qaz ehtiyatları150 
trilyon kub metr, hasilat isə 2,5 trilyon kub metr hesablanır. OPEK təmsilçiləri 67 trilyon kub 
metr qaz ehtiyatı və 400 milyard hasilatla möhtəşəmliyini nümayiş etdirirlər. Ölkə təsnifatında 
Rusiya birinci, İran isə ikinci ilk yerləri bölüşürlər. Aşağıdakı Cədvəldə XXI yüzilliyə keçid 
ərəfəsində dünya ölkələrində neft-qaz ehtiyatlarının və hasilatının bölgüsü verilmişdir. 
Cədvəl 9 
 
XXI əsrin ərəfəsində dünya ölkələri üzrə neft-qaz ehtiyatlarının, hasilatının region 
və ölkə təsnifatında bölgüsü 
 
Ehtiyatlar 
Neft (mld.t) Təbii qaz (mld. m3) 
Hasilat 
Neft (mln.t) Təbii qaz (mld. m3) 
Regionlar və 
ölkələr 
01.01.01 01.01.00 01.01.01 01.01.00 01.01.01 01.01.00 01.01.01 01.01.00 
ASR ölkələri 
o cümlədən 6,020 6,030 10,34 10,29 368,1 358,4 259,0 254,6 
Avstraliya 0,396 0,396 1,26 1,26 36,0 26,3 31,5 31,2 
 
 
47
Bruney 0,185 0,185 0,39 0,39 8,4 8,3 10,0 9,6 
ÇXR 3,288 3,288 1,37 1,37 162,7 161,2 27,0 25,4 
Hindistan 0,648 0,663 0,65 0,65 32,0 32,6 21,2 21,0 
İndoneziya 0,682 0,682 2,05 2,05 64,9 64,0 68,5 67,7 
Malayziya 0,534 0,534 2,31 2,31 33,5 36,2 41,2 39,8 
Digərləri 0,287 0,282 2,31 2,26 30,6 29,8 59,6 59,9 
Qərbi Avropa 
o cümlədən 2,354 2,549 4,50 4,43 321,5 318,2 275,4 274,8 
Danimarka 0,146 0,146 0,09 0,09 17,9 15,0 1,4 1,3 
Almaniya 0,052 0,049 0,33 0,34 3,0 2,7 24,5 23,3 
İtaliya 0,085 0,085 0,23 0,23 4,6 5,0 16,1 17,5 
Niderlandiya 0,015 0,015 1,77 1,77 2,6 2,7 71,3 75,0 
Norveç 1,294 1,478 1,25 1,17 160,8 150,9 54,1 51,0 
Böyük Britaniya 0,685 0,706 0,76 0,75 126,8 136,2 106,5 104,9 
Digərləri 0,077 0,077 0,07 0,08 5,8 5,7 1,5 1,3 
Şərqi Avropa və 
MDV o cümlədən 8,085 8,085 56,70 56,70 391,7 366,7 740,0 727,1 
Azərbaycan 0,161 0,161 0,13 0,13 12,8 12,5 6,7 6,0 
Qazaxıstan 0,742 0,742 1,84 1,84 31,4 28,2 12,4 10,0 
Ruminya 0,195 0,195 0,37 0,37 6,1 6,1 14,0 14,6 
Rusiya 6,654 6,654 48,14 48,14 317,5 305,0 595,0 589,7 
Türkmənistan 0,075 0,075 2,86 2,86 7,2 7,0 34,0 22,7 
Ukrayna 0,054 0,054 1,12 1,12 2,4 2,5 18,5 18,1 
Özbəkistan 0,081 0,081 1,88 1,88 7,6 7,6 50,5 50,3 
Digərləri 1,123 1,123 0,36 0,36 6,7 6,4 8,9 15,7 
Yaxın Şərq  
o cümlədən 93,632 92,558 52,52 49,54 1078,4 1018,6 205,1 194,8 
Abu-Dabi 12,630 12,630 5,55 5,55 92,5 85,0 39,8 38,6 
İran 12,151 12,151 23,00 23,00 178,4 175,2 57,1 54,8 
İraq 15,411 15,411 3,11 3,11 134,1 128,3 12,6 12,4 
Küveyt 12,877 12,877 1,48 1,48 88,7 82,7 11,8 10,3 
Katar 1,802 0,507 11,15 8,50 34,0 32,4 25,6 23,8 
Səudiyyə Ərəbistnı 35,507 35,753 6,04 65,78 4,302 376,1 52,4 49,0 
Digərləri 3,254 3,224 2,19 2,12 147,5 140,8 5,8 5,4 
Afrika o cümlədən 10,259 10,259 11,16 11,16 335,3 329,3 121,3 115,2 
Əlcəzair 1,260 1,260 4,52 4,52 40,0 37,2 85,3 83,2 
Anqola 0,741 0,741 0,04 0,04 37,2 38,1 0,1 0,1 
Misir 0,404 0,404 0,99 0,99 40,5 40,8 18,5 15,7 
Qabon 0,342 0,342 0,03 0,03 16,5 17,0 0,1 0,1 
Liviya 4,041 4,041 1,31 1,31 70,4 67,3 7,6 7,4 
Nigeriya 3,082 3,082 3,51 3,51 99,5 98,2 8,1 6,9 
Digərləri 0,389 0,389 0,76 0,76 31,2 30,7 1,6 1,8 
Qərb yarım kütəsi 
o cümlədəní 20,532 19,712 14,26 13,61 859,8 844,4 844,2 838,0 
Argentina 0,421 0,377 0,75 0,69 37,5 40,1 40,5 39,0 
Braziliya 1,110 1,008 0,23 0,23 57,0 54,3 1,0 1,0 
Kanada 0,645 0,675 1,73 1,81 99,9 95,0 170,8 176,8 
Kolumbiya 0,353 0,353 0,20 0,20 34,4 40,8 0,5 0,5 
Ekvador 0,290 0,290 0,10 0,10 19,5 18,8 0,2 0,2 
Meksika 3,871 3,890 0,86 0,85 152,5 145,3 37,4 36,4 
ABŞ 2,979 2,881 4,74 4,65 291,2 294,1 530,1 531,1 
Venesuela 10,529 9,945 4,16 4,04 151,8 139,3 32,7 30,7 
Digərləri 0,334 0,293 1,49 1,04 16,0 16,7 23,0 22,3 
Cəmi dünya 140,885 139,184 149,48 145,73 3354,8 3235,5 2445,0 2403,5 
o cümlədən OPEK 111,561 109,929 66,87 63,83 1407,8 1830,4 399,2 884,8 
 
Mənbə: «Oil and Qas Journal»  December 18, 2000-Pp.121-123, 
«Oil and Qas Journal»  December 20, 1999-Pp.91-93, 
«Petroleum Economist» November, 2000, P.56, 
May 2000, P.3 
 
Artıq dünyada 710 milyard barrel neft istehsal edilmişdir. Kəşf olunmuş ehtiyatlar isə 891 
milyon barrel təşkil edir. Hazırda planetin 95 ölkəsində neft hasil edilir. Mütəxəssis 
 
 
48
hesablamalarına görə, mövcud dünya neft ehtiyatlarının  istifadə müddətinin ümümi toplumda 40 
ilə qədər yetişməsi mümkün hesab edilir. Qeyd olunur ki, dünya neft ehtiyatları 2,3 trilyon barrel 
təşkil edə bilər. Bunun üçün axtarış və kəşfiyyatın investisiyalaşdırılması sürətlənməlidir. Lakin 
yeni neftli yataqların kəşfi və aşkarlanması perspektivi gündəlikdə dayandığından  ehtiyatların 
XXI əsr boyu bəs edəcəyi proqnozu bəşəriyyət üçün açıq olaraq qalır. Hazırda hasilat artımının 
tempi onun istehlak tələbi tempini üstələyir. Bununla belə, sutkalıq hasilatın müasir 75,6 milyon 
barrel həcminin  80-85 milyon barrellə yüksələcəyi gözlənilir. 2010-ci ildə hasilat pik səviyyəyə 
qalxaraq dünyəvi böyük iqtisadi artımla müşayiət olunacaq. Proqnozlara görə, böyük neft ehtiyat 
mənbəyi Rusiya, Yaxın Şərq, Qrenlandiya şelfində, Cənub Şərqi Asiya və Avstraliyada 
gözlənilir. 
Aşağıdakı Cədvələdə dünya neft ehtiyatlarının son 10 ildə dinamikasını xarakterizə edən 
Cədvəl verilmişdir. 
Cədvəl 10 
Dünya neft və qaz ehtiyatları 
 
İllər 
Dünya neft 
ehtiyatları 
(milyard ton) 
Neft ehtiyatları 
OPEK 
(milyard ton) 
Dünya 
qaz 
ehtiyatları 
(trilyon m3) 
01.1992 135,75 105,40 123,99 
01.1997 139,56 108,02 140,05 
01.1998 139,66 109,19 144,05 
01.1999 141,68 109,65 145,70 
01.2000 139,18 109,93 145,74 
01.2001 140,88 111,56 149,48 
 
Mənbə: «Oil and Qas Journal» Neft və qaz hasilatı haqqında məruzələr December 18, 2000-Pp.12 
 
Yarım əsrə yaxındır ki, Yaxın Şərq dünyanın ən aparıcı neft istehsalatları regionu kimi 
məşhurlaşmış, burada çıxarılan neft-qaz resurslarının həcmi artıq əvvəllər mövcud hasilatın 1/4-ə 
bərabər olmuşdur. Statistikaya görə, indiyədək Yer planetindən çıxarılan 180 milyard tona yaxın 
neftin və 3,4 trilyon kubmetr təbii qazın 35 milyard tondan çoxunu məhz bu region vermişdir. 
Energetik qüdrətin nəhəngliyi onu dünya siyasətinin ən aparıcı meydanına çevirmişdir. Region 
potensialını ən pissimist baxışda bütün XXI əsr boyu qoruyaraq davamlı öndə gedəcəyi proqnoz 
edilir. Nəhəng ehtiyatlar, ucuz hasilat, əlverişli coğrafi mövqe, nəqliyyat infrastrukturu regionu 
son dərəcə cəlbedici etmişdir. Dünya iqtisadiyyatına sarsıdıcı zərbə vurmaq qüvvəsi olan nəhəng 
və hələ ki, yeganə beynəlxalq neft karteli OPEK-in əsas dayaqları da region ölkələrindədir. 
Azərbaycanan bu mühüm iqtisadi məkana yaxınlığı, milli neft sənayesinin yenidən təşkilində 
buradakı meylləri və reallıqları nəzərə almağı şərtləndirir. Bununla belə, biz neft iqtisadiyyatının 
və dünya energetik balansının inkişaf ssenarisinin Yaxın Şərqdəki hadisələrlə əlaqəliyini, öz 
təsərrüfatlarını və gələcəklərini neftlə bağlamış buradakı ölkələrin Xəzər hövzəsi regiona rəqabət 
təsirini də nəzərdən qaçırmamalıyıq. Rəqabət isə məlum həqiqət kimi mövcudluğun, yaşamaq 
uğrunda mübarizəsinin nüvəsini təşkil edir. Yer kürəsində digər neftli-qazlı rayonların varlığı da 
təsəlliedici bir ovqat verərək, onların da potensialını bizim təhlil obyektinin hədəfinə çevirir. 
Bununla belə, qeyd edilməlidir ki, müəllifin tədqiqatlarında dünya neft bazarı, energetik balans, 
neft biznesinin əsas iştirakçıları, inteqrasiyon proseslər daha geniş təhlil və tədqiq edilmişdir. 
1960-cı illərdə Şimal dənizinin Norveç sahillərində kəşf olunan neft-qaz yataqları dünya 
neft təsərrüfatının, xüsusilə Qərbi Avropanın neft təchizatında yeni bir mənbənin aşkarlanmasına 
gətirdi. Avropa dünyada ən nəhəng dəniz neft sahəsinə çevrildi. İndi bu makroregionda 438 
istismar yatağı 1,0335 milyon kub metr neft və 0,564 milyard kub metr qaz verir və yaxın 5 ildə 
Aralıq dənizindən Arktika sahillərinə qədər 2,226 milyard kub metr neftə ekvivalent 
karbohidrogen hasilatı nəzərdə tutulur. Bunun 1,11 milyard kub metri İngiltərə, 0,795 milyard 
 
 
49
kub metri Norveç, qalan hissəsini isə digər 7 dəniz ölkələri təmin edəcəkdir. Bu ərəfədə Atlantik 
okeanın qərb sahillərində Meksika körfəzində, Karib hövzəsində də axtarış-kəşfiyyat işləri 
dənizə sarı irəliləmiş, burada aşkarlanan ehtiyatlar və artan hasilat Amerika kontinentində yeni 
güc mərkəzini qaynaqlandırmışdı. 
Sovetlər İttifaqının süqutu ərəfəsində Xəzərdə böyük miqyaslı karbohidrogen ehtiyatlarının 
aşkarlanması planetin neft-qaz balansında ciddi dəyişikliklərə uğratmışdır. Regionda neft prosesi 
çox illər davam etsə də, onun mütləq ölçülərinin hələ də, tam və konkret təyinatı mümkün 
olmamışdır. Belə təyinat isə əsaslı dərəcədə sahil zolağı ölkələrdə kəşfiyyat-istismar işlərinin 
gedişi və sürəti ilə əlaqədardı. Burada ehtimal olunan ehtiyatlar 100 milyard barrel və ya 25-30 
milyard ton miqyasında hesablanır ki, bu da Şimal dənizi və Fars körfəzi nisbətində aralıq bir 
göstəricidir. Hövzədə 7-8 milyard ton karbohidrogenin aşkarlanması artıq kəşfiyyat təsdiqini 
almışdır. Əksər ehtiyatlar 13-14 milyard ton Qazaxıstanın, 7-8 milyard ton Azərbaycanın, 5 
milyard tondan çoxu Türkmənistanın, 1 milyard ton Rusiyanın, 2 milyard ton isə İranın payına 
düşür. Xəzər dənizi yaxın 50 il ərzində Qərbin ən böyük enerji təminatçısı rolunda çıxış edəcək 
və 2005-ci ildən başlayaraq burada gündəlik hasilat 5 milyon barrellə yüksələcəkdir. Xəzərin 
karbohidrogen ehtiyatlarının dünya bazarına çıxışı təmin olunduqca neft durumu, onun qiyməti 
məsələsində regionun nüfuzu artacaqdır. 
Neft-qaz ehtiyatlarının cəmləşdiyi nəhəng ölkələr arasında ABŞ, Kanada, İran, Latın 
Amerikası, Şimali Afrika regionu böyük potensiala malikdir. Lakin bazarın əsas təminatçısı 
rolunda OPEK ölkələri, Rusiya, Meksika, Norveç çıxış edir. Bununla belə, qeyd etməliyik ki, 
dünya neft biznesinin qaydaları və bu oyunda liderlər formalaşmışdır. Dünyanın neft nəhəngləri-
TMK-lar, Ekkson, Amoko, Bitriş Petrolium, Mobil, Total və digərləri bir əsrlik tarixi ərzində 
əksər neft-qaz rayonlarında öz güclərini sınamışlar. Gələcək isə o neft kampaniyalarınındır ki, 
onlar 50 milyon barrel ehtiyatı rentabelli çıxara biləcəklər. Ötən əsrin sonlarında dünya neft və 
qaz hasilatından gəlirlər 25% artaraq 149 milyard dollar təşkil etmişdir. Vergi ödənişindən sonra 
bu 33,2 milyard dollar xalis gəlirə bərabər olmuşdur.  
 
 
3.3. Yeni iqtisadi münasibətlər və inteqrasiya prosesləri mühitində neft-qaz 
sənayesinin inkişaf problemləri 
 
Çağdaş siyasi-iqtisadi mərhələdə dünya təssərrüfatının inkişafına ekstensiv amillərin təsiri 
əsaslı dərəcədə mülayimləşmiş, o, öz əvvəlki gücünü itirmişdir. Ekoloji tarazlıq problemləri bu 
konfiqurasiyada daha ciddi və kəskin mövqe tutmuşdur. Yaşamaq uğrunda mübarizədə ətraf 
mühitə rəğbətlə yanaşma, maksimal qənaətçillik meyarları üstün gəlmiş, innovasiyon-texniki 
amillər beynəlxalq əmək bölgüsündə təbii ehtiyatların və məhsuldar qüvvələrin yerləşməsində 
yeni gerçəkliklər gətirərək energetik kompleksdə sahəvi və ərazi strukturun dəyişkənliyində əks 
olunmuşdur. Beynəlxalq ticarətdə iştirak edən idxal və ixraca genişlilik gətirən açıq iqtisadiyyat 
milli iqtisadiyyatda xarici təsərrüfat subyektlərinə çeşidli imkanlar yaratmaqla fərqlənir. Lakin 
bunun da dərəcə və bölgüsü vardır. Mütləq mənada açıqlıq da məhdudiyyətlərdən istisna deyil. 
Bu isə özünü proteksianist meyllərdə təzahür etdirir. Ölkələrin iqtisadi strukturu, tarixi coğrafi və 
resurslar faktoru müxtəlif olduğu kimi, inkişaf imkanları da fərqlidir. 
ETT, qloballaşma, neft biznesində də yeniləşmə təkmilləşməni diktə edərək yeni 
yaranışları stimullaşdırır. Nəhəng neft kampaniyaları, bircalar, neft biznesinin digər lider 
təşkilatları yeni energetik mərhələdə daha geniş məkanları fəth edir. Neftin ticarəti getdikcə 
virtual sferanı da əhatə olunur. Nyu-York NÜMEKS və London IPE neft bircaları bütün çeşiddə 
dünya neft ticarətin iki mühüm aparıcı mərkəzlərinə çevrilmişlər. 1980-ci ilin noyabrında 
yaradılan London BNB dünya kontaktları üzrə 60% neftin fiziki və fyuçers alış-verişini edir. Hər 
gün milyard funtsterlinq həcmində ticarət gedir. Ticarət dövriyyəsinə görə, Nyu-York bircası 
birinci yeri tutur. İnternet texnologiyalar dünyanın istənilən nöqtəsindən informasiya, ticarət, 
birca əməliyyatlarını hamı üçün imkanlı edir. Dünya neft industriyasının, biznesinin yeni maddi 
 
 
50
və qeyri-maddi texniki-texnoloji nəaliyyətlərlə təjhizi prosesi dinamizmlə müşayiət olunur. 
Azərbaycanın ən yeni neft tarixinin mərhələsinin də uğurlu inkişafının məntiqi davamı 
məhz bu aspektləri nəzərə almada, beynəlxalq standartlara qovuşmada, əməli inteqrasiyada, 
liderlərdən öyrənmədə dəyərləndirilə bilər. Yeni iqtisadi sistemə keçidin prinsiplər ilə qarşılıqda 
dövlət quruculuğu prosesi inamla davam edir. İqtisadiyyatın müvafiq sahələri ilə təmasda neft-
qaz sənayesində də islahatlar dərinləşir və təkmilləşir. Azərbaycan qlobal iqtisadi strukturlara, 
dünyəvi və regional birliklərə inteqrasiya olunur. Böyük İpək yolu, TRASEKA, İNOGEYT, 
Trans-Avropa-Asiya fiberoptik kabel və iqtisadi səmərə gətirən başqa qlobal layihələrə 
qovuşmağı respublikamızın dünya ölkələri sırasında layiqli yerini təmin etməyə geniş imkanlar 
açır. 
Böyük inteqrasiyon proseslər yalnız iri kapitaltutumlu investision məkanları əhatə 
etməmişdir. Köhnə yataqların potensialı dünyəvi kontekstdə cüzi görünsə də, buradakı 
proseslərin və meyllərin ümumi axından təcrid etmək mümkün deyildir. Fikrimizcə, köhnə 
yataqlarda sürətli islahat işlərinin təminatı bu çoxşaxəli mürəkkəb prosesin yeni mərhələsində 
onun strategiya və taktikasının müəyyən olunması, dünyadakı iqtisadi-siyasi proseslər, neft 
biznesində toplanan təcrübə, formalaşan qaydalar, tarixi-coğrafi demoqrafik faktorlar, 
beynəlxalq bazardakı meyllər şəbəkəsində yüksək səmərə verə bilər. Bu keyfiyyətləri nəzərə 
alaraq tədqiqat işində qlobal dinamik dəyişikliklər və lokal xüsusiyyətlər ön plana çəkilmişdir. 
Köhnə istismar sahələrini əhatə edən qurumlarda inteqrasiyon proseslərin dövriyyəliliyinin 
qiymətləndirilməsində də çoxlu əsaslar var. Hələ Sovetlər İttifaqının dağılması ərəfəsində 
Azərbaycanın neft-qaz kompleksində xarici iqtisadi əlaqələri və iş birliyini ifadə edən addımlar 
atılmışdır. Bu arada qeyd olunduğu kimi, quruda neftqazçıxarmada Azərbaycan üçün yeni olan 
ilk xarici kapitallı müştərək müəssisənin təməli qoyulmuşdur. Müştərək müəssisə tendensiyası 
son on il ərzində vüsət alaraq bir neçə NQÇİ-nin və neft mədənini əhatə etmiş, köhnə istismar 
sahələrinə xarici kapitalın o qədər də geniş olmayan xaotik axını başlanmışdır. Buraya xarici 
investisiyaların gəlişi böyük neft kontraktlarından əvvəlki dövrə təsadüf etsə də, geniş miqyaslı 
və strateji tutumlu olmamışdır. İnvestisiyaların multiplikator effekti köhnə istismar sahələrində 
də öz təsir aspektini təzahür etdirmişdir. Bununla belə, investisiya haqqında mülahizələrimizi 
genişləndirərkən qeyd olunmalıdır ki, dünyəvi xarici investisiyaya köklənmə təkcə ABŞ dolları, 
Avropa evrosu və ya yapon iyeninində ifadə olunmamalıdır. Maraqlar yalnız xarici valyutanı da 
əhatə etməməlidi. Daxili mənbələr hesabına da xarici valyuta əldə etmək olar. Lakin bu heç də o, 
demək deyildir ki, xarici valyuta elə xarici kapitaldır. Milli neft-qaz sənayemizə ölkə 
təsərrüfatına xarici valyutadan çox ETT-ni, innovasiyon nailiyyətləri, «Nou-xau»ları özündə 
təsbit edən, modern texnologiyalarda əks olunan investisiyalar gərəkdir. Belə investisiyaları isə 
qlobal strukturlarda, TMK-larda, inkişaf etmiş sənaye ölkələrində aramaq lazımdır. Bununla 
yanaşı köhnə yataqların reabilitasiyasında ən riskli sərmayə qoyluşlarından və habelə vençur 
kapitalından istifadənin effekti də yüksək ola bilər.  
 
Neft iqtisadiyyatının uzunmüddətli təcrübəsi göstərir ki, yatağın 
mənimsənilməsində multiplikator miqdarı iki kəmiyyətin ətrafında dövr edir. Hasilat 
layihəsinə investisiya qoyuluşu bir manatlıq xərcdə orta hesabla təxmini iki manatlıq 
gəlir gətirir. Neft industriyasının digər infrastruktur sahələri şəbəkəsində 
multiplikatorun əvvəlki ölçülər nisbətində yeni artıma məruz qalır. Neftin əhəmiyyəti 
haqqında danışdıqda böyük parametrli resurslar kontekstində onun energetik-
maliyyə-iqtisadi, investisiya təminatçısı, şəhər və region yaratmaq, böyük sosial 
effekti özünü göstərir. Daha mühüm bir keyfiyyəti isə xarici siyasətdə mühüm bir alət 
kimi çıxış etmək imkanıdır. 
 
Dünya bankının maraqlarına uyğun və daha çox makroiqtisadi tarazlığın saxlanmasına 
yönəlmiş, məşhurlaşmış uzunmüddətli məmur deyilimində azfaizli, əlverişli hesab edilən 
kreditləri sahəvi inkişafı, eləcə də ümumi iqtisadi dirçəlişdə tərəqqini təmin etmək imkanları 
yetərli ümidlü deyildir. İndi Dünya Bankının Dünya İnkişaf Agentliyinə çevrilməsi ideyası 
 
 
51
güclənir. Tanınmış milyonçu biznesmen və xeyriyyəçi Cors Soros buna rəğmən deyir: «Dünya 
Bankının kredit fəaliyyətinin qeyri-səmərəli, qeyri-adekvat və müəyyən mənada əks məhsuldar 
olması ilə razıyam, o resipient (kapital qoyuluşuna cəlb edilən ölkələrdə) ölkələrin mərkəzi 
hökumətlərində təcir rolunu gücləndirir»9. Afrika, Latın Amerikası, Asiyanın inkişaf etməkdə 
olan ölkələrinin timsalında analoji tarixi «səmərə» gerçəkliyi məlumdur. Bu ölkələrin əksəriyyəti 
belə kapitalın asılılıq sferasına o qədər möhkəm daxil olmuşlar ki, bəzi məmləkətlərdə hətta bu 
əsnada simbioz iqtisadi mühit formalaşmışdır. Borclu ölkələrin kreditorlarının 
nomenklaturasında belə yardımlar siyahının əvvəlində dayanır. Biz heç də beynəlxalq maliyyə 
qrupları, BVF, DB və digərlərinin fəaliyyətini kiçiltmək niyyətində deyilik. YEK-də elə sahələr 
vardır ki, onları xarici texnologiyalara əsaslanan investisiyalarsız da, daxili mənbələr hesabına 
modifikasiyaya uğratmaq moderinləşdirmək mümkündür. Bir halda ki, nisbi daxili mənbələr də 
mövcuddursa, onda bütün gücü xaricə yönəltmək nə qədər məqbul sayıla bilər? Bunları nəzərə 
alaraq investision strategiyada milli mənafelər, səmərəlilik dərəcəsi, alınmış kreditorların gələcək 
nəsillərin rəğbət və nifrətinə müvafiqliyi ön planda dayanmalıdır. Statistik təhlil göstərir ki, 
köhnə yataqlara cəlb edilən xarici investisiyalar, müştərək müəssisələrə tətbiq edilən kapital 
qoyuluşları nəzəri plandakı səmərəsini kifayətedici səviyyədə verməmişdir. Digər tərəfdən 
buraya cəlb olunmuş investisiyalar konsperativliyi ilə fərqlənmişlər. Heç bir açıq statistik 
nəşrlərdə, köhnə istismar sahələrində sərmayə qoyuluşlarının konkret obyekti, strukturu və 
miqyası haqqında müfəssəl məlumatlara rast gəlinmir. Layihələrin fiskal-kommersiya şərtləri də 
ijtimayiət üçün bir qədər bağlı qalır. Böyük neft kontraktlarında nəzərdə tutulan informasiya 
aşkarlığında kiçik ölçüsü ilə fərqlənən müştərək müəssisələrdəki konfedesiallıq müəammalı 
ehtimallar yaradır. Başlıca həqiqət ondan ibarətdir ki, buradakı investisiya təminatı heç də layihə 
maddələri ilə uzlaşmır. Tədqiqat işinin sonrakı bölümlərində müştərək fəaliyyət obyektlərində iş 
birliyi, müasir vəziyyət, reallıq və perspektivlər eksklüziv olaraq təhlilə məruz qalmışdır. Lakin 
bununla belə, tədqiqatın bu bölümündə öncə mövcud vəziyyətin şərhi apardığımız təhlil işini 
müəyyən nisbətdə işıqlandırır. 
Qurudakı yataqlarda fəaliyyət göstərən digər NQÇİ-lərin də yaxın gələcəkdə MM-ə 
transformasiya olunması haqqında informasiyalar artmaqdadır. Bundan öncə isə MM-lərin 
səhmlər paketinin strukturunun və bununla əlaqədar fəaliyyət modelinin dəyişməsi meylləri 
nəzərə çarpır. MM-lər əməliyyat şirkətlərinə çevrilərək hasilatın pay bölgüsü prinsipində yeni iş 
birliyi qururlar. Qeyd olunmalıdır ki, hasilatın pay bölgüsü dünyanın 60-dan çox ölkəsində 
aparılır. Hər bir regionda onun fərqli əlamətləri-xərclərin ödənişi, bonuslar, royalti və digər fiskal 
tələblər konfiqurasiyası nəzərə çarpır. Hasilatın pay bölgüsü mexanizmi sonda digər əlamətlərlə 
birlikdə səmərəliliyi müəyyən edir. Bununla belə, qeyd etmək lazımdır ki, milli neft sektorunda 
aparıcı islahat tədbirləri MM tendensiyasında uzunmüddətli proqramlar, elmi əsaslara 
söykənmədiyinin təəssüratını verir. Rusiyada müasir mərhələdə məqbul hesab edilməsə də, 
qanunvericiliyə görə, neft-qaz sənayesində mövcud MM-lərin payı Yanacaq Energetika Nazirliyi 
deyil, İqtisadi İnkişaf və Ticarət Nazirliyinin sərəncamındadır. Antiqonist cəmiyyətlərə xas olan 
bu sistemsiz, proqramsız təsərrüfatçılıq prosesində məqsədlərə nail olmaq özü çətin bir məsələdi. 
Başlanan hərəkatın diapozonunu elə bu sayaq genişləndirmək, davam etdirmək mənfi 
vəziyyətlərə gətirər. Xalis səmərəli netto-nəticə isə, heç şübhəsiz ki, elmi əsaslandırılmış, təcrübi 
məntiqə əsaslanan sistemli layihələri formalaşdırmaq və ardıcıllıqla tətbiq etməkdə hasil oluna 
bilər. 
Azərbaycanda neft hasilatı məlum olduğu kimi sənaye üsullu başlanğıc mərhələsində 
genişlənən beynəlxalq iqtisadi münasibətlər şəraitində tərəqqi edirdi. Onun dünya bazarına 
sərbəst çıxışı rəqabət aparmaq üçün çevik imkanları, dişarda nümayəndəlikləri var idi. Hasilat 
əksərən beynəlxalq müştərək fəaliyyətlə bağlı idi. Bu qəbilli inteqrasiyon proseslər Sovetlər 
məmləkətinin ilk illərində də qalmışdı. Sonradan isə böyük milliləşdirmədə belə birbaşa əlaqələr 
xeyli məhdudlaşdırmış və mərkəzləşdirilmişdir. İndi müstəqillik şəraitində köhnə istismar 
                                                 
9 Дж. Сорос. «Новая глобалная финансовая архитектура». Вопросы экономики  2000. №12. səh.71. 
 
 
52
sahələrini əhatə edən istehsalat kompleksləri xarici iqtisadi əməkdaşlıq üçün yeni imkanlar əldə 
etmişlər. Lakin əksər vəziyyətdə böyük çıxışlar indi isə respublika səviyyəsində 
mərkəzləşmişdir. Şübhəsiz ki, dövlət quruculuğunun ilkin mərhələsində bu qaçılmaz və vacibdir. 
Bununla belə, indiki reallıqlar istehsalat komplekslərinin xarici iqtisadi əlaqələri 
genişləndirməyə daha dərin məzmunda inteqrasiyaya sövq edir. Burada heç şübhəsiz ki, status 
amili də öz təsirini göstərir. İslahatların yeni mərhələsində istehsalat birliklərinin statuslarında 
əsaslı keyfiyyət dəyişiklikləri labüd olacaqdır. Yeni səlahiyyətlərin açılmasında münasibət 
dəyişikliklərə uğrayacaq, təkmilləşəcək, xarici əməkdaşlığın mötədil vəziyyətə gətirilməsi yerini 
tapacaqdır. İndi mühüm xalq təsərrüfatı və sosial iqtisadi əhəmiyyəti ilə fərqlənən bu 
komplekslərin yenidən təşkilində, onların istehsal gücünün artırılmasında, respektabelli bir 
quruma çevrilməsində birbaşa sinxron xarici əməkdaşlığın qüvvətləndirilməsi zəruridir. Yeni 
geosiyasi vəziyyət, konyuktur şərait belə tələbləri şərtləndirir. Köhnə istismar sahələrində xarici 
əlaqələrin, inteqrasiyanın genişləndirilməsi, həm də istehsal birliklərinin strukturuna, istehsal 
mədəniyyətinə təsiredici effektə malikdir. Heç şübhəsiz ki, yeni proqramlar əsasında müvafiq 
istehsalat komplekslərin təkmilləşməsi ilə yanaşı, perspektivdə dünyəvi standartlı şirkətlərə 
çevrilməsi imkanları da yaranacaq, onlar kəşfiyyatdan istehlakçıya, utilləşdirmə, qalıqları 
basdırmaya qədər bütün mərhələni özündə əks etdirən qurumlara çevriləcəkdir. Burada iqtisadi 
mürşüdlük edilmir. Sadəcə olaraq, yaşadığımız dünyanın reallıqları, praktiki əsaslar sevdamıza 
bir daha yəqinlik möhkəmliyi verir. 
Aparılan təhlil belə bir nəticəyə əsas verir ki, köhnə istismar sahələrində istehsal artımı, 
iqtisadi və maliyyə sabitliyi, tərəqqi meylləri yeni iqtisadi münasibətlər və inteqrasiya mühitində 
daha yüksək səmərəliliyə qovuşur. Səmərəliliyin artırılması isə yeni texnika və texnologiyaların 
tətbiqindən xeyli asılı olacaqdır. Texniki-texnoloji yeniləşmə isə xarici investisiyalarsız 
müşküllüyə çevriləcəkdir. Buna görə də, xarici əməkdaşlıqda istehsalat birliyinin fəaliyyətində 
məhdudlaşmalar mülayimləşdirməli, digər tərəfdən isə xarici investisiyalara aludəlikdə də ifrata 
varılmamalıdır. Yeni iqtisadi münasibətlər və dərinləşən inteqrasiya şəraitinlə istehsalat 
birliklərinin fəaliyyətində qənaətimizcə aşağıdakı təşkilatlanma və iqtisadi aspektlər nəzərə 
alınmalıdır: 
 xarici investisiyalardan proqramlı, sistemli, qarşılıqlı fayda əsasında istifadədə 
marketinq və analitik qrupların təşkili; 
 istehsalat birliyinin müstəqil fəaliyyət və səlahiyyətlərini, investisiyon mühüti 
məhdudlaşdıran şərtlərin təcrid edilməsi; 
 reabilitisiyon, modernləşmə strategiyasında xarici və daxili investisiya nisbətinin 
optimal təyinatı; 
 inteqrasiyanı gücləndirən normativ-hüquqi bazanın möhkəmləndirilməsi; 
 aparıcı neft kompaniyaları, beynəlxalq energetik institutların elmi-texniki 
əməkdaşlığının yüksəldilməsi;  
 özəlləşdirmənin genişləndirilməsi, milli sahibkarlığa investisiyon şəraitin yaradılması; 
 yaradıcı təşəbbüsləri müdafiə etmək, qrantlar vermək, kadr hazırlığını beynəlxalq 
səviyyəyə yüksəltmək; 
 xarici əlaqələndirmə qrumları təşkil etmək, dünyəvi standartlara adaptasiyada 
beynəlxalq əməkdaşlığın kursunu dəqiqləşdirmək. 
Müvafiq qanunvericilik ümumi anlamda istehsalat komplekslərinə xarici bazarlara çıxışda 
müəyyən müstəqil hüquqlar versə də, dövlət müəssisələrinin bu sahədə imtiyazlarını geniş hesab 
etmək olmaz. Bu da öz növbəsində qanuni bazanın genişləndirilməsindən, xarici əməkdaşlıq 
sahəsində metodoloji prinsiplərin dəqiqləşdirilməsi və işlənib hazırlanmasından asılıdı. Bununla 
belə, bazar münasibətləri qurulması istiqamətində aparılan işlərə müvafiq olaraq istehsalat 
kompleksində xarici iqtisadi fəaliyyətdə təkcə MM-lərə deyil, digər müəssisələrin də 
səlahiyyətlərinin genişləndirilməsinə imkanlar açılmalıdır. Xarici iqtisadi iş birliyi özünə 
hesabatvermə sferasında gerçəkləşməli, ölkə daxilində investisiyaların tənzimlənmə mexanizmi 
ciddi qurulmalı, layihələr biznes planlar əsasında, kommersiya faydalılığına əsaslanan stildə 
 
 
53
təşkil edilməlidir. Bununla belə, mütərəqqi yeniləşməyə təminat verən plan və layihələrin 
gerçəkləşməsini müdafiə edən müvafiq fondların təşkil edilməsi də tövsiyə olunur. 
Dünyada tanınmış və tanınmamış irili-xırdalı 200-dən çox ölkə mövcuddur ki, bu sırada 
müxtəlif iqtisadi göstəricilərdə Azərbaycan xeyli üstün keyfiyyətlərə malikdir. Dünya neft 
ehtiyatlarının 270-300 milyard ton qaz resurslarının 140 trilyon kubmetr ehtimal olunduğu 
məqamda Azərbaycanın müvafiq potensial imkanlarının 6-7 milyard ton neft, 1-2 trilyon 
kubmetr qaz təşkil etdiyini nəzərə alsaq görərik ki, respublikanın payı dünya neft resurslarında 2-
2,5, qaz ehtiyatlarında 1-1,5%-ə bərabərdir. Bununla belə, köhnə yataqlarda perspektiv neft 
ehtiyatları orta hesabla 1 milyard tona, qaz ehtiyatları 0,5 trilyon kubmetrə ekvivalentliyinin 
yəqin olunduğunu nəzərə alsaq, bu, hər iki sahəvi ehtiyat üzrə dünya potensialının 1%-dən çox 
payı versə də, Azərbaycanın daxili bölgüsündə müvafiq pay 10%-lik həddən xeyli yüksəkdir. 
Göründüyü kimi, köhnə istismar sahələrində inkişafın perspektivləri özünə qapılmada deyil, 
daha çox qlobal inteqrasiyadan da qaynaqlanmalıdır.  
 
 
54
IV FƏSİL 
DƏRİNLƏŞƏN BAZAR MÜNASİBƏTLƏRİ 
ŞƏRAİTİNDƏİSLAHATLAR PROSESİNİN TƏKMİLLƏŞDİRİLMƏSİ 
İSTİQAMƏTLƏRİ  
 
4.1. Neft-qaz sənayesinin dövlət tənzimlənməsi və sahədə normativ-hüquqi 
təminatin bazar standartlarina adaptasiyasi 
 
Bəşəriyyətin iqtisadi fəaliyyət sferası maddi nemətlər istehsalında insanlarla münasibətləri 
əks etdirən iqtisadi qanunlara tabedir. Bu qanunlardan biri də dövlətin təsərrüfat həyatına, 
iqtisadiyyata müdaxiləsi, onun tənzimləyici funksiyalara malikliyində ifadə olunur. Müasir 
mərhələdə bazar iqtisadiyyatı şəraitində iqtisadçılar dövlət tənzimlənməsini qanunvericilik, icra 
və nəzarət ölçüləri sistemi kimi xarakterizə edirlər. Yüksək səviyyəli dövlət tənzimlənməsi 
strateji düşünülmüş iqtisadi problemlərdə təyinatını tapır. Onun mahiyyətini bazar 
iqtisadiyyatının qlobal məqsədlərə müvafiq kompleks istifadəsi təşkil edir. Dövlət mövcud bazar 
mexanizmlərinin normal vəziyyətinin təmin olunması ilə yanaşı həmçinin qanunların yaranışı, 
ədalətliliyin qarantı, hüquq-məhkəmə sisteminə nəzarət, maliyyə kredit siyasəti funksiyalarını da 
yerinə yetirir. Obrazlı olaraq isə dövlət bazar sisteminin nasazlığını təmir edir və nizamlayır. 
Azərbaycanın iqtisadi oriyentasiyası onun Konstitusiyasında təsbit edilmişdir. Baş 
qanunun 15-ci maddəsinə əsasən bu, konkret olaraq aşağıdakı məzmunda əksini tapmışdır.10 
Maddə 15. İqtisadi inkişaf və dövlət 
I. Azərbaycan Respublikasında iqtisadiyyatın inkişafı müxtəlif mülkiyyət növlərinə 
əsaslanaraq xalqın rifahının yüksəldilməsinə xidmət edir. 
II. Azərbaycan dövləti bazar münasibətləri əsasında iqtisadiyyatın inkişafına şərait 
yaradır, azad cahibkarlığa təminat verir, iqtisadi münasibətlərdə inhisarçılığa və haqsız 
rəqabətə yol vermir. 
Azərbaycan Konstitusiyasında bizim tədqiqat obyekti üçün önəmli onun təbii sərvətlərinə 
münasibətdə əksini tapmışdır. Maddə 14-də Təbii ehtiyatlar deyilir: Təbii ehtiyatlar hər hansı 
fiziki və ya hüquqi şəxslərin hüquqlarına və mənafelərinə xələl gətirmədən Azərbaycan 
Respublikasına mənsubdur. 
Keçid mərhələsində dövlətin iqtisadi sahədə vəzifələri daha məsul və ciddiliyi ilə fərqlənir. 
Dövlət tənzimlənməsi böhranlı keçid məqamlarında idarəetmənin bir hissəsi kimi çıxış etsə də, 
tamamilə bazar mexanizmlərini əvəz etməyə yönəlməməlidir. Müasir istehsalda iqtisadi 
proseslər dövlət tənzimlənməsi orbitində dövr etməyə uyğunlaşdırılaraq modifikasiya edilmişdir. 
Bununla yanaşı, iqtisadiyyatın normal fəaliyyətində dövlətin itigözlü, nəzakətli, həm də sərt 
sifətliliyinin təzahürü çox mühümdür. Dövlətin nəzarəti iqtisadiyyatın bütün struktur 
həlqələrində özünü göstərməlidir. İqtisadiyyatın hüquqi tənzimlənməsində dövlətlə apardığı 
siyasət, yaradılan normativ-hüquqi baza, dünya təcrübəsinə inteqrasiya olduqca mühüm şərt 
hesab edilir. Xüsusən bu, keçid mərhələsində, yeni institusional sisteminin formalaşmasında 
daha sərt xarakter alır 
Keçid iqtisadiyyatında mənfi aspekt institusional baxımdan çətin adaptasiya ilə bağlıdır. 
Bunun üçün dərinləşən böhrandan «faciəvi» zolağı keçməməyin qarşısı alınmalıdır. Köhnə 
institusional təsisatların formal davamiyyəti, yenilərin isə tam bazar tələblərinə cavab verməməsi 
keçid dövrünün qapanmasına təsir edir. Mutant vəziyyətə düşmüş köhnə quruluşun əsaslı bazar 
strukturuna çevrilməsində dövlət də maraqlı olmalıdır. İndi özünün nisbi dayanıqlı zamanını 
yaşayan keçid iqtisadiyyatının bu mərhələsində də inzibati bölgü sisteminin demontacı əslən 
reallaşmamışdır. Onun mənfi sosial təzahürləri əhalinin marginal və lümpen hissəsinə daha 
kəskin təsir edir. Bu da öz növbəsində onları kriminal ünsürlərin müdaxilə məkanına çevirir. 
                                                 
10 Azərbaycan Respublikasının Konctitusiyası. Bakı 1995. 
 
 
55
Yeni mütərəqqi sistemin formalaşmasının tamamlanmaması əks qütbdə anomiya, keçmiş ictimai 
dəyərlərin dağılması ilə müşayiət olunur. Bu gerçəkliklər ayrı-ayrılıqda keçid iqtisadiyyatını 
ləngidən cəhətlər sırasının ön cərgəsində qərar tutur. Belə hal bazarın sosial stimullaşdırma 
effektini məhdudlaşdırır, dövlətin bu sahədə səmərəsiz rolunu saxlayır. 
Keçid zamanını ömürlü edən cəhətlərdən biri də kölgə iqtisadiyyatının mövcudluğu ilə 
bağlıdır. Ödəmələr, barter, bank sisteminin zəifliyi, optimal olmayan vergi şəbəkəsi, qeyri-bazar 
sektorunun xüsusi çəkisi, kölgə iqtisadiyyatını yaşadan atributlardandır. Müasir institusional 
nəzəriyyəyə görə, keçid prosesi yeni institusional fundamentin ümumi cizgidə formalaşması ilə 
bitir. İqtisadiyyatın, sənayenin, YEK-in, o cümlədən, neft-qaz sektorunun bazar qaydalarına 
müvafiq idarə edilməsi bir çox praktiki və nəzəri əsaslarla bağlıdır. Mövcud məqamları ifadə 
edərək təhlil işində bu aspektlərin də tədqiqinə yer verilmişdir. Keçid iqtisadiyyatı mərhələsində 
neft-qaz sektorun quru kontingetində, müəyyən qism pozitiv meyllərlə yanaşı, neqativ təzahürlü 
proseslər də baş vermişdir. Bunları aşağıdakı kimi qruplaşdırmaq olar: 
 inkişaf templərinin qeyri-qənətbəxş artımı, hasilat sahəsini xammal bazasının 
keyfiyyət və kəmiyyətinin aşağı düşməsi; 
 investision qıtlıq; 
 qiymət siyasətində disproporsiyalarının  enerjidaşıyıcılarının tələb strukturunu və 
onların dövri ödəniş sistemini deformasiyaya uğratması; 
 əsas fondların yüksək aşınma faizinin səmərəliliyə təsiri: 
 elmi-texnoloji geriliyin dərinləşməsi; 
 istehsal strukturlarının maliyyə vəziyyətinin pisləşməsi; 
 iqtisadiyyatın enerjitutumluluğunun ənənəvi obyektiv balansının pozulması. 
Əsas dörd anlayışda–insani, təbii, kapital, texnologiyada əks olunan resurslar iqtisadi 
artımı şərtləndirir. Ölkə çərçivəsində iqtisadi dövriyyənin bütün mərhələlərini-istehsal, mübadilə, 
bölgü, istehlak və yığımı ehtiva edən milli hesablar sistemi dövlətin ümumi iqtisadi mənzərəsinin 
müəyyən edilməsində vacib şərtlərdəndir. Buna görə də, iqtisadiyyatın tənzimlənməsində MHS-
nin təkmilliyi ön plana çıxır. MHS-nin ilk milli makroekonomik modelini fiziokratlar məktəbinin 
banisi, fransız Fransua Sey yaratmışdır. MHS, müasir iqtisad elminin nəzəri funksiyalarından 
çıxaraq, müasir mərhələdə empirik bir elmə çevrilmişdir. 1990-cı ildən BMT-nin tövsiyəsi 
əsasında onun struktur dairəsi genişlənərək, MHS kölgə iqtisadiyyatını, vergidən yayınma, 
narkotiklər və cəmiyyətdə baş verən digər neqativ təzahürlər, ev təsərrüfatı, qulluqçular, 
xadimələr, uşaq tərbiyəçilərini də əhatəsinə almışdır. 
Bazar iqtisadiyyatının müxtəlif imkanları səviyyəsində dövlət fiskal, maliyyə-kredit 
siyasəti ilə üç vəzifəni həll edir: 
 rəqabəti dəstəkləməklə səmərəliliyin artırılması; 
 vergi sistemi və bölgü prinsipi ilə ədalətin təminatı; 
 inflyasiyanı sabitləşdirmək, işsizliyi mülayimləşdirməklə makroekonomik sabitlik 
və iqtisadi artımın təminatı. 
Dünya təcrübəsi göstərir ki,  bazar şəraitində dövlət energetik sahədə mühüm  funksiya 
olan elmi-texniki siyasətin təyinatı, onun normativ-hüquqi baza ilə təminatı, özəl sektorun 
energetik sahəyə cəlb edilməsi, YEK-in texniki səviyyəsinin yüksəldilməsi və digər strateji 
məsələləri həll edir. Respublikamızda iqtisadiyyatın aparıcı və çox mühüm hissəsini neft sektoru 
və onunla bağlı sahələr təşkil etdiyindən neft strategiyasının dövlətin milli iqtisadi kursunda əsas 
yer alması da təbiidir. Neft strategiyasının isə mükəmməlliyi təkmil normativ-hüquqi bazanın 
möhkəmliyi ilə bağlıdır. Dövlət müstəqilliyinin onillik tarixində ən çox istinad edilən neft 
sektoru 21 beynəlxalq müqavilə çoxsaylı xarici kapitallı MM-lə əhatə olunsa da, özünün ən 
mühüm kodeksi, müvafiq «Neft haqqında» Qanununun hələ də həyata vəsiqə almadığı şəraitdə 
inkişaf edir. Bu qanundan doğan daha dərin normativ-hüquqi aktların qəbulu da eyni müstəvidə 
həllini gözləyir. Neft kampaniyaları ölkənin milli mənafelərinə zidd olan strateji məqsədlər 
göstərə bilməzlər. Dövlət neft sənayesinin inkişafında mühüm vasitələrdən istifadə etməklə 
iqtisadi diaqnostika sistemi, iqtisadi kombinasiyalar və iqtisadi texnologiyalara geniş meydan 
 
 
56
açmalıdır. Cəmiyyətdə iqtisadi, ictimai institutların və təşkilatların üstün hakimiyyəti kimi, 
dayanaqlı, möhkəm isteblişment vəziyyətə nail olmada dövlət səylərini səfərbər etməli, real 
bazar təsisatlarına entropik keçid qərarlaşdırılmalıdır. 
İqtisadi plyüralizm, islahat tendensiyasına praktiki və tətbiqi aspektdə utlitar yanaşma, 
sosial və iqtisadi məsuliyyətin artırılması dövlət siyasətinin prioritet baxışlar sistemini təşkil 
etməlidir. Dövlətin ictimaiyyətin iqtisadi həyatında aktiv iştirakı dövlət etatizminə strateji önəm 
verilməlidir. 
 
Fransızca «eta» sözündən yaranan, «etatizm»  dövlət mənasını ifadə etməklə 
siyasi-iqtisadi müstəvidə «dövlətçilik» analamı kimi, tətbiqini tapır. Termin olaraq 
XIX əsrin sonunda isveç burcua liberalı Nyuma Dro tərəfindən ədəbiyyata 
gətirilmişdir. İlk başlanğıjda dövlət mərkəziyyətçiliyi prinsipi mənasında, sonradan, 
imperializm dövründə burcua dövlətinin iqtisadi funksiyalarının güclənməsi ilə 
əlaqədar olaraq kapitalist ölkələrinin təsərrüfatının inkişafında dövlətin iqtisadi 
siyasətinin rolunu səciyyələndirən istilah kimi istifadə olunmuşdur. 
 
Təkcə köhnə istismar sahələrinə deyil, bütünlüklə neft-qaz sektorunu, YEK-i əhatə edən 
normativ-huquqi aktlar kodeksi, qanunlar toplusu işlənməli və qəbul olunmalıdır. Fikrimzcə 
YEK-də qəbul ediləcək prioritet qanunlar şəbəkəsini aşağıdakı kimi formalaşdırmaq olar: 
 Neft-qaz haqqında; 
 Konsensasiya və lizensiyalar haqqında; 
 Hasilatın pay bölgüsü; 
 Vergi sistemi; 
 Ekoloji təminat. 
Bununla yanaşı, qanunların təminatını faktiki reallaşdıran sahəvi normativ-hüqüqi aktlar, 
icra mexanizmləri, sahənin inkişafını təmin edən dövlət proqramlarının işlənməsi də olduqca 
mühüm və vacibdir. 
Dövlətin iqtisadi maraqları fiskal siyasətdə əksini tapır. Dövlət apardığı fiskal, maliyyə-
kredit, pul siyasəti ilə təsərrüfat subyektlərinin fəaliyyətinin iqtisadi tənzimlənməsini reallaşdırır. 
Dövləti tənzimləmə, iqtisadiyyata müdaxilə əsasən aşağıdakı fiskal mexanizmlərdə əks olunur. 
Dövlət xərclərinin artırılması və vergilərin azaldılması ilə təsərrüfat həyatınını stimullaşdırılması 
fiskal ekspansiya, izafi iqtisadi yüksəklik və onunla əlaqədar inflyasiyanın məhdudlaşdırılması, 
dövlət xərclərinin azaldılması, vergilərin artırılması fiskal restriksiyada ifadə olunur. Əhalinin 
gəlirlərinin təkrar bölgüsü ictimai formalarda pulsuz təhsil, səhiyyə dövlət paternalizmi daha çox 
iqtisadiyyatı mərkəzləşmiş ölkələrdə müşayiət olunur. 
Qanunvericilik prosesində mühüm cəhətlərdən biri də lobbizmlə bağlıdır. Bütün iri 
təşkilatlar, birliklər, assosiasiyalar inkişaf etmiş bazar iqtisadiyyatı ölkələrində lobbizmlə məşğul 
olurlar və o, iqtisadi qanunvericiliyin ayrılmaz hissəsini təşkil edir. ABŞ-da lobbizm qanunu 
1946-cı ildə konqres tərəfindən qəbul edilərək qüvvədədir. Bizim konstitusiyaya görə, 
vətəndaşların dövlət idarəetməsində nümayəndəli iştirakı təsbit edilmişdir. Bu isə öz növbəsində 
lobbizm haqqında qanunun qəbul edilməsinə imkan verir. Mahiyyətcə lobbizmi vəzifəli şəxsi ələ 
almaqla bağlı olmadan dövlət hakimiyyət orqanlarında normativ hüquqi aktların, qərarların qəbul 
edilməsində, iqtisadiyyatın müəyyən sahəsinin maraqlarını ifadə edən fəaliyyət kimi 
səciyyələndirmək olar. Bizim siyasətdə ərazi bütövlüyümüzlə əlaqədar informasiya və hüquqi 
təminat sahəsində müəyyən uduzmağımızda inkişaf etmiş ölkələrdə, xüsusən ABŞ-da lobbizmin 
imkanlarından istifadədə bacarıqsızlıqla bağlıdır. 
DYİB və digər mötəbər maliyyə qurumları ilə əlaqəli iş birliyi olan «Transperensi. 
İnterneyşnl» (The Trancarency Entemational) təşkilatı ötən əsrin sonlarında Azərbaycanda 
korrupsiyanın yüksək səviyyəli olduğunu hesabatlarında qeyd etmişdir. Bir qədər sonra, 2000-ci 
ilin sonunda DYİB-ı özünün korrupsiya üzrə tərtib etdiyi reytinq Cədvəlində Azərbaycanın öndə 
getməsi və ölkə iqtisadiyyatının 60%-nin kölgədə qalması haqqında məlumat dərc etdirmişdir. 
Burada korrupsiyanın inzibati deyil, siyasiyönümlü daha dəqiq dövlət işğalı korrupsiyası 
 
 
57
adlandırılması vəziyyətin daha kəskin olduğuna dəlalət edir. «Transperensi İnterneyşnl» 
təşkilatının nəticələrinə görə, korrupsiyaya qurşanmış cəmiyyətdə ehtiyatların əsas hissəsi qeyri-
istehsal sahələrinə-polisin saxlanması, silahlı qüvvələr və digər nəzarət və güc orqanlarına 
yönəlir. Belə ki, elita özünün mövcud mövqeyini saxlamağa çalışır. Sosial-iqtisadi sahələrdə 
yönələ biləcək vəsaitlər təhlükəsizlik orqanlarının xeyrinə təkrar bölünür. Öz növbəsində bu 
meyl demokratik institutların da süqutuna gətirib çıxarır bilər. Çünki belə şəraitdə əsas gəlir 
mənbəyi kimi investisiyalar deyil, korrupsiya çıxış edir. Kəskin əlverişsiz biznes mühiti işsizlik 
və qeyri-neft sektoruna az sərmayələr qoyulması biznes mühitində problemləri ağırlaşdırır. 
BMT-nin Azərbaycandakı qrupu «Azərbaycan Respublikası Ümumi Ölkə Dəyərləndirilməsi»11 
adlı monitorinqdə qeyd edilir. Biznes müəssisələrinə və investorlara tətbiq olunan bir çox 
qanunlar və əsasnamələr ziddiyyətli və aydın deyil. Bizneslə məşğul olanların qayğılarını bu 
siyasəti müəyyənləşdirənlərə bildirməsi üçün səmərəli mexanizmlər yoxdur. Korrupsiya 
hökumət orqanlarının, özəl müəssisələrin fəaliyyətinə diskresion müdaxilələri geniş yayılıb. 
Professional hökumət xidmətinin yaradılması, ictimai ödəmə məzənnələrinin təkmilləşdirilməsi, 
hüquqi, məhkəmə islahatları lazımdır. Çıxış yolu kimi korrupsiya ilə mübarizədə bir vasitə 
mülayim amnistiya strategiyası ola bilər. Bununla belə, dövlət məmurlarının seleksiyasının 
gücləndirilməsi də prioritet məsələ olaraq qalır. Maliyyə bosslarına, potensial oliqarxlara 
müəyyən şərtlər daxilində amnistiya verməklə, geniş investisiya mənbəyi də əldə etmək olar. 
Bolşeviklər də hakimiyyət başına keçdikdə bu üsula üstünlük versələr də, sonradan ona əməl 
etməmişlər. 
 
Korrupsionerə qarşı əski Belçika ənənələrinə uyğun «tortla terror» və digər 
paralel milli məzənmət usullarının tətbiqi də ictimaiyyət tərəfindən sınanmalıdır. 
Tortalist tədbirə rəğmən Fransız Noel Qodenlinin son illərdə dövriyyəyə çıxardığı 
total tortatma sistemi geniş yayılmaqdadır. Burada xüsusi özəllik ondan ibarətdir ki, 
təcavüzə məruz qalan şikayət etmir. 
 
İqtisadi obyektin mərkəzində insan faktoru dayanır. Bilik, ixtisas, səriştə, təhsilə əsaslanan 
insan kapitalı və ya iqtisadi interpretasiyada insanın gələcək əmək gəlirlərinin çıxılmış dəyəri 
yeni iqtisadi dəyişiklərin mühüm amilini təşkil edir. İqtisadiyyatda hər hansı yeniləşmə psixoloji 
faktoru nəzərə almadan mümkün deyildir. İnstitusional təbəllüdatlar təkcə təbii inkişaf axını ilə 
deyil, həm də əhəmiyyətli dərəcədə subyektiv faktorun təsir çevrəsindən keçir. Keçid 
iqtisadiyyatında ilkin olan ən mühüm vəzifələrdən biri özəlləşmənin ədalətliliyinin təminatı da 
insan faktorundan son dərəcə aslı olmuşdur. Özəlləşmə Azərbaycanda da əksər MDB məkanında 
olduğu kimi nöqsansız ötüşməmiş, çoxlu müəssisələr bu prosesdə səmərəli mülkiyyətçisini tapa 
bilməmişlər. Hazırda rəqabətli mühitin təmin olunmaması, iqtisadiyyatın qeyri-rəqabətli 
xüsusiyyəti adlamaması keçid dövrünü uzadan acı amillərdəndir. Orta və uzunmüddətli iqtisadi 
proqramların hazırlanması, büdcə tərtibatına istinad edən illik iqtisadi modellər ölkə 
iqtisadiyyatının ətalətli inkişaf ssenarinin tərəqqisinə meydan açır. Bütünlüklə ölkənin iqtisadi 
həyatında atılan səmərəli addımlar köhnə istismar sahələrinin də iqtisadi inkişafında əks 
olunacaqdır. Fikrimizcə köhnə istehsal sahələrini əhatə edən kompleksdə dövlət siyasəti 
aşağıdakı məqsədlərə orentasiya olunmalıdır; 
 hasilatın iqtisadi səmərəliliyinin kəmiyyət hasilat göstəricisindən üstün tutulması; 
 köhnə istismar sahələrinin xarici kapitalın nəzarətinə keçməsinə yol verməmək; 
 məşğulluq faktorundan çəkinməmə; 
 iqtisadi artımın yüksəldilməsində köhnə istismar sahələrinin yerinin və tutumunun 
qəti müəyyən edilməsi; 
 yataqlar üzrə rentabelliyin differensasiyası; 
 offoşor vergi sisteminin tətbiq edilməsi; 
 milli sahibkarların cəlb olunacağı səhmləşmə strategiyası; 
                                                 
11 Turan İA - 03.05.2001. 
 
 
58
 sahənin daxili enerjitutumluluğunun səmərəli standartlara uyğunlaşdırılması; 
  ekoloji normativlərin kəskinləşdirilməsi; 
 sosial sferanın kompleksin iqtisadi aslılıq çevrəsindən qismən azad edilməsi. 
Neft sektoru ölkənin qeyri-şəffaf informasiya məkanıdır. Burada açıq statistik göstəricilər 
toplusu ilbəil ixtisara düşür. Sahə daha çox qapalı informasiya müstəvisinə keçir. İnformasiya 
qıtlığı investorlar üçün də problemə çevrilir. Sərmayə qoyuluşu üçün daha mühüm olan 
mühasibat uçotu və geoloji informasiyalar isə daha əlçatmazdır. Bu isə iqtisadi tərəqqini, 
investision və lisenzion prosesi xeyli məhdudlaşdırır. 
 
 
4.2. İslahat fəlsəfəsi və empirik gerçəkliklər 
 
Bəşər tarixinin təcrübəsi göstərir ki, o, şüurlu həyatın təşəkkülü vaxtından müxtəlif templər 
və daim dəyişikliklərlə əhatə olunmuşdur. Varlığın, idrakın möhkəm ümumi fundamental 
prinsipi olmaq etibarilə müasir elmi dünyagörüşü obrazlı şəkildə hərəkət, dəyişmə, inkişaf 
gerçəkliyinə istinad edir. Fəlsəfi gerçəklikdən doğan elmi mülahizələrə görə, obyektin ölçü 
kateqoriyasını ifadə edən kəmiyyət və keyfiyyət parametrləri əlaqə və qarşılıqlı təsirdən öncə 
nəzərə çarpmayan dəyişikliklərlə tədricən öz nizamını pozur, sonradan daha dərin surətdə 
sıçrayışlarla-yeniyə transformasiya olunur. Bir cəhəti də vurğulamaq lazımdır ki, elmi son 
nailiyyətlərin nəticələrinə görə, obyektin ölçüləri heç də onun daxili işi deyildir. Bu ölçülər 
çoxsaylı xarici faktorlardan da aslıdır. Fraktal obyektlərin timsalında ölçü dəyişkənliyi 
mexanizmi daha aydın görünür. 
Bütün proseslərə qarşılıqlı əlaqə, inkar, əks meyl və ya cəhətlər, daxili ziddiyyətlər xasdır. 
Əksliklərin mübarizəsi inkişafa daxili impuls verərək ziddiyyətlərin artımını qaynaqlandırır ki, 
müəyyən mərhələdə proses köhnəliyin yox olması, yenisinin meydana gəlməsi ilə nəticələnir. 
Əvvəlki mərhələlərdə bütün məzmunu özündə hifz edən, onları yüksək əsas üzərində 
təkrarlayaraq irəliləyiş, yüksəliş səciyyəvi inkişaf inkarın inkarında xarakterizə olunur. Ümumi 
inkişafın mahiyyət və prinsiplərini təcəssüm etdirən kəmiyyət və keyfiyyət dəyişiklikləri, 
əksliklərin mübarizəsi və vəhdəti, inkarı inkar və digər eynən xislətli qanun va kateqoriyalar 
yalnız fəlsəfi məhsul deyil, həm də cəmiyyətin irəliləyişini yırğalayan, istehsal münasibətlərinin 
yeniləşdirən ciddi praktiki realıqdır. 
Əhatə dairəsində, möhkəm asılılıq şəraitində olduğumuzla yanaşı, eyni zamanda yedəyində 
getdiyimiz təbii axında dəyişiklikləri dövriyyə etdirən obyektiv qanunlar, mənəvi və iqtisadi 
tələblər instinktində insanı daim tərəqqiyə kökləyir. Təbiət ən ümumi əmək predmeti kimi 
məhsuldar qüvvələr vasitəsilə cəmiyyət tərəfindən təsirlərə məruz qalır. Bu təsir məhsuldar 
qüvvələrin səviyyəsindən, ictimai quruluşun xarakterindən, həm də insanların özlərinin 
intellektindən asılıdır. Çox vaxt dəyişməyə meylli olmayan bizim istəklərimizi fors-macor 
təzahürü yuyub aparır. Eynən səbəblərlə də möhkəm təməlli konservatizm də təbiətin, eləcə də 
cəmiyyətin bu obyektiv qanunauyğunluqlarından mühafizə olunmamışdır. Gec-tez labüd 
dəyişkənliklər mühafizəkarlığı amansız və gözlənilməz məğlubiyyətə düçar edir. 
Tədqiqatın islahatlar mərhələsinə belə fəlsəfi rəng verilməsi səbəbsiz deyildir. Məlum 
faktdır ki, cəmiyyətin inkişaf qanunları, iqtisadi həyatı fəlsəfi aspektdə tədqiq və nisbi təsdiqini 
tapmış bir faktdır. İnsan sosiumunun indiki mərhələsində onun bu prizmadan təhlili  zənnimizcə 
daha ümumi olaraq obyektivliyə cavab verəcəkdir. Bu baxışlarda çıxış edərək biz daha dəqiq 
müəyyən etməliyik ki, hansı formalı cəmiyyətdə yaşayır? Hansı qanunlar əhatəsində 
iqtisadiyyatımız nəfəs alır, gedəcəyimiz yol nədən ibarətdir, ideallar və ideya seçimimiz nə qədər 
ümumi və məxsusi biçimdədir? Müxtəsər geniş diapozonda diaqnostikanı təyin etməli və 
islahatlar strategiyanı müəyyənləşdirməliyik. 
İnsanların indiyədək təşkil etdikləri cəmiyyətlərin forma və məzmunu müxtəlif baxış 
bucaqlarından qiymətləndirilərək tədqiq edilsə də, çox kəskin mahiyyət fərqliliyinə məruz 
qalmamışdır. Hər bir bütöv sosial sistem, müəyyən cəmiyyət tipi, məhsuldar qüvvələr və istehsal 
 
 
59
münasibətləri vəhdətində müvafiq istehsal üsulu əsasında, spesifik qanunlar şəbəkəsində 
fəaliyyət göstərərək inkişaf tapır. Məlumdur ki, cəmiyyətin iqtisadi strukturunu təşkilatlandıran 
istehsal münasibətləri ümumi toplumda bazisdən, bu əsasda meydana gələn ictimai ideyalar və 
münasibətlər isə üstqurumda ərsəyə yetir. Həqiqət ondan ibarətdir ki, cəmiyyətin iqtisadi 
bazisinə, orada hökm sürən siyasi, dini, fəlsəfi baxışlar müvafiqdir. Bununla belə, həmişə fəal 
qüvvə olan bazis üstqurumuna rəğmən nisbi müstəqilliyə malikdir. Bunlara rəğmən qarşıya 
sullar çıxır. Bəs bizim cəmiyyət hansı  üstqurum və bazis harmoniyasını və ona müvafiq 
ekvivalentliyi əks etdirir. Fikrimizcə məhz bu, sual doğuran təyinat, islahat tendensiyasının ölçü 
və istiqamətində həlledici mahiyyət daşıyır. 
Müasir Qərb iqtisadi təfəkkürü iqtisad nəzəriyyəsinin genolojı şəcərəsində keçid 
iqtisadiyyatı mərhələsinin mövcudluğuna yer verir. Kapitalizmdən kapitalizmə keçid üçün ən 
böyük və müdhiş yol qət edən sosialist düşərgəsi dövlətləri və avanqard Sovetlər İttifaqını təmsil 
etmiş ölkələr məhz bu keçici mərhələyə müvafiq bazis və üstqurumu formalaşdırırlar. Bir çox 
postsovet ölkələri bu əks keçiddən iqtisadiyyatlarının qurtulduqlarını və real, azad bazar 
sisteminə qovuşduqlarının təsdiqini almışlar. Hətta nəhəng Rusiya da özünün keçid 
iqtisadiyyatının tamamlayıcı mərhələdə olduğunu diqqətə gətirir. Bununla belə, şübhə üçün yer 
yoxdur ki, bazis və üstqurumu harmonik olmayan bir cəmiyyətdən qurtulmaq üçün bizim 
respublika da bütün mümkün resurslara malikdir. 
Keçid mərhələləri prinsipcə həmişə özünü neqativ özəlliklərdə büruzə verir. Qeyri-
müəyyənlik, müəyyən antoqonizm, ziddiyyətli təzahürlər, istehsal hərj-mərjliyi törədərək bir növ 
«mutant iqtisadiyyat» təəssüratı yaradır. İqtisadi qanunların kortəbii fəaliyyəti şəraitində inkişaf 
edən ictimai təsərrüfatın belə plansızlığı, nizamsızlığa, ictimai əmək bölgüsünün 
proporsionallığına pozucu təsir edir. Tələb və təklif arasında uyğunsuzluq yaranaraq dərinləşir. 
Belə gerçəkliklər orbitində olan dövlətin, millətin, ictimaiyyətin halı məmnunluq doğurmur. Bu 
mərhələdə isə yeni cəmiyyət qurucuları, fəallar və liderlər daha çox məsuliyyət daşıyırlar. Keçid 
iqtisadiyyatı yaşantılarını keçirənlərin ümumi oxşarlığı kontekstində onlara çoxlu və ayrı-ayrı 
əlahiddə çalarlar da məxsusdur. Bu nöqteyi-nəzərdən Azərbaycanda müxtəliflik çeşidində bir 
qədər fərqli enerji və yükə malikdir. İqtisadiyyatımızda, o cümlədən, neft sənayesində, onun 
daha ujqarında köhnə neft sektorunda aparılan islahat tədbirləri bizim tədqiqatda bu gerçəkliklər 
fonunda təhlilə məruz qalır. İstəyimizdən asılı olmayaraq formalaşan çağdaş reallıqlar bizi təqib 
edir. Proses özünə praqmatik yanaşmanı, qəti iqtisadi tədbirlərin görülməsini şərtləndirir. 
Bununla belə, islahatlarla əlaqədar yeni mütərəqqi sistemin yaradılması prosesində əks nəticəlik 
ünsürlərinin də olacağı və müəyyən mərhələdə müvəffəqiyyətsizliyə uğrama da qaçılmazdır. 
Belə ki, köhnə strukturların demontacı ilə yeni yaranışların bir anda bərqərarlaşması qətiyyətlə 
üst-üstə düşmür. Mürəkkəblik vəziyyətdən çıxış həm də müəyyən zaman tələbində bulunur. 
Fəlsəfi təlimlər müxtəlif olsa da təfəkkürün varlığa, mənəvinin maddiyə münasibətində bir 
nöqtədə təmasları var. Fəlsəfi kamillikdən doğan bir həqiqət də vardır ki, dünyada mütləq 
mənada təjrid olunmuş hadisələr yoxdur. Səbəbiyyət və funksional əlaqə qanunlarına görə, 
onların hər biri hər hansı digər hadisələrlə bağlıdır. Bu baxımdan hadisələrin mürəkkəb 
münasibətlər sistemi kimi səbəb və nəticə cəhəti-determinizmi və əksinə indeterminizmi də 
nəzərdən qaçırılmamalıdır. Bizim təhlildə də hadisələrin bu yönümdən daxili əlaqəsini açmaq 
vəzifəsi durur. Bu baxımdan biz qurudakı köhnə istismar sahələrini əhatə edən kompleksdə geniş 
islahat tədbirlərinin aparılmasının lüzumluluğunu və mahiyyətini, nəticəliyini, ümumiyyətlə, 
iqtisadi baxımdan belə tədbirlərin aparılmasının zərurətini araşdırıb, təhlil etmək əzmindəyik. 
Həmçinin biliyin, təcrübə, müşahidə və eksperiment verdiyi məlumatlarla tutuşduraraq 
verifikasiya prinsipinə istinadən islahatların dərinləşməsinin elmi-iqtisadi, nəzəri və hüquqi 
bazasının konturlarını müəyyən etmək bizim tədqiqat məqsədlərimizdə ifadə olunur. Müasir 
dialektika reallığın tədqiqinin elmi metodu kimi analiz və sintezin vəhdətində çıxış edir. Yalnız 
analiz və sintezin vəhdəti hadisələrin elmi-tədqiqinin hərtərəfli dialektik rabitədə təmin edir. 
Beləliklə, geniş planda analiz predmetlərin və ətraf mühitin bütöv hissələrə bölünməsini, onun 
müxtəlif rabitəlik və qarşılıqlı əlaqəlik əsasında dərkinin tədqiqi vasitəsi kimi başa düşülür. Real 
 
 
60
həyatın bütün qanunlarını əks etdirməyə mücərrəd səciyyəsi ilə fərqlənən iqtisadi nəzəriyyə və 
prinsiplər iqtisad elminin təsviri və empirik xüsusiyyəti məhz bu, gerçəkliklərdən çıxış edərək 
faktları sistemləşdirməklə onun düzgün elmi şərhini vermək və ümumiləşdirmədə ifadəsini tapır. 
İslahatlar prosesində marjinal yanaşma da əhəmiyyətini nümayiş etdirir. Marcinal yanaşma 
özü marcinal təhlilə sövq edir. Marjinallıq izafi əhəmiyyətlə izafi xərcləri tutuşdurmaqda əks 
olunur və atılacaq addımın çəkiləcək xərclərə nisbətində üstünlüyün müəyyən edilməsini 
ifadələndirir. Marjinal baxımdan götürülən hər hansı bir iş məsrəflər müqabilində əhəmiyyətini 
itirirsə, bu digər alternativ mənafelərin qurban verilməsini əks etdirir. Apardığımız təhlil işində 
hadisələrə yanaşmada xronologiyaya əsaslanan tarixi metodla yanaşı, ondan üstün olan strukturu 
öyrənməklə həm də tarixi gerçəklikləri də nəzərdən keçirən məntiqi metoddan da istifadə 
edilmişdir. 
İslahatlar prosesində total iqtisadiyyat qalıqlarından qurtulmaq bazar prinsiplərinə 
adaptasiya olunmaq, müasir mərhələdə iqtisadi artımı təmin edən, alternativ seçimi olmayan bir 
gerçəklikdir. Səmərəlilik ehtiyac və tələblərini təmin edən ictimaiyyətin resurslardan daha yaxşı 
istifadəsini bildirir. Daha dəqiq desək, iqtisadiyyat o vaxt səmərəli işləyir ki, bir insanın iqtisadi 
vəziyyətini yaxşılaşdırmaq üçün digərinki pisləşdirilmir. A.Smitin apardığı tədqiqatlarda bazar 
səmərəliliyinin unikal xüsusiyyəti aşkarlamışdır. Alimin qənaəti belədir ki, cəmiyyətin iqtisadi 
faydalılığı ümumilikdə ayrı-ayrı şəxslərin xudbin hərəkətlərinin nəticəsidir. Bu nəticə indi də, 
aktuallığını saxlayır. 
İqtisadi qanunauyğunluqlar digər anlamda latınca əsas, başlanğıc mənası ifadələndirən 
prinsiplər, hipotetik teorem, nəzəri konseptual modeli ifadə edərək iqtisadi qanunauyğunluğu 
ümumiləşdirir. Fərziyyələr təsdiq olunanda teorematik məzmun alır. Qanunlar və prinsiplər 
iqtisadi nəzəriyyələri qaynaqlandıran nəzəri konsepsiyaları, doktrinaları formalaşdırır. Bununla 
belə, konsepsiyalar fərziyyə və nəzəriyyə arasında orta mövqedə çıxış edir. Nəzəriyyənin 
əsasında iqtisadi sxemlər və modellər yetkinləşir. Nəzəriyyə və konsepsiyadan fərqli olaraq isə 
doktrina əvvəlcə qoyulmuş prinsiplərdən real hadisə, proses və faktorlardan irəli gəlir. 
 
İqtisadi hadisələrə hissi qavrayış fenomen, ağılla dərk edilən hadisələr noumen 
adlanır. Fenomen elə qeyri-adi hadisədir. Noumenlər iki yerə bölünür: qanunlar və 
sair. Fontomlar-əlamətlər. Fontomlara illuziya, mistika, fiksiya aid edilir. Pul 
münasibətləri fenomen, konkret siması olmayan qanunlar, trend, meyllər və sair 
noumenləri ifadə edir. 
İqtisadi məntiqi araşdırmaq üçün müxtəlif yanaşmalardan istifadə edilir. Bunlar arasında 
statistik analizin tətbiqi ilə yanaşma daha yenidir. İqtisadçılar buna uyğun olan ekonometriya 
adlanan müvafiq xüsusiləşdirilmiş metodika işlənib hazırlamışlar. Ekonometriya iqtisadi 
problemlərə statistik yanaşmanı həll edir. İqtisadi münasibətlərin son dərəcə mürəkkəbliyinə 
rəğmən hadisələrin dəqiq təyinatında müəyyən istisnalara yol verilməsi də mümkündür. İqtisadi 
düşüncələrdə aşağıdakı istisnalara yol verilməsi ehtimalı vardır: 
 bundan sonrakı bunun nəticəsidir-səbəb və nəticə sindromu; 
 müəyyən vəziyyətlərin sabitliyi və dəyişilməzliyi; 
 ayrı-ayrı elementlərin xüsusiyyətlərinin ümumiliyə şamil edilməsi səhv yekundur. 
Bütün nəzəri əsaslar kimi, iqtisadi nəzəriyyə də həyatımızın bütün təəssüratını və varlığını 
ifadə etmək məqamını aşmamışdır. Bu həqiqət isə öz növbəsində bizim real həyat 
təsərrüfatımızın təqdimatında güman və ehtimalların mövcudluğu təəssüratını daha da 
sadələşdirir. Belə gümanlar daha çox «digər bərabər şərtlər» və ya «şərait və şətrlər» (ceteris 
paribis) məqamında ifadə olunur. Bu da özünün törəmə sistemlərinin uzun və qısamüddətli 
dövrlərini əks etdirir. İqtisadi nəzəriyyə pozitiv və normativ olmaqla abstraksiya, analiz və 
sintez, sistemli yanaşma elmi metodlarını özündə ehtiva edir. Abstraksiya idrak prosesini xarici 
təsirlərdən yayındırmaq məqsədini göstərir. Pozitiv iqtisadi nəzəriyyə iqtisadiyyatın faktlarını 
nəzərdən keçirir, normativ iqtisadi nəzəriyyə isə ədalətin etik ehkamları və ədalət normalarından 
 
 
61
istifadə də fərqlənir. İslahat prosesinin empirik reallıqları təşkilatlanmada sınanmış metodlardan 
istifadə etməni qarşıya qoyur. Burada daha çox hadisələrin hissəvi və tamlı formada 
öyrənilməsini nəzərdə tutan analiz və sintez metodu fərqli mövqeydə dayanır. Analiz və sintezin 
uzlaşması sistemli kompleks yanaşmanın təsərrüfat həyatına münasibətini əks etdirir. 
XIX əsrdə iqtisadiyyat tutqun elm sayılırdı. İqtisadiyyat çox vaxt elə siyasi iqtisad adlanır. 
 
İqtisadiyyatın elmi məzmun alması prosesi Avropa müstəvisində orta əsrlərdən 
start götürür. İngilis Ulyam Petti (1623-1687) siyasi statistikanın yaradıcısı 
iqtisadiyyatın Kolombu adlanır. İlkin kapital yığımının qanunauyğunluqlarını 
öyrənən iqtisadi təlim- italyanca sətri mənası tacir anlamını verən merkantalizm 
iqtisadi münasibətlərin dövlət tənzimlənməsi tərəfgirliyindən çıxış edir. 
Məhdudiyyətlərlə müşayiət olunan merkantalizmə Fransada daha çox riayət 
olunmuşdur. İqtisadi nəzəriyyənin genolojı şəcərəsi öz kökünü digər istiqamətdə 
Fransua Kene (1694-1774) simasında fiziokratlar adlanan fransız iqtisadçılarının 
yeni iqtisadi məktəbin yaranması ilə tapır. F.Kene ilk makroiqtisadi modelin 
yaradıcısı kimi, fiziokratlar və merkantalistlərdən fərqli olaraq özünü iqtisadçı 
adlandıran ilk alim olaraq iqtisadi tədqiqatı tədavül sferasından istehsala gətirərək 
kapitalist istehsal sisteminin elmi təhlilinin əsasını yaratmışdır. Hər iki mərhələdən 
bəhrələnən şotland Adam Smit (1723-1790) iqtisad elmində inqilab edərək, klassik 
siyasi iqtisadın təməlini qoymuşdur. David Rikardo (1772-1823), Tomas Maltusun 
(1766-1834) simasında şəcərə sağ və sol qollara ayrılmışdır. Rikardo təlimi sonradan 
həm marksist, həm də neoklassik nəzəriyyənin təməlində dayanmışdır. Maltusdan isə 
Kenenin nəzəriyyəsi qidalanmışdır. Bu şəcərə yenidən müasir iqtisadi nəzəriyyə 
sosialist iqtisadiyyatı və keçid iqtisadiyyatı əlaqəsində yaxınlıq əldə etmişdir. 
 
İqtisadi göstəricilərin tədqiqat obyektinin quruluşunu ifadə edən modelləşmənin praktiki 
vəzifəsi iqtisadi situasiyanın proqnoz və analizini, gerçəkləşmə planını ilə bağlıdır. Modelləşmə 
iqtisadi islahat proqramının hazırlanmasının təməlini təşkil edir. Bu baxımdan modelləşmə və 
iqtisadi  model anlamının nəzəri və təcrübi formalarının mənimsənilməsi islahat prosesində 
əhəmiyyət kəsb edən məsələlərdəndir. Model, nümunə, qeyri-real analoq predmetin, prosesin və 
hadisənin görnüşününü əks etdirərək nəzəri-tədqiqi və tətbiqi kateqoriyalara bölünür. Modellərin 
bölüşdürücü, adaptiv, immitasiyon, makroekonomik, mikroiqtisadi, matrissa, riyazi və qrafik 
formaları mövcuddur. Statitistik vəziyyəti xarakterizə edənlər statistik, inkişafı tərənnüm edənlər 
dinamik, bir və ya bir neçə riyazi ifadə ilə iqtisadi prosesi və hadisəni ifadə edənlər riyazi-
iqtisadi modellər adlanır. İqtisadiyyatda düzbucaqlı formada rəqəmli Cədvəl və riyazi vektor, 
sütunlu matrissa, real dünyanı dəyişən, təşkilatı situasiyaların qarşılılıqlı rabitəsinin riyazi 
görünüşünü verən imitasiyon modellərdən daha çox istifadə olunur. İri və orta həcmli 
müəssisənin fəaliyyətinin imitasiya və analizi üçün sahələr arası balansın karkası, təsərrüfat 
hesabı, iqtisadi-statistik modellərin tətbiqi daha geniş yayılmışdır. Quruda yerləşən 
neftqazçıxarma kompleksi iri təsərrüfat kateqoriyasına daxil olduğundan burada aparılan 
islahatlar prosesində yuxarıda nəzərdən keçirilən iqtisadi modellərin hər birindən istifadə etmə 
imkanlarının meydanı genişdir. Bizim tədqiqat obyektində də bu modellərin müəyyən hissəsini 
tətbiqi ifadəsini tapmışdır. 
İqtisadi təhlil obyekti sosial-siyasi «konteksti» və iqtisadi «teksti» vəhdətində hərəkətlilik 
əldə edir. Bazar açıq və çoxölçülü mühitə çevrilir. Bütün bunlar elm qarşısında bazar, dövlət və 
fərdin qarşılıqlı münasibətinin yenidən dərkini şərtləndirir. Sistemli təkamül nəzəriyyəsi kimi 
sinergetika riyazi çevrədə mükəmməllik əldə etmişdir. İqtisadiyyatda elə onun tətbiqi qeyd 
olunduğu kimi klassik və institusional nəzəriyyələrin nailiyyətlərini birləşdirən əlavə metodoloji 
axtarışlar tələb edir. 
Yeniləşmə, islahat tədbirlərinə praqmatik yanaşma ilə yanaşı tədqiqatda institusional 
transformasiya onun zəruriliyi və əhəmiyyəti də təhlil edilir. 
 
 
 
62
Amerikan köklü və mənşəli institusionalizm son illərdə Rusiya iqtisad elmində 
dərin yer almışdır. Rusiyalı alimlər hazırda bu sahədə xeyli qabağa getmişlər. 
İnstitusionalizmə müasir mərhələdə postsosialist transformasiyasının nəzəri mənbəyi 
kimi də baxılır. O, iqtisadi təfəkkür və düşüncəni istiqamətləndirir. Burada iqtisadi 
qərarların qəbulunda-institutlar, dövlət, qanunçuluq, ictimai təşkilatlar, strukturlar, 
ənənə və sair iqtisadi, qeyri-iqtisadi xarakterli təsisatlar mühüm rol oynayaraq, 
iqtisadi münasibətlər şəbəkəsində əhəmiyyətini nümayiş etdirir. İqtisadi 
münasibətlərin subyektlərini, şəxsi maraqlarını öyrənməyə etiraz edən 
institusionalizm ictimai motivlərə, insanların davranışlarına üz tutur və bazarın 
avtomatik tənzimlənməsi konsepsiyasını tənqid edir. Keçid iqtisadiyyatında 
institusionalizm özəlləşdirmədə, sahibkarlıqda, maliyyə sənaye qruplarının 
yaradılmasında və biznesin digər sahələrində istifadə edilir. 
 
Polşa «şok terapiyasının» müəllifi L.Balseroviç postsosialist keçidini institusional 
dinamikanın xüsusi hadisəsi hesab edir. İqtisadi gerçəkliklərə institusional yanaşma böyük 
faktiki materialın tədqiqinə, o cümlədən, mülkiyyət dəyişiklikləri ilə yanaşı, yeni strukturların 
yaradılması, mikrosəviyyədə professional və sosial qrupların hərəkət və motivlərini təhlil etməyə 
imkan verir. Rusiyalı alim V.A.Kryukov özünün «Neft-qaz sektorunun institusional strukturu: 
transformasiyanın problem və istiqamətləri»12 əsərində qeyd edir ki, neft-qaz sektorunda 
institusional strukturların dinamikası iqtisadi institutların aşkarladığı meyllərə və 
qanunauyğunluqlara cavab verir. Yeni institusional gerçəkliklər istehsal xərclərinə təsir edərək 
daha az məsrəfli təsərrüfat əlaqələri yaradır. Uzun tarixi yol keçərək, institusionalizm müasir 
mərhələdə ənənəvi müxtəlifliyi ilə texnoloji baza əsasında yanaşmada daha çox texnoloji 
determinizmlə fərqlənən neoinstitusionalizm intişar tapır. 
İqtisad elmi yeni epoxial mərhələnin, iqtisadi sinergetikanın astanasındadır. XX əsrin 
sonlarında elmdə formalaşan postqeyri-klassik paradiqma mürəkkəb sistemlərin özünütəşkil 
nəzəriyyəsi-sinergetikaya ictimai elmlərin artan marağı müşahidə olunmuşdur. Özütəşkil 
prinsiplərinə əsaslanan mürəkkəb açıq sistemlərin təkamül nəzəriyyəsi sinergetikada ehtiva 
olunur. Qeyri-xətti elm sinergetika analizi deyil, sintezi ehtivə edir. İndi iqtisadiyyatda məhdud 
resursların optimal bölgüsünü ifadə edən klassik xətti yanaşma mühiti kimi baxışın özü də 
məhdudlaşmış, çağdaş zamanda neoklassik və institusional yanaşmanın imkanları tükənmişdir. 
Müasir dunyada iqtisadi siyasətlə praktikanı birləşdirən təhlil metodologiyasının dəyişkənliyini 
tələb edən yeni körpü kimi sinergetika çıxış edir. Səbəb-nəticə əlaqəli xətti modeli qeyri-xətti 
yanaşmalar əvəzləyir. Burada iqtisadiyyat özünü təşkil prinsiplərinə əsaslanan təkamül sistemli 
vəziyyətdə dayanan mürəkkəb struktur sahələr və avtonom sektorlu şəbəkə kimi qəbul edilir. 
Obyektiv kortəbii primatı subyektiv primat, istehsal, real kapital primatını maliyyə kapitalı 
əvəzləyir. 
 
XX əsrin sonlarında elmdə qeyyri-səlis çoxluqlar nəzəriyyəsi yer aldı. Yeni elmi 
metodologiyanın arxitektorları sırasında baş memar kimi Azərbaycan əsilli məhşur 
alim Lütvi-Zadə dayandı. Qeyri-klassik və qeyri-səlis elmi metodologiyanın ən 
mühüm xüsusiyyəti, mürəkkəb sistemlərdə müşahidəedici subyektin önə çəkilməsi və 
vəhdətdə çatması amilidir. Qeyri-səlis çoxluqlar nəzəriyyəsinə görə, cəmiyyət, 
subyektlər, hadisələr, münasibətlər, qarşılıqlı təsirlər və prinsiplər çoxluğu ilə 
səciyyələnən bir çoxluqdur. Qeyri-səlis səlis və dəqiq düsturu müəyyən edir. 
 
İslahatlar prosesində simmetrizm və xaotizm prinsip və reallıqları da nəzərə alınmalıdır. 
Hərəkətin qaydalılığı və ya qaydasızlığı digər anlamda xaotikliyinin dərəcəsi spektr düzümünün 
bərabər ölçülülüyü ilə mühakimə oluna bilər. Bu xarakteristika tipoloji entropiyanın əsasında 
                                                 
12 Крюков В.А. «Институциональная структуры нефти-газ добивающего сектора: проблемы и 
направлении трансформации». Вопросы экономики. 2001. №3. səh. 98 
 
 
63
dayanaraq xaotik hərəkət ölçüsünün statistik prototipini təşkil edir. Xaosun qaydaya salınmasının 
digər xarakterik imkanları vardır. Prodoksal görünsə də yeni istiqamət strukturun strukturu, xaos 
dünyasında onun özünü aparması öhdəsindən müvəffəqiyyətlə gəlir. Struktur təsnifatında 
simmetriyanın mühüm rolu vardır. Simmetriya struktur yaranış prosesi hakim olan təkcə fiziki 
müstəvidə deyil, sistem «portiret»ini ifadə edən istənilən mühitdə axtarılmalıdır. 
İqtisadi islahatlar apararkən müəyyən konservatizmə də yol verilməsi istisna edilmir. 
Praktiki və daim inkişafda olan elm kimi mühasibatlıqda məxsusi bir-mühasibat konservatizmi 
mövcuddur. Mühasiblər uçot proseduralarında qeyri-müəyyənliklə üzləşdikdə, alternativ olaraq 
konservatizm nümayiş etdirirlər. Bu isə nisbətən az ölçülərdə aktivlərin və mənfəətin 
qiymətləndirilməsində əksini tapır. Lakin göründüyü kimi, mühafizəkarlıq heç də son dərəcə 
mənfi aspektli deyildir. Onun da seçim yeri, zaman və məkan arealı vardır. İqtisadiyyat təzadlar 
və zidiyyətlərlə zəngin bir fəlsəfi obyektdir, burada daimi təyin edilmiş həqiqətlər mövcud 
deyildir. Bu ovqatda məşhur iqtisadçı-alim P.Samuelsonun «iqtisadiyyat incəsənətlə elm 
arasında orta mövqe tutur» fikri təsəlliedici bir sərinlik yaradır. 
 
 
4.3. İqtisadi islahatların mahiyyəti və nəzəri əsasları 
 
Bəşər tarixi çoxlu keçid məqamları ilə zəngin olmuşdur. Müxtəlif və müvafiq tərəflərə 
baxmayaraq, hər bir keçidin özünəməxsus cəhətləri var. Bizim tarixi mərhələdə keçid, həm 
siyasi, həm də iqtisadi keyfiyyətinə görə, totalitardan liberala keçid kimi fərqlənir. Tarixi 
konteksdə Qarboçov islahatı-yenidənqurma şüarları ilə başlanan, yaşadığımız keçid prosesi öncə 
təqdim olunan «demo versiya»da sosialist sosial sistemini səmərəli bazar iqtisadiyyatı ilə 
uzlaşdırmaq amacından irəli gələn görüntü veririrdi. Sonrakı mərhələdə ladlar xalis bazar 
iqtisadiyyatı quruculuğuna kökləndi. Sovetlər İttifaqının dağılması ərəfəsində «500 gün»lər 
proqramlarını yaradanlar bazar iqtisadiyyatının bəşəriyyət tərəfindən bənzərsiz yaranışını və 
effektli özünütənzimləmə mexanizmini önə çəkərək genişmiqyaslı təbliğat hucumlarına keçdilər. 
Bu hadisələrdən bir qədər öncə ümümilikdə dünya iqtisadiyyatında geden yeni siyasi meyllər, 
sosialist düşərgəsində nəzarətdən çıxan inflyasiya Qərbdə sosial-demokrat və liberal 
hökumətlərin dəyişməsi ilə nəticələndi. Tetçerin, Reyqanın simasında nəzəriyyə və praktikada 
dövlət tənzimlənməsinin «keynisiyon inqilabı» -monitarist və təklif iqtisadiyyatı əvəzində 
neokonservatik əksinqilab qalib gəldi. Sovetlər İttifaqının bliskrik süqutu yeni «qırmızı zoloqlı» 
çox ideyaların gerçəkləşməsini «seytnota» saldı. 
Rusiya alimləri13 keçid dövrü dedikdə bir onillik civarını aşmaqla, sürəkli olmayan 
mərhələni və bu vaxt ərzində inzibati komanda sisteminin ləğvi, köklü yenidən yaranış, bazar 
quruluşunun əsaslarının formalaşdırılmasının baş verməsini diqqətə gətirirlər. Bütövlükdə bu 
transformasiya prosesini sisteminin islahatı kimi ifadələndirirlər. 
 Keçid iqtisadiyyatı nəzəri və həm də praktiki planda başlıca olaraq aşağıdakı sferalarda 
sistem islahatlarını əhatə edir: 
İqtisadiyyatın liberallaşdırılması-qadağaların qismən və ya tam ləğvi, təsərrüfat həyatında 
dövlət nəzarətinin məhdudlaşdırılması; 
İqtisadiyyatın demonopolizasiyası və rəqabət mühitinin yaradılması-bütün iqtisadi 
seqmentlərə işgüzar aktivlik üçün şərait, bərabər imkan, açıq iqtisadiyyatı təmin etmək; 
İnstitusional yaranışlar-mülkiyyət münasibətlərin dəqiqləşdirilməsi, bazar 
infrastrukturunun təşəkkülü, dövlət tənzimlənməsinin yeni sisteminin formalaşması; 
Struktur yenidənqurması-xalq təsərrüfatının sahəvi strukturunda köhnə sistemin 
disproporsiyalarının təjridi, xarici və daxili bazarda ödəniş imkanlı məhsul buraxılışının artımı; 
Sosial təminatın möhkəmləndirilməsi- sosiallaşan iqtisadiyyat quruculuğu, yüksələn 
sosial təminatlar. 
                                                 
13 «Экономика». /под редакции д.э.н. А.С.Булатова./ М.: Юристь-2000. səh. 628. 
 
 
64
Heç şübhəsiz ki, bütün bunlar makroiqtisadi sabitliyin təminatı və dayanaqlılığı şəraitdə 
səmərəlidir. Keçid iqtisadiyyatı heç də tam azad və ya nizamsız bazarı dəstəkləmir. Məlumdur 
ki, bazarın son dərəcə azadlığı o qədər də, təşviq olunmur. İqtisadi cəmiyyətin mütləq bazar 
iqtisadiyyatında yaşaması çətin bir işdir. Fiksal mexanizmlər istisna olsa belə, təkcə ekoloji 
faktorlar istənilən dövlətin bazara müdaxiləsinə, tənzimlənməyə əsaslar yaradır. 
 
İqtisadi tarixçilər İngiltərənin XIX əsrdə ifrat dərəcəli, yüz faizli bazar 
iqtisadiyyatında yaşamasını söyləsələr də, digər fikir də, bu son azadlığı tamamlayan 
mövcudluq olmamışdır. «Xalqların sərvətlərinin təbiəti və səbəblərinin tətbiqi» 
əsərində A.Smit «görünməz əl» prinsipini müəyyən etmişdir. Bu prinsipə görə, öz 
xudbin maraqlarını təqib edərək, insan görünməz əllə ictimai maraqlara xidmət edir, 
dövlətin isə bazar rəqabəti mexanizminə müdaxiləsi neqativ nəticələrə gətirir. Onun 
fikrincə, bazarın görünməz əli ictimaiyyəti optimal iqtisadi nəticələrə gətirməsinə 
baxmayaraq, ayrı-ayrı adamlar öz eqoist maraqlarının hayındadırlar. Real dünyada 
heç bir iqtisadiyyat həqiqətdə özünün ideal aləminə müvafiq deyildir. Bütün 
hərəkətlərə bazar iqtisadiyyatının qeyri-mükəmməlliklərdən və onun nəticələrindən 
doğan ətraf mühitin yüksək çirklənməsinə, işsizlik, kasıb və zənginləşmədə artım 
yaranışlarına görünməz əl rəhbərlik edir. 
 
Bazar iqtisadiyyatının müxtəlif imkanları şəbəkəsində dövlət üç vəzifəni həll edir: 
 rəqabəti dəstəkləməklə səmərəliliyin artırılmasını; 
 vergi və bölgü recimi ilə ədalətin təminatı; 
 fiskal və maliyyə-kredit siyasəti vasitəsi ilə makroekonomik sabitlik yaratmaq, 
işsizliyi, inflyasiyanı azaltmaq və iqtisadi artıma nail olmanı. 
İslahatlar konteksində hər üç vəzifə struktur baxımdan təkmilləşir, aparılan strategiyaya 
uyğunlaşdırılır. 
Aşkar reallıqdır ki, yeni təsərrüfat sisteminin qurulması islahatlarsız mümkün deyildir. 
İslahatların aparılması üçün isə yetərli imkan və şərtlər vardır. Bununla belə, total 
iqtisadiyyatdan bazara keçid artıq sınanmış təcrübi gerçəklikdir. Sosialist düşərgəsini təmsil 
etmiş məmləkətlərdə bazar keçiddə yuvarlaq bir mərhələ qət edilmiş, bir çox ölkələr isə 
postkeçid iqtisadiyyatını arxada qoymuşlar. 
 
Şərqi Avropa ölkələrində neoliberal əsaslara söykənən intensiv, xüsusən də 
Polşada klassik formada «şok terapiyası», Çin və Macarıstanda təkamüllü evalyusiya 
«qradualizm», MDB məkanında da, o cümlədən, Azərbaycanda da (1992-1993-cü 
illərdə) «şok terapiyası» yönümdə bazara tez radikal keçid tendensiyası yaşanmışdır. 
Neoliberalizm iqtisad elmində istiqamət-iqtisadiyyatın özünün tənzimlənməsi və artıq 
nizamlanmasını rədd edən prinsip əsasında qurulur. Milton Fridmen, Fridrix Fon 
Xayik və Almaniyanın müharibədən sonrakı baş naziri Lüdviq Erxartın kimi tanınmış 
neoliberalların nəzəri postulatları reyqanimika və tetçerizm adlanan kursların 
formalaşmasında istifadə edilmişdir. 
 
Ölkənin iqtisadi potensialına mühüm ünsür kimi daxil olan təbii ehtiyatlar zənginliyi ilə 
yeni geoiqtisadi və geosiyasi şəraitdə böyük əhəmiyyətinin nümayişini davam etdirir. Bununla 
belə, istehsalın inkişafı öz-özünə yaranmış təbii şəraitdən asılılığını nisbətən azaldır. Müasir 
dünyada bir çox hökumətlər belə bir fikrə gəlirlər ki, dövlət tapşırıqlarının yerinə yetirilməsində 
neft sənayesinin sərt nəzarət altında saxlamaq münasib deyildir. Bu baxımdan quruda neft 
kompleksində aparılan bazar orentasiyasını təqdir edən «xaotik» islahatlar tam və mütərəqqi 
dəyişikliyinə real imkanlar yaratmır. Təşkilati təbəllüdat xarici şərtlərin sifarişi, tələbin 
dəyişməsi ilə əlaqədar olur. Bu, öz növbəsində yaranmış daxili və xarici vəziyyətə adaptasiyadan 
asılıdır. Təşkilatın optimal iqtisadi nəticəliliyi minimal xərclərlə tələblərə uyğun istehsalın 
səmərəli təşkilində ehtiva olunur. Onun potensialı təkmilləşmə imkanlarına, qarşıya qoyulan 
vəzifələrə müvafiq olmalı, yeni təsisatlarda əksini tapmalıdır. Səmərəli və müvəffəq təşkilat 
 
 
65
maliyyə tələblərinə müvafiq informasiyaların işlənməsi, təşkilatçılıq, idarəetmə səriştəsi ilə 
fərqlənməlidir. 
Keçid iqtisadiyyatı ölkələrində neft-qaz sənayesində islahatlar müxtəlif variantda nəzərdən 
keçirilir. Burada radikal özəlləşdirmədən daha epizodik və kosmetik dəyişkənliklərə qədər 
vəziyyət nəzərə alınır. Keçid iqtisadiyyatında iri təşkilatın səmərəliliyi mövcud ənənəvi 
istiqamətlə deyil, idarəetmə peşəkarlığı, menecmentin səviyyəsi və nəzarət bacarığı ilə ölçülür. 
Tarixdən məlumdur ki, insanların yüksələn tələbləri, əldə olunmuş təcrübə və nailiyyətlər 
ümumi vəhdətdə istehsalın kütləviliyini artırmasına zəmin olmuşdur. Toplanan biliklər fiziokrat 
və merkantalist nəzəriyyəçilərin fəaliyyətinin ilk elmi əsaslı şərhinə yol açmışdır. Bu baxımdan 
Marksın cəmiyyət tarixinin iqtisadi şərhi Qərb elmi təfəkkürünü zənginləşdirən 
məqamlarındandır. Onun fikrincə məhz iqtisadi maraqlar hər şeyin əsasında dayanaraq mövcud 
dəyərləri təyin etmişlər. 
 
İnkişaf tapan iqtisad elmi bütün mərhələlərdə son məqsədini insanların həyat 
şəraitinin yaxşılaşdırılmasına səfərbər edərək iqtisadi qanunları, problemlərin təhlil və 
tədqiqi əsasında öz predmetini formalaşdırır. Forma və məzmun müxtəlifliyinə 
baxmayaraq, insan cəmiyyəti inkişafın bütün mərhələlərində fundamental iqtisadi 
problemin həlli ilə qarşılaşmaqdadı. Hansı əmtəələri, necə və kim üçün istehsal etmək? 
İqtisadiyyatın heç bir sferası bütün dövrlər üçün bu mühüm üç-hansı, nə qədər, kim 
üçün olan strateji həlldən yan keçə bilməz. 
 
Apardığımız tədqiqat işi də bu məntiqə əsaslanaraq öz axtarış və təhlil sektorunu 
təşkilatlandırır. Bizim üçün ilk-hansıdır sualının konkret cavabı dəyişməz olan neft və qaz 
resurslarıdır. Bununla belə, necə və kim üçün də suallar da cavablıdır. Lakin bu üç həlldə fərq 
hansının dəyişməz, necə və nə cürün dəyişkən olmasındadır. Məqsədimiz də məhz necəni 
səmərəli rakusda dəyişdirmək, kim üçünün isə ənənəvi dövrün meydanını genişləndirməkdir. 
Allahın bəxş etdiyi zəngin sərvətlərdən böyük asudəlik yaradacaq qədər dolğun, səmərəli 
bəhrələnmə bizim istək və bacarığımızda əks olunacaqdır. Məsuliyyətli, məqsədyönlü, səmərəli 
istifadədə aylı gecədən kam almaq qədər yaşayışımızı rövnəq edəcəkdir.  
İqtisadi problemlərin həlli müxtəlif institusional strukturların təyin və tənzimləyici 
mexanizmləri vasitəsilə reallaşır. Bu baxımdan ölkələrin industrial inkişafı iki cəhət xüsusunda-
istehsal vasitələri üzərində mülkiyyət və iqtisadi fəaliyyətin idarəedilməsi koordinsiyası üzrə 
müəyyənləşir. Sir deyil ki, insanların yüksək tələbləri müqabilində iqtisadi resurslar məhduddur. 
İslahat prosesinin dərinləşməsi və genişlənməsi dövlətin apardığı iqtisadi siyasətin bir 
hissəsini təşkil edir. Bir tərəfdən islahatlara əhəmiyyət vermə, digər tərəfdən isə onun gedişini 
məhdudlaşdıran şərtləri təcrid etməmək ləyaqətli nəticəni almağa imkan vermir. Bu monist 
xarakterli olmayan yanaşma öz-özlüyündə islahat prosesinin tam sürətli gedişinə mane olur. Belə 
vəziyyət islahatlar prosesini ehtimal olunan maliyyə proporsialarının artımına, yaxud da, o qədər 
milli mənafelərdə uzlaşmayan ayrı-ayrı kiçik xarici investorlara bağlayır. Bu baxımdan möhkəm 
seçim və şərt kimi köhnə yataqların reabilitasiyasında xarici investisiya ilə daxili potensial 
imkanlarının mövqe və bölgüsü qətiyyətlə müəyyən olunmalıdır. Fikrimizcə, daxili islahat 
tədbirləri real maliyyə dövriyyəsində böhranı tam dəf etmədə mütəşəkkil ola bilər. Sovet 
tarixinin 70 ili ərzində heç bir xarici investora oriyentasiya etmədən köhnə istismar sahələri pis-
yaxşı özü maliyyələşdirmiş, ittifaq büdcəsini də yetərli təmin etmişdir. Sovet recimindəki neft 
sənayesinin müqayisəli üstünlüyünə edilən aksent həm də onunla izah edilir ki, yeni situasiyada 
biz əvvəlki dövrlərə nisbətdə üstünlük və artım əldə edə bilməmişik. İndi Xəzərdə böyük neft 
effekti fonunda öz nizamı ilə addımlayan köhnə neft sektoruna genişmiqyaslı investisiyaların 
cəlb edilməsi nəzəri baxımdan və eyni zamanda praktiki dəyərlənmədə münasib görünmür. 
Bununla belə, dövlət optium mümkün əlverişli şətlərlə köhnə yataqlarda islahatların daxili 
imkanlar və nisbi xarici investisiyalar hesabına irəliləyişinin kompleks həllini tapmalıdır. 
 
 
 
 
66
4.4. İlkin istismar sahələrində iqtisadi islahatların təkmilləşməsinin prioritet 
istiqamətləri 
 
Tarixdə ilk dəfə olaraq Azərbaycan köhnə istismar sahələrində 1999-cu ildə 9 milyon 
tondan aşağı 8,992 milyon ton neft hasil etdi. Bu enmə 22 dənizdə və 28 quruda istismar və 
subasma quyularının tikintisinin başa çatmasına baxmayaraq baş vermişdir. 2002-ci ilin plan 
tapşırıqlarının kiçilən həcmi isə stabillik limitinin də artıq tükəndiyinə nişan verir. Yaranmış 
vəziyyət ona dəlalət edir ki, köhnə istismar sahələrində hasilat yenidən enməyə istiqamət 
götürmüşdür. Təkcə bu faktla tədqiqat obyekti seçilən problemin aktuallığını və universallığını 
təsbit olunmur, onun böhranlı vəziyyətinin müxtəlif təzahür formalarında təsdiqini verən zəngin 
fakt və material toplumları da bunu əsaslandırır. 
Neft sənayesinin ilkin istismar sahələrində hazırda hasilatı təmin edən komplekslərdə və 
xüsusən də quruda yerləşən İB-də başlanan islahatların bir daha təkmilləşdirilməsi və 
dərinləşməsi mərhələsinə başlama situasiyası yetişmiş, strukturun modernizasiyasını, biznesin 
mütərəqqi standartları əsasında yeni idarəetmə prinsiplərini bərqərar etmək, beynəlxalq uçot 
standartlarına keçməklə təşkilatın investisiya cəlbediciliyini artırmaq, sosial strukturda islahatlar 
aparmaq, xüsusi sosial fond təşkil etmək, mənzil-kommunal xidmət təşkilatlarını özəlləşdirmək 
və ya bələdiyyə mülkiyyətinə vermək gərəkliyi yaranmışdır. Əməyin mühafizəsinin, 
təhlükəsizlik tədbirlərinin ekoloji intizamının gücləndirilməsi də obyektiv zərurətə çevrilmişdir. 
Köhnə istismar sahələrində islahatların aparılmasında resurs məhdudluğu investisiya 
qıtlığında daha çox özünü göstərir. Məhz məhdud maliyyə imkanları islahatların genişmiqyaslı 
aparılmasına maneəçilik törədir. Digər tərəfdən, qeyri-bazar strukturlu ənənəvi texnoloji istehsal 
tsikli də maliyyə çevikliyinin əldə edilməsində əngəllər yaradır. Hasil edilən neft mütləq qaydada 
hər ay planda nəzərdə tutulan orta miqdarda, dövlətin müəyyən etdiyi qiymətlər və satış şərtləri 
şəbəkəsində istehlakçısına çatdırılır. Respublikada formalaşmış neft industriyasının strukturu 
belədir ki, hasil edilən neft kəmərlər vasitəsilə öz axınında MNKİB-yinə çatdırılır. Həmin 
istehsalat birliyi neft dövriyyəsində sonrakı istehlakçıya neftin ötrülməsində aralıq təşkilat rolunu 
oynayır. MNKİB-də qəbul etdilən neft çeşidlənərək emal zavodlarına, yaxud da satış üçün digər 
alıcılara və əsasən də xarici bazarlara çıxarılır. Hasil edilən qazın isə yarıya qədəri öz profilində 
alternativi olmayan qaz emalı zavoduna, digər hissəsi isə «Azəriqaznəql» təşkilatı vasitəsi ilə 
istehlakçılara yönəldilir. Fakt ondan ibarətdir ki, köhnə istismar sahələrində hasil edən xam neft 
və təbii qaz istehsalçıların iradəsindən asılı olmadan bu ənənəvi inhisarçı təşkilatlardan keçməli 
olur. Texnoloji dövriyyənin təqdimatının geniş şərhi istehsal strukturunun maliyyə sistemini 
formalaşdırması üçün əsas yaratdığı ilə izah olunur. Bu baxımdan hasilat çevrəsində pul 
dövriyyəsinin ödəniş təminatı da həmin təşkilatların üzərinə düşür. 
Neftin təsərrüfat tsklində sonrakı mərhələ də mövcuddur. Emal zavodları istehsal etdiyi 
çeşidli məhsulları neft üzrə əsasən «Azərnefttəchizat» İB-yə qaz üzrə isə «Azəriqaz» QSC və 
Maye Qaz İstehsalat Birliyinə daha böyük həcmdə isə  «Azərenerji» SC-nin enerji istehsal edən 
təşkilatlarına verirlər. Bütün bu silsilədə mövcud ödənişlər maliyyə konteksində bazar 
iqtisadiyatının tələbləri ciddi nəzərə alınmadan müəyyən destruktiv sistemdə cərayan edir. 
Beləliklə, bu kaskad şəbəkədə olan təşkilatların dövriyyə vəsaitlərindən qismən məhrum olması 
onların hər birində maliyyə problemini kəskinləşdirir. Son məhsulun əksər hissəsini əhali, fərdi 
istehsalçılar və xarici alıcılar mənimsəyirlər. İstehlakçıların aşağı ödənişqabiliyyətliliyi 
bütövlükdə ümumi maliyyə şəbəkəsinə sarsıdıcı zərbə vurur. Bu da öz növbəsində daha böyük 
ağırlığı neft hasilatçılarına endirir. Beləliklə, yüksək tələbin olmasına baxmayaraq, hasil olunmuş 
neft və qaz əmtəə kimi öz dəyərini ödənilməsini vaxtında təmin etmir. 
Köhnə istismar sahələrində hasilatı həyata keçirən istehsalat birliklərinin fəaliyyətləri 
planlı iqtisadiyyata müvafiq olaraq dövlətin tam və müstəsna sərəncamında olduğundan onlar öz 
məhsullarının xarici bazarlara çıxarmaq imkanlarından məhrumdurlar. Belə olan təqdirdə aydın 
olur ki, dövlət apardığı sərt iqtisadi siyasəti ilə müvafiq təşkilatların manevrliliyini, iqtisadi 
çevikliyini məhdudlaşdırmış olur. Özünün heç bir maliyyə resursu qalmayan birliklərin 
 
 
67
yeniləşməyə, səmərəliliyi artırmağa praktiki imkanları olmur. Belə sərt vəziyyət bütün iqtisadi 
həlqəni-habelə uçot prosesini deformasiyaya uğradır, renovasiyanı imkansız edir, təşkilatlara 
tətbiq edilən fiksal təyinatlar, vergi sistemi isə onun iqtisadi gücünü zəiflədir. Büdcəyə ödəniləsi 
təxsisatların isə müəyyən hissəsi ilbəil keçici olaraq qalır. 
Neftə və neft məhsullarına tətbiq edilən daxili qiymətlər də maliyyə sefarasının 
dayanaqlılığında əks olunur. Daxili qiymətlər dövlət sektoru müəssisələri üçün daha səmərəlidir 
və çox ehtimal ki, həm də zəruridir. Onun bazar prinsipli iqtisadiyyata tam şəkildə tətbiq 
edilməsi nə qədər effektli ola bilər? Burada vurğulanan bir cəhət yaddan çıxarılmamalıdır ki, neft 
diskont meylli əmtəədir. O, ödənişini gözləmədə səbirli deyildir. İndi dünya neft bazarlarında 
BNB-də forvard, fyuçers əməliyyatlarının gündəlik reallığa çevrildiyi məqamda daxili bazarda 
onun sərt qiymətli satışı məqbul hesab edilə bilməz. Digər tərəfdən, opponentlər daxili iqtisadi 
reallığın dünya standartlarına qeyri-müvafiqliyinə işarə etməklə enerjidaşıyıcıların respublika 
daxilində satış qiymətlərinin mülayim olduğunu əsaslandıra bilərlər. Lakin mövcud bu təzadlı 
sabitliklə razılaşmaq olmur. Daxili bazardakı qiymətlər reallığı əks etdirmir. Müqayisə üçün heç 
bir təbii neft-qaz resursları olmayan qonşu Ermənistanda daxili qiymətlərdə müəyyən 
kiçikölçülülük buna misal ola bilər. 
Sovetlər İttifaqının dağılması ilə əlaqədar köhnə neft yataqlarında istismarı həyata keçirən 
istehsalat birliklərində, xüsusən də, qurudakı kompleksdə böhranlı vəziyyət bütün guşələrə 
siyarət etdiyi kimi, normal strukturun pozulması, dağılması elmi interpretasiyada destruksiyası 
da baş vermişdir. Böhranlı vəziyyət İttifaqın bütün neft sənayesinin müxtəlif səviyyədə əhatə 
etsə də, bir çox periferik istehsalat qurumları ehtiyat potensialına və ucuz istehsal xərclərinə 
rəğmən öz mümkün səmərəliliyini qoruyub saxlamışdır. Məlumdur ki, XX əsrin 50-ci illərindən 
başlayaraq Azərbaycanın qurudakı neft yataqları yeni perspektivli yataqların istismara verilməsi 
müqabilində öz əvvəlki sanbalını və əhəmiyyətini itirmişdir. Analoji proses 1990-cı illərdə 
Xəzərin köhnə neft yataqlarını da əhatə etmişdir. Belə vəziyyət Azərbaycan neftqazçıxarma 
sənayesini qütübləşlənmə, daha dəqiq isə böyük və kiçik, təzə və köhnə, mərkəzi və əyalət 
kateqoriyalı təsnifata məruz qoymuşdur. Tanınmış Polşa statistiki Mixail Koleski iqtisadiyyatı 
mərkəzi və periferik sektora bölgüsü makroiqtisadiyyat konteksti ifadə etsə də, oxşar fərqlilik bu 
gün Azərbaycanın neft sektorunda mərkəzi və əyalət təsnifatında daha çox nəzərə çarpır. Məcazlı 
bənzətmədə indi offaşor zonada fəaliyyət göstərən beynəlxalq əməliyyat şirkətləri daha böyük 
maraqları ifadə etdiyi üçün «mərkəzi», köhnə istismar sahələri isə «əyalət» iqtisadiyyatı 
statusuna mənsubluğunu diqqətə gətirir. Milli neft-qaz sektorunun bu ikili bölgülülüyünə rəğmən 
biz islahatlar prosesini mümkün əlverişli şərait və şərtlər toplumunda optimum həlli imkanlarını 
aramaqla həm də iqtisadiyyatda pauperizasiyanın cilovlanmasında neft amilindən səmərəli 
istifadəni təmin etməliyik. 
Real sektorda, o cümlədən, bizim tədqiqat obyektində praktiki transformasion nəticələri 
mümkün edən islahatlar sistemi hələ tam təşəkkül tapmamışdır. Epiqon-təlqidçi, kosmetik və 
simvolik bazar aksesuarları əsaslı dəyişikliklərə yol açmır. Bir sıra uyğun profilli iri istehsal, 
təchizat komplekslərində müəyyən özəlləşmə, səhmləşmə aparılsa da, onlar bazar tələblərinə 
uyğun səmərəli iqtisadi təşkilatlanmanı tam və dolğun aspektdə təmin edə bilməmişlər. Bazar 
prinsiplərinə müvafiq olmayan izafi məşğulluq, bahalı sosial infrastruktur və inhisarçı statusu bu 
təşkilatların səmərəli fəaliyyətlərini məhdudlaşdıran amillərdəndir. Göründüyü kimi, dəyişkənlik 
tələbində daha çox ehtiyacı olan struktur koservasiyası keçid mərhələsini davamlı edir. 
 
1970-ci illər karbohidrogen erasının adamları üçün qeyzlənmiş həyəcan, 
gərginlik və dayanaqlı bədbinliklə müşayiət olundu. Ötən iki dünya müharibəsinin 
təcrübəsi belə bir nəticəni aydın etdi ki, demokratik institutların həyat qabiliyyətində 
iqtisadi artım nə qədər böyük qüdrətə malikdir. 1973-cü ilə qədər neft 
ixracatçılarının söylədikləri «Neft onların suverenitetini sıxışdırır», fikirini sonradan 
böyük industrial ölkələr də ifadə etdilər. 
 
Postsovet ölkələrində olduğu kimi, Azərbaycanda da iqtisadi islahatlar beynəlxalq maliyyə 
 
 
68
institutlarının məlum meyarları əsasında aparılır. Xarici tələblər əsasında aparılan, manevr 
məhdudluğu ilə müşayiət olunan islahatların səmərəliliyi mübahisəli məsələdir. Qeyd olunduğu 
kimi, oxşar təsərrüfat ukladlı ölkələrin təcrübəsi göstərir ki, bu formalı islahatlar sıçrayışlı, 
pozitiv iqtisadi dirçəlişi təmin etmək qabiliyyətində deyil. Belə ki, 1990-cı illərdə aparılan 
müvafiq yönümlü islahatlar Şərqi Avropa ölkələrində ÜDM-in 30%-i, MDB məkanında 60% 
enməsinə səbəb olmuşdur. Bütün gücünü neft-qaz resurslarına səfərbər edən, Azərbaycanda da 
analoji vəziyyət yaranmışdır. İndi ÜDM-nin adambaşına bölgüsünə görə, respublikamız keçmiş 
İttifaq ölkələri arasında son 2-3 yeri bölüşdürür. 
 
Azərbaycan iqtisadiyyatının əvvəllər 93%-i mərkəz tərəfindən idarə olunurdusa, 
indi isə tam 100%-ini də özümüz idarə edirik. Respublikamızda dünya potensialının 
1%-dən çoxu cəm olunmuşdur. Biz dünya əhalisinin 0,145%-ni təşkil etsək də, təbii 
ehtiyatların bölgüsünda orta dünyəvi göstəricidən 10 dəfə çox yüksəkdəyik. Geostrateji 
mövqeyi ilə iki qitənin qovşağında yerləşərək hər iki mədəniyyətin daşıyıcısı olmasına 
baxmayaraq, Azərbaycana nisbi də olsa arxaik-ortodoksal Şərq ölkəsi kimi yanaşma 
təzahürləri hələ də sezilir. Şühəsiz ki, belə meyl mütəşəkkil olmayan axıcı  daxili 
proseslərdən güc alır. 
 
Əlbəttə, bununla ölkədə aparılan islahatların nəticəliyinin heçə endirlməsinə işarət olunmur 
Ədalət naminə qeyd olunmalıdır ki, respublikada inflyasiyanın müəyyən cilovlanması, pul 
məzənnəsinin stabilliyi, büdcə kəsirinin mülayimləşdirilməsi və digər makroiqtisadi sabitliyə 
gətirən ayrı-ayrı pozitiv əlamətlər, meyllər dəyərləndirilən cəhətlərdəndir. Bununla belə, 
beynəlxalq maliyyə institutlarının respublika iqtisadiyyatına münasibəti daha fərqli yanaşmada 
təzahür etmişdir. Şirnikləndirici, «xamlama» mərhələsindən sonra milli iqtisadiyyatın ənənəvi 
texnoloji mahiyyəti, iqtisadi strukturu ciddi nəzərə alınmadan üçüncü ölkələr üçün işlənmiş aşağı 
standartlı müvafiq iqtisadi mexanizmlərlə tətbiqi daha çox nəzərə çarpmışdır. İqtisadiyyatı qlobal 
təsir mexanizmləri ilə nəzarətə alma, müdaxilə, milli intellektualların təjridinə gətirmiş, daimi 
asılılıq mühiti formalaşdırılmışdır. İnvestisiyaların 5-10%-i, bəzən bundan da iki dəfə artıq 
olmaqla xarici konsultantların sərəncamına verilir. Prosesə yerli mütəxəssislər cəlb edilmir. 
Əcaba uzun illər üç qitədə əksər neft rayonlarında mühəndis təlimi vermiş, dünya neft-qaz 
elminin formalaşmasında fundamental xidmətləri olmuş respublika mütəxəssisləri müvafiq 
profilli layihələrin işlənməsində nə qədər səriştəsiz ola bilərlər? Digər tərəfdən qeyd olunmalıdır 
ki, bu ərəfədə yeni problemlər pul dövriyyəsindəki gərginlik, barter əyintiləri ilə müşayiət olunan 
təsərrüfatçılıq, qeyri-ödənclərin yüksək səviyyəsi, bürokratiya və korrupsiya, real sektorun 
depressiyası, tədiyyə balansının mükəmməlsizliyi, artan xarici borclar, investisiyaları yalnız bir 
sektorda yığımı və sair neqativ iqtisadi halları da yaranıb genişlənmişdir. Ənənəvi neft 
istehsalçısı olan ölkədə ən sadə təchizat komponentləri indi idxal olunur. Daxili bazar xarici 
istehsalçıların dərinləşən inhisarına düşmüşdür. 
İttifaqın dağılması bütünlükdə Azərbaycan iqtisadiyyatı, o cümlədən, onun ayrı-ayrı 
istehsal sferalarını keçmiş ümumi iqtisadi bazardan əvvəlki ölçülərdə istifadədən məhrum 
etmişdir. İndi tam olmayan müəyyən qədər yeni əlaqələr şəbəkəsi yaranmışdır. Biz indiki 
reallıqlar əsasında yeni təsərrüfat əlaqələrinin qurulmasına, digər mənada Sovetlər İttifaqı 
dövründə olduğu kimi işgüzar şəbəkənin möhkəmləndirilməsində səylərimizi artırmalıyıq. 
İslahatların aparılmasında əsas cəhətlərdən biri maliyyə dayanıqlığının əldə edilməsi ilə 
bağlıdır. Səmərəli ödəniş sisteminin yaradılması, kreditorlarla, xüsusən də büdcə ilə 
hesablaşmalarının optimal sxem üzrə aparılması əsas konturagentlərlə operativ qarşılıqlı təmas, 
iqtisadi alətlərindən rasional istifadə maliyyə möhkəmliyini gücləndirən şərtdir. Bu baxımdan 
maliyyə və pul dövriyyəsində nizamlama istehsal sabitliyini təmin edəcək mühüm amil olaraq 
qalır. Düşünülmüş mükəmməl kredit siyasəti isə yaranmış borcların mütəmadi azaldılmasına, 
onun daha mülayim operativ tənzimlənməsinə şərait yaradacaqdır. 
Sərt maliyyə və icra intizamı, istehsal xərclərinə nəzarət strukturu sadələşdirən və 
məhsuldar edən restruktizasiya prosesinin aparılması islahat tədbirlərinin önündə gedir. 
 
 
69
İslahatlar prosesi istehsalın restruktizasiyası ilə yanaşı onun mümkün diverfikasiyasını da 
əhatə etməlidir. İslahatlar prosesində özəlləşdirmə neftqazçıxarma mədənlərinin lisenziya 
əsasında milli sahibkarlara verilməsi, tender üsulu ilə konsessiya strategiyası səmərəli xüsusda 
fərqlənər. Sahədə azad bazar prinsiplərinin bərqərar olunması əlverişli investisiya mühitinin 
formalaşmasına yardımçı ola bilər. Tarixdən məlumdur ki, Azərbaycanda sənaye üsullu neft 
hasilatı təşəkkül tapanda Bakıda neft istehsalında icbari əməkdən istifadə olunmasında iltizam 
sisteminin ləğv edilməsi, xarici kapital aktının genişləndirilməsində mühüm əhəmiyyəti 
olmuşdur. Sirr deyil ki, neftqazçıxarma sənaye xarakteri aldığı zamanlardan bu yeni 
kapitaltutumlu, məxsusi risk tələb edən mürəkkəb texnoloji işi ayrı-ayrı sahibkarlar tamlıqla 
məsuliyyəti öz üzərlərinə götürməkdən ehtiyatlanmışlar. XIX əsrdə genişlənən səhmləşmə ilkin 
neft sənayesinin həm ABŞ, həm Rusiya qütbündə səhmdar əsasda start götürmüşdür. Məhz 
səhmdar əməkdaşlıq neft sənayesinin inkişafında mühüm rol oynamışdır. Riski, əziyyəti nəticəni 
birgə yaşamaq, birgə bölüşmək səhmdar prinsiplərin leymotivini təşkil edir. Səhmdarlıq 
təşkilatın likvidliyinin mühüm indikatorudur. Köhnə neft yataqlarında yeni struktur, istehsal 
prosesi öz inkişafının ahəngdarlığını zənnimizcə daha çox bu əsasdan qaynaqlandırmalıdır. 
Perspektivdə həmcins təşkilatların, eyni profilli müəssisələrin digər iqtisadi mənfəətli formada 
birləşməsi və əhəmiyyətini hələ nümayiş etdirəcəkdir. 
Neftqazçıxarma sənayesində böhranlı vəziyyət çox sayda amillərin eyni zaman kəsiyində 
və şəbəkədə nəzərə alınmasını önə çıxarır. Nəzəri əsaslar, sınaq-eksperement və praktika  
gerçəkliklər islahatlar toplumunun proqramı və hərəkət planı üçün mühüm baza mənbəyidir. 
İqtisadi fəaliyyətdə milli mənafeləri, strateji prinsipləri ifadə etməyən baxışlar, əks maraqların 
mübarizəsi islahatların ləngiməsində öz mənfi izini qoyur. Səmərli nöqtəyə çıxış isə islahatlar 
strategiyasına daha sərt, praqmatik və konseptual yanaşmanı tələb edir. 
 
 
4.5. İslahatlarin strategiya və taktikasi 
 
İslahatları əsaslandıran meyarların, kompleksin potensialının genetik və perspektiv təhlili 
və mümkün şərhindən sonra nəzərdən keçirilən problemin həlli yolarının axtarış və istiqamət 
variantları tədqiqat predmetinə çevrilir. Quruda yerləşən köhnə istismar sahələrində bazar 
prinsiplərinə uyğun təsərrüfat münasibətlərinin qurulması, geniş islahat prosesinin 
aparılmasınının məqsədəuyğunluğu ilə yanaşı təqdim olunan yeni iqtisadi modelin effektivliyi, 
onun netto nəticəliyi də əsaslandırılmalı, təyin olunmuş resurslar kontekstində islahatlar hansı 
ölçülü rentabelli istehsala adekvatlığı müəyyən edilməlidir. 
Yeni islahat prosesinin hərəkət planı, tərtib etdiyimiz strateji aspektli model 3x3 formatlı 
matrisa nümunəsində nəzərdən keçirilir. İlkin təsnifat 3 mühüm şərti əhatə edir: 
1. Qalıq ehtiyatlar, potensial imkanlar və istehsal gücü-ümumilikdə, bütün  resursların 
kommulyativ həcmi nə qədərdir? 
2. Hansı ölçüdə, tempdə və müddət ərzində optimal hasilat davam etdiril bilər? 
3. Layihələşən iş nə qədər rentabelli, səmərəli və bütün tərəfləri qane edəcək dayanaqlı və 
əhəmiyyətli olacaq? 
Obyekt haqqında möhkəm informasiya təminatına malik olduqdan sonra islahatların 
strategiyanın biznes planı hüquqi və mülkiyyət aspekti təhlilə məruz qalır. Fikrimizcə, 
islahatların hüquqi-mülkiyyət formasının təsbiti aşağıdakı 3 əsas istiqamətdə nəzərdən keçirilə 
bilər: 
1. Xarici və qismən də daxili investorları cəlb etməklə, kontrakt əsaslı birgə fəaliyyət (ilk 
mərəhələdə dövlətin xüsusi payı olan müştərək mülkiyyət); 
2. Mülkiyyət dəyişiklikləri edilmədən özünümaliyyələşdirmə, kommersiyalaşdırma (tam 
dövlət mülkiyyəti); 
3. Tam özəl (korporativ). 
Burada istehsalın struktur quruluşunun aşağıdakı 3 forması nəzərdən keçirilə bilər: 
 
 
70
1. Şaquli inteqrasiya olunan istehsalat kompleksi; 
2. Neftqazçıxarma ilə məhdudlaşan kommersiya təşkilatı 
3. Holdinq təyinatlı struktur. 
Köhnə istismar sahələrində hasilatı həyata keçirən istehsalat birlikləri spesifik olaraq 
hasiledici qurumlar kimi, neft iqtisadiyatının ilk dövriyyəsini əhatə etməklə əsaslı dərəcədə 
dövlətin sərəncamında fəaliyyət göstərirlər. Bu statusun qalacağı təqdirdə, həm daxili, həm də 
xarici investorlar layihələrin maliyyələşdirilməsində çeviklik göstərmədən daha çox öz 
kommersiya maraqlarına müvafiq iş stilinə üstünlük verəcəklər. Yəqinliklə deyə bilərik ki, bu 
istiqamət milli dövlət mənafelərini tamlıqla ifadə etməyəcəkdir. Buna yetərli elmi-empirik 
əsaslar var. Belə ki, quruda fəaliyyət  göstərən müştərək müəsisələrin təcrübəsi göstərir ki, 
onların nəzarətində olan istismar obyektlərində fundamental dəyişikliklər, əsaslı istehsal artımı 
müşahidə olunmamışdır. 
Reabilitasiya prosesində təqdim olunan ikinci istiqamət isə dövlətin öz imkanları və 
strategiyasına rəğmən islahat tədbirlərini reallaşdırmaqdan ibarətdir. Açıq iqtisadiyyat qurmağa 
qərar verən dünyəvi bazar prinsipləri ilə işləməyi mühüm hesab edən dövlətdə islahatlar 
prosesinin bu sərt yönümlü inkişafını da fikrimizcə məqbul hesab etmək olmaz. Dövlət plan-
komandalı metodla resursların səmərəli bölgüsünü, sərt istehsal intizamını, hətta nisbi 
kommersiyalaşmanı tətbiq etməklə hasilatda səmərəliliyə müvəqqəti nail ola bilər. Belə addım 
ardıcıl və mükəmməl nəzarət və büdcə intizamı ilə şərtləndiyindən inteqrasiyon proseslər, 
hakimiyyət dəyişiklikləri, onu daim kövrəkləşdirəcəkdir. Digər tərəfdən isə bazar 
münasibətlərinin genişləndiyi bir şəraitdə dövlət bu sahələri öz sərəncamında yetərli müddətdə 
saxlaya bilməyəcəkdir. İnkişaf prosesi, istehsal münasibətləri bazar konyukturası asılılığından 
qurtula bilməyəcək, onun təcrid edilmiş həyatı davamlı olmayacaqdır. 
İslahatlar prosesində digər yönümü çoxşaxəli istiqamətdə bazar prinsiplərinə istinad edən 
qarşılıqlı mülkiyyət münasibətlərinə əsaslanır. Bizim tədqiqatımız məhz bu strateji xətt üzərində 
ərsəyə yetməklə onun üstün cəhətlərini dəyərləndirir, təhlil və tədqiq edir. 
Keçid iqtisadiyyatında qərarlaşan ölkələrin mütləq əksəriyyəti oxşar problemlərin həllini 
vurğulandığı kimi, səhmləşmə strategiyasını tətbiq etməklə gerçəkləşdirmişlər. Səhmləşmənin 
geniş təşəkkülü sənaye üsullu kapital münasibətlərindən əvvəllərə gedir. Fermerlər, tacirlər və 
digər təsərrüfat sahibləri riski öncədən bölüşdürmək yolunda aşkarladıqları ən səmərəli üsul 
birgə əməkdaşlıq olmuşdur. Sonradan bu əməkdaşlıq səhmlərin buraxılışı ilə daha əhəmiyyətli 
çalar almış, elmi-texnoloji tərəqqini stimullaşdıran mühüm kateqoriyaya çevrilmişdir. İndi 
dünyanın ən zəngin sahibkarları, qüdrətli şirkətlər belə nə qədər təkbaşına «bayraq ucaltmaq» 
imkanına malik olsalar da, onların anlamında cüzi risk tələb edən sərmayə qoyuluşunda birgə 
fəaliyyət daha məqbul sayılır. Səhmləşmədə digər bir keyfiyyət də ondan ibarətdir ki, təsərrüfat 
özəlləşdikcə insanların maraqlarının dəyişməsinə, istehsal həcminin genişlənməsinə və 
yüksəlişinə baxmayaraq, heç bir fərd onun tam sahibkarlığına ciddi təşəbbüs etmir. Çünki 
kollektiv obrazlı məsuliyyət neqativ tüzahürlərin ən yaxşı qoruyucusu kimi çıxış edir. 
Bizim qənaətimiz belədir ki, köhnə istismar sahələrində islahatların daha geniş şəbəkədə 
aparılmasında dominantlıq səhmdar əməkdaşlığa verilməlidir. Dövlət burada ilkin mərəhələdə 
səhmlərin mütləq əksəriyyətini öz əlində saxlamaqla, yaxın perspektivdə komplekslərdə 
islahatlar prosesinə mütləq nəzarəti həyata keçirə biləcəkdir. Fikrimizcə müəyyən edilmiş 
resursların hasilatının bir yüz illik ərəfədə davam edəcəyi təqdirdə-2015-2020-ci illərə qədər 
dövlət səhmlərə nəzarət paketini öz əlində saxlaya bilər. Bu ona əsaslanır ki, böyük islahatlar 15-
20 il ərzində növbəti texnoloji yeniləşməyə, iqtisadi konteksdə yeni dalğalı mərhələ fonunda 
ehtimal olunan iqtisadi amillərin təsirinə məruz qalacaqdır. Məlum ki, hipotetik baxımdan 
yaranacaq reallıqlar yeni prioritetləri də önə çıxaracaqdır. Məhz bu zaman kəsiyində dövlət 
özünün ilkin mümkün səmərəsini əldə etməlidir. Təyin olunacaq vaxt kəsiyi bizim tədqiqatın 
nəticələrinin 15-20 il müddətində tətbiqinin aktual mərhələsini təşkil edir. Bu zaman kəsiyini də 
üç mərhələyə bölünməsi nəzərdə tutulan islahatlar prosesinin miqyaslılığı üçün əhəmiyyətli ola 
bilər: 
 
 
71
İlk mərhələdə köhnə təsərrüfat üsulunun tam demontacı və yeni struktura 
transformasiyanın reallaşması-2002-2010-cu illər; 
İkinci mərhələdə səhmləşmənin, bazar prinsiplərinin əsaslı bərqərar olması ilə keçid 
iqtisadiyyatının əks etdirən əlamətlərin tam təcridi-2010-2015-ci illər; 
Üçüncü dövlətin əsas nəzarət paketinin digər səhmdarlara verilməsilə yeni islahat 
mərhələsinə hazırlıq-2015-2020-ci illər. 
İslahatların strategiya və taktikasının müəyyən edilməsində strateji planda nəyi və nələri 
həll etməliyik; operativ və taktiki addımlar nədən ibarət olacaqdır; mənfi və müsbət cəhətlərin 
saldosu nə qədərdir, kimi suallarla qarşılaşma vardır. Strateji istiqamət səmərəlilik, rentabellik və 
mümkün istehsal və iqtisadi artım vəhdətində nəzərə alınmalıdır. Biz tədqiqatımızda nisbətən 
çox olaraq quruda neftqazçıxarma kompleksində mövcud vəziyyəti əks etdirən materiallar yığımı 
şəraitində burdakı durumu səciyyələndirən cəhətləri canlandırmışıq. Bununla belə, çox zaman 
önə çəkilməyən istehsal strukturu, idarəetmə reciminin mahiyyətini də açıqlamağa təşəbbüs 
edəcəyik. 
Keçmiş planlı iqtisadiyyatda olduğu kimi, hasilat tapşırıqları digər göstəricilərin bazasını 
təşkil edir. Respublika İİN, YEN, ARDNŞ, QNQÇİB-nin təqdim və israr etdiyi göstəricilər 
əsasında son illər ərzində formalaşmış, sabitləşmiş mümkün daxili qiymətlər, büdcə tələblərində 
əks olunaraq neft iqtisadiyyatının sonrakı sektorları-nəql, emal təchizat və satışda müvafiq sıxıcı 
rentabelliliyə uyğun maya dəyəri parametrlərinin təyinatına zəmin olur. Digər iqtisadi ünsürlər 
isə fiskal və maliyyə-kredit siyasətinin elementləri üzrə müəyyənləşir. Neft sektorunda mövcud 
«status-kvo»nu saxlamağa cəhd edən «komandir və komanditlər»in müəyyənləşdirdiyi bir 
həqiqət də vardır ki, əlaqələndirici mərkəzi icra orqanlarında onların «mətbəxin»in sirrinə vaqif 
olanlar yox həddədir. Müəyyən proteksiya əsasında təyinat almış təsərrüfat rəhbərləri, funksional 
dövriyyənin mühüm «dispetçerləri» öz postlarında qalmanı yalnız kəmiyyət kateqoriyasına 
əsaslanan plan tapşırıqlarının davamlı yerinə yetirilməsi ilə mühafizə edirlər. Belə şəraitdə 
əməyin motivasiyası deqradasiyaya uğrayır, təşəbbüskarlıq, təşkilatçılıq, qənaətçilik 
əhəmiyyətini itirir. Diqqətə gətirilən fəaliyyət əsasən aşağıdakı istiqamətlərlə şərtlənir: 
 loyallıq; 
 plan tapşırıqlarının və büdcə öhdəliklərinin mütləq yerinə yetirilməsi; 
 təsərrüfat sabitliyi və kollektiv həmrəylik. 
Şübhəsiz ki, belə şərait mühafizəkarlıq meyllərini gücləndirir, təşəbbüs imkanlarını 
gödəldir, kadr professionalizminə ciddi təsir edir və bütün mütərəqqi dəyişikliklərin qarşısını 
alır. Növbəti mərhələlərdə də postlarını qorumaq məqsədilə ehtiyat üsul kimi əsas aparıcı heyət 
rəhbərləri artıq dəbə düşmüş elmi rütbə əldə etməyə meyl edirlər. Bu axında həqiqi istedadların 
elmi fanatizi də istisna olunmur. Sovetlər İttifaqında da oxşar təzahürlər olmuşdur. Lakin fərq 
ondan ibarət idi ki, əksər hallarda elmi rütbə vəzifə ierarxiyasının yüksək postuna yiyələnməzdən 
əvvəl və ya çox nadir məqamlarda yüksək entuziazmla fəth edilirdi. 
Plan ovqatlı, inzibatçı stilistikalı köhnə rəhbərlik hər cəhtlə mövqeyini möhkəmləndirməyə 
səfərbərdir. Bu isə ona əsas verir ki, islahatların daxildən güc alması imkanları olduqca 
kiçilmişdir. Müvafiq qurumlardan kənarda isə xarici təsirlər o qədər də ciddi deyildir. Hər hansı 
islahat tədbiri və normativlərin dəyişilməsi isə büdcə təxsisatlarının yenidən baxılmasına gətirir. 
Bu isə çox ciddi məsuliyyət tələb edən mürəkkəb işdir. Göründüyü kimi indiki reallıqlar istehsal 
artımını maraqlı etməyən, konservatizmi yaşadan elementlərlə zəngindir. Təcrübi məlum 
reallıqlara istinadən tərəqqinin cilovlanmayan mübarizəsində mühafizəkarlıq, ehkamçı təzahürlər 
obyektiv qanunların məntiqinə müvafiq sarsılacaq, inkişaf yeni pilləyə yüksələcəkdir.  
 
İtalyan filosofu C.Vikonun və görkəmli rus iqtisadçı alimi N.D.Kondratyevin 
uzun dalğalar nəzəriyyəsinə, bu kimi inkişaf haqqında təlimlərə, inkarı inkar 
qanununun mahiyyətinə vardıqda, yeni mərhələnin labüdlüyünün özü inkarsız olur. 
İnkişafın mahiyyətinə əsaslansaq, bir tsikldə başlanğıj nöqtə tezis-birinci inkar, 
antitezis-ikinci inkar, sinte- üçüncü inkar kimi qəbul edilirsə, yəqinlik belə bir nəticə 
verir ki, köhnə istismar sahələrində hasilatı həyata keçirən komplekslərində inkişaf 
 
 
72
antitezislə sintez aralığındadır. Məqsəd isə bu dövriyyəni məqbul çevrədə 
qapatmaqdan ibarətdir.  
 
Biz son 10 il ərzində neftqazçıxarmada görülən islahat işlərinin reklamasiya etmək 
fikrindən uzağıq. Lakin qətiyyətlə demək olar ki, bu islahat tədbirləri elmi məntiqə əsaslanmadan 
fundamental, sistemli olmamış, müəyyən məqamlarda anturac, şirma xüsusiyyətini büruzə 
vermişdir. Bu baxış ona əsaslanır ki, atılan addımlar, görülən tədbirlər köklü dəyişikliklərə 
gətirməmişdir. Hər hansı bir dəyişiklik «iş yerlərini və işçiləri ixtisar etmədən» aparılmalıdır 
devizinə əsaslanmışdır. Sabit işçi kütləsinin saxlanmasına yönələn bu istiqamət isə müəyyən 
sahələrdə «ölü canlar»ı stimullaşdırmışdır. Bazarın prinsipləri işçi kütləsinin istehsalın 
proporsiyalarına sərt mütənasiblikləri şərtləndirir. İstehsalat birliyində izafi işçi sayı tələblərdən 
4-5 dəfə yüksəkdir. İşçi sayını mülayimləşdirmək hesabına məvaciblərin 5-6 dəfə yüksəltmək 
mümkündür. İlkin islahat mərhələsi üçün kompleksdə orta əmək haqqını 1,5-2 milyon manata 
qədər yüksəltmək ehtimalı böyükdür. 2001-ci il respublika prezidentinin sərəncamlarına görə, 
neft sektorunda bir çox xidmət-servis təşkilatlarında özəlləşmə reallığa çevrilmişdir. 
Neftqazçıxarmada ixtisarlar MM-nin təsisatında da gizli və açıq müşahidə olunmuşdur. Belə 
təzahürlər daha qabarıq «Muradxan»lı mədənlərini istismar edən «Remko» şirkətinin apardığı 
islahatlarda özünü göstərir. «Ballastdan» qurtulmaq üçün işçilərə müəyyən miqdarda əlavə 
müavinətlər verməklə, şirkət onların işdən getməsinə nail olmuşdur. İxtisassız işçilər ilk növbədə 
belə təkliflərə razılığını vermişlər. Lakin sonda istehsalat uğursuzluğu ilə üzləşən yeni təsisat, 
ləğvinə qərar vermişdir. Əlbəttə, bu üsul təqdir edilmir. Fikrimizcə ixtisar aparmanın özünün 
iqtisadi əsası və sosial təminatı olmalıdır. Məlumdur ki, bazar müstəvisinə keçidin ötən 10 ili 
ərzində köhnə istismar komplekslərində «seleksiya» və «təbii seçmə» ilə işçi sayını kifayət qədər 
azaltmaq imkanları olmuşdur.  
Fontan üsullu istismarın bitdiyi mexaniki istismarın sərtləşdiyi indiki məqamda işçi 
qüvvəsinin səyləri daha yüksək qiymətləndirilməlidir. Burada ixtisaslı işçinin daha çox səmərə 
gətirən kadrın məvacibinin artırılması da mühüm şərtdir. Əlbəttə, işçi sayının azalması, müəyyən 
intensivliyin saxlanılmasına çağırış edir. Belə vəziyyət isə səmərəliliyin artırılması ilə 
kompensasiya edilməlidir. Məlum həqiqətdir ki, intensivlik səviyyəsindən asılı olaraq iqtisadi 
səmərə xərclərlə məhsul arasındakı fərqdə təyinatını tapır. İslahatlar prosesində bu iqtisadi 
gerçəklik də nəzərdə qaçırılmamalıdır. Burada böyük fransız iqtisadçısı C.B.Seyin «təklif özü 
tələb doğurur» qanunu diqqəti cəlb edir. Bu qanuna əsaslanaraq qətiyyətlə qalıq neftini 
çıxarmağa səfərbər olmalıyıq. Neft təklifi isə hələ ki, həmişə tələblidir. 
İslahat prosesi müxtəlif ekzogen və endogen təsirlərdən təjrid olunmamışdır. Məhz buna 
görə də, islahat proqramı müxtəlif mühafizə indikatorları ilə təjhiz edilməlidir. Neft prosesinin 
hər üç mühüm sferasına-işləmə, istismar və neftin hazırlanmasına deformasiya sirayət etmişdir. 
İstehsal xərcləri aspektində hər üç sfera xərc tutumunda ciddi fərq dəyişkənliklərinə uğramışdır. 
Yataqların işləmə sistemi buradakı quyu düzümü, onların miqdar sayı və digər standartlar 
mənəvi eroziyaya uğramışdır. Bütün bunların isə qeyd olunduğu kimi, yalnız geniş islahat işləri 
ilə həllini tapmaq mümkündür.  
Apardığımız təhlil işini yekunlaşdıraraq quruda neftqazçıxarma kompleksində reabilitasiya 
prosesinin aparılmasını, istehsal artımını və səmərəliliyini, təminatını, konkret olaraq bir neçə 
müddəada qruplaşdırmaq mümkündür. Eyniyyət və fərq ayrılığına baxmayaraq, bu təsnifat 
olduqca ümumidir. Fikrimizcə, quruda neftqazçıxarma kompleksində islahatların yeni 
mərhələsində reabilitasiya prosesinin aparılmasını, istehsal artımını və səmərəliliyin təminatını 
konkret olaraq aşağıdakı strateji prioritetləri əhatə etməlidir. 
I İnformasiyon təminat 
  ehtiyatların bir daha dəqiqləşməsi; 
  bütün vəsaitlərin, əmlakın, bitməmiş istehsalın, borcların və digər aktivlərin geniş 
inventarizasiyası; 
  beynəlxalq bazardakı meylləri, dünya neft industriyası, aparıcı şirkətlərinin 
təcrübəsi, durumu və ümumi inkişaf ssenarisinin öyrənilməsi. 
 
 
73
II Normativ-hüquqi baza 
  real bazar prinsiplərinə müvafiq hüquqi bazanın təkmilləşdirilməsi və 
möhkəmləndirilməsi; 
  dəyişkənliyə, manevrliyə, davamlı inkişafa qarantlar verən müvafiq status və 
səlahiyyətlərin əldə edilməsi və təminatı. 
III Normativlərin təyinatı 
  iqtisadi-texniki və insani resursların qiymətləndirilməsi və yerləşdirilməsi; 
  istehsal gücünün müəyyən edilməsi; 
  yaxın və uzunmüddətli perspektiv üçün hasilat tempinin təyinatı; 
  istehsal faktorlarının, maya dəyəri komponentlərinin, müvafiq məsrəf 
elementlərinin proporsiyalarının, norma və normativlərinin standartlaşdırılması; 
  ayrı-ayrı yataqlar üzrə neft və qazın istehsal xərclərinin optimal elastik diapazonda 
təyinatı və diferensasiyası 
IV Texnoloji modernizasiya 
  texnoloji yeniləşmə, çevik amortizasiya siyasətinin aparılması; 
  qazma strategiyasının müəyyənləşdirilməsi; 
  neft istehsalını böyük dövriyyədə təmin edən yeni infrastrukturun 
formalaşdırılması; 
  istehsal prosesinin innovasiyon nailiyyətlər konteksində rekonstruksiyası; 
V Menenjment strategiyası  
  struktur islahatları;  
  yeni idarəetmə şəbəkəsinin formalaşdırılması; 
  əməyin rasional təşkili, personalının vəzifə və öhdəliklərinin qəti 
müəyyənləşdirilməsi, intizam sisteminin möhkəmləndirilməsi və erqonomik 
təminat; 
  istehsalın prosesinin monitorinqi, daxili audit və çevik nəzarət sisteminin təşkili. 
VI Maliyyə dayanaqlılığı 
  investisiya strategiyasının işlənməsi; 
  xarici bazarlara birbaşa çıxışın lisenziyalaşdırılması; 
  ödənişqabiliyyətinin artırılması və möhkəmləndirilməsi, hesablaşmalarda 
akkreditiv sisteminə keçid; 
  ödəməmələri tərid edən mexanizmlərin işlənməsi, vaxtı keçmiş borcların 
restruktizasiyası; 
  vergi tətilləri və vergi imtiyazlarının əldə edilməsi; 
  səmərəli uçot siyasəti; 
  fondyaratma sisteminə keçid, yığım, istehlak və ehtiyat fondların təşkili. 
VII İnteqrasiya və sosial səmərəlilik 
  səhmdar əməkdaşlığın tətbiqi və genişləndirilməsi; 
  biznesin inkişafı və kommersiyalaşma; 
  marginal strukturlarda  milli sahibkarların cəlb edilməsi ilə pilot müəssisələrinin 
təşkili, lisenziya-konsessiya sisteminin tətbiqi, 
  səmərəli servis xidmətinin təşkili; 
  sosial təminatların yüksəldilməsi; 
  ekoloji intizamın və təhlükəsizliyin möhkəmləndirilməsi. 
Qlobal axın, inteqrasiyon proseslər, insan cəmiyyətinin tərəqqisi, empirik nailiyyətlər 
dəyişikliklərin avanqardında gedərək islahatların səhv düzümünü daim korrektə edəcək və 
təkmilləşməyə məruz qoyacaqdır. Bazar iqtisadiyyatı öz möhtəşəm tələbini ən ucqar istehsal 
münasibətlərinə yetirəcəkdir. İslahatların sürəti dəyişdirici axını, keçid zamanın ömür 
gödəkliyini təmin edəcəyi istinasız reallıqdır. Amalların gerçəkləşməsi səy və iradəmizin islahat 
meylinə köklənməsindən keçir. 
 
 
74
V FƏSİL 
SAHƏDƏ STRUKTUR İSLAHATLARI VƏ İDARƏETMƏNİN 
TƏKMİLLƏŞMƏSİ PROBLEMLƏRİ 
 
5.1. Tarixi ekskurs: quruda neftqazçixarma kompleksinin müasir 
strukturunun təşəkkül səlnaməsi 
 
İnkişaf tarixində çox nəsil dəyişikliklərinə uğramış quruda neftqazçıxarma kompleksini 
təcəssüm etdirən təşkilatın özünün də təbəllüdatlara olduqca böyük ehtiyacı vardır. Bir cəhəti 
qeyd etməliyik ki, təkcə Sovetlər İttifaqı zamanı quruda hasiledici kompleks uzun müddət 
«Azneft» adı ilə yaddaşlara hopmuş nəhəng istehsal qurumu kimi, çoxlu struktur islahatlarına 
məruz qalmışdır. Azneftkombinat, Azərneftkomitə, Azneft, adları ilə müxtəlif dövrlərdə həm 
yerli və həm də mərkəzi icra orqanlarına-SSRİ Ağır Sənaye Nazirliyi, SSRİ Neft Sənayesi 
Nazirliyi, SSRİ Ali Xalq Təsərrüfat Şurası, Azərbaycan Xalq Komissarlar Soveti, Azərbaycan 
Xalq Təsərrüfatı Şurası, Azərbaycan Neft Sənayesi Nazirliyi və sair bu kimi tabeçilik 
məqamlarında çoxsaylı struktur formalarda çıxış etmişdir. İndi böyük kapital və torpaqtutumlu 
kompleksin bazar prinsipləri əsasında optimal strukturunun müəyyən edilməsi məqamı yetişmiş 
və bu proses bəlkə bir qədər də gecikmişdir. 
Uzun illər özünün ayrıca emal zavodlarına, magistral nəqletmə sistemlərinə malik olan 
müvafiq istehsal kompleksinin yeni əsasda təşkilatlanması, konsolidasiyası olduqca vacibdir. 
Neftlə bağlı amallarının fərqinə baxmayaraq islahat prosesinə yönələn baxış bucaqlarının bir 
məxrəc altında birləşməsi bütün zaman hədlərini aşmışdır. Hadisələrin statistik və dinamik 
inkişafından çıxış edərək kvazi-mini profilaktik tədbirlərdən ayırmaqla, daha ölçülü-biçimli, 
unifikasiya edilmiş, milli mənafelərə uyğun gələn sistemli, geniş islahatlar prosesinin 
aparılmasına səfərbər olunmalıyıq. 
Struktur dəyişiklikləri məşğulluğun da strukturunda analoji meyli stimullaşdırır. İstənilən 
struktur islahatları iş yerlərinin də düzümünə yeni ştrixlər gətirir. Radikal dəyişikliklər isə çox 
vaxt struktur böhranı ilə nəticələnir, deqradasiya proseslərinə yol açır. Lakin düşünülmüş, elmi 
əsaslandırılmış struktur transformasiyası effektli təşkilatlanmanı formalaşdırır. Fikrimizcə yeni 
yaradılacaq qurumun strukturu aşağıdakı tələblərin reallaşmasını təmin etməlidir: 
 elmi-texniki siyasətinin əsas istiqamətlərini, strateji inkişafı təmin edən prioritet 
vəzifələri; 
 iqtisadi artımın və istehsal səmərəliliyinin yeni texnologiyalar əsasında yüksəlişini; 
 istehsalın yeni sektorlarının inkişaf etdirilməsini; 
 idarəetmə sisteminin təkmilləşdirilməsini; 
 maliyyə dayanaqlığının möhkəmləndirilməsini. 
Struktur islahatlarının geniş miqyaslı aparılmasına bir çox hadisələr öz təsirini göstərir. 
Bazarın avtonom fəaliyyətini təşkil edə bilməməyimiz, təsərrüfat subyektlərini nisbi qiymətlər və 
mənfəətin maksimallaşmasından doğan qərarlarla idarə edilməsi transformasiya imkanlarımıza 
təsir etmişdir. Nə qədər ki, bazar iqtisadiyyatı tam gücü ilə cəmiyyətimizdə öz möhkəm yerini 
tapmamışdır, keçid dövrü yaşayacaq və bütün mənfi proseslər bizə postkeçid iqtisadiyyatına 
girişimizə qarşı əngələ çevriləcəkdir. 
Neftqazçıxarma sənayesində istehsalın səmərəli təşkilində struktur islahatlarına rəğmən 
hasilatın rentabelliyi, 1 ton neftin hansı ölçülü istehsal faktorlarına müqabilliyi də təyin 
edilməlidir. İstehsal xərclərinin rasionallığı müvəffəq əmək bölgüsündən də asılılığı diqqətdən 
yayınmamalıdır. Təcrübədən məlumdur ki, irimiqyaslı istehsal komplekslərində səmərəliliyin 
artırılması faktorlarının şəbəkəsi olduqca genişdir. Bu baxımdan maliyyə resurslarının yetərliliyi 
möhkəm intizamlı idarəetmə  və nəzarətin vəhdətində onu daha da mütəşəkkil edir. Dayanaqlı 
təşkilatlanma strukturu qeyd etdiyimiz kimi möhkəm əsasda səhmdar əməkdaşlığa istinad edir. 
Özünün üstün cəhətləri ilə fərqli xüsusiyyətə malik səhmdar sistemin leytmotivini onun 
 
 
75
demokratikliyi səciyyələndirir. Mühüm operativ qərarların tez qəbulunda rəhbərliyin 
müstəqilliyi, səhmdarların məhdud məsuliyyət ilə cəmiyyətlərinin öhdəliklərinə müştərək 
cavabdehliyi səhmdar təşkilata xas olan cəhətlərdəndir. Empirik tədqiqatlar və müşahidələr 
göstərir ki, irimiqyaslı təşkilatların səmərəli fəaliyyəti struktur mükəmməlliyindən, mütəşəkkil 
təşkilatçılıqdan xeyli asılıdır. Ən uğurlu biznes forması belə özünün mütləq müsbət keyfiyyəti ilə 
yanaşı mənfi çalarlardan da azad deyildir. Lakin bazar quruluşlu təşkilatlarda struktur 
mütəşəkkilliyi istehsal münasibətlərinə daha çox uyğunluğu ilə fərqlənir. Miqyaslı təşkilatın 
resurs bazası yetərli olduqda buradakı səmərəliliyi artırmaq üçün maliyyə qaynağının, potensial 
investorun cəlb edilməsi xüsusi reklamlar tələb etmir. Məlumdur ki, mütərəqqi texnoloji 
yeniliklərin daşıyıcıları nisbətən böyük təşkilatlardır. Bu baxımdan belə təşkilatlarda səmərəliliyi 
artırmaq üçün mütərəqqi texnologiyalara əsaslanan investisiyaların cəlb edilməsi problematik 
deyildir. 
Milli neft-qaz kompleksinin köhnə yataqları əhatə edən strukturu planlı təsərrüfat 
sistemindən miras qalmışdır. Yeni iqtisadi sistemə keçidin 10 ili ötsə də burada əsaslı struktur 
dəyişiklikləri aparılmışdır. Təsərrüfat subyektlərinin məzmunu, quruluşu, istehsalat birliklərində 
mərkəzi aparatın forması, ittifaqda mövcud olmuş strukturdan o qədər də, köklü fərqlərə malik 
deyildir. Bazar təcrübəsi göstərir ki, böyük və kiçikliyindən asılı olmayaraq neft-qaz hasilatını 
təmin edən heç bir müasir şirkətdə müvafiq qurumlar mövcud deyildir. 
Biz köhnə istismar sahələrində restruktizasiya, struktur islahatları təhlil etmədə burada 
mövcud olan birliklərin keçid zamanında rəsmi statuslarına, onların nizamnamə hüquqlarına 
nəzər yetirməyimizə ehtiyac vardır. Qeyd etdiyimiz kimi, Sovetlər İttifaqının zamanı vahid 
qurum halında  formalaşan bu komplekslərdə tarixi gerçəkliklərə müvafiq müntəzəm struktur 
islahatları aparılmışdır. Şübhəsiz ki, belə islahatlar rəsmi nizamnamə dəyişiklikləri ilə müşayiət 
olunmuşdur. «Azneft» İB-də yeni istehsal artımını təmin etmək üçün 1980-ci illərin sonunda 
özünümaliyyələşdirmə və tam təsərrüfat hesabına  keçidə qərar verilmiş və beləliklə də, 
islahatlara müvafiq olaraq 1988-ci ildə burada yeni nizamnamə təsdiq edilmişdir. Təsərrüfat 
hesabı prinsipləri ilə özünüidarəetməyə əsaslanan, 34 struktur bölməni əhatə edən təşkilat neft-
qaz hasilatı ilə yanaşı, həm də onun yenidən istehsalı, kəşfiyyat-axtarış işləri, ayrı-ayrı maşın və 
avadanlıq növləri, xalq təsərrüfatı istehlakı malları istehsalı və əhaliyə pullu xidmətlər daxildir. 
Mərkəzi demokratizmə əsaslanan idarəetmə sistemi müstəqil özəlliklərlə baş direktoru seçki 
əsasında beşillik müddətdə rəhbərliyə gətirir. Əlbəttə rəhbərliyin məsuliyyət sferasının genişliyi, 
öhdəliklər, hüquq və səlahiyyətlər nizamnamə əsasları, onun işdən azad olunmasını o, qədər də 
problemli etmir. 
Müstəqilliyə qovuşduqdan sonra «Azneft» İB kimi dənizdəki müvafiq qurumun da ölkə 
qanunlarına uyğunlaşdırılması üzrə tədbirlər görülmüşdür. Öncə bu qurumlar vahid struktur 
halında birləşsələr də, 1994-cü ildən ayrılaraq ayrıca istehsal birlikləri kimi fəaliyyətə 
başlamışlar. Yeni təşkil edilən İB-lər Sovetlər İttifaqında mövcud olmuş adlanışları itirmiş, 
müvafiq olaraq quru və dəniz istehsalat komplekslərinə çevrilmişlər. YEN-in yaradılması ilə 
əlaqədar daxili strukturların yeni amalqamasiyası prosesi aparılır, neftayırma və neftqazçıxarma 
birliklərinin qovuşdurulması strateji xətti kimi nəzərdən keçirilir. Daha çox QNQÇİB-nin qeyri-
rentabelli fəaliyyəti üzərində qurulan debatlar onun iflas təşkilat kimi, dramatik konteksdə «olum 
və ölüm» məsələsini həllinə yönəlmişdir. Bizim üçün doğma olan bu təşkilatın 1990-cı illərin 
əvvələrində olduğu kimi, yenidən başqa bir təşkilatın içində «əridilməsi» və ya mobil olmayan 
çox kiçik hissələrə parçalanması yolverilməzdir. Azərbaycan neftinin beşiyi «Azneft» 
təşkilatının hələ ən azı bir əsr yaşamağa tam maddi və mənəvi haqqı vardır. Birləşən təşkilatların 
yeni aktivlərinin əvvəlkindən yüksək olacağı təqdirdə bu birləşmələrin sineqerik effekti yaxşı 
nəticəliyi ilə fərqlənəcəyi belə sual altındadır. Hər bir birləşmənin iqtisadi, elmi məntiqlə 
əsaslanan fundamenti olmalıdır. 
Ötən əsrin 90-cı illərində neftin dünya bazarındakı qiymət böhranı bir çox ənənəvi lider 
neft kompaniyalarının birləşməsinə səbəb oldu. Müvafiq birləşmələrə son dərəcə düşünülüb, 
proqramlaşdırılmış strategiya və taktika hakim kəsildi. Digər tərəfdən bu birləşmələri də təkcə 
 
 
76
qiymət fəsadları ilə bağlamaq düzgün olmazdı. Göründüyü kimi, neftin qiyməti tezliklə yenidən 
artaraq məjrasından çıxdı. Bu isə əks proseslərlə kampaniyaların ayrılmaları ilə müşayiət 
olunmadı. Yüksək xərc tələbli yeni ərazilərin mənimsənilməsində aparıcı mövqedə çıxış edən 
nəhəng neft TMK-larının birləşməsində qeyd olunduğu kimi, daha uzunmüddətli elmi-iqtisadi 
əsaslandırılmış strateji planlar durur. Təcrübi reallıq belədir ki, tarixən hər bir birləşmədə strateji 
məntiqli kommersiya əsasları olmuşdur. Bununla belə, müvafiq birləşmələrlə yanaşı şirkətlər 
alyansı da inkişaf dövrünü yaşamışdır.  
 
Şirkətlər alyansı üç tarixi mərhələni  əhatə edir: 
o köhnə ittifaqlar-tarixi ənənəyə əsaslanır. 
o ikinci dalğalı alyanslar-daha mütəşəkkil biznesə və idarəetmə 
mexanizmlərinə əsaslanır. 
o şəbəkəli alyanslar-partnyorların sayı, ərazi müxtəlifliyi texnoloji həlqənin 
mürəkkəbliyi ilə fərqlənir və daha mükəmməl menecer hazırlığı tələb edir.  
Hər üç alyans növü zəmanəmizdə paralel inkişaf tapsa da daha çox strateji 
alyanslar adlanan ikinci və üçüncü növ alyanslar mütərəqqi hesab edilir. 
 
QNQÇİB-də 28.01.94-cü ildə ARDNŞ-nin əmri əsasında 10.02.94 tarixində yeni 
nizamnamə qəbul edilmişdir. ARDNŞ nizamnaməsi isə bu qeydiyyatdan xeyli sonra 1994-cü ilin 
5 aprelində qəbul etmişdir. «Azneft» İB-nin mövcud olmuş nizamnaməsində səmərəlilik xüsusi 
olaraq istiqamətləndirilmənin daha çox, fəaliyyətin minimal xərclər hesabına təmin olunması 
üstün götürülmüşdür. Bir cəhəti də vurğulanmalıdır ki, nizamnaməsinə görə QNQÇİB-də özünün 
inkişafını uzunmüdətli proqnozları rəhbər tutaraq planlaşdırır. Digər məqam isə ondan ibarətdir 
ki, yeni nizamnamə nisbəti geniş yazılmış və səmərəlilik məsuliyyətləri ilə xeyli 
zənginləşdirilmişdir. ARDNŞ-nin prezidenti tərəfindən təyinat alan baş direktor nizamnamədə 
qəti qeyd olunduğu kimi, tək idarəçilik prinsipi əsasında işin düzgün təşkili üçün ARDNŞ-nin və 
əmək kollektivinin qarşısında məsuliyyət daşıyır. Şərh olunan bu nizamnamə fraqmentləri hüquq 
və vəzifələrin qanuni təsbitini işıqlandırır. Lakin onun keyfiyyətli və hüquqi standartlı tərtibatı 
isə başqa bir mövzunun söhbətidir. Nizamnamədəkindən fərqli olaraq İB-də idarəetmədə köhnə 
meyarlara əsaslanan plan təsərrüfat ovqatlı forma mövcuddur. Uzun müddət rotasiya olunmayan 
idarəetmə aparatı özünün sistemaltı məmur lobbisini və mühafizəkar direktorlar korpusunu 
yaratmışdır. Belə vəziyyət isə özü-özluyündə idarəetməni və struktur islahatlarının 
təkmilləşməsini o qədər də sürətli etmir. Xüsusi bir cəhəti isə onunla izah edilir ki, demokratik 
azad bazar prinsiplərini təcəssüm etdirən bazar strukturlu mexanizmlər nizamnamədə təsdiqini 
almamış və bu keyfiyyət özü də bazar islahatlarının aparılmasında maraqları gödəltmişdir. 
 
 
5.2. Köhnə istismar sahələrində struktur islahatlarınn aparılmasının zəruriliyi 
 
Tarixin möhtəşəm istehsal planları epoxası sona çatmışdır. Keçid iqtisadiyyatının Polşa 
bənzərli MDB variantı özünün radikal müqəddəm- «şok terapiyası» mərhələsini də arxada 
qoymuşdur. Şərqi Avropanın postsosialist sistemi ölkələri artıq keçid dövrünü tamamlayaraq 
Avropa Şurası, NATO və digər beynəlxalq strukturlara inteqrasiya olunmuş, daha çeviklər isə 
Avropa Birliyinin qapıları astanasında qərar tutmuşlar. Bu ölkələr fərqli islahat strategiyası qəbul 
etmiş və uğurla liderliyi ələ almışlar. 
Sovet çoxkollektivlilik ənənələri əsasında formalaşan respublikanın sənaye kompleksləri 
özünün miqyaslılığı ilə fərqlənmişlər. Böyük ölkədə hər hansı bir istehsal qurumu üçün 500-
1000 nəfərlik işçi heyəti orta standart kimi qəbul edilmişdir. İndi bazar prinsiplərinə keçiddə belə 
çoxşaxəlilik mürəkkəb komplekslərin birbaşa özəl əllərə verilməsini xeyli çətinliklərə məruz 
qoyur. Mürəkkəblik müsbət aspektdə «parçala, hökm sür» prinsipini də bəzən uğursuz edir. 
Bununla belə, oxşar istehsal sahələrini parçalayıb müstəqil rəqabət konturlu təşkilatlara 
çevrilməsi imkanları da hələ ki, tükənməmişdir. Postindustrial cəmiyyətin məziyyətlərindən biri 
 
 
77
də istehsal komplekslərinin orta və kiçik həcmdə olaraq təşkilinə istinad edir. İndi real bazar 
ölkələrində bu təbii prinsipdən çıxış edərək nəhəng zavod və fabriklər tikintisinə təşəbbüs 
olunmur. 
Keçid iqtisadiyyatını tamamlayan cəhətlərdən biri də iqtisadiyyatın lokomotivi olan yeni 
mobil sistemlərin formalaşması olacaqdır. Müəssisələrin inteqrasiyası müasir korporativ tipli 
strukturların yaranmasına xidmət edir. İqtisadi araşdırmada struktur nəzəriyyəsi önəmli yer tutur. 
Problemin tədqiqində Nobel mükafatı laureatları L.Kontoroviç, S.Kuznes, V.Lenontyev, 
J.Smiqler və T.Xovelmonun xidmətləri böyük olmuşdur. Təşkilati problemlərin həlli ilk növbədə 
ardıcıl struktur islahatlarında, quruluşun rasional dəyişikliklərində ehtiva olunur. Struktur 
islahatları müasir məqamda milli iqtisadiyyatımızın daha çox neft sektorunda vacib iqtisadi 
elementə çevrilir. Sahənin iqtisadiyyatdakı xüsusi mövqeyi burada islahatların daha erkən və 
əsaslı şəkildə aparılmasını şərtləndirir. 
 
İqtisadi modellər arasında MAK-KİNSİ «7S» modeli təşkilatın inkişafı və 
strukturu baxımından əhəmiyyətlidir. Təşkilatın inkişafı və yenidən qurulması modeli 
kimi ingilis S hərfi ilə başlanan 7 söz faktor-strategiya, səriştə, ümumi dəyərlər, 
struktur, sistem, kadr və stildə əks olunur. Bu mühüm mahiyyət komponentləri bizim 
araşdırmalar və təhlil üçün də mühümdür. Tədqiqatımızda bu keyfiyyət 
göstəricilərindən geniş istifadə olunmuşdur. 
 
Struktur islahatlarını nəzərdən keçirərkən inkişaf ssenarisinin qeyd olunan üç istiqamətdə 
reallaşması ilə qarşılaşma ehtimalı vardır: 
 köhnə strukturların dövlətin tam sərəncamında qalaraq qapalı fəaliyyəti; 
 özəl bazar formalı səhmləşmə sisteminə keçid; 
 şaquli inteqrasiya olunan strukturun formalaşması. 
İnkişaf imkanlarının ilk variantda diqqətə çəkilən məhdudluğu və perspektivsizliyi 
haqqında mülahizələr tədqiqat işində əksini tapmışdır. Digər variantların isə substansiyasında 
tam bazar prinsiplərinə cavab verən yeni tipli qurumların formalaşması prosesi durur. 
Konqlomerat istiqamətli şaquli inteqrasiya olunan strukturun həyati fəaliyyəti öncə səhmləşmə 
sisteminin formalaşmasından, onun dayanıqlığından, daha çox özəl xarakterli elastikliyindən 
asılı olacaqdır. Belə reallıqlar kontekstində ilkin olaraq alomerant strukturun yaradılması daha 
məqbul hesab olunur. Köhnə istismar sahələrini əhatə edən qurumların böyük xalq təsərrüfatı və 
sosial əhəmiyyəti rəhbər tutularaq yeni strukturun formalaşması fikrimizcə səhmdar əsasda 
dövlət və özəl qurumların birgə fəaliyyəti müqabilində yaradılmalıdır. İlk öncə köhnə istismar 
sahələrində hasilatı həyata keçirən qurumlara baxış və yanaşma təyinatını tapmalıdır. Qapalı 
recimdə işləyən bu kompleksin yalnız bir hasiledici təşkilat kimi, yoxsa rəqabət qabiliyyətli, 
restruktizasiya və diversifikasiyaya uğramış, çox məhsul assortimentli bir qurum kimi fəaliyyət 
qurmasına üstünlük veriləcəkdir. 
«Azneft» İB-nin mərkəzi aparatının və NQÇİ-lərin idarə heyətinin strukturunda köhnə 
sistemdən miras qalan elementlər yetərincədir. Bir dolğunluq da vardır ki, keçid iqtisadiyyatının 
şəbəkəsi qarışıq və keçici olduğu kimi də öz strukturlarında heç bir iqtisadi sistemi tamlıqla ifadə 
etmir. Belə reallıq ayrı-ayrı rəhbərləri, istehsal kapitanlarını elmi əsaslara söykənməyi 
idarəetmədə improvizasiyalara meydan açır. Korporativ maraqları ifadə edən mühafizəkar stili 
möhkəmləndirən qanuni cildini almayan çinovnik formalaşdırılmasını qaynaqlandırır. Bu 
mövcudat isə yeniləşməni inkar etməklə hakimiyyətin saxlanmasını, köhnə sistemin qorunması 
şərtliliyinə xidmət edir. İstehsalat birliyində keçmiş ittifaqın özəlliklərini nişan verən şöbələrin 
fəaliyyət göstərməsi ilə yanaşı elələri də yaradılır və modifikasiya olunur ki, onların səmərəsi 
haqqında mülahizə yürütmək özü belə çətinlik törədir. Bazar kursunu bayraq edən məmləkətin 
ən strateji obyektlərinin fəaliyyəti bazar elementlər ilə, ələlxüsus da rəqabəti genişləndirən 
təminatlardan kənar qala bilməz. Real bazar ölkələri də bazar elementləri müasir məqamda, hətta 
müdafiə sənayesində, ordu quruculuğunda da sezilməkdədir. Dövlətin tam sərəncamında qalan 
kompleksdə idarəetmədə disparitetlərin geniş yer alması ikili standartlılıq-xarici sərmayədarlara 
 
 
78
geniş səlahiyyət verməklə ənənəvi idarələrin statuslarının məhdudlaşdırılması nə qədər milli 
mənafelərə, səmərəli inkişafa uyğun ola bilər? Bütün bunlar isə göstərir ki, institusional 
mühafizəkarlıq, dilentantizm yaşayır, strateji inkişaf konsentual xarakter daşımır və bazar 
tarazlığına nail olunmamışdır. 
Yüksəlişin təminatı ilə struktur dəyişikliklərində, müvafiq olan bazar təsisatlı struktur 
islahatlarından keçir. Möhkəm bazar rejiminə çıxış daha dərin, elmi əsaslandırılmış islahatlar 
prosesinə təşəbbüs tələb edir. Bu gerçəklikləri ifadə edərək bizim fikrimizcə, neft-qaz sektorunda 
struktur islahatlarını konkret olaraq aşağıdakı formada təsnifləşdirmək olar: 
 bazar təsisatlarında formalaşan struktur vahidli neftqazçıxarma istehsal qurumlarının 
təşəkkülü; 
 qazma işlərini həyata keçirən vahid qazma işləri kompleksinin yaradılması; 
 ixtisaslaşmış xidmət sahələrinin mərkəzləşdirilmiş struktur bölmələri kimi əlahiddə 
fəaliyyətinin təyinatı; 
 inteqrasiyon proseslərə, əlverişli investisiyon mühitə, istehsal manevrliliyinin 
artırılmasına təminat verən zəruri, qabaqcıl bazar seqmentli strukturun təşkili; 
 servis təşkilatlarının özəlləşdirilməsi; 
 yaradılan struktura uyğun çevik idarəetmə aparatının təşkili; 
 vergi və qanunvericilik şəbəkəsinin təkmilləşdirilməsi. 
 
 
5.3. İstehsalin geniş restruktirizasiyasi 
 
Müəssisənin restruktizasiyası iqtisadi səmərəni və bazar rəqabətinin yüksəldilməsi 
istiqamətində geniş dairəli tədbirlər sistemidir. Milli real sektorun aparıcı sahəsi 
neftqazçıxarmanın mahiyyətcə bazara dərin adaptasiyası da restruktizasiyada əksini tapır. Keçid 
iqtisadiyyatı restruktizasiyanı iki istiqamətdə-mikroiqtisadi səviyyədə fərdi müəssisələr 
kontekstində və iqtisadiyyatın ümumi sisteminin dəyişikliklərinin nəticəsi formasında aparır. Hər 
iki istiqamət fundamental investisiyalar müqabilində reallığa çevrilir. Bununla belə, 
restruktizasiyanın çoxşaxəli metodları daha çox təşkilati və maliyyə elementlərini cəm edən 
qruplar üzrə ümumiləşir. 
Restruktizasiya prosesində bankların rolu da nəzərə alınmalıdı. Bir çox ölkələrin təcrübəsi 
bankların bu prosesdə o, qədər də səmərəli çıxış etmədiyini göstərmişdir. Bununla belə, bazar 
iqtisadiyyatı nəzərdə tutulan geniş prosesdə bankların fəal müdaxiləsini çıxılmaz edir. Təşkilatın 
restruktizasiyası müəssisənin və onun bölmələrinin ölçülərinin rəqabətli bazar mühitinin 
tələblərinə müvafiq istiqamətdə uyğunlaşdıran kompleks tədbirləri, maliyyə restruktizasiyası isə 
müəssisə balansının təmizlənməsi, bazar tələblərinə müvafiq aktivlərin bölümünü əhatə edir. Bu 
baxımdan QNQÇİB-də geniş istehsal restruktizasiyası hər iki qrup elementlərini eyni zamanda 
nəzərə almalıdır. Komandalı sistemdən fərqli olaraq restruktizasiya sərt strukturları deyil, 
hərəkətli, elastikyönümlü kapitalın kombinasiyalı, çarpazlaşan qurumun düzülüşündə ifadə 
olunmalı, bazar kapitalı vasitəsilə təkrar bölgüyə və inkişafa məruz qalmalıdı. 
QNQÇİB-də səmərəli fəaliyyəti ləngidən səbəblərdən biri də struktur zəifliyi və artan 
struktur böhranıdır. Təşkilatın yenidən qurulmasında yeni strukturun təşkilində müxtəlif 
variantlar nəzərdən keçirilə bilər. Müəssisələrin bazar iqtisadiyyatı tələblərinə adaptasiyası uzun 
və mürəkkəb məsələdir. Keçid iqtisadiyyatında məsələnin həlli də aşağıdakı əsas istiqamətlərdə 
nəzərdən keçirilir: 
 ənənəvi dövlət müəssisələrini idarəetmə və mülkiyyət funksiyalarının bölgüsü əsasında 
SC-lərə və digər bu kimi ictimai, korporativ təşkilatlara çevrilməsi (qısa müddətdə); 
 müəssisələrin özəlləşdirilməsi (orta müddətdə); 
 vətəndaşların kapitalı, qeyri-dövlət təşkilatlarının vəsaitləri əsasında müəssisələrin 
təşkili (uzun müddətdə). 
QNQÇİB-də aparılacaq restruktizliyinin nəticəsi kimi Holdinq tipli təşkilati strukturun 
 
 
79
formalaşması da nəzərdə tutula bilər. Holdinq vahid strukturun birləşməsi, müəssisələrin səhmlər 
paketinə nəzarəti həyata keçirən idarəetməni təmin edən təşkilat formasıdır. Belə təşkilatın 
səciyyəvi xüsusiyyəti onun çoxamilli, kompleksli təsisat olunmasındadır. Bu da özünü istehsal, 
kapital resurslarının fasiləsiz davamlı təminatı, irimiqyaslı differensial istehsalın yaranması, 
müxtəlif investisiya proqramlarının, yeni texniki həllin axtarışı və tətbiqinə oriyentasiyalı 
olduğunda göstərir. 
Holdinq dövləti və qeyri-dövləti sistem əsasında yarana bilər. Lakin bizim müasir təsərrüfat 
ukladı üçün neft sektorunda ilk mərhələdə, şübhəsiz ki, dövlətə məxsus formada yaradılması 
məqsədəuyğundur. Qeyd etməliyik ki, Rusiyada dövlətin iştirak etdiyi yüzdən çox holdinq 
təşkilatı vardır. 
Üstünlükləri: 
 avtonomiya, desentralizasiya, törəmə təşkilatlarda idarəetmənin qeyri-mərkəzliliyi; 
 üfüqi və şaquli inteqrasiya üçün şərait təminatçılığı; 
 diversifikasion strukturlara malik törəmə təşkilatların holdinq çərçivəsində 
birləşdirilməsi; 
 ixtisaslı kadrlar hesabına səmərəli fəaliyyətin təşkili; 
 Nazirlikdən fərqli olaraq nəzarət mükəmməlliyinin nəzarət monitorinqində təminatı; 
 menecer idarəetməsinin tətbiqi; 
 səmərəli məşğulluq; 
 qeyri-səmərəli obyektlərin mütəmadi restruksiyası. 
Holdinq təşkilatı təcrübəyə istinadən dövlət və ya özəl quruluşdan asılı olmayaraq, həm də 
təşkilati nöqteyi-nəzərdən zəif forma hesab edilir. Burada kadr seçimində, menecer təyinatında 
mövqe, siyasi məqsədlər, professionalizmin arxaya çəkilməsi, müəssisənin mülkiyyətçisi ilə 
menecer arasında yeni bürokratik mühiti qaynaqlandırılması da istisna deyildir. Lakin nəzəri 
cəhətlərə baxdıqda üstünlüklər yetərincədir. Əsas cəhət isə praktiki nəticələr və onu həyata 
keçirən məqsədlərdən asılıdır. 
Fikrimizcə, QNQÇİB-də konsern formasında bazar tələblərinə uyğun qurumun təşkil 
edilməsi indiki konyuktur özəlliklərə, perspektivə, inkişafa daha çox cavab verərdi. Onun isə 
müxtəlif formaları ola bilər. Konsern müstəqil müəssisə və təşkilatların birliyi olub, ümumi 
iştirakçılıq sistemi ilə maliyyə resurslarını və istehsalı reallaşdıraraq, iştirakçı tərəfləri «şaquli» 
və ya «üfiqi» formada birləşdirir. Şaquli birlik istehsal prosesini rabitəli xarakterlə bağlılıqda 
olan müəssisələr, üfiqi birlik isə qarşılıqlı əlaqəliyi olmayan müxtəlif sahələrin, təşkilatların 
birləşməsidir. Konsern həm də öz növbəsində hüquqi şəxs olmaqla, səhmdar cəmiyyət holdinq, 
şaquli və üfiqi inteqrasiya olunan qrumlara bölünür. Rusiyada iri neftqazçıxarma təşkilatları 
sahəvi, regional əsasda yenidən birləşərək daha da iri senergerik formada təsis olunmuşlar. Bu 
isə onları dünya neft biznesinə imkan verən şaquli inteqrasiya olunan formada iş birliyi qurmağa 
sövq edir. 
QNQÇİB-ni şaquli inteqrasiya olunan təşkilatına da çevirmək mümkündür. Qeyd 
etdiyimiz kimi, qurudakı yataqlar sovetləşmə dövründə vahid qurum-«Azneft»də birləşərək çox 
möhtəşəm iqtisadi gücə malik olmuşlar. Xaricə çıxış müstəqilliyi, nümayəndələr, emal zavodları, 
nəql, kommunikasiya azadlığı sonradan məhdudlaşdırılaraq, mərkəzi plan sisteminə 
uyğunlaşdırılmışdır. Bir həlqədə olan bir çox müəssisələr İB-dən müstəqillik qazanaraq, 
korporativlik strukturunu zəiflətmişlər. SSRİ dövləti dağıldıqda sadalanan qurumlar, o cümlədən, 
Azərbaycan ərazisində neft-qaz sənayesində istehsalı təmin edən regional təşkilatlar da ittifaqdan 
mərkəzi idarəetmədə müstəqillik qazanmışlar. Bir çox belə tipik əlahiddə profilli müəssisələr 
müəyyən müddət heç bir Nazirliyə tabe olmadan, ayrıca sahəvi təşkilat kimi fəaliyyət 
göstərirmişlər. Sonrakı mərhələdə hakimiyyət orqanları neft ixtisaslı təşkilatları yenidən mərkəzi 
qurumlar formasında birləşdirmişlər. Belə birləşmələri isə qeyd olunduğu kimi o, qədər də 
məqbul hesab etmək olmazdı. Quruda və dənizdə fəaliyyət göstərən neftqazçıxarma 
təşkilatlarının struktur möhkəmliyi, onların istehsal çevikliyinin yüksəldilməsi olduqca 
prinsipial, geniş təhlil obyekti olan məsələdi. 
 
 
80
Restruktizasiya prosesində nəqletmə sistemi, köhnə emal zavodları ilə münasibətlərə də, 
bazar əsaslı nəfəs gətirilməsi vacib məsələlərdəndir. Bu baxımdan biz ənənəvi emal zavodlarının 
İB-yə tabe etdirilməsini əsla təlqin etmirik. Dünyada az-çox analoqu olan belə emal 
müəssisələrinin tam gücü ilə işləməsini bir neçə belə istehsalat birliyi təmin edə bilər. Böyük 
Xəzər neftinin emalı üçün bu zavodların ayrıca fəaliyyət göstərmələri daha səmərəlidir. Onlar 
bununla yanaşı, həm də əvvəlki kimi köhnə yataqlarda istismarı həyata keçirən istehsal 
kompleksləri üçün də məhsul emal etmək imkanındadırlar. Beynəlxalq praktikada tez qurulan, 
investisiyaların ödənilməsini tez təmin edən mini emal zavodları daha çox intişar tapmışdır. 
Maraqlı sövdələşmələr, naqd ödənişlər sifarişçilərin belə komplekslərə daha çox meylli edir. 
Perspektivi nəzərə alaraq müstəqilliyin təminatçısı kimi İB-yə məxsus emal zavodları və son 
məhsula qədər dövriyyəni təmin edən strukturların, məxsusi servis təşkilatların yardılması bazar 
prinsiplərinə rəğmən daha əhəmiyyətlidir. Məhz bu reallıqdan çıxış edərək MDB məkanında, 
daha çox isə Rusiyada, neftqazçıxarma nəhəngləri şaquli inteqrasiya olunan, digər mənada 
kəşfiyyatdan son istehlakçıya-benzindoldurma məntəqəsinə qədər dövrülüyünü əhatə edən 
təşkilatda birləşmişlər. QNQÇİB-nin yeni strukturunda bütün bu keyfiyyətləri önə çəkən SC 
formalı qrumun təsisatı da faydalıdır. İstiqamət alan inkişaf trayektoriyası, formalaşan iqtisadi 
ənənələrə adaptasiya gej-tez belə yönümlü tərəqqi yolunu labüd edəcəkdir. 
 
 
5.4. Qazma prosesinin yaxşılaşdırılmasına təsir edən amillərin təhlili 
 
Bel və kərki ilə qazılan quyulardan müasir avtomatlaşdırılmış texnologiyalara əsaslanan 
üsullara qədər qazma prosesinin çoxminillik tarixində Azərbaycanın yetərli payı vardır. Heç 
şübhəsiz ki, bu gerçəklik onun bestselləri sayılan neft-qaz resursları ilə bağlıdır. Bununla belə, 
ümumi qazma prosesinin özünün də tərəqqisi daha çox neft amilinə istinad edir. Su hasilatı ilə 
intensiv xarakter alan, iki əsr əvvəl isə duz axtarışlarında yerin daha dərin qatlarını əhatə edən 
əməliyyatlar neftli laya düşdükdən sonra sənaye üsullu qazma erasının başlanğıcına zəmin 
yaratdı. Okeanın hər iki sahilində eyni vaxtda neft hasilatına sürət verən mexaniki qazma 
təşəkkül tapdı. Hasilatda dərinlik nasoslarının tətbiqinə başlandı. İlk dərinlik nasosu da ABŞ-dan 
15 il öncə 1876-cı ildə Bakı mədənlərində sınaqdan çıxdı. Texniki-texnoloji proses kimi qazma 
praktiki keyfiyyətini aşaraq elmi-nəzəri məzmun aldı. Bu elmin formalaşmasında və tərəqqisində 
Azərbaycanın alim və mütəxəssislərinin payı az olmamışdır. Müasir mərhələdə qazma sahəsində 
nəzəri-təcrübi tədqiqat işlərinin genişlənməsi daha vüsətli xarakter almışdır. Bununla yanaşı, 
onun strukturun texnoloji təkmilləşməsində növbəti əsaslı dəyişikliklər baş verir. 
Milli neft-qaz sənayesində qazma işlərinin intensivləşən ilk mərhələsi respublika ərazisində 
məhsuldar, iri yataqların tətbiqində axtarış, geoloji-kəşfiyyat prosesinin genişləndirilməsi ilə 
əlaqədar olmuşdur. XIX yüz illiyin sonunda sahənin dinamikası statistik uçotda öz əksini 
tapmağa başlamışdır. Bu ərəfədə artıq Azərbaycanda qazma yüz min metrlik parametrləri aşmış, 
bütün Rusiya üzrə ümumi həcmin 2/3 hissəsini təşkil etmişdir. Sovetləşmə dövründə isə qazma 
statistikasının palitrası genişlənərək, onun göstəricilər düzümü istismar və kəşfiyyat qazması 
kimi təsnifatda, yeni məzmunda formalaşmışdır.  
Neft sənayesi tarixində baş verən kataklizmlər, tənəzzüllü meyllər qazma dinamikasında da 
əks olunmuşdur. Bununla belə, onun XX əsr tarixinin 80 ilindən çoxuna yüksələn dinamizm 
xasdır. 1952-ci ildə respublikada qazmanın həcmi rekord səviyyəyə 1665 min metrə qalxmışdır. 
Bu zaman kəsiyin ümumi qazmada kəşfiyyat qazmasının payının və həmçinin ümumi 
dərinliyinin artması, onun iqtisadiyyatında yüksəliş templərini ifadə etmişdir. Axtarış, geoloji-
kəşfiyyatın 1940-50-ci illərdə dənizə, onun dərin qatlarına yan alması qazma işində ETT-nin, 
texnoloji təkmiləşdirmənin inkişaf perspektivi ilə əlaqədə mümkün olmuşdur. Sürətlənən 
proseslər respublikada qazma avadanlıqları, neft maşınqayırma sənayesinin təşəkkülünə rəvac 
vermiş, onun texniki-texnoloji təchizatına əsaslı keyfiyyət dəyişiklikləri gətirmişdir. Çox çətin, 
mürəkkəb inkişaf yolu qət edən qazma prosesi əl əməyinə əsaslanan primitiv istehsal üsullu 
 
 
81
müstəvidən müasir texniki bazaya malik çevik bir sahəyə keçid etmişdir. Müasir mərhələdə 
qazma dəniz şelfini aşaraq okeanın dərinləşən qatlarına doğru irəliləməkdədir. Açıq dənizdə 
qazma işləri isə zona mürəkkəbliyi ilə fərqlənərək hidrotexniki və üzən qazma qurğularına 
müvafiq profilli gəmilərə, müasir texnoloji yaranışlara ehtiyac və tələbat əsasında formalaşır. 
Dərin qazma innovasiya ilə yanaşı, həm də mühəndis səriştəsi, ixtisaslı işçi əməyi, qiymətli 
kimyəvi reogentlər, yeni keyfiyyətli yuyucu məhsullar tələb edir. 
Hazırda respublikamızda 5-6 min dərinlikli quyuların qazılması adi reallığa çevrilmiş, 
qazma prosesi daha dərin qatlara qədəm qoymuşdur. Məlum olduğu kimi, sovet 
texnologiyalarına əsaslanan üzən qazma qurğuları belə dərinlikləri fəth edə bilməmişdir. 
Respublikamıza yön alan, müasir texnologiyalarda ifadə tapan investisiyalar dənizdəki qazma 
qurğularının mütərəqqi standartlara cavab verən modifikasiyasını təmin etmişdir. Şelf adı ilə 
kodlaşdırılan köhnə qazma qurğuları yeni adlanışda və tərtibatda «Dədə Qorqud», «İstiqlal», 
«Qurtuluş» kimi modern dərin qazma qurğularına çevrilmişlər. Daha çevik və imkanlı «İstiqlal» 
qazma qurğusu 200 milyon ABŞ dolları və 1200 mütəxəssis əməyi hesabına bərpa edilərək, 
dənizin 700 metrliyində, 7600 metr dərinlikdə quyu qazılmasını reallaşdırır. 
 
Müasir dəniz qazma qurğularının nomenklatur təsnifatı genişdir. Buraya daha 
mütərəqqi və intişar tapmış standartlı  
FPS üzən istismar sistemi; 
FPSS yarım daldırılmış istismar sistemi; 
TLP dartılan dayaqlı platforma. 
FPSO neft hasilatı, saxlama və məhsuldarlığı yüksəltmə qurğusu və 
digərləri də daxildir. 
 
Şübhəsiz ki, Xəzərin yeni zəngin karbohidrogen yataqları respublikanın neft-qaz 
sənayesinə, o cümlədən, qazma prosesinin inkişafına mütərəqqi dəyişikliklər gətirir. Qazma 
texnologiyasının, qurğuların modernləşdirilməsinə qoyulan sərmayələr dənizin perspektivli 
yataqlarında tətbiqini nəzərdə tutur. Xüsusi marginallığı ilə fərqlənən köhnə istismar sahələrində 
isə qazma texnologiyası əvvəlki standartlarda qalmaqda davam edir. Bu da heç şübhəsiz ki, 
ümumi qazma prosesi üçün vəsait çatışmamazlığı ilə yanaşı, həm də texnoloji çətinliklər törədir. 
Qazma dövriyyəsini əks etdirən iqtisadi göstəricilərin təhlili göstərir ki, köhnə dəniz və quru 
yataqlarında qazma prosesi son dərəcə depressiv meyllidir. Əvvəlki onilliklərə nisbətən 
qazmanın texniki-iqtisadi göstəriciləri 10 dəfələrlə aşağı düşmüşdür. 
Aşağıdakı cəvəllərdə son on il ərzində QNQÇİB-də qazmanı xarakterizə edən göstəricilər 
verilib. 
Cədvəl 11 
1991-2001-ci illərdə qruda neftqazçıxarma sənayesinin  
qazma üzrə iqtisadi göstəriciləri 
 
İllər 
Ümumi 
qazma 
(min metrlə) 
Özündən 
əvvəlki ilə 
nisbətən 
%-lə (+ -) 
İstismar 
qazması 
(min metrlə) 
Özündən 
əvvəlki ilə 
nisbətən 
%-lə (+ -) 
Kəşfiyyat 
qazması 
(min metrlə) 
Özündən 
əvvəlki ilə 
nisbətən 
%-lə (+ -) 
1991 237306 -18,5 215036 -11,9 22270 -52,8 
1992 254778 +7,4 234937 +9,6 19841 -10,9 
1993 225278 -11,6 215804 -8,3 9474 -52,3 
1994 116739 -48,2 113940 -47,3 2799 -70,5 
1995 38886 -66,7 38218 -66,5 668 -76,1 
1996 52811 +35,8 50432 +32,6 2379 +356,1 
1997 69041 +30,7 65565 +30,0 3476 +46,1 
1998 52445 -24,0 50296 -23,3 2149 -38,2 
1999 23589 -55,0 23119 -54 470 -78,1 
2000 40231 +70,5 38594 +66,9 1637 +348,3 
 
 
82
2001 30200 -25,0 28336 -26,6 1864 +13,9 
Cəmi (10 
il ərzində) 1141304 
enmə 
7,9 dəfə 1074277 
enmə 
7,6 dəfə 67027 
enmə 
11,9 dəfə 
 
Cədvəl 12 
1991-2001-ci illərdə tikintisi başa çatan quyuların dinamikası 
 
İllər Cəmi tikilən  quyular 
O cümlədən, 
istismar quyuları 
Kəşfiyyat 
quyuları 
1991 112 105 7 
1992 126 117 9 
1993 112 106 6 
1994 64 63 1 
1995 25 25 - 
1996 33 31 2 
1997 42 40 2 
1998 33 33 - 
1999 22 22 - 
2000 25 24 1 
2001 32 31 1 
Cəmi 
(10 il ərzində) 626 597 29 
 
Qazma prosesinin yuxarıdakı Cədvələrdə əks olunan reqressiyası göstərir ki, son 10 il 
ərzidə ümümi qazma həcmi 7,9 dəfə azalmaya məruz qalmışdır. Kəşfiyyat qazmasında bu 
göstərici daha acınacaqlı mənzərədən nişan verir. Artıq neçə ildir ki, kəşfiyyat qazması ildə bir 
qazılan quyunun timsalında xarakterizə olunur. 1995-2001-ci illər ərzində qazmanın 
kommulyativ həcmi stabil qazma illəri olan 1970-1980-ci illərlə hər bir il üzrə ayrılıqda 
müqayisədə yenə də kiçik ölçülü göstəricidir. 1991-2001-ci illərdə kəşfiyyat qazmasının ümümi 
həcmi təkcə 1980-ci ildəki müvafiq göstəricidən iki dəfə kiçikdir. 
Cədvəllərdə diqqətə çəkilən göstəricilər açıq-aşkar quru sahələrində qazmanın tənəzzülə 
uğradığını işıqlandırır. Qeyd olunduğu kimi, qazmasız heç bir istehsal artımına nail olmaq 
mümkün deyildir. Yatağın elmi istismar qurluşuna görə, mütammadi olaraq geoloqların təyin 
etdiyi bucaqlarda müvafiq quyular qazılmalıdır. Qazma işlərinin sürətli inkişafı qədər neft 
hasilatından gözlənilməz gəlirləri stimullaşdıran digər mənbə tapmaq çətindir. Bu gerçəkliklər 
fonunda qazma işinin əhəmiyyətinə rəğmən bir tezis formaldırmağa cəhd edək. «Qazma prosesi 
aparılmayan yataqdan hasilat artımı gözlənilməz». 
QNQÇİB-də qazmanın gedişi üzrə plan tapşırıqlarının yerinə yetirilməsi 2001-ci ildə də 
müsbət xüsüslu olmamışdır. Nəzərdə tutulan 84200 metr qazma planı 35,8% yerinə yetirilmişdir. 
İstismar və kəşfiyyat üzrə qazma planı müvafiq olaraq 36,7% və 26,6% həcmində 
tamamlanmışdır. Qİİ-ləri arasında yalnız Qalmaz DQE istismar qazması üzrə verilən tapşırığı 
yerinə yetirməyə müvəffəq olmuşdur. 2001-ci ildə QNQÇİB-də qazma sürəti nəzərdə tutulmuş 
526 m/dəzgah ay əvəzinə 177 m/dəzgah ay olmuşdur. Ümumilikdə son 10 il ərzində olduğu 
kimi, 2001-ci ildə də kompleksdə qazma prosesini səciyyələndirən bütün digər texniki-iqtisadi 
göstəricilər məlum səbəblər üzündə qeyri-qənaətbəxş olmuşdur. 
Artan quyu sayı neft-qaz sənayesinin dövrü inkişafını tamamlamasa da onun miqyaslılığı 
xoş bir təəssüratı səciyyələndirir. Tikintisi başa çatan quyular isə öz növbəsində ahəngdar, 
normal yüksəlişi şərtləndirir. Beynəlxalq miqyasda statistikaya görə, II cahan savaşından sonra 
qazılan quyuların 65%-nin tikintisi başa çatmışdır. Bu göstərici 1960-cı illərdə 57%-ə ensə də, 
1970-ci illərdən başlayaraq yenidən yüksələrək 70%-i aşmışdır. Müəyyən sabitlikdən sonra 
1990-cı illərdə bu rəqəm neft qiymətlərinin sərt dəyişikliklərinə rəğmən daha çox 77%-ə 
 
 
83
qalxmışdır. Bu dinamikanı təhlilçilər yetərli dərəcədə neftin qiyməti ilə bağlayırlar. Qeyd olunur 
ki, əgər sənaye daha yaxşı texnologiyaları yaratmaq və bilikləri müntəzəm təkmilləşdirmək 
iqtidarından çıxarsa, tikintisi başa çatan quyuların da sayı azalmaya meyl edər. Bu göstəricilər 
göstərir ki, hər hansı qazma layihəsi tam sona çatmaq imkanında olmur. Digər tərəfdən, hər 
qazılan quyuda tapılan neft-qaz heç də onun istismar quyusuna çevriləcəyini əsaslandırmır. 
Burada təyinedici faktor iqtisadidir. Əgər qazılan quyunun neft-qaz verməsi kommersiya 
baxımından səmərəliliyinin təsdiqini alarsa, onun istismarı da reallaşacaqdır. Əks halda belə 
quyunu uğursuz adlandıracaqlar. Üçölçülü seysmik göstəricilərin təhlilinin üfiqi və maili 
qazmaya uzlaşdırılması ümumi qazma riskinin mülayimləşdirilməsinə yardım edir. Bu isə öz 
növbəsində xeyli dərəcədə axtarış-kəşfiyyat quyularının tikintisinin başa çatması faizini artırır. 
Praktiki olaraq bu göstərici 1990-cı illərdə 25%-dən 45%-ə yüksəlmişdir. 
Respublikamızda müstəqillik bərpa edildikdən sonra köhnə istismar sahələrində qazmada 
müvəffəqiyyətlər əldə olunmamış və o, hər il enməyə məruz qalmışdır. Şübhəsiz ki, bu azalma 
ittifaqın dağılması ərəfəsindən kəskinləşmişdir. Bununla belə, yeni iqtisadi sistemə keçidin ilk 
illərində aparılan qeyri-adekvat texniki-iqtisadi siyasət də prosesə öz təsirini göstərmişdir. Neft-
qaz sərvətlərinin hasilatında kəşfiyyat qazmasının templəri daha sürətli enməyə məruz qalmışdır. 
Qazma işinin həcminin azalmasına rəğmən ixtisaslı qazmaçı kollektivlərini itirməmək məqsədi 
ilə onları geoloji məlumatlara uyğun olaraq köhnə və ləğv edilmiş quyular da sınaq işlərinə və 
eyni zamanda müəyyən istismar kəmərlərinə ehtiyacla əlaqədar istismara yararsız quyulardan 
boruların çıxarılmasına cəlb etmişlər.  
Qazmanın mövcud problemlərini yalnız maliyyə məsələləri ilə əlaqələndirmək səhv olardı. 
Bizim qənaətimizcə böhranlı vəziyyətə münasibət və qayğı aspektində dəyərləndirmək daha 
düzgündür. Bir tərəfdən vəsait çatışmamazlığı və ya lay təzyiqini artırmaq xüsusiyyətli 
strategiya, digər tərəfdən isə ikinci dərəcəli sahələrə daha çox xərclərin yönəldilməsi, məsrəflərin 
qeyri-qənaətbəxş bölgüsü daha çox qazmaya təsir edir. Belə ki, təkcə sosial tikintidə hər il artan 
maliyyə vəsaitlərini qazma işinə tətbiq etmək daha çox faydalılıq gətirərdi. Bunun şərhi çox sadə 
və aydındır. Qazmaya məsrəf edilən vəsait hasilat artımına təsir edərək mənfəəti yüksəltmiş olar. 
Bu da öz növbəsində təkrar investisiya şəklində sosial sahəni və tikintini daha geniş həcmdə 
stimullaşdırır. 
Qazma prosesi bir çox texniki-iqtisadi göstəricilər və amillər-iqlim şəraiti, dərinlik miqyası, 
suxurların bərkliyi, istehsal fondlarından, işçi qüvvəsindən rasional istifadə və digər spesifik 
şərtlərlə xarakterizə olunur. Müasir qazmanı dərin qatlara nüfuz edən texniki-texnoloji üstün 
təchizatlı, ritmik recimli sistemlər formalaşdırır. Artan quyu dərinliyi əmək tutumunun normativ 
həddini, qeyri-məhsuldar vaxt sərfini, eyni zamanda əks istiqamətdə kommersiya sürətinin 
templərində azalma meyllərini yüksəldir və fondverimi göstəricisinə əhəmiyyətli təsir edir. 
Dərinlik bu amillərə istinadən, yüksək kapitaltutumu hesabına qət edilir. Qazma prosesi 
neftqazçıxarma sənayesinin əsas tərkib hissəsi kimi istehsalın səmərəliliyinin yüksəldilməsində 
həlledici mövqe tutur. Kapital və əmək tutumu ilə fərqlənən qazma prosesi istehsalın bütün 
tərəfləri ilə qanunauyğun tərzdə, sıx kompleks qarşılıqlı əlaqəlilik münasibətlərində ərsəyə yetir. 
Bu spesifik cəhətlərin obyektiv qiymətləndirilməsi metodoloji toplumda tədqiqini və tətbiqini 
tapmalıdır. Nəzərə alınmalıdır ki, köhnə istismar sahələrində qazma prosesinin səmərəli təşkili 
iqtisadi artımın təminatında çox mühüm yer tutur. 
 
 
5.5. Qazma sektorunun modernizasiya problemi 
 
Neftqazçıxarmanın inkişafında mühüm proseslərə təsiredici aspektlərindən, çətin və 
mürəkkəb istiqamətlərindən biri qazma işlərinin ahəngdar aparılması, buraya əsaslı vəsait 
qoyuluşunun artırılması ilə bağlıdır. Qazma işlərinin dinamikası ilə neft-qaz istehsalı arasında 
simbioz birlik də bu məntiqdən irəli gəlir. Qazma işlərinin keyfiyyətini, sürət tempinin 
yüksəldilməsi, müvafiq potensialdan səmərəli istifadə bu gün də həllini gözləyən prioritet 
 
 
84
sahələrdəndir. Məsələnin həlli, həm də neft sənayesinin ümdə problemləri ilə sıx təmasda, 
qarşılıqlı əlaqədə, çözülməlidi. 
QNQÇİB-də vurğulandığı kimi qazma prosesi son dərəcə səngimişdir. Vəsait 
çatışmamazlığı, texnoloji gerilik hasilatın stabil saxlanılmasında qazma işi ilə deyl, digər texniki-
profilaktik tədbirlərlə aparılmadadır. Lakin başlıca tədbirdən kənar nə qədər ikinci və üçüncü 
dərəcəli tədbirlərə əl atılsa da səmərə miqyası qazmanın məhsuldarlığı qədər olmayacaqdır. 
Hasilat artımı neft istismar edən dünyanın 95 neft ölkəsində də eyni məntiqlə əldə edilir. 
Aşağıdakı Cədvəldə 1996-2001-ci illərdə quruda neftqazçıxarma kompleksində qazmadan 
istismara verilən quyu sayı və onlardan alınan neft hasilatı verilmişdir. 
Cədvəl 13 
1996-2001-ci illərdə QNQÇİB-yə qazmadan istismara verilən  
quyu sayı və onlardan alınan neftin kəmiyyət miqdarı 
 
Plan Fakt İllər 
Quyu sayı Hasil edilən neft (ton) Quyu sayı Hasil edilən neft (ton) 
1996 66 49534 36 10637 
1997 61 62265 43 24894 
1998 65 63945 37 20277 
1999 54 52498 30 12872 
2000 41 26250 31 10266 
2001 45 33420 33 29872 
 
Cədvələ istinadən müqayisə üçün qeyd etməliyik ki, azalan quyu sayı və ondan alınan 
hasilat payı əvvəlki 10 ilə nisbətdə 5-6 və bəzən də 7-8 dəfə  geri qalır. Bununla belə, qazanın 
neftin hasilat miqdarına təsir gücü aşkar görünür. 
Faktiki materialların təhlili göstərir ki, istehsal fondlarının digər elementlərinin fiziki 
aşınma səviyyəsi, mənəvi köhnəliliyi yüksək hədlidir. Böyük fondtutumlu sahədə ƏİF-lərin aktiv 
hissəsi belə konservasiya vəziyyətindədir. Maliyyə-təchizat, texnoloji problemlər, qazma 
strategiyasının qəti müəyyən edilməməsi neftqazçıxarma müəssisələrində qazmaya olan marağı 
səngimişdir. Xüsusən qeyd olunduğu kimi, quru sahələrində qazma hesabına artım əvəzinə daha 
çox köhnə quyuların bərpasına meyl güclənir. 
Hasilatın azalması qazmada əksini tapdığından onlar arasındakı enmə tempinin fərqi də 
müxtəlif olmuşdur. Köhnə dəniz yataqlarında sabitliyin xeyli müddət davamlılığı buradakı 
qazma prosesində azalan templərin quru sahələrindəki enmə prosesinə nisbətdə üstün etmişdir. 
İndi komulyativ toplumda dəniz və quruda 125 qazma qurğusundan 80-i fəaliyyət göstərir ki, bu 
da yüksək göstərici deyildir. Dəniz istismar sahələrində quruya nisbətdə qazma templəri enməyə 
daha az məruz qalsa da, ötən mərhələlərlə müqayisədə onu optimal dəyərləndirmək olmaz. Belə 
ki, 1990-cı ildə burada qazma 224 min metrdən azalaraq 1996-cı ildə 65 min metrə enmişdir. 
Kəşfiyyat qazmasında isə müvafiq olaraq dəyişkənlik 41 mindən 39 minə meyl etmişdir. 
Tikintisi başa çatan quyu həcmi ilə nəzərdən keçirilən müddət ərzində 2 dəfə azalmışdır. Qazma 
prosesinin, avadanlıq və qurğularının saxlanılmasında, istismarında müəyyən təsərrüfatsızlığın 
aradan qaldırılması dövlət mənafelərini, ciddi mülkiyyətçiliyi ifadə edən möhkəm nəzarət 
təminatlı geniş inventarizasiya prosesinin aparılmasını zəruri edir. Məhz belə strateji yanaşma 
potensial imkanların natural və dəyər ölçüsündə dəqiq və aşkar texniki-iqtisadi gücünü 
müəyyənləşdirməyə zəmin olar. 
Köhnə dəniz yataqlarının istismarına cəlb edilmiş Qazma İşləri İdarələrinin NQÇİ-lərə 
müvafiqliyi də quru sahələrinə nisbətdə özünü qoruyub saxlamışdır. Son on il ərzində QNQÇİB-
də bir neçə Qİİ və ya bu profilli idarə ləğv edilmişdir. İndi burada fəaliyyət göstərən 7 müvafiq 
təşkilatın səmərəli fəaliyyətini əks etdirən heç bir texniki-iqtisadi göstərici haqqında pozitiv fikir 
yürüdülə bilməz. Son 3-4 il ərzində hər il orta hesabla 0,14 milyon ton sənaye əhəmiyyətli neft 
ehtiyatını nəzərdə tutan axtarış kəşfiyyat işləri üzrə qazma planının 1/3 hissəsini yerinə yetirmək 
 
 
85
belə çətinlik törədir. Maddi-texniki təchizat problemləri, yüksək hədli qeyri-məhsuldar vaxtın 
yarıdan çox hissəsi boş dayanmalarla müşayiət olunur. Statistik faktlar göstərir ki, uzun müddət 
quru sahələrində 8-10 qazma təşkilatı müvafiq olaraq 8-10 milyon ton neft hasilatını təmin 
etmişdir. İndi 1,5 milyon ton neft hasilatında QNQÇİB-də izafi işçi potensialının saxlanmasının 
qeyri-səmərəlilik aspekti aydın görünür. Qazma sektorunda 5 minə qədər işçi heyəti çalışır ki, bu 
da bütün işçi kütləsinin 18%-i təşkil edir. Qeyd olunduğu kimi, qazma prosesi son kritik fazaya 
dayanma vəziyyətinə çatmışdır. Burada isə xeyli passiv işçi heyətinin saxlanılması nə qədər 
iqtisadi əhəmiyyətli ola bilər. Məşğulluq problemi, sosial təminat mülahizələri isə rəhbər 
tutularaq kompleksin qeyri-bazaryönümlü statusunu möhkəmləndirir, artıq səmərəsiz işçi 
heyətinin qalmasına rəvac verir. 
Neftçıxarmanın bazar prinsipləri, bu sahədə liderlərin təcrübəsi göstərir ki, qazma işlərini 
reallaşdıran təşkilatlar hasilatçı qurumların strukturlarına daxil olmadan, müstəqil özəl 
statuslarda fəaliyyət göstərirlər. Sovetlər İttifaqının süqutu ərəfəsində genişlənən kooperativ 
hərəkatında Azərbaycanda neft-qaz sənayesində bu xüsusda qazma təşkilatları mövcud 
olmuşdur. Onların dağılan iqtisadi münasibətlər, tənəzzüllü siyasi quruluşlar şəbəkəsində 
səmərəli fəaliyyəti diskutiv məzmunlu olsa da, məqsədimiz eksperimentin tarixi reallığa 
çevrildiyini əks etdirməklə bağlıdır. Yaxın perspektiv üçün köhnə yataqlarda strateji geniş 
özəlləşdirmə nəzərdə tutulmasa da, dövlət əldə sıx saxlamağa meyl etdiyi bu sahədə əsaslı 
struktur islahatlarını aparmağa daha qərarlı olmalıdır. Bazar iqtisadiyyatı prinsipləri, konyuktur 
özəlliklər belə islahatların aparılmasını şərtləndirir. Konservativ baxışlar və meyllər qlobal axın 
qarşısında mülayimləşməyə, adaptasiyaya məhkumdur. İndi 7 Qİİ-nin 2 pereferik və ya vahid 
mərkəzi təşkilat halında birləşməsi singerik planda pozitiv nəticələr verə bilər. Şübhəsiz ki, hər 
bir yeni yaranışda əks nəticələrin, neqativ meyllərin təzahürü də istisna deyil. Belə vəziyyəti, 
onun miqyaslılığını təcrübə göstərər. Lakin bu deqratitiv prosesin indidən qarşısının alınmaması 
yaxın müddətdə bizi qazma potensialının aktiv və çevik hissəsindən də məhrum edə bilər. Bu 
layihənin konturları isə keyfiyyət və kəmiyyət aspektinə əsaslanan inventarizasiyadan, dəqiq 
informasiya təminatında elmi əsaslandırılmış strategiyadan qaynaqlana bilər. Köhnə istismar 
sahələrində qazma işinin yıxşılaşdırılması təkcə sinegerik layihədə əksini tapmır. Burada 
modernləşmə, reincirinq prosesi mühəndis və geoloji fəallığın artırılması, iqtisadi 
əsaslandırmanı, məxsusi hesablamaları həyata keçirən fəaliyyətin gücləndirilməsi, əmək 
motivasiyasının mütərəqqi formalarının tətbiqi və ümumilikdə, iqtisadi-texnoloji işin 
səmərəliliyini artıran fəallıq əksini tapmalıdır. Bununla belə, digər iqtisadi alətlərdən istifadəyə 
də yol verilməlidir. Qazma işinin iqtisadi aspektlərini tədqiq edən professor M.C.Atakişiyev bu 
sahədə uçot işinin əhəmiyyətini vurğulayaraq onun düzgün qurulması, potensialın 
dəqiqləşdirilməsi üçün yenidən qiymətləndirmə aparılmasını məqsədəuyğun hesab edir14. 
Stabilliyin saxlanılması üçün neftveriminin müasir metodları, texniki vasitələr və 
texnologiyalarla yanaşı, həm də effektli qazma strategiyası formalaşdırmaq, onu uğurla 
reallaşdırmaq gərəkdir. Burada ilk öncə qazma parkı yeniləşməli, güclü mühərrikli qazma 
qurğuları, yeni yüksək istehsallı qazma baltaları alınmalıdır. Ümumiyyətlə, qazma işi 
tammiqyaslı modernizasiya olunmalıdır. 
Neft-qaz yataqlarının işlənməsi prosesində məlum olduğu kimi, qazma prosesi ən çox 
əməktutumlu sahə kimi fərqlənir. Qazma briqadalarının aldığı məvaciblər hasilatçılarla 
müqayisədə rəqabət üstünlüyünə malikdir. Bu gün tənəzüllü meyllər müvafiq briqadaların sosial 
vəziyyətində ciddi əks olunur. Uzunmüddətli boşdayanmalar qazmaçı əməyinin qiymət 
reytinqinə təsir edir. Belə bir şəraitdə əmək potensialından daha optimal istifadə, əməyin 
təşkilində elmlilik diqqət mərkəzində dayanmalı, onun səmərəli bölgüsü də təminatını 
tapılmalıdır. Qazma prosesində fond, əmək potensialı, intellektual əməkdən, xərclər 
dövriyyəsindən amortizasion fonddan rasional istifadə, innavasion-texniki nailiyyətlər əsasında 
                                                 
14 M.C.Atakişiyev «Qazmada istehsalın iqtisadi səmərəliliyinin yüksəldilməsi problemləri ». Bakı. Elm. 
1998, səh. 88. 
 
 
86
inkişafın yüksəldilməsi, kəşfiyyat qazmasının artırılması mühüm çağdaş məsələdir. 
Qazmanın keyfiyyətli gedişi həm də səmərəli idarəetmə prosesində iqtisadi işin bacarıqlı 
təhlilindən, maliyyə möhkəmliyi və çevikliyindən xeyli dərəcədə asılıdır. İdarəetmədə inzibati 
metodlardan iqtisadi üsulların geniş tətbiqinə keçidi qazma prosesinin səmərəsini də 
yüksəldəcəkdir. Daha çox nəticəlilik quyu tikintisinin keyfiyyətli və nəzərdə tutulan müddətdə 
təhvilinin ön plana çəkilməsi ilə bağlıdır. Bütün bunlar isə qazma prosesini əhatə edən  silsilədə 
elmliyin, təşkilatçılığın yüksək tələbləri əsasında işlənilmiş strategiya ilə reallaşa bilər. 
Beynəlxalq təcrübə göstərir ki, yeni texnologiyaların-üfüqi qazma, neftverimi artımının 
metodları üçölçülü seysmiklik, aktiv energetik qənaətin intensiv tətbiqi nisbətən bahalı 
karbohidrogenlərin işlənməsində xərclərin 2-3 dəfə azalmasına kömək edir. Neft kampaniyaları 
müasir qazmada yerin təkinin quruluşunu, layın dəqiq təsvirini verən geofiziki və kompyuter 
modelləşməsi üsullarından istifadə edirlər. Bu metodlar yüksək nəticəli olmaqla yanaşı qazma 
prosesinin özündən də xeyli azxərclidir. 
Biz köhnə yataqlarda qazma prosesinə təsir edən amilləri təhlil edərkən yaranmış böhranlı 
vəziyyətin substansiyasında daha çox maliyyə kasadlığının dayandığını yəqin etmiş olarıq. Lakin 
bununla belə, onu doğuran ümumi və lokal səbəbləri kənara qoymur və qətiyyətlə qeyd edirik ki, 
məhz maliyyə faktoru qazmanın səngiməsində bütün digər amilləri üstələyir. Transformasiya 
mərhələsində yaşayan respublikada yeni iqtisadi münasibətlər quruculuğu vüsət alsa da köhnə 
istehsal vərdişləri, iqtisadi fəaliyyətə stereotip baxışlar dərin psixoloji hal kimi özünü 
göstərməkdədir. Daim mərkəzdən maliyyə-təchizat təminatı almağa alışmış idarəçilər keçmişin 
səxavət ovqatından qurtulmadan indiki özünütəminat, rəqabətli istehsal, bazar mühitində manevr 
etmək  səriştəsi qazana bilməzlər. Bu fakt ona dəlalət edir ki, daxili imkanları səfərbər edərək 
təsərrüfat üsulu ilə müəyyən ölçüdə qazmanın ahəngdarlığının saxlanılması yalnız direktiv 
əsasda mümkündür. Köhnə yataqlarda istismarı davam etdirən istehsalat komplekslərinin qazma 
potensialı əsas verir ki, yaxın müddət üçün mövcud qüvvədən indiki hasilata müvafiq qazma 
işləri aparmaq o qədər də çətin deyildir. Fikrimizcə aşağıdakı əsas üç istiqamətin sintezində 
işlərin görülməsi perspektiv reallığı şərtləndirər. Belə addımı yaxın müddət üçün taktiki gediş 
kimi də qiymətləndirmək olar. 
 inventarizasiya aparmaqla qazma potensialını dəqiq müəyyən etmək; 
 yaxın müddətli istehsal perspektivinə müvafiq təyin edilmiş potensial əsasında yeni 
mobil qazma strukturunun formalaşdırılması; 
 mövcud istehsal gücü və ənənəvi mümkün qazma xərcləri vəhdətində potensialın 
səfərbərliyi və tətbiqi. 
Şübhəsiz ki, uzaq perspektiv üçün qazma strategiyası daha ciddi səylər, dəqiq layihələr 
əlverişli investisiyon təminat tələb edir. Biz belə hesab edirik ki, köhnə yataqların istismarında 
yeni qazma mərhələsini daha çox özəl əsasda, təşkilatlanmış müstəqil partnyor qurumlar 
reallaşdıracaqlar. Bu görüşün həm bazar iqtisadiyyatının təbiətindən doğan faktor, həm də yeni 
qazma potensialının formalaşdırılmasının kommersiya perspektivliliyi kimi zərurətlərə əsaslanır. 
Belə strategiya köhnə istismar sahələrinin reablitasiya proqramının tərkib hissəsi zəminində 
formalaşa bilər. Strateji planlaşdırmaya müvafiq olaraq ilk əvvəl geoloji hesablamalara, 
kəşfiyyat perspektivinə və ayrı-ayrı yataqların işlənməsi plan-qrafikinə uyğun olaraq ümumi 
qazma tələbatını müəyyən etmək, müvafiq maliyyə menecmenti aparmaq ehtiyacları vardır. 
Problemin nəzəri aspektini sadə görünüşü arxasında heç şübhəsiz ki, dəqiq hesablanan iqtisadi-
riyazi modellərin, alqoritmlərin hazırlanması prosesi də durur. Qazma prosesinin uzunmüddətli 
strateji planlaşdırılmasında layihələrin dövri tətbiqi, mərhələli reallaşması da nəzərdən keçirilə 
bilər. Fərqliliyi o qədər də təsiredici olmasa da, belə gerçəkliyi konyuktur məqamlarla da 
uzlaşdırmaq lazımdır. Köhnə istismar sahələrinin marcinallıqdan nisbətən marginal vəziyyətə 
gətirilməsi elmi əsaslandırılmış qazma strategiyasının formallaşdırılması, onun tətbiqi 
mexanizmlərinin ardıcıl və təşkilati reallaşdırılmasından asılı olacaqdır. 
 
 
 
 
87
5.6. Təşkilati səhmləşmə və yeni struktur model 
 
Səhmdar Cəmiyyət öz səhmləri müqabilində məsuliyyəti nəzərdə tutan geniş əməkdaşlıq 
formasıdır. Onun ilk təzahürü İngiltərədə 400 il öncə düz 1600-cü ildə görünmüşdür. Böyük 
tarixi yol keçən səhmləşmə prosesi postsovet məkanında iqtisadi yeniləşmədə ən geniş yayılan 
və əhəmiyyəti ilə seçilən struktur forması olmuşdur. Səhmlərin ölçüləri və sayı hesabında 
səhmdarların bərabərhüquqlu təşkilatı kimi SC-nin üstünlükləri aşağıdakılardan ibarətdir: 
 qiymətli kağızların SC-də sahibləri öz əmanətlərinə tam sahibdirlər; 
 əmanətçilər müəssisənin işində iştirak edərək müəyyən mükafatlara, təltiflərə köklənə 
bilərlər. (Bu zaman müəssisənin idarə edilməsində aktiv iştirak o, qədər də zəruri 
deyildir); 
 ayrı-ayrı fərdlər risk bölgüsü imkanlarına malikdirlər. 
Bununla belə, SC imkan verir ki, onun iştirakçılarının maraqları baxımından resursların 
daha səmərəli istifadə edilsin. SC dünya praktikasında bazar təsisatlı iri müəssisənin əsas təşkilat 
forması kimi çıxış edir. O, özəl mülkiyyətin birliyi əsasında iqtisadiyyatın təşkilində mühüm 
iqtisadi mexanizmdir. SC-nin əsas cəhətləri aşağıdakılardır: 
 aksioner kapitalın bərabər bölgüsü əsasında hərəkət; 
 cəmiyyətə ödənişlər əsasında onun öhdəliklərinin iştirakçılar tərəfindən məhdud 
məsuliyyəti; 
 səhm buraxılışı ilə əlavə investisiyalar cəlb etmək imkanı; 
 əmək kollektivinin SC-nin səhmlərinin alınması ilə onun mülkiyyətçi olması imkanları; 
 özünün konturagentlərinin cəlb edilməsi ilə müştərək maraqları ifadə edən nəticələrlə 
bir SC digər SC-nin qiymətli kağızlarını almaqla qarşılıqlı marağı ifadə edən şəbəkə 
yaradır; 
 hər şey seçilməyə məruz qalır. 
Təşkilatın səhmləşməsi, hətta onun sonrakı mərhələdə bu əsasda özəlləşdirilməsi səmərəli 
bazara adaptasiyada heç də sonuncu şərt deyildir. Bu istiqamətdə müasir idarəetmə sisteminin 
formalaşdırılması, təşkilati maliyyə istehsal restruktizasiyasının aparılması, qabaqcıl 
texnologiyalarda ifadə tapan milli daxili mülkiyyətçilərin–insayder və xarici investorların 
autsayderlərin cəlb edilməsi, mütərəqqi layihələrin tətbiqi, kapital axını və dövriyyəliyini təmin 
edən yeni qurumların, strukturların təsisatı da zəruridir. 
Keçid iqtisadiyyatında dövlət sektorunun sərhədləri daha çox hərəkətliliyi ilə seçilir. 
Qüvvətlənən korporatizasiya və özəlləşmə özünü maliyyələşdirən dövlət və özəl qarşılıqlı 
təşkilatlar formasında durur. QNQÇİB strukturu öncə bu formaya salına bilər. Fikrimizcə bu 
istiqamət aşağıdakı mərhələləri əhatə edəcəkdir: 
 ilkin mərhələ-SC çevrilməsi - tam dövləti əsasda (3-5 il); 
 yaxın orta müddət-qismən özəlləşdirmə (5-7 il); 
 orta və uzun müddət-tam özəlləşdirmə (10-15 ildən sonra). 
İri təşkilatın səmərəli fəaliyyəti müasir şəraitdə mülkiyyətçi instinktində deyil, idarəetmə 
peşəkarlığından asılıdır. Keçid ölkələrinin təcrübəsi göstərir ki, səhmləşən müəssisədə dövlət 25-
30% səhm paketini saxlamaqla cəmiyyətin idarəedilməsində mümkün imkanlarını saxlamış olur. 
Əlbəttə ki, dövlət iqtisadi təhlükəsizliyi təmin edən həlledici amil kimi, müəyyən strateji 
əhəmiyyətli sahələri tam yüzfaizli nəzarətində də saxlaya bilər. 
QNQÇİB-də ilkin olaraq yeni yaranmış struktur fikrimizcə bazar sektorlu olmaqla 5 
sütunlu formanı əhatə etməlidir. Aşağıdakı sxemdə QNQÇİB-nin səhmdar cəmiyyətə çevriləcəyi 
təqdir prioretet strukturların qruplaşması verilmişdir: 
 
 
 
 
 
 
 
88
Sxem 3 
Quruda neftqazçıxarma kompleksində korporativ 
səhmdar struktur variantı 
 
 
 
 
 
 
 
 
 
 
 
 
 
 
 
 
 
 
Quruda neftqazçıxarma kompleksində iqtisadi islahatların geniş miqyaslı aparılmasında 
investision məhdudiyyətdən çox konservativ və solçu təmayüllü kontingentin təsir amili daha 
nüffuzedici gücə malikdir. Hadisələrə bele yanaşma özlüyündə təkcə islahat prosesini deyil, həm 
də yeni münasibətlərin, səhmdar əməkdaşlığın genişlənməsi və tətbiqini ləngidir. Bizim 
fikrimizcə QNQÇİB-də struktur islahatlarının dərinləşməsi və restruktizasiya prinsipinin 
genişləndirilməsini məhdudlaşdıran subyektiv faktorları aşağıdakı kimi təsnifləşdirmək olar. 
 quruda yataqlar tükənmişdir. ƏİF-lər və texnologiya mənəvi və fiziki aşınmışdır; 
 nəhəng yataqların aşkarlanması imkanları məhduddur; 
 sahənin bazarda dominantlılığı sona yetmişdir; 
 investisiyon tələb risklidir; 
 xarici kapitallı müştərək müəsisələrdə işin qurulması reallaşmışdır. 
Nəzərə çəkilən faktorlar formalaşan konyuktur vəziyyət üçün kompaniya xüsuslu görünür. 
Perspektiv və qalıq ehtiyatlarına istinad edərək problemin geniş elmi təhlili sadalananlara inkar 
qamçısı vurur. Qurmaq fiziki və mənəvi baxımdan bütün parametrlərdə dağıdmağı üstələyir. 
Sökmək asan, yaratmaq çətin, tənqid ucuz, düşünülüb əsaslandırılmış əməli iş mürəkkəb. Bir 
daha fikrimizcə hədəf QNQÇİB-də strateji yönümlü islahatlar təşəkkül tapmalı, kompleksdə 
bazar orentasiyalı yeni struktur formalaşmalıdır. 
Aşağıda Quruda Neftqazçıxarma İstehsalat Birliyini səhmdar cəmiyyətə çevrilməsi 
senarisində struktur düzümünün işlənmiş mümkün variantlarından biri təqdim olunur. 
 
 
 
 
 
 
 
 
 
 
 
 
 
 
Газма вя 
эеолоъи 
кяшфиййат 
Хидмят Сащяляри
-няглиййат вя 
хцсуси техника; 
-тяжщизат; 
-рабитя; 
-техники тяминат; 
-лай вериминин 
 артырылмасы; 
-комплектляшдирмя. 
Малиййя, 
Маркетинд, 
сатыш 
Елм вя
информасийа 
структуру
Нефтгаз- 
чыхарма 
-НГЧИ 
-ММ 
-Ижаря; 
конессийа 
тяшкилатлары. 
Азяринефт СЖ
 
 
89
«Azərneft» 
qapalı tipli 
səhmdar  
Sxem 4 
Quruda Neftqazçıxarma İstehsalat Birliyinin 
səhmdar cəmiyyətə çevrilməsi ssenarisində struktur variantı 
 
 
 
 
 
 
 
 
 
 
    
 
 
 
 
 
 
 
 
 
 
 
 
 
Qeyd: 1.Qazma-kəşfiyyat idarələrinin sonrakı inkişaf və konyuktur meyllərə istinadən 
özəlləşməsi nəzərdən keçirilə bilər. 
2.Operativ təchizat və texniki təminat departamenti-mərkəzi texniki təminat, operativ 
yardım və digər cari-problemlərin həllinə səfərbərlik üçün nəzərdə tutulur. 
3.Rabitə idarəsinin bazasında rabitə xidməti ilə yanaşı, elektron vasitəli mühüm 
informasiya mərkəzinin yaradılması da nəzərdə tutulur. 
 
Respublika prezidentinin YEK-in müəssisələrinin özəlləşdirilməsi haqqında 22.03.2001-ci 
il tarixli sərəncamı QNQÇİB-də özəlləşmə ilə əlaqədar struktur dəyişikliyini labüd etmişdir. 
Arada müəyyən zaman boşluğu yaransa da bu strateji xətt nəhayət ki, həllini tapmışdır. Müəllifin 
1998-ci ildə nəşr olunan «Azərbaycanın quruda neftqazçıxarma kompleksində iqtisadi islahatlar 
və səmərəlilik problemləri» adlı monoqrafiyasında QNQÇİB-də özəlləşdirmənini labüdlüyü 
əsaslandırılmış və özəlləşdirməyə çıxarılacaq müəssisələrin konkret siyahısı da təqdim 
edilmişdir. Mövcud sərəncamla siyahı arasında cüzi fərqlər vardır. Belə ki, müəllif mənzil-
kommunal kontorunun, hərbiləşdirilmiş mühafizə idarəsinin, Dalma Qurğularının Təmiri və 
Kirayəsi üzrə Eksperimental Müəssisənin, texnoloji və xüsusi texnika parkından başqa nəqliyyat 
sexlərinin, sonrakı mərhələdə Qazma İşləri İdarələrinin də özəlləşdirilməsinin nəzərdən 
keçirilməsi, boru təmiri bazalarının isə ərazi bölgüsü üzrə NQÇİ-lərin tərkibinə verilməsi tövsiyə 
edilmişdir. Keçən bir neçə il ərzində reallıqlar yeniləşmiş, konruktur vəziyyət dəyişmişdir. Buna 
görə də, bütün təhlilin yekunu kimi biz QNQÇİB-nin səmərəli fəaliyyətində ilk variant olmaqla, 
səhmdar cəmiyyət formalı konsern tipinə üstünlük veririk. Bu strategiyanın əhəmiyyəti artıq 
vurğulanmışdır. 
Neftqazçıxarma idarələri 
(formalaşmış ərazi və 
ənənəvi bölgüdə) 
Layveriminin 
artırılması TSC 
Xarici kapitallı 
neftqazçıxarma 
məssisələri
Texnoloji xidmət və 
xüsusi texnika TSC 
Qazma-kəşfiyyat 
TSC 
Elmi-tədqiqat 
mərkəzi TSC 
Fontana qarşı dağ-
mədən xilas etmə 
TSC
Rabitə və informasiya 
departamenti TSC 
Operativ təchizat və 
texniki təminat 
departamenti 
 
 
90
VI FƏSİL 
İDARƏETMƏNİN TƏKMİLLƏŞMƏSİ VƏ MÜTƏRƏQQİ  
MENECMENT TEXNOLOGİYALARININ TƏTBİQ  
PROBLEMLƏRİ 
 
6.1. İstehsalin idarə olunmasi: nəzəri çərçivələr və metodoloji analiz 
 
İdarəetmə prosesi möhkəm bilik, səriştə, xüsusi təcrübə və bacarıq tələb edən mürəkkəb bir 
prosesdir. Bu mürəkkəblik və çətinlik miqyas artımında daha çox analitik təfəkkür və gərginlik 
tələb edir. Böyük istehsal komplekslərinin meydana gəlməsi yeni idarəetmə prinsiplərinin 
formalaşmasını şərtləndirmiş, elmi-texniki imkanlar, mükəmməl informatik təminat onu daha 
uzaq məsafədən yerinə yetirilməsinə şərait yaratmışdır. Mikroprosessorlarla, internet-
texnologiyalarla əhatə olunuduğumuz çağdaş zamanda məsafədən nəzarət və idarəetmə nisbi 
sadə və təminatlı olmuşdur. Sənaye istehsalının yaranması idarəetmə prosesinə ciddi stimul 
verərək, ayrıca bir elmin təşəkkülünə gətirmişdir.  
A.Smitdən başlamış ən yeni iqtisadi məktəb nəzəriyyəçiləri idarəetmə prosesinə xüsusi 
əhəmiyyət vermiş, onu iqtisadi texnologiyaları reallaşdıran sistem kimi qiymətləndirmişlər. 
Bununla belə, idarəetmə empirik əsasda ayrı-ayrı sahibkarların biznes işində özünün 
çoxşaxəliyini də göstərmişdir. Yeni maşınlı, mexaniki sistemlər istehsal tsiklinin bütün 
mərhələsində əhəmiyyətli idarəetmə mexanizmlərinin tətbiqini qaynaqlandırmışdır. 
 
ABŞ mühəndisi Frank Qilbert əmək və idarəetmə elmində, xüsusən də, əməyin 
fiziolojı və psixoloji təşkili sayəsində geniş nəzəri və eksperimental iş görmüşdür. 
Onun hesablaşmalarına görə, insanlar əmək prosesində çox kiçik mikrohərəkətlər 
edirlər. Belə mikrohərəkətləri alim 17 sayda təyin edərək onu öz familinin əksinə 
olaraq «Trebliq» adlandırmış, bununla da əməyin mikroelementlər üzrə 
normallaşdırılmasının əsasını qoymuşdur. F.Qilbert, F.Teylor kimi əməyin 
xronometracını tətbiq etmiş, onun xüsusi kinoçəkilişli kamera ilə müşahidəsinin 
monitorinqini aparmışdır. 
 
Yüz il öncə məşhur ABŞ mühəndisi Federik Teylor (1856-1915) istehsal əməliyyatlarının 
normallaşdırılması sahəsində dəqiq monitorinq sistemi yaratmaqla, əməyin təşkili və istehsalın 
idarə edilməsi sahəsində mühüm inqilabi dəyişiklik etmişdir. Teylorun sınaqları, müşahidələri 
onun adı ilə bağlı nəzəriyyəni formalaşdırmışdır. Kapitalist istehsal üsuluna nifrət timsalında 
ideologiyalarını quran kommunistlər Teylorun idarəetmə prinsiplərindən faydalanaraq, çox geniş 
aspektdə, anonim olaraq ondan yararlanmışlar. Bununla belə, teylorizm klassikliyini saxlamaqla 
bərabər, bazar ölkələrində inkişafını tapmış, məhsuldar qüvvələrin, elmi-texniki tərəqqinin 
nailiyyətləri ilə təkamül etmişdir. F.Teylor tarixdə həm də elmi menecmentin atası kimi də daxil 
olmuşdur. 
Bir neçə onillik nəhəng metallurci kombinatın rəhbəri işləmiş fransalı dağ mühəndisi Anri 
Fayol (1861-1925) müəssisənin təşkili və idarəetmə sahəsində əldə etdiyi təcrübəsini «Ümumi və 
sənaye idarəetməsi» kitabında əks etdirmişdir. A.Fayola görə, idarəetmə 5 qaydanı-əvvəlcədən 
görmək, təşkil etmək, sərəncam vermək, razılaşdırmaq və nəzarət etməkdə ifadə tapır. Fayol 
nəzəriyyəsi teylorizmlə müqayisədə oricinallığı ilə yanaşı, fərqli xüsusiyyətlərə də malik 
olmuşdur. Mühüm fərqlilik isə onun təklif etdiyi təşkilatın daha çox ierarxik və azfunksionallığı 
ilə bağlıdı. İnsan faktoruna, onun davranışına, bacarığına, psixologiyasına və sosioloji aspektlərə 
daha çox istinad etmək faylorizmi ayıran cəhətlərdəndir. Faylorun fikrincə, hər hansı iri 
müəssisədə müxtəlif funksiya və qaydalar texniki, kommersiya, maliyyə, təhlükəsizlik təminatı, 
mühasibat, müdiriyyət təsnifatlı 6 kateqoriyada ehtiva olunur. Bütün bu mühüm kateqoriyalar 
müvafiq funksiyaları yerinə yetirən şəxslərin bacarıqlarına uyğun olmalıdır. Belə bölgü ilə 
A.Fayol idarəetmənin səmərəli aparılmasını elmi əsaslandırmışdır. Bütün bu əlamətlərlə yanaşı 
 
 
91
rəhbərin nüfuzu, əmr etmək, dəqiq ierarxiya, nəzarət və nəticələrin mərkəzləşməsi, intizam 
ədalətlilik, sabitlik, təşəbbüskarlıq, məsuliyyət kimi digər prinsiplərə də riayət olunması səmərəli 
idarəetməni şərtləndirir. 
ABŞ avtomobil sənayesinin atası adını qazanmış tətbiqi menecmentin banilərindən biri 
Henri Ford (1863-1947) özünün «Mənim həyatım, mənim nailiyyətlərim», «Bu gün və sabah» 
əsərlərində «Fordizm» adlanan yeni bir nəzəriyyənin əsasını qoymuşdur. Məğzi kütləvi fasiləsiz 
istehsalın təşkilindən ibarət olan nəzəriyyə istehsalın unifikasiyası, konveyerli quraşdırma 
prinsiplərinə əsaslanaraq kiçik istehsal xərclərinə rəğmən böyük əmək məhsuldarlığını əhatə 
edirdi. İntensiv əməyi mexanikləşdirmə, onu  hər cür mükafatlandırma, industriyanın yüksək 
ixtisaslı generallarla təminatı fordizmin əsas idarəetmə meyarlarındadır. Öz sələfləri kimi Ford 
da elmi biliklərin istehsalın təşkili və idarəetmədə geniş tətbiqinin carçılarından olmuşdur.  
Texnoloji, sosial, ekoloji təsirlərin gücləndiyi yeni mərhələdə idarəetmə daha sistemli elmi 
məzmun almışdır. ABŞ sosioloqu Piter Draker (1909) XX əsrin industrial sosiologiyanın əsas 
nəzəriyyəçilərindən biri kimi tanınır. Alimin fikrincə, menecerin səyləri maraqlandırıcı sistemin, 
əməyin səmərəli motivasiyasının formalaşması və təkmilləşdirilməsinə yönəlməlidir. 
İdarəetmədə situasiyon yanaşmanın əsaslarını formalaşdıran P.Draker, düzgün idarəetmə 
qərarlarının verilməsində mövcud vəziyyətin təhlilinə arxalanmasını tövsiyə etmişdir. O, 
situasiya nəzəriyyəsinə ümumiləşdirici konsepsiya kimi baxaraq bunu idarəetmə təfəkkürünün 
əsas prinsipinə çevrilməsini qeyd etmişdir. Müasir mərhələ də bazar prinsiplərini rəhbər tutaraq 
Devid Korten, Piter Senv, Minsberq Henri, Omaye Keniti və digərləri idarəetmənin empirik və 
nəzəri nailiyyətlərlə zənginləşdirərək, onun səmərəliliyinin artırılmasının yeni aspektlərini təklif 
etmişdir. 
İdarəetmə bir elm kimi empirik topluma malik olaraq böyük inkişaf yolu keçmişdir. 
İdarəetmə qərarlarında riyazi və statistik metodları, o cümlədən, digər fənlərin geniş tətbiqi ilə 
fərqlənən menecment ayrıca elm kimi II Dünya müharibəsindən sonra yaranmışdır. 
 
İngilis mənşəli mürəkkəb söz kimi, menecment istehsal və insanları idarəetmə 
üsul və fənni kimi, şərh olunur. Bazar iqtisadiyatı terminologiyasında menecment 
istilahının menecer-idarəçi, idarə edən, baş idarəçi-top menecer kimi, paronimi geniş 
yayılmışdır. Ümumiyyətlə, müasir dünyada idarəetmə elmi sadəcə menecmentdə 
adlanır. Belə fikir hakim kəsilmişdir ki, müasir menecment inqilabi mərhələyə daxil 
olmuşdur və onun paradiqması dəyişikliyə məhkumdur. Menecment, planlaşdırma, 
təşkilatçılıq, liderlik və nəzarət vasitəsilə məqsədlərə nail olmanı ehtiva edir. 
Səmərəli fəaliyyətin prinsip və metodlarını öyrənən prakselogiya elminin 
idarəetmədə tətbiqindən faydalanmaq mühümdür. İnsanların birgə, fərdi və kollektiv 
fəaliyyətinin, hərəkətinin motivasiyası, qərarların qəbul edilməsi onun tədqiqat 
predmetini təşkil edir. Bu sıradan idarəetmədə elektron sistemlərin, 
mikroprosessorların, müasir texniki vasitələrin tətbiqi, proseloci nəzəri 
nailiyyətlərdən istifadə səmərəlilik və çağdaşlılıq baxımından da əhəmiyyətlidir. 
 
Bazar şəraitində müəssisənin idarə edilməsi mürəkkəb və prioritet məsələ kimi fərqlənir. 
Bazar iqtisadiyyatı idarəetməyə özünün tarixi təcrübəsindən əldə etdiyi nailiyyətlərə və 
prinsiplərə riayət etməsini şərtləndirir. Prinsip idarəetmədə tərənnüm olunan ideyanın əsas 
qaydasıdır. Buna əyani misal olaraq Yapon firmalarında təcrübləndirilən əsas prinsiplərdən biri 
«əşyaları yaratmazdan əvvəl kadrları yaratmaq lazımdır» devizini göstərmək olar. 
Müxtəlif bazar seqmentlərinin, müvafiq iqtisadi alətlərin tətbiqi ilə yanaşı, idarəetmənin 
öncül prinsiplərindən faydalanmaq paralel istiqamətdə inkişafını tapmalıdır. İdarəetmədə təhlil 
prinsipi qərarın verilməsində son dərəcə əhəmiyyət kəsb edir. Hadisələrin dinamik 
qanunauyğunluğu, yəni səbəb və nəticənin eyni mənalılığı və zəruri, təsadüfi əlamətlərin 
dialektik vəhdətində dayanan eynimənalılığın pozulması-statistik qanunauyğunluq təhlil işində 
nəzərə alınan əsas cəhətlərdəndir. Birinci prinsipə əsasən sistemin başlanğıj vəziyyətini bilməklə 
sonrakı inkişafı dəqiq söyləmək məmkün olsa da, ikincidə müəyyən ehtimallar ortaya çıxır və 
 
 
92
burada imkan və gerçəkliklərin real-konkret, formal, mücərrəd bucaqlarının da nəzərdən 
keçirilməsi şərtləndirlir. 
 
İdarəetmə nəzəriyyəsində dekompozisiya metodu-başqa sözlə, sistemin 
sadələşdirilməsi geniş təhlil obyekti kimi diqqəti cəlb edir. Dekompozisiyanın köməyi 
ilə sistem tərkib və sistemaltı hissələrə, məqsəd və məqsədaltı tapşırıqlara və digər 
törəmə qruplara bölünərək bir-birindən asılı olmadan həll edilir. Sonradan onlar 
arasında rabitə, uzlaşma aparılır. Bu sistemli təhlilin ikinci fazasında daha 
mühümdür. Burada sistemin elementlərinin qarşılıqlı əlaqəliliyi müəyyən edilir. 
 
Təcrübə göstərir ki, optimal qərarvermənin universal qaydası mövcud deyil. Bununla belə, 
müasir menecmentdə qərar vermədə uğurlu sonluqlar yaradan həll sistemləri təşəkkül tapır və 
tətbiq edilir. Qəbul olunacaq qərar alternativləri və addımları məhdud olduqda iqtisadi texnoloji 
alət kimi, həll ağacı sxemindən istifadə olunur. Həll ağacı çox addımlı qərar qəbulu prosesinin 
optimallaşdırılmasının mütərəqqi forması kimi, struktur problemlərinin həlli təhlilində daha çox 
sınanır. 
Rəhbərin gücü ağıllı və alternativ qərar qəbul etmək xassəsində səmərəsinə çatır. Bu 
operativ məqam yaxın müddət üçün yetərli olsa da, geniş perspektivdə böyük təhlil və kollektiv 
düşüncə tələblidir. Rəhbərlik etmək böyük bir sənətdir. Mürəkkəb texniki texnoloji proseslər 
şəraitində sosial nəzarətin gücləndiyi, demokratik prinsiplərin bərqərar olduğu çağdaş şəraitdə 
rəhbərin davranışı idarəetmənin səmərəliyində əks olunur. Məşhur ABŞ alimi Deyl Karneqi 
özünün  bestsellerə çevrilmiş trilogiyasında idarəetmənin psixoloji, fəlsəfi, təcrübi və tətbiqi 
cəhətlərinin təhlilini apararaq rəhbər olmağın 9 mühüm prinsipini önə çəkmişdir. Sadə görünsə 
də alimin «Elə edin ki, digərləri fərəhlə sizin təklifinizi yerinə yetirsin».15 fikri rəhbər haqqında 
əmək motivasiyasına rəğmən daha çox təkrarlanan nümunələrdəndir.  
Rəhbərin funksiyası informasiya toplanmasında, perspektiv səmərəli proqnozlaşdırma və 
planlaşdırmada əksini tapır. Bu isə biz harada qərar tutmuşuq, harada qərar tutmaq istəyindəyik 
və məqsədli yerə necə getmək olar kimi, bir çox sualları əhatə edir. Bu suallar cavablandıqca 
hərəkət trayektoriyasında növbəti taktiki gedişlər ortaya çıxacaqdır. İşçilərin vəzifələrinin və 
preroqativlərin müəyyən edilməsi, idarəetmə alqoritmləri-idarəetmə qərarlarının işlənməsi, 
informasiya mübadiləsi, planların formalaşması qaydalarının dəqiq təyinatı prosesdə həlli vacib 
olan istiqamətlərdəndir. 
Menecmentin empirik tədqiqatları təşkilati rəhbərlərin kateqorik təsnifatını 
formalaşdırmışdır. Tipolojii baxımdan, təşkilati liderlərin xarakterik xüsusiyyətlərinin nəzərdən 
keçirilməsi bizim tədqiqat prosesi üçün də mühüm ola bilər. Neftqazçıxarma kompleksinin 
iyearxik strukturu bir növ hərbi hissəni xatırladır. Burada ilk qrup briqada formasında özünü 
göstərir. Sahəvi, yardımçı və əsas strukturlu bölmələrə ayrılmaqla mərkəzi aparata qədər 
müxtəlif qruplar üzrə təsnifləşir. Hər bir bölməni isə müvafiq olaraq rəhbərlər idarə edir. Müasir 
bazar iqtisadiyyatı rəhbərləri qeyd olunduğu kimi, mənejer adlandırır. Mərkəzi planla 
iqtisadiyyatın kədərli təcrübəsi ilə sübut olunur ki, müasir özəl sahibkarlıq təşəbbüsləri, torpaq, 
əmək və kapital «təşkilati dahisiz» nəyi isə dəyişməyə tam qabil deyil. İdarəetmədə menecer 
strategiyası öz mühümlüyünün təsdiqini almışdır. İndi qeyd olunduğu kimi, briqadirləri 
menecerlər əvəz edir. Menecer, top menecer öz məharətini istehsalın səmərəli təşkilində yeni 
ideyaların, innovasiyaların tətbiqində, işgüzarlıq və səriştəsində, daha ümumilikdə isə istehsalın 
məqsədəmüvafiq nəticəliyində göstərir. Liderlik menecerin işçiləri məqsədə doğru motivasiyaya 
cəlb etməkdə əksini tapır. Motivasiya insanın daxili və xaricində mövcud qüvvələrin ahənglikdə 
müəyyən hərəkətlərlə entuziazm və qətiyyətlə işin yerinə yetirməsidir. 
Hazırda fəaliyyət göstərən NQÇİ-lərdə orta hesabla müxtəlif instansiyaları təmsil edən 
150-170 sayda belə menecer vardır. Əlbəttə nə qədər ümumi əmək motivasiyası olsa da, kiçikli, 
                                                 
15 Д.Карнеги «Как завоевать друзей и оказывать влияние на людей» Екатеринбург . ООО-Литур. 
2000. səh.204 
 
 
93
böyüklü rəhbərlərin istehsal kapitanları kimi, səriştəsi, xarakterik psixoloji cəhətləri əməyin 
səmərəli təşkili və gedişində özünü göstərir. Bu baxımdan kadr hazırlığında, menecer 
seleksiyasında nəzəri və praktiki müstəvidə artıq elmi məzmun almış rəhbər xarakterlərinin 
tipologiyasına diqqət yetirməyin də aktuallığı artır: 
Transsaksiyon rəhbərlər:-şçilərə tapşırıqları izah etmək, mükafatlandırma, sosial tələbləri 
ödəmək qayğısı transsaksiyon rəhbərə xas olan xüsusiyyətlərdəndir. Əməksevərlik, təmkinlilik, 
açıqdüşüncəli səmərəli fəaliyyətlə iftixaretmə, qaydalara, normativlərə nöqsansız riayət, təşkilat 
qarşısında borcu fədakarlıqla yerinə yetirmək transsaksiyon rəhbərin xarakter arsenalını təşkil 
edən elementlərdəndir. 
Xraizmatik liderlər:-imkanları transsaksiyon rəhbərlərdən üstün olan bu tip liderlər işçiləri 
adi səviyyədən çox daha intensiv əməklə yüksəltmək bacarığına malikdirlər. Xraizmatik 
liderliyin mənbəyini əsas üç prinsip təşkil edir ki, bunlar da aşağıdakılardır: 
 işçilərə gələcək görünüşün dəqiq bölgüsünü vermək; 
 kollektivin müdafiə etdiyi korporotiv dəyərlər yaratmaq; 
 işçilərlə qarşılıqlı etibarı təlim etmək. 
Tereza ana, Martin Lüter Kinqlə yanaşı Adolf Hitler də xraizmatik liderlər kateqoriyasına 
aid edilir. Xraizmatik liderlik sovet cəmiyyətində də, xüsusən təsərrüfat rəhbərlərinin partiya 
funksionerlərinin simasında da intişar tapmışdır. 
Transformasiya olunan liderlər:-menecerlər və təşkilat rəhbərləri istehsal funksiyalarını 
yerinə yetirməklə məşğul olsalar da, bəzən bu iki işin bir əldə cəmlənməsinə zərurətlər yaradır. 
Bu tələbləri transformasiya olunan liderlər yerinə yetirirlər. Bir növ xraizmatik liderləri 
xatırlasalar da əsasən strateji dəyişikliklər zamanı rəhbərliyə cəlb edilirlər. 
İnteraktiv lider:-konsensus şəraitində işləməyə meylli olan interaktiv rəhbərlər əsasən 
qadınları əhatə edir. 
Servis rəhbərlər: -ideya məqsədləri ilə yanaşı, daha çox öz işçilərinin tələblərini ödəməyə 
sərf etməklə fərqlənirlər. 
İdarəetmədə sahəvi-peşəkar və obyektlər üzrə struktur-mühit funksiyalarını fərqləndirirlər. 
Peşəkar-sahəvi funksiya əməyin professional bölgüsü əsasında personalın fəaliyyətinin 
idarəetmə sistemi kimi plan-iqtisad, uçot-statistik, kommersiya, mühəndis-texnoloji, analitik 
hesablama, operativ istehsal, kadr və sairi ehtiva edir. Struktur-mühit funksiyasına isə rəhbər və 
mütəxəssislərin qruplar üzrə öhdəliklərinin bölgüsü daxildir. Müəssisə və təşkilatlarda, adətən, 
hər iki sistem tətbiq edilir. 
Genişlənən təsərrüfatlarda rəhbərlə yanaşı müavin institutları da tətbiq edilir. Adətən, 
müavinlər istehsal, maliyyə-kommersiya, mühəndis-texniki kadr və personal məişəti üzrə 
yaradılır. Neft-qaz sənayesində də formalaşmış vəzifə bölgüsünə görə, müavinlər ümumi sahəvi 
istiqamətlərə tənzim və nəzarəti həyata keçirirlər. İstehsal üzrə müavin əsas istehsal sexlərinə, 
plan, istehsal, dispetçer və nəqliyyat şöbələrinə rəhbərlik edir. Kommersiya maliyyə məsələləri 
üzrə müavin plan, marketinq, satış, maddi-texniki təminat, maliyyə, mühasibat, əmək haqqına, 
mühəndis, texniki məsələlər üzrə müavin texniki nəzarət, layihə-konstruksiya, texnoloji nəzarət, 
energetika, mexanika şöbələrinə nəzarət edir. 
 
Böyük Xəzər neftini ilk hasilat işini həyata keçirən ABƏŞ-in idarəetmə strukturu 
departamentləşmiş menecer sistemi formasında qurulmuşdur. Burada baş 
operatordan tutmuş son kiçik pilləyə qədər konsorsium forumunun iradəsini 
gerçəkləşdirən hər bir təsərrüfat sahəsi iqtisadi-texnoloji aspektdə menjer nəzarətinə 
alınmışdır. Lakin bu strukturun da son dərəcə mükəmməlliyi mübahisəlidir. 
Korporativ maraqlar çox pilləli və bəzən də qabaqcadan bürokratik baryerlər qoyan 
mürəkkəb bir idarəetmə sistemini formalaşdırmışdır. Çox istiqamətli bölgüyə 
əsaslanan vitse-prezident institutu kurasiya prosesini tənzimləməsinə xidmət etsə də 
konsensuslu optimal qərar verməni bir qədər qeyri-mülayim edir. 
 
 
 
 
94
Təşkilatın rəhbəri həmişə konservativ namizədləri, fəhlə liderləri isə əmək haqqını artıran 
yardımlar, məşğulluğu saxlayan rəisləri dəstəkləyir. Rəhbərin iş qayəsini nihilist, obyektiv 
qanunlarla hesablaşmayan utlitar meyllərdən uzaqolma təşkil edir. Vəzifə icraatında, kadr 
yerləşməsində və yetişdirilməsində rotosiya prinsipini rəhbər tutulmalı milli psixologiyada kök 
salmış nepotizm rudumenti təcrid olunmalıdır. 
İdarəetmənin nəzəri və praktiki prinsiplərinin çevrəsi daha genişdir. Neft-qaz sənayesinin 
də məxsusi istehsalı əsasən bu prinsiplər üzərində qurulur. Bununla belə, ümumi cəhətlərlə 
yanaşı spesifik sənaye xüsuslu aspektlərdə nef-qaz sənayesinə hakimdir. Belə yaranışlar neft-qaz 
sektorunda, eləcə də milli neftqazçıxarma kompleksində həm klassik və həm də proqressiv 
formada təzahür edir. Bununla belə, genişlənən  və dərinləşən bazar iqtisadiyyatı yeni mütərəqqi 
idarəetmə prinsiplərinin tətbiqini gündəmə gətirir. 
 
 
6.2. Kompleksin idarə edilməsinin təkmilləşdirilməsi 
 
Bazar tələblərini əxz etmədən, toplanan təcrübədən bəhrələnmədən müvəffəq idarəetmə 
şəbəkəsi yaratmaq mümkün deyildir. İndi neft sənayesində idarəetmə mühafizəkarlığının 
saxladığı məqamda onun yeni prinsip və metodlarla zənginləşdirmək sevdası da sürət alır. 
Təqdirəlayiq haldır ki, neft-qaz sənayesində idarəetmə sisteminin yaxşılaşdırılmasının tədqiqi elə 
bu strukturlarda fəaliyyət göstərən rəhbər və mütəxəssislərin tədqiqatlarında daha çox əksini 
tapır. 
Həyatın metomorfozları bizim səyləri, düşüncə və potensialımızı daim təkmilləşməyə 
kökləyir. İstehsalın artımı da bu keyfiyyətlərlə səciyyələnərək mütəmadi yeniləşmədə əks olunur. 
Yeni formanın davamlılığı müəyyən ideyalar sisteminin, müvafiq daxili ideologiyanın iqtisadi 
münasibətlərlə harmonik təmasda, rəvan inkişafında ifadəsini tapır. Dünya neft biznesinin Şərq 
qütbündə nə qədər avtoritorizm olsa da, sahəvi idarəetmə sistemi valyuntarist meyllərdən kənar, 
mütərəqqi standartlar üzərində bərqərar olmuşdur. İdeoloji sistemin güclü olmasına baxmayaraq, 
inteqrasiyon əlaqələr qlobal üstünlükləri müdafiə edir. 
İdarəetmə sisteminin təkmilləşməsi onun bazar quruluşu tərtibatında institusional 
formaların tətbiqini labüd edir. Empirik institusional tədqiqatlar idarəetməni keyfiyyət 
dəyişikliklərinə uğradaraq onun yeni yaranışlarla zənginləşməsi prosesində mühüm rol oynayır. 
Bazar mühitində iqtisadiyyatda, o cümlədən, neft sənayesində qarşıya çıxan yeni məsələlərin 
həlli səmərəli idarəetmə sisteminin əsasında formalaşır. Neftqazçıxarma sənayesində 
idarəetmənin bazar prinsiplərinə keçidi istehsal münasibətlərində dərin kök salmış plan-komanda 
sisteminin, inzibati amirlik metodlarının iqtisadi yanaşma ilə əvəzlənməsini, ictimai psixoloji 
mühitin, sosial durumun yaxşılaşmasını diktə edir. Səmərəli idarəetmə elmi-texniki 
nailiyyətlərdən dolğun və müstəqil istifadənin sinxron asılılığında keyfiyyət dəyişikliklərinə 
uğrayır. 
Mükəmməl idarəetmə sisteminin təşkili kadr seçimi, onların ixtisasının artırılması, 
attestassiyası, digər səriştə və bacarığı, peşəkarlıq və məsuliyyəti təmin edən kateqoriyalarla 
təjhiz olunmasından faydalanır. Həqiqi professional prosesi hiss edir. Düşüncəni üstələyən 
bacarıq və vərdişlərə mütəmadi yiyələnir. Edilən nöqsanlar nəticəsində peşəkar daha da 
peşəkarlaşır, diletant isə bir qədər ehtiyatlı olur. Reallıq belədir ki, dərin bilik olmadan heç bir 
işdə böyük müvəffəqiyyətə ümid etmək olmaz. İqtisad diletantları kimi seçilə bir sıra təsərrüfat 
rəhbərləri bu baxımdan «bazar» treninqindən keçərək attestassiya olunmalıdır. Vəzifəlilərin 
hüquq, cavabdehlik məsuliyyəti ilə təlimatlandırılması-personifikasiyası inkişafa uyğun olaraq 
yeniləşməlidir. 
İslahatların idarəetmə manifesti real bazar ölkələrinin inkişaf təcrübəsinin Azərbaycan 
gerçəklikləri sintezində innovasiyon dəyərlərdən dolğun istifadədə əksini tapmalıdır. İndustrial 
sistemlərin sınanmış müvəffəq idarəetmə şəbəkəsinin keyfiyyətindən, səmərəli idarəetməni 
təmin edən optimal miqyaslar biznesindən bəhrələnərək islahatlar prosesinin bu mühüm 
 
 
95
istiqamətini uğurlu məcraya gətirmək mümkün olacaqdır. Komfortlu iş yeri, insan-maşın 
sisteminin genişləndirilməsi, əlverişli erqonomik mühit, kompyüterləşmənin təminatı, texniki və 
istehsalat estetikasının bəslənməsi yeni idarəetmə alqoritmlərin tətbiqi, istehsal prosesinin 
səmərəliliyini artıracaqdır. 
 Bazar şəraitində idarəetmədə iqtisadi metodlardan istifadənin genişləndirilməsi vacib 
şərtdir. Kollektivləri, ayrı-ayrı fərdləri iqtisadi stimullaşdırma ilə maraqlı etmək, onların 
bacarıqlılığını, əməkverimini daha da artırır. Məhdud resurslar müqabilində məhsuldarlığın 
artması əlavə əmək sərfi nəticəsində əldə oluna bilər. İnsan sosiumunun tərəqqisi əmək sərfini 
stimullaşdırır. İstehsal xərclərinin digər komponentərini sıxışdıraraq əmtəələri keyfiyyət 
dəyişikliklərinə uğradır və məhsulu daha çox əməkməsrəfli edir. Bu da öz növbəsində insanın 
artan istehlak tələblərinin daha yaxşı ödənilməsinə zəmin yaradır. Belə məhsulların istehsalı isə 
daha çox iqtisadi stimullaşdırmanın yüksək olduğu təşkilatlarda baş verir. 
İnzibatçılığın böyük miqyas aldığı keçmiş ittifaqda da iqtisadi stimullaşdırmada geniş tətbiq 
edilirdi. Mükafatlandırma ayrı-ayrı fərdlərə deyil, ümumi olaraq daha çox kollektivlərə 
istiqamətləndirilirdi. Belə vəziyyət isə paritetlərin pozulması, təşəbbüskarlıq azalmasına rəvac 
verirdi. Əlbəttə, intellektuallar nisbi də olsa fərdi mükafatlandırmadan bəhrələnirdilər. 
Stimullaşdırmanın fərdi yönümlü məhdudluğu zehni əməyin son dərəcə böyük axtarışına zəmin 
yaratmırdı. Mikroiqtisadi səviyyədə iqtisadi qanunların tələbləri öz inikasını idarəetmənin 
iqtisadi metodları vasitəsilə gerçəkləşdirir. Göstərişlərə əsaslanan təşkilati metodlardan fərqli 
olaraq iqtisadi ünsürlü idarəetmə isə iqtisadi metodlar, iqtisadi qanunların təbiətinə uyğun 
onların istehsal münasibətlərində reallaşmasını və maddi maraqları daha dolğun əks etdirir. 
Ümumi fəaliyyəti nizamlayan əlahiddə fəaliyyət kimi idarəetmə mürəkkəb, çoxşaxəli bir 
prosesdir. Onun iqtisadi istehsal prosesinə müvafiq təşkili aprirori və fövqəltəcrübə deyil, elmi 
və təcrübi biliklərin sistemli vəhdətində formalaşır. Struktur mükəmməlliyi, dəqiq səlahiyyət, 
vəzifə bölgüsü, cavabdehlik kredosu və başlıca olaraq intizam məsuliyyəti mürəkkəb 
situasiyalarda belə idarəetməni müvəffəq edir. 
Bazar iqtisadiyyatı inkişaf etdikcə idarəetmə prosesi sosial tələblərin, ictimayyətin artan 
təsir effekti nəticəsində yeni yaranışlarla zənginləşir, daha çevik və aşkar məzmun alır. Belə 
yarınışlardan biri də yaşadığımız zəmanədə «Pablik rileyşnz» ilə bağlıdır. 
PR təşkilatın iqtisadi müvəffəqliyinin təminat vasitəsi kimi, çıxış edir. Sosial və psixoloji 
menejmetin məxsusi forması olan «Pablik rileyşnz» (Public realations) ingilis dilindən 
tərcümədə «ictimai əlaqələr», «ictimai münasibətlər», «kütlə üçün hekayət» kimi, mənaları 
ifadələndirir. PR-in yaranışı və inkişafı cəmiyyət qanunları, ictimai ənənə və tələblərlə 
şərtlənmişdir. ABŞ-da geniş intişar tapan demokratik prinsiplər və vətəndaş cəmiyyətinin 
yetkinliyi PR-nin yaranış zərurətini diqtə etmişdir. PR industriyası Qərbdə də ləyaqətli inkişaf 
yolu keçmişdir. 
Firma ilə cəmiyyət arasında idarə edilən kommunikasiya prosesi kimi, PR ictimaiyyətə 
sosial luzumlu, təbliğat xarakterli olmayaraq özünün fəlsəfi qayəsi, kommersiya və digər 
məqsədləri informasiya edir. Burada başlıca şərtlərdən biri də ictimaiyyətlə əlaqələrdə milli 
mentalitet elementlərinə müvafiq olan əlaqələr sistemini yaratmaqdan ibarətdir. 
Sahibkar və firmanın personalı anlayır ki, ətraf dünya ilə yalnız mehriban münasibətlər 
şəraitində kommersiya məqsədlərinin maksimal reallaşması mümkündür. Mütəşəkkil PR 
sahibkara firmanı görməyə dəqiq görnüşlü pəncərə açmaq imkanı yaradır, ictimai ovqatın 
dəyişməsini vaxtında ona bəyan edir.  
«Pablik rileyşnz» aşağıdakı on əsas istiqaməti ehtiva edir: 
 ictimai rəy; 
 ictimai münasibətlər; 
 hökumət əlaqələri; 
 ictimai həyat; 
 sənaye əlaqələri; 
 maliyyə münasibətləri; 
 
 
96
 beynəlxalq əlaqələr; 
 istehlakçılarla münasibətlər; 
 tədqiqat və statistika; 
 kütləvi informasiya vasitələri. 
Bazar münasibətləri şəraitində təşkilatın iqtisadi müvəffəqliyin başlıca və təyinedici 
faktoru kimi, PR firmanın imicinin yüksəldilməsinə və idarəetmə prosesinə ən geniş mənada 
yardım etmək imkanlıdır. «Pablik rileyşnz»in əsas prinsiplərini aşağıdakı tezislərdə ifadə olunur: 
 özün haqqında yalnız və yalnız həqiqəti söyləmək (bununla belə, heç kəs bütün 
həqiqətlərin söylənməsini təkid etmir); 
 kütləviləşdirilən informasiyanın, kütləviləşdirilməyən informasiyadan ayrılması; 
 həqiqətlə bağlı «bəndləri» tapmaq və bu həqiqətləri bacarıqla hesablamaq və 
gerçəkləşdirmək; 
 yaxşı PR gözə çarpan, qıcıqlandırıcı və usandırıcı olmamalıdır; 
 KİV-lərinə informasiyaların verilməsində maraqlar və stil ciddi nəzarətə 
götürülməlidir. 
PR çoxtərəfli və çoxölçülüdür. Onun məqsədlərini sadə kiçik formatda vermək mümkün 
deyildir. Onun başlıca məqsədini açıqlandığı kimi cəmiyyətdə firmanın müvəffəq situasiyasını 
formalaşdırmaq təşkil edir. 
İmicli xarici neft kompaniyaları PR-ə yüksək önəm verirlər. Kompaniyalar anlayırlar ki, 
bazar iqtisadiyyatının aparıcı mövqedə dayandığı müasir dünyada onun köməyi olmadan reytinq 
toplamaq müşkül və mümkünsüz işdir. Reytinq və imic yüksəlişi isə birbaşa artan kommersiya 
effekti deməkdir. QNQÇİB-də bazar münasibətləri tərəqqi etdikcə burada da PR təsisatlı 
idarəetmə strategiyasına keçid labüd olacaqdır. 
Müasir idarəetmənin metodoloji əsasları bazar nəzəriyyəsinə istinad edir. Məhz formalaşan 
bazar mexanizmlərindən peşəkarcasına istifadə bacarığı ümumi toplumda idarəetmə 
çətinliklərinin dəf olunmasına zəmin olur. Neftqazçıxarmada müasir idarəetmənin səmərəli 
təşkili bazar prinsiplərindən qaynaqlanaraq fikrimizcə ilk növbədə islahatlara müvafiq optimal 
strukturun müəyyən edilməsi ilə harmoniyada olmalıdır. Bu harmoniklik isə aşağıdakılarda 
ehtiva olunur: 
 çoxpilləliyin azaldılması; 
 istehsal strukturuna müvafiq idarəedici personalın və mərkəzi aparatın təyinatı; 
 mükəmməl informasiya təminatı şəbəkəsinin formalaşdırılması; 
 mütərəqqi səriştə və metodların təşkilatın bütün bölmələri üzrə tətbiqi, vahid intizam 
sistemi; 
 təşəbbüskarlığın, fərdi ustalığın, yüksək əməkveriminin mükafatlandırılması; 
 məşğulluğu mülayimləşdirən əmək haqqı sisteminin tətbiqi; 
 optimal səlahiyyət və adekvat vəzifə bölgüsü; 
 test üsullu dövri attestasiya; 
 qabaqcıl təcrübənin genişləndirilməsi; 
 fərdi və kollektiv stimullaşdırma üçün əlavə göstəricilərinin müəyyən olunması; 
 strateji və taktiki planların işlənməsi; 
 texnoloji yeniləşmənin kadr seçiminin yaxşılaşdırılması, təlimin müntəzəm aparılması 
və treninq strategiyası. 
Tarix göstərdi ki, bəşəri məqsədlərə nail olmada təşkilatın rolu, onun struktur effektivliyi nə 
qədər yüksəkdir. Təsərrüfatlaşan obyektə çoxşaxəli təşkilati strukturlar xasdır. Beynəlxalq 
təcrübəyə müvafiq departamentləşmədə törəmə istehsal qurumlarını əhatə edən xətti, yaxud 
iyerarxik, aparıcı şöbələr prinsipində xüsusiləşən funksional və nəhəng təşkilatlara xas menecer 
idarəetməsinə əsaslanan diviziyon, xarici təsirlərə, yeniləşməyə meyli ilə fərqlənən adaptiv-
yaxud üzvü strukturlar təsnifatı vardır. Digər bir təsnifatda adi şöbə bölgüsü - funksional ənənəvi 
coğrafi və məhsul buraxılışı üzrə qruplaşmış diviziyon və bunların vəhdətini əks etdirən matrissa 
strukturu ilə yanaşı komandalı-xüsusi tapşırıqları koordinasiya edən və daha çox beynəlxalq 
 
 
97
əlaqələrdə əhəmiyyətli olan broker tənzimli şəbəkəli strukturlar da mövcuddur. Hər bir struktur 
özünəməxsus təşkilata müvafiqdir və burada müsbət və mənfi cəhətlər mümkün və yetərli ola 
bilər. Kiçik müəssisələrə xətti quruluş istisna olmaqla, bütün digər təşkilatlarda bu strukturların 
heç biri xalis şəkildə idarəetmə mexanizmə çevrilmir. Bununla belə, əksər müəssisələr qarışıq 
idarəetməni həyata keçirirlər. QNQÇİB-də isə bu qarışıq xətti-funksional idarəetmə formasına 
əsaslanır. Lakin burada tətbiq edilən forma bazaryönümlü mütərəqqi elementlərlə əhatəli 
deyildir. Daha çox qərargah strukturlu, komandalı təmayül üstünlük təşkil edir. Bununla belə, 
kompleksin idarə edilməsində sadalanan digər struktur tiplərinin elementlərini də rast gəlinir. 
Fikrimizcə, kompleksdə rasional idarəetmə strukturun təşkili aşağıdakı tələblərə cavab 
verməlidir: 
 funksional yararlığın təminatı; 
 informativlilik; 
 operativlik; 
 rabitəlilik; 
 idarəetmə xərclərinin optimallığı. 
Ağıllı məqsədləri, amalları təqib edən optimal idarəetmə obyektiv həqiqi, tam 
informasiyaya arxalanır. Belə informasiyasız səmərəli idarəetmə müşkül məsələdi. İqtisadi 
informasiya düşündürən informasiya kimi, insan şüurunda emal olunaraq iqtisadi sferaya 
xərclənir. O, iqtisadi maraqlar və tələblərlə şərtlənərək istehsalın təşkili prosesində dövr edir. 
Çağdaş zamanda iqtisadiyyatda informasiya olduqca nəhəng çəkiyə malik olaraq öncül mövqeyə 
çıxmışdır. O, müəyyən mənada resursları əvəz edir, yeni texnologiyaların əhəmiyyətini artırır, 
ənənəvi xammal növlərinə və digər bu kimi komponentlərə tələbi azaldır. İnformasiyanın 
mütəmadi, tez əldə edilməsi, informasiya birinciliyi və ya ilk məlumat effekti operativliyi 
şərtləndirən xüsusiyyətdir. İlk məlumat effekti obyektiv həqiqətin tamamilə kənar və ya nisbi 
həqiqət donlu ola bilər. Nə qədər fundamental faktlara əsaslanan, şəksiz həqiqət olsa da, ustalıq 
və peşəkarlıqla hazırlansa da, informasiya alternativ təhlil süzgəcindən keçdikdən sonra qərar 
mexanizminin məhsulu ola bilər. Yaddan çıxarılmamalıdır ki, elə mürəkkəb hadisələr vardır ki, 
onların mütləq həqiqətinin isbatı uzun bir elmi təcrübi dövri və ya mistik olmasa da qiyamətə 
qədər haqqını tapmamış qalır. Pikant görünən bir reallıq da ondan ibarətdir ki, istənilən həqiqət 
təhrifə məruz qalmaqla və ya başqa müstəviyə keçməklə nizamını itirmiş olacaqdır. Hər amilin 
davranışı bütünlükdə tam bir sistemin taleyini həll edir. 
İdarəetmə informasiya ilə təşkilatlanmanın qarşılıqlı əlaqəliyi ilə xarakterikdi. İdarəetmə 
mexanizmində fundamental rolu «geriyə əlaqə» prinsipi tutur. Bu prinsipə görə, informasiya və 
idarəetmə subyekti-mənbə ilə obyekti-qəbuledici, istənilən münasibətdə yerdəyişməyə məruz 
qalırlar. Təşkilatın rəhbəri idarəetmə subyekti kimi tabeçiliyində olanlardan informasiyalar 
aldıqda həm də idarəetmə obyekti kimi çıxış edir, eyni zamanda bölmə rəhbəri də direktorlardan 
informasiya aldıqda icra prosesində idarəetmə subyektə çevrilir. Beləliklə, idarəetmə obyekti və 
subyekti ikili funksiyanı yerinə yetirir. Harada bu prinsip pozulur və ya mövcud deyil, 
idarəetmənin mahiyyət və nəticəliyi də təhrif olunur. İdarəetmə strukturunun əsas məqsədini 
idarəetmə qərarlarının hasili və icrası təşkil edir. Burada isə əsas yeri maksimum variantlardan 
məqsədləri daha dolğun və tam yerinə yetirməsini təmin edən optimallıq prinsipini tutur. 
İnteraktiv rəhbər bütün komandanın işində qarşılıqlı anlaşma və konsensusa nail olma ilə 
fərqlənir. Prosesdə menecerin kommunaktiv səriştəsi də müvəffəq fəaliyyəti şərtləndirir. Sadəcə 
ünsiyyət anlamını verən kommunikasiya prosesi iki və daha çox adamın informasiya yaratmasını 
və mübadiləsini əks etdirir. 
 
İqtisadi müqavillərdə assimmetrik informasiyanın (işlə əlaqədar bir qrupun 
lazımi informasiyaya malikliyi digərinin isə maliksizliyi situasiyası) istisnası 
şəraitində ABŞ iqtisadçısı müasir neoklassik məktəbin təmsilçisi, Nobel mükafatçısı 
Ronald Kouzun 1960-cı ildə irəli sürdüyü, sonradan isə Kouz teoremi adını almış 
tezisi ətraf mühitlə bağlı problemlər dövlətin iştirakı olmadan mülkiyyətçilər arasında 
səmərəli həllini tapar. 
 
 
98
Operativ idarəetmədə də informasiya texnologiyalarından geniş istifadə olunur. Bu 
baxımdan DNQÇİB-də 10 il öncə başlanan indi daha sürətlə tədqiqini tapan müəssisələrin 
istehsal proseslərinin avtomatlaşdırılması konsepsiyası hazırlanmışdır. QNQÇİB-də də idarəetmə 
sahəsində müəyyən əməli işlər davam edir. Lakin təşkilatın maliyyə və iqtisadi manevrliyinin 
zəifliyi idarəetmə sisteminin mükəmməliyini artıran silsilə tədbirlərin və islahatların geniş 
miqyasda aparılmasında ləngidici təsirini göstərir. 
 
 
6.3. İqtisadi tədbirlərin və metodların genişləndirilməsi 
 
Köhnə istismar sahələrindəki hasilat dinamikasına nəzər yetirdikdə, dənizdə böyük istismar 
başlanana qədər quruda artan templər, hərtərəfli yüksəliş müşahidə olunduğu diqqəti cəlb edir. 
Dənizdə isə sürətli inkişaf 1950-1970-ci illəri əhatə etmişdir. Hər iki İB-də hasilat həcminin 
yüksəlişi onların şəbəkə miqyasını xeyli genişləndirmişdir. İndi isə bu komplekslərin daha da 
genişlənməsini şərtləndirən amillər tükənmişdir. İstehsalın genişlənməsi iqtisadi təlimin nəzəri 
və praktiki əsaslarına görə, miqyas  effekti ilə müşayiət olunur. Miqyaslılıq özü isə müsbət və 
mənfi çalarlara malikdir. Genişlənən  istehsal yeni prosesləri, müxtəlif amilləri hərəkətə gətirərək 
istehsal xərclərinin azalmasına təkan verir, əməyin ixtisaslaşmasını artırır, bu da öz növbəsində 
iş vaxtı itkilərini minimumlaşdırır. 
Son illərdə köhnə istismar sahələrində problematik cəhətlərdən biri də vaxt itkisinin, 
boşdayanmaların artması ilə bağlıdır. Ənənəvi olaraq ötmüş müddətin yekunları, növbəti ilin 
vəzifələri əks etdirən müvafiq əmrlərdə mal material təminatı, maliyyə qıtlığına əsaslanaraq vaxt 
itkilərinin, boşdayanmaların səbəbi də önə çəkilir. Vaxt itkisi və boşdayanmaları maddi təminatla 
əlaqələndirmək doğru görünsə də, müvafiq təminatın özünün zəifliyi, onu doğuran səbəblər 
təhlilə məruz qalmır. İstehsal faktorlarının, resursların qeyri-məqbul bölgüsü, idarəçilikdə 
mövcud nöqsanlar, digər obyektiv amillər maddi  təminatın pisləşməsini qaynaqlandırır. Bizim 
qeyd etdiyimiz miqyas effekti də burada öz əhəmiyyətini büruzə verir. Kapitaldan qeyri-rasional 
istifadə, vəzifə və öhdəliklərin qəti müəyyən olunmaması təchizatın, təminatın konyuktur 
perspektivə bağlanması burada əksini tapır. İstehsal potensialı ilə həcmi arasında uyğunsuzluq 
müəyyən sahələrdə maşın və avadanlıqlardan tam gücü ilə istifadə etməyə imkanlar yaratmır. 
Böyük təşkilatın əlavə-ikinci dərəcəli məhsul buraxmaq imkanı da vardır. Bu aspektdə 
köhnə istismar sahələrində hasilatı həyata keçirən komplekslərin potensialı yetərlidir. Sovetlər 
İttifaqının dağılması ərəfəsində enməyə məruz qalan istehsalı əlavə daxili imkanlar hesabına 
stimullaşdırmaq üçün «əhaliyə pullu xidmət» subsektorunun genişlənməsinə qərar verdilər. 
Özünü maliyyələşdirmə tam təsərrüfat sistemində bu addım əhəmiyyətini göstərməyə başladı. 
Lakin zəifləyən nəzarət, tənzimləyici mexanizmlərin olmaması belə yaranışdan səmərəli istifadə 
etməni yüksəldə bilməzdi. Bu işin təşkilində çoxlu qüsurlar meydana çıxdı. Texnoloji nəqliyyat 
idarələrində avtobuslara pullu xidmət üçün plan tətbiq edərək qəbzlər paylandı. Avtotəmir 
postlarında çilingərlərə tapşırıqlar, öhdəliklər verildi və digər pullu xidmət sahələri yaradıldı. 
Yeni sistem qeyri-mükəmməl olduğundan işlək davamlılığı təmin edə bilmədi. Müəyyən işbazlar 
isə bu gerçəklikdən faydalanmağa üz tutdular. İndi istehsalat birliyində pullu xidmətlər ölçü 
şəbəkəsini itirsə də, müəyyən miqdarda qalmaqda davam edir. Bununla belə, prosesin 
güclənməsi, ondan səmərəli istifadə potensialını artırmaq zərurəti, mümkün avtonom iş 
yerlərində əhaliyə pullu xidmət göstərərək ixtisar olunan işçi sayını, məşğulluq problemini həll 
etmək imkanları vardır. Belə sahələri öncə icarə əsasda ayrı-ayrı kollektiv üzvlərinə verməklə bu 
obyektlərdən aktiv istifadəyə nail olmaq və mülayim sosial əsaslarla izafi işçi kütləsindən 
qurtulmaq mümkündür. Digər tərəfdən, daxili səmərəsini itirmiş maşın və avadanlıqların, 
nəqliyyat vasitələrinin lizinq əsasda kirayəsinin təşkilindən faydalanmaq olar. Bütün bunları 
təzyiq planlı hökmlə reallaşdırılması səmərəli deyildir. Konyuktur təzahür harada bunu mümkün 
edirsə, orada da təhlil və hesablamalara əsaslanaraq qərar vermək olar. Belə strategiya passiv 
hərəkətli və hərəkətsiz əmlakdan səmərəli istifadəni təmin etməyə, istehsal xərclərinin 
 
 
99
azalmasına yardımçı olar. Potensialın istehsal həcminə uyğunlaşdırılmasına nail olma istehsalın 
texniki təminatının yüksəlməsini artırar. 
İstehsal miqyasının genişlənməsinin müsbət cəhətləri ilə yanaşı onun mənfi çalarlarına da 
diqqət zəruridir. Lakin öncə bir fərqi ayırd etmək ehtiyacı vardı. Bizim tədqiqat obyektimizi 
ifadə edən kompleks böyük yaşa malikdir. İndi burada təşkilatın nisbi genişlənməsi prosesi 
sistemsiz, xaotik formada baş verir. Qeyd edək ki, Sovetlər İttifaqı zamanı mərkəz köhnə 
istismar sahələrini əhatə edən istehsal birliklərində ümumi işçi personalını rəhbər işçilər, 
xidmətedici heyəti və onların saxlanmasına uyğun müvafiq xərcləri qəti minimum həcmində, 
xüsusi ayrılmış təxsisatlar əsasında formalaşdırmışdır. İndiki məqamda istehsalın azalması 
müqabilində rəhbər işçi heyətinin orta eşalonda artımı, onların xidmətedici maşın, əlahiddə 
köməkçi və katibələrlə təminatı ötən müddətlərə nisbətdə bir neçə dəfə yüksəlmişdir. Belə 
dəyişiklikliyi müsbət hal, komfortun iş şəraitinin yüksəlişi, müstəqilliyin bəhrəsi kimi də 
qiymətləndirmək olar. Lakin bu təmayül istehsal artımının, əmək məhsuldarlığının və ya digər 
məqbul mənbələr hesabına səmərəlilik faktoruna istinad etməlidir. Orta səviyyəli rəhbər işçi 
əməyin təşkili və şəraiti prinsiplərinə uyğun olmadan ayrıca otaqla təjhiz edilərək, tabeçi 
heyətindən, kollektivdən uzaq düşməsi idarəetmənin səmərəliyinə nöqsan gətirir. Təmaslar 
partnyorluğa deyil, yenə də direktiv sərəncamçılığa əsaslanır. Bu isə istər-istəməz kariyerist 
ovqatlı mühit yaradır. Müsabiqə, seçki və ya professionallıq bacarığı ilə deyil, proteksiya 
sahəsində əldə edilmiş post sahiblərinin təkəbbür və lovğalığı səmərəli iş birliyi qurmaqda 
səmərə verməyəcəkdir. Keçid iqtisadiyyatı kimi, öz postlarının da kövrək keçiciliyini bilənlər 
təşəbbüskarlıq, əzmkarlıq nümayiş etdirməyəcəklər. Burada miqyas effektinin də təsir aspekti 
vardır. Belə vəziyyəti səmərəli nəzarət sisteminin qeyri-mütəşəkkilliyi, əməliyyatların zəif 
koordinasiyası ilə əsaslandırmaq da olar. Kiçik təşkilatlarda sadə şəbəkə vahid rəhbərin 
simasında mükəmməl nəzarət və bölgünü həyata keçirməyə imkan verir. Fərqli olaraq böyük 
təşkilatlarda isə belə müvəffəq idarəetmənin təşkili gərgin səylər tələb edərək mərkəzlə istehsal 
prosesinin əlaqələndirilməsində çoxlu problemləri ortaya çıxarır. Bu da istər-istəməz çoxpilləli 
vəzifə bölgüsünə gətirir. Səlahiyyətlərin iyerarxiya nərdivanında sistemli, səmərəli bölgüsünə 
müəyyən bürokratik maneələr yaradır. 
Azərbaycan neft sənayesində həmişə yüksək səviyyəli kadrları ilə fərqlənmişdir. Bununla 
belə, ittifaqın böyük neft arenasına kütləvi axın olmamışdır. Akademik A.X.Mirzəcanzadə 
«Azərbaycan neft konsepsiyasının etyüdləri» əsərində16 SSRİ Neft Sənayesi Nazirliyinin 
təşkilində idarəetmə aparatına Azərbaycanlıların dəvətdən imtina etməsini, ermənilərin böyük 
həvəslə bu sistemdə cəmləşməsini qeyd etmişdir. Böyük alim kadr məsələsinə ciddiliklə 
yanaşaraq hələ 1985-ci ildə qeyd edirdi: «Neft və qaz yataqlarının sualtı istismarı mürəkkəb və 
az öyrənilmiş olduğundan gələcəkdə onun geniş tətbiqi şübhəsiz qarşıya yeni problemlər 
qoyacaqdır. Bu problemləri həll etmək üçün ilk növbədə yüksək ixtisaslı kadrların hazırlanması, 
mürəkkəb texnoloji prosesləri yüksək səviyyədə idarəetməyə imkan verən avtomat sistemlərin 
yaradılması zəruridir».17 
Sovet recimi Azərbaycan mədənlərində nəzarəti tam həyata keçirdikdən sonra sahədə 
iqtisadi işin təşkilinə və onun yenidən qurulmasında səylərini artırdı. Milliləşdirilmənin ilk 
illərində sərbəst təsərrüfat hesablı mədən və qazma təşkilatlarının yaradılması, burada plan 
tapşırıqları və hesablamalarının tətbiqi texniki normallaşdırmanın tətbiqi reallaşdı. Geologiya və 
iqtisad elminin inkişafı planlaşdırmada geniş diversifikasiya ilə nəticələndi. 1930-cu illərin 
sonunda neft-qaz sənayesi mümkün iqtisadi göstəricilərlə təminatını tapdı. Beşillik planlar 
əsasında qərarlaşan neft sənayesi artıq 1950-ci illərdən əsaslandırılmış göstəricilər sistemi plan, 
forma və göstəriciləri metodikası ilə tam təjhiz edildi. Texniki iqtisadi planlaşdırma 
«texsənayemaliyyə» adlanan sənəd əsasında müvafiq istehsal planlarına uyğun bütün istehsal 
ritmini əhatə edən məzmununu aldı. 1965-ci ildən başlanan yeni iqtisadi siyasət neft sənayesində 
                                                 
16 А.Х.Мирзаджанзаде., Ч.А.Султанов «Этюды нефтяной консепсии Азербайджана». Баку: 1994. 
səh. 6. 
17 АA.X.Mirzəcanzadə., F.Ə.Şıxəliyev «İxtisasa giriş». Bakı. «Maarif». 1985. səh.115. 
 
 
100
də təsərrüfat islahatları ilə xarakterik oldu. 1976-1985-ci illərdə neft sənayesinin inkişaf 
şərtlərinin dəyişikliyi isə sahədə iqtisadi işin əsaslı təkmilləşməsini zərurətə çevirdi. Mövcud 
proseslər planlaşdırmanın və iqtisadi mexanizmin təkmilləşməsi ilə müşayiət olundu. Burada 
başlıca vəzifə neft ehtiyatlarının hazırlanması çətinliklərinin artması, yataqların işlənməsi və 
istismarının yaxşılaşdırılması, elmi-texniki nailiyyətlərdən geniş, material, maliyyə, əmək 
resurslarından qənaətli istifadə və neft istehsalının yekun nəticəliyinin artırılmasını nəzərdə 
tuturdu. Sonrakı mərhələdə köklü dəyişikliklər tələb edən neft sənayesi daha ciddi mühəndis və 
iqtisadi hesablamalarla təmin olunmağı, hasilatın reallaşmasının davamlı və ümidli təminatını 
şərtləndirdi. 1980-ci ildə neft-qaz hasil edən birliyin xammal bazasının vəziyyəti və yataqların 
işlənməsinin texnoloji göstəricilərini əhatə edən istehsal pasportu yaradıldı. Sahəvi pasport 
uzunmüddətli planlaşdırma üçün təsbit olunmuş norma və normativlərin texniki iqtisadi 
göstəricilərin resurs təminata və digər istehsal mexanizmlərini əhatə edirdi. Burada xüsusi olaraq 
xammal bazasının vəziyyəti ilkin və qalıq ehtiyatları və gələcək istismar templəri əks olunurdu. 
Müvafiq pasportlar elmi tədqiqat institutlarında tam elmi əsaslandırılmış və təsdiqini almışdır. 
Bütün bu proseslər neft-qaz sənayesində iqtisadi işin sabitliyinə və plan intizamının 
yüksəldilməsinə təkan verdi. Neftqazçıxarmada təsərrüfat mexanizminin təkmilləşdirilməsi bir 
çox metodiki sənədlərin reallaşması ilə ifadə olunurdu. Bunlar uzunmüddətli planların 
tərtibatında rəhbər və metodiki sənədlərin kompleksini, mühəndis və iqtisad hesablamalarını, 
texnoloji layihələri sistemləşdirən tənzimləyici və neftin hasilatını təsərrüfat meyarları ilə 
uyğunlaşdıran sənədlər, əməyin təşkili, təhlükəsizlik sistemi, təsərrüfat münasibətlərinin digər 
aspektlərini əhatə edir. 
Bir daha qeyd olunmalıdır ki, idarəetmənin bazar relslərinə salınması iqtisadi metodoloji 
aspektləri ehtiva edir. Direktivlik isə iqtisadi rıçaqı manipulyasiyasına effektlər gətirir. 
Göründüyü kimi, səmərəli idarəetmə təhlil olunan seqmentlərlə yanaşı toplumda həm də, 
direktivliklə iqtisadi tənzim mexanizminin sintezini tələb edir. Məhz belə sibiozluq şəraitində 
səmərəlilik hədəf seçilən nöqtəyə yüksəlir. 
 
 
6.4. Neftqazçıxarma müəssisələrinin yeni bazar subyektinə çevrilməsi 
 
Təsərrüfat həyatının öyrənilməsi və onun mühüm proseslərinin tənzimlənməsində nəzəri və 
tətbiqi iqtisad elmi ön mövqedə durur. Təsərrüfat fəaliyyətini çox vaxt sadəcə olaraq iqtisadiyyat 
adlandırırlar. İqtisad elminin tərkib hissələrindən mühümü kimi, bizim tədqiqat obyektinin nəzəri 
və təcrübi əsaslarının təməlində dayanan müəssisənin iqtisadiyyatı elmi tədqiq edir. Makro və 
mikroiqtisadiyyatla sıx təmasda intişar tapan müəssisənin iqtisadiyyatı müstəqil təlim olaraq 
ayrıca predmetə malik yetkin bir elm sahəsidir. Müəssisənin iqtisadiyyatı elmi təlimi də bütün 
tətbiqi iqtisadi elmlərə xas olan müvafiq tədqiqat metodlarından geniş istifadədə tərəqqi edir. 
İqtisadi nəzəriyyə terminologiyasında təsərrüfat subyektləri çox vaxt iqtisadi agentlər də 
adlanırlar. Fərdi xüsusiyyəti fəaliyyətlərində müstəqil qərar verməklə xarakterik olan təsərrüfat 
subyektləri - müəssisələr özəl, korporativ, dövlət təsisatları, ev təsərrüfatı və qeyri-kommersiya 
təşkilatlarından ibarətdir. 
Hər bir müəssisə öz-özlüyündə mövcud olmayıb, iqtisadiyyatla istehsal faktorları əsasında 
bazarla bağlıdır. Xalq təsərrüfatında baş verən istənilən təbəddülatlar, demoqrafik addımlar, 
struktur yenidənqurması, texniki tərəqqi müəssisənin vəziyyətinin dəyişkənliyində əks olunur. 
Sahibkarlıq, hüquqi, coğrafi, institusional mühit, iqtisadi, siyasi situasiya, ekoloji vəziyyət 
müəssisə fəaliyyətinə təsir edən faktorlar siyahısını təşkil edir. Bazar iqtisadiyyatı şəraitində 
müəssisə başlıca təsərrüfatlaşan vahid kimi çıxış edir. Müəssisənin tam sərbəstliyi, onun 
üzərində instansiyaların olmaması, yuxarı təşkilat nəzarətindən təcridliyi ilə həllini tapsa da, 
digər tərəfdən o, həmişə bazardan onun sərt qanunlarından asılı olacaqdır. 
Müəssisənin strukturunun təkmilləşdirilməsi istiqamətlərini əsaslandıran və qiymətləndirən 
təhlil, müxtəlif amillərin formalaşması şərtlərinə istinadən faktorial analitik şəkildə  aparılır. 
 
 
101
Bunlar müəssisə strukturunun kompleksliliyi, onun struktur bütövlüyünü təyin edən ümumi 
daxili amillər, sahəvi xüsusiləşmə, differensasiya dərəcəsi, elmi-texniki inkişaf, regional və digər 
faktorları əhatə edir. Bununla belə, istehsalın təşkilini əhatə edən komponentlər daxili faktorlar 
qismində də özünü göstərir. Müəssisənin fəaliyyəti istehsal prosesi ilə xarakterizə olunur. Əsas 
üç amil-əmək vəsaitləri, əmək predmeti, əməyin özünü ehtiva edən istehsal prosesi ayrı-ayrı 
əmək proseslərinin cəmi kimi mal-material qiymətlərinin hazır məhsula çevrilməsidir. 
Bazar şəraitində müəssisə daha çox şəxsi mənafelərdən çıxış edir. Bu isə sahibkarlıq 
fəaliyyəti üçün mühüm amil hesab edilir. Sərbəstlik əldə edərək müəssisə fəaliyyətinin həyata 
keçirməyin məsuliyyətini də öz üzərinə götürmüş olur. Burada ən mühüm xarakterik cəhət onun 
təsərrüfat riski ilə daim müşayiət olunmasındadır. Bazar iqtisadiyyatı müəssisələrdən keyfiyyətli 
rəqabət üstünlüklü, geniş çeşidli məhsul tələbində bulunur. Təsərrüfat riskində başlıca an güman 
edilən xərclərlə nəticələrin uzlaşması aspektidir. Bu sırada qiymətlərin ölçülərinin xərcləri 
üstələməsi müəssisənin səmərəli fəaliyyətini təmin etməlidir. Özlüyündə isə bu çoxzəhmətli, 
müxtəlif kombinasiyaların tətbiqində yer alan yeni texnoloji həllin əldə edilməsi, maya dəyərinin 
aşağı salınması ilə bağlı bir məsələdir. Bununla belə, bazarın xüsusiyyəti onunla işləmək bacarığı 
da səmərəli müəssisə fəaliyyətində mühümdür. 
 
Bazar sosial orqanizm olmaqla maddi nemətlərin istehsalçı və istehlakçısı 
arasında tələb və təklifə uyğun əlaqəsinin təminatçısı, nemətlərin 
formalaşdırılmasında önəmli vasitədir. Bazara daxil olanlar isə onun xüsusiyyətindən 
tələb və təklif, elastiklik, qiymət müvazinəti və sairlə əlaqə qurmağı bacarmalıdırlar. 
Səmərəli fəaliyyətdə olan müəssisə təkcə maddi potensialı ilə deyil, qeyri-material 
elementləri ilə də fərqlənməlidir. Firmanın reputasiyası-qudvil, daimi müştərilər 
dairəsi, ticari markası, personalın ixtisas dərəcəsi, istehsal üsulu, nou-xau, müəlliflik 
hüquqları səmərəli təşkilatın fəaliyyət atributlarıdır. Müəssisənin real pul kapitalı, 
nizamnamə fondu, onun məhsul və pul dövrəliliyi də səmərəli fəaliyyəti şərtləndirən 
cəhətlərdəndir. 
 
Neft-qaz hasilatı ixracat xüsusiyyətli sahə kimi özünün maliyyə bazası əsasında fəaliyyət 
göstərmək qabiliyyətindədir. Müəssisələr struktur-mülkiyyət, istehsal, həcm və digər iqtisadi-
texniki parametrlərə görə, təsnifata məruz qalır. Kapital mənsubiyyəti və müvafiq olaraq onun 
üzərində nəzarət müəssisələri milli, xarici və müştərək-qarışıq təsnifata bölür. İndi neft 
sənayesində qeyd edildiyi kimi, milli qurumlarla yanaşı müştərək profilli, elmi terminologiyada 
çoxmilli adlanan müəssisələr də fəaliyyət göstərirlər. Bununla belə, tam xarici kapitalla işləyən 
müəssisələr yoxdur. 
Azərbaycan müasir neft təsərrüfatı formal olaraq üç ümumiləşmiş müəssisə tipi formasında 
fəaliyyət göstərir. 
 istehsalat birlikləri; 
 xarici kapitalın müştərək müəssisələr; 
 konsorsium. 
Bizim tədqiqat obyekti olan Quruda Neftqazçıxarma İstehsalat Birliyi klassik sovet 
iqtisadiyyatında olduğu struktur formada fəaliyyətini davam etdirir. Onun təsərrüfat sisteminin 
aparıcı təşkilatlarını Neft Qazçıxarma İdarələri-NQÇİ-lər təşkil edirlər. İkinci eşalonda ön 
mövqeydə Qazma İşləri İdarələri- İİ-ləri dayanır. Sonrakı yerləri istehsal həcminin 
parametrlərinə və gərəklilik sferasındakı əhəmiyyətinə görə, müxtəlif profilli nəqliyyat, tikinti, 
xidmət və digər yardımçı  təşkilatlar bölüşürlər. Bununla belə, QNQÇİB-nin strukturuna istehsal 
genişliyinə və təsərrüfat həcminə görə, heç də NQÇİ və Qİİ-lərdən geri qalmayan çoxminli 
kollektivli tikinti birlikləri də daxil olmuşdur. 2001-ci ildə digər yardımçı qurumlarla birlikdə yol 
inşaasını və sosial-istehsal tikintisini təmin edən iki müvafiq istehsalat birliyi QNQÇİB-nin 
tərkibindən çıxarılaraq özəlləşdirilmə məqsədi ilə İİN-nin sərəncamına verilmişdir. Lakin analoji 
profilli qrumlar DNQÇİB-də fəaliyyətlərini davam etdirirlər. 
 
 
 
102
Neftqazçıxarma müəssisələrinin səmərəli fəaliyyəti rasional təşkilati istehsal və idarə 
strukturu ilə də bağlıdır. İstehsal strukturu əməyin istehsal sahələri arasında sahəvi bölgüsünü 
ifadə edir və o, özünün dinamikliyi ilə fərqlənir. NQÇİ-nin istehsal strukturu çoxşaxəlidir. Min 
və bəzən bir neçə min işçi heyətini əhatə edən bu idarələrin müasir strukturuna əsasən 
neftqazçıxarma mədənləri, istismar, elektrik avadanlıqları təmiri və prokatı, quyuların əsaslı və 
yeraltı təmiri, elmi-tədqiqat və istehsalat işləri, istehsalın avtomatlaşdırılması, neftin və texniki 
suyun kompleks hazırlanması, xüsusi texnika, qazın yığılması, hazırlanması sexləri daxildir. 
Bundan başqa, NQÇİ-lərin əsas strukturunu sosial və xidmətedici digər təsisatlar-məktəbəqədər 
uşaq müəssisələri, körpələr evi, yataqxanalar, gecə sanatoriyaları, tibbi məntəqələri, mənzil-
kommunal, yardımçı təsərrüfatlar və sair qurumlar tamamlayır. Texnoloji nəqliyyat kontorları 
müəyyən konyuktur mülahizələrlə ayrıca, həm də NQÇİ daxilində fəaliyyət göstərirlər. 
Böyük ərazi və torpaqtutumlu NQÇİ-lər respublika inzibati bölgüsündə bir və bəzən bir 
neçə rayonun ərazisini əhatə edir. Burada yerləşən yaşayış məntəqələri böyük qəsəbə və 
şəhərlərin kommunikasiya xətləri, mədəni-məişət və digər sosial obyektləri, NQÇİ-lərin kapitalı 
hesabına stimullaşdırılır. Məlumdur ki, NQÇİ-lər mikrocoğrafi rayonlaşmış ərazilər üzrə 
fəaliyyət göstərirlər. Belə vəziyyət hasilatın regional təmərküzləşməsi ilə yanaşı şəhərsalma və 
aqlomerasiya effekti ilə müşayiət olunur. Neft ətraf ərazidə sənaye kaskadının təşəkkülündə 
dominat rolunu oynayır və digər servis, xidmət sahələrinin yaranmasına təkan verir. 
Şübhəsiz ki, NQÇİ-lər bazaryönümlü müasir təsərrüfat subyektini ifadə etmir. Ehtiyatların 
azalması, erkən potensialın zəifləməsi onların fəaliyyətində əks olunur. 20-30 il əvvəl mövcud 
olan qüdrətdən anaxranizm təəssüratları qalmışdır. Uzun müddət müşahidə edilən enmə 
prosesləri neft strateqlərini 1980-ci illərdə sineqerik planlar işləyib hazırlanmasına sövq etmişdir. 
Bir neçə NQÇİ-lər birləşmiş və bir neçə il fəaliyyət göstərmiş və nəticədə onların vahid tam 
altında müştərək həyati sineqerik nəticələr verməmişdir. Yenidən ayrılan NQÇİ-lər əvvəllər 
mövcud olmuş bir çox strukturlarını da itirmişlər. Hazırda bu NQÇİ-lərdə iqtisadi və istehsal 
potensialı 20 il öncə ilə müqayisədə üç dəfə aşağıdır. 
Bazar iqtisadiyyatı ilə yanaşı, yaşadığımız sivilizasiyon mərhələnin postindustrial özəlliyi 
də əski sovetlər sisteminə mənsub nəhəng istehsalat komplekslərinin köhnə meqa çərçivəli 
ampulada fəaliyyətini təqdir etmir. Pereferiya rəhbərlərinin iri istehsalat komplekslərini 
yaşatmaqla, klassik məşğulluğu qorumağa səfərbər olunmuş cəhdləri bütün postsosialist 
məkanında «domino prinsipi»nə uyğun şəkildə aşaraq səmərəsini itirir. Nəhəng təşkilatlar bazar 
qanunlarının hakim olduğu zonada ənənəvi hökmran statusunu qorumağa müvəffəq deyildir. Ona 
görə də, böyük komplekslər gerçək mütləq olaraq restruktizasiya və diversifikasiyaya uğramaya 
məruzdurlar. 
 
Nəhəng komplekslərin yerində yeni məzmunlu gənc müəssisələr yaranır və 
inkişaf edir. «Fil» təcəssümlü köhnə plan təsərrüfatlı istehsal subyeklərini, «qaplan» 
missalı gənj firmalar əvəzləyir. Bununla belə, Rusiyada fillərin dəf edilməsi o, qədər 
də məqsədəuyğun hesab edilmir. Coğrafi-iqtisadi nəhəng potensiallı ölkədə fillərin 
yaşaması üçün resurslar qıt deyildir. Miqyaslılıq amili Rusiyada hələ ki, bu 
transformasiyanı kəskin problematik etmir. Belə keçid isə daha çox yığcam imkanlı 
məmləkətlər üçün etibarlı sayılır. Lakin yeni attraktor Rusiyada da gej-tez nəhəng 
müəssisələrin timsalında restruktizasiya və diversifikasiyaya proseslərini labüd 
edəcəkdir. 
 
Müəssisənin gəncliyi sürətli istehsal və iqtisadi artım üçün məqbuldur. Lakin bu heç də 
başlıca determinant deyildir. Burada ən mühüm şərt sovet irsindən qurtulmadır. Məhz irsilik 
faktorunun bazar şəraitində qalması NQÇİ-lərin yeni sistemə transformasiyasını ləngidən başlıca 
dererminat kimi, çıxış edir. 
QNQÇİB-də yeni iqtisadi sistemə keçiddə NQÇİ-lərlə paralellik təşkil edən əsasən xarici 
kapitala əsaslanan bazar subyektli müştərək müəssisələr də artıq neçə illərdir ki, fəaliyyət 
göstərir. Lakin bu müəssisələrin real bazar subyektliliyi praktiki gerçək müstəvidə bir qədər 
 
 
103
mübahisəlidir. QNQÇİB sistemində MM-lərə verilən xüsusi status milli müəssisələrin 
diskriminasiyasına gətirir və qeyd olunduğu kimi, heç bir iqtisadi möcüzə ilə müşayiət olunmur. 
 
1870-ci ildə Qərbi Pensilvaniyada Jon Rokfeller neft industriyası tarixində kəşfiyyatı 
həyata keçirən ilk müştərək müəssisəni təşkil etməklə birgə əməkdaşlığa əsaslanan korporativ 
idarəçiliyin təməlini qoydu. Sonrakı mərhələdə MM-lər neft iqtisadiyyatının digər 
bölmələrinin də əhatə edərək daha geniş miqyas aldı. Xarici kapitallı müştərək müəsissələrin 
hasilatın pay bölgüsü və sadə payçılıq əsaslı iki sistemaltında müvafiq formaları mövcuddur. 
Müasir mərhələdə iri istehsalat təşkilatları elmi-texniki tərəqqini, texnoloji yeniləşməni 
həyata keçirməkdə müştərək fəaliyyətdən bir vasitə kimi istifadə edirlər. Belə əməkdaşlıq orta 
müddətləri əhatə etməklə çox da geniş parametrli olmur. Qeyd olunduğu kimi, müəssisələr 
forma etibarilə beynəlxalq təcrübədə yetərli dərəcədə müxtəlifdirlər. Neftqazçıxarma 
müəssisələrinin real bazar şəraitində normal işləməsinin təminatında da bu müxtəlifliyə 
istinad etmək olar. 
 
Quruda fəaliyyət göstərən ilk MM-də xarici tərəfi kiçik tacirlər-debitantlar, kvazi qurumlar 
təmsil edirdisə, indi neft profilli TMK-ların iştirakı ilə yeni tipli MM-lər yaradılmışdır. İlkin 
təşkil edilən MM-lərdə xarici investorlar köhnə istismar sahələrində hasilatın yüksəlməsinə 
sərmayə qoyuluşunda passivlik nümayiş etdirməklə fərqlənir, kompanyon tərəflə strateji 
yönümdə iş birliyi qurmada ləng meyl göstərirdilər. Yaranmış MM-lər arasında ümümi oxşarlıq, 
bənzərlik sezilir. Fəaliyyət hesabatlarının statistikasına nəzər yetirdikdə, onların fəaliyyətinin 
joşğun və yüksək məhsul verimliliyi diqqəti cəlb etmir. Burada gizli bir apatiya-süstlük daha çox 
sezilir. MM strategiyasına keçid təqdir olunan addım olsa da, onların fəaliyyətlərinin təsis 
müqavilələrinə uyğun icra mexanizmləri, burada çalışan işçilərin xüsusi sosial təminatlılığı 
yüksəkdə dayanmır. Köhnə ictimai dəyərlərin dağılması yeni səmərəli sistemin təşkil 
edilməməsi-anomiya təzahürü gənc sektorlar olan MM-lərdə yer alan cəhətlərlə zəngindir. 
Respublikada bazar iqtisadiyyatı formalaşmaqda davam etsə də, mərkəzi planlı sistemdən 
qurtulmada hələ çox işlərin görülməsinə ehtiyac vardır. 
Son ötmüş 10 il ərzində Quruda neftqazçıxarma kompleksində qeyd olunduğu kimi, 8 
MM yaradılmışdır. Onlardan ilki «Azərpetoyl» Sovetlər İtttifaqı vaxtı təsis edilmişdir. Məlum 
səbəblər üzündən «Azərpetoyl» MM bir qədər sonra 1992-ci ilin mart ayından tam fəaliyyətə 
başlamışdır. Kəlaməddin və Mişovdağ yataqlarının istismarını nəzərdə tutan «Azərpetoyl»un 
fəaliyyəti 40 illik müddət üçün nəzərdə tutulmuşdu (paylar bərabər-50% həcmindədir). 2000-ci 
ildə «Azərpetoyl» MM ABŞ-la Azərbaycan arasında müqaviləyə görə, yenidən təşkil edilərək 
əməliyyat şirkətinə çevrilmişdir. Əsas səhmlər paketi ABŞ-a məxsusdur. İndi MM «Qarasu» ƏŞ 
adlanır. 
İkinci MM «Anşad-Petrol» keçmiş «Neftçalaneft» NQÇİ-nin bazası əsasında yaradılmış, 
«Neftçala» və «Xıllı» yataqlarını əhatə etməklə 1 mart 1994-cü ildən fəaliyyət göstərən 
Azərbaycan-Türkiyə müştərək müəssisəsidir. (Paylar 51%-ARDNŞ, 49%-Türkiyənin «Atil 
Doqan Petrol» şirkəti). 
Üçüncü MM «Azgerneft» 1994-cü ilin noyabrında «Balaxanıneft» NQÇİ-nin 7-ci 
neftqazçıxarma mədəni bazasında təşkil edilmişdir. (Paylar ARDNŞ-40%, Almaniyanın 
«Qrunvald İnterneşnl» LTD-60%, 25 illik müddətində). 
Dördüncü xüsusi statuslu MM «Prodakşin şerrinq» prinsipinə əsaslanan BMB OYL İNK-
Azərbaycan-ABŞ müştərək müəssisəsi 1994-cü ildə yaradılmışdır. Müştərək müəssisənin 
fəaliyyət zonası sahəsi 909,5 kv.km olan «Qaradağ», «Umbakı» və «Korgöz» yataqları 
olmuşdur. Qeyri səmərəli fəaliyyəti müəssisənin 2000-ci ildə bağlanması ilə nəticələnmişdir. 
Beşinci MM 1997-ci ilin sentyabrında «Şirvanneft» NQÇİ-nin bazası əsasında yaradılmış 
Böyük Britaniya «İnterneyşnl Treyder» firması-Azərbaycan məhdud məsuliyyətli müştərək 
müəssisəsidir və «Şirvan OYL MMM» adlanır. 
Altıncı Kürsəngi-Qarabağlı yatağı üzrə Salyanneft NQÇİ-nin bazasında yaradılmış «Salyan 
Oyl» MM-dir. (Paylar ARDNŞ 50%, ABŞ Hess Delta 20%, Frontera 30%). Müqavilə 15.12.98 
tarixində imzalanmış və Milli Məclis tərəfindən 22.04.99 tarixində retifikasiya edilmişdir. 
 
 
104
«Muradxanlı» yataqlarının istismarını nəzərdə tutan yeddinci MM Britaniyanın «Remko» 
şirkəti ilə bağlanmış neft müqaviləsi əsasında təşkil edilən «Muradxanlı» Ko müştərək 
müəssisəsidir. «Muradxanlı», «Cəfərli» və «Zərdab» neft yataqlarının daxil olduğu blokun 
reabilitasiyası, kəşfiyyatı, işlənməsi və hasilatının pay bölgüsü haqqında ARDNŞ ilə Ramko 
Enerji (Muradxanlı) Limited, (Ramko) və ARDNŞ-in Ortaq Neft Şirkəti (ONŞ) arasında saziş 
21.06.1998-ci ildə imzalanmışdır (Paylar hərəyə 50%). Qazmada uğursuzluqlarla əlaqədar 
olaraq Muradxanlı Ko 2001-ci ildən fəaliyyətini tam dayandırmış, müəssisə yenidən QNQÇİB-
nin sərəncamına Muradxanlı İriləşmiş Mədəni kimi daxil olmuşdur. 
Qobustan MM «Cənubi-Qərbi Qobustan» blokuna daxil olan («Şıxzərgərli», «Şeytanud», 
«Bürgüt», «Donquzduq», «Nardaran», «İlxıçı», «Qərbi Hacıvəli», «Sundi», «Şərqi-Hacıvəli», 
«Turağay», «Kənizədağ», «Qərbi-Duvannı»,  «Duvannı», «Solaxay» və «Daşgil» yataqları) üç 
sahənin kəşfiyyatı və işlənilməsini əhatə edir. Müqavilə 02.06.98-ci ildə imzalanıb. Tərəflər 
ARDNŞ ilə Komonvels Qobustan limited («Komonvels»), Yunion Texas Qobustan Limited 
(«Yunion Texas») və ARDNŞ-in Ortaq Neft Şirkəti (ONŞ) (Paylar ARDNŞ 20%, Yunion Texas 
40%, Komonvels 40%) Milli Məclis 13.12.98-ci il tarixdə müqaviləni ratifikasiya etmişir. 
Qobustan MM hələli tam olaraq fəaliyyətə başlamamışdır. 
Hazırda rəsmi olaraq 6 mövcud MM-dən 5-i fəaliyyətini davam etdirir. Göründüyü kimi, 
xarici sərmayədarlar buraya geniş miqyaslı investisiya qoyulmasında ehtiyatlılıq nümayiş 
etdirirlər. BMV Oyl İNK və «Muradxanlı» Ko bağlanması buna bir qədər əyani misaldır. 
MM-lərin müqavilə özəlliklərində olduqca eksklüziv madələr vardır. Burada offaşor 
vergiqoyma, mübahisələrin Avropa məhkəmələrində baxılması və çoxlu konsperativ olan 
elementlər nəzərə çarpır. Müqavilələrə şamil edilən fiskal tələblər respublika vergi məcəlləsinin 
müvafiq maddələrindən də yüksəkdə dayanır. Ümumilikdə götürdükdə onların statusları ana yasa 
səviyysi qədər yüksəkdir. 
Mütəxəssislərin fikrincə, müştərək müəssisələrin yaradılmasında tələsikliyə, 
perspektivlərin düzgün müəyyən olunmamasına, xarici tərəfin üstünlüyünə daha çox yer 
verilmişdir. Belə ki, neft-qaz hasilatının sutkalıq norması aşağı həcmdə planlaşdırılmış, dəqiq 
nəzarət sistemi nəzərdə tutulmamışdır. Daha sonra bu müəssisələrin yerləşdiyi ərazidə əvvəlki 
neftqazçıxarma təşkilatına mənsub olan əsas vəsaitlərin çox hissəsi balansa verilməmişdir. Bu 
müəssisələr yaradılan zaman xarici investorların hesabına neft-qaz hasilatının artırılması əsas 
prioritet kimi, nəzərdə tutulsa da, hələlik belə tərəqqiyə real nail olunmamışdır. 
Bazarda müəssisə quruculuğunun təsərrüfat yoldaşlılığı və cəmiyyəti, şəxslərin kapitalının 
birləşməsi, tam etibara əsaslanan komandit yoldaşlıq, məhdud məsuliyyətli, əlavə məsuliyyətli 
müəssisələr və digər səhmdar cəmiyyət formaları nəzərdən keçirilə bilər. İqtisadi-coğrafi, texniki 
mühit isə yüksək manevirli müəssisə seçimini şərtləndirir. Dünya təcrübəsində neftqazçıxarmada 
qeyd olunduğu kimi daha çox rast gəlinən səhmdar cəmiyyətidir. Səhmdar əməkdaşlıq milli 
neftqazçıxarma sənayesi üçün də etibarlı forma kimi qəbul edilə bilər. QNQÇİB-də ilk 
mərhələdə bu baxımdan milli sahibkar kapitalına əsaslanan  səhmdar cəmiyyətin konyuktura 
üçun gələn açıq və ya qapalı formasının seçilməsi məqsədə müvafiqdir. Belə yanaşma prioritetlik 
səhmdar cəmiyyətin əsasən neftçi kollektivlərinin bazası əsasında formalaşmasına verilməlidir. 
Bu xətt iqtisadi artımla yanaşı, eyni zamanda məşğullulq baxımından da effektivlilik gətirərək 
həmin kollektivlərin uzun müddət NQÇİ-lərdə sahibliyini təmin etmiş olar. Sonrakı mərhələdə 
daha açıq tipli quruluş da nəzərdən keçirilə bilər. 
Məlumdur ki, Azərbaycanda sovet hakimiyyətinin qurulmasına qədər neftqazçıxarma 
sənayesi ayrı-ayrı şəxslərin, sahibkarların, SC-lərin sərəncamında olmuşdur. Onların idarə 
edilməsi də yaxşı təəssüratlarla zəngindir. Şübhəsiz ki, belə fəaliyyət neftin fontanlarının 
yüksəlməsi zəmanəsinə təsadüf etmişdir. İndi isə mənzərə xeyli dəyişmişdir. Yenidən mədənləri 
ilkin sahiblərinə qaytarmaq-reversiyaya baş vurmaq məqbul sayıla bilməz. İllər çox ötmüşdür. 
Bununla belə, yeni milli neft sahibkarlarının formalaşdırılması da virtual məsələ olmamalıdır. 
Müəssisənin ilk əlaməti kimi onun müstəqilliyi çıxış edir. Lakin məlumdur ki, 
nefqazçıxarmada müəssisələr, xüsusən NQÇİ-lər istehsalat birliyinin struktur vahidləri olmaqla 
 
 
105
dar hüquqi çərçivədə fəaliyyət göstərir. Quruda neftqazçıxarmada müəssisə strategiyasında bir 
tərəfdən MM-ə «fövqəladə» səlahiyyətlər verilir, digər tərəfdən NQÇİ-nin mövcud ənənəvi 
hüquqları məhdudlaşdırılır. Törəmə təşkilatların hüquqi statusları arasında divergensiya yaranır, 
disbalans dərinləşir.  
NQÇİ-lərdə fikrimizcə istehsalın təşkilində aşağıdakı prinsiplər rəhbər tutula bilər: 
 xüsusiləşmə; 
 paralellik; 
 proporsionallıq; 
 fasiləsizlik; 
 ritmilik; 
 texniki yeniləşmə. 
Milli neft sənayesində müvafiq istehsal qurumları səhmdar formalı olmasalar da, 
perspektivdə onların sərbəstləşməsi istisna deyildir. Belə perspektivdə yeni istehsal və strukturu 
münasibətlərin üfüqi sitemlə müqavilə əsasında qurulması və özəlləşdirilməsi ilə müəyyən etmək 
olar. 
Neft sənayesinin Rusiya sistemində islahat strategiyasında ilk illərdə müştərək müəssisə 
prinsipi yüksəkdə olmuşdur. Sonralar müəyyən qism sektorlarda qiymətli kağızlar bazarında 
satılmaqla səhmlər buraxılışı orentasiyası da gerçəkləşdirilmişdir. Federasiyaya mənsub 
«Tatneft»də isə neftqazçıxarma sənayesində artıq 1994-cü ildən başlayaraq səhmləşmə prosesi 
həyata keçrilmişdir. Lakin seçimə məruz qalan bu yol çox çətin, fond bircalarının tənəzzülü 
(1997), Rusiyada daxili iqtisadi böhran (1998), xam neftin qiymətinin dünya bazarında kəskin 
enişi (1999) zamanları çərçivəsində müvafiq ağırlıqlarla müşayiət olunmuşdur. Dövlətdən asılı 
olmayan, xarijdən birbaşa investisiyalar almaq imkanı əldə etmiş şirkət defolt vəziyyətinə 
düşmüşdür. Kreditorlar isə qarşılıqlı anlaşma əldə edərək borcların resturiktizasiyasına razılıq 
vermişlər. İndi əvvəllər yaradılmış müştərək müəssisələrin mütləq əksəriyyəti yeni tipli struktur 
və mülkiyyət formasına keçmişdir. Demək olar ki, həmin müəssisələrin əksəriyyəti səhmdar 
cəmiyyətlərə çevrilmiş və daha dərinləşən islahatlar prosesini yaşamaqdadırlar. 
Rusiya neft sənayesində qanunvericiliyə yüksək önəm verir. Ölkədə 2000-ci ildən 
müvəqqəti olsa da, kiçik və orta neft hasilatçıları üçün eksport kvotalarını müəyyən edən 
metodik təlimat qüvvədədir. Rusiyanın neft sənayesində 110 kiçik və orta həcmli neftqazçıxarma 
müəssisəsi, o cümlədən, 45 xarici kapitallı təşkilat fəaliyyət göstərir. ABŞ-da isə kiçik neft 
hasilatçıları 2000-dən çoxdur və onların 40%-i neft hasil edir. Kanadada da kiçik neft çıxaranlar 
hasilatın 30%-i təmin edirlər. Zaman kiçik biznesə işləyir. Kiçik hasilatçılar özlərinin həyat 
qabiliyyətliliyini təsdiq etmişlər. Bununla belə, onlar o, qədər də rentabelli yerlərə sahib deyillər. 
Yatağın yalnız bir fraqmentinə sahibliyi təmin etməklə bu kvazi hasilatçılar geniş daxili 
potensial imkanlıdırlar. 
Azərbaycan neftqazçıxarma müəssisələrinin real bazar subyektinə çevrilməsində bir çox 
amillər çıxış edir. Məhdud sahəvi qanunvericilik, izafi işsizlik, səmərəsiz əmlak, köhnə texnoloji 
proses və bir qədər də keçid iqtisadiyyatına xas olan ziddiyyətli iqtisadi münasibətlər bu 
çətinlikləri daha da artırır. Lakin mövcud problematik təzahürlər heç də neftqazçıxarma 
müəssisələrinin bazar relslərinə çıxışını qapamır. Yeni təşkilatlanma üçün miqyaslı resurs 
ehtiyatı vardır. Potensialın səfərbər olunaraq hərəkətə gətirilməsi isə vurğulandığı kimi, casərətli 
proqmatik addımlarla bağlıdır. 
 
 
106
II HİSSƏ 
OPTİMAL MƏSRƏFLƏR 
 
VII FƏSİL 
İSTEHSAL XƏRCLƏRİ VƏ MAYA DƏYƏRİNİN 
OPTİMALLAŞDIRILMASI 
 
7.1. Bazar münasibətləri şəraitində istehsal xərclərinin mahiyyəti və strukturu 
 
İqtisadiyyat bir elm kimi məhdud ehtiyatların faydalı əmtəələr istehsalında və onların 
insanlar arasında bölgüsündə ictimaiyyətin mümkün həcmdə istifadəsini predmet seçmişdir. 
Onun iki spesifik ideyanı əhatə edən- «əmtəələrin miqdarı məhduddur» və «cəmiyyət əldə 
olunan resursları səmərəli istifadə etməlidir» və yaxud da «resurslar məhduddur, tələblər 
intəhasız» xüsusiyyəti istehsal xərclərinin təhlili baxımından istiqamətverici faydaya malikdir. 
İstehsalat xərcləri təsnifat baxımından ayrı-ayrı ölkələrdə və sahəvi spektrdə müxtəlif fərqli 
xüsusiyyətlərə malik olsalar da, əsas konturlarda oxşar cəhətlər, ümumiliklər yetərincədir. 
İstehsal xərcləri və ya məhsulun maya dəyərinin komponentlərini müəyyən edən qaydalar hər bir 
dövlətin fiksal siyasətində əksini tapır. Qərarlaşdırılan təsnifat, miqdar və limitlər daxili 
iqtisadiyyatda məhsulun istehsal xərclərini müəyyənləşdirən əsas normativ sənəd kimi qəbul 
olunur. Praktika ilə yanaşı, istehsal xərclərinin mahiyyəti, quruluşu, ölçü miqdarı nəzəri-elmi 
əsasları məzmuna da malikdir. Yeni iqtisadi gerçəkliklər dinamik vəhdətdə istehsal xərclərinin 
praktiki və nəzəri cəhətlərini təkmilləşdirilməkdədir. İstehal xərcləri iqtisadi səmərəliliyin 
mühüm hissəsini təşkil edir. Müxtəlif iqtisadi sistemlərdə onun nəzəri aspektləri nisbətən fərqli 
şərh edilir. Qərbdə ekonomiks, MDB məkanında isə ənənəvi iqtisadiyyat adlanan iqtisadi-nəzəri 
təlim mənbələri istehsal xərclərini özünəməxsusluğu ilə təqdim edir. Xüsusiyyətindən asılı 
olmayaraq, istehsal xərcləri istehsalın ayrılmaz hissəsini təşkil edərək onun səviyyəsinə öz 
təsirini göstərir. Yaşadığımız dünyanın məhdud resurslar təyinatı bizi daim istehsal xərcləri ilə 
səmərəli davranmağa kökləyir. İstənilən əmtəənin istehsalı müvafiq xərclər tələb edir. Bu 
xərcələrin ayrı-ayrılıqda hər birinin qiyməti və dəyəri vardır. Məramı mənfəəti əldə etmək olan 
müəssisələr son dərəcə sərt və incəliklə istehsal xərclərinə ciddi nəzarəti həyata keçirirlər. 
İstehsal vasitələri, əmək ehtiyatlarından səmərəli istifadə, istehsalın, məhsul satışının və 
təsərrüfatın qənaətli təşkili nəticə etibarı ilə maya dəyəri göstəricisində əks olur. Maya dəyəri 
həm də dəyərin xüsusiləşmiş bir hissəsi kimi əmtəənin dəyəri ilə xərclər arasındakı qırılmaz 
əlaqəni təyin edir. Lakin bununla belə, bu iki dəyər arasında müəyyən fərqlər də vardır. Belə ki, 
dəyər ictimai əmək məsrəfi, maya dəyəri ilə müəssisənin pul məsrəfi ilə ölçülür. Hər bir 
məhsulun maya dəyəri müəyyən strukturda ehtiva olunaraq müxtəlif növ xərclərin nisbəti ilə 
səciyyələnir. Ümumi olaraq müəssisənin təsərrüfat fəaliyyətinin nailiyyətlərini və nöqsanlarını 
ifadə edən məhsulun maya dəyəri mühüm keyfiyyət göstəricilərinə aid edilir. Maya dəyərinin 
səviyyəsi  həcm, məhsulun keyfiyyəti, iş vaxtının istifadəsi, xammal materiallar, avadanlıq, 
əmək haqqı fondunun məsrəfi və digərlərlə əlaqədardır. Onun aşağı salınması mənfəətin və 
rentabelliyin artırılması ilə müşayiət olunur. Bu xüsusiyyətdən çıxış edərək maya dəyərinin aşağı 
salınmasına nail olmada onun tərkibi, strukturu və dinamik faktorlarının öyrənilməsi mühüm 
əhəmiyyətlidir. Maya dəyəri məhsul dəyərinin hissəsi olmaqla onun müəssisəyə hansı qiymətə 
başa gəlməsində ehtiva olunur. Müəssisədə səmərəliyin artırılmasını şərtləndirən mühüm amil 
məhsulun maya dəyərinin aşağı salınmasıdır. Buraya yeni texnologiyaların tətbiqi, yanacaq, 
enerji və xammala qənaət, əmək məhsuldarlığının artırılması, boş dayanmalar və zay məhsulun 
azaldılması, ƏİF-lərdən istifadənin yaxşılaşdırılması, məhsul satışı ilə bağlı xərclərin ixtisarı, 
idarəetmə xərclərinin nizamlanması, istehsal proqramının struktur dəyişikliklərinin həyata 
keçirilməsi və sair aiddir. Maya dəyəri həm də istehsalın həcmi və reallaşdırılması artımında 
şərti daimi xərclərin azaldılması ilə də mümkündür. 
 
 
107
Maya dəyəri ümumi olmaqla, həm də məhsul vahidi qismində fərdi xarakter daşıyır. 
Aqreqativ təzahürdə istehsal xərcləri orta maya dəyərində də əks olunur. Bununla belə, maya 
dəyəri istehsal və tam olmaqla təsnifata məruz qalır. Məhsul istehsalının ilk mərhələsindən 
başlayaraq tam hazır məhsulun şəhadətinə qədər proses istehsal maya dəyərini ifadə edir. Tam 
maya dəyəri isə istehsal xərclərinə məhsulun reallaşmasının xərclərini əlavə etməklə hesablanır. 
Sahəvi müstəvidə maya dəyərinin strukturu daimi kəmiyyət olaraq qalır və istehsalın üzvi 
quruluşu nə qədər yüksəkdirsə, istehsal olunmuş istehsal vasitələrinin dəyərinin xüsusi çəkisi də 
bir o qədər çox olur. Maya dəyərinin strukturunu və dəyişkənlik perspektivini bilməklə, onu 
azaltmaq yollarının təyinatı asanlaşır. Maya dəyərinin aşağı salınmasının istər ayrıca bir 
müəssisə üçün, istərsə də bütün iqtisadiyyat üçün böyük əhəmiyyəti vardır. Maddiləşmiş və canlı 
əmək məsrəfinin azaldılması, məhsul kütləsinin artması deməkdir. Maya dəyərinin aşağı 
salınması məhsulu ucuzlaşdırmağa, əsaslı vəsait qoyuluşunu genişləndirməyə kömək edir. 
Nəzəri təsnifatdan fərqli olaraq istehsal xərclərinin maddələr üzrə kalkulyasiyası praktikada 
müəyyən cüzi fərqli tipli qruplaşdırmada əksini tapır. Bizim məkanda, müasir statistika nisbi 
geniş çərçivədə xərclərə aşağıdakı təsnifatı verir: 
 xammal və materiallar; 
 əmək haqqı; 
 sosial ayırmalara ödəmələr; 
 maşın və avadanlıqların istismarı və saxlanılması xərcləri; 
 ümumtəsərrüfat xərcləri; 
 zay məhsul itkiləri; 
 ümumi istehsal xərcləri; 
 kommersiya xərcləri. 
Bu təsnifat konyuktur vəziyyətə uyğun olaraq digər istehsal xərcləri ilə də zənginləşdirilə 
bilər. Neftqazçıxarmada da istehsal xərclərinin bölgüsü statistik-direktiv təsnifatdan o qədər də 
fərqli deyildir. Bununla belə bazar iqtisadiyyatının neft-qaz sənayesində təşəkkül tapan öncül 
prinsipləri bizim iqtisadi məkanda da gerçək təzahürünə qovuşduqca onun təsnifat bölgüsü də 
daha uğurlu dəyişikliyə məruz qalacaqdır. 
Avroatlantik təhsil sistemində iqtisadi nəzəriyyə kursunda tədris edilən «Ekonomiks» 
təliminin müəllifləri nəzəri planda istehsal xərclərini mahiyyətcə alternativ məzmunda da çıxış 
etməsini diqqətə gətirilər. Bu baxımdan iqtisadiyyatda xərclər əmtəə və xidmətlərin alternativ 
istehsal imkanlarından imtina etməsi ilə bağlılıqda təzahür edir. Bunula belə, «Ekonomiks» 
müəllifləri xərclərə daha tutarlı rəng verərək qeyd edirlər ki, «iqtisadi xərclər-elə bir ödənişdir ki, 
firma onu etməyə borcludur və yaxud elə gəlirlərdir ki, firma resurslarla podratçıları təmin 
etməlidir ki, bu resursları alternativ istifadə variantlarından kənarlaşdırsın»18. Bu ödənişlər açıq, 
gizli və ya şərti reallaşmış ola bilər. Bizim apardığımız ümümi təhlil üçün açıq və bağlı xərclər 
əhəmiyyət kəsb etdiyindən bu anlayışların mənasına varaq. 
Açıq xərclər müəssisənin özündə olmayan podratçıların təmin etdikləri resurslara görə 
ödənişlərdir (xidmət, mal-material, yanacaq-nəqliyyat enerjisi və sair.). 
Gizli xərclər elə xərclərdir ki, onlar ya müəssisənin özünə məxsus, ya da digər tərəfdən 
cəlb edilmişdir. Bu xərclərin məğzi ondan ibarətdir ki, o mühasibat hesabatında uçota alınmır və 
nəzəri mahiyyət daşıyır. Bu baxımdan alınan mühasibat mənfəəti mühasibat balansına daxil 
edilmir. Buraya sahibkar istedadı, əməyi və onun vəsaitlərinin dəyərinin qiymətləndirilməyən 
hissəsi aiddir. Sahibkarın öz biliyini digər müəssisədə tətbiq etməklə daha fərqli və dəyərli 
qazanj götürmək imkanı var. O, həm də özünəməxsus olan əsas vəsaitləri icarəyə verməklə renta 
əldə edə bilər ya icarəyə almaqla daha çox pul ödəyər. Lakin bu vəsaitləri o, istehsal xərclərinə 
uçot-qalıq dəyəri ilə daxil edir. Bazar iqtisadiyyatının Rusiya tədris sistemində isə alternativ 
xərcləri firmanın mülkiyyəti olaraq istifadə edilən xərclərə aid edirlər19. «Ekonomiks»ə paralel 
                                                 
18 «Экономикс». К.Р.Макконнелл., С.Л.Брю. М: Инфра-М. 1999. 
19 «Экономика». Под редакцией А.С.Булатова. М: Юристь. 2000. 
 
 
108
nəzəriyyə müəllifləri Nobel laureatı P.E.Samuelson və V.D.Nordxaus məşhur «Ekonomika»20 
kitabında məsələni oxşar və fərqli rakusda şərhini verərək qeyd edirlər ki, xərclər özünün 
dəyişkənliyini qısa və uzunmüddətli mərhələdə büruzə verir. Qısamüddətli mərhələ qeyd 
olunmuş gücdə olduğu halda, uzunmüddətli mərhələ güclərin dəyişilən mərhələsindən keçir. 
Alternativ xərclərin bariz bir nümunəsini neftlə də bağlamaq olar. Torpaqtutumu ərazilərdə 
enerji fermaları təşkil etmək və ya kənd təsərrüfatının, sənayenin digər sahələrini inkişaf 
etdirmək, yaxud da Xəzərin timsalında nərə balığı yetişdirmək, balıqçılıq, dənizçilik biznesini 
çiçəkləndirmək, yoxsa daha çox risk və kapital tələb edən neft əldə etmək faydalıdır? 
Yaşadığımız aləmdə bir şeyin məhdudluğu bizi digərinin seçimi qarşısında qoyur. Bu baxımdan 
alternativ xərclər bizim əmtəə və xidmətlərdən etiraz etdiyimiz xərclərin qiymətidir və bu qiymət 
əmtəə və xidmətlərin o dəyəri ilə simvolikdir ki, biz onlardan səmərəli istifadəyə müvəffəq 
olmamışıq. Əgər bazar düzgün fəaliyyət göstərirsə, onda bazar qiymətləri alternativ xərclərə 
bərabərdir. İqtisadi xərclər mütləq özündə alternativ xərcləri ifadə edir. Çünki resursları müxtəlif 
üsullardan istifadə etmək olar. 
Xərclərin təhlili ümumi (TS), daimi (FC), dəyişən (VC), əlavə (MC), orta xərclər bölgüsünə 
də məruz qalır. Ümumi xərclər daimi və dəyişən xərclərə bölünür. Daimi xərclər əlavə dövr 
etməyən xərclər kimi, xüsusilə əsas istehsal fondlarını, vəsaitlərini borclar üzrə faizləri, 
şərtləşmiş dayanaqlı əmək haqqını əhatə edir. Daimi xərclər təsərrüfat qərarlarından asılı 
olmadığı halda dəyişən xərclər məsrəflərdən ibarət olur. Bu da məhsul buraxılışının həcmini 
artıran əmək və mal materiallarda əks olunur. Əlavə xərclər ümumi xərcləri artırır və əlavə 
məhsul yaradır. Nəzəri və praktiki müstəvidə orta ümumi xərclər (AS) daimi azalan orta xərclər 
(AFC) ilə orta dəyişən xərclərin (AVC) ümumi məbləğinə bərabər tutulur. 
ARDNŞ-nin istehsalat birliklərində hasil edilən neft və qazın maya dəyərinə daxil edilən 
xərc komponentləri o qədər də ciddi dəyişikliklərə uğramamışdır. Buraya keçmiş ittifaqdan 
miras qalmış məhsul maya dəyərinin hesablanması üzrə təlimat müəyyən dəyişikliklərə tərcümə 
edilərək tətbiqini davam etdirməkdədir. İndi QNQÇİB-də məhsul maya dəyəri üzrə xərclərin 
təhlilində dəyişən və daimi xərclər təsnifatı o qədər də fərqlənməmişdir. Aşağıdakı xərclər yenə 
da dəyişən xərclər kimi qalır: 
 enerji xərcləri; 
 layveriminin artırılması xərcləri; 
 neftin texniki hazırlanmış xərcləri; 
 geoloji-kəşfiyyat ayırmaları; 
 mədən vergisi. 
Digər xərclər isə daimi xərclərə aid edilir  
İstehsal xərclərini istehsal faktorları da adlandırırlar. Klassiklik baxımından istehsal 
faktorları əmək, kapital, torpaq və təbii resursları əhatə etsə də müasir iqtisadçılar buraya 
sahibkarlıq bacarığını və hətta təsərrüfat həyatı üçün lazımi biliyi də daxil edirlər. Texnoloji 
prosesdən asılı olaraq xərclər əsas və köməkçi xərclərə bölünür. Xərclər digər təsnifatda21 qeyd 
etdiklərimizdən fərqli olaraq birbaşa və əlavə xərclərə bölünür. Birbaşa xərclər Qərb variantında 
olan dəyişən xərcləri, əlavə xərclər isə əmtəə istehsalı ilə birbaşa bağlı olmayan xərcləri (inzibati 
aparatın saxlanılması, icarə, amortizasiya kredit üçün faizlər və sair) mənalandırır. 
Xərclər bölgüsündə bazar sövdələşmələrini həyata keçirən xərclər-transaksion xərclərdən 
də istifadə olunur. Bu xərclər istehsalla əlaqədar olmayan xərclərdir. ABŞ iqtisadçısı, Nobel 
mükafatı laureatı Duqlas Nort transaksion xərclərin təhlilini, aparan onun nəzəri əsasların tədqiq 
edən elmi-analitik əsərləri ilə məşhurdur. Traksaksion xərclərə informasiya axtarma, müqavilə 
bağlamaq üçün danışıq aparmaq, standartın və keyfiyyətin təminatı, müqavilə şərtlərinin 
pozulması və ya alimin təbirincə, opportunist özünüaparma ilə əlaqədar xərclər aid edilir. 
Transaksion xərclər öz-özlüyündə iki hissədə koordinasiya olunaraq spesifik və mülkiyyət 
                                                 
20 «Экономика». П.Э.Самулсон., В.Д.Нордхаус. М: «Вилямс». 2000. 
21 «Экономика». Под редакцией А.С.Булатова. М: Юристь. 2000. 
 
 
109
müdafiəsi  xərclərinə ayrılır. Bundan başqa, loqistik adlanan xərclər də vardır ki, onlar da 
material təminatı ilə əlaqədar xərcləri əhatə edir. Bütün bu xərclər əlavə xərclər kimi təsnifatda 
yer alır. 
QNQÇİB-də neftin maya dəyərini, istehsal xərclərini təhlil edərkən mövcud reallıqlarla 
yanaşı müəmmalar, paradokslarla əhatə olunan keçid iqtisadiyyatında istehsal xarjləri ilə bağlı 
xüsusi bir hal riqidlik də nəzərə alınmalıdır. Riqidlik latınca (rigidus) hərfi tərcümədə bərklik, 
möhkəmlik kimi məna daşısa da, o iqtisadi sistemin, əmtəə və xidmətlərin yüksək dayanaqlıqlı 
istehsal xərcləri ilə xarakterik olan vəziyyətidir. Müxtəlif elm sahələrində onun tətbiq mahiyyəti 
də fərqlidir. Koqnitiv, effektli və motivasiyalı təsnifatda yeni situasiya tələblərinə, proqram 
dəyişikliklərinə hazırsızlıq kimi mahiyyət daşıyan riqidliq, tam üst-üstə düşməsə də çox zaman 
konservatizmlə də paralel anlaşılır. Müasir iqtisad elmində də riqidlik spesifik məzmunda 
dövriyyə çıxır. Riqidlik iqtisadi düşərgədə digər mənada istehsal xərclərinin qiymət dəyişməsinə 
verdiyi reaksiyasıdır. O, monetar amillərin təsiri ilə yaranan qısamüddətli mərhələdə qiymətlərin 
qeyri-elastikliyində də fərqli xüsusiyyətə malikdir. Burada qeyd olunan yüksək dayanaqlı xərclər 
o, xərclərdir ki, onların ayrı-ayrı məsrəf elementlərini və ümumi strukturunu endogen təsirlər 
vasitəsilə kiçicik azaldılması mümkün deyildir. Milli neftqazçıxarma kompleksi də riqidliyin 
yüksək olması ilə müşayiət olunan sahələrdəndir. Burada riqidlik: 
 texnoloji strukturun köhnəliyi; 
 aşağı səviyyəli səmərəlilik; 
 texnoloji yeniləşmə imkanlarının məhdudluğu; 
 rəqabət zəifliyi; 
 konservatizm; 
 izafi inhisarçılıq; 
 qeyri-müvafiq məşğulluqda əksini tapır. 
Bundan başqa, ümümi konteksdə tranksaksiyon xərclərin qeyri-adekvatlılığı xarici 
faktorlar bazarın şaquli infrastrukturunun inkişaf etməməsi (daxildir: rabitə, nəqliyyatsaxlama, 
institutlar-bank, birca, sığorta), resursların mobil zəifliyi-informasiya kasadlığı, aşağı 
innovasiyon aktivlik, mövcud monitor siyasət riqidliyi artıran amillərdəndir. 
Riqid iqtisadiyyatında qiymətlərin dəyişməsi belə istehsal həcminin və buraxılışının 
azalmasına gətirirsə də istehsal xərclərinin artımını məhdudlaşdıra bilməz. Rusiyada da istehsal 
xərcləri yüksəkdir, lakin xeyli fərqləri də vardır. Burada istehsal xərclərinin yüksək olması vergi 
sisteminin qeyri-təkmilliyi, kriminal cəmiyyət, korrupsiyalaşmış məmur kontingenti, izafi 
inhisarlaşma, hətta coğrafi mövqeyi ilə də xarakterizə edilir. Coğrafi məkan məsələsi isə digər 
ölkələrə nisbətdə buradakı xərclərin 2-3 dəfə bahalı olması, ümumi artımı isə institusional 
sistemin dağılması ilə izah olunur. 
Quruda neftqazçıxarma kompleksində isthesal xərclərinin effektivlik problemində 
çoxaspektlilik, mürəkkəblik və həll variantlarında müxtəliflilik nəzərdə keçirdiymiz empirik və 
nəzəri reallıqları qavramadan və təhlil etmədən səmərəli nəticəliyi aşmaz. Bu baxımdan «bahalı» 
xərclər dəryasına qərq olmuş kompleksdə istehsal xərclərinin təhlili, neftin maya dəyərinin aşağı 
salınması probleminin mülayimləşdirilməsi, optimallaşdırılması mühüm strateji məsələ olaraq 
qalır. 
 
7.2. İstehsal komponentlərinin və xərc maddələrinin normallaşdirilmasi 
 
İstehsal xərcləri normativ kalkulyasiyada həllini tamamlayır. Əlavə xərc məsrəfinə yol 
verməmək üçün müxtəlif norma və normativlərdən, sahəvi standartlardan istifadə olunur. Belə 
ki, dövriyyə vəsaitlərinin optimal ölçüsü məhz istehsal ehtiyatlarının qəbul olunmuş normalar 
əsasında tətbiqini tapır. Cari xərclərin işlənməsi və nəzarəti xərclər smetasının yerinə 
yetirilməsindən asılıdır. Bu daxili sənəd əsasında xərclərin səviyyəsi və dinamikası, onun 
struktur bölmələr üzrə həddi və özünütəminat səviyyəsi həllini tapır. 
 
 
 
110
Pul, avanslaşmış istehsal dövriyyə fondları və tədavül fondlarını ehtiva edən dövriyyə 
vəsaitləri istehsal və təkrar istehsalın təminatında əhəmiyyətini nümayiş etdirir. İstehsal 
ehtiyatları, bitməmiş istehsal, gələcək dövrün xərclərini birləşdirən dövriyyə vəsaitlərinin 
elementi-dövriyyə istehsal fondlarının içərsində məhsulun maya dəyərini əsasən formalaşdıran 
istehsal ehtiyatlarının normallaşdırılması proseduru iqtisadi səmərəliliyin mühüm komponenti 
hesab edilir. İstehsal ehtiyatları təsnifatı isə özlüyündə çox geniş diapazonludur. Xammal, əsas 
və yardımçı materiallar, yanacaq, alınmış yarımfabrikatlar və komplektləşdirilmiş məmulatlar, 
tara və tara materialları, cari təmirin ehtiyat hissələri, azqiymətli və tezköhnələn əşyalar istehsal 
ehtiyatlarının iqtisadi kateqoriyada ifadə edən çeşid elementləridir. Normal sənaye strukturunda 
bu iqtisadi göstəricilərin konfiqurasiyası təkrar istehsal sferasında istehsal ehtiyatları 25%-lik 
mövqeydə dayanır. Materialtutumlu və o cümlədən, yanacaq sənayesində bu nisbət xeyli 
genişdir. Planlaşdırma nöqteyi nəzərindən dövriyyə vəsaitləri normallaşan və normallaşmayan 
qruplaşmada ifadəsini tapır. İqtisadi əsaslandırılaraq təyin olunmuş ehtiyatlar norması və 
normativləri dayanaqlı və fasiləsiz istehsala təminat verərək  normallaşan dövriyyə vəsaitləri 
silsiləsini xarakterizə edir. Buraya adətən istehsal dövriyyə fondları və hazır məhsul da qatılır. 
Tədavül fondları isə normallaşdırılmayan dövriyyə vəsaitlərinə şamil edilir. Nəzəri düzümdə 
istehsalın maliyyə planlaşdırılmasında hesablanan mərhələnin əvvəl və sona təyin edilmiş 
normativ fərqləri, məxsusi dövriyyə vəsaitlərinin normativ artımı və enişi nəzərə alınır. 
Müəssisənin xüsüsi dövriyyə vəsaitləri normallaşma prosesində təyinatı dövriyyə 
vəsaitlərinin normativi ilə müəyyən olunur. Ehtiyaclar maliyyə planının tərtibində əksini tapır. 
Normallaşdırılan dövriyyə vəsaitləri pul ifadəsində xarakterizə olunur. Normativin həddi daimi 
səciyyə daşımır. Norma mümkün son sərhəd ölçünü, normativ isə nisbi göstərici kimi mütləq 
ölçünü deyil, əmsal və faizləri ifadə edir. Norma və normativlərin keyfiyyətinin əsaslandırılması, 
onların işlənmə metodlarından asılıdır. Bunlar əsasən aşağıdakılardır: 
 analitik hesablama; 
 təcrübi; 
 hesabat-statistik; 
 kombinasiya. 
Hesablama analitik metod, layihə-konstruktor, texnoloji və digər texniki istehsalat 
sənədləşməsini elementlər üzrə hesablanmasını gerçəkləşdirir. Bu normallaşdırma metodu 
məhsul yaradılması və ayrıca texnoloji əməliyyatların həyata keçirilməsində lazımi əmək və 
material xərclərinin obyektiv norma və normativlərinin təyin edilməsi üçündür. 
Təcrübi metod müşahidə, ölçü, təcrübə, tədqiqat əsasında yaradılan normaları əhatə edir. 
Bu metod hesablama analitik metodla normativlərin təyinatı zamanı yaranmış çətinliklərdə 
istifadə olunur. 
Hesabat statistik metod normallaşma kimi statistik, mühasibat və operativ istehsalat 
hesabatlarının əsasında keçmiş dövrlərin faktiki əmək və material hesabatları əsasında müəyyən 
olunur. Bu metod təcrübi metod kimi müəyyən nöqsanlara malikdir. 
Kombinasiyalı metod-əvvəl sadalanan metodların eyni zamanda tətbiqi ilə şərtlidir. 
Dövriyyə vəsaitlərinin əlahiddə normativ elementi planlaşdırmada aşağıdakı düstur üzrə 
hesablanır. 
 
 
N-xüsüsi vəsaitlərin normativi; 
D-təsbit edilmiş mərhələdə müvafiq elementin dövriyyəsi; 
M-mərhələnin davamlılığı; 
Ne-dövriyyə vəsaitinin müvafiq elementinin ehtiyat norması. 
 
Bununla belə, kommulyativ normativ xüsüsi normativlərin toplanması yolu ilə təyin edilir 
еNM
DN ⋅=
 
 
111
və pul formasında ifadəsini tapır. 
Əsas material, xammal, alınmış yarımfabrikatları üzrə dövriyyə vəsaitlərinin normativi bir 
orta günlük ehtiyac norması əsasında hesablanır. Dövriyyə vəsaitlərinin eynicinsli materialların 
qrupları cari, sığorta, nəqliyyat, texnoloji və hazırlanan ehtiyatlar üzrə təsnif edilir. Cari əsas, 
cari ehtiyatın 50%-i miqdarında sığorta, istehlakçıdan uzaq məntəqələrdə sənəd dövriyyəsi ilə 
yük dövriyyəsinin uzlaşması konteksində nəqliyyat, material və xammalın zəruri emalı nəzərdə 
tutulan şəraitdə texnoloji, qəbul, çeşidləmə, qablaşdırma posedurları ilə əlaqədar hazırlanmış 
ehtiyatlar normallaşdırılır. 
Material istehsal ehtiyatları dövriyyə aktivlərinin daha likvid maddələrindəndir. Bu 
maddənin təhlili səmərəli maliyyə menecmentində mühüm əhəmiyyət kəsb edir. Material istehsal 
ehtiyatları hesabatda maya dəyəri və bazar qiyməti ilə dəyərləndirilir. Qəbul olunmuş standarta 
uyğun olaraq bazar qiymətləndirilməsində alış xərclərini ifadə edən maya dəyəri qəbul olunur. 
Bu xərclər əmtəələrin qiymət meylindən asılı olaraq dəyişir. Böyük miqdarlı ehtiyatlarda 
əmtəələrin faktiki maya dəyərinin təyinatı çətinlik törədir. Bu bəzi əmtəələrin emal, digərlərinin 
isə anbarlarda olması ilə bağlıdır. Problemin həllində istisnalar tətbiq edilir. Bunun üçün 
aşağıdakı metodlardan istifadə olunur: 
 hər bir məhsul vahidinin alış maya dəyəri ilə; 
 orta maya dəyəri ilə; 
 vaxt üzrə ilkin alınmış maya dəyəri-FİFO (first-in-first-out, FIFO); 
 vaxta görə sonuncu maya dəyərinə görə-LİFO (last-in-first-out, LIFO). 
FİFO-ya görə ehtiyatların qiymətləndirilməsi aşağıdakı düstür vasitəsi ilə aparılır. 
 
P=H+P-K 
 
R-məsrəf olunmuş materialların dəyəri; 
N-mərhələnin əvvəlinə olan material qalığı; 
P-mərhələ müddətində daxil olmuş materialların dəyəri; 
K-materialların mərhələnin sonuna qalığı. 
 
FİFO-dan fərqli olaraq LİFO metodunda maya dəyərində istehsala zaman etibarı ilə sonda 
daxil olan ehtiyatlar öncə qiymətləndirilir. Müəyyən sahibkar təbəqə LİFO metoduna skeptik 
yanaşırlar. Bu da bir tərəfdən yüksələn mənfəət mülahizələri ilə arqumentləşdirilir. 
Dövriyyə vəsaitlərinin normaallaşdırılması ümumi hərj maddələrinin kvotalaşdırılmasının 
əksər mühüm hissəsini təşkil edir. Xərc maddələri əmək haqqının optimal təyinatı əsas 
vəsaitlərin amortizasiyası recimi və digər xərclərin normalarından aslı olur. Bütün bu 
komponentlər istehsal məhsulunun bizim tədqiqat obyektində isə neftin maya dəyərinin 
təyinatında mühüm əhəmiyyət kəsb edir. Quruda neftqazçıxarma kompleksində məhsulun maya 
dəyəri praktiki olaraq prioritet olmasa da məsələyə iqtisadçılar sayğlı yanaşma nümayiş 
etdirirlər. Plan təsərrüfatının öncül səciyyəviliyi çox zaman iqtisadi primatı arxacərgəyə 
yuvarlaqlandırır. Planlaşdırmada xərc komponentləri deyil, təchizat normativləri əsas götrülür. 
Tədqiqat prosesində istehsal xərclərinin normallaşdırılması probleminin qabardılması da 
praktiki reallıqlardan irəli gəlir. Quruda neftqazçıxarma kompleksində bazar münasibətləri 
dərinləşdikcə rentabellik primatı kəmiyyət-həcm primatını üstələyəcəkdir. Öndə təşkilatı daha 
çox kommersiya maraqları əhatə edəcək hər bir istehsal komponentinin kvota və limitləri 
normallaşdırma süzgəcindən təkrar-təkrar geçiriləcəkdir. 
 
 
 
 
 
 
 
 
 
112
7.3. Xərclərin genetik təhlili 
 
Azərbycanın neft-qaz sənayesinin inkişaf dövrünün əksər hissəsinin Moskva tərəfindən 
idarə edilən, onun qanunları ilə sistemləşən, sabitlik və tərəqqi tapan mühitdə formalaşması 
məlumdur. Nəhəng dövlətin müvafiq sahəyə nəzarət edən mərkəzi icra hakimiyyət orqanı bütün 
ittifaqın neft-qaz sənayesi, o cümlədən, Azərbaycan üçün də müvafiq normativ-hüquqi aktlar, 
standartlar, texniki-iqtisadi göstəricilər işləyib hazırlamışdır. Sovet neft sənayesinin ilkin 
çağlarında neftqazçıxarmanın coğrafi yerləşməsi əsas cənub-qərb hissədə əhatə olunmuşdur. 
Ötən əsrin ortalarına qədər bu düzüm demək olar ki, ənənəvi ərazi bölgüsünü qoruyub 
saxlamışdır. II Cahan savaşı sona yetdikdən sonra yüksələn tələblər fonunda yeni iri neft 
rayonlarının təzahürü, neft-qaz resurslarının ölkənin ixracat potensialında artan qüdrəti bu sahədə 
işlərin daha ciddi, elmi professional məjraya düşməsinə geniş imkanlar açmışdır. Artıq 1950-ci 
illərdə ittifaqda neft-qaz hasil edən 22 İB fəaliyyət göstərirdi. 1960-cı illərdə ehtiyat və hasilat 
nisbətlərinə baxmayaraq Moldova, Ermənistan, Baltik respublikaları istisna olmaqla bütün 
müttəfiq respublikalarda neft-qaz hasilatı intişar tapmışdı. 
Neft-qaz sənayesinin iqtisadiyyatı və idarə edilməsinin elmi təşkilini Ümumittifaq Neft-
Qaz Sənayesi Elmi Tədqiqat İnstitutu reallaşdıraraq, müvafiq İB-lər üzrə dinamikanı əks etdirən 
nəşrlər buraxırdı. İnstitutun tərtib etdiyi dövri statistik məlumat kitabçalarında neft-qaz 
sənayesini əhatə edən dəyərli faktiki məlumatlar geniş təhlil işinin aparılması üçün xeyli effektli 
idi. Mövcud məlumatlara nəzər yetirdikdə belə bir aydınlıq diqqətə gəlir ki, ittifaqın tarixi 
ərzində xam neftin maya dəyəri digər təbii mineral yanacaq növlərindən hətta daş kömürdən də 
yüksək olmuşdur. Ölkədə neft hasil edən İB-lərin texniki-iqtisadi göstəricilərinin dinamikasına 
nəzər yetirdikdə, belə hal müşahidə edilir ki, yeni neft rayonlarının kəşfi ərəfəsində «Azneft» İB-
də istehsal xərcləri artımla müşayiət olunmuşdur. Şübhəsiz ki, bu hal respublikanın quru 
yataqlarının yaş müddəti, burada aparılan qeyri-elmi, ekstensiv istismar metodlarının nəticələri 
ilə də əlaqələndirilsə də, digər iqtisadi amillər də yaddan çıxarılmamalıdır. Kəşf olunmuş yeni 
yataqların mənimsənilməsi isə təcrübəyə istinad edilərək, daha səmərəli formada 
layihələşdirilmiş və həyata keçirilmişdir. Bu amili yeganə hesab etməsək də, 1965-1990-cı 
illərdə «Azneft» İB-də istehsal xərclərini müasirləri və müttəfiqləri olan digər istehsal 
təşkilatlarından yüksək olması faktiki gerçəklikdir. Diqqətə gətirilən illər ərzində «Azneft» İB 
hasilat göstəricisinə görə, yaxşı mövqedə dayanmasına baxmayaraq, 1 ton neftin maya dəyəri, 
əmək məhsuldarlığı, fondtutumu, fondverimi mənfəət, rentabellik göstəricilərinə görə 
autsayderlər qrupunda, ayrı-ayrı elementlər üzrə isə sonuncu yerdə qərar tutmuşdur. Hətta orta 
əmək haqqı göstəricisi bu İB-də ən aşağı olmuşdur. Qeyd edilənlərin daha dərin genetik təhlilini 
aparmaq üçün 1970-ci ildə ittifaqın neft hasilatını həyata keçirən 8 İB-lərində müvafiq 
göstəriciləri əks etdirən aşağıdakı Cədvəl təqdim edilmişdir. Təqdim olunan Cədvəldə İB-lərin 
köhnəliyi, məhsuldarlığı, daha çətin iqlim şəraitində fəaliyyət göstərməsi seçimə məruz 
qalmışdır. 
Cədvəl 14 
1970-ci ildə SSRİ-də 8 neft-qaz hasil edən istehsalat birliklərində 
əsas iqtisadi göstəricilər 
 
Istehsalat 
birlikləri 
Hasilata 
başla-
dığı 
tarix 
(il) 
İşçilərin 
sayı 
(nəfər) 
Hasilat 
(min ton) 
1 ton 
neftin 
maya 
dəyəri 
(rub-qəp) 
Orta 
əmək 
haqqı 
(rub) 
Renta-
bellik 
% 
Əmək 
məhsul-
darlığı 
(ton) 
Fond 
tutu-mu 
% 
Fond 
verimi 
% 
 
SSRİ 1872 584605 352574 4-28 150,3 27,9 3552 63,7 523,9 
Azneft 1872 50302 7287 18-56 133,3 3,5 420 42,4 123,2 
Xəzərdənizneft 1950 26293 12900 6-52 169,8 11,8 2695 76,5 319,0 
Qroznıneft 1872 18185 20274 2-84 130,2 62,6 5446 63,2 881,7 
Krasnodarneft 1872 19503 5323 7-39 126,2 16,7 1877 73,3 2530 
Tümenneftqaz 1964 28292 31416 3-63 260,9 52,13 9613 118,3 818,9 
 
 
113
Tatneft 1945 45782 100351 2-70 138,2 34,6 6718 86,3 840,5 
Manqışlaqneft 1965 8067 10429 4-20 216,4 41,5 7443 95,2 822,9 
Saxalinneft 1929 19503 2472 16-61 262,6 6,7 1201 60,7 189,5 
 
Cədvəldən göründüyü kimi, «Azneft» İB-də maya dəyəri, rentabellik, fondverimi, 
fondtutumu ittifaq göstəricilərinə nisbətdə xeyli kiçik və bəzi göstəricilər hətta mürəkkəb istehsal 
şəraitində fəaliyyət göstərən Uzaq Şərqdəki «Saxalinneft»dən də aşağıdır. Bu prizmadan 
«Xəzərdənizneftqaz» İB-nin də vəziyyəti yaxşı formada görünmür. Məhsulun maya dəyərində 
digər bir faktı isə tərtib edilmiş Cədvəldən sual doğurucu məzmunda görmək mümkündür. 
Əcəba, necə olur ki, bizimlə neft hasilatının təminatına eyni vaxtda başlayan Qroznı və 
Krasnodar istehsal birliklərində texniki iqtisadi göstəricilər, xüsusən də rentabellik, maya dəyəri 
Azərbaycanla müqayisədə daha yaxşı mövqeydədir. Burada  digər bir fakt da ondan ibarətdir ki, 
Krasnodar və Qroznı İB-lərdə işçi sayı az, hasilat isə «Azneft» İB-dən yüksəkdir. Bunu heç də 
dağ-mədən şəraiti, geoloji düzüm faktorları, məxsusi texnoloji çətinliklər, respublikadakı 
məşğulluq amili ilə izah etmək olmaz. Görünür, yaranmış ənənəyə uyğun olaraq burada iş yerləri 
ixtisarının aparılması məqsədəmüvafiq hesab edilməmişdir. Azərbaycanın neftqazçıxarma 
kompleksində hasilatın rentabelliyini pozan təkcə işçi sayının hasilat miqdarına uyğun 
gəlməməsi faktoru olmamışdır. Burada amortizasiya xərcləri ümumittifaq göstəricisindən 3-5 
dəfə, təmir xərcləri 10 dəfə, layverimini artıran xərclər 2 dəfə, mədən xərcləri 5 dəfə  yüksək 
olmuşdur. Hasilat üzrə istehsalat xərclərinin strukturuna diqqət yetirdikdə görərik ki, «Azneft» 
İB-də 1970-ci ildə xərclər komponentinin heç bir maddəsi ittifaq göstəricisinə müvafiq deyildir. 
Bu illərdə nisbətən yaxşı vəziyyətdə olan «Xəzərdənizneftqaz» İB-də istehsal xərcləri ittifaq 
göstəricilərinə müəyyən qədər yaxınlığı hətta təmir xərcləri üstünlüyü də müşahidə olunur. Qeyd 
etdiklərimizin daha əyani müqayisəsi aşağıdakı Cədvəldə verilmişdir. 
Cədvəl 15 
1970-ci ildə «Azneft», «Xəzərdənizneftqaz» istehsalat birliklərində xərclərinin strukturu  
(ittifaq kontekstində müqayisədə) 
 
SSRİ Azneft Xəzərdənizneftqaz
Xərc maddələri Bütün 
hasilat 
(min rub.) 
1 ton 
üçün 
(rub-qəp.) 
Bütün 
hasilat 
(min rub.) 
1 ton 
üçün 
(rub-qəp.) 
Bütün 
hasilat 
(min rub.) 
1 ton 
üçün 
(rub-qəp.) 
 
Enerji xərcləri 74960 0-20 24590 2-85 4968 0-32 
Əmək haqqı və sosial sığortaya 
ayırmalar 38425 0-10 6227 0-72 2129 0-13 
Amortizasiya. quyular üzrə ƏİF-lər 323519 0-86 35779 4-15 22084 1-40 
Digər əsas vəsaitlər 15296 0-30 14857 1-72 22145 1-40 
Əsas vəsaitlərin cari təmiri, yeraltı 
quyu avadanlıqları 74473 0-20 20206 2-34 2728 0-17 
Yerüstü avadanlıqlar 21217 0-06 2079 0-24 1623 0-10 
Layverimini artırılması 16369 0-43 6884 0-80 6562 0-42 
Neftin demulsiyasiyası 70314 0-19 3151 0-37 1249 0-08 
Neftin nəqli və saxlanması 71038 0-19 6303 0-73 2890 0-18 
Qazın yığımı və nəqli 36695 0-10 5566 0-64 2110 0-13 
Sex xərcləri 90296 0-24 8122 0-94 4600 0-29 
Ümummədən xərcləri 135092 0-36 13912 1-61 9536 0-61 
Qazma təşkilatlarından alınmış 
neftin ödəniş xərcləri 12 0-00 - - - - 
Neft-qaz  hasilatının mədən xərcləri 1215206 3-23 147676 17-11 82624 5-23 
Əmtəəlik məhsulun mədən xərcləri 1195013 3-22 145057 17-11 81696 5-23 
Qeyri-istehsal xərcləri 396662 1-07 12292 1-45 20176 1-29 
O cümlədən, geoloji-kəşfiyyata 
ayırmalar 357970 0-97 9742 1-15 17953 1-15 
 
 
114
Əmtəəlik məhsulun tam maya dəyəri 
plan üzrə 1584501 4-33 156065 19-00 100510 6-57 
Faktiki 1591675 4-29 157340 18-56 101872 6-52 
 
Cədvəldən göründüyü kimi, Azərbaycanın quru ərazilərində hasilatla dəniz sektorundakı 
hasilatın xərc sferaları müxtəlifdir. Dənizdə ümumittifaq göstəricilərinə yaxınlılıq baxımdan 
oxşarlıqlar yetərincədir. 
Hələ 1960-1970-ci illərdə Xəzərdə, xüsusən də onun Azərbaycan sektorunda iri 
karbohidrogen yataqlarının mövcudluğu aşkar fakt idi. Texniki-iqtisadi əsaslandırmaya görə, bu 
yataqların işlənməsi zamanın imkanları çərçivəsində rentabelsiz hesab edilirdi. Daha ucuz 
istehsal xərcləri ilə Qərbi Sibirin böyük neft yataqlarının istismarı ölkənin tələblərinə və strateji 
məqsədlərə müvafiq idi. Artan neft ixracatından daxil olan gəlirlər sosial vəziyyətinin 
sabitləşməsinə və normallaşmasına, hərbi qüdrətin artırılmasına yönəldilirdi. Respublikada 
yataqların istismarından əldə edilən gəlir də bu baxımdan böyük proporsiyalarla ittifaq 
xəzinəsinə daşınırdı. Bu illərdə Azərbaycanın quru sahələrində mövcud yataqlardan ehtiyatların 
yarıdan çoxu artıq hasil edilmişdi. Qalıq ehtiyatlarının çıxarılmasında isə yeni texnoloji yanaşma 
prinsiplərini, istehsal prosesində köklü dəyişiklikləri şərtləndirən sərt texniki-iqtisadi islahatlar 
prosesini diqtə edirdi. Burada geniş islahatlar, struktur dəyişiklikləri, elmi-texniki nailiyyətlərin 
genişləndirilməsinin zəruri tətbiqini hasilat sabitliyi, plan tapşırıqlarının yerinə yetirilməsi tələbi 
əvəzləyirdi. Bunun müqabilində «Azneft» İB-də hasilat əvvəlcədən qeyri-rentabelli 
planlaşdırılır, istehsal xərclərində ehtimal olunan kəsir dotasiya formasında sabitləşmə 
fondundan kompensasiya edilirdi. Respublikanın özünün xarici bazarlarda müstəqil çıxış 
imkanları olmadığından mərkəzləşdirilmiş qaydada bizim neftin satışından əldə edilən valyuta 
gəlirinin konkret miqdarı haqqında məlumatlar da verilmirdi. Şübhəsiz ki, neftin xarici 
bazarlarda satışı respublika pereqativində olsaydı, yüksək keyfiyyəti ilə seçilən Azərbaycan 
neftinin hasilatında rentabelli təminat yaradıla bilərdi. Qeyd etmək lazımdır ki, ittifaq tərəfindən 
planlaşdırılan əsas texniki-iqtisadi göstəricilər respublika tərəfindən yerinə yetirilirdi, hətta cüzi 
də olsa, məhsulun faktiki maya dəyəri onun plan dəyərindən aşağı olmaqla təmin olunurdu. Belə 
praktikanı iqtisadi mahiyyətcə məqbul hesab etmək olmazdı. Bununla belə, neftin maya dəyəri 
prosesində İB-dəki münasibət də təsirini göstərirdi. Zənnimizcə, neft işi ilə məşğul olanlar ondan 
milli mənafelərə uyğun, daha dolğun istifadə etməyi bacarmalı idi. 
Azərbaycanda sovet hakimiyyətinin ilk illərində milli mənafe aspektində müvafiq fəallıq və 
fəaliyyət mövcudluğu nəzərə çarpmışdır. Sonrakı illərdə obyektiv gerçəkliklər, neft işinin daha 
çox mərkəzi hökumətin idarəçiliyinə keçməsinə zəmin olmuşdur. Lakin vurğulamaq lazımdır ki, 
ittifaqın Azərbaycan neftindən doyum mərhələsinə keçdiyi zamanlarda daxildən neft işinin milli 
mənafelərinə uyğun səfərbər edilməsinə imkanlar xeyli artmışdır. 
İttifaqın dağılması ərəfəsində yenidənqurma epopeyasında təsərrüfatda yeni iqtisadi 
mexanizmdə geniş xarakter aldığı məqamlarda neft-qaz istehsal edən istehsalat birliklərinin tam 
təsərrüfat hesabına keçməsinə qərar verilmişdir. Prosesin fövqündə insan faktorunu hərtərəfli 
aktivləşdirmək, inzibati üsullardan, iqtisadi metodlara, geniş demokratik idarəetməyə keçidini 
reallaşdırmaq dayanırdı. Yeni ideoloji məfkurədən, partiya qərarlarından qaynaqlanan bu ideya 
«Azneft» İB-ni 1988-ci ildən tam təsərrüfat hesabına və özünü maliyyələşdirməyə rəvac verdi. 
Belə iqtisadi mexanizmin tətbiqinə baxış ondan irəli gəlir ki, quruda neftqazçıxarma 
kompleksinə nəzarət edən «Azneft» İB-nin sələfi QNQÇİB özünün indiki fəaliyyət mənbəyini 
məhz bu prinsipin fraqmentlərindən almışdır. Lakin ittifaqın çökməsi, bazar iqtisadiyyatına keçid 
fikrimizcə dəyərli məzmuna malik olan bu idarəetmə prinsipinin reallaşmasına imkan 
verməmişdir. Bununla yanaşı, nəzərdən keçirilən idarəetmə sisteminin əsas cəhətləri, məzmun 
qayəsi digər formada kompleksdə saxlanmış və indinin özündə də birliyin istehsal prinsipinin 
aparıcı özəyini təşkil edir. 
Özünümaliyyələşdirmə yeni təsərrüfat üsulu istehsalın səmərəliliyinin intensivliyinin 
artırılmasını, demokratik idarəetmənin təminatını, bununla yanaşı birliyin sosial-iqtisadi 
 
 
115
inkişafını nəzərdə tutur. Tam təsərrüfat hesabı prinsipinə özünümaliyyələşdirmə, özünütəminat 
dövlət sifarişlərindən qaynaqlanan fəaliyyətin təzahürüdür. Buna görə də, sistemdə planlaşdırma 
obyekti nəzarət göstəriciləri ilə möhkəmləndirilir, iqtisadi normativlər və limitlərin 
məhdudluğundan ifadə olunur. Bir faktı da qeyd etmək lazımdır ki, yeni təsərrüfat sisteminə 
keçidlə əlaqədar «Azneft» İB-nin sonuncu nizamnaməsi birliyin rəhbərinin də seçim qaydasında 
vəzifə almasını nəzərdə tutmuşdur. Nə qədər demokratik olsa da, biz bu ideyanı indiki mərhələ 
üçün təqdirəlayiq hesab etmirik. Şübhəsiz ki, neft-qaz kompleksində səhmləşmə strategiyası 
reallaşdıqca səhmdarlar özləri üstün bildikləri rəhbəri seçəcəklər. Lakin səhmləşməyə keçid üçün 
hələ ki, bütün detallar tam hazırlanmamışdır. 
1988-ci ildə tam təsərrüfat hesabı tətbiq ediləndə «Azneft» İB-də neft hasilatı 3,7 milyon 
ton, qaz hasilatı isə 550 milyon kubmetr planlaşdırılmışdır ki, bu da 2000-ci ilin müvafiq 
göstəricilərindən orta hesabla 2,4 dəfə yüksək, qazma üzrə planlaşdırılma isə müqayisədə 10 
dəfələrlə azalan fərq nisbətindədir. Qeyd etmək lazımdır ki, təsərrüfat hesablı sistem 
fondyaratma prinsipini rəhbər tutaraq əsasən istehsalın inkişafı, sosial inkişaf və maddi 
mükafatlandırma fondlarında ehtiva olunurdu ki, bu da indiki maliyyə planlaşdırılmasında 
nəzərdə tutulmamışdır. Geniş borclar şəbəkəsi pul dövriyyəsindəki gərginliklər müvafiq 
fondların tətbiqinə imkan vermir. Bu da öz növbəsində amortizasiya ayırmalarının, mənfəətin 
sərbəst qalığının istifadəsində proporsional normativ bölgünü təjrid edir. Müvafiq gəlir 
mənbələrindən istifadə strateji planlarda deyil, operativ tələblərdə təzahür tapır. Məhsulun maya 
dəyərində xərclərin ayrı-ayrı maddələr üzrə, həm də sahələr üzrə bölgüsü heç bir elmi 
əsaslandırılmış normativ və limitlərə istinad etmir. İndiki tənzimlənməyən liberal qiymətlər 
kəhkəşanında istehsal fondları və ehtiyatları üzrə xərclər xeyli yüksəlmiş, əməyin elmi təşkili və 
normallaşdırılması ənənəsi pozulmuş, uzun müddət orta hesabla maya dəyərinin 14-16%-ni 
təşkil edən əmək haqqı xərcləri isə 1%-dən az həddə enmiş, təchizat prosesində sertifikatlı 
əmtəənin deyil, pərakəndə ticarət məhsuluna edilən seçim xərc komponentlərinə yeni standartlar 
gətirmişdir. İstismarın şəraitinin mürəkkəbləşməsi hasilatda əlavə xərclərin yaranmasına səbəb 
olmuşdur. Təminatın pisləşməsi, əsas mal və materialların respublikaya kənardan gətirilməsinin 
artımı, rentabelliyin iflas hədliliyi maliyyə imkanları və ödənişqabiliyyətinin məhdudluğu da 
inkişafa təsir edir. Xarici investisiyalarsız inkişaf mümkün deyildir kimi şüarlar köhnə yataqların 
istismarında elmə məlum olmayan, heç bir təcrübi faktora, standarta sığınmayan yeni 
«işgüzarlığı» möhkəmləndirir. Nəzarətin qeyri-qənaətbəxş səviyyəsi, kənar rəsmi 
tənzimləyicilərin yerli aparatın mövqeyi ilə razılaşma səmimiyyəti, yüksəlişə çıxışın ölkə 
sərhədlərindən kənardakı investorlara bağlanması strateqlərin də müvafiq orentasiyaya meylini 
artırır. 
Bizimlə eyni hasilat tarixinə müvafiq olan ABŞ-da vətənpərvər mütəxəssislərin səyi ilə 
minlərlə istismardan çıxmış azdebitli quyu yenidən fəaliyyətə qaytarılmışdır. Səmərələşdirici 
təkliflərlə çıxış edən, yeni metodları tətbiq etmək imkanında olan mütəxəssis, mühəndis sayını 
respublikamızda keyfiyyət və kəmiyyətcə yetərli hesab etmək olar. Təşəbbüsləri qədərincə 
qiymətləndirmək, müvafiq proqramlar əsasında daxili imkanların, yerli mütəxəssislərin 
potensialını bir daha araşdırmaqla cəsarətli qərarlar verilməlidir. 
Tarixi gerçəklik elə formalaşmışdır ki, vətənimizdə təşəkkül tapan neft-qaz hasilatı sənaye 
xarakteri aldığı məqamlarda Azərbaycan beynəlxalq hüququn subyekti kimi müstəqil statusa 
malik olmamışdır. ADR dövləti istisna olmaqla ikiəsrlik tarix ərzində onun neft-qaz sənayesi 
imperiya tərəfindən idarəçiliyə məruz qalmışdır. Neft daha çox əhəmiyyət kəsb etdikcə, ona olan 
maraq bütün digər iqtisadi parametrlərə üstün gələrək mühüm strateji məzmun almışdır. 
Azərbaycan neftinin XX əsrin əvvəllərində dünya bazarına meydan oxuması, Sovetlər İttifaqının 
iqtisadiyyatının möhkəmləndirilməsi, Qızıl Ordunun qələbələrinin təmin edilməsi məlum tarixi 
reallıqdır. Şübhəsiz ki, sonrakı inkişaf mərhələsində qüdrətli dövlətin tələbləri artmış, onun 
iqtisadiyyatı daha irimiqyaslı neft-qaz resurslarına ehtiyacda bulunmuşdur. Sürətlənən axtarış-
kəşfiyyat işləri ittifaqın şərqində nəhəng perspektivli yataqların aşkarlanmasını təmin etmişdir. 
Əsas diqqət və güclü kapital qoyuluşları da bu yeni yataqların mənimsənilməsinə yönəlmişdir. 
 
 
116
Bu prosesi tamamilə təbii hesab etmək olar. Məhz bu ərəfədə Azərbaycanın istismarda olan 
yataqlarında ehtiyatların yarıdan çoxu çıxarılmış, fontan üsullu hasilat arxada qalmışdır. Sulaşan, 
enerjisi tükənən laylarda hasilat isə əlavə xərclər tələb etməkdə idi. İlbəil enməyə məruz qalan 
hasilat bir tərəfdən 50 min işçini əhatə edən kompleksin məşğulluq vəziyyətində əks olunur, 
digər tərəfdən istismar xərclərini artırırdı. Mərkəzi hökumətdə yaxşı dərk olunurdu ki, 
Azərbaycanın qurudakı neft sənayesində irimiqyaslı kapital qoyuluşlarının yönəldilməsinin 
perspektivi azdır. Ucuz maya dəyərli, geniş potensial imkanlı Volqaboyunun, Sibirin ehtiyatları 
müqabilində Azərbaycanın neft-qaz resurslarının ölçüləri kiçik və cüzi görünürdü. İttifaq 
hökuməti hasilatın enmə tendensiyasını mülayimləşdirmək, neftin maya dəyərinin aşağı 
salınmasına nail olmaq, məşğulluğa xələl gətirməmək, neftçilərin sosial vəziyyətini 
yaxşılaşdırmaq mövqeyini saxlamaqda idi. Bu illərdə SSRİ Neft Sənayesi Nazirliyinin 
Azərbaycan Respublikasında neft-qaz hasilatının sabitləşdirmək haqqında çoxsaylı direktivlərinə 
qərar və təlimatlarına nəzər yetirdikdə bir həqiqəti anlamaq olur ki, milli neft sənayesiz daim 
mərkəzi hökumətin xüsusi diqqət və nəzarətində olmuşdur. Ona görə də, Moskvanın 
Azərbaycanın neft-qaz sənayesində son dərəcə laqeyd münasibət göstərməsini əsaslandırmaq 
mümkün deyildir. Fakt isə ondan ibarətdir ki, digər neft-qaz rayonlarında nəhəng yataqların kəşfi 
və mənimsənilməsi qüdrətli dövlətin strateji mənafelərinə tamlıqla cavab verirdi. Bu konteksdə 
isə respublikanın neft-qaz sənayesinə münasibəti arxa planda, ikinci dərəcəli münasibət kimi 
qiymətləndirmək olar. Mərkəzi hökumət Azərbaycan iqtisadiyyatının mühüm tərkib hissəsi olan 
neft-qaz sənayesində tənəzzüllü meylləri, məşğulluğu, iqtisadiyyatın digər sahələrini inkişafa 
yönəltməklə kompensasiya edirdi. Artıq 1960-1970-ci illərdə Azərbaycanın sənaye quruluşunda 
neft-qaz sənayesi əlahiddə mövqeyini itirmiş, iqtisadiyyat diversifikasiyaya uğramış geniş 
assortimentli məhsullar istehsal edən çeşidli sahələrə bölünmüşdü. Neft-qaz sənayesinin idarə 
edilməsi isə daha çox milli kadrların sərəncamına keçmişdir. Respublika hökuməti bu illərdə 
ittifaq qarşısında neft-qaz sənayesi ilə bağlı olmayan sahələr üzrə öhdəliklər götürməyə, raportlar 
verməyə meylli idi. Partiya-təsərrüfat orqanlarında illərcə formalaşmış kadr potensialını, obrazlı 
deylimdə neftçi şinelindən çıxmış rəhbər işçiləri digər ixtisas sahələrinin mütəxəssisləri əvəz 
edirdi. Məhz yerli hökumət strukturlarında vətənpərvər neftçi mütəxəssislərin azalması neft 
təşkilatları ilə hökumət orqanları arasında operativ əlaqələrin zəifləməsinə rəvac verirdi. Bu 
zamanlarda neftçilər arasında belə bir fikir formalaşmışdı: «Mərkəzi Komitədə bizim adamımız, 
neftçi-katib olmadığından bizim problemlər həllini tapmayacaqdır». Qeyd etdiklərimizə 
istinadən belə nəticə əldə edilir ki, Azərbaycanın neft-qaz sənayesində mövcud tənəzzüllü 
meylləri son qətiyyətlə ittifaq hökumətinin laqeyd münasibətlərində aramaq ədalətsizlik olardı. 
Azərbaycan neftinin tarixi ilə dərindən məşğul olanlar müvafiq istiqamətdə geniş tədqiqat, 
araşdırma aparmaqla neft-qaz sənayesində laqeyd münasibətin mərkəzdən və ya yerli 
hökumətdən gəldiyini yəqin ki, daha elmi əsaslarla aydınlaşdıracaqlar. İttifaq Neft Nazirliyinin 
Azərbaycanla bağlı idarəetmə sənədləri ilə tanışlıq müəyyən etmişdir ki, iqtisadi 
transformasiyanın bütün mərhələlərində respublikanın neft-qaz sənayesinin dirçəlişinə münasibət 
əsasən müsbət meylli aspektdə olmuşdur.  
 
 
7.4. İstehsal xərclərinə təsərrüfatin səmərəli təşkilinin təsir effekti 
 
Köhnə yataqlarda sabitliyin saxlanılması totalitar sistemdə olduğu kimi, yenə də plan 
tapşırıqlarının yerinə yetirilməsinə səfərbərliklə fərqlənir. Rentabellik göstəricilərini nəzərə 
alınmadan, nəyin bahasına olursa-olsun plan tapşırıqlarının yerinə yetirilməsi ön nöqtədə 
dayanır. Mühafizəkarlıq meylləri, sahədə əsaslı islahatlara cəhd və niyyətlərin zəifliyi öz mənfi 
təsirini göstərməkdədir. Şübhəsiz ki, hasilatı bu sayaq sabit saxlamaq istehsal xərclərinin böyük 
artımı hesabına başa gəlir. 
Quruda neftqazçıxarma kompleksində istehsal xərclərinin təhlilində mühüm təsərrüfat 
əməliyyatları olan quyuların yeraltı və əsaslı təmirlərinin səmərəli təşkili xüsusi qayğı recimi 
 
 
117
tələb edir. Təmirlərin mövcud normativlərə uyğun olaraq keyfiyyətli aparılması iqtisadi 
əhəmiyyət kəsb edən məsələlərdəndir. Quyuların strukturu yaş və digər istismar kateqoriyaları 
burada öz təsirini göstərdiyindən problemin həllində heç də bütün neftqazçıxarma müəssisələri 
üçün ümumi olan xərclər smetası təşkil etmək zərurətləri yoxdur. İstehsalı təhlil etdiyimiz başqa 
sahələrində olduğu kimi, yeraltı və əsaslı təmir sferasında da artım meylləri özünü göstərir. 
Amortizasiyon müddətin təbii bitməsi ilə yanaşı fikrimizcə ümümi təsərrüfat quruculuğu 
tendensiyasından irəli gələn faktorlar burada daha çox özünü biruzə verir. 
Aşağıda QNQÇİB-nin aparıcı neftqazçıxarma müəssisələrində 1999-2000-ci illəri əhatə 
edən quyuların yeraltı və əsaslı təmirini iqtisadi açıqlandıran Cədvələr verilmişdir. 
Cədvəl 16 
QNQÇİB-də quyuların yeraltı təmir xərcləri 
(1999-2000-ci illər) 
(min manatla) 
1999-cu il 2000-ci il 
NQÇİ-lər 
Xərclər Təmirin sayı 
Təmirin 
dəyəri Xərclər 
Təmirin 
sayı 
Təmirin 
dəyəri 
 
Balaxanıneft 6444311 12325 522,9 8097030 12764 634,4 
Ə.Əmirov adına 2084504 4180 498,7 2490849 4568 545,3 
Bibiheybətneft 7340745 8621 851,5 7506736 9038 830,6 
Binəqədineft 4473305 6225 718,6 6054360 7107 851,9 
Suraxanıneft 3202741 6031 531,0 5066834 6782 747,1 
H.Z.Tağıyev adına 3610313 1927 1873,5 4818631 1872 2574,1 
Siyəzənneft 3824516 6825 560,4 5088797 6903 737,2 
Cəmi NQÇİ-lər 30980435 46134 671,5 39123237 49034 797,9 
 
 
Cədvəl17 
QNQÇİB-də quyuların əsaslı təmir xərcləri  
(1999-2000-ci illər) 
(min manatla) 
1999-cu il 2000-ci il 
NQÇİ-lər 
Xərclər Təmirin sayı 
Təmirin 
dəyəri Xərclər 
Təmirin 
sayı 
Təmirin 
dəyəri 
Balaxanıneft 3558865 310 11480,2 4699050 255 18427,6 
Ə.Əmirov adına 3265307 156 20931,5 4527078 150 30180,5 
Bibiheybətneft 4205369 326 12899,9 5612274 277 20260,9 
Binəqədineft 3425692 113 30315,9 2294476 152 15095,2 
Suraxanıneft 5656644 141 40118,0 7557918 121 62462,1 
H.Z.Tağıyev adına 5009519 154 32529,3 7275665 155 46939,8 
Siyəzənneft 421767 52 8110,9 528161 41 12882,0 
Cəmi NQÇİ-lər 25543163 1257 20401,9 32494622 1151 28231,6 
 
Cədvəl № 16 və 17-dən aydın görünür ki, quyuların yeraltı və əsaslı təmir xərclər artmaya 
meyllidir. İqtisadi dissonans yaradan fakt isə təmir sayının artmadığı halda onun dəyərinin 
yüksəlməsi ilə bağlıdır. Bu göstərici əsaslı təmirdə bütün QNQÇİB-yə aiddir. Ümumiyyətlə, 
əsaslı təmir xərclərinin dəyər artımı diqqətə çəkilən iki il ərzində olduqca dərin fərqlidir. Yeraltı 
təmirin əsaslı təmirdən mahiyyət fərqinə baxmayaraq müəyən NQÇİ-lərdə burada da heyrət 
gətirəcək məqamlar çoxdur. Müqayisə edilən illər ərzində manatın sabitliyinin qorunduğu və 
dayanaqlı olduğu şəraitdə, inflyasiya faizinin nəzərə çarpmadığı məqamda H.Z.Tağıyev adına 
NQÇİ-də yeraltı təmir miqdarının 55 say azalmasına baxmayaraq, təmir xərclərinin 33,6% 
artması diqqəti cəlb edir. Əsaslı təmirdə isə belə hal Binəqədineft NQÇİ istisna edilməklə 
hamıya şamil olunur. Əlbəttə, geniş təhlil üçün bu meydanda aramalı çeşidli faktlar tapmaq 
 
 
118
mümkündür. Lakin klassik bir məsəldə deyildiyi «bütün yollar Romaya aparır» timsalında 
burada da aparıcı faktor institusional təblüdat, strateji xətt və təcrübələndirilən iqtisadi anlamla 
bağlanır. 
Neftqazçıxarma sənayesində istehsal xərclərinin azaldılmasında hasilatın təmin edilməsi 
üsulları da əhəmiyyət kəsb edir. Əlbəttə, köhnə istismar sahəsi adlandırılan quruda 
neftqazçıxarma kompleksində ucuz fontan üsullu hasilat əksər artıq tarixə qovuşmuşdur. 
İstehsalatda ikinci-üçüncü hasilat üsullarının tətbiq sektoru genişlənmişdir. 
Aşağıda QNQÇİB-də hasil edilən neftin istismar usullarına görə, maya dəyərini xarakterizə 
edən Cədvəl verilmişdir. 
Cədvəl 18 
QNQÇİB-də müxtəlif istismar üsulları ilə çıxarılan neftin maya dəyəri  
(2000-ci il, manatla) 
 
NQÇİ-lər ŞDN EDN (EDDN) Kompressor Fontan 
Balaxanıneft NQÇİ 346095 321419 * 148084 
Ə.Əmirov adına NQÇİ 536327 375907 * 202074 
Bibiheybətneft NQÇİ 374205 303753 1085214 * 
Binəqədineft NQÇİ 491663 402623 996492 187601 
Suraxanıneft NQÇİ 599089 450474 746567 327737 
H.Z.Tağıyev adına NQÇİ 762371 290670 558848 * 
Siyəzənneft NQÇİ 582381 782825 * * 
QNQÇİB - cəmi 471673 365283 715682 211584 
 
Qeyd: * müvafiq üsullu hasilat aparılmır. 
 
Cədvələ diqqət yetirdikdə görürük ki, burada ən bahalı hasilat kompressor təsərrüfatı 
üzrədir. Bu da həmən təsərrüfatın daha çox material və enerji tutumluluğu və bir qədər də qeyri-
modern olması ilə əlaqələndirilir. Bibiheybətneft və H.Z.Tağıyev adına NQÇİ-lərdə, hətta 1980-
ci illərdə quraşdırılan müasir kompressor stansiyaları da qeyri səmərəli işləyərək yüksək xərc 
aparır. Burada hasil edilən neftin maya dəyəri artıq xeyli müddətdir ki, mövcud universal xərcləri 
aşır. Sual doğuracaq fakt ondan ibarətdir ki, belə olan təqdirdə kompressor üsullu hasilat 
texnologiyasından imtina etmək daha faydalı olmazdımı? Zahiri görünən bu özəllik heç də o, 
qədər də texniki məsələ deyildir. Burada geoloji faktor öndə gedir. Daha çox Buzovna, 
Bibiheybət, Binəqədi və Suraxanı mədənlərində enerji gücü tükənən laylardan neftin çıxarılması, 
prosesin ləngidilməsi quyuların qumlaşmasına rəvac verir. Sərəncamda olan digər üsullarla isə 
bu texniki baryeri aşmaq mümkün deyildir. Lakin buna baxmayaraq, neftçıxaranlar kompressor 
quyularında hasilatın maya dəyərini aşağı salacaq praktiki, taktiki tədbirləri həmişə alternativdə 
saxlamalıdırlar. 
Çıxarma üsulları ilə istehsal xərclərini təhlil edərkən yaddan çıxarmaq olmaz kı, məhz əsas 
energetik təsərrüfat mədən sahələrini əhatə edir. Elə bir quyu yoxdur ki, elektirik şəbəkəsindən 
qida almasın. Müasir hasilat məhz energetik təsərrüfatın yedəyində gedərək məhsul verir. Bu 
sahənin xüsüsi önəm daşıması elektrik enerjisinin neftqazçıxarmada tətbiq edildiyi erkən 
vaxtlardan belə onun stukturunda baş energetik şöbəsinin, xüsüsi əlahiddə sexlərin və 
mədənlərdə analoji xidmət təsərrüfatlarının yaradılması ilə müşayiət olunmuşdur. Yeni iqtisadi 
münasibətlərin quruculuq illərində bu təsərrüfat daha çox acılar yaşamışdır. Böyük İttifaq 
illərində heç zaman enerji verimi dayandırılmayan mədənlər indiki müəyyən elektirik qıtlığı 
vaxtında müvafiq təyinatlı enerjisi alınmasının fasiləsizlik recimini də dadmışlar.  
1 ton neft hasilatının QNQÇİB-də 1997-ci ildə 204,7; 1998-ci ildə 204,0; 1999-cu ildə 
196,8; 2000-ci ildə 193,2 kvt, 2001-ci ildə 179.5 kvt düşür. 
Aşağıda QNQÇİB-də son 15 il ərzində  elektrik enerjisi kəmiyyətinin neft-qazın istehsal 
həcmi ilə praktiki mütənasibliyini əks etdirən Cədvəl verilmişdir. 
 
 
 
119
Cədvəl 19 
1986-2001-ci illərdə QNQÇİB üzrə elektrik enerjisi ilə 
neft-qaz hasilatının dinamikası arasında əlaqə 
 
İllər 
İstifadə olunan 
elektrik enerjisi 
(min kv/saat) 
Neft hasilatı 
(min tonla) 
Qaz hasilatı 
(1000 m3 ) 
1986 1206124 3902 653,6 
1987 1154172 3734 610,4 
1988 1101531 3416 573,7 
1989 1036140 3023 512,5 
1990 910509 2582 400,4 
1991 859664 2249 287,7 
1992 797336 2009 238,3 
1993 765550 1983 238,1 
1994 638939 1790 235,2 
1995 525120 1624 236,7 
1996 519064 1575 239,0 
1997 460978 1563 254,5 
1998 488166 1555 251,3 
1999 432197 1526 243,0 
2000 426041 1510 231,2 
2001 414720 1596 241,5 
 
Təqdim edilən Cədvəldən təhlil üçün götrülən nümunələr sırasında hasil edilən neft və 
qazın bərabər ümumi toplumda beşillik mərhələdə elektrik enerjisinin məsrəfinə nisbəti maraq 
doğura bilər. Belə bir hesablamanı aparmaq üçün tərtib etdiyimiz aşağıdakı müvafiq düsturdan 
istifadə olunur: 
GN
EE m +
=
 
 
Em  elektrik enerjisinin məsrəf əmsalı; 
E  istifadə olunan elektrik enerjisi; 
N  neft hasilatı; 
G  qaz hasilatı. 
 
Müvafiq rəqəmləri dusturda ifadə etməklə 1986-ci ildə bu göstərici-əmsalın 246,8, 1991-ci 
ildə 338,9, 1996-cı ildə 286,1, 2001-ci ildə 225,7 təşkil etməsi nəzərə çarpır. Göründüyü kimi, 
son 10 ildə bu proporsiya dərinləşmişdir. Fakt onu göstərir ki, elektirik enerjisi təsərrüfatında 
qənaətçilik recimi, normativ və limit strategiyası qeyri-qənəatbəxş təşkil edilmişdir. 
Quruda neftqazçıxarma kompleksində istehsal xərclərinin aşağı salınmasında təsərrüfatın 
təşkili prinsipi xüsüsi önəm daşıyır. Hazırda yataqların köhnəliyini önə çıxartmaqla investisiya 
tələbini önə çəkmək iqtisadi düşüncədə o, qədər də məqbul sayılmır. Təsərrüfat rəhbəri hər hansı 
bir istehsal probleminin həllini yalnız dövriyyə vəsaitinin qıtlığında axtarırsa, bəs onda onun 
şəxsi keyfiyyəti nə ilə fərqlənir? Belə olan təqdirdə onun funksiyalarının yerinə yetrilməsi 
briqadirlərə də həvalə oluna bilər. Biz heç də kapital faktorunun istehsal artımında əhəmiyyətini 
azaltmırıq. Anlaşıqlı qəbul edilən bu gerçəklik heç də bütün problematik məsələlərin açarı 
deyildir. Təhlilinə cəhd etdiyimiz xərclər problemində yuxarıda göstərilən Cədvəllər ona işarə 
edir ki, məsələnin qəlizləşməsində optimal təsərrüfatçılığın əhmiyyəti və təsir effekti 
 
 
120
danılmazdır. Təmirlərin keyfiyyətli təşkili, enerji resurslarına qənaət, istehsalın səmərli təşkili 
istehsal və iqtisadi artıma təsir edən müsbət faktorlar sırasındadır. 
 
 
7.5. Neftqazçıxarmada məhsul vahidinin maya dəyərinin aşağı salınması 
problemləri 
 
Məhsulun maya dəyəri onun istehsalına çəkilən xərclər iqtisadiyyatda səmərəliliyin ən 
mühüm göstəricisi kimi çıxış edir. Hər hansı istehsal xidməti prosesi son iqtisadi keyfiyyətini 
məhsulun maya dəyərinin optimal olmasında əks etdirir. Neft-qaz sənayesində də istehsal 
xərcləri mühüm bir kateqoriya kimi uzun yol keçərək, həmişə əsas diqqət mərkəzində durmuş, 
istehsalatçılar, nəzəriyyəçilər, iqtisadçılar və elm adamlarının axtarış əzmkarlığının nümayiş 
etdirdiyi meydanlardan biri olmuşdur. Məhsulun maya dəyərinin azaldılmasında çox tədbirlər 
nəzərdə tutula bilər. «Neft hasilatının maya dəyərinin azaldılması məsələsi çoxplanlıdır. Onun 
büsbütün həll istiqamətləri arasında ən mühümü isə mövcud resurslardan qənaətli və rasional 
istifadə etmə təşkil edir»22. 
İstehsal xərcləri neft-qaz sənayesindəki ötən tarixi ərzində müvafiq təbəllüdatlara 
uğramışdır. Elmi-texniki tərəqqi, texnoloji nailiyyətlərin onun strukturunun dəyişkənliklərə 
məruz qalmasında xidmətlərini yetərli hesab etmək olar. Məlumdur ki, yüngül sənaye sahələri 
xammaltutumlu, kömür sənayesi əməktutumu olduğu kimi neftqazçıxarmada daha çox yüksək 
fondtutumu ilə fərqlənir. Burada istehsal xərclərinin yüksək hissəsini amortizasiya ayırmaları 
təşkil edir. Amortizasiya ayırmaları ilə yanaşı, material, əmək, pul resurslarına qənaət, itkilərin 
azaldılması, məhsulun istehsalı və satışı şərtləri neftqazçıxarma kompleksində də maya dəyərinin 
aşağı salınmasında əksini tapır. Sahə qruluşunun müxtəlifliyi hər bir sektorda maya dəyərinin 
azaldılmasının vasitə və yollarının fərqli təsnifatı ilə xarakterikdir. Lakin bununla belə, istehsal 
xərclərinin aşağı salınmasında ümumi sayılan reallıqlar mövcuddur. Bunları formalaşmış 
bölgüyə istinadən müəyyən dərəcədə qruplaşdırmaq mümkündür: 
 əmək məhsuldarlığının və əmək vasitələrindən istifadənin səmərəliliyinin 
yüksəldilməsi; 
 material, enerji resurslarına qənaət; 
 məhsulun keyfiyyətinin və istehsalın rəqabət qabiliyyətinin artırılması tədbirlərinin 
gücləndirilməsi; 
 istehsal və transaksion xərclərinin azaldılması. 
Maya dəyərinin neftqazçıxarmada aşağı salınması ilk növbədə material, enerji 
resurslarında, normativ fondlardan səmərəli istifadə də əksini tapır. İstehsal ehtiyatlarının məsrəf 
normaları bu işdə əsas təşkilati rol oynayır. Bu normalar isə heç şübhəsiz ki, elmi hesablamalar 
əsasında ərsəyə gəlir. Məhsuldarlığın artması özünü canlı əmək məsrəfinin azaldılmasında 
göstərir və əmək haqqı vasitəsi ilə maya dəyərinin səviyyəsinə təsir edir. Əmək məhsuldarlığının 
artması əmək haqqının artmasından sürətlə gedir. Proses məntiqlə belə də olmalıdır, əks təqdirdə 
bu amil hesabına maya dəyəri aşağı düşməz. Əmək vasitələrindən istifadənin səmərəliliyinin 
yüksəldilməsi öz növbəsində amortizasiya payının azaldılmasıyla əlaqədardır. Maşın və 
mexanizmlərin boşdayanma hallarının, əsaslı təmir müddətinin qısaldılması, növbəlilik 
əmsalının, avadanlıqlardan istifadənin səmərəsinin yüksəldilməsi, istehlak edilmiş istehsal 
vasitələrini bərpa edilməsinə yönəlmiş müəssisənin çəkdiyi xərclərin azalmasında ifadəsini tapır.  
Hazırda respublikada neft-qaz hasilatını təmin edən İB-lərdə istehsal xərclərinə təsir edən 
ən mühüm amil işçi sayının hasilat miqdarına uyğun gəlməməsidir. Neft-qaz hasil edən hər iki 
birlikdə son 10 il ərzində enmə prosesləri baş versə də, işçi sayının azalmasında dəyişkənlik 
olmamışdır. İndi hər iki İB-də 28 minə qədər işçi heyəti çalışır (2001-ci ildə bu İB-lərdə 
                                                 
22 Г.А.Сафаров. «Экономические проблемы эффективности производства в нефтегазодобычи и 
методы их решения». Баку. Элм. 1997. səh.233. 
 
 
121
özəlləşdirməyə açıq elan edilən xidmət təşkilatları da daxil olmaqla). İşçi sayı təqribən eyni olan 
bu iki təşkilatda hasilatda köklü fərqlər mövcuddur. Belə ki, DNQÇİB-də neft hasilatı 7,5 milyon 
ton, qaz hasilatı 5,5 milyard kubmetr QNQÇİB-də isə neft hasilatı 5 dəfə az, 1,5 milyon ton, qaz 
hasilatı isə 23 dəfə az, 240 milyon kubmetrdir. 
DNQÇİB-də orta işçi sayı üzrə adambaşına düşən neft 267,9 ton, qaz 178,6 min kubmetr, 
quruda isə müvafiq olaraq 55,4 ton, 8,6 min kubmetrdir. ARDNŞ-də bu disbalans dənizdəki ucuz 
hasilatla kompensasiya edilərək qiymətdə differensasiyalaşdırılır. Yaxın gələcəkdə neftin hasilat 
miqdarı ilə işçi sayının müvafiqliyi təmin edilməzsə, qurudakı neftqazçıxarma kompleksi 
bütünlüklə rentabelsiz vəziyyətə gəlib çıxacaqı ehtimalı artacaqdır. Lakin 2001-ci ilin yazında 
QNQÇİB-də əksər və qismən də DNQÇİB-də xidmət təşkilatların özəlləşməyə açıq elan 
edilməsi bu balansın xeyli mülayimləşməsinə səbəb olmuşdur. Beləliklə, müvafiq olaraq  
QNQÇİB-nin aparıcı neftqazçıxarma müəssisələrində adambaşına düşən neft və qaz üzrə hasilat 
bölgüsü aşağıdakı kimidir. 
Cədvəl 20 
QNQÇİB-nin struktur təşkilatlarında işçilərin faktiki sayı müqayisədə 
(01.01.1999. və  01.01.2001) 
 
Cəvəl 20-də işçi sayı ilə, əlavə 1-7-də müvafiq NQÇİ-lərdə neft-qaz hasilatı göstəricilərinə 
müqayisədə diqqət yetirdikdə qeyri-adekvatlıq açıq aşkar görünür. Burada fərqləndirmə predmeti 
üçün vizul görünən məqam onunla bağlıdır ki, nəzərdən keçirilən dövrdə hasilatın aşağı düşməsi 
fonunda müəyyən NQÇİ-lərdə ümümi işçi artımı müşahidə olunmuşdur. Digər tərəfdən əlaqədar 
orqanlar sosial tarazlığın qorunması məqsədilə iş yerlərinin və işçi sayının əvvəlki miqdarda 
saxlanmasını müdafiə etməkdədirlər. Bunlar azmış kimi işçi heyətinin daxili strukturunda da 
deformasiya yaranmışdır. Belə ki, son 10 il ərzində sosial və xidmətedici sahənin, xüsusən də 
tikinti-təmir sferasında iş yerlərinin sayı artmışdır. Yaranmış qeyri-adekvatlığa isə qeyd 
etdiyimiz kimi, strateji proqramsızlıq, hasilatda intensiv tendensiyanın davamlılığı səbəb 
olmuşdur. Bu cəhət isə mütammadi vurğuladığımız inzibati aspektin iqtisadi aspektlə 
müqayisədə prioritetliyini bir daha nümayiş etdirir. Bazar iqtisadiyyatı çevrəsində bu meyl 
zərərli hesab olunandır. İşçi sayını İB-lər müqayisəsindən fərqli olaraq 1990-cı illərin 
hiperinflyasiyasından başlanan əmək haqqının xüsüsi çəksinin ümumi xərclərdə normativinin 
azalması ilə əlaqədardır. 10-15 il öncə bu saylı işçinin əmək haqqı xərcləri indikindən elə 10-15 
dəfə yüksək olmuşdur. Bu gerçəklik isə ona dəlalət edir ki, digər xərcləri normallaşdırmaqla işçi 
sayını azaltmadan onun ödəniş haqqını artırmaq mümkündür. Lakin bu yol da artıq aktuallığını 
itirmişdir. Doğrusu işçi sayının istehsala müvafiqliyinin təminatı və istehsal xərclərində əməklə 
bağlı məsrəflərin artırılaraq ənənəvi məntiqi həddə yüksəldilməsində müqabildir. 
Hazırda kompleksdə NQÇİ-lərin müəyyən hissəsi mühüm iqtisadi göstəricilər nöqteyi-
nəzərindən qeyri-rentabelli işləyir. Dənizdəki köhnə yataqlarında bu gedişdə perspektivi 
ürəkaçan deyildir. Belə vəziyyət onunla izah edilir ki, ənənəvi olaraq Azərbaycanın neft-qaz 
sənayesində əmək məhsuldarlığı, əsas diqqət mərkəzində olmamışdır. Sürəkli biganəlik, yeni 
iqtisadi sistemə keçiddə də özünü büruzə vermişdir. Qeyd olunduğu kimi neftin maya dəyəri 
QNQÇİB və DNQÇİB-də kəskin fərqlərə malikdir. Bu fərq hər il dərinləşməkdədir. 1999-cu ildə 
QNQÇİB-də xam neftin orta illik maya dəyəri 1 ton neft üzrə 403,9 min manat olmuşdur. 
Cəmi Qulluqçular Fəhlələr MTİ, rəhbərlər NQÇİ-lər 
1999 2001 1999 2001 1999 2001 1999 2001 
Balaxanıneft 2002 2014 23 22 1464 1474 322 320 
Ə.Əmirov adına 1220 1296 19 27 864 932 337 193 
Bibiheybətneft 1323 1254 16 16 948 907 359 179 
Binəqədineft 1571 1514 23 23 1147 1130 401 203 
H.Z.Tağıyev adına 1442 1426 29 29 1090 1105 323 161 
Siyəzənneft 1792 1706 16 16 1462 1397 314 180 
 
 
122
DNQÇİB-də bu göstərici 123,2 min manat təşkil etmişdir. Səmərəli fərq dəniz yataqlarının 
xeyrinə olaraq 280,7 min manata və ya 3,3 dəfə yüksəyə bərabərdir. Bununla belə, qeyd 
edilməlidir ki, DNQÇİB-nin neftqazçıxarma müəssisələri arasında neftin maya dəyəri 28 may 
NQÇİ-də 95,7 min manatdan, Abşeronneft NQÇİ-də 570 min manata qədər, QNQÇİB-də 
Balaxanıneft NQÇİ-də 312,5 min manatdan, H.Z.Tağıyev adına NQÇİ-də 690 min manata qədər 
tərəddür edir. Lakin göründüyü kimi, neftin maya dəyərində dəniz yataqları prioritet üstünlüyə 
malikdirlər. (Əlavə № 8-9-da QNQÇİB-nin struktur təşkilatlarında neft və təbii qazın maya 
dəyərini xarakterizə edən göstəricilər cədvəli verilmişdir.) 
Maya dəyərinin aşağı salınması problemi qurada neftqazçıxarma kompleksində təkcə bizim 
fikrimizcə deyil, məntiqi gerçəklikdən doğaraq ən prioritet məsələ olmalıdır. Bu tarixən belə 
olmuşdur. İqtisadi qanunlar, alternativ xərclər nəzəriyyəsi, kommersiya qanunları, digər iqtisadi 
reallıqlar bu fikri şərtsiz üstün edir. Məhz buna görə də qurada neftqazçıxarma kompleksində hər 
bir ton neftin, hər min kub metr qazın maya dəyərinin optimallığı onun kəmiyyət miqdarından 
yüksək tutulmalıdır. Rentabelsiz təsərrüfatda sosial önəm planlı iqtisadiyyatın təzahür 
formasıdır. 
Qurada neftqazçıxarma kompleksində son il ərzində məhsulun maya dəyərini xarakterizə 
edən göstəricilər sisteminə nəzər yetirdikdə yenə də yüksək faizli artım templəri ilə qarşılaşırsan. 
Aşığıdakı Cədvəllərdə QNQÇİB-də 1991-2001-ci illərdə neft və qazın xərc maddələri üzrə 
maya dəyəri faiz nisbətdə, 1999-2001-ci illərdə isə pul ifadəsində verilmişdir. 
Cədvəl 21 
QNQÇİB-də 1991-2001-ci illərdə xərc maddələri üzrə neft və qazın maya dəyəri  
 
Xüsusi çəki (%) Xərc 
maddələri 1991 1992 1993 1994 1995 1996 1997 1998 1999 2000 2001 
Enerji xərcləri 6,0 8,4 10,6 14,0 11,8 9,1 9,8 10,0 9,6 8,9 8,9 
Əmək haqqı 1,9 1,2 1,1 0,4 0,1 0,1 0,6 0,6 0,8 1,0 1,1 
Sosial ayırmalar 0,6 0,8 1,0 0,8 0,3 0,3 0,4 0,4 0,4 0,4 0,4 
Amortizasiya 10,5 1,5 2,7 6,8 1,5 0,5 8,8 9,0 10,5 6,4 5,1 
Layveriminin 
artırılması 2,3 1,6 1,8 2,6 2,1 1,5 1,8 1,5 2,0 1,9 1,8 
Neftin texniki 
hazırlanması 3,0 1,8 2,1 1,9 1,6 1,2 1,4 1,0 1,3 1,0 1,0 
Neftin nəqli və 
saxlanması 8,7 4,3 4,9 5,8 4,1 3,9 5,0 5,2 5,8 5,3 6,2 
Ümumsex xərcləri 3,2 2,6 3,6 3,5 2,3 3,2 3,8 5,9 6,4 5,7 4,7 
Ümummədən 
Xərcləri 10,4 8,8 6,7 7,6 4,6 4,7 6,3 6,6 8,4 7,9 8,8 
Geoloji kəşfiyyat 3,6 1,2 0,6 2,0 2,2 1,5 1,2 1,0 0,4 1,8 0 
Avadanlıqların 
saxlanması 33,8 25,9 35,2 31,1 34,9 32,5 46,9 41,2 39,5 43,7 45,3 
Mədən vergisi - 3,1 0,6 0,1 0,1 13,9 12,5 9,1 9,2 10,4 10,0 
Sair xərclər 16.0 38,8 29,1 23,4 34,4 27,6 1,5 8,5 5,7 5,6 6,6 
O cümlədən 
Sabitləşmə fondu 1,4 36,8 17,6 17,3 29,3 24,7 0,5 0,1 - - 0 
Torpaq vergisi - - - 4,0 2,4 1,1 0,9 8,3 5,7 5,6 6,6 
Əmlakın məcburi 
sığortalaşması - - - - - - 0,1 0,1 - - 0 
Ümumi məhsulun 
maya dəyəri 100 100 100 100 100 100 100 100 100 100 100 
İstehsal daxili dövriyyə 
(öz eh-tiyatları üçün neft 
və qaz) 
- - - - - - -  - - - 
Bitməmiş istehsal - - - - - - - - - - - 
 
 
123
Əmtəəlik məhsulun 
tam maya dəyəri - - - - - - - - - - - 
Neft (min ton) 2249 2009 1983 1790 1624 1575 1563 1577 1526 1511 1596 
Qaz (milyon m3) 287,7 238,3 238,1 235,2 236,7 239,0 254,5 251,3 243,0 231,3 242 
 
Cədvəl 22 
QNQÇİB-də 1999-2001ci illərdə xərc maddələri üzrə neft və qazın maya dəyəri 
(manatla) 
1999 2000 2001 Xərc maddələri 
cəmi xərclər cəmi xərclər cəmi xərclər 
Enerji xərcləri 44995493 41097268 40613458 
Əmək haqqı 3634271 4568922 4909401 
Sosial ayırmalar 1804541 1678041 1644001 
Amortizasiya 49098886 29458199 23520635 
Layveriminin artırılması 9450723 8697515 8081896 
Neftin texniki hazırlan-ması 61404483 4715706 4793060 
Neftin nəqli və saxlanması 26816008 24369822 28450228 
Ümumsex xərcləri 29917936 26153938 21730433 
Ümummədən xərcləri 38995971 3638474 40222471 
Geoloji kəşfiyyat 2019748 8251570 - 
Avadanlıqların saxlanması 184227643 200737614 207582905 
Mədən vergisi 43062430 47722586 45953350 
Sair xərclər 26586266 25584693 30401806 
o, cümlədən 
Sabitləşmə fondu - - - 
Torpaq vergisi 26586266 25579693 30401806 
Əmlakın məjburi sığorta-laşması - 5000 - 
Ümumi məhsulun maya dəyəri 466750399 459417348 457903644 
İstehsal daxili dövriyyə (öz eh-tiyatları üçün neft və qaz) -31678561 -35383924 -38904907 
Bitməmiş istehsal 777993 790348 9152659 
Əmtəəlik məhsulun tam maya dəyəri 434293905 424823772 409846078 
Neft (min ton) 1526 1511 1596 
Qaz (milyon kub metr) 243,0 232 242 
 
Təqdim edilən Cədvəllərdən vurğulanan görüntü aydın sezilir. Ümumiyyətlə, ötən 10 ilin 
xərc konfiqurasiyası mozaik bir mənzərə yaradır. Təhlil obyekti illüstrastiv qrafik təsəfürrdə 
1990-cı illərin sonunda zirvə nöqtəyə yetişir. Buna baxmayaraq ötən əsrin son ilinin göstəriciləri 
on il öncədəkindən yenə də xeyli geri qalır. Yenə də qeyd olunduğu kimi, sabit inflyasiya 
şəraitində xərclər artmaya meyl edir. Səbəb isə yenə də səmərəlilik aspekti ilə bağlanılır. 
Neft sənayesində istehsal xərclərinin hesablanmasında uçot strategiyası da az əhəmiyyət 
daşımır. Belə ki, material ehtiyatlarının qiymətləndirilməsində ölkəmizin uçot sistemində istehsal 
xərclərinin azaldılmasını təmin edən üsullara üstünlük verilməlidir. Azərbaycan Respublikasında 
«Mühasibat uçotu haqqında» qanuna əsasən ehtiyatlar orta maya dəyəri üzrə qiymətləndirirlər. 
Bu da materialların alınması vaxtlarında təcəsüm olunur. Vaxta görə, birinci alınanların maya 
dəyəri FİFO üzrə ehtiyatların qiymətləndirilməsi material resurslarını tədarük ardıcıllığı ilə 
istifadə edilməsinə əsaslanır. Belə ki, istehsala birinci daxil olmuş resurslar ayın əvvəlinə olan 
dəyərlərinin qalığı nəzərə alınmaqla, vaxta görə birinci alınanların maya dəyəri ilə 
qiymətləndirilməlidir. Bu metoddan istifadə edən zaman hesabat dövrünün sonuna ehtiyatda 
(anbarda) olan material resurslarının qiymətləndirilməsi vaxta görə, sonuncu alınanların həqiqi 
maya dəyəri ilə satılmış məhsulun maya dəyəri isə vaxta görə əvvəl alınanların ilk dəyəri ilə 
uçota alınır. Vaxta görə sonuncu alınanların LİFO maya dəyəri qeyd olunduğu kimi, FİFO-nun 
əksinə olan metoddur. Burada istehsala (satışa) birinci daxil olmuş resurslar vaxta görə 
ardıcıllıqla sonuncu alınanların maya dəyəri ilə qiymətləndirilir. Material ehtiyatlarının 
 
 
124
göstərilən metodları beynəlxalq uçotda qəbul edilmişlərdən fərqlənmir. Buna baxmayaraq bu 
metodların beynəlxalq uçot üsulları (dövrü və fasiləsiz inventarizasiya üsulları) baxımından 
nəzərdən keçirilməsi zəruri hesab edilir. Quruda neftqazçıxarma kompleksində istehsal 
ehtiyatları, nəzərdən keçrilən texnologiyaları həm mərkəzi və həm də sub təşkilatların uçot 
siyasətinə uyğun olaraq qurula bilər.  
Köhnə istismar sahələrində maya dəyərini və istehsal xərcləri standartının optimal təyinatı 
mühüm məsələdir və onun həlli olduqca gərgin əmək və axtarış tələb edən bir prosesdən keçir. 
Xam neftin optimal maya dəyərinin təyin edilməsi onun xərc komponentlərinin dəqiq 
normativinin hazırlanmasının kompleks tədbirləri nəticəsində mümkündür. Bunun üçün isə hər 
bir xərc maddəsi tərkib hissəsini təşkil edən bütün maddələr üzrə limitlər, normativlər işlənib 
hazırlanmalıdır. Qeyd olunduğu kimi, kompleksdə ötən ilin yekunu və qarşıdakı il üzrə plan 
tapşırıqlarını əks etdirən mühüm sənəd 1 saylı əmr hazırlanır ki, burada da əsas və köməkçi 
materiallara, ehtiyat hissələrinə olan tələbat normativləri əks etdirilir. Bu normativlərdən çıxış 
idarə xərc maddələrinin mühüm tərkib hissələrindən biri olan istehsal ehtiyatlarını əsas fondların 
həcmi və dəyərinə müvafiq amortizasiya ayırmalarını dəqiqləşdirmək, əmək normativləri ilə 
əmək haqlarını, sosial ayırmaları müəyyənləşdirmək mümkündür.  
 
 
125
VIII FƏSİL 
XAM NEFTİN QİYMƏTİNİN FORMALAŞMASINDA 
EMPİRİK VƏ METODİK PRİNSİPLƏR 
 
8.1. Qiymət təyinatinin nəzəri və tətbiqi metodologiyasi 
 
Təşkilatın təsərrüfat siyasətinin müxtəlif iqtisadi mexanizmləri arasında onun iqtisadi 
fəaliyyətini dolğun əks etdirən qiymət və qiymətqoyma məxsusi olaraq mühüm yer tutur. Çeşidli 
prosesləri yerinə yetirən bazar informasiyon, vasitəçi, tənzimləyici sanasiya funksiyaları ilə 
yanaşı, həm də özünün ilkin, daha mühüm istehsalçı və istehlakçının qarşılıqlı təmasından, əmtəə 
və xidmətlərin tələb və təklifindən irəli gələn qiymətlərin formalaşması vəzifəsini həyata keçirir. 
İnzibati qərar sistemindən fərqli olaraq bazar iqtisadiyyatında qiymətləndirmə mübadilədən öncə 
deyil, satışın gedişində yaranır. Prosesdə qiymət qoyuluşu xərclərin mübadilə edilən nemətlərin 
faydalılığında uzlaşması ilə təyinat alır. Əmtəə dəyərinin pul ifadəçisi kimi qiymət istehsal, 
bölgü, mübadilə və istehlaka ciddi təsirdə bulunaraq tələb və təklif arasında müvazinət 
mexanizmi rolunda çıxış edir. 
Bazar mühitində qiymətin yaranması müəssisə konteksində mürəkkəb bir proses kimi 
qarşılıqlı rabitəli mərhələlərdən, bazardakı məlumatların toplanması sisteminin təhlili, müəyyən 
zaman kəsiyi üçün qiymət siyasətinin əsaslandırılması, qiymətqoyma metodlarının seçimi, 
qiymətin dəqiq səviyyəsinin təyinatı, güzəşt və əlavələr şəbəkəsinin formalaşması, 
konyukturadan asılı olaraq müəssisənin qiymət davranışının korrektə edilməsi və sairədən 
asılıdır. Bununla belə, qiymət prosesinin təhlilində bazarın xassəsi və funksiyaları ilə bağlı 
cəhətlər nəzərə alınır. 
Bazar iqtisadiyyatında qiymətin ən mühüm əlaməti onun dövlətin tənzimləyəci təsirini 
sərbəstliyindədir. Sərbəst qiymətlər tələb və təklifin fövqündə dayanaraq dövlət əsarətindən uzaq 
olmasına baxmayaraq müəyyən recimlərdə dövlət təsirinə məruzqalmanı da sınaya bilər. Sərbəst 
qiymətlərdən fərqli olaraq tələb edilmiş qiymətlər dövlətin xalis inhisarına bağlıdır. 
Təsərrüfat sisteminin komandalı forması normativ və parametrik qiymətqoymaya üstünlük 
vermədə fərqlənir. Plan mənfəəti və maya dəyəri normativləri əsasında normativ metod, yeni 
əmtəənin qiymətləndirilməsində isə xüsusi çəki, aqreqat, bal hesabı formalarını əhatə edən 
parametrik metoddan istifadə olunur. Ayrı-ayrı hallarda isə qarışıq normativ-parametrik formada 
sınanır. Bu üsulla qiymət hesablanması zaman və məkan asılılığından, habelə nəqliyyat, 
pərakəndə və topdansatış xərclərinə rəğmən güzəşt və əlavələrlə zənginləşdirilir. 
Hər hansı bir müəssisə bazar şəraitində işləyirsə, özünün qiymət siyasətinə və qiymət 
strategiyasına malik olmalıdı. Kortəbii şəkildə bazarı fəth etmək mümkün deyil. Aparılan 
siyasətin özü də bir çox iqtisadi qollarla əhatə olunmalıdı. Mühüm isə tələbin təyinatı və istehsal 
xərclərinin qiymətləndirilməsi şərti əsasında qiymətqoyma modifikasiyası və qiymətin 
təyinatında əksini tapır. Mümkün optimal qiymət siyasəti istehsal xərclərinin strukturu və 
səviyyəsinin təhlili ilə müşayiət olunur. Məhsul vahidinin orta xərclərinin qiymətləndirilməsi 
onun bazar qiymətlərinə uyğun planlaşdırılan məhsul istehsalı ilə uyğunlaşdırılması da mühüm 
şərt hesab edilir. İstehsal xərcləri məlum olduğu kimi, qiymətin aşağı həddini, tələbin ödəniş 
qabiliyyətliliyi isə son yüksək həddi formalaşdırır. Onlar arasındakı fərq qiymət təyinatını 
sərtləşdirir. Bununla belə, istehsal xərcləri müəssisənin qiymətləndirilməsi sahəsində, rəqabət 
mübarizəsində imkanları təyin edir. Qiymət bu həddən aşağı enə bilməz, əks təqdirdə istehsal 
iqtisadi mənasını və rentabellik aspektini itirmiş olur. 
Qiymət siyasətində məqsədlər uzunmüddətli və qısamüddətli mərhələlərdə nəzərdə tutulur. 
Qiymət siyasətində uzunmüddətli mərhələdə satışın təminatı, mənfəətin maksimallaşdırılması, 
mövcud bazarın saxlanılması prioritet vəzifə kimi qarşıda durur. Qısamüddətli mərhələdə bu 
strategiya mövcud qiymət liderliyinin saxlanılması, potensial rəqabətin məhdudlaşdırılması, 
bazarın sabitliyi, imicin qorunması qiymətə, tələbə təsir edən amillərin mühafizəsini nəzərdə 
tutur. 
 
 
126
Dünya təsərrüfatının qiymət sferasındakı mühüm meydanlarından biri də neft bazarıdır. 
Energetik resursların iqtisadiyyatın bütün guşələrindəki, «despotizm»i digər karbohidrogenli 
enerjidaşıyıcı analoqları kimi, xam neftin də qiymət problemini daim aktual edir. Uzaq 
bilinməyən keçmişdə olduğu kimi, müasir zamanda da dünyanın iqtisadi inkişaf ssenarisinə, 
eləcə də yaxın və orta perspektiv mərhələdə də neft qədər təsir gücünə malik olası iqtisadi-
energetik faktor alternativi görünməyəcəkdir. Bu baxımdan dünya təsərrüfatının ayrı-ayrı 
subyektləri, xüsüsən iqtisadi artım stasionarlığında və dayanaqlı stabil iqtisadi konyukturada olan 
real bazar ölkələri, onları təqib edənlər öz milli iqtisadi inkişaf proqramlarını beynəlxalq 
bazardakı neft qiymətinin meylinə müvafiq çətir altında qurmağa məhkumdurlar. Neftin qiymət 
faktoru isə qlobal səviyyəli olduğundan mühüm təsir gücünü və qüdrətini davamlı nümayiş 
etdirəcəkdir. 
Neftin təsir sferasında qiyməti formalaşdıran amillər sırasında ümumi olan tələb və təkliflə 
yanaşı ehtiyatların həcmi, OPEK-in qiymət siyasəti, qazmanın miqyası, alternativ enerji 
mənbələrinin imkanları, təbii şərait və fors-macor vəziyyəti də nəzərə alınır. Neft məhsullarının 
qiymət dinamikliyi də neftin ümumi qiymətinə əsaslı təsir edən amillərdən sayılır. İqtisadi 
qanunauyğunluqlarla yanaşı, OPEK-in siyasəti hələ ki, fundamental faktları qabaqlayır. 
 
1950-ci illərin sonunda ABŞ-ın dünya neft industriyasında 85 illik liderliyi sona 
yetəndə Sovetlər İttifaqının dünya neft bazarında aparıcılıq iddia və imkanlarının 
qarşısının alınmasına yönələn OPEK təşkilatının yaranması gündəmə gətirildi. 
Təşkilatın səmərəli fəaliyyəti Sovetlər İttifaqının bazara diqtə etməsinin, 
möhkəmlənməsinin qarşısını aldı. Sonradan möhtəşəm dövlətin özünün energetik 
siyasətdə buraxdığı səhvlər onun dünya neft bazarındakı mövqeyinin itirilməsinə, 
növbəti mərhələdə isə ölkənin dağılması ilə nəticələndi. İndi dünyanın yeni düzümlü 
üç möhtəşəm neft hasilat zonalarından biri Qərbi Sibirə tam, Xəzər hövzəsi regiona 
qismən, Saxalin və Artikanın simasında daha potensiallı imkanlara malikliyi Sovetlər 
İttifaqının əsas sələfi Rusiyanın yenidən dünya neft bazarında «əsas səhm» payını 
əldə etməsi şansına görüntü verir. 
 
Bazarla işləmək, bazarı öyrənmək, marketinqini aparmaq qiymətin müəyyən edilməsində 
əhəmiyyətlidir. Beynəlxalq neft ticarəti qiymətqoymada neft çalarları ilə fərqlənən sahələrdəndir. 
Burada da çeşidli qiymət növləri xüsusi olaraq ən geniş intişar tapmış arayış, faktiki, ticari, 
birca, təklif edilən, hesablanmış qiymətqoyma formaları mövcuddur. Xarici ticarətdə neft 
kontraktlar, kommersiya sövdələşməsi predmetinə çevrildikdə preskurant və standartlara 
müvafiq olaraq onun qiymətlərində də müxtəlif düzəlişlər edilə bilər. Bütün əmtəələr kimi neft 
də, texniki xüsusiyyətləri ilə istehlakçı nəzərinə tuş gəlir. Xam neft sıxlığı, tərkibindəki kükürd, 
parafin, su və digər mexaniki qatışıqların miqdarı ilə keyfiyyət donu alır. Nümunəvi keyfiyyətli 
neft sertifikat göstəriciləri ilə seçimə məruz qalır. Əmtəənin texniki vəziyyəti haqqında «Nyus-
Reliz» neftin də iqtisadi parametrlərini, assortimentinin təsdiqini verir. 
Neftin iqtisadi əlamətləri ilə yanaşı vurğulandığı kimi, onun diskont meyilli əmttə olması 
da diqqətdən yayınmamalıdır. Qiymətin müəyyən edilməsində istehsal xərclərinə tamlıqla istinad 
edilməsi də səmərəli deyildir. Burada əsas meyar istehlak tələbindən qaynaqlanmalıdı. Nisbətən 
böyük xərclər istehlakçının alıcılıq imkanını azaldır və istehsalı stimullaşdırır. Kiçik qiymətlər 
isə istehlakı stimullaşdırmaqla istehsala məhdudluq gətirir. Bu mənada qiymətlər bazar 
mexanizminin nazimçarxı funksiyasını yerinə yetirir. Neftin qiymətinin artımı həm də, fiskal 
yanaşmadan, müxtəlif vergilərdən asılıdır. Bu baxımdan industrial sistemlər qurmuş ölkələrdə 
neftin vergi münasibətləri son dərəcə diqqətə çəkilir. 
 
Tanınmış maliyyəçi, məşhur «birca oyunçusu», «Refleksivlik» nəzəriyyəsinin 
banisi Corc Sorus özünün «Maliyyənin əlkimyası» əsərində neftin qiymətinin 
sabitləşdirilməsi neft istehsalçıları və istehlakçılarının borclar probleminin həlli 
məqsədilə OPEK əvəzində yeni bir qurumun yaradılmasını təklif edir. Yeni təşkilat, 
 
 
127
OPEK-in əsas funksiyaları-qiymətlərin təsbiti, kvotaların təyinatı ilə yanaşı, bufer 
ehtiyatının yaradılmasını da nəzərdə tutur. J.Sorusun sxeminə görə istehsal və 
istehlak kvotaları yaradılmalı və bu kvotaların cəmi cari istehlak tələbindən çox 
olmalı, artıq hissə isə bufer ehtiyatına çevrilməlidir. Bufer ehtiyatı isə xüsusi fond 
kimi ayrıca saxlanmalıdır. Əlbəttə, neftin yerin təkini tərk etdikdən sonra nəqdi 
saxlanması çətin və çoxlu xərc tələb edən prosesdir. Onun yerin altında saxlanması 
daha səmərəlidir. Digər tərəfdən, təklif olunan sxemə görə, bufer nefti əslində kağız 
nefti olaraq qalacaqdır. İstehsal və istehlak tələbləri fərqinə rəğmən tədiyyə 
ödənişləri birbaşa ölkələrə deyil, BVF-un qapalı-deponent hesablarına 
köçürülməlidir. 
 
Köhnə yataqları əhatə edən istehsalat komplekslərində müstəqil qiymət strategiyası üçün 
labüd variant bazarda liderləri təqib edən qiymət siyasəti əlverişli ola bilər. Bu vəziyyətdə 
bazardakı qiyməti güman edilən baş rəqib təyin edir. Neftin qiyməti isə yerli və xarici bazarlarda 
müxtəlif olduğundan qiymət təyinatı da həmin vəziyyətdən asılı olacaqdır. Bu səbəblərlə də 
qiymət təyinatında elə orta xətt götürülməlidir ki, o, həm daxili bazarda, həm də xarici bazarda 
kəskin qiymət meylində manevr etmək imkanında qalsın. Məhz buna görə də, strateji planda 
daxili və xarici bazarda satılan məhsulun proporsiyası qəti müəyyən olunmalıdı. Daxili bazarda 
qiyməti dövlət öz fiksal tələblərinə uyğun təyin etdiyindən, xərclərlə qiymət arasında mənfəət 
fərqi də istehsalçıların səmərəli fəaliyyətinə rəğmən optimal müəyyən edilməlidi.  
 
 
8.2. Dünya neft bazarında qiymət meylləri 
 
Xam neftin qiymət meyli, dünya təsərrüfatında siyasi-iqtisadi proseslərə geniş təsiretmə 
gücünə malikdir. Bu baxımdan onun nizamlanması və proqnozlaşdırılması elmi-tədqiqat obyekti 
kimi aktual səviyyə daşıyır. Son 30 ildə isə bu aktuallıq artaraq siyasi orbitdə daha çox dövr edən 
keyfiyyət almışdır. 
1973-cü il ərəb embarqosu ilə başlanan neft qiymətinin yeni tarixi bir çox olaylardan 
keçərək dünya iqtisadiyyatında əsas hərəkətverici qüvvələrdən biri olduğunu nümayiş 
etdirmişdir. Hadisənin qorxunc təsərrüfatı dünya neft sənayesinin inkişaf ssenarisini əsaslı götür-
qoy etmədən yeni axtarış və kəşfiyyata sürət vermişdir. Bu illər ərzində ardıcıl olaraq neftin 
qiyməti 1979-cu il İran inqlabı, 1990-cı il Körfəz müharibəsi və 1998-ci ildə Şərqi-Asiyadakı 
böhranla ciddi təsirlərə məruz qalmışdır. Eyni zamanda bu mərhələdə-1988-cı ildə OPEK-in 
bazarı neftlə yüklənməsi ilə qiymələrin barrel ölçüdə 10 dollardan aşağı düşməsi də böyük 
siyasi-iqtisadi gərginliklər yaratmış, dərin böhranlı vəziyyətdə olan Sovetlər İttifaqının 
çökməsinə sarsıdıcı zərbə vurmuşdur. 
 
Bütün enerji mənbələri müqabilində neft hamıdan mühüm və daha çox 
problematik olmuş, onun strateji xarakteri, çoğrafi bölgüdə və böhranlarda əsas rol 
oynamışdır. Neft və digər təbii ehtiyatlar həm də Sovetlər İttifaqının mövcudluğu 
tarixində ABŞ və Qərblə yeganə rabitə əlaqəsi olmuşdur. Neftin diplomatik qüvvəsi də 
tarixi sınaqlardan çıxmışdır. Yaponiyanın Hitlerlə müttəfiq olmasına baxmayaraq, 
ABŞ prezidenti T.Ruzvelt uzun müddət bu ölkəyə embarqo qoyulmasını uzadaraq, 
hesab etmişdir ki, nefti diplomatik alət kimi istifadə etmək silah tətiyindən xeyli 
yaxşıdır. Soyuq müharibənin tarixi məqamları müxtəlif hadisələrlə bağlansa da, 
tarixçilər bunu daha çox İran böhranı adlanan Şərqlə Qərb arasındakı çəkişmədən 
başlanğıj gətirmişdir. Bu baxımdan Sovetlər İttifaqının II Dünya Müharibəsində 
İranın Cənubi Azərbaycan bölgəsindən qoşunlarının çıxarılması təzyiqi də müəyyən 
mənada neft amili, onun qiymət məsələsi ilə də bağlanılır. Sovetlər İttifaqının 
dağılmasında ABŞ prezidenti R.Reyqanın neft kartından istifadəsi  də siyasətdə qəbul 
edilən tarixi faktdır 
 
 
128
Yaxın keçmişdə 1999-2000-ci illər əhatəsində qiymətlərin davamlı enişi XX ərin son ilinin 
ortalarından başlayaraq müqayisəsiz dərəcədə artmağa meyl göstərdi. Bu ərəfədə OPEK təkrar-
təkrar özünün baş məcilisinə toplaşaraq qiymət yüksəlişini müzakirə etdi. 2000-ci il neft böhranı 
da dünya iqtisadiyyatına bir titrəyiş gətirdi. Onun törətdiyi fəsadlar bir çox ölkələrin 
təsərrüfatlarında mənfi əks olundu. Hətta ABŞ kimi super dövlət Körfəz müharibəsində olduğu 
məcburiyyətində qaldı. Qeyd etmək lazımdır ki, ABŞ-da həcmi 507 milyon barrel olan strateji 
enerji fondu vardır və qanunvericiliyə görə böhranlı anlarda iki ay müddətində 30 milyon barrel 
neft daxili bazara çəxarıla bilər. B.Klinton administrasiyası da bu hüququdan istifadə etmişdir. 
2001-ci ilin son rübü də neftin qiymət enişinin yeni mərhələsinə çevrildi. Yeni enmə 
tendensiyası ekspert qiymətləndirilməsində 2001-ci il 11 sentyabrda ABŞ-da baş verən bənzərsiz 
terror əməliyyatları ilə daha çox uzlaşdırılır. Çox uzaq olmayan bu tarixin mənzərəsinin 
canlandırılması onunla izah edilir ki, biz tərəddüdlü və ziddiyyətli olan son neft böhranının çıxış 
qapılarını hələ tərk etməmişik. Toplanmış təcrübə baxımından neftin qiymətinin dinamikliyinin 
statistik nəticələrinə müvafiq ekstrapolyativ metod əsasında tədqiqi gələcəkdə də oxşar meylin 
labüdlüyünün qaçılmazlığını bəyan edir. 
Bazarın vəziyyətini mühüm göstərici-dövlət və kommersiya ehtiyatlarının səviyyəsi ilə 
müəyyən olunur. Dünya bazarında qiymət konyukturasını fundamental tədqiq edən 1970-ci 
illərdə Avroatlantik məkanda təşkil olunmuş Beynəxalq Energetika Agentliyinin tövsiyələrinə 
görə, neftin qiymət meylindən yayınmaq üçün hər bir ölkə üç aylıq ehtiyat bazası təşkil 
etməlidir. Yaponiyada isə bu 180 gün hesabında edilir. 
Empirik tədqiqatlar, vizual müşahidələrin təhlili göstərir ki, neft bazarı özünün yeni 
mərhələyə keşid tarixini yaşayır. Aparıcı neft təşkilatlarının mütəmadi mütəxəssis hesablamaları 
vurğuladığımız son 30 il ərzində qiymət meylini 15-20 dollar orta səviyyədə olduğunu yəqin 
etmişdir. Güman etmək olar ki, yaxın 15-20 il ərzində də qiymətin bu orta səviyyədən aşağı 
enməsi müşkül olan məsələdir. Fikrimizcə bu proqnoz üç mümkün reallığa və perspektivə 
əsaslanır: 
 ehtiyatlar məhduddur; 
 alternativ enerji mənbələrinin mənimsənilməsi imkanları yetərli deyildir; 
 tələblər yüksələn xətlə inkişaf edir 
Planetin neftə və neft məhsularına təlbi hesablamalara əsasən hər il 3% artımla tərəqqi edir. 
Neftin qiyməti sferasında XX əsrin son məqamlarının təcrübəsi qədəm qoyduğumuz əsrin ilk 
onilikləri üçün bu sahədə daha çox dinamizmin müşahidə olunması ovqatının verir. Dünya 
arenasında siyasi qüvvələr balansının qeyri-dayanağlığı, iqtisadi, ekoloji kataklizmlərin yüksəlişi 
belə proqnozu bir daha reallığa yaxın edir. Gerçəklik daha çox nəhəng neft istehlakçısı ABŞ-ı 
rahatsız etməkdədir. Energetik balansının 60%-dən çoxunun neft və qazın payına və bu 
resurslarının yarısının idxal məhsuluna istinad edildiyi ölkənin narahatçılığı əsaslıdır. 
Planetin neft və neft məhsulları üzrə baş istehlakçısı rolunda çıxış edən ABŞ hər il 833 
milyon ton neft qəbul etməklə dünya neft bazarının 25%-inin əsas alıcısına çevrilmişdir. Bu 
bütövlükdə keçmiş SSRİ ölkələrinin birlikdə istehlak etdikləri neftin həcmindən beş dəfə 
artıqdır. ABŞ bununla belə dünya benzinin 42%-ni, reaktiv və dizel yanacağının 30%-indən 
çoxundan istifadə edir. Bütün bu sərvətlərin 15-17%-i Yaxın və Orta Şərq ölkələrindən alınır. 
Beləliklə, amerkanlılar hər il 30 milyard dollar həcmində regiona kapital axıdırlar. ABŞ-ın 
Energetika Nazirliyinin İnformasion Analitik Təşkilatı (EIA) bu strateji çətin perspektivdən çıxış 
edərək, neft bazarındakı proqnozların daha dərin təhlilini aparır. İnternet səhifələrində də 
təşkilatın probelmə ciddi yanaşmasının sezmək mümkündür. EIA ekspertləri neft bazarında 
hadisələrin inkişafına üç istiqamətdə baxırlar: yüksək qiymət səviyyəsi 1 barel-28, orta-22, aşağı-
15 dollar. İnfluyasion proseslərlə əlaqədar qiymətlərin müvafiq olaraq 42, 36 və 30 dollara 
qalxması da ehtimal edilə bilər. Bütün bu olacaqlar 2020-cı il əhatəli mərhələni nəzərdə tutur. 
Mərhələnin sonunda dünya neftinə olan tələb sutkalıq 108-120 milyon barrel arası tərəddüdü 
proqnozlaşdırılır. Bu mərhələdə Fars körfəzi ölkələri, xüsusən də Səudiyyə Ərəbistanı və İranın 
mövqeləri daha etbarlı olacaqdır. Çünki həmin ölkələr istehsalı iki dəfədən çox artırmaq 
 
 
129
gücündərirlər. Ehtimallar qeyri-OPEK ölkələrinin vəziyyətlərini bu perspektivdə bir qədər 
təmkinli edir. Balanslaşdırma aspektində yeni neft regionlarından mühümü kimi Xəzər hövzəsi 
də önə çəkilir. 
Neftin qiymətinin inkişaf çoxvariantlıdır. 2003-cü ilin sonundan 2020-ci ilə qədər neftin 
dünya bazar qiymətinin hər il möhkəm olaraq 0,3% artımı proqnoz edilir. Bu isə faktiki olaraq 
2005-ci ildə 1 barrel 20 dollar, 2012-ci ildən sonra isə 27-28 dollara bərabərdir. Energetik 
İnformasiya Administrasiyası (EIA) isə qiymət tendensiyasına rəğmən 8 mühüm təşkilatın- 
«Doyçe bank», «Avropa Energetik Agentliyi», «Petroleum Ekonomiks» agentliyi (Böyük 
Britaniya), «Stendard end Purz» agentliyi (ABŞ), «Qes riserç» institutu (ABŞ), «Ne çural 
risorsiz» agentliyi (Kanada) analıtık məlumatları əsasında fərqli bir proqnoz işləyib 
hazırlamışdır. 2005-ci ildə orta 20,83 dollar, pik qiymətlər 26,04 dollar, 2010-cu ildə orta 21.37 
dollar, pik qiymətlər 26,66 dollar, 2015-ci ildə orta 21,37 dollar, pik qiymətlər 28,23 dollar, 
2020-ci ildə orta 22,41 dollar, pik qiymətlər 28,42 dollar. Həmin proqnozlara görə, yaxın ki 
onilliklər ərzində sutkalıq dünyəvi artım əlavə olaraq 34 milyon barrelə-52 milyon barrel arası 
tərəddüd edəcəkdir. OPEK üçün yaxəın onilliklər 1 barrel-25 dollar mütənasibliyi əlverişli 
sayılır. «OPEK səbəti» qiymət blokuna görə 25 dollar hamını qane edir. 
Məlum faktdır ki, qiymət dəyişkənliyi dünyanın artımına təsir edir. Orta hesabla «inkişaf 
etmiş dünya»da hər 5-dollarıq qiymət artımı ÜDM-0,3% azalmasına səbəb olur. «Neftin 
infliyasiyası» isə nisbətən Fars körfəzi ölkələrində mülayim keçir. Neft bazarında müstəqli 
istehsalçılar-Rusiya, Meksika, Norveçin rolunun yüksəlməyi ehtimal olunur. Qiymət artımı daha 
çox Səudiyyə Ərəbistanı, Rusiya, Meksika, Nigeriyanı qazanclı edir. 
İqtisadi agentlərin yaxud təsərrüfatlaşan subyektin müstəqilliyi əməyin bölgüsü nəticəsində 
spesifikləşmiş və mübadiləni genişləndirmişdir. Bu da öz növbəsində sahibkarlığa meydan 
açmışdır. 
 
1985-ci ildə ABŞ-da bir barrel neft 27 dollar olanda 35 min neft quyusu 
qazılmışdı. Növbəti ildə isə istismar quyuların sayı iki dəfə azalaraq 19 minə, neftin 
qiyməti isə 14 dollara enmişdir. Prosesin ardınca hər yerdə neft quyularının 
bağlanışı baş vermişdir. Bununla belə, bu qayda əks istiqamətdə də işləyir. Belə ki, 
1990-cı Fars körfəzindəki müharibə neft kompaniyalarının aktivliyi müşahidə 
olunmuşdur. Neftin qiyməti yüksəlmış və neft maqnatları özlərinin mənfəətini daha da 
artmasına köklənmişlər. 
 
Şübhə yoxdur ki, neftin qiymət artımı dünyanın iqtisadi artımına təsir etmək iqtidarındadır. 
Dünya iqtisadiyyatında baş verən meyllər, qiymət kollapsı əks nəticələri gerçəkləşdirər. Hazırki 
məqamda qloballaşan dünya neft bazarə çoxcəhətlilik, elastiklik mexanizmlərini əhatə edən daha 
çox diferensiallaşmanı təqdir edən tam yenidənqurma vəziyyətindədir. Artıq bazar yeni 
seqmentlərlə zənginləşmiş, uzunmüddətli müqavilələrdə, nağlı birdəfəlik sport, forvart, fyuçers 
sövdələşmələrinə keçid müvəffəqiyyət qazanmışdır. Digər mənada sövdələşmələrdə bazar 
dominantı olmuş real nefti «kağız nefti» əvəz etmədədir. Diskont və forvart qiymətini 
dəyişməklə riski azalan mexanizmlərin, xüsüsən, heycer strategiyasının ticarətdə yeri 
genişlənmiş və daha da möhkəmlənmişdir. Bazar birjasının faktiki mal dövriyyəsində neft 
təchizatının 1%-li yer tutmasına baxmayaraq digər malların qiymətlərin təyinatında o, faktiki 
üstünlüyü ələ almışdır. Gerçək bazar zamanında 24 saatlıq rejimlə çalışan 1978-ci ildə ABŞ-da 
start götürən və 1980-ci illərdən üç mərkəzdə-Nyu-York-NYMEX, London-IPE, Sinqapur-
SIMEX neft birjalarında müvafiq ticarətinin beynəxalq sistemi formalaşmışdır. Müasir texnoloji 
tərəqqi və kömpyuterləşmənin inkişafı zaman baxımından ardıcıl istiqamətdə Nyu-York 
birjasında iş tamamlananda Sinqapur. Onun iş günü bitdikdə isə London birjasının açılması 
imkanını yaratmışdır. Belə gərçəklik neft bazarının fiziki işlənməsindən, maliyyə-müqavilə iş 
sisteminə keçidə rəvac vermişdir. Lakin həqiqətdə neftin real alışı fiziki baxımından alış 
məntəqələrində həyata keçirilir. Bu sırada dünaynın müxtəlif yerlərində müəyyən miqdar qlobal-
fiziki neft bazarları da fəaliyyət göstərir. Fars körfəzində yerləşən neft bazarı isə dünyəvilik 
 
 
130
baxımından son 50 ildə lider sayılır. 
Planetin müasir iqtisadi durumunda əsas neft ixracatçı kimi lider mövqeydə Səudiyyə 
Ərəbistanı dayanır. Qara qızılın ixracatı üzrə ikinci yerdə duran Rusiya dünya neft ehtiyatlarının 
qeyd olunduğu kimi, 13%-ini və təbii qaz ehtiyatlarının isə 45%-inə sahib olmaqla artan 
qüdrətini nümayiş etdirir. Ölkədə neft-qaz hasilatının yarıdan çoxu ölkə sərhədlərindən kənar 
bazarlara satışa çıxardılır. Məşhur «Dostluq» kəməri əvvəllərdə olduğu kimi, yenə də keçmiş 
sosialist düşərgəsi ölkələrinə neft nəql edir. Tankerlər Avropanın mühüm ticarət limanlarına neft 
və neft məhsulları daşınmalarını gerçəkləşdirir və arabir Atlantikadan keçərək Amerika səmtinə 
də yön alırlar. Okenanın o, tayında əsasən Rusiya  mazutuna tələblər vardır. Ölkənin nəhəng 
«Transneft» kampaniyası Sakit okean sahillərinə rus neftin çıxarılması layihələri üzərində çalışır. 
Aşağıda planetin əsas neft ixracatçıları olan dövlətlərin sutkalıq ixracat potensialını xarakterizə 
edən cədvəl verilmişdir. 
Cədvəl 23 
Dünyanın aparıcı neft ixracatçıları ölkələri 
 
Ölkələr İxracat (sutkada milyon barrel) 
Səudiyyə Ərəbistanı 8,1 
Rusiya 4,6 
İran 3,66 
Norveç 3,2 
Venesuella 2,87 
İrak 2,2 
BƏƏ 2,15 
Küveyt 2,06 
Nigeriya 1,95 
Meksika 1,44 
Liviya 1,39 
İndoneziya 1,2 
Böyük Britaniya 1,15 
 
Tarixə nəzər yetirdikdə göstərir ki, haçansa bazarda neftin qiymətinin ABŞ-ın çox məşhur 
neft oliqarxı «Standartoyl» müəyyənləşdirildi. Sonradan ABŞ-da bu işi Texas dəmiryolu 
komitəsi, digər ölkələrdə isə neft inhisarçıları müəyyən etdilər. Bir qədər sonra isə 
qiymətqoymada hakimiyyət OPEK-in əlinə keçdi. İndi isə belə təyinat hər gün ani olaraq 
vurğulandığı kimi, aparıcı neft birjalarının ticarət zalında, açıq bazarda treyderlərə alıcıların 
birbaşa qarşıqlı təmasında, Yer kürəsinin müxtəlif ərazılərindən kompüter ekranlarına gətirilən 
üsul və vasitələrlə həll edilir. IPE Avropa üçün brent, Asiyada SİMEX Sinqapur-Dubay, 
Amerikada isə NYMEX Nyu-York-Qərbi Texas qarşılıqlı marker növünün satışını reallaşdırır. 
Bununla belə, bu əsas neft markerləri ilə yanaşı digər əhalidə növlər də mövcuddur. Layt 
markasından olan bizim vətən nefti isə dünya bazarlarına «Yurols» adı Rusiya neft qarşığı 
toplumunda xüsusi «Azərilayt» adı ilə çıxarılır. İrili-xırdalı olmasına baxmayaraq, fərqli növlər 
qlobal bazarda neftin qiymətləndirilməsində iştirak etmirlər. Səudiyyə Ərəbistanının bənzərsiz 
neft nəhəngi «Qafar» yatağından dünya neftinin 7%-nin hasil edilməsinə baxmayaraq, «yüngül 
ərəb nefti» kimi adlanan bu növün qiymətyaratmada marker nümunəsi titulu yoxdur. Ümumi 
götürüldükdə dünya bazarında brent markalı neft dominant üstünlüklərə malikdi. 
Neft kompaniyalarında liderlərin arxasınca gedərək passiv və özəl maraqları ifadə edərək 
aktiv qiymət strategiyası reallaşdırılır. Briyaniyada qiymətlər «Neft səbəti» dəyərinə müvafiq 
aparılır. Burada yeddi neft çeşidi kotirovkalarından istifadə olunur. 
Neftin qiyməti təhlil edilərkən, neftdən törənən məhsulların da qiymət tendensiyası da 
diqqət mərkəzində durur. Statistik məlumatlara istinadən demək olar ki, ötən 10 il ərzində neft və 
neft məhsullarının qiymətində müəyyən enmələr nəzərə çarpsa da, ümumilikdə qiymət 
 
 
131
tendesiyasında artım müşahidə olunmuşdur. Aşağıdakı cədvəldə neft və neft məhsullarının 
qiymət meyli əks etdirilmişdir. 
Cədvəl 24 
Dünya bazarında neftin və neft məhsullarının 
1990-2000-ci illər əhatəsində faktiki qiymət meyli 
(ton metrik ölçüdə, ABŞ dolları ilə) 
Qiymətlər 1990 1995 1998 1999 2000 
Neft 180 129 97 136 212 
Avtobenzin 254 167 140 176 296 
Dizel yanacağı 213 153 122 151 247 
Mazut 99,3 93,5 67,8 95,8 140 
 
Son 10 il ərzində dünya neft istehlakı 1992-cı ildəkindən 10 milyon barel artmışdır. 1990-cı 
ildə sutkalıq istehlak 66 milyon barel olmaqla, 1980-cı ildən yalnış 3,5 milyon barel çox 
olmuşdur.Cədvəl 24-dan göründüyü kimi, xam neft qiymət prizmasında törəmə məhsullar 
konfiqurasiyasında mətin bir mövqedə dayanır. 1990-cı ildə xam neftin qiymətinin benzinə 
nisbəti 70% idisə, növbəti on il ərzində bu nisbət 71,6% olmaqla cüzi dəyişikliyə uğramışdır. 
1990-ci ildə mazutun qiyməti neftin qiymətinin 55%-ni təşkil etmişdisə, 2000-ci ildə bu nisbət 
mazut nəfinə daha 11% artmışdır. Bu meyl isə onu göstərir ki, neftin enerji istehsalında payı 
artamaya meyl edir. 
 
Dünya praktikasında daş kömürün qiyməti şərti yanacaq nisbətində neftin 60:-i 
qədərdir. Başqa cür isə mazutun qiymətinə bərabərdir. Avropada daş kömür və 
mazutun təbii qaza nisbət qiyməti 60%-dir. Bu qiymət ekvivalentliyi Yaponiyada 40% 
sıxılmış qaza, ABŞ-da isə eyni miqdarda təbii qaza bərabərdir. 1 ton şərti yanacaq 
dünya standartlı 7000 k\k qəbul olunur. ABŞ və əksər Avropa ölkələrində energetik 
tələbat Kk\k ilə ölçülür. 
 
Dünya neft bazarı üçün XX və XXI əsrlərin qovşağı çox coşqun keşmişdir. Son 30 ildə 
enerji problemləri qeyd olunduğu kimi, ilk dəfə olaraq siyasi diskussiyaların isti mövzusuna 
çevrilmişdir. 2000-ci ilin sentyabrında ABŞ-da neft son yüksək səviyyəyə 1 barel 37 dollar 
həddinə qalxmışdır. Qiymət meylləri «itən barellər» mövzusunda da səbəb olmuşdur. EA 
tərəfindən dünya neft bazarının tələb və təklifinin aylıq qiymətləndirilməsi ilə müəyyən 
olunmuşdur ki, real tələb və təklifin fərd artımı hesablama qiymətlərindən fərqlənir. Bununla 
aydınlaşmışdır ki, neft hasilatının göstəricilərinin uçot sitemi idarə edilməzdir. 
Qiymət tendesiyasına ehtiyatların artan dinamikası təsir etdiyi qədər də ehtiyatların 
tükənməsi faktoru da əks təsir göstərir. Lay təzyiqinin saxlanması xərcləri artır. Energetik sahə 
mütəxəssislərinin aparıcı neft yataqlarında lay təzyiqinin aşağı düşmə tempini real müəyyən 
etmək üçün az göstəricilərə malikdirlər. Bu baxımdan tələb təminatı proqnozları qeyri-
mükəmməldir. Belə ki, əldə olan məlumatlar göstərir ki, bir çox yataqlarda debitin aşağı düşməsi 
artıq öz simptomlarını göstərir. Digər tərəfdən qazma qurğularına olan tələb təminatında 
çətinliklər də quyu fondunun artmasına təsir edir. Lay təzyiqinin saxlanması və qazmanın 
qarşılıqlı əlaqəsi hasilat templərinin enməsində əks olunur. Digər tərəfdən, mütəxəssis rəyinə 
görə neft industriyası tanker dobnanmasının tutum yüksəlişində neft emal zavodlarının və nəql 
xətlərinin çəkilişində ehtiyac vardır. 
 
Böyük Britaniyada XX əsrin əvvəllərində neftin dəniz donanmasında daha 
səmərəli yanacaq növü olmasına rəğmən, bir sıra gəmilərdə yanacaq kimi onun daş 
kömürlə əvəzlşməsinə başlamışdı. Britaniyanın II cahan müharibəsi illərində baş 
naziri olmuş U.Çörçill öncə ölkənin hərbi donanma rəhbəri olanda neftin artan 
əhəmiyyətini nəzərdən qaçırmamış və krallığın bütün hərbi gəmilərinin neftlə 
işlənməyə keçidinə qərar vermişdir. 
 
 
 
132
Bir çox müşahidəçilər yaxın zamanlarda neftin qiymətinin aşağı düşəcəyinə daha çox 
inanırlar. Qiymətlər özlərinin «tarixi norma» həddinə düşəcəyi təqdirdə neft sahəsini ağır 
maliyyə böhranlı vəziyyət əhatə edəcəkdir. Lakin dünya iqtisadi artımı ilə uzlaşdırılan əsas meyl 
ona dəlalət edir ki, gözlənilməz böyük siyasi hadisələr məhvərindən çıxmazsa neftin qiyməti ilə 
bağlı prosesləri mümkün qədər «düzüb qoşmaq» şansı əldən çıxmayacaqdır. 
 
 
8.3. Milli neft sektorunda qiymətin formalaşması amilləri 
 
Hər bir təşkilat mənfəət əldə etmək baxımından fəaliyyət göstərdiyi bazar və onun 
xüsusiyyətindən asılıdır. İnkişaf etmiş bazar iqtisadiyyatı ölkələrinə mükəmməl və qeyri-
mükəmməl rəqabət tipi qarışığı olan inhisarçı və bir neçə nəhəngin çalışdığı oliqopolik formalar 
xasdır. Azərbaycanda neft sənayesində bazar strukturu inkişafa qədəm qoysa da, meydanda hələ 
ki, bir şirkət ARDNŞ güc sahibi kimi qüdrətini nümayiş etdirir. Bu gerçəkliyi isə hazırkı 
məqamda qeyri-təkmil-inhisar rəqabəti kimi qiymətləndirmək olar. 
 
Rəqabət kaleydoskopunda onun əks tərəfi kimi çıxış edən monopsoniya, yəni 
qeyri-təkmil rəqabətdə bir alıcıya qarşı çoxlu satıcının durması və ya başqa ifadədə 
ancaq bir istehlakçının bazarı forması da mövcuddur. Bu zaman isə qiyməti alıcı 
qoyur. Onun maraqlı cəhəti isə monopoliya ilə monopsoniyanın eyni vaxtda, eyni 
məkanda görünməsidir. Ümumiyyətlə, praktiki prizmada xalis monopoliya və xalis 
monopsoniya uzlaşması nadir hadisədir. Neft bazarı üçün daha bir xüsusiyyət də 
alternativsiz təchizatın-françayzinq inhisarının olmasıdır. Hər iki tipik forma 
müəyyən məzmunda bu sırada eksklyuziv hüquqlara malik olan ARDNŞ-in və digər 
enerji təchizatçılarının simasında hələ ki, qalmaqdadır. 
 
Xəzərdəki neft ehtiyatlarının mənimsənilməsi, şübhəsiz ki, Azərbaycanın daxili bazarında 
rəqabətin digər formalarının inkişafına səbəb olacaq. Ara-sıra özünü nişan verən «kölgə 
iqtisadiyyatının» rəqabət təsiri zəifləyəcək, onun aradan qalxması gerçəkləşəcəkdir. Əski siyasi 
kommersiya avantürasının tarixə qovuşduğu indiki məqamda milli bazar daha çox rəqabətin 
mükəmməl formasına keçəcəkdir. 
Azərbaycan nefti ilə bağlı klassik bir reallıq ondan ibarətdir ki, neftin qiyməti iki 
standartda-daxili və xarici qiymətlərdə əksini tapır. Bu tarixi ənənəvi gerçəkləşmənin obyektiv 
təzahürləri ilə yanaşı, digər formal tərəfləri də vardır. Emal məhsulunun məhdud assortimenti, 
köhnə texnologiyalarla əldə edilən aşağı keyfiyyət belə qiymət fərqinə rəvac vermişdir. Analoji 
reallıq MDB məkanının neft hasilatçısı olan ölkələrində də mövcuddur. Rusiyada daxili 
qiymətlər, xarici qiymətlərdən xeyli aşağıdır. Burada ikili standartlardan vahid standarta keçidin 
yaxın perspektivdə qeyri-mümkünlüyü ölkə müəssisələrinin iqtisadi aktivliyi və sosial durumla 
əsaslandırırlar. Belə vəziyyət isə müəyyən qədər irimiqyaslı qeyri-ödəncləri də stimullaşdırır. 
Azərbaycanda buna rəğmən əks hal, daxili bazarda neftin və neft məhsullarının qiymətinin xarici 
bazarda və dünya qiymətlərinə qeyri-müvafiqliyi, müəyyən konyuktur hallarda isə çox zaman 
universal qiymətdən də yüksəkliyi müşahidə olunur. Quruda neftqazçıxarma kompleksində isə 
məhsulun maya dəyəri daxili bazardakı satış qiymətindən də yüksəkdə durur. 
Bəllidir ki, neft hasilatının səmərəliliyi maliyyə-nəticələrinə uyğun olaraq daha çox xarici 
bazara çıxışla bağlıdır. Daxili bazara köklənən məhsul satışında isə səmərəliliyinin təminatı 
istehsal xərclərinin minimuma endirilməsi ilə nəticəli ola bilər. Azərbaycan nefti dünya 
bazarında qiymətə təsir etməsə də Xəzərin zəngin karbohidrogen yataqlarından hasil edilən 
neftin nəzərdə tutulan və ondan çox hissəsi böyük axınla dünya bazarına yol açanda bu təsir 
özünü göstərə bilər. Təqdim olunan informasiyalara əsasən adi cəbri hesablama bu fikrə aydınlıq 
verə bilər. 
Postsovet məkanında neftin qiymət təyinatı uzun müddət mərkəzi planlı sistemdən asılı 
olduğu üçün onun müəyyən edilməsi də sərt mərkəzləşdirilmiş qaydada aparılmışdır. Daha çox 
 
 
133
xərclər komponentinə arxalanan belə qiymət hesablanması istehlakçı üçün həqiqi bazar 
məhsulunun dəyərini ifadə etməmişdir. Tələb və təklifin dayanaqlılığı şəraitində sərt dövləti 
planlaşdırılmış qiymət yalnız daxili bazar dövriyyəsində yaşamaq imkanında olmuşdur. Bizim 
əhatə olunduğumuz keçid iqtisadiyyatı şəraitində qiymət məsələsi böyük nisbətdə hələ ki, 
dövlətin əlində cəm olunduğu üçün onun daxili bazarda tənzimlənməsi prosesi də məxsus idi. 
İndiki iqtisadi strategiyanın konturlarında isə neftin qiymətinin liberal zolağa keçidi məsələsi isə 
nəzərdən belə keçirilmir. 
Azərbaycanın daxili bazarında satışa çıxarılan neft dövlət tərəfindən tənzimlənən 
qiymətlərlə reallaşdırılır. Hasiledici müəssisələrin MNKİB-yə neftin ötürülməsini, onlar da öz 
növbəsində emal müəssisələrinə çatdırılmasını reallaşdıran mütləq texnoloji prosesdə və digər 
alternativ qurumların olmadığı şəraitdə qiymət dəyişiklikləri də dövlət nəzarətində qalır. Bu 
texnoloji tsiklin hər bir mərhələsində, neft məhsulları istisna olmaqla, qiymət sərt nəzarətdə 
qaldığından və daxili bazarda digər alıcısının yaranmadığı şəraitdə xam neftin topdansatış və 
pərakəndə satış qiymətləri də mövcud deyildir. Bununla yanaşı neftin və neft məhsullarının 
xaricə satışı nə qədər dövlətin sərəncamında olsa da, onun xarici bazardakı qiymət təyinatında 
rolu təsirsizdir. Lakin respublikanın özünün bu bazardan aslılıq dərəcəsi xeyli yüksəkdir. 
ARDNŞ  2001-ci ildə 3155704 ton neft və neft məhsulları ixraj etmişdir ki, bu həcm 
valyuta ilə ifadədə 531421270 ABŞ dollarına bərabərdir. İxraj məhsulunun 73%-ni isə xam neft 
təşkil etmişdir. Əllbəttə yüksək emal potensialı ölkədə neft məhsullarının eksportu daha çox 
faydalılıqla müşayiət olunardı. Fikrimizcə bu reallıq heç də neft məhsullarının keyfiyyət ölçüsü 
və ya bazar alıcısı ilə uzlaşdırılmamalıdır. Onsuz da ölkədə istehsal olunan neft məhsullarının 
çeşidi və keyfiyyət standartı o, qədər də zəngin deyildir. Burada istehsal edilən avtomobil 
benzini, aviakerosin, neft koksu, soba yanacağı, texniki butan, industrial yağlar, bitum və motor 
yağı ixraca yönəlsə də, maraq daha çox dizil yanacağınadır ki, onun da müvafiq standart 
orentasiyası, yarımfabrikat xüsusiyyəti yenidən təkrar emal üçün imkanlıdır. Ona görə də, ixraj 
olunan neft məhsullarının yarıdan çoxunun məhz dizel yanacağının payına düşmüşdür. Neft 
məhsulların daşınma texnologiyası ilə xam neftin nəqli prosesinin fərqliyi də ixaracatda yeri 
sezilir. Hazırda dünyada neft məhsullarının boru kəmərləri vasitəsi ilə daşınması layihələri 
gerçəkləşməyə istiqamət alır. XXI yüzilliyin ilk ilində dünya neft bazarında stabilliyin pozulması 
Azərbaycan neftini satışında da əks olunmuşdur. Dövlət büdcəsində bir barrel üzrə 22 ABŞ 
dolları miqdarında mədaxil qiyməti nəzərdə tutulan vətən nefti 22,9-18,8 dollar arası qiymətdə 
satılmışdır. Yeni ilin büdcəsində isə bu qiymət 19 dollar məbləğində planlaşdırılmışdır. 
Göründüyü kimi, böyük neft dövriyyəsinə qoşulan respublikanın iqtisadi inkişaf ssenarisi də bu 
meydandakı hadisələrin düzüm və hərəkətindən neftin bazardakı qiymət meylindən çox-çox 
aslıdır. 
Azərbaycan Respublikasında neftin qiymətinin müəyyən edilməsi, tənzimlənməsində 
kompleks tədbirlər nəzərdən keçirilə bilər. Bizim fikrimizcə respublikada neftin qiymətinin 
optimal tənzimlənməsi aşağıdakı bazar təsisatlarının formalaşdırılması ilə səmərəli ola bilər: 
 neft birjası; 
 forvart, fyuçerts əməliyyatlı regional ticarət bazarının formalaşdırılması; 
 dövlət neft-qaz o cümlədən, neft məhsulları üzrə ehtiyat fondunun yaradılması. 
Quru sahələrinə nisbətdə dənizdə neftin maya dəyəri 3-4 dəfə aşağı fərqliliyi müqabilində 
və ondan da ucuz neftə sahib milli neft sektorunun beynəlxalq konsorsium tərəfləri bir vaxtdan 
sonra müəyyən miqdar nefti daxili bazara da çıxaracaqlar. Eyni zamanda tranzit nefti, 
kommersiya baxımından xam neft idxalı da daxili bazarda rəqabət yarada bilər. Belə vəziyyətdə 
daxili bazarda qiymətlərin nisbətən liberallaşması meyli vüsət alacaqdır. Bu perspektivi nəzərə 
alaraq quruda neft hasilatçıları daha çox xarici bazarla işləməyə üstünlük verməlidirlər. 
Zərərsizlik nöqtəsilə yetişmiş qurudakı neft kompleksində neftin bazar satış balansı ən azı 50:50 
nisbətindən çıxış etməlidir. Bu fikir onunla izah edilir ki, quruda fəaliyyət göstərən kompleksdə 
bazar yönümlü struktur quruculuğu, nağdı dövriyyə vəsaitli taktiki hərəkətlər, yeni modern 
sitemin təşkilini daxili bazara göklənmiş qiymətlərlə qaynaqlandırmaq olmaz. Hökmən və 
 
 
134
hökmən kompleksin xarici bazara çıxış mandatı olmalı, onun dünya bazarına inteqrasiyası təmin 
edilməlidir. Burada isə o, qədərdə bir başa çıxışdan söhbət getmir. Təsbit edilmiş kvotalar 
həcmində dövlət özü bu nefti bazara çıxarmaqla QNQÇİB-yi ilə hesablaşa bilər. 
Faktiki materialların təhlili göstərir ki, kompleksdə əsaslı dəyişikliklərin aparılması 
maliyyə problemləri ilə bağlıdır. Bu problemləri isə qeyd olunduğu kimi, neftin xarici bazara 
çıxarılan kvota həcmləri müəyyən edə bilər. Daxili bazarda 20%-lik mövqe qurudakı neft 
kompleksi üçün Azərbaycan miqyasında indiki tələblər baxımından o, qədər də yüksək deyildir. 
Neftin orta müddət üzrə dünya bazarında qiymətinin 120-150 dollar civarında götürsək, illik 1,5 
milyon ton neftin xaricə satışından 180-225 milyon dollar gəlir əldə etmək mümkündür. Yarı 
miqyasda isə bu 100 milyon ABŞ dolları deməkdir. 20%-lik rentabellik şərtində bu bənzərsiz 
valyuta mənfəəti, yetkin investisiya mənbəyidir. Təbii ki, qiymət təyinatı istehsal xərclərini 
tamamilə ödəməli və nəzərdə tutulan mənfəəti təmin etməlidir. Bu baxımdan qiymət təyinatı üç 
formada nəzərdən keçirilə bilər: 
 minimal hədd–qiymət və istehsal xərcləri bərabərdir; 
 orta hədd–mülayim; 
 maksimal hədd–qiymət son ödənişqabiliyyətli tələbə bərabərdir. 
Şübhəsiz ki, maksimal hədd istehlakçı üçün ən əlverişlisidir. Lakin bazar konyukturası bu 
imkanları heç də bizim istəyimizcə reallaşdırmır. Bu baxımdan diferensiallaşan orta hədd 
strategiyası daha məqsədəuyğun və daha çox mühafizəlidir. Optimal qiymətin müəyyən edilməsi 
metodikası əmtəənin maya dəyəri və nəzərdə tutulan artırılmış qiymət cəmində əksini tapır. 
Artırılmış qiyməti müəssisənin strateji planlarına müvafiq olaraq tərtib olunmuş bazis plan 
əsasında formalaşdırmaq mümkündür. 
İmicli təşkilat qiymət siyasətində bazar meyllərini, xarici faktorları, coğrafi mövqeyi, 
əmtəə assortimentini, tələb intensivliyini nəzərə alaraq qiymətlərin modifikasiyası sistemini 
yaradır. Bununla belə, qiymət siyasətində qeyd etdiyimiz kimi rəqabət şəraiti və mühitinin 
olması da mühümdür. Əlbəttə QNQÇİB-nin İmicli təşkilata çevrilməsi real bazar strukturlu 
formanın əxz edilməsindən sonrakı mərhələyə düşəcəkdir. Lakin «firavan»lığın nə zaman baş 
verəcəyindən aslı olmadan xarici bazara çıxış nastalgiyasına son qoyulmalıdır. 
Apardığımız təhlil göstərir ki, Azərbaycanın dünya iqtisadiyyatına inteqrasiyası 
dərinləşdikcə, daxili təsərrüfat əlaqələri bazaryönümlü məzmun aldıqca xam neftin qiymətinin 
müəyyən edilməsində nəzərdən keçirilən praktiki və metodiki prinsiplərdə həllini tapacaqdır. 
Onun tənzimlənməsi dövlətin nəzarətindən tam çıxmasa da liberal xarakter alacaq, köhnə 
yataqlarda istismarın rentabelli davam etdirilməsində başlıca zəmin olacaqdır. QNQÇİB də 
dünyəvi bazar biçimli statusda daim keyfiyyəti dillərə düşmüş neftini təsərrüfat sahibi kimi, daha 
çox faydalanma, səmərəli fəaliyyət əldə edəcəkdir. 
 
 
135
IX FƏSİL 
İQTİSADİ STRATEGİYA 
 
9.1. Planlaşdırma və proqnostikanin elmi-empirik etyüdləri 
 
Planauyğunluluq və planlılıq kateqoriyaları Qərb iqtisad elmində yer almamışdır. Lakin 
Sovet elm sistemində bu məfhum və anlayışlar dominant olmuşdur. Dünya iqtisadi tarixində 
bənzərsiz iz qoymuş Sovetlər İttifaqının iqtisadiyyatı fundamental olaraq planlı sistemə 
əsaslanmışdır. Uzunmüddətli strategiyada orta beşillik mərhələdə inkişaf tapan planlı 
iqtisadiyyat daha çox ideoloji aspektləri ehtiva edərək, daxili rəqabət sisteminin qeyri-
mütəşəkkilliyi və qapalı recimli təsərrüfatçılıqdan iflasa uğramışdır. Lakin tənqid hədəfli 
mərkəzi planlı sistemin də olduqca məqbul sayılan cəhətləri az olmamışdır. Fikrimiz əsla total 
planlı iqtisadiyyatı təşviq etməyə köklənməmişdir. Fakt ondan ibarətdir ki, böyük bir epoxal 
mərhələni əhatə edən sistem elmtutumlu mürəkkəb qurluşlu sahələrdə lider mövqeyə çxmış, 
təhsil, maarifçilik sahəsində, sosial təminatda mülayim ovqatlı şəraiti yaradıb hifz etmişdir.  
Avtarkiya orentasiyalı, iqtisadiyyatın özünəqapılma şəraitində idarəetməyə üstünlük verən, 
geniş inteqrasiya, xarici iqtisadi əlaqələrdən ehtiyat edən, planlarla nizamlanan möhtəşəm sistem 
bu və ya digər səbəblərdən dağılmışdır. İndi onun əvəzində bazar prinsiplərini rəhbər tutaraq 
mütərəqqi, bazaryönümlü qarışıq iqtisadiyyata keçidə üstünlük verilmişdir. Faktiki olaraq 
postsovet məkanının iqtisadiyyatı totalitarizmdən qurtulmuş, lakin praktiki müstəvidə bazara 
transformasiyada tərəddüdlü ovqatlı yeni obraz formalaşmışdır. Bu isə heç şübhəsiz ki, ənənəvi 
recimdən qurtulmanın təbii bəşəri aspektləri ilə bağlıdır. Gerçəkdə bazar münasibətlərinin 
dərinləşdiyi zaman və məkanda, keçid mərhələsini yaşadığımız məqamda strateji uzunmüddətli 
planlar əsasında iqtisadi konsepsiya hələlik tam əldə edə olunmamışdır. 
Keçid iqtisadiyyatını yaşayan və digər üçüncü ölkələrdə olduğu kimi Azərbaycanda da 
iqtisadi səhnədə planlı təsərrüfatı yeni ampulalı oyunçu, baş təsisçinin iqtisadi-siyasi maraqları 
əsasında fəaliyyətləndirilən BVF əvəzləmişdir. Təcrübi reallıq belədir ki, BVF-nin prinsipləri bu 
sayaq ölkələrdə nə dərin mərkəzləşməni və nə də yetərli özəlləşdirməni ifadə edir. Korporativ 
mənafelərini ifadə edərək iqtisadi strategiya və investisiya boşluğuna rəğmən supervalyuta kursu 
ilə kreditlər gətirməklə bütün iqtisadiyyatın idarə olunmasını özəl resseptləri ilə 
zənginləşdirmədə «qlobal maliyyə fondu»nun məramları çox da sirli deyildir. İfadə etdiyimiz 
gerçəkliklərin mühüm nəticəsi ondan ibarətdir ki, bazar romantizmini bitirərək sxolostik, 
epiqonçu, immitasiyon meyllərdən empirik təhlilə əsaslanan, elmi məntiqə və dəqiqləşdirilmiş 
proqnozlara sığınan strategiyaya, yeni strateji planlaşdırmaya keçidə təminat verilməlidir. 
Planlaşdırma təşkilati ierarxiyanın zirvəsindən başlanğıj alır. Məqsəd və planlar istənilən 
cəmiyyətin həyat məramının məğzini təşkil edir. Bu baxımdan təşkilatın can atdığı gələcəyin 
arzu edilən vəziyyətini məqsəd ifadə edirsə, plan isə həmən məqsədə çatmağın marşrutunu 
cizgiləndirir. Planın işlənməsi, korrektə olunması, təsərrüfatlaşan obyektin yaxın və uzaq 
perspektivini yazılışını əks etdirən planlaşdırma texnologiyası aşağıdakıları əhatə edir: 
 mühüm məqsədin əsaslandırılamsı və təyinatı; 
 tapşırıqların qoyuluşu, reallaşma göstəricilərinin təyinatı; 
 işin həcmi və növü, konkret iş yerləri üzrə bölgüsü və icra müddətinin detallaşdırılması; 
 dəqiq hesablamaların aparılması. 
Göründüyü kimi, planlaşdırma texnologiyası olduqca səmərəli və elmi təyinatlı missiyanı 
hədəf edir. Belə olan təqdirdə onun tənqid hədəfinə çevrilməsi hansı məqsəd daşayır. Şübhəsiz 
burada köhnə illə təzənin çılğın mübarizəsi də özünü göstərir. Yeninin yaşaması köhnənin 
tənqidi üzərində qurulmaya məhkumdur. Digər tərəfdən sovet sistemində çox zaman ideoloji 
müstəvidə planlaşdırmanın fetişləşdirilməsi də az mənfi aspektli təzahürlər yaratmamışdır. 
Fetişizm isə köhnə sistemin ən məhsuldar rəqiblərindən biri olmuşdur. Bununla belə, köhnə 
sistemin dəyərli elementləri çağdaş sivlizasiyanın da tərəqqisində geniş istifadə olunmaya 
layiqdir. Bundan qoxmamaq və çəkinməmək lazımdır. Diqqətə çəkilən ideya heç də bazar kurslu 
 
 
136
bizim tədqiqat strategiyası ilə ziddiyyət təşkil etməməlidir. Müasir bazar iqtisadiyyatında da 
planlılıq mövcuddur. Burada planlaşdırma bazar tələblərinə aktiv uyğunlaşma vasitəsi kimi çıxış 
edir. Bizim bir tərəfdən köhnə direktiv sistemi tənqid, digər tərəfdən liberallaşmanı təqdir 
etməyimizlə planlaşdırmanın reytinqini qaldırmaq arasında dissonans yoxdur. Dəfələrlə 
vurğulanan bir reallıq ondan ibarətdir ki, ən qatı bazar orentasiyalı ölkələr belə qarışıq 
iqtisadiyyat adlanan sitemdə fəaliyyət göstərirlər. 
Müasir elmi proqnostikanın minillik səlnamə tarixi var. Dünyanın sonu haqqında təlim-dini 
esxatologiyanın bütün konfessiyalarda, cəmiyyətin inkişaf və geriləməsini utopik cərəyanlarda, 
fəlsəfi təlimlərdə yer alması proqnostikanın çoxəsirlik tədqiq diapazonunu canlandırır. Bütün bu 
təlimlərin korrelyasiyon vəhdəti ehtimalın, öncədə körünüşün mümkünlüyünün reallığını orta 
qoyur. 
 
Peyğəmbərlik missiyasının mühüm xarakterik xüsusiyyəti də gələcəkdən nişan 
vermək, olacağı əvvəlcədən deməklə bağlıdır. Qərdə Nastardamusun «fal» açmaları, 
dünyanın, bütün bəşəriyyətin gələcək tarixinin öncədən xəbər verməsi, yaşadığımız 
dövrdə gerçəkləşən hadisələrin onun çalışmalarında əksini tapması haqqında inajlar 
geniş yayılmışdır. Lakin Nastardamus proqnozlarının gerçək həyatla nə qədər üst-
üstə düşməsi, onun real həyat prosesləri ilə konkrent uzlaşması elmi-məntiq 
baxımdan çox çılpaq görünür. İslam fatalizmdən sonra Qərbdə yaranan bu tipik 
cərəyanları uğursuz immitasiya kimi, azmaarifli kütləyə hesablanma aktı elm 
aləmində məlum gerçəklikdir. 
Qüdrətli Allahın müqəddəs Qurani Kərimdə buyurulduğu kimi, talehlər və hadisələr 
düzümü öncədən asimanda lövhi-məhfuz yazılmışdır. İslamda fatalist mövqey mənbəəsini 
müqəddəs kitabda mütəmmadi vuğulanan lövhi-məhfuzdan alır. Münəjcimin ulduzların 
düzlüşünə müvafiq yerdəki hadisələri və taleh axıcılığını nişan verməsidə bu prinsiplərdən çıxış 
edir. Böyük Nizami Gəncəvi «İsgəndərnamə» poemasında qüdrətli sərkərdəni hindli həkimlə 
dioloqunda münəjcimin funksiyasının fəlsəfəsi açıqlanır. 
 
Dünyada nə varsa-yaman və yaxşı, 
Göylərin tağına çəkilib naxşı. 
Münəccim rəmlini atdığı zaman, 
Taleyin naxşını oxuyur ordan24. 
 
Müasir elmi təlimlər proqnozlaşdırmada çox uzaq hədəf seçimini tədqir etmir. Ölkə 
perspektiv planlarını strateji baxımdan əsasən 25-30 il, bəzən real olmayan bir qədər də 
uzunmüddəti-50 illik çərçivəni nəzərdən keçirirlər. Əyani olaraq qeyd olunmalıdır ki, Rusiya 
kimi təcrübəli dövlət ölkənin «Energetik strategiya»sının gerçəkləşməsini real olaraq 20 il 
müddəti üçün nəzərdə tutmuşdur. Əlbəttə daha perspektevli müddətin proqnozunu elmi 
fantastika ilə, ondan sonrkı görünməzlik isə xəyal karvanına qoşulma ilə uzlaşır. Bütün bunlara 
baxmayaraq insan yeni axtarış və elmi-texnoloji nailiyyətlərlə proqnoz müddətin real 
görüntüsünü azaltmağa yönəldilmiş cəhdlərlə uzanmağa səfərbər edir. 
Sovetlər İttifaqı 1927-ci ildə beşillik planlar əsasında iqtisadi quruculuq prosesinə qərar 
verəndə, iqtisadçı alim, perspektiv planlaşdırmanın görkəmli mütəxəssisi V.A.Bazarovun (1874-
1939) başçılığı altında  nüfuzlu qrup yaradıldı. Gerçəkdə müəlliflər qrupu xalq təsərrüfatının ilk 
beşillik planı yaradılması ilə yanaşı, iqtisad elmində müvəffəq tapıntılardan birinə də sahib çıxdı. 
Onların proqnostikada etdikləri kəşf sonradan böyük şöhrət və sayğıya səbəb oldu. Burada 
aşkarlanmanın məğzini xalq təssərüfatının istənilən perspektiv planının direktiv və 
proqnozlaşdırmanın sintezi, digər mənada onun yerinə yetrilməsində teoloji və genetik elmi 
əsaslandırmaya malikliyi ilə bağlılıqda məhsuldarlığı təşkil edir. Müasir elmi interpretasiyada və 
tətbiq sferasında teleolgiyanı məqsədli təyinat, genetik yanaşmanı isə terendli yanaşma 
                                                 
24 Nizami Gəncəvi. «İskəndərnamə». Bakı. Yazıçı nəşriyyatı. 1982. səh 457. 
 
 
137
terminləri əvəz etmişdir. Geniş işıqlandırmada tapılan prinsip mahiyyətcə ondan ibarət idi ki, 
proqnozlaşdırmada əsas olmayan, əbəs şərtsiz cəhdlər, ehtiyatlı səpkidə tədqiq edilmiş şərtli 
əməllərlə əvəz edilməlidir. Perspektiv planlaşdırmanın teleolojı təyinatları, onun genetik 
əsaslandırılmasına varmadan səmərəsiz və genetik tədqiqatlar isə təyinatsız kordur. Xalq 
Təsərrüfatının planı görünən, real və əsaslandırılmış olmalıdır. Lakonik ifadədə isə bu plan və 
digər proqramların elmi əsaslandırılmasını artırmaq gərəkliyi kimi şərh edilir.  
SSRİ məkanında, total planlaşma zamanında aşkarlanan, ilk baxışda əhəmiyyətsiz görünən 
bu elmi tapıntı bir neçə onillikdən sonra ABŞ-da Aya uçuş proqramlarının tərtibində yenidən 
kəşf olundu. Müvafiq sahədə müşahidə olunan tredlər üzrə optimallaşmanın səmərəliliyinin bir 
neçə dəfə artırılması ilə müşayiət edildi. Sivlizasiyanın yeni mərhələsində ilk əvvəl Qərbdə, 
sonradan bütün sosialist ölkələri düşərgəsində bu əsasda müxtəlif miqyaslı «texnoloji 
proqnozlar» mərkəzləri yaradıldı. 
Müasir kapitalizmi postindustrial cəmiyyət əvəzləyir. Onun əsas cəhətləri sosiallaşma, 
humanizasiya, ətraf mühitə diqqət, yüksək ixtisaslı işçilər cəmiyyəti, informasiyon təminatdan 
ibarətdir. Növbəti mərhələnin isə nədən ibarət olacağı hələ ki geniş tədqiqat mövzusuna 
çevrilməmişdir. Gələciyin hər hansı bir şəkildə öncədən bilinməsi istənilən orqanizm üçün 
məhvedici xususlu ola bilər. Bununla belə, «texnoloji proqnozlaşdırma» özünü elmi-texniki 
tətbiqi məkanda, insan-texnika və onun sistemaltılarının perspektiv inkişaf sferasında uğurla 
nümayiş etdirməyə müvəffəq oldu. Proqnozlaşdırma sosial sferanın da tədqiqində yer aldı. Lakin 
sosial proqnozlaşdırma spektrinin genişliyi, həyat hadisələrinin inkişafı üzrə proqnozların 
verilmə çətinliyi yenə də qarşıda duran çətin problemlərdən olaraq qalır. Sosial məkanda «Edip 
effekti» daha geniş təzahür edir. 
Planlı iqtisadiyyatın prinsiplərinə görə, bütün göstəricilər direktiv və proqnozların 
sintezinin təşkilini etməlidir. Xruşov dövrünün utopik kommunizm ehkamlarını da SSRİ-də 
1967-1970-ci illərdə «texnoloji proqnozlaşdırma» əvəz etmişdir. 1971-ci ildə Baş Nazir 
N.Kosiginin adı ilə bağlı elmi-texniki əsaslı, texnoloji proqnozlaşdırmaya köklənən yeni 
reformalar səhnədən sıxışdırılaraq beşillik bölgüdə «kompleks elmi-texniki tərəqqi» proqramı ilə 
əvəz olundu. 1990-cı ildə köhnə strategiya heç bir yeni yaranışla əvəz edilmədən dayandırıldı. 
 
 
9.2. Strateji planlaşdırma 
 
Klassik sovet iqtisadiyatının planlı təsərrüfata əsaslanan sistemi öz yerini «görünməz əlin» 
sərəncamına verir. Plan recimini bazar tənzimli yeni iqtisadi münasibətlər əvəzləyir. Planlı 
iqtisadiyyatın çökməsi, onun qalıqları üzərində bazar təsisatların formalaşdırılması analoqu 
olmayan bir prosesdir. Ümumiyyətlə, plan iqtisadiyyatından bazara keçid bəşəri sivlizasiyada 
nadir hadisələr sırasındadır. 
Artıq yeni dövr, postsovet tarixinin də adaptasiya mərhələsi bitmək üzrədir. Sabahın tarixi 
isə indiki gerçəkliklərdən qaynaqlanır. Ötən müddət ərzində yeni iqtisadi sistemə inteqrasiya 
dərinləşsə də, hələ ki, dolğun bazar prinsiplərinin geniş diapazonda gerçək tətbiqi hələ də tam 
reallaşmamış qalır. Məhsuldar bazar seqmentlərinin fəth edilməsi məkanı isə daha çox 
mikrosəviyyədə, yeni iqtisadi münasibətlərin dərinləşməsi aspektində həllini gözləyir. Bu 
baxımdan müasir iqtisadi şəraitdə təsərrüfatlaşan subyektin mülkiyyət formasından asılı 
olmayaraq, fəaliyyət prinsiplərinin gerçəkləşməsində iqtisadi strategiyaya və strateji 
planlaşdırmaya diqqətin artırılması xüsusi zərurətə çevrilir. 
Təsərrüfat strategiyası, xarici və daxili amillərdən, dövlətin iqtisadi siyasətindən, rəqabət 
vəziyyəti, mübarizə sərtliyi və digər bu kimi şərtlərdən asılıdır. Azad bazar, azad rəqabət 
mühitində istehsalın səmərəliliyi, uzunmüddətli mənfəətin təminatı, maliyyə dayanaqlığının 
möhkəmlənməsi elmi-məntiqi əsaslandırılmış konseptual istiqamətli təsərrüfat strategiyasında 
formalaşır. 
 
 
 
138
Plan və strategiya ayrı-ayrı anlayışlar olsa da onların qarşılıqlı təmas və oxşar cəhətləri 
yetərincədir. Bu baxımdan strategiya özü işlənmədə bu günkü qərarlarda gələcəkdə qəbul 
olunacaq qərarların nəzərə alınması planını ifadə edir. Uzunmüddətli zamanı əhatə etməklə 
strateji planlaşdırma həm də ümidli istehlakçı tələbini reallaşdırılması üçün əlverişli şəraitin 
yaradılmasında əks olunur. Strateji planlaşdırma üzrə nəzəri tədqiqatların tanınmış 
müəlliflərindən biri kimi ABŞ alimi Omae Keniti məsələyə daha çox fəlsəfi yanaşması ilə 
fərqlənir: «Səmərəli strategiya dəqiqləşdirilmiş təhlilin deyil, ağlın xüsusi vəziyyətinin 
nəticəsidir»25. 
Strateji planlaşdırma üç əsas mərhələdən: 
 diaqnostika, məqsədlərin müəyyənləşdirilməsi və təyinatı; 
 tədbirlərin-strategiyanın işlənməsi; 
 reallaşmasında ehtiva olunur. 
Strateji planlaşdırma heç şübhəsiz ki, səmərəliliyi ifadə edən cəhətlərlə zəngindir. İqtisadi 
səmərəlilik mövcud resurslardan mümkün maksimum nemətlərin alınmasıdır. İstehsalın 
səmərəliliyi isə aşağıdakılardan ibarətdir: 
 əmək məhsuldarlığı; 
 materialtutumu-məsrəf olunmuş dəyərin resursların istehsal olunmuş məhsul dəyərinə 
nisbəti; 
 kapitaltutumu-məsrəf olunmuş kapital dəyərinin istehsal olunmuş məhsulun dəyərinə 
nisbəti; 
 kapitalverimi-kapital tutumunun əksi; 
 rentabellik. 
İstehsalın səmərəliliyinin artırılması tədbirləri, sonrakı mərhələdə onun daha da 
intensivləşməsi elmi-texniki yeniliklərin tətbiqi, istehsalın texnoloji modernləşməsi, əməyin 
təşkili, idarəetmə sisteminin yenidən qurulması və sair müvafiq cəhətlərlə bağlıdır. Bütün bu 
mühüm xüsusiyyətlər iqtisadi təfəkkür və düşüncənin nailiyyətləri, yeni empirik məlumatlarla 
zənginləşmə və mövcud reallıqlar kontekstində QNQÇİB-nin də iqtisadi strategiyasının 
formalaşmasında əhəmiyyətini nümayiş etdirir. Quruda neftqazçıxarma kompleksində iqtisadi 
strategiyanın mühüm istiqamətləri əsas təsərrüfat missiyası ilə yanaşı, kapitalın təkrar istehsalı, 
cari maliyyə göstəricilərinin planlaşdırılması, istehsal xərclərinin minimallaşdırılması, bazarda 
payın yüksəlişi, innovasiya proqramlarının tətbiqindən keçir. Əlbəttə, bu məhsuldar istiqamətlər 
ayrı-ayrılıqda da strateji don rolunu oynaya bilər. 
Neftçıxarmanın optimal dinamikasının təyinatı hasilat planlaşdırmasında mühüm 
məsələlərdəndir. Yataqlarının istismarında bu optimallıq daha intensiv, digər tərəfdən isə geoloji, 
fiziki şərtlərə uyğun stabil hasilat kimi də nəzərdən keçirilir. Neft yataqlarının işlənməsi planında 
lay enerjisinin güc miqdarı, ehtiyatların miqyası, infrastruktur, coğrafi iqlim şəraiti və digər bu 
kimi obyektiv və həmçinin müəyyən dərəcədə də subyektiv amillərlə də təhlil edilir26. 
Sovetlər İttifaqında ehtiyatların hazırlanması və neft hasilatının planlaşdırılmasının 
metodoloji və metodik əsaslarının işlənilməsində rus alimləri A.P.Krılov, Y.P.Borisov, 
M.M.Sattarovun, V.İ.Luzinin xidmətləri böyük olmuşdur. Eyni təfəkkür tərzli zamanın tanınmış 
nümayəndəsi Sovet neft iqtisadçısı L.P.Qucnovskiy neft-qaz sənayesinin uzunmüddətli inkişaf 
planlarının işlənməsini, daxili mürəkkəb təşkilatı və digər sahələrlə kompleksli əlaqəsi olan 
sistem kimi görürdü27. Onun fikrincə, sahədə uzunmüddətli planların işlənməsi bir çox spesifik 
kateqoriya və prinsiplərlə müşayiət olunur. Alimin tədqiqatlarını qiymətləndirərək zəmanəsinin 
tələblərinə uyğun olan ideoloji məqamları istisna etsək, burada indiki şəraitdə də heç də 
                                                 
25 Омаэ Кенити. «Мир без границ: Власть и стратегия во взаимосвязонной экономики». NY: Harper 
Collins. Publisoers 1990. 
26 В.И.Лузин. «Экономическая эффективность технического прогресса в нефтяной 
промышленности». М.: Недра. 1982. стр.149. 
27 Л.П.Гужновский., С.Е.Казаков. «Плинирование добычи нефти и подготовки запасов». М: 
Наука.1989. 
 
 
139
əhəmiyyətini itirməyən dəyərli prinsiplərə rast gəlmək olar. Bu prinsipləri saf-çürük etməklə 
yeni reallıqlar kontekstində əlavələrlə onu zənginləşdirmək və konkrentləşdirmək, 
müasirləşdirmək də mümkündür. 
Neftqazçıxarma funksional yanaşma baxımından iki başlıca sistemaltını, ehtiyatların 
hazırlanması və neft hasilatının istiqamətlərini əhatə edir. Hər iki proses səmərəli tətbiqini 
strateji planlaşdırmada tapır. Burada isə hər bir komponentə məntiqli yanaşma zərurəti meydana 
çıxır. Bizim fikrimizcə neftqazçıxarmada strateji planlaşdırmada aşağıdakı prinsipal cəhətlər önə 
çəkilməlidir: 
 plan tapşırıqlarının ünvanlığı və direktivliyi; 
 elmi əsaslandırılması; 
 məqsədyönlülük; 
 sistemlilik; 
 komlekslilik; 
 optimallıq və balanslılıq. 
Sahəvi təsnifatda isə planlaşdırma fikrimizcə aşağıdakı istiqamətləri əhatə etməlidir: 
 istehsalın planlaşdırılması;  
 maliyyə planlaşdırılması;  
 mənfəətin planlaşdırılması;  
 uçot siyasəti və amortizasiya strategiyası; 
 əsas vəsaitlərin təkrar istehsalının planlaşdırılması; 
 istehsalın yerləşdirilməsinin planlaşdırılması;  
 aktivlərin səmərəli istifadəsi və təkrar istifadəsinin planlaşdırılması; 
 əməyin planlaşdırılması; 
 rentabelliyin planlaşdırılması; 
 elmi-texniki və innovasiyon planlaşdırma; 
 idarəetmə və onun təkmilləşdirilməsinin planlaşdırılması. 
Strateji planlaşdırmada artan effekt miqyası da nəzərdən keçirilməyə məhkumdur. Belə ki, 
effektin miqyası istehsal həcmində istifadə edilən bütün faktorların balanslaşdırılmış artımının 
təsiri nəticəsində yaranır. Məsrəf edilən resursların həcminin müəyyən miqdar artımı paralel 
olaraq buraxılışda da eyni miqdar yüksəlişlə müşayiət olunur. Bu isə effekt miqyasının 
dəyişmədiyinə dəlalət edir. Əgər müvafiq artım buraxılışda dəyişiklik yaradırsa, onda funksional 
olaraq effektin miqyası da dəyişkənliyə uğrayır. İqtisadi təcrübədən doğan belə bir hal 
mövcuddur ki, istehsal həcminin iki dəfə artımı istehsal xərclərinin orta hesabla 20% azalmasını 
stimullaşdırır. Diqqətə gətirilən bu reallıqlar qeyd olunduğu kimi, strateji planlaşdırmanın 
struktur komponentlərinin və detalları baxımından istifadə də əhəmiyyətlidir. 
Strategiya hazırlananda əvvəl problemin predmeti və strukturu təhlil edilir. Bu neft-qaz 
sənayesi üçün də eyniyyət təşkil edir. Neftin qiyməti, dünya bazarındakı meyllər nəzərə alınır. 
Neft-qaz sənayesinin yenidən təşkili fundamentallığı ilə fərqlənir. Burada təkcə sistem 
dəyişiklikləri deyil, müasir dünyadakı texnoloji, institusional dəyişikliklərin təsiri də nəzərə 
alınır. 
Statistik, normativ, balans və ekspert metodlarını əks etdirən planlaşdırma strateji aspektdə 
komplekslilik, sistemlilik kimi prinsipal əsaslarda qurulan təyinatı ilə seçilir. Optimal 
planlaşdırma təsərrüfat obyektinin inkişafına köklənən mümkün variantların ən yaxşı seçim 
imkanının metod və vasitələr məcmusudur. Bu baxımdan planlaşdırma istehsalın həcmi və 
imkanları sərhəddində aparılmalıdır. İstehsal imkanlarının sərhəddi məhsul buraxılışının 
maksimal miqdarını müəyyən edən mühüm planlaşdırma atributudur. Mümkün istehsal 
kompensasiyasında istifadə olunmayan resurslar istehsal imkanlarının sərhədindən içəri salır. 
Sovetlər İttifaqının geniş miqyaslı izafi enerji potensialı, enerjidaşıyıcılarının aşağı 
qiymətliliyi istehlakçılara ucuz əmtəə əldə etmək ovqatını yaratmışdı. Bu da öz növbəsində həm 
də enerjidaşıyıcılarından israfçı istifadəni qaynaqlandırmışdır. Lakin yeni təsərrüfat quruculuğu 
qənaətli, iqtisadi dildə daha ekonomik iş birliyini tələb edir. Bu baxımdan bazar iqtisadiyyatının 
 
 
140
prinsipal tələblərini rəhbər tutaraq, istehsalçı tərəflərin maliyyə iqtisadi maraqlarını əhatə 
etməklə, planlaşdırma qəbul olunmuş limit və normalara əsaslanan müqavilə şərtləri ilə 
bağlılıqda tərtib edilmədə yüksək effektivlik qazanır. QNQÇİB-də istehsal və təsərrüfatın strateji 
planlaşdırılmasında da bu praktiki dəyərlər önə çəkilərək aşağıdakı istiqamətlərdə təhlil edilərək 
nəzərdən keçirilməlidir: 
 istehsal gücü, istehsal imkanlarının sərhəddi; 
 satılacaq məhsulun daxili və xarici bazarlara çıxış kvotası; 
 reallaşmadan daxil olan pulun dövrəliliyi; 
 transsaksiyon və loqistik xərclərin ölçüləri 
Planlaşdırmada mühüm cəhət kimi neft iqtisadiyyatının bazar strukturuna malik olması 
xüsusiyyəti nəzərdən qaçırılmamaldır. Məlumdur ki, bazar strukturu mükəmməl və qeyri-
mükəmməl rəqabəti bərpa edən xüsusiyyətlidir. QNQÇİB-in bazara çıxışı indiki Azərbaycan 
reallıqları şəraitində qeyri-mükəmməl rəqabətdə əks olunur. Bu şərh belədir ki, kompleksdə hasil 
etdilən neft məhsulu bazar qiymətlərinə cüzi təsir etmək belə imkanlarından kənardadır. 
İqtisadiyyatın təmərküzləşməsi göstəricilərinin təhlili ilə müəyyən olunmuşdur ki, qeyri-
mükəmməllik şəraitində xərclərin bazara çıxış maneələri və strateji qarşılıqlı təsir faktorları 
fəaliyyət göstərir. Digər bir cəhət də xarici effektlər, yəni üçüncü tərəfə xeyir və zərər gətirən 
fəaliyyət də nəzərə alınmalıdır. Bunun zərər aspekti daha çox ekologiya ilə bağlıdır. Müsbət 
aspektlər isə daha çox sosial sahəni əhatə edir. Belə ki, kompleksin sərəncamında olan 
məktəbəqədər uşaq müəssisələri, xəstəxana və sanatoriyalar kommunal təsərrüfatı, 
kommunikasiya xətləri, avtomobil yolları və digər sosial obyektlər neftçi kollektivlərinin üzvləri 
olmayanlar tərəfindən də eyni şərtlər müqabilində istifadə olunur. Mədənlər ətrafı və sosial 
infrastruktur ətrafdakılar üçün əvəzsiz istifadə xarakteri ilə fərqlənir. Xarici itkilər və xarici 
iqtisadiyyat bir xüsusiyyətdə də özünü göstərir ki, zərər və xeyir heç bir kompensasiyaya məruz 
qoyulmur. Xarici mühitin təsir faktorlarının təhlili təşkilatın güclü və zəif tərəflərini aşkara 
çıxarması üçün çox əhəmiyyətlidir. 
 
Xarici effektlərlə bağlı problemin həllinə iki cür yanaşma var. İqtisadi rifah 
nəzəriyyəsinin banilərindən biri pofessor A.Piqu (1877-1959) problemin həllində 
vergi konteksində dövlətin rolunda görür. Neoinstutisonolist R.Kouz (1910) isə 
məsələyə bazar münasibətlərinin genişləndirilməsi və onun daxil etdiyi transsaksiyon 
xərclər anlayışı və aləti ilə həllini görür. 
 
Təsərrüfat fəaliyyətində və biznes işində təşkilat bir çox çətinliklərlə üzləşir ki, bunlar da 
ilk görnüşdə öncə iqtisadi, siyasi, bazar, rəqabət, sosial, beynəlxalq və sair amillərlə əhatə 
olunur. Quruda neftqazçıxarma istehsalında bazar prinsiplərində əks olunan strateji 
planlaşdırmada baza göstəriciləri və nəzarət rəqəmləri kimi natural ölçüdə illik istehsal həcmi, 
məhsul vahidinin maya dəyəri, rentabellik dərəcəsi və onunla bağlı mənfəət nəzərdə tutula bilər. 
Bununla belə, dövlətin yaxın müddət üçün məşğulluğun radikal ixtisarını aparmamaq məqsədli 
planları da diqqətdən yayınmamalıdır. Bütün bu göstəricilər əsasında digər iqtisadi 
komponentlər-pullu xidmətlər, kəşf olunmuş ehtiyatların artımı, qazma tempi, elmi-texniki 
tərəqqi və sosial inkişafı təmin edən sair müvafiq göstəricilər sistemi də işlənib hazırlana bilər. 
Hasilat həcmi, maya dəyərinin əlverişli parametri qeyd edildiyi kimi, bağlanmış müqavilələrdə 
əks olunduqda daha əhəmiyyətlidir. Bu planlaşdırmada mənfəətin bölgüsünün normativi əmək 
haqqı, mal-material qiymətlərinin ehtiyat həcminin və sair müvafiq normativlərin də işlənib 
hazırlanmasında mühümdür. 
Hasil edilən neft məhsulu məlum olduğu kimi, ümumi və əmtəəlik olmaqla təsnifləşdirilir. 
Məhz əmtəəlik məhsul nəticə etibarilə maliyyə resursuna çevrilir. Son zamanlar bu göstəricilər 
arasında fərq normal sabitləşməyə doğru meyl edir. İndi bu fərq 2001-ci ildə-106766 ton təşkil 
edir. 2000-ci ilə nisbətdə isə göstəricilər təxmini eyniyyət daşıyır. Planlaşdırmada əmtəəlik 
məhsulun ümumi məhsulda çəkisi texnoloji normativ və standartlara uyğun müəyyən edilir. 
Müvafiq normativlərin hesablanmasında minimumlaşdırma strategiyası əhəmiyyətlidir. Daxili 
 
 
141
ehtiyatlara sərf edilən hasilat neftinin miqdarının azalması əlavə gəlir və mənfəət deməkdir. 
Bununla belə, QNQÇİB-də istehsal imkanlarının sərhəddi təkcə bu fərqdə deyil, digər adi 
mümkünatlarda da axtarıla bilər. Bu köhnə quyuların bərpası, laylara texnoloji təsir, optimal 
qazma və sair natural ölçülü məhsul artımına şərait yaradır. 
Bazar seqmentlərinin planlaşdırmada tətbiqi biznes planların işlənməsi ilə daha çox 
bağlıdır. Ənənəvi olaraq biznes planlar kiçik və orta biznesi əhatə edərək, firmadaxili 
planlaşdırmanın vacib elementi sayılır. Biznes planının rolu bizim iqtisadi məkanda da 
yüksəlməkdədir. Bu həm də strateji marketinqin yüksəlişi, təsərrüfat fəaliyyətində 
çoxvariantlılıq, istehsalın sərbəstləşməsi ilə əlaqədardır. Biznes plan zərərsizlik nöqtəsi, 
təşkilatın xalis dəyərinin, onun likvidliyinin təyinatında da xüsusi əhəmiyyətlidir. İndi Rusiyada 
da təşkilatların plan-iqtisad şöbələrinin ənənəvi funksiyalarını biznes planlar əsasında işləmə 
əvəz etmişdir. 
Biznes plan orentasiylı iş reciminə keçid marketoloji tədqiqatlarsız səmərə verməz. Məhz 
bu baxımdan hər iki iş pralel strukturlar fonunda fəaliyyətləndirilməlidir. Planlaşdırmada 
marketinqin əhəmiyyəti danılmazdır. Kampaniyanın strategiyasının ümumi elementi olmaqla 
marketinq bazar mənasını ifadələndirən ingilis mənşəli termin «market»in paronimidir. 
Marketinq menecmentin yaradıcılıq funksiyası olmaqla firma xaricində yaranan meyllərin, onun 
istehsal tələblərinə təsir edən amillərin məjmusudur. Bir sənət kimi, marketinq istehlakçıya 
yüksək tələbli əmtəə və xidmətlərin təklifini verməklə, qiymətin düzgün təyin olunmasını, satış 
kanalını seçmək və reklamı təşkil etməni gerçəkləşdirir. 
 
Obrazlı deylimdə əgər bazar alıcı və satıcının görüş yeridirsə, marketinqin 
fəaliyyəti onların görüşünə kömək etməkdən ibarətdir. Konkret bazarın problem və 
perspektivlərini, tələblərini kompleks öyrənmək, müəssisənin imkanları çərçivəsində 
əmtəə assortimentini planlaşdırmaq, bazar tələbi ilə müəssisə imkanlarının üst-üstə 
düşməsi ilə tələbi formalaşdırmaq, satış tədbirlərini və əməliyyatlarını təmin etmək, 
planlaşdırmaq marketinqin əsas funksiyalarını ehtiva edir. 
 
Marketinq tədqiqatlarında informasiyanın əhəmiyyəti müstəsnadır. Marketinqdə 
informasiya sistemi, təşkilatın inteqrasiyasını təmin edən müxtəlif informasiyaların qəbulu 
işlənməsi və qərar üçün menecerlərə ötrülməsini əhate edir. 
Planlaşdırmada loqistikanın da xüsusi yeri vardır. Material  təminatının bütün sferasını-
qablaşdırma, hazır məhsul, istehlakçıya çatdırma və sair əhatə edən loqistik təlim, nəqliyyat, 
təchizat, ehtiyatlara nəzarət informasiyaların işlənməsi sahəsində planlaşdırılmanın tərkib 
hissəsini təşkil edir. Loqistik xərclər, loqistik zəncir, loqistik əməliyyat, informasiya axını, 
loqistikanın əsas tədqiqat obyektlərindəndir. 
Planlaşdırmada direktiv olmayan tövsiyə xarakterli iqtisadi proqramlı indikativ 
planlaşdırma-plan proqnozdan da məxsusi istifadə oluna bilər. Planlı, biçimli proqramın 
olmadığı şəraitdə iqtisadi çətinliklər də artır. Sənaye kapitanları məhz iqtisadi çətinliklərin 
qarşısının alınmasında bacarıq və səriştəsini göstərməlidirlər ki, istehsal müvəffəqiyyətsizliyə, 
fiaskaya uğramasın. 
Müasir mərhələdə qeyri-sabit və qeyri-müəyyən vəziyyətdə strateji idarəetmənin rolu artır. 
Belə idarəetmə, bir çox məsul vəzifələri önə çəkərək strateji planlaşdırmada əks olunur. Hər bir 
təşkilatın strateji planlaşdırılması situasion təhlildən mənbəyini alır. İqtisadi fəaliyyə təsir edən 
amillər, güclü və zəif cəhətlər, xarici mümkün təhlükələr situasion təhlildə çözülür. Neft-qaz 
sənayesində də daxili büdcə təyinatlı köməkçi və sosial orentasiyalı təsərrüfatlarda az deyildir. 
Bu baxımdan planlaşdırmada onların büdcə strukturu, xərc müddətləri üzrə planlaşdırılır. 
Təşkiltın büdcəsinin planlaşdırılması strateji planlaşdırmanın tərkib hissəsini təşkil edir. Məhz 
büdcənin təyinatı idarəetmənin planlaşdırılmasının təşkilinə zəmin yaradır. Gəlirin mənbəyi, hər 
bir məqsədin ayrıca xərc komponenti müəyyən edildikdən sonra büdcənin tərtibatı, onun yerinə 
yetirilməsi qrafiki işlənib hazırlanmalıdır. Rentabelli işin təşkili bazası konsepsual baxımdan 
fikrimizcə aşağıdakı mərhələləri əhatə etməlidir: 
 
 
142
 cari vəziyyətin təyinatı; 
 məqsəd; 
 alternativ imkanlar; 
 optimal variantın təyinatı; 
 yerinə yetirilmə mexanizmi. 
Bu baxımdan planlaşdırmanı aşağıdakı sxemdə vermək mümkündür. 
 
Sxem №5 
 
QNQÇİB-də rentabelli işin təşkili sxemi 
 
 
 
 
 
 
 
 
 
 
 
 
 
 
 
9.3. Optimal istismar tempinin müəyyən edilməsi prinsipləri 
 
İndi Yaxın Şərq istisna olmaqla, dünyanın bütün neft regionlarında intensiv hasilat davam 
etməkdədir. Təbii ki, Xəzərdə karbohidrogen ehtiyatlarının istismarına cəlb edilmiş xarici neft 
kampaniyaları da investisiyon layihələrə uyğun olaraq yaxın 30 il müddətli fəaliyyətlərini 
intensiv recimli planlar əsasında quracaqlar. Növbəti texnoloji çətin mərhələdə qalıq 
ehtiyatlarının çıxarılması bizim üzərimizə düşəcəkdir. Lakin bütün bunlardan əvvəl çağdaş 
zamanda əksərən sərəncamımızda olan quru sahələrindəki geoloji, perspektiv ehtiyatları və qalıq 
neftinin çıxarılması strategiyasını işləmək tələb olunur. Ehtiyatların çıxarılma strategiyası isə öz 
növbəsində optimal istismar tempinin müəyyən edilməsi prinsiplərinin təyinatı ilə vəhdətdə 
işlənməlidir. Resursların mənimsənilməsi variantları müxtəlif olsa da, hasilatçı ölkələr müasir 
məqamda bu sahədə hər bir atdımın həll mexanizmlərini elmi təhlil süzgəcindən keçirməklə 
reallaşdırırlar. 
 
Rusiyada indiki templər təməlində 330-340 milyon illik hasilatla 30-35 il 
istismar davam edə bilər. Ölkədə 1999-cu il tarixinə 165 min quyu fəaliyyətdədir. 
Fəaliyyətsiz quyular fəaliyyət fondunun 25%-ini təşkil edir. Yataqların 70-75%-i kiçik 
sayılır. Ölkədə neft hasilatında sutkalıq orta debit 7,2 tona bərabərdir. Bu isə 1980-ci 
illərə nisbətdə  iki dəfə az olan göstəricidir. 
 
Müşahidələr, aparılan təhlil, statistik materiallara istinadən köhnə neft-qaz yataqlarındakı 
istehsalın tənəzzüllü meyllərinin ölçülərini təsəvvür etmək çətin deyildir. Burada qeyd olunduğu 
kimi, quyuların, avadanlıq və qurğuların mütləq əksəriyyəti öz istismar müddətlərini dəfələrlə 
başa vurmuş, ilkin istehsal gücündən, səmərəli fəaliyyətdən xeyli uzaq düşmüşlər. Ehtiyatların 
tükənməsi texniki-texnoloji gərginliklərə müşayiət olunaraq hasilatda əlavə əmək və kapital 
ЖАРИ ВЯЗИЙЙЯТИН
ГИЙМЯТЛЯНДИРИЛМЯСИ 
 
МЯГСЯДЛЯР 
ЙЕРИНЯ ЙЕТРИЛМЯ 
МЕХАНИЗИМЛЯРИ 
ОПТИМАЛ ВАРИАНТЫН 
ГЯБУЛУ 
НЯТИЖЯЛЯРИН ТЯЩЛИЛИ ВЯ
ГИЙМЯТЛЯНДИРИЛМЯСИ 
АЛТЕРНАТИВ ИМКАНЛАРЫН 
ЭЮРЦНЦШЦ 
 
РЕАЛЛАШМА 
 
 
143
sərfini artırmışdır. İstismar çətinlikləri ilə yanaşı köhnə yataqları əhatə edən kompleksdə 
direktiv-plan sisteminə xas iqtisadi münasibətlər, idarəetmə və sosial qayğı ilə bağlı faktorlar da 
böhranlı tendensiyanın əsas fraqmentlərini təşkil edir. Lakin bununla belə, köhnə istismar 
sahələrinin indiki keçid durumuna ehtiyatlar prizmasından yanaşdıqda nikbin perspektivi 
görməmək mümkün deyildir. Yeni dəniz yataqlarındakı nəhəng ehtiyatlar belə görünüşün daha 
aydın təəssüratını yaradır. Bu yataqlarla müqayisədə kəskin mahiyyət fərqliliyinə baxmayaraq 
köhnə istismar sahələrində də şəffaflı gələcəyə stimullar verən əsaslar yetərlidir. 
Azərbaycanın XX əsr neft sənayesinin retrospektiv özəllikləri belə bir örnək hasil edir ki, 
burada çıxarılan yanacaq resurslarının respublikanın iqtisadi inkişafına, onun istehsal 
potensialına müvafiqliyi həmişə müsbət saldolu olmuşdur. Ayrı-ayrı dövrlərdə hasilat hətta 
daxili tələbləri bir neçə dəfə üstələmişdir. Məlum faktdır ki, son dərəcə izafi həcmli neft tarixən 
böyük dövlətin sənaye gücünün artmasına səfərbər edilmiş, onun iqtisadi qüdrətinin yüksəlişində 
əsas fundamental baza olmuşdur. Layların neftverimi imkanlarının tükənməsinə baxmayaraq  ən 
sadə hesablamalara görə, yalnız köhnə yataqlardakı mövcud qalıq ehtiyatlar XXI yüzilliyin bir 
neçə onilliyi ərzində Azərbaycanın iqtisadiyyatını normal enerji ilə təmin etməyə qadirdir. Məhz 
buna görə də, daim xidmətimizdə bulunan, azalan, lakin tükənməyən əski potensial diqqətdən 
yayınmamalı, anaxronizmə yol vermədən müvafiq resursların mərhələli konteksdə rasional 
istifadə meyarları müəyyən edilməlidir. Bu baxımından köhnə istismar sahələrində, xüsüsən 
quruda yerləşən neftqazçıxarma kompleksində yeni hasilat strategiyasının işlənilməsi zərurətləri 
daha da artmışdır. 
Hasilat strategiyası ilə bağlı problemlər akademik A.X.Mirzəcanzadənin tədqiqatlarında 
geniş əksini tapır. Ekstensiv və intensiv istismar reciminin təzadlı nəticələrinin yaşantısını 
dadmış respublikada yeni geosiyasi düzümü, qlobol perspektivi, bazar konyukturası və ekoloji 
aspektləri nəzərdə tutan böyük hasilatın illik təminat kvotalarının hesablanmasının artan 
tələblərinə rəğmən alim tərəfindən riyazi modeli işlənib hazırlanmışdır. Böyük neft axınını 
nəzərdə tutan bu alqoritmik hesablama fonunda quruda neftqazçıxarma kompleksini əhatə edən 
yataqların ehtiyat potensialının da mərhələli konturlarda hasilat normasının hesablanması 
variantına  mövcud təhlil və tədqiqat prosesində təşəbbüs edilmişdir. 
Köhnə yataqlarda optimal istismarı təmin edən hasilat strategiyasının işlənməsi fikrimizcə 
aşağıdakı üç prinsipial cəhətin nəzərə alınmasını şərtləndirir. 
 nəzarət paketinin dövlətin sərəncamında qalması; 
 aktiv istismar müddətinin orta perspektivli 50 illik mərhələdə təyinatı; 
 universal bazar qiymətlərində ehtiva olunaraq çıxarılan məhsulun əksərən daxili 
istehlaka yönəldilməsi. 
Təsbit olunan prioritetlər fonunda yeni işlək strukturun formalaşması, istehsalın davamlı və 
dayanaqlı təminatı iqtisadi mühitin modernizasiyası problemini və hasilat strategiyanın reallaşma 
mexanizmlərini nəzərə almaqla proqnozlaşdırılan aspektdə pozitiv nəticələr əldə etmək 
mümkündür. 
Quru ərazilərindəki qalıq və perspektiv ehtiyatlar ümumi toplumda yetərli potensialın 
varlığını əsaslandırır. Ən aşağı həddə burada 200 milyon ton çıxarıla bilən karbohidrogen 
ehtiyatın mövcudluğu bütün parametrlərdə isbatını tapmışdır. Qeyd olunmalıdır ki, neft istehsalı 
ilə davamlı məşğul olan bir sıra ölkələrdə ehtiyat potensialı 200 milyon tondan da aşağıdır. 
Azərbaycanın quru ərazilərindəki ehtiyatların orta perspektiv göstəricisi isə 400-500 milyon ton 
şərti yanacağa bərabər tutulur. Lakin məlum olduğu kimi, daha nikbin proqnozlarda isə quru 
ərazilərindəki ehtiyatlar 700-800 milyon ton və hətta 1 milyard ton həcmində dəyərləndirilir. 
Optimal istismar tempinin təyinatında bu üç ehtiyat toplumunun hər birinə istinad edilməlidir. 
Bu ehtiyat göstəricilərini orta hədli miqyasda aşağıdakı kimi təsnifləşdirmək mümkündür: 
I. Minimal ehtiyatlar  200 milyon ton şərti yanacağa ekvivalent (165 milyon ton neft, 35 
milyard kub metr qaz). 
II. Orta proqnoz ehtiyatlar 400 milyon ton şərti yanacağa ekvivalent (330 milyon ton neft, 
70 milyard kub metr qaz). 
 
 
144
III. Güman edilən maksimal ehtiyatlar 800 milyon ton şərti yanacağa ekvivalent (660 
milyon ton neft, 140 milyard kub metr qaz). 
 
Qeyd: ehtiyatların dinamik xüsusiyyəti nəzərə alınaraq yuvarlaq rəqəmlərə istinad olunmuşdur. 
 
Son 5-6 ildə quru sahələrində tərəddüd edən karbohidrogen hasilatını orta göstəricidə 1,5 
milyon ton neft, 250 milyon kub metr təbii qaza bərabər qəbul etsək və bu göstəricilərə əlavə 
olaraq 40%-li fəaliyyətsiz quyu fondunun məhsulvermə imkanlarını və perspektiv laylardakı 
proqnoz ehtiyatları qatmaqla hasilatın 2-3 dəfə artırılmasının mümkünlüyünü yəqin etmiş olarıq. 
Orta göstəricidə hər il 4 milyon ton ümumi hasilat tempində istismar müddəti minimal ehtiyatlar 
şəbəkəsində 50 il, orta proqnoz ehtiyatlarda 100 il, maksimal ehtiyatlarda isə 200 il davam edə 
bilər. Mövcud potensialı son mümkün imkanlı çevrədə qiymətləndirməklə dünyanın özünün 
iqtisadi-texnoloji inkişaf ssenarisini, enerjidaşıyıcılar balansında meylləri nəzərə alaraq daha 
strateji münasib istismar müddəti seçilməlidir. 
Sadə hesablamalar belədir ki, zaman baxımdan bir qədər qeyri-real olsa da indiki hasilat 
templəri ilə quru ərazilərdə istismar növbəti əsrin ilk onilliyinə qədər davam edə bilər. Lakin 
qeyd etdiyimiz amillərə istinadən bu müddətin iki dəfə qısaldılması, orta səviyyədə 70 il 
davamiyyəti fikrimizcə daha ümidli səmərəliliklə müşayiət olunar. Ehtimal ki, bu müddət 
ərzində enerjidaşıyıcılar bazarında neft-qaz resursları özünün dominant üstünlüyünü də nisbətən 
qoruyub saxlayacaqdır. Optimal müddətin hesablanmasında Azərbaycanın maddi-iqtisadi 
vəziyyəti onun inkişaf səviyyəsi, yeni transformasiyalara iqtisadi hazırlıq, qalıq ehtiyatların 
çıxarılmasının texnoloji problemləri, dağ-mədən şəraitinin mürəkkəbliyi və habelə qlobal 
perspektivlər, inteqrasiyon meyllər, innavasiyon tərəqqi amilləri də diqqətdən yayınmamalıdır. 
Burada mühüm olaraq daxili və xarici effektlər faktoru, kompleksin texniki-iqtisadi hazırlıq 
səviyyəsi və dəyişkənlik diapazonu, investiya tələbləri, illik və dövri hasilat müddətlərinin 
təyinatı, mənfəətin hesablanması, riskin qiymətləndirilməsi də təhlil olunmalıdır. Mövcud 
tədqiqat prosesində isə hesablanan istismar müddətinin təyinatı bütün sadalanan faktorların 
korrelyasion optimal vəhdəti perspektivi nəzərdə tutur. Əlbəttə, istismar müddətinin müəyyən 
olunmasının alternativ variantları da istisna deyildir. Burada heç də birxəttli istiqamətdən və 
zərgər dəqiqliyli ölçüdən söhbət getmir. Hasilatın müddət bölgüsünün daha konkret təyinatını 
zamanın özü konyuktur vəziyyətlərlə şərtləndirərək korrektəsini verəcək, strateji xəttdən 
mümkün yayınmalar isə taktiki gedişlərlə tənzimlənəcəkdir. 
Optimal istismar müddətinin təyinatına təşəbbüs edilən bizim təhlil obyektində ehtiyatlar 
potensialının orta göstəricidə-400 milyon ton şərti yanacağı bərabər götürülməsinə seçim 
edilmişdir. Diqqətə çəkən neft-qaz ehtiyatları parametrindən çıxış edərək bu göstəricini iki dəfə 
azaltmaqla nəzərdə tutulan minimal ehtiyatları, iki dəfə artırılmaqla isə maksimal ehtiyatların 
orta istismar müddətini təyin etmiş olarıq. Ehtiyatların 400 milyon şərti yanacaq ölçüsündə heç 
bir differensasiya aparmadan neft üzrə orta illik hasilat tempi 4,7 milyon ton, təbii qaz üzrə 2 
milyard kub metrə müvafiq alınır. Aydındır ki, elə ilk ildən bu səviyyəli hasilata nail olmaq 
mümkün deyildir. Digər tərəfdən hasilatın uzunmüddətli sabit saxlanması da qeyri-real işdir. 
Belə olan təqdirdə investisiya təminatını nəzərə almaqla dinamik və statistik gerçəkliklərə uyğun 
olaraq hasilat müddətinin mərhələlərə, müvafiq istehsal templərinə bölmək zərurəti qarşıya çıxır. 
Bu layihələşmənin investisiya tələbinin müəyyən edilməsində qəbul olunmuş metodlara istinad 
edərək neftin qiyməti möhkəm və inflyasiyasız, xərclər nisbəti isə böyük parametrlərdə 
götürülməlidir. Bununla belə, biz konsaltinq, incirinq, marketinq kimi ilkin zəruri işlərin və 
ümumilikdə layihələşmənin digər komponentləri ilə bağlı vaxt müddətini nəzərə alaraq yüksək 
investisiya qoyuluşların başlanğıc mərhələsi kimi 01.01.2005-ci il tarixini şərti qəbul edirik. 
Müvafiq hesablamaların aparılmasını metodik baxımdan aşağıdakı düstur vasitəsi ilə yerinə 
yetirmək mümkündür: 
 
Mhh uk ⋅=  
 
 
145
 
Hk-kommulyativ hasilat 
Hi-orta illik hasilat 
M-istismar müddəti 
 
Düstur vasitəsi ilə aparılan hesablamalar əsasında quruda neftqazçıxarma kompleksində 
2005-2075-ci illər üzrə hasilat tempi və istismar müddətini təyin edən aşağıdakı Cədvəl tərtib 
olunmuşdur. 
Cədvəl 25 
2005-2075-ci illərdə QNQÇİB-də neft-qaz istehsalında hasilat tempinin və istismar 
müddətinin mərhələli təsnifatda proqnozu (variant) 
 
Neft (mln.ton) Təbii qaz (1000 m3) 
İllər Müddət Orta illik 
artım və 
eniş (+-) 
Orta illik 
hasilat 
Kommul 
yativ 
hasilat 
Orta illik 
artım və 
eniş (+-) 
Orta illik 
hasilat 
Kommul 
yativ 
hasilat 
2005-2020 15 +10% 3,5 52,5 +10-12% 0,8 12000 
2020-2040 20 sabit 6 120 sabit 1,4 28000 
2040-2060 20 -2% 5 100 -3-4% 1,0 20000 
2060-2075 15 -2-3% 3,8 57,5 -5-6% 0,7 10000 
Yekun 
(orta göstərici) 70 - 4,7 330 - 1 70000 
 
Neft üzrə beynəlxalq ekspertlərin rəyinə görə, dünya iqtisadi artımının sabitliyini saxlamaq 
və qlobal böhranları təcrid etmək məqsədilə yaxın 20 il ərzində neftin orta satış qiyməti 1 barel 
25 dollar (1 ton təxminən 157 dollar) təbii qazın hər min kub metrinin 80 dollar orta sabit həddə 
qalması birgə səylərin səfərbərliyi ilə təmin olunacaqdır. Quruda neftqazçıxarma kompleksinin 
bazaryönümlü səmərəli fəaliyyəti nəticəsində əldə ediləcək 2005-2020-ci illərdə 52,5 milyon ton 
neft, 12 milyard kub metr qaz hasilatı proqnoz qiymətlərdə 9,2 milyard dollar məbləğində gəlirə 
bərabərdir. Baza üçün əsas götürülmüş bu rəqəmlərə istinad edərək müvafiq praktiki və nəzəri 
təlimatlara uyğun olaraq kiçik biznes planın da tərtibi mümkündür. İstehsal templəri və istismar 
müddəti üzrə daha mötədil planı hazırlanmasını isə geniş strukturlu investisiya layihələri ilə 
bağlamaq olar. Bu reallıqlardan çıxış edərək sadə metodik hesablamalar əsasında tərtib etdiyimiz 
biznes plan öz mövcud standartlarından xeyli yığcam olacaqdır. 
2005-2020-ci illərdə hasil ediləcək məhsulun kommulyativ həcminə rəğmən 20%-lik 
rentabellik səviyyəsi və indiki mövcud 28%-lik mənfəət vergisi normasında istehsal xərclərini, 
mənfəət və xalis mənfəətin parametrlərini müəyyən etmək olar. İstehsal xərcləri və mənfəətin 
hesablanması üçün aşağıdakı düsturlardan istifadə etmək təklif olunur: 
100
M100MM
IGM
100
100R
GI
V
UX
X
x
U
−
⋅=
−=
⋅
+
=
 
İx istehsal xərcləri 
Mu ümumi mənfəət 
Mx xalis mənfəət 
 
 
146
Mv mənfəət vergisi 
G gəlirlər 
R rentabellik (faizlə) 
 
Aşağıdakı Cədvəldə müvafiq düsturların köməyi ilə nəzərdə tutulan bazis rəqəmlərə 
əsasında hesablamalar aparılaraq 2005-2020-ci illərdə quruda neftqazçıxarma kompleksində 
proqnozlaşdırılan iqtisadi göstəricilərin verilmişdir. 
Cədvəl 26 
2005-2020-ci illərdə QNQÇİB-də hasilat proqnozunun biznes planı 
 
Hasilat:         Neft 52,5        milyon ton 
                      Təbii qaz 12,0        milyard kub metr 
Gəlirlər:       Cəmi 9202,5    milyon dollar 
O cümlədən:   Neft 8242,5    milyon dollar 
                      Təbii qaz 960,0      milyon dollar 
İstehsal xərcləri 7668,75   milyon dollar 
Ümumi mənfəət 1533,75   milyon dollar 
Xalis mənfəət 1104,3      milyon dollar 
 
İstehsal xərclərində müvafiq olaraq 12-15%-lik amortizasiya ayırmalarının da orta hesabla 
1 milyard dollar məbləği həcmini də investisiya mənbəyi kimi qiymətləndirilməlidir. Məhz bu 
məbləğdən çıxış edərək sahəyə yönələcək uzunmüddətli kapital qoyuluşlarının həcmini 
müəyyənləşdirmək olar. Əldə olunacaq 1,1 milyard dollarlıq xalis mənfəətin 70-75%-i 
investisiya və subsidiyaların qarantı kimi onların qaytarılması amortizasiya fondunda toplanmış 
vəsaiti ilə növbəti mərhələnin stimullaşdırılmasına yönəlməsi rentabelli dövriyyəni təmin 
edəcəkdir. 
Apardığımız hesablamalar bir daha nikbinlik verir ki, quruda neftqazçıxarma kompleksində 
böyük kapital qoyuluşlarını kompensasiya edəcək yetərli maliyyə konturları mövcuddur. Daha 
konkret və rasional məsrəflər bölgüsündə müvafiq layihənin səmərəliliyini 1,3-1,5 dəfə artırmaq 
da imkanlıdır. Bununla belə, yaddan çıxarılmamalıdır ki, hər bir riksli layihə mənfi aspektlərdən-
fors-mocor hallarından tamamilə təjrid olunmamışdır. Ümumilikdə isə stabil və dayanaqlı inkişaf 
çərçivəsində quruda neftqazçıxarma kompleksində istehsalın səmərəli davamiyyəti üçün əsaslar 
yetərincədir. 
 
 
9.4. Rentabelli fəaliyyətin və zərərsizliyintəhlili 
 
Köhnə yataqlarda ehtiyatların tükənməsi, istismarın son mərhələyə yetişməsi sahənin 
mövcud xarakterik texnoloji və iqtisadi problemlərini xeyli mürəkkəbləşdirmişdir. Artıq bir neçə 
onilliklərdir ki, qurudakı neftqazçıxarma kompleksi özünün dayanaqlı rentabelliyini, 
ödənişqabiliyyətliliyini itirmiş, azalan hasilat, izafi məşğulluq, «ödəmələr» problemi, maddi-
texniki təchizat çətinlikləri kəskinləşən maliyyə böhranını daha da dərinləşdirmişdir. Bununla 
belə, bazar təsisatlarına adaptasiyada istehsalat kompleksində aparılan islahat tədbirləri də 
radikal nəticəliyi ilə fərqlənməmişdir. İndi sahənin sağlamlaşdırılmasını yalnız taktiki planda 
«inzibati-profilaktik» əməliyyatlarla deyil, istehsalın geniş restruktizasiyası, sanasiyası, 
diversifikasiya və yeni bazar mexanizmlərini əhatə edən instutisional dəyişikliklər, strateji islahat 
tədbirlərinin gerçəkləşdirilməsində səyin artırılması daha aktual səviyyə almışdır. Ölkədə 
mütəmadi təkmilləşən iqtisadi proseslər, özəlləşdirmə strategiyası, respublika prezidentinin 
H.Ə.Əliyevin apardığı uğurlu neft siyasəti, quruda neft-qaz kompleksində də islahatların daha da 
dərinləşməsinə təkan verərək sahədə yeni bazar prinsiplərinin bərqərarlaşmasını labüd edəcəkdir. 
Azərbaycanın dövlət müstəqilliyinin bərpa edilməsi, öncə qəbul edilən bazar kursu sahəni 
 
 
147
keçid iqtisadiyyatına müqabil inkişaf məjrasına yönəltmişdir. Bununla belə, biz kompleksin 
sovet baxımlı tam təsərrüfat hesabı, özünü maliyyələşdirmə recimli fəaliyyət prinsipini təqdir 
deyil, onun indiki iqtisadi sistemdə və mərhələdə də istehsal səmərəliliyinin yüksəldilməsinə 
kömək edəcək məqbul cəhətlərini önə çəkirik. 
Təsərrüfatın investisiyon vəsaitlərinin strukturu məlum olduğu kimi, onun maliyyə 
aktivliyini şərtləndirən mühüm göstəricilərdəndir. Məhz buna görə də, xüsusi vəsaitlər 
özünümaliyyələşdirmənin klassik forması kimi çıxış edərək digər amillərin fövqündə dayanır. 
Sosialist sistemində təsərrüfat hesablı formanın leymativini təşkil edən özünümaliyyələşdirmə 
bazar iqtisadiyyatı şəraitdə işləyən istehsal subyektləri üçün də prioritet sayılır. Ümumilikdə 
təsərrüfat ukladı və istehsal münasibətlərinin xarakterindən aslı olmamayaraq 
özünümaliyyələşdirmə rentabelli fəaliyyəti təminatçısı qismində çıxış edir. Neftqazçıxarma 
sənayesi üçün də yüksək önəm daşıyan özünümaliyyələşdirmə prinsipi yeni təsərrüfat 
quruculuğu şəraitində geniş tətbiqini tapmalıdır. Bu baxımdan özünümaliyyələşdirməni 
qiymətləndirən müvafiq göstəricilərin təhlil və tədqiq edilməsi zəruri şərtlidir. Göstəricilər 
şəbəkəsində başlıca yeri isə özünümaliyyələşdirmə əmsalı tutur. Özünümaliyyələşdirmə əmsalı 
aşağıdakı düsturla hesablanır. 
 
KBT
OM
BCB
XK
++
=  
 
Kom özünümaliyyələşdirmə əmsalı 
X xüsusi vəsaitlər 
VT büdcə təxsisatları 
SV   cəlb edilmiş vəsaitlər 
VK  borc kapitalı 
 
Nəzərə alınsa ki, QNQÇİB-də, ümumiyyətlə borc kapitalı yetərli dərəcədə kiçikdir, belə 
halda qeyri-ödənclərin istisnası şəraitində özünümaliyyələşdirmə əmsalı vahidə yaxın nəticə ilə 
tamamlanır. Təcrübə göstərir ki, investisiyon xərclərin maliyyələşmə həcminə rəğmən xüsusi 
investisiya mənbələri 60%-lik həddən yüksək olduqda özünümaliyyələşdirmə mənbəyi etibarlı 
sayılır. Göründüyü kimi, ödəməmələrin ləğvi aspekti və müvafiq dövriyyə vəsaitlərinin 
mövcudluğu quruda neftqazçıxarma kompleksində ilkin özünümaliyyələşdirməni təmin edəcək 
əsas faktora çevrilir. 
Respublika neft sənayesinin qeyd olunan məxsusi özəllikləri, xüsusən də mövcud sahəvi 
infrastruktura uyğun hasil edilən neftin magistral neft kəməri təşkilatı və oradan da emal 
zavodlarına verilməsinin ənənəvi texnoloji tsikli QNQÇİB-nin satış manevrliyini 
məhdudlaşdırmış, onun birbaşa bazarlara çıxış imkanlarını müəyyən qədər inhisara almışdır. 
Mərkəzləşdirilmiş qaydada, dövlətin müəyyən etdiyi kvota əsasında neftin xarici bazarlara 
çıxarılaraq reallaşdırılması faktiki olaraq İB-ni sərt ödəniş və maliyyə təminatından kənar edir. 
İqtisadi düşüncədə isə pərakəndə satıcı alıcı tapmamış məhsul istehsalının iqtisadi həlqəsi bitmiş 
hesab olunmur. Direktiv planlaşdırmada əsasən daxili istehlak tələblərinə uyğun olan qiymət və 
məhsulun maya dəyəri təyin edilir. Son 4-5 ildə quruda fəaliyyət göstərən müştərək müəssisələr 
istisna edilməklə xam neftin plan qiyməti 450-550 min manat civarında tərəddüd edirsə, faktiki 
olaraq QNQÇİB-də bu qiymət və müvafiq məhsulun maya dəyəri plan göstəricilərini üstəliyir. 
Nəzərə alınsa ki, QNQÇİB məhsulunu tamlıqla xaricə çıxardaraq satacaq, yaxud da rəqabətli 
bazar şəraitində fəaliyyət göstərəcək, onda bu qiymətin indiki valyuta kursu ilə (1 ABŞ dolları-
4800 manat) orta hesabla 90-120 dollara bərabər olduğunu təyin etmiş olarıq. Neftin dünya 
 
 
148
bazarında yaxın müddət üçün aşağı mühafizəkar qiyməti 1 barel 18-20 dollar dəyərləndikdə 
QNQÇİB-də istehsal xərcləri aşağı orta qiyməti bu dəyərə uyğun gələ bilər. Bu isə orta hesabla 
«sıfır mənfəəti»nə bərabər götürülərək QNQÇİB-in həm daxili, həm də xarici bazarda rentabelli 
işləmək potensialını azaldır. Belə situasiya isə göründüyü kimi,son dərəcə müstəsna olaraq 
istehsal xərclərinin azaldılmasını, istehsalın rentabellik aspektini önə çəkir. 
Rentabellik kapitalın, məhsulun və aktivlərin rentabelliyinə bölünür. Ümumi rentabellik 
mənfəətin ƏİF-lərin orta illik dəyəri və normallaşmış istehsal dövriyyə fondlarının cəminə 
nisbəti ilə ölçülür. Bu göstəricilər də öz-özlüyündə məhsul vahidinin, ƏİF-in orta illik dəyərinə 
nisbəti-fondverimi və ya əksinə fondtutumu kimi göstəricilərdə əks olunur. Kapitalın rentabelliyi 
xalis mənfəətin xüsusi kapitala nisbəti kimi təyin edilir. 
Hazırkı məqamda quruda neftqazçıxarma kompleksində məhsulun maya dəyərinin onun 
satış qiymətini üstələməsi konyuktur olaraq mövcud «mənfəət böhranı» bu göstəricini də 
hesabsız edir. Digər tərəfdən ƏİF-lərin istehsalın həcminə nisbətdə yüksək çəkisi rentabelliyin 
fond ölçüsündə də təsirini azaldır. 
İstehsalın iqtisadi səmərəliliyinin təyinatı beynəlxalq təcrübədə rentabelliklə yanaşı, digər 
meyarlarla xalis cari dəyər, səmərəliliyin daxili əmsalı, kapital qoyuluşunun qaytarma müddəti, 
maksimal pul axını, zərərsizlik nöqtəsi və sair göstəricilərdə qiymətləndirilir və ölçülür. 
QNQÇİB-nin səmərəli fəaliyyətin təhlilində sadalanan göstəricilərdən geniş istifadə 
perspektivini nəzərə alaraq, daha respektabelli göstəricilər blokunun interpretasiyasını, onun 
tətbiqi əhəmiyyətini aşağıdakı rakusda diqqətə gətirək. 
Xalis cari dəyər: 
 investisiyalaşan kapitalın norması kimi, reallaşdırılan kapital qoyuluşlarının 
məqsədyönlüyünü ifadə edir, zaman faktoru nəzərə alınmaqla fəaliyyət müddətində 
pulların daxil olması və məsrəfinin fərqində təyin olunur. Qeyd etdiyimiz mövcud istehsal 
tsikli və maliyyə sistemi respublika miqyasında «ödəməmələr» şəbəkəsi QNQÇİB-yə canlı 
pul daxil olmasını xeyli kəskinləşdirmiş və faktiki olaraq bu göstərici illik 30-40% 
həddində tərəddüd edir. 
Zərərsizlik nöqtəsi və ya norması:  
 gəlir və xərclərin bərabər səviyyəsini xarakterizə edən göstəricidir. Zərərsizliyin 
təyinatında ən çox təhlil edilən daimi və dəyişən xərc göstəriciləridir. Qeyd etməliyik ki, 
keçid iqtisadiyyatının özəllikləri daimi xərclərin dəyişən xərclərə nisbətdə mövqeyini 
azaltmışdır. Zərərsizliyin təyinatında bir çox cəbri hesablamalardan konkret olaraq isə 
düstur və əmsallardan istifadə edilir. Qrafik illüstrasiyada zərərsizlik nöqtəsi satışın həcmi 
ilə xərclərin daimi və dəyişən təsnifatda kəsişməsində əksini tapır və aşağıdakı düsturla 
hesablanır. 
 
DJX
GN =  
 
N natural ölçüdə məhsul satışının həcminə müvafiq zərərsizlik norması 
G  məhsul vahidinin satış qiyməti 
XDJ məhsul vahidinə düşən dəyişən xərclər 
 
Mühüm idarəetmə qərarı kimi, müəssisənin istehsal gücü, ona müvafiq məhsul buraxılışı 
həcminin daha dəqiq isə rentabelliliyin təyinatı əsaslı dərəcədə zərərsizlik faktoruna istinad edir. 
Zərərsizlik həcminin faktiki həcmlə fərqində təhlükəsizlik zonası yaranır. ADNSETLİ-də 
QNQÇİB-nin timsalında bu göstəricilər üzrə müvafiq təhlil və tədqiq işi aparılmışdır. Mövcud 
materialların təhlili göstərir ki, QNQÇİB-də məhsul həcmi ilə «zərərsizlik nöqtəsi» həcmi 
arasındakı fərq «təhlükəsizlik zonası»nı aşaraq mənfi istiqamətlidir. Analitik metoda istinadən 
təhlükəsizlik zonası aşağıdakı düsturla hesablanır: 
 
 
149
R
NRTZ −=  
 
TZ təhlükəsizlik zonası 
N zərərsizlik nöqtəsi 
R satışdan daxil olmalar 
 
Zərərsizliyin satış həcmi ilə təhlükəsizlik zonası daimi və dəyişən xərclərlə yanaşı, habelə 
məhsulun qiymət sərhədindindən də asılıdır. Burada bir müvafiq praktiki gerçəklik də nəzərə 
çarpır: hər bir müəssisə daimi xərclərin azalmasına can atır. Optimal variant isə bu cəhətlərdə 
məhsul vahidinə düşən daimi xərclərin azaldılması, bununla zərərsiz satış həcmini kiçildərək 
təhlükəsizlik zonasını genişləndirməsindədir. 
Gəlirlərin xərcləri ödəməsi praktikada əsasən aşağıdakı göstəricilərdə əksini tapır: 
 ödəniş məbləği;  
 orta ödəniş həcmi; 
 ödəniş əmsalı. 
 
Ödəniş məbləği:  
 satışdan daxil olmalarla ümumi daimi xərclər fərqində ifadə olunur. Onu həm də, digər 
hesablamada daimi xərclərlə mənfəətin cəmi kimi də ifadə etmək olar. Ödəniş məbləği 
aşağıdakı düsturla hesablanır: 
 
Öm = FC+Pr 
 
Öm ödəniş məbləği 
Pr  mənfəət 
FC daimi xərclər 
 
QNQÇİB-də bu göstərici orta həcmdə 70%-ə bərabərdir. 
 
Ödənişin orta həcmi:  
 əmtəənin qiyməti ilə orta dəyişən xərclərin fərqində ölçülür. 
 
Ödəniş əmsalı:  
 ödəniş məbləğinin əmtəənin qiymətində pay həcmini əks etdirir. 
 
Kompleksdə bə göstəricilər arasında praktiki olaraq faktiki fərq də o, qədər geniş deyildir.  
Qabaqcıl beynəlxalq təcrübədə perspektiv (proqnoz) təhlil retrospektiv (tarixi) təhlilə 
nisbətdə üstünlüyə malikdir. Bu ondan irəli gəlir ki, standart qərarların faktiki həllinin 
nəticələrini təhlil etməkdənsə istehsal kapitanları gələcəkdlə mənfəət əldə edilməsi variatlarının 
müzakirəsinə önəm verirlər. Lakin daha dəqiq konturlu planların hazırlanması retrospektiv təhili 
də qaçılmaz edir. Səmərəli strateji planlaşdırma hər iki analitik sferanın sintezində məhsuldarlığa 
yetir. Bu baxımdan QNQÇİB-nin istənilən inkişaf ssenarisinin işlənməsi genetik faktoru önə 
çıxarır. 
Bazar münasibətləri inkişaf etmiş ölkələrdə rentabelli fəaliyyət sferasında mənfəət və 
xərclərin tədqiqinə sistemli yanaşmada marcinal analizdən istifadə edilir. Bu sistem üzrə 
aparılan təhlilin əsasında marcinal gəlir durur. Marcinal gəlir daimi xərclərdə olan mənfəəti ifadə 
edir. İstehsal və satış xərclərinin daimi, dəyişən və marcinal gəlir kateqoriyasına bölgüsü real 
bazar ölkələrində geniş tətbiq edilən «direkt-kostinq» sisteminə müvafiq göstəricilər arasında 
 
 
150
qarşılıqlı əlaqəliyə təsir faktorlarının dəqiq ölçülməsi məqsədi daşıyır. Xərclərin daimi, dəyişən 
və marcinal gəlir kateqoriyasına təsnifatı, onu marjinal analizi-zərərsiz satış həcminin böhran 
piki, təhlükəsizlik zonası hesabat göstəriciləri əsasında mənfəət məbləğini və habelə bu 
göstəriciləri perspektiv səviyyəsini müəyyən etməyə imkan verir. Çoxsaylı aprobasiyalar 
marcinal analiz metodikası ilə əldə edilmiş nəticələrin həqiqiliyini təsdiq etmişdir. 
Quruda neftqazçıxarma kompleksində rentabelli fəaliyyətin və iqtisadi səmərəliliyin 
determinantları göründüyü kimi çeşidli düzümdə xarici və daxili faktorlar və habelə müntəzəm 
təkmilləşən yeni iqtisadi texnologiyalardan, mövcud empirik, analitik və metodik prinsiplərdə 
ehtiva olunur. Təşkilati-hüquqi formasından asılı olmayaraq, kommersial məntiqə rəğmən hər bir 
istehsal agenti fəaliyyət prosesində çəkdiyi xərclərə müqabil mənfəət əldə etmək məqsədəni 
güdür. Bu praqmatik prinsip mülkiyyət münasibətlərini orentasiyasından aslı olmayaraq neft 
hasil edənlər üçün də eynəndir. Əgər hasilat xərcləri əmtəənin satış bazar qiymətlərini 
üstələyərsə, belə fəaliyyət ümumiyyətlə, aparılmır. Daha mülayim və müvafiq xərclər sistemi 
hazırlanaraq onun maneəsiz ardıcıl yerinə yetirilməsi mümkün olduqda, niyyətlər 
gerçəkləşdirilir. Satış həcminin və qiymətinin hesablanmasında daimi və dəyişən xərclər mənfəət 
üçün zəmin yaratdığı halda istehsal rentabelli, əksinə isə zərərli təyinat alır. Buna görə də, 
xərclər və gəlirlərin rentabellik aspektində müvafiqliyi problemi, daha dəqiq isə zərərsiz işləmək 
prinsipi istehsal səmərəliliyi konteksində aktuallıq sırasında birinci yeri tutur. 
 
 
9.5. Neftqazçıxarmada istehsal leverijinin tətbiqi 
 
Milli neftqazçıxarma sənayesinin bazar müstəvisinə keçid şəraitində maliyyə faktoru daha 
relyefli konturda çıxış edir. Məhz buna görə də, maliyyə ilə bağlı problemlərin 
mülayimləşdirilməsi, mənfəətin artırılması, sabit və ritmik istehsalın təminatında iqtisadi 
səmərəliliyi yüksəldən mühüm amil hesab olunur. Maliyyə analizində mənfəətin yüksəldilməsi 
məqsədilə müəssisənin aktiv və passivlərinin strukturunun optimallaşdırılması prosesi-leveric 
hesablamalarında əksini tapır. Geniş iqtisadi ampulada çıxış edən leveric anlayışı əsasən təsbit 
olunmuş və olunmamış gəlirlərdə, qiymətli kağızlara kapital qoyuluşuna, əmtəə ehtiyatlarının 
kapital məbləğinə, xüsusi kapitalın borc kapitalına nisbəti kimi çoxməzmunlu mahiyyət daşıyır. 
Leveric həm də təşkilatın investisiya siyasətinin səmərəliliyinin, maliyyə və istehsal riskinin 
dərəcəsini qiymətləndirən iqtisadi metoddur. Praktiki prizmada levericə istehsal-maliyyə 
fəaliyyətinin nəticələrinin nisbi dəyişməsinə təsir edən iqtisadi alət kimi də yanaşılır. Çoxnövlü 
olmasına baxmayaraq, əsasən üç-istehsal, maliyyə və maliyyə-istehsal formasında çıxış etsə də 
bizim tədqiqat obyektində neftqazçıxarmanın sahəvi özəllikləri nəzərə alınmaqla dominantlıq 
daimi və dəyişən xərclər balansının tənzimlənməsində istifadəsini tapan  istehsal levericinin 
hesablanmasına verilmişdir. 
Milli neftqazçıxarmada istehsal levericinin hesablanması və tətbiqi o, qədər də geniş intişar 
tapmamışdır. Bunun da ilkin səbəblərini neftqazçıxarmanın indiki mərhələdə hələ də yüksək 
qeyri-bazar sektoru kimi fəaliyyətinin davamlılığında, hazırkı strategiyanın daha çox hasilat-plan 
tapşırıqlarının reallaşmasına yönəlməsində aramaq lazımdır. Lakin şübhə yoxdur ki, 
respublikada aparılan iqtisadi islahatlar dərinləşdikcə köhnə istismar sahələrində, o cümlədən, 
qurudakı kompleksdə geniş kommersiyalaşma, dolğun bazar təsisatlarına inteqrasiya güclənəcək 
və bu keçid qaçılmaz olacaqdır. Bu baxımdan analitik çevrədə də, bazar təyinatlı mexanizmlərin 
geniş tətbiqi istehsalın iqtisadi modifikasiyasını gücləndirəcəkdir. Leveric əmsallı alqoritmlərin 
milli neft-qaz sənayesində tətbiq və təhlil dövriyyəsinə qatılması da istehsal komplekslərinin 
stabil iqtisadi və maliyyə stasionarlılığının təminatında əhəmiyyətini nümayiş etdirəcəkdir. 
Satış və istehsal həcminin istənilən dəyişikliyi qeyd olunduğu kimi, mənfəətə ciddi təsir 
edir. Bu asılılıq leverj effektliyində təcəssüm olunur. Leveric effektliyi, xüsusən də istehsal və ya 
əməliyyat levericinin neft-qaz sənayesində tətbiqi xərclərin dinamik meylini, investisiyon 
fəaliyyətdə maliyyə riskini, iqtisadi səmərəliliyi təyin etmədə və nəzarətdə saxlamada da mühüm 
 
 
151
əhəmiyyətlidir. İstehsal leverici daimi xərclərin mənfəətlə və zərərlə dəyişən istehsal həcmində 
təsir qüvvəsini əks etdirir. Daha dəqiq isə onun faktorial modeli daimi və dəyişən xərclər və 
mənfəət təşkil edir. Bu amillər arasında münasibət investisiya siyasəti, texniki və texnoloji 
strategiyadan asılı təmasda təsbit olunur. Təcrübə və nəzəri tədqiqatlar göstərir ki, daimi 
xərclərin dəyişən xərclərə üstün münasibətdə olduğu təşkilatlarda istehsal leverici əmsalı 
yüksəkdir. Burada mahiyyət ondan ibarətdir ki, müəyyən istehsal həcmində daimi xərclərin 
istehsal məsrəflərində xüsusi çəkisi nə qədər çoxdursa, istehsal leverici də o qədər yüksəkdir. 
Belə reallıq isə öz növbəsində sahibkarlıq riskinin yüksək reytinqliyini zəmanətli edir. Yüksək 
levericlik o, təsərrüfatlara şamil olunur ki, onlar geniş istehsal vəsaitli imkanlara malikdirlər. 
İstehsal leverici aşağıdakı düsturlar vasitəsi ilə hesablanır: 
 
 
    
rP
VCRL −=  və ya 
r
r
P
PFCL −=   
 
L istehsal leverici 
R satışdan daxilolmalar 
Pr mənfəət 
FC daimi xərclər 
VC dəyişən xərclər 
 
QNQÇİB-də mənfəətlə dəyişən və daimi xərclərin son illərdə formalaşmış 
konfiqurasiyasını aşağıdakı orta düzümdə səciyyələndirilir 
 
FC+VC+Pr = 65+25+10 
 
Faktiki göstəriciləri tətbiq etməklə QNQÇİB-də istehsal leverici 7 əmsalını verir. Əlbəttə, 
möhkəm pul dövriyyəsi, əlverişli və normal istehsal şəraiti, davamlı sosial təminatı və nisbi 
stabil satış qiymətində bunu yüksək göstərici hesab etmək olar. Lakin nəzərə alınmalıdır ki, 
«ödəməmələr sindromu» hakim kəsilən istehsalat kompleksində məhsulun satışının yarıdan çoxu 
birbaşa daxilolmalardan deyil, əvəzləşdirmə, qismən də barter hesabına formalaşır. Bu formalı 
dövriyyənin isə maliyyə nəticəliyi faktiki olaraq mənfəəti istisna edir və geniş ödəməmələr 
şəbəkəsində zərərlə yekunlaşır. Belə şəraitdə bu göstərici məğzi mahiyyətini itirir. Məhz bu 
reallıqdan çıxış edərək neftqazçıxarma kompleksində hazırda satışdan daxilolmaların indiki 
iqtisadi və maliyyə durumuna rəğmən dəqiq proqnozlaşdırılmasının mürəkkəb və çətin olduğu 
nəzərə alınmalıdır. Eyni zamanda leveric effektivliyinin artırılması məqsədi ilə 
ödənişqabiliyyətinin yüksəldilməsi, xərclər konfiqurasiyasının optimal nisbəti də müəyyən 
olunmalıdır. 
Satışda xərclərin fərqinin sıfır mənfəətə uyğun həcmini nəzərdə tutan zərərsizliyin 
təhlilində ən mühüm hesablama alqoritmi qeyd olunduğu kimi, zərərsizlik nöqtəsinin təyinatı ilə 
bağlıdır. Zərərsizliyin təhlili və təyinatında levericlə harmonik sistem təşkil edən istehsal və ya 
əməliyyat alətinin (rıçak) səmərəlilik göstəricisi-İAS-dan (ingiliscə-operating leverage) təhlil 
prosesində daha geniş geniş istifadə edilir. 
İAS satışdan daxilolmaların dəyişkənliyinin mənfəətə təsirini göstərir və aşağıdakı düsturla 
hesablanır: 
 
R
P
OL r
Δ
Δ
=  
 
 
152
 
OL İAS 
ΔPr mənfəətin faizlə dəyişməsi 
ΔR satışdan daxilolmaların faizlə dəyişilməsi 
 
Yüksək İAS şəraiti mənfəət dəyişkənliyinin yüksək riskliliyini göstərən əlamət kimi, 
qiymətləndirilir. İAS–A-ya bərabər olduqda, satışdan daxilolmalar 1% yüksəlişdə mənfəətə A% 
təsir edəcək. Əgər daxilolmalar da A-ya bərabərdirsə, onda mənfəət sıfır təyinatı alacaqdır. 
İAS-a istinadən satışdan daxilolmaların dəyişkənliyinin kompensasiyası müvafiq daimi və 
dəyişən xərclərin ixtisarı ilə təyin olunur. Diqqətə gətirilən xərclərin faiz bölgüsünə (FC+VC+Pr 
=65+25+10) əsasən QNQÇİB-də bu göstərici istehsal levericində olduğu kimi, 7-yə bərabərdir.  
Neft biznesində istehsal leverici əmsalı yataqların həcmi, istismar şəraiti və müvafiq 
konyukturadan asılı olaraq müxtəlif ölçülü ola bilər. Lakin burada mühüm məqbul əlamət daimi 
xərclər nisbətinin xüsusi çəkisinin yüksəkliyi ilə bağlıdır. Bu baxımdan təqdim olunan metoda 
istinadən maya dəyəri, rentabellik, mənfəətin planlaşdırılmasında daimi və dəyişən xərclər 
balansının müəyyənləşdirilməsində ondan müvafiq hesablama alqoritmi kimi istifadə də 
nəzərdən keçirilə bilər. 
Neftqazçıxarmada istehsal levericinin tətbiqi həm də, kompleksin səmərəli fəaliyyətin 
proqnozlaşdırılmasında metodik iqtisadi alət kimi də mühümdür. Bu metoddan qeyd olunan 
marcinal analiz sistemi ilə təhlilin aparılması da mümkündür. Rasional xərclər, optimal hasilat 
həcminə uyğun maliyyə resurslarının səfərbər edilməsində perspektiv inkişafa zəmin olan 
istənilən layihələrin iqtisadi əsaslandırılmasında, rentabelli fəaliyyəti, iqtisadi səmərəliliyi 
yüksəldən amil olaraq leveric effektivliyi daha mütərəqqi texnoloji yüksəlişə təminat verən 
investisiyaların cəlb edilməsində iqtisadi mexanizm kimi əhəmiyyətini nümayiş etdirəcəkdir. 
Bununla belə, təsərrüfatın maliyyə dayanaqlığını gücləndirən iqtisadi-metodoloji amillər 
içərisində istehsal levericliyi effektivinin hesablanmasının tətbiqi iqtisadi səmərəliliyi mühafizə 
edən, manitorinq sisteminin vacib elementi kimi də təyinatını alacaqdır. 
 
 
153
III HİSSƏ 
FİSKAL ORİENTİRLƏR 
 
X FƏSİL 
MALİYYƏ MENECMENTİ 
 
10.1. Mütərəqqi maliyyə formalarının neftqazçıxarmada tətbiqi 
 
Maliyyə təsərrüfat fəaliyyətinin optimallaşdıran, səmərəliyə xidmət edən göstəricilər və 
təsərrüfat dövriyyəsində pul vəsaitlərinin formalaşmasını, istifadəsini, bölgüsünü təcəssüm 
etdirən iqtisadi münasibətlər sistemidir. İqtisadi fəaliyyətdə maliyyənin əlahiddə rolu vardır. 
Onun xüsusi cəhəti məxsusi pul formasında çıxış etməsidir. İstehsal dövriyyəsində maliyyə 
aktları paralel olaraq bütün təsərrüfat əməliyyatlarında əks olunur. Maliyyə məhdud pul 
vəsaitlərinin zaman və qeyri-müəyyənlik şəraitində bölgüsünü tədqiq edən təlim kimi üç mühüm 
analitik sütun üzərində dayanır: 
 zaman amilini nəzərə almaqla pul vəsaitlərindən istifadənin optimallaşması; 
 aktivlərin dəyərinin qiymətləndirilməsi; 
 riskin idarə edilməsi. 
Maliyyə ilə bağlı münasibətlər müəssisələrarası, müxtəlif bank-kredit, investisiya 
institutları, fondlar və digər müvafiq struktur təşkilatlarda ehtiva olunur. Təşkilatın daxilində 
resursların mövcudluğu, yerləşməsi, istifadəsi maliyyə dayanaqlığı, balansın likvidliyi 
göstəricilərində ifadəsini tapır. 
Müəssisələrdə maliyyə əsasən aşağıdakı funksiyaları yerinə yetirir: 
 bölüşdürücü; 
 stimullaşdırıcı; 
 nəzarət. 
Bölüşdürücü funksiya əsasən pul gəlirlərini, fondları formalaşdırır və onların istifadəsini 
gerçəkləşdirir. Stimullaşdırıcı funksiya bütün istehsal prosesini hərəkətə gətirən mühüm əlamət 
kimi çıxış edir. Nəzarət funksiyası mühasibat, statistik, operativ hesabat göstəriciləri və maliyyə 
təsirləri vasitəsilə reallaşdırılır. 
Maliyyə təkcə iqtisadi kateqoriya deyil, həm də istehsal və ticarət fəaliyyətini təsirləndirən 
güclü bir alətdir. Bu reallıq isə maliyyə mexanizmi vasitəsilə həyata keçirilir. Maliyyə mexanizmi 
maliyyə resurslarının planlaşdırılması, stimullaşdırılması istifadəsini əhatə edən maliyyə təsirləri 
sistemidir. Maliyyə mexanizmi aşağıdakı beş qarşılıqlı elementi ehtiva edir: 
 maliyyə metodları (təsərrüfat prosesinə maliyyə münasibətlərinin təsir üsullarını əhatə 
edir); 
 maliyyə alətləri (maliyyə metodlarını hərəkət fəndlərini əhatə edir); 
 hüquqi təminat (qanunvericilik aktlarını əhatə edir); 
 normativ təminat (normativ hüquqi aktları əhatə edir); 
 informasion təminat (maliyyə, kommersiya, iqtisadi informasiyaları əhatə edir). 
Maliyyə resursları təşkilatın cari və geniş təkrar istehsal xərclərini və habelə maliyyə 
öhdəlikləri, iqtisadi stimullaşdırmanı nəzərdə tutan sərəncamda olan pul vəsaitləridir. Məhz 
yetərli və çevik maliyyə resurslarına maliklik bütün istehsal strukturlarında olduğu kimi, 
neftqazçıxarma kompleksində də həyati əhəmiyyətini nümayiş etdirir. Maliyyə resursları 
arasında dayanaqlı passivlər də müəyyən əhəmiyyətə malikdir. Buraya nizamnamə kapitalı, 
ehtiyat və digər fondlar, uzunmüddətli borclar, müəssisə dövriyyəsində daim mövcud olan 
kreditor borcları aiddir. Sonuncuya əmək haqqının hesablaşması və verilməsi üzrə müddət fərqi, 
büdcədən kənar fondlara ödənişlər, alıcı və təchizatçılara hesablamalar şamil olunur. 
Maliyyə resurslarına maliklik heç də «Fərhadın almaz gülüngü» rolunu oynamır. Burada 
səmərəlilik zərbənin hansı qayaya və hansı gücdə vurulması ilə şərtlənir. Bazar prinsipləri isə 
 
 
154
maliyyə sərfinə daha optimal planlılıq aspektində yanaşır. Belə ki, burada maliyyə planları 
strateji planların bir hissəsini təşkil edir 
Müasir şəraitdə müəssisələr maliyyə planının köməyi ilə sərəncamında qalan mənfəətin 
bölgüsü və xərclənməsini müstəqil həyata keçirirlər. Maliyyə planının məqsədi maliyyə 
resurslarının mümkün həcminin təyinatı, maliyyə göstəriciləri üzrə ehtiyat və kapitalın 
proqnozlaşdırılmasıdır. Maliyyə planlaşdırılmasının mühüm cəhəti təsərrüfatlaşan obyektin gəlir 
və xərclər mərkəzini təyin edən strategiya ilə bağlıdır. Gəlir mərkəzi təsərrüfatlaşan subyektə 
maksimal mənfəət gətirən bölməni əhatə edir. Xərc mərkəzi isə az rentabelli qeyri-kommersiya 
xarakterli, lakin təsərrüfat-ticarət prosesində mühüm rol oynayan bölmədir. Bir çox Qərb 
firmaları maliyyə planlaşdırılmasında «iyirminin-səksənə» qaydasına üstünlük verirlər. Burada 
20% kapital xərci, 80% mənfəət verməlidir. Qalan 80% kapital isə 20% mənfəətə bərabərdir. Bu 
prinsip köhnə istismar sahələrində maliyyə və mənfəət  planlaşmasında rəhbər tutulması, 
müvafiq mədən komplekslərində eksprement layihələrin tətbiqində sınanması da məqbul hesab 
edilməlidir. Qəbul olunmuş praktikaya görə maliyyə planlaşdırılması, adətən beşillik müddətə 
müəyyən edilir. Bununla yanaşı perspektiv, cari və operativ planlaşdırma da həyata keçirilir. 
Neftqazçıxarma kompleksinin yeni iqtisadi modelinin strukturlandırılması maliyyə amili 
ilə müəyyən olunacaqdır. Bu baxımdan quruda neftqazçıxarma kompleksində də aparılan 
istənilən iqtisadi tədbirin səmərəli reallaşması maliyyə və onu səciyyələndirən xarakterik 
xüsusiyyətlərin öyrənilməsi, onlardan istifadə səriştəsinə malikliyi önə çıxarır. Maliyyə ilə bağlı 
problemlərin neftqazçıxarma kompleksində həlli, bu iqtisadi kateqoriyanın xarakterik cəhət və 
əlamətlərini, onun səmərəliliyə, istehsal artımına təsir effekti bilmədən mümkün deyildir. 
Bazar mühitü təsərrüfatın bütün sektorlarında olduğu kimi neftqazçıxarmada da maliyyə 
faktorunu digər texniki-iqtisadi amillərin fövqünə qaldırır. Burada isə müəssisənin fəaliyyətinin 
istənilən obrazlı təşkili müvafiq maliyyə qaynağı və mexanizmləri olmadan səmərəsiz bir işdir. 
Bu baxımdan neftqazçıxarmada istehsalın operativ tənzimlənməsi əksərən gündəlik maliyyə 
axınına müvafiq qurulur. Kapitallaşan hasilat məhsulu pula çevirərək mədaxil formasını alır. 
Lakin mədaxil və ya satışdan daxilolmalar məhsul istehsalına sərf edilən xərcin əvəzi, müəyyən 
pul-maliyyə, ehtiyat fondlarının yaranması mənbəyi olsa da tam olaraq gəliri ifadə etmir. 
Daxilolmalar faktiki olaraq son yığımda mənfəəti ərsəyə yetirən amilə çevrilir. Maliyyə 
nəticəliyini ayırd etmək məqsədilə mədaxili, istehsal xərcləri və gəlirlərlə uzlaşdırmaq lazım 
gəlir. Daxilolmalar maliyyə dəyərini üstələdikdə maliyyə nəticəliyi mənfəət, əksinə isə zərərlə 
şəhadətlənir. 
Mənfəət müəssisənin ən mühüm sərvəti, əlavə və ehtiyat enerji qaynağı kimi bazar 
münasibətləri şəraitində iqtisadi səmərəni, maliyyə resurslarının, müxtəlif təyinatlı fondların 
fundamental əsasını təşkil edir. Sərəncamda qalan mənfəətə yığım və istehlak kimi də təyinat 
vermək olar. Bu baxımdan yığıma yönələn pul resursları maliyyə aktivlərini təşkil edir. Qeyd 
olunduğu kimi, Sovetlər İttifaqı çökdükdən sonra Quruda neftqazçıxarma kompleksində mövcud 
özünütəminat, özünümaliyyələşdirmə sistemi də dağılmış, mənfəətin bölüşdürülməsində strateji 
planda fondyaratma prosesi də sıradan çıxmışdır. İndi müvafiq fondların formalaşdırılması 
simvolik səviyyə daşıyır və faktiki olaraq banklarda bu yönümdə müvafiq hesab açılmır və fond 
yığımı prosesi gerçəkləşdirilmir. Digər tərəfdən ödəmələr problemi də fondyaratma prosesinin 
qarşısını alan başlıca faktora çevrilmişdir. Bütün bu deformasiyon proseslər isə ümumilikdə 
maliyyə dayanaqlılığının sarsıdılmasına gətirmişdir. 
Müasir bazar iqtisadiyyatında maliyyə faktorunun xüsusi önəm daşıması, onun 
optimallaşdırılmasının, firmanın maliyyə arxitekturasının işlənməsinin yeni texnoloji üslubu 
kimi, maliyyə mühəndisliyi çıxış edir. Yeni maliyyə təlimi maliyyə mühəndisliyi müvafiq sahədə 
yeni yanaşma prinsiplərini rəhbər tutaraq mövcud maliyyə problemlərinin həllində texnoloji 
vasitələr və maliyyə texnologiyalarının, maliyyə istehsal alətlərinin işlənməsi və tətbiqini 
nəzərdə tutur. Bu təlim maliyyə ilə bağlı bütün həlqədə riyazi-statistik metodları, qayda və 
ənənələri, hüqüqi tərəflər və kodeksləri əhatə edir. 
 
 
 
155
Neftqazçıxarma kompleksində mütərəqqi maliyyə texnologiyalarının tətbiq spektri geniş 
olsa da, burada əsas prinsip bazar münasibətlərini təbiətindən doğan nağdlılıqla bağlıdır. Tətbiq 
edilən hər hansı mütərəqqi maliyyə texnologiyaları nəticəlik etibarı ilə fərqlənməlidir. Quruda 
neftqazçıxarma kompleksində səmərəli fəaliyyət təsbit olunmuş müqavilə şərtlərinə əsasən 
akkredetiv formalı, tam ödəniş təminatlı olmalıdır. Məhz ödənişqabiliyyətli konturagentlərlə 
iqtisadi münasibətlərin qurulması borclar probleminin həllinə xeyli mülayimlik gətirəcəkdir. 
 
 
10.2. Maliyyə dayanaqliliğının təyin edilməsində menecment texnologiyalari 
 
QNQÇİB-də başlıca maliyyə mənbəyini xam neftin və təbii qazın, müəyyən qədər də 
xidmət və digər satışdan daxilolmalar təşkil etsə də, xalis dayanaqlı maliyyə aktivləri haqqında 
mülahizə yürütmək çətindir. Bu çətinliyi yaradan determinantlar isə maliyyə dövriyyəsində 
nağdlı hesablaşmaların məhdudluğu ilə bağlıdır. Keçid dövrünün mənfi təzahürlərindən olan 
dövriyyə vəsaitlərinin kasadlığı operativ pul köçürmələrini mümkünsüz etmişdir. 
Neftqazçıxarmada maliyyə vəziyyətini xarakterizə edən göstəricilər sistemində 
ödənişqabiliyyətlilik, likvidlik, aktivlərin səmərəli istifadəsi və mənfəətliliklə ölçülür. Məhz bu 
əlaqələr firmanın işgüzar reputasiyası-qudvil, başqa mənada onun bazar qiyməti ilə balans dəyəri 
fərqini şərtləndirir. 
Ödənişqabiliyyətlilik mühüm maliyyə iqtisadi amil kimi daha çox çəkiyə malikdir. O, 
operativlik, manevrliliyin təminatçısı kimi, çıxış edərək istehsalın fasiləsizliyini, səmərəliliyi, 
uzun və qısa müddətdə öhdəliklərin reallaşdırılmasını gerçəkləşdirir və maliyyə riski, iflas 
ehtimallığını ölçüləndirən əlavə kapitalın cəlbedilməsi imkanlarını səciyyələndirir. 
Likvidlik mövcud borcların vaxtında ödənilməsi, balans aktivlərinin pul öhdəliklərinə 
çevrilməsi bacarığı ilə ölçülür və qısa müddətli borcların, onun dövriyyə aktivləri ilə ödəniş 
ölçüsünü  əks etdirir. Təşkilatın real vəziyyəti ümumi göstəricilər üzrə illik yekunlar-mühasibat 
balansı əsasında təhlildə qiymətini alır. 
Təşkilatın maliyyə dayanaqlılığı və ödənişqabiliyyətliliyinin qiymətləndirilməsi təhlil və 
xərclərin məqsədyönlü metodları əsasında həllini tapır. Təhlil metoduna əsasən illik mühasibat 
sənədləri, qeyri-ödənişliyi xarakterizə edən nəzərdən keçirdiyimiz göstəricilər və digər amillərlə 
qarşılıqlı uzlaşmada araşdırılır. Xərclərin məqsədyönlü metodu istehsalın kritik həcminin aşağı 
satış həddi arasında münasibəti xarakterizə edir. Bu təmas 0-a bərabər mənfəət kimi qəbul edilir. 
Kritik həcmdən aşağı hasilat zərərlə nəticələnir. Faktiki həcmlə kritik həcmin fərqinin 
böyüklüyü, rentabellik astanasını, onun maliyyə dayanaqlılığını artıran şərt kimi qəbul olunur. 
Neftqazçıxarma kompleksi müəssisələrin maliyyə vəziyyətinin sağlamlaşdırılmasında 
müxtəlif maliyyə-kredit institutları, xüsusən də banklar əhəmiyyətli formada iştirak edirlər. 
Məhz banklar iqtisadiyyatın digər sektorlarında olduğu kimi, neftqazçıxarmada da səmərəli 
maliyyə menecmentinin təşkilində fəallıq nümayiş etdirir, maliyyə fəaliyyətinin uğurlu 
tənzimlənməsini və nəzarəti reallaşdırırlar. Faktorinq, maliyyə lizinqi, trast əməliyyatları, neftin 
müstəqil satışı perspektivində isə çevik birca alətləri spot, forvart, fyüçers, oppision 
sövdələşməsi formaların da mütərəqqi maliyyə texnologiyaları kimi çıxış edir. 
Neft-qaz industriyasında maliyyə hesabatlarının tərtibi də mühüm əhəmiyyət daşıyır. 
Burada maliyyə hesabatının IAS tələbləri, aktivlərin dəyərinin, onların istismarı zamanı gələcək 
iqtisadi səmərəni aşan məbləğlərdə göstərilməməsini şərtləndirir. Özünün və müstəqil 
qurumların göstəricilərini tədqiq edən əksər neft kompaniyaları gələcək pul vəsaitlərinin 
hərəkətini mövcud ehtiyatlar üzrə qiymətləndirirlər. Sonra dəyərin enməsinin təyinatı məqsədi 
ilə bu qiymətləndirmə xalis kapitallaşmış xərclərin ölçüləri ilə müqayisə olunur.  
Neft-qaz hasilatı ilə məşğul olan müəssisələrin maliyyə hesabatları təsbit olunmuş 
qaydalara görə aşağıdakı informasiyaları ehtiva edir. 
 fəaliyyət üzrə maliyyə nəticələrini; 
 diskontlaşmış pul vəsaitlərin hərəkəti; 
 
 
156
 uçot metodlarından istifadə; 
 istehsal aktivləri üzrə kapitallaşmış xərclər və onlarla əlaqədar aşınma və 
amortizasiya; 
 neft-qaz yataqlarının alınması, kəşfiyyatı və işlənməsi üzrə xərclər; 
 ehtiyatlar və onların dinamikliyi aşınma üzrə informasiyalar; 
Müəssisələrdə maliyyə işinin təşkili strateji planda müvafiq maliyyə mexanizminin 
işlənməsini şərtləndir. Maliyyə mexanizmi ümumi olduğu qədər də sahəvi müstəvidə özəllikləri 
vardır. Neft-qaz hasilatını reallaşdıran İmicli kompaniyalar da maliyyə menecmentində maliyyə 
mexanizmi qurmaya önəm verirlər. Mühasibat hesabatlarının qiymətləndirilməsi və təhlili 
maliyyə menenjmentinin əsas bölmələrindən birini əhatə edir. Mühasibatın min illik tarixinə 
rəğmən gənj elm sahəsi kimi, maliyyə menenjmenti mənfəətin maksimallaşdırılmasını təmin 
edən prosesləri öyrənir. Maliyyə menecmenti maliyyə analizinə yaxındır. Bu funksiyanı bir 
qədər Təsərrüfat Fəaliyyətinin Təhlili elmi fənni yerinə yetirir. 
Aşağıdakı sxemdə neftqazçıxarma müəssisəsinin mümkün maliyyə mexanizmi əksini 
tapmışdır. 
Sxem 6 
QNQÇİB-nin maliyyə mexanizmi 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
МАЛИЙЙЯ МЕХАНИЗМИ
Планлашдырма; 
Прогнозлашдырма; 
Юзцнц- 
малиййяляшдирмя; 
Кредитляшмя; 
Верэигойма; 
Мадди 
стимуллашдырма; 
Сыэорта; 
Фондйаратма; 
Ижаря; 
Лизинг; 
Тясисчиляр,  
дювлят, мцяссися 
вя тяшкилатларла 
гаршылыглы 
мцнасибятляр. 
Малиййя 
методлары 
Мянфяят; 
Эялир; 
Амортизасийа 
айырмалары; 
Ижаря щаггы; 
Дивидентляр; 
Фондлар; 
Верэиляр; 
Дисконт; 
Гиймят; 
Пул фондлары; 
Пайчы 
кючцрмяляр; 
Гиймятли 
каьызлар; 
Валйута 
мязянняси; 
Щесаблашма 
формасы; 
Кредитляр. 
Малиййя
тясирляри 
Щцгуги 
тяминат 
Ганунлар; 
Президент 
фярманлары; 
Щюкумят 
гярарлары, 
Назирликлярин 
сиркулйары вя 
эюстяришляри; 
Лисензийа; 
Тяшкилатын 
низамнамяси. 
Норматив 
тяминат 
Тялиматлар; 
Нормативляр; 
Нормалар; 
Методик 
эюстяришляр; 
Диэяр 
норматив 
актлар. 
Информасийа 
тяминаты 
Игтисади, 
Коммер-
сийа вя 
малиййя 
информаси-
йалары. 
 
 
157
Müəssisənin özünümaliyyələşdirmə imkanlığı normal fəaliyyət üçün zəruri maliyyə 
resurslarının məqsədyönlü yerləşdirilməsini, səmərəli istifadəsini, ödənişqabiliyyətliliyini və 
maliyyə dayanaqlılığını xarakterizə edən cəhətlərlə bağlıdır. Maliyyələşdirmə geniş göstəricilər 
şəbəkəsində səciyyələndirilir. Bunlar aşağıdakılardan ibarətdir: 
 kapitalın strukturu, yerləşməsi və yaranma mənbəyi; 
 istifadənin səmərəliliyi və intensivliyi; 
 ödənişqabiliyyətlilik və kreditqabiliyyətlilik; 
 maliyyə dayanaqlığı ehtiyatı. 
Maliyyə vəziyyəti dayanaqlı, qeyri-dayanaqlı və böhranlı ola bilər. Vaxtında ödənişləri 
gerçəkləşdirmək bacarığı, öz fəaliyyətini maliyyələşdirmək yaxşı maliyyə vəziyyətindən xəbər 
verir. Bazar şəraitində normal fəaliyyəti təmin etmək, iflasdan qurtulmaq, maliyyə işlərini 
bilmək və idarəetmə bacarığından asılıdır. Bununla belə, maliyyə işinin incəliklərini, kapitalın 
strukturu, mənbəyi, likvidlik, ödənişqabiliyyətlilik, kreditqabiliyyətlilik, rentabellik astanası, 
maliyyə dayanaqlığının ehtiyatlılığı, risk dərəcəsi, səmərəlilik və digər iqtisadi-maliyyə 
kateqoriyalarını və bu sahənin metodik və analitik cəhətlərini də bilmək zəruridir. 
Maliyyə vəziyyətinin təhlili mütləq və nisbi göstəricilər şəbəkəsində təhlil edilir. Maliyyə 
vəziyyətinin təhlili təkcə müəssisə daxilində deyil, həm də dişardakı maraqlılar tərəfindən də 
qiymətləndirilir. Bu baxımdan müvafiq təhlil daxili, həm də xarici təhlil bölgüsünə məruz qalır. 
Maliyyə vəziyyətinin istehsalatda təhlilinin başlıca informasiya mənbəyini formalaşmış qaydaya 
görə əsasən aşağıdakı sənədlər təşkil edir: 
 Mühasibat balansı (forma 1); 
 Mənfəət və zərərlər haqqında hesabat (forma 2); 
 Kapitalın hərəkəti haqqında hesabat (forma 3) 
Bundan başqa mühasibat uçotunun digər hesabatları, balansın maddələrini deşifrələyən, 
detallaşdıran ilkin, sintetik və analitik göstəricilər də təsərrüfat fəaliyyətinin maliyyə 
nəticələrinin təhlilində əksini tapır. Bu təhlil əsasən aşağıdakı istiqamətli funksiyaların 
gerçəkləşməsini əhatə edir: 
 məhsulun reallaşmasına və mənfəətin əldə edilməsinə sistemli nəzarətin təminatı; 
 təsiredici subyektiv və obyektiv faktorlar aşkarlanması; 
 istehsal həcminin və mənfəətin artım imkanlarının təyinatı. 
Maliyyə vəziyyəti ilə bağlı mühüm əlamətlərdən biri də borclar problemidir. Bu baxımdan 
borcların təhlilində mənafeləri daha çox debitor borcları əhatə edir. Debitor borclarının mənşəyi, 
tərkibi, müddəti, dinamikası, öyrənilməsi və araşdırılması, onların tərkibində qeyri-real, şübhəli 
elementlərin aşkarlanması müvafiq təhlildə əksini tapır. Bu təhlil mühasibat balansının 
maddələrinə əsasən aparılır.  
Maliyyə dayanaqlılığı davamlılıq aspektinə görə, əsasən aşağıdakı düzümdə təsnifləşdirilir: 
 maliyyə dayanaqlılığının mütləq vəziyyəti; 
 normal dayanaqlılıq; 
 qeyri-dayanaqlı maliyyə vəziyyəti; 
 böhranlı maliyyə vəziyyəti. 
Maliyyə vəziyyətinin təhlilində xüsusi mövqedə maliyyə dayanaqlılığının ehtiyatı və ya 
təhlükəsizlik zonası tutur. Uyğun təhlil isə istehsal xərclərinin qrupları daimi, dəyişən və 
marcinal gəlir bölgüsü üzərində aparılır. Bu bölgü rentabellik astanasının təyin edilməsinə imkan 
verir və aşağıdakı düsturla hesablanır: 
 
R
X
M G
A
DM
=  
 
RA rentabellik astanası. 
XDM satılan məhsulun maya dəyərində daimi xərclərin çəkisi. 
MG daxilolmalarda marcinal gəlirin payı. 
 
 
158
Rentabellik astanası məlum olduqda maliyyə dayanaqlılığı ehtiyatını da hesablamaq 
mümkündür. 
 
100⋅−=
S
REMDE A  
 
MDE  maliyyə dayanaqlılığı ehtiyatı; 
S  satışdan daxilolmalar; 
 
Təqdim edilən hesablama metodikasına əsasən QNQÇİB-də maliyyə dayanaqlılığını əks 
etdirən bu və ya digər göstəriciləri də təyin etmək mümkündür. Lakin keçid dövrünün iqtisadi 
özəllikləri, kompleksdə son illərdə sabitləşmiş iqtisadi və idarəetmə durumu müvafiq 
metodikadan dolğun istifadəni bir qədər passivləşdirir. Bununla belə istehsal, satışın ənənəvi 
texnoloji prosedurası ödəməmələr şəbəkəsi və bazar iqtisadiyyatının sahədə digər 
tamamlanmayan reallıqları prosesinin gerçəkləşməsində əhəmiyyətli təsirə malikdir. İqtisadi 
təhlilə yanaşmada mütərəqqi beynəlxalq standartların, xüsusən də marcinal analiz, «direkt-
kostinq» sisteminin tətbiq edilməməsi də analitik rakusda səmərəli və davamlı maliyyə 
dayanıqlığının təminatında əks olunur. Şübhəsiz belə bir sistemin çox da uzaq olmayan 
müddətdə ölkəmizin neft sənayesində də təbii gerçəkliyə çevriləcəkdir. 
 
 
10.3. «Ödəməmələr»probleminin mahiyyəti və təcrid edilməsi mexanizmləri 
 
Neft hasilatının aparıcı ölkələrinin təcrübəsi göstərir ki, zəngin təbii sərvətlər, neft-qaz 
resursları industrial inkişafda mühüm əhəmiyyət daşısa da, heç də həmişə gözlənilən yüksəlişi 
tam reallaşdıra bilmir. Çağdaş spesifik, coğrafi-regional məzmun, keçid dövrünün tələblərindən 
irəli gələn reallıqlar sintezində ümumi və əlahiddə problemlər respublika iqtisadiyyatının 
inkişafında öz nüfuz izini qoymaqdadı. Vəsait çatışmamazlığı, investisiyon qıtlıqla yanaşı, pul 
dövriyyəsindəki gərginliklər, başlıca olaraq ödəməmələr daha kəskin və problematikdir. 
Mövcud problem postsovet ölkələrində də çalar müxtəlifliyi və miqyaslılığı ilə nəzərə 
çarpır. «Ödəmələr sindromu» keçid epoxasının mənfi atributu kimi, iqtisadiyyatı sarsıdan, 
inkişafı ləngidən başlıca maneəyə çevrilmişdir. Onun genetik tarixinin, anatomik quruluşunun 
təhlili, belə bir diaqnostikaya əsas verir ki, daha çox total-planlı iqtisadiyyatın neqativ 
təzahürlərindən olan ödəmələr, həm də depressiv məqamların virusudur. Yüksək immunitetli 
klassik bazar ölkələrində də analoji halların baş verməsi qaçılmazdır. Fərq isə miqyaslılıq, 
şəbəkəlilik parametrlərindədir. Bu terapiyanı müvəqqəti, «ağrıkəsici preparatlarla» deyil, onun 
tam sağlamlaşdırılmasını nəzərdə tutan elmi-əməli profilaktik tədbirlərdə aramaq lazımdır. 
 
Real bazar ölkələrində sürəkli borclar terminologiyada təsbit olunmur. Bizim 
işlətdiyimiz «ödəməmələr» termini də Sovetlər İttifaqının maliyyə sistemindən miras 
qalmış vaxtı ötmüş debitor və kreditor borclarını mənalandıran rus-«neplateci» 
sözünün milli tərcümə variantıdır. Lakin onun ensiklopedik interpretasiyası isə 
borclunun kreditorla hesablaşmadan, o cümlədən, akseptdən, vekseldən tədiyyəçinin 
imtina etməsi, digər anlamda ödəmə və ayırmaların daxil olmamasını ifadələndirir. 
 
İqtisadiyyatlarını klassik bazar ənənələri üzərində bərqərar edən ölkələrdə, həmçinin 
müasir iqtisadi nəzəriyyədə «ödəməmələr» mənasını verən konkret istilahlar mövcud deyildir. 
Son əlli ildə dünyanın aparıcı universitetlərində, indi isə postsosialist məkanında da iqtisad 
təlimində əsas dərs vəsaitlərindən biri kimi tədris olunan Nobel laureatı P.E.Samuelsonun 
V.D.Nordxausla birgə yazdığı «İqtisadiyyat», K.R.Makkonelli., S.L.Bryunun məşhur 
 
 
159
«Ekonomiks» və habelə maliyyə üzrə səmərəli dərs vəsaiti hesab edilən professor Z.Bodi və 
Nobel laureyatı R.Mertonun «Maliyyə» adlı kitablarında da ödəməmələri təəsüratlandıran 
oçerklər yoxdur. Lakin bizim üçün xarakterik problemin xarici iqtisadi ədəbiyyatlarda yer 
almaması, heç də o, demək deyildir ki, bazar iqtisadiyyatı özü-özlüyündə belə hallardan təjrid 
olunmuşdur. Əksinə ödəməmələr uzunmüddətli debitor və kreditor borcları anlamında daha dərin 
təhlilə məruz qalaraq normativ-hüquqi aktlarda möhkəm əksini tapmışdır. 
Rusiyada ödəmələrin etmiologiyasında iki faktorun mövcudluğu önə çəkilir: 
 Makroiqtisadi şok-1994-cü ildən başlanan faizlərin günbəgün dəyişilməsi, 
inflyasiya, maliyyə-kredit sisteminin möhkəmləndirilməsi. 
 Zəif büdcə ödənişləri-bu səbəbdən müəssisələr borcları yığır və ödəmirdilər. 
Müasir rus iqtisad elminin tanınmış iqtisadçı alimi akademik A.V.Abalkin ödəməmələri 
təsadüfi təzahür olmadığını, ölkəsində aparılan iqtisadi islahatlar məntiqi nəticəsi kimi qeyd 
edir.28 Burada mahiyyət ondan ibarətdir ki, ölkədə «İslahatçılar» adlananların gerçəkləşdirdiyi 
tədbirlər ilk növbədə xalq təsərrüfatının pulsuzlaşdırılması prosesi ilə müşayiət olunmuşdur. 
Bununla iqtisadiyyatın ardıcıl planlı və artan demonetləşməsi prosesi baş vermiş və bu vəziyyət 
isə öz növbəsində «borc iqtisadiyyatı»nı yaratmışdır. Belə iqtisadiyyat isə mahiyyətcə o, 
deməkdir ki, burada hamı biri-birinə borcludur. Alim bu gerçəkliyi dörd faktorla səciyyələndirir. 
Birinci faktor dövriyyə vəsaitlərinin sıradan çıxarılması ilə real sektorun pulsuzlaşdırılmasıdır. 
Bu çox sadə şərhlidir. Burada məhsulun dəyərinin qiymətləndirilməsində material xərcləri maya 
dəyərinə alış qiyməti ilə daxil edilir. Hər şey də bununla başlayır. Burada diskontlaşma nəzərə 
alınmır. Tuğyan edən inflyasiya qiyməti qısa bir müddətdə heçə endirir və artan inflyasiyada 
dövriyyə vəsaitləri əldən çıxır, yeni məhsulun alınmasına vəsit qalmır. Bu ödəməmələri yaradan 
ilk mühüm amildir. Belə iqtisadi vəziyyətdə pulu müxtəlif əvəzləyicilər, barter, natural mübadilə 
əvəz edir. Ümumiyyətlə, bu vəziyyət özü paradoksaldır. Dövriyyə vəsaiti olmadan necə işləmək 
mümkündür. Ödəməmələri yaradan ikinci faktor daha dağıdıcı xassə daşıyır. Bu əhali gəlirlərinin 
nağdı pul vəsaitlərindən məhrumetmə ilə yaranmış vəziyyətdir. Üçüncü faktor büdcə-vergi 
«bumeranqı»nı effekti ilə bağlıdır. Belə ki, əhalinin büdcə öhdəliklərinin hər miqdarı büdcə 
gəlirləri itkilərinin 3-4 mislinə bərabər tutulur. Dördüncü sonuncu faktor isə iqtisadiyyatın 
dollarlaşdırılması ilə səciyyəvidir. 
Avropa maastrix sazişlərədə nəzərdə tutulan mövcud standarta görə borcların həcmi illik 
ÜDM-in 60%-ni aşırsa ölkə iflas hesab olunur.  
 
Maastrix meyarları AB-yə daxil olmaq istəyən dövlətlər üçün yerinə yetirilməsi 
zəruri olan iqtisadi şərtlər kompleksini ifadə edir. Şərtlər kompleksinə aşağı 
inflyasiyaya nailolma, dövlət maliyyəsinin normallaşdırılması, dayanaqlı valyuta 
kursları və müvafiq kiçik faizlər şamildir. Bu tələblər AB sazişinin təsbit olunmuş 
tələblərində və onun protokollarında əksini tapmışdır. 
 
Dünya Bankının məruzələrində də ödəməmələrin Rusiyada yaranması və genişlənməsi 
qeyri-mütənasib makro və mikroiqtisadiyyatın nəticəsi olduğu qeyd edilir. Bu ölkədə qeyri-
ödənjlərin doğurduğu ən müdhiş fəsad onların ÜDM-də çəkisinin 40% həddini aşması,17 avqust 
1998-ci il defolt olayı ilə bağlıdı. 
Ödəmələrin yaranmasında hipotezlər müxtəlif olsa da, ümumilikləri də vardır. Bunu daha 
çox işsizliyə və məşğulluğa rəğmən hökumətin ayrı-ayrı sahələrdə apardığı əlahiddə siyasət, pul 
çatışmazlığı, zəif büdcə məsuliyyətləri ilə bağlayırlar. 
Problemə iki ümumi institusional aspektdə yanaşma mövcuddur: 
 dövlət büdcə təşkilatlarının xidmət, kommunal, enerji xərclərini ödəməməklə özü 
ödəməmələri təhrik edir; 
 kapital ixracı ilə əlaqədar energetik sektorda ödəmələr iqtisadiyyatın digər 
sahələrinə də sirayət edir. 
                                                 
28 «Четыре фактора неплатеъей». http://www.kbnor.mos.ru/conf/abalkin/htm. 
 
 
160
«Borclar xərçənginin» reqressiv təsiri dövlət büdcəsində, əhalinin sosial vəziyyətində əks 
olunur, «saxta etibar biznesi» psixoloji fəsadlar törədir. Ödəməmələr həm də təsərrüfatın 
naturallaşmasına gətirmiş, bəzi müəssisələrdə deputant ödəniş sistemi, ticarət məntəqələrində 
borc kitabları, ucqar regionlarda əmtəə mübadiləsi ənənələri ölkə iqtisadiyyatını əhatə edən 
mənfi normaya çevrilmişdir. Bu çərçivədə aparılan sərt monitar siyasət də təsərrüfat 
subyektlərinin maliyyə çevikliyinə öz təsirini göstərmişdir. 
Milli neft sənayemizdə, xüsusən də bütün ölkə iqtisadiyyatının başlıca enerji təminatçısı 
olan köhnə yataqlardakı istismarı həyata keçirən istehsalat birlikləri bu «maliyyə 
patologiyasından» daha çox əziyyət çəkirlər. Yüksək investisiyon tələbatda bulunan köhnə 
yataqlardakı mümkün reabilitasiya prosesi istehsalın pul dövriyyəsində ki müvafiq gərginliklərin 
təsirindən, aztempli inkişafdan belə geri düşür. Digər tərəfdən satılan məhsulun pulunun 
alınmadığı halda onlara təxirəsalınmaz vergi ödənişi üzrə sanksiyalar tətbiq edilir. Müvafiq 
maliyyə, vergi orqanları neft sənayesindəki maliyyə gərginliklərinə rəğmən  büdcə təxsisatına 
nəzərdə tutulan məbləğlərin konturagentə ödənilməsinə və ya əvəzləşdirməyə ciddi təşəbbüs 
göstərmədikləri halda həmin təşkilatların vergi ödənişləri köçürülməsinə, əks halda isə 
müamilələrin, sərt cərimələrin tətbiqinə qərar verirlər. 
Ödəmələr müəssisənin tələbin azalmasına reaksiyasıdır. SSRİ kollapsından irəli gələn 
ödəmələr, həm də pulsuz virtual iqtisadiyyatdan doğur. 
 
Özünün «Sosialist sistemi» tədqiqat əsərində, bizim 70 ildən çox yaşadığımız 
sosialist mühitinin mahiyyətini, onun tərəqqi və çökməsi səbəblərinin fundamental 
tədqiqini aparmış, Harvard Universitetinin professoru, tanınmış macar iqtisadçısı 
Yanoş Kornai həm də dövriyyəyə buraxdığı «Sərt Büdcə Məhdudlaşdırmaları» 
adlanan termini ilə keçid iqtisadiyyatında yeni bir maliyyə intizamı prinsipi 
işləmişdir. SBM prinsipə görə hər bir təşkilat öz hesablarını və vergilərini vaxtında 
ödəməlidir. Əgər bu baş vermirsə, podratçılar onunla əlaqəni kəsir, icra orqanları 
isə vergi vermədiklərinə görə onu məsuliyyətə cəlb edirlər. Bu isə o deməkdir ki, oyun 
qaydaları dəyişmiş və yeni qaydalar zamandan asılı olmayaraq hamıya tətbiq edilir. 
Bu baxımdan batan təşkilatların işi isə məxsusi problem olaraq önə çəkilir. 
 
Ödəmələr və barter həm də enmənin əsas mənbəyidir. Burada bir çox məhsullar monitar 
səbəblərdən daha çox barterə uğrayır. Yüksək istehsal xərcləri qeyri-səmərəliliyi azaldır. Rus 
alimi A.Lyasko barterin iqtisadi mühitin sağlamlaşdırılmasındakı paradoksal əhəmiyyətini 
vurğulayır, onun iqtisadi səmərəliliyinin artırılmasındakı mahiyyət və rolunun öyrənilməsini 
tövsiyə edir. L.E.Şatelyenin termodinamika qanunundan P.E.Samuelsonun iqtisadi sistemə şamil 
etdiyi «istənilən sistem xarici təsirlərə məruz qaldıqda və ya onun acısını daddıqda çalışır ki, 
özünün əvvəlki vəziyyətini saxlasın»29 prinsipi də ödəməmələrin davamlı təzahürünü 
şərtləndirən cəhətlərdəndir. Bunu eynən çox hadisələrə aid etmək olar. Ödəmələr və barterdə bu 
qanunauyğunluqdan irəli gələrək öz ömrünü uzadır. Digər tərəfdən dövlət özü məşğulluq 
sferasında mülayimləşməni qorumaqla qeyri-səmərəli sahələri müdafiə etmiş olur. Bununla belə, 
ölkədə kazusluğu olmağı ilə fərqlənən «ödəməmələr»in mənbəyi, təkamülü, xroniki 
xarakterliliyi, energetik sektorda rolu və yeri, onu yaradan amillərin tamamlanmayan fiskal 
islahatlar, iqtisadiyyatın qeyri-səmərəli kreditləşməsi, zəif vergi intizamı, konkret olaraq isə onun 
əsas indikatoru, intitusional və struktur zəifliyi ilə bağlayırlar. Xüsusi proqramlar olmadan belə 
makroiqtisadi situasiyanın normallaşacağı təqdirdə ödəmələr də təjrid olunacaqdır. 
 
 
 
 
                                                 
29 А..Ляско. «Особенности бартерных обменов в переходной экономике». Вопросы экономики. 
2000. №6, səh. 47. 
 
 
161
10.4. Debitor və kreditor borclarının minimumlaşdırılması mexanizmləri 
 
Keçmiş İttifaqda da debitor və kreditor borcları mövcud olmuş və onun neytrallaşması 
məsələsi çox zaman partiya-təsərrüfat yığıncaqlarının mövzusuna çevrilmişdir. Möhtəşəm 
ölkənin maliyyə-kredit, bank sistemi öz strukturuna müvafiq inkasso, aksept və digər ödəniş 
mexanizimləri, banklardakı 1 və 2 №-li siyahı, kartoteka vasitəsi ilə borcları nəzarətə almış və 
tənzimləmişdir. Qeyd olunmaldır ki, milli valyuta ilə on trilyon konturlu kəmiyyəti ifadə edən, 
vaxtı keçmiş borclar şəbəkəsində dövlətə məxsus müəssisə və təşkilatların borcları mütləq 
əksəriyyəti təşkil edir ki, onun da 2/3 hissəsindən çoxu YEK-in payına düşür. Bununla belə eyni 
sahəyə aid olan sistemdaxili borclar da 60%-dən yüksəkdir. Əksər hissəni dövlət sektoru əhatə 
etsə də, dövlət və özəl təşkilatlar arasında da müəyyən miqdarda borclar toplanmışdır. 
Statistikaya əsasən özəl təşkilatlar arasındakı borclar cüzi və ya sürəkli deyildir. Gerçək 
vəziyyəti digər ölkələrlə müqayisə etmədə homogen, obyektiv göstərici kimi, debitor borcların 
ümumi məbləğini ÜDM-ə nisbəti daha adekvat görünə bilər. Ən çox faizliliyi ilə fərqlənən MDB 
məkanında bu göstərici (2000-ci il) Qazaxıstan və Ukraynada 80%, Rusiyada 40-45%-ə 
bərabərdirsə, Azərbaycanda ÜMD-nin iki mislindən yüksək həcmdədi. Bu reallıq isə borclar 
probleminin respublikada nə qədər kəskinliklə mövcudluğunu bəyan edir. 
Qəbul olunan çoxsaylı qərarlar borcların qarşılıqlı əvəz edilməsi, struktur dəyişiklikləri, 
barter prosesi və digər tənzimləyici tədbirlər müvafiq nəticələrə gətirməmişdir. Bununla belə 
borcların qarşılıqlı azaldılması istiqamətində hökumət orqanlarının digər səyləri, vaxtı ötmüş 
borcların qarşılıqlı əvəzləşməsi üzrə dövlət komissiyasının yaradılması, akkreditiv və 
qabaqcadan ödəniş sisteminə keçid, işğal altında olan ərazilərdəki təşkilatların və özəlləşən bir 
sıra müəssisələrin borclarının silinməsi və digər tənzimləyici tədbirlər müvafiq aktlarda öz əksini 
tapmışdır. Köhnə borcların qaytarılmasında irəliləyişlər olsa da, yeni borcların yaranmasının 
qarşısını tamılıqla almaq hələ ki, mümkün olmamışdır. 
Real bazar iqtisadiyyatı ölkələrdə borc ticarəti daha geniş intişar tapmışdır. Bu aspektdə 
tədiyyə sənədi kimi, birtərəfli şərtsiz öhdəliyi təsdiqləyən xüsusi qiymətli borc kağızı, vekselin 
əhəmiyyəti böyükdür. Azərbaycanda qiymətli kağızlar bazarının formalaşma və təşəkkül 
mərhələsindəki vəziyyəti və müvafiq ticarət növünün olmadığı bir şəraitdə belə strategiyanın 
tezliklə reallaşması skeptik görünə bilər. Nəzərdən qaçrılmamalıdır ki, hər işin başlanğıcı çətin 
olur. Dövlətin iri istehsal obyektlərinin, xüsusən də neft kompleksinin borclarının 
vekselləşdirilməsi, barterdə kommersiya vekselindən istifadə heç şübhəsiz ki, iqtisadiyyatın, 
istehsal qruplarının bütövlükdə ölkənin tərəqqisinə yeni impulslar gətirəcəkdir. Fiskal tələblər, 
vergi pressinqi, rentabellik mülahizələri, status məhdudiyyətləri bir çox müəssisələri çevik 
iqtisadi siyasət yeridilməsində imkansız edir. İstehsalla əlaqədar yaranan ödənişlərin 
əvəzləşdirilməsində müəyyən məqamlar podratçı təşkilatların maraqlarını ifadə etməsə də, 
onların portnyorluq münasibətində olduğu digər müəssisələrdə belə mallara ehtiyac ehtimalı 
mümkündür. Vekselin təsbit olunduğu borc məbləğindən aşağı satılması kateqoriyası bu 
prosesdə əhəmiyyətini nümayiş etdirə bilər. 
Daha sərt maliyyə çətinlikləri ilə üzləşən neft kompaniyaları partnyorlarını itirməmək üçün 
əlavə əmtəə kreditinin reallaşması imkanlarını sınaya bilərlər. Əgər kompaniyanın alıcıya əmtəə 
krediti vermək istəyi yoxdursa, bu zaman alıcı ona veksel təklif edə bilər. Stabil neft təchizatı 
françayzinq şəbəkəsi ilə reallaşdıqda, bu zaman bankla faktorinq xidməti üzrə müqavilə 
bağlanılır. Digər tərəfdən alıcı öz borclarını vaxtında ödəmək imkanında olmadıqda neft 
kompaniyası həmin borcu diskont qaydada reallaşdıra bilər. 
Veksel dövriyyəsi istehsalın genişlənməsinin təminatında və sahənin sosial stabilliyinin 
saxlanılmasında mühüm amilə çevrilir. Müasir mərhələdə neft kompaniyaları korporativ vekselin 
emissiyasını gücləndirməyə də meyl edirlər. Bu isə öz növbəsində ödəniş böhranının kəskinliyini 
və hesablaşma şəbəkəsindəki gərginliyi azalmaya xidmət edir. Vaxtı ötmüş debitor borclarının 
azaldılmasının perspektiv üsulu borc ödənişi üzrə vekselin təqdimatıdır. Praktikada 
konturagentlər arasındakı etibarə rəğmən bu mexanizm çox vaxt işlənilmir. 
 
 
162
Lukoyl kompaniyasının 1995-ci ildə struktur bölməsi kimi, fəaliyyət göstərən veksel 
mərkəzi, veksellərin buraxılışını və uçotunu həyata keçirir. Kompaniyanın vekselləri korporativ 
borc öhdəlikləri sektorunda ən etibarlı və likvidli hesab edilir30. Lukoylun veksellərindən törəmə 
təşkilatlar, podratçılar, təchizat-xidmət, büdcə, qeyri-büdcə təşkilatları ilə yanaşı, həm də 
ölkədən kənarda da istifadə olunur. Əlbəttə, bu nou-xau canlı pulun məhdudluğu və kütləvi 
ödəmələr şəbəkəsində səmərəlidir. Lakin cəhd edilməlidir ki, pul dövriyyəsi öz təbii axarına 
qayıtsın. Respublika Qiymətli Kağızlar Komitəsi, ARMB, YEN belə mexanizmin səmərəlilik 
aspektini bir daha təhlil etməklə, birlikdə korporativ veksel buraxılışının tətbiqinə qərar verə 
bilərlər. 
Veksel strategiyasının Azərbaycan reallığında mənfi təzahürlərlə qarşılaşması ehtimalı da 
mövcuddur. Belə ki, borcları çox aşağı səviyyəyə endirməklə müqabil tərəfə şəxsi maraqları 
ifadə edən şəkildə satmaq olar. Məhz bu aspekti nəzərə alan professor N.Müzəffərli31 qeyd edir 
ki, «bir minimal qiymət həddini müəyyənləşdirmək lazımdır ki, vekseli bu qiymətdən aşağı heç 
kimə, nə yada, nə özününkünə satmaq mümkün olsun. Bu hədd, məsələn, vekseli satanın həmin 
borc üzrə fiksal sistem qarşısında daşıdığı öhdəliklərin səviyyəsi ola bilər». 
Problemin həllinin hər iki istiqamətində dünya təcrübəsində möhkəm yer alan və ötən əsrin 
ortalarında Avropada təşəkkül tapan fərqli və fərdi əhəmiyyəti ilə seçilən faktorinq 
əməliyyatlarının tətbiqində də yetərli səmərə verər. Burada mahiyyət ondan ibarətdir ki, 
komissioner debitor hesablarını  kompaniyadan diskont əsasda nağdı alaraq, sonradan müvafiq 
əmtəə və xidmətlərin ödənişinin faktiki alıcıdan təmin edir. Adətən faktor təşkilat 2-3 gün 
ərzində müştərisinə 70%-dən 90%-ə qədər ilkin məbləğli avans ödəyir. Qalıq məbləği borc tam 
alındıqdan sonra ödənişə məruz qalır. Fəaliyyətlərində faktorinq əməliyyatları keçirə bilən faktor 
banklar öz müştərilərini potensial partnyorun ödənişqabiliyyətliliyi haqqında informasiyalarla 
yanaşı, həm də müvafiq borcların ödənişini də reallaşdırırlar. Zənnimizcə respublikada faktor 
firmaların təşkili, banklarda faktorinq əməliyyatlarının keçirilmə səlahiyyətlərinin 
genişləndirilməsi, neft-qaz sənayesi müəssisələrin maliyyə vəziyyətinin yaxşılaşdırılmasına və 
sanasiya prosesinə təkan verər. 
Kapital dünyasında borclar problemindən qurtulmada restruktizasiya, refinansə və daha 
ciddi iflas mexanizimlərdən istifadə edilir. Borcların ödənişi zamanı son zərurət kimi, məhkəmə 
qaydası da istisna olunmur. Kreditor borcu ödəyə bilmədikdə məhkəmə qaydasında iflas elan 
olunaraq məcburi ödənişə məruz qalır. Məsələnin məhkəmə qaydası ilə həllində cavabdeh tərəf 
onun aktiv likvidlərinə həbs tətbiq edilir. Bununla belə, statistik və dinamik meyllərə, borclar 
trendinə istinadən mövcud müstəvidə cərəyan edən digər detal və nüansların konfiqurasiyası da 
qəti müəyyən edilməlidi. Deqradasiya mərhələsinə keçməmək, böhrandan tezliklə çıxış tapmaq 
kompleks tədbirlərin müəyyən məqamlarda radikal addımların atılmasını tələb edir. 
Köhnə borcların ləğvi və qarşılıqlı münasibətlərdə təsərrüfatlar arası əməliyyatların yeni 
məbləğinin qabaqcadan əvəzlənməsi prosesində mühasibat uçotunun proseduralarını 
deformasiya etməyən metodologiyaya üstünlük verilməlidir. Konyukturanın diqtəsinə müvafiq 
olaraq borcların uzunmüddətli dondurulması, restruktizasiyası strategiyasının da nəzərdən 
keçirilməsi ümumi məqsədləri əks edir. 
Uzun müddət Sovet İttifaqının geoiqtisadi maraqlarına xidmət edən, iqtisadi münasibətləri 
onun vahid strateji inkişafında formalaşan, tarixi geniş müttəfiqlik təmasında olmuş, indiki MDB 
ölkələrində borclar problemi də müəyyən oxşar çalarlarda öz kəskinliyi ilə durur. Rusiyada 
problemə keçid dövrünün bitməsini şərtləndirən məsələ kimi baxılır. Burada YEK-də dövr edən 
borclar ölkə borclarının 50%-nə bərabərdir. Bununla belə, YEK büdcənin bütün gəlirlərinin 
30%-ni, ixracatdan valyuta daxilolmaların 45%-ni və ölkənin sənaye potensialının 30%-ni təmin 
edir. Digər tərəfdən kompleksin kreditor borcları debitor borclarını üstələyir. Sahəyə tətbiq 
edilən vergi yükü, sərt fiskal siyasət, onun gündəlik tələblərini reallaşdırmağı belə çətinləşdirir. 
                                                 
30 Ю.А.Лысин. «Роль корпоративного менеджмента в улучшение финансового состояния нефтяной 
компании». Нефтяное Хозяйства. 2000. №1 səh..10. 
31 N.Müzəffərli. «İqtisadi etyüdlər». Bakı 1999. səh.185 
 
 
163
Canlı pul YEK-də qaz üzrə 21%, neft üzrə 60% təşkil edir. Digər hissəni «virtual» qiymətlərdə 
barter və məqbul sxemi verir. YEK özünün müstəqil olaraq debitor borclarını azaltmaq 
imkanlarına malik deyildir. Belə ki, əksər borclar büdcə və enerjidaşıyıcılarının gündəlik 
tələbatlarını təşkil edir. Bu zor işin həlli axtarışında müvafiq metodikanın, maliyyə rejiminin 
işlənib hazırlanması ölkə iqtisadiyyatnın inkişafında həlledici istiqamətlərdən olacağı şübhə 
doğurmur. 
Dövlət, o cümlədən, böyük potensiallı müəssisələr öz iqtisadi siyasətini uzunmüddətli 
proqramlar əsasında qurmağa məhkumdurlar. Bu təfəkkürdən irəli gələn həqiqət ondan ibarətdir 
ki, xarici investorlar qısamüddətli perspektivdə məntiqi baxımdan işbirliyi qurmağa meyilli 
deyildirlər. Borclar probleminin həllində heç şübhəsiz ki, status məsələsi də mühüm şərt hesab 
edilir. Perspektivdə quruda və dənizdə fəaliyyət göstərən istehsalat birliklərinin ŞİT-ə 
çevriləcəkləri təqdirdə belə problemlər də özü-özlüyündə həllinə qovuşacaqdır. 
Borclar problemi təkcə YEK və ya neft-qaz industriyasının sahəvi məsələsi deyildir. 
Vurğulandığı kimi, bu «tranzit iqtisadiyyatı» ilə bağlı institusional şəbəkəli məsələdir. Onun həlli 
problemi təkcə quruda neftqazçıxarma kompleksində aparılan islahatlardan aslı deyildir. Bu çətin 
və mürəkkəb məsələ iqtisadi model seçimi, iqtisadi strategiya ilə əhatəli olduğundan, onun həll 
açarı da məhz dövlət siyasətindən aslıdır. 
Apardığımız araşdırmaların nəticələrini ümumi planda tezislər şəklində aşağıdakı formada 
ifadə etmək olar: 
 borcların dəqiq inventarizasiyasının aparılması; 
 pul dövriyyəsini yaxşılaşdırmaq məqsədi ilə fiskal vergi siyasətində «ödəməmələri» 
təcrid edən ödəniş sistemlərinin, maliyə proseduralarının, yeni borcların yaranmasına 
rəğmən müvafiq iqtisadi texnologiyaların işlənib hazırlanması və tətbiqi; 
 gizli subsidiya, vergi məqbulunu formalaşdıran meyillərdən və onun energetik sektora 
silinməsindən imtina etmək; 
 maliyyə kredit sferasında, bank sistemində islahatların dərinləşməsi, borc bazarının 
formalaşdırılması, veksel və faktorinq strategiyasına keçid; 
 strateji müəssisələr də daxil olmaqla bütün Yanacaq Energetik Kompleksində 
qabaqcadan ödəniş və akkredetiv sistemini, çevik maliyyə münasibətlərini tənzimləyən, 
ödəniş qrafiklərinin hazırlanması; 
 iqtisadi artıma müvafiq olaraq məhdudlaşdırıcı istiqamətdə xidmət sektorunda 
imtiyazlar sisteminin korrektə edilməsi. 
İnzibati metodoloji prinsiplərə riayət etməklə, rəhbərlərdə maliyyə cavabdehliyini artırmaq, 
dövlət himayəçiliyindən, subsidiyalardan çəkinmək, mükəmməl qiymətqoyma siyasəti, vergi 
islahatları aparmaq, mülkü məcəlləyə «ödəməmələr» üzrə məsuliyyəti sanksiyalaşdıran maddələr 
daxil etmək, ümümiyyətlə köhnə sistemin demontacını gerçəkləşdirmək qeyri-ödənclərin tarixə 
qovuşmasını sürətləndirəcəkdir. Bununla belə, konyukturaya müvafiq olaraq, vurğulandığı kimi, 
hər bir sahə üzrə borcların qarşılıqlı əvəzləşdirilməsi, dondurulması, restruktizasiyası, orta 
müddət üçün struktur xidmət serviz təşkilatları ilə büdcə arasında müvafiq normativlərə, 
limitlərə uyğun olaraq müəyyən natural mübadilə, klirinq əməliyyatlarının aparılması 
təşəbbüslərin qiymətləndirilməsi və reallaşdırılması, taktiki planda spesifik metodologiyanın 
işlənib hazırlanması da nəzərdən keçirilə bilər. Lakin bütün bunlar iqtisadi təhlükəsizlik 
mülahizələrini rəhbər tutaraq müəssisələrin davamlı işləməsinə, maliyyə vəziyyətinin 
yaxşılaşdırılmasına, rəqabət qabiliyyətinin yüksəldilməsinə iqtisadi artımın təminatına və əsasən 
də uçot proseduralarının deformasiyaya uğramamasına xidmət etməlidir. «Ödəməmələr» 
probleminin həlli təkcə neft-qaz sənayesinin deyil, bütünlükdə respublika iqtisadiyyatının bazar 
prisipləri ilə tam işləməsinə təkən verəcək, ölkəmizin iqtisadi dirçəlişində yeni mərhələsini 
açacaqdır. 
 
 
 
 
 
164
10.5. Səmərəli hesablaşma sisteminin təminatı 
 
Azərbaycan iqtisadiyyatının bazar müstəvisinə keçiddə uğurlu məqamlarını yetərli hesab 
etmək olar. Ümumi konteksə istinadən aparılan islahat işlərinin səmərəli olduğunun və 
iqtisadiyyatda tənəzzülün qarşısının alındığı müşahidə edilir. Antiinfilyasiyon tədbirlər 
inflyasiyanın kəskin azalmasına, hətta ayrı-ayrı məqamlarda müəyyən defelyasiya proseslərinə 
rəvac vermişdir. İqtisadiyyatın inkişafına yönələn səylər ölkəyə xarici investisiyaların cəlb 
olunmasını genişləndirmiş, ticarətin liberallaşdırılması, xarici mal dövriyyəsini xeyli artırmışdır. 
İndiyədək ölkə iqtisadiyyatına qoyulan 5 milyard ABŞ dollarından çox xarici investisiyaların 
əksəriyyəti neft sektoru ilə əhatə olunmuşdursa, hazırda onun tətbiq obyektləri digər sferalara da 
sirayət etmişdir. İqtisadi islahatların mühüm istiqaməti kimi, özəlləşdirmə prosesi də öz əməli 
nəticəsini verməkdədir. Dövlətin iqtisadi siyasətinin əsasını təşkil edən əhalinin sosial müdafiəsi 
məsələlərində də pozitiv meyllər artmış, BVF ilə əməkdaşlıq ilkin mümkün iqtisadi səmərə ilə 
fərqlənmişdir. BVF-nin və digər iri investorların sonrakı mərhələdə daha çox qabarıqlaşmış, 
sərtləşmiş niyyətləri və diqtəsi iqtisadi kursda müəyyən korrekdəni şərtləndirmişdir. Lakin bütün 
bu keyfiyyətlərlə yanaşı, respublika MDB dövlətlərinə, keçid iqtisadiyyatını yaşayan digər 
ölkələrə xas oxşar, qismən də bənzərsiz, əlahiddə problemlərə də malikdir. Sovetlər İttifaqının 
süqutu məlum olduğu kimi, onu təmsil etmiş dövlətlərin sosial-iqtisadi vəziyyətində 
uzunmüddətli, dərin izlər qoymuşdur. 
BVF-nin İcraçı Direktorlar Şurası Azərbaycanla əməkdaşlıq çərçivəsində təqdim etdiyi üç 
illik proqrama görə, respublikaya 100 milyon dollar həcmində kredit ayırmaq nəzərdə tutulur.32 
Burada əsas məsələlərdən birini enerji sektorunda ödəmə sisteminin təkmilləşdirilməsi, təşəkkül 
tapmış «gizli» formada subsidiyalaşmanın həcmini müəyyənləşdirilməsi və bağlı islahatların 
həyata keçirilməsi təşkil edir. Məlumatda deyilir ki, mövcud subsidiyalar qeyri-ödəmələr 
formasında ifadə olunur. 2001-ci ildə belə «gizli» şəkildə verilən subsidiyaların həcmi 7 trilyon 
manat təşkil etmişdir. Təqdim olunan proqramın çoxlu elementləri var. Burada kommunal 
xidmətlərinin haqqının ödənilməsinin təkmilləşdirilməsi, enerji sektoruna «gizli» verilən 
subsidiyaların aradan qaldırılması və yaxud da onların əyani şəkildə büdcədə əks olunması, 
«Azəriqaz», «Azərenerji» kimi, iri qurumların yenidən strukturlaşdırılması, büdcədə müvafiq 
vəsaitin yığılması məsələsi daxildir. 
Azərbaycan hökuməti əhali və kommersiya yönümlü istehlakçılar tərəfindən ödəmələri 
nizamlamaq məqsədi ilə bir sıra tədbirlər həyata keçirir. Əsas tədbirlərdən biri kimi, 
enerjidaşıyıcıları sərfinin yalnız sayğajlar vasitəsilə hesablanması, qaz və elektrik enerjisi 
istehsalını dünya qiymətləri ilə götürülməsi, istehsala çəkilən xərclərin azaldılması da nəzərdə 
tutulur. Hökumət tərəfindən enerjidaşıyıcılarının tariflərinə yenidən baxılması da gündəlikdə 
durur. Azərbaycan hökuməti qarşıya məhz belə bir məqsəd qoymuşdur. Enerjidaşıyıcılarının 
qiymətlərinin dünya qiymətlərindən aşağı olması subsidiyalaşdırmanın daha bir «gizli» 
formasıdır. Azərbaycanda keçirilən iqtisadi islahatların başlıca məqsədlərindən biri energetika 
sektorunda vəziyyəti yaxşılaşdırmaqdan ibarətdir. 
Yüksək inflyasiya ödəniş böhranı zamanı aktiv təşkilat maliyyə vəziyyətinin 
yaxşılaşdırılmasında pul axınının idarə edilməsini gücləndirir. Gərginliyin qısamüddətli zamanda 
azaldılması istiqamətində aşağıdakı təşəbbüslərə əl atılır: 
 hissəvi əvvəlcədən ödəniş; 
 ödənişdə imtiyazların tətbiqi; 
 debitor borclarının maliyyə alətləri vasitəsilə konversiyası; 
 tədavüldənkənar aktivlərin satışı və icarəyə verilməsi; 
 qısamüddətli kredit alışı; 
 məhsul assortimentinin və satış prosedurasının yaxşılaşdırılması. 
 
                                                 
32 Beynəlxalq Balyuta fondunun nümayəndəsinin mətbuat konfransı. «Respublika»qəzeti.19.12.01. 
 
 
165
Maliyyə vəziyyətinin əsas mərkəzi göstəricilərindən biri, qeyd olunduğu kimi, ödəniş 
öhdəliklərinin istənilən anda pul resursları ilə təminat imkanlarını xarakterizə edən 
ödənişqabiliyyətliliyidir. Ödənişqabiliyyətliliyi daxili effekti ilə yanaşı, həm də iqtisadi 
münasibətlər qurduğu digər istehsal agentləri, maliyyə-kredit institutları üçün də olduqca 
əhəmiyyətlidir. Yüksək ödənişqabiliyyətlilik, çevik fəaliyyəti şərtləndirən cəhətlərdəndir. Onun 
qiymətləndirilməsi əsasən cari aktivlərin likvidliyində əks olunur. Digər tərəfdən 
ödənişqabiliyyətlilik, həm də balansın likvidlilik dərəcəsindən asılıdır. Balans likvidliliyinin 
təhlili aktivlər və likvidliyin azalması dərəcəsinin qruplaşdırılması üzrə passivlərin qısamüddətli 
öhdəliklərinin müqayisəsi ilə aparılır. Borc riskinə rəğmən təhlükəli zonaya daxil olmamaqdan 
öncə bir birlərinin ödənişqabiliyyətliliyi, likvidliyi və maliyyə çevikliyinin digər cəhətlərinin 
marketinqi aparılır. Bunun üçün firmalara şamil edilən praktikada mövcud müxtəlif 
göstəricilərdən, xüsusən də iqtisadi əmsallardan istifadə olunur ki, bunlar da əsasən aşağıdakıları 
təmsil edir: 
 debitor borclarının dövriyyəlilik əmsalı–debitor borclarının satışdan daxil olmaya 
çevrilməsinin kəmiyyətini ölçüləndirir və netto satışının debitor borclarının orta 
dövrəliliyinə nisbəti ilə hesablanır; 
 ödənişqabiliyyətlilik əmsalı–əsas maliyyə əmsalı kimi borc kapitalının məxsusi kapitala 
nisbəti ilə müəyyənləşdirilir; 
  çevik likvidlik əmsalı–müəssisənin ödəniş qabiliyyətini xarakterizə edən göstəricisi 
kimi mühasibat balansı üzrə aktivlərin qısamüddətli öhdəliklərə nisbəti ilə müəyyən 
olunur; 
 kritik qiymətləndirmə əmsalı–firmanın likvidliyinin borc öhdəliyinə nisbəti ilə ölçülür. 
Bununla belə, daha dərin bazar mexanizmləri ilə fəaliyyət göstərən təşkilatların likvidlik 
meyarları borcların alıcılıq, faiz ödənişini təmin edən, sərt likvidlik, özünümaliyyələşdirmə kimi, 
göstərici və əmsallarla da təyin olunur. 
Neftqazçıxarma kompleksi, onun struktur təşkilatları təsərrüfat prosesini həyata keçirərkən 
müxtəlif maliyyə-kredit institutları, o cümlədən, banklar, investisiya qurumları, bircalar, sığorta 
kompaniyalarının xidmətindən istifadə edirlər. Həmin qurumların fəaliyyət spektrinin genişliyi, 
mühüm bazar seqmentləri ilə təchizi neftqazçıxarma təşkilatlarının iqtisadi maraqlarının dolğun 
ödənilməsində, səmərəliliyinin artırılmasında əhəmiyyətli rol oynayır. QNQÇİB-in və 
ümumilikdə YEK-in mühüm partnyorlarının biri kimi, banklar daha çevik mövqeyə malikdirlər. 
Bankların köməyi ilə vəsaitlərin korporativ daxili yerdəyişməsi kreditləşmə, maliyyə axınının 
cəmləşməsi gerçəkləşdirilir. Banklar həm də klirinq hesab mərkəzi, vəsaitlərin akkumlyasiyası 
funksiyalarını yerinə yetirirlər. Bununla belə, maliyyə riskini minimumlaşdırmaq məqsədilə 
aparıcı neft kompaniyaları sığorta şəbəkəsi də təşkil edirlər. Azərbaycanda fəaliyyət göstərən 
bankların avanqard təcrübə ilə zənginləşmə səylərinə baxmayaraq, onların müasir konyuktur 
təsərrüfat reallıqlarına paralel olan fəaliyyət sferası, digər tərəfdən istifadəçilərin özlərinin 
təcrübə kasadlığı, yeni iqtisadi texnologiyalara tələb zəifliyi beynəlxalq aləmdə tətbiq edilən bir 
sıra bazar mexanizmlərindən istifadəyə məhdudiyyətlər gətirir. Müəssisə və təşkilatlar ənənəvi 
fəaliyyət zərurətləri ilə bağlı olaraq bankların əsasən hesablaşma-kassa, müəyyən qədər də kredit 
xidmətindən istifadə edirlər. Lakin bazar prinsipləri əsasında qurulan dünya bank sistemində 
xidmət assortimenti olduqca çeşidli və genişdir. Müasir mərhələdə banklar kredit məzmunlu 
mahiyyətini aşmış, naqdsız əməliyyatlar çevrəsini genişləndirərək, sürətli elektron hesablaşmalar 
həyata keçirən, iqtisadiyyatı yüksək səviyyədə stimullaşdıran, qarantlar verən mükəmməl nəzarət 
mexanizmlərinə malik çoxşaxəli institusional komplekslərə çevrilmişlər. 
Maliyyə axınlarının konsolidasiyası, istehsal xərclərinin optimal bölgüsü QNQÇİB-nin 
struktur təşkilatlarında bazardakından fərqli olaraq tətbiq edilən daxili qiymətlər xeyli dərəcədə 
istehsalın səmərəliliyini artıran amillərdəndir. Təcrübədən məlumdur ki, liberallaşan 
iqtisadiyyatda  müəssisələri öncədən ödəmə, tam akkreditiv prinsipləri ilə işlətməyə vadar etmə 
perspektivsiz işdir. Problemin həlli sistemli yanaşma tələb edir. Borclar sindromundan 
qurtulmada mövcud reallığın dərin iqtisadi təhlili ilə yanaşı, həm də bu istiqamətdə elmi-təcrübi 
 
 
166
məntiqə köklənmiş, uzunmüddətli proqramlar əsasında müvafiq strategiyanın işlənib 
hazırlanması da mühümdür. Neftqazçıxarma təşkilatlarının maliyyə dayanaqlılığının 
möhkəmləndirilməsi onun ödənişqabiliyyətliliyinin, manevrliliyinin yüksəldilməsi 
mexanizmlərinin müəyyən edilməsini, maliyyə konsensuslu alqoritmlər, təhlükəsizlik 
indikatorları işlənib hazırlanılmasını diktə edir. Problemin dinamik xüsusiyyəti, permanent 
xarakterliliyi fikirmizcə, həll prosedurasında iki istiqamətin şərtliliyinə-köhnə borcların 
minimumlaşdırılması, ləğvi və yeni yaranacaq borcların maksimal dərəcədə təcrid olunmasına 
əsas verir. Məsələnin hər iki istiqamətdə həlli ümumrespublika konteksində yeni qanunvericilik 
bazasının formalaşdırılması asılılığında daha nəticəli ola bilər. Lakin bununla yanaşı neft-qaz 
sənayesində ayrı-ayrı məqamları sahəvi direktivlərlə, bazar mexanizmli iqtisadi alətlərlə taktiki 
və operativ həlli də işlənməlidir. 
QNQÇİB-də səmərəli hesablaşma sisteminin təşkili maliyyə dayanaqlılığının təminatı ilə 
qarşılıqlı bağlılıqdadır. Hər iki istiqamətdə işin təşkili ümümi başlanğıjlı olmalıdır. Əlbəttə 
əlahiddə Neft Bankının təşkili, YEK-də bütün hesablaşmaların vahid mərkəzi bankda 
akkumlyasiyası səmərəliliklə nəticələnərdi. Digər tərəfdən səmərəli hesablaşma sisteminin təşkili 
yüksək səviyyəli və planlı maliyyə intizamı ilə də bağlıdır. Hətta məhdud dövriyyə vəsaitləri 
şəraitində belə effektli hesablaşma sistemi təşəkkül tapır. 
 
 
10.6. Neftqazçixarmada lizinq strategiyasi 
 
Neftqazçıxarma kompleksi torpaq və əmək tutumluğu ilə yanaşı, həm də kapital tutumlu 
sahələrdəndir. Burada ƏİF-lərin əksər hissəsini maşın və avadanlıqlar, nəqliyyat vasitələri tutur. 
Hasilatın enməsi, ehtiyatların tükənməsi və digər texniki-iqtisadi çətinliklər mövcud əmlakdan 
səmərəli istifadəni imkansız edir. Bununla yanaşı, mənəvi aşınma, rennovasiya prosesi, ETT-in 
nailiyyətləri, yeni müasir texnologiyaların alınması zərurətini yaradır. Totalitar «ödəmələr» 
şəbəkəsində zəif ödənişqabiliyyətliliyi, maliyyə dayanaqlılığının aşağı səviyyəsi isə yeni 
texnikaların mənimsənilməsini, innovasiyon prosesi məhdudlaşdırır. 
Neft-qaz sənayesində aparılan islahatların indiki mərhələsində kompleksin bazar 
prinsiplərinə daha geniş nüfuzu, adaptasiyası qeyd olunduğu kimi, əhəmiyyətli dərəcədə bank 
sisteminin təkmil olması ilə harmonikdir. Real sektorun, o cümlədən, neftqazçıxarma sənayesi 
müəssisələrinin ticarət-komissiyon, faktorinq, tras əməliyyatları, veksellərin buraxılması, vençur 
kapitalı və digər riskli investisiya formalarının tətbiqindən bəhrələnməsi milli bank sisteminin 
müvafiq xidmət atributlarına münasibətlərindən asılıdır. Banklar həm də apardıqları kredit 
strategiyasında maliyyə orentasiyali icarə sistemlərindən də istifadəni mənimsəmişlər. 
Bazar iqtisadiyyatının hakim kəsildiyi ölkələrdə kompaniyalar 30% əmlakı icarə yolu ilə 
alırlar. İcarə prinsipli istehsal və xidmət təşkiletmə həm maliyyə imkanlılığı və həm də risklilik 
baxımından olduqca əlverişlidir. Beynəlxalq praktikada ən çox istifadə edilən icarə növləri 
aşağıdakılardan ibarətdir. 
 əməliyyat; 
 maliyyə və ya kapital; 
 qaytarılan; 
 kombinasiyalı. 
Əməliyyat icarə. [operating lease] bəzən servis icarə də adlanır. Aktivin həm texniki, həm 
də maliyyə xidmətini görür. 
Maliyyə icarəsi. İcarəyə verən aktivə texniki xidmət etmir, onun ləğvi olmur və burada 
amortizasiya tam məzmunda reallaşır. 
Qaytarılan icarə. Burada icarəyə verən icarəçi aktivi əmlakın mülkiyyət huququna sahiblik 
qismində verir. 
Kombinasiyalı icarə. Daha geniş spektrli və daha çox istifadə olunandır. 
Çox vaxt neft kompaniyaları böhranlı maliyyə axınını mülayimləşdirmək üçün təchizat 
 
 
167
qrafikini sərtləşdirir. Maliyyə axınının yaxşılaşdırılmasında bir çox korrektəedici tədbirlərə də əl 
atılır. Bunlara aşağıdakıları ayırd etmək olar: 
 istehsal xərclərinin azaldılması; 
 kreditor borcların ödəniş müddətinin uzadılmasına nail olmaq; 
 investisiya proqramlarına korrektə; 
 lizinqdən istifadə; 
 vergi ödənişlərinin minimumlaşdırılması; 
 veksel və məqbul maliyyə mexanizmi formasına keçid. 
Göründüyü kimi, böhranlı maliyyə axınını mülayimləşdirmək üçün istifadə olunan tədbirlər 
sırasında lizinqdən istifadəyə də yer verilir. İcarə növlərinin geniş yayıldığı müasir şəraitdə lizinq 
oriyentasiyalı strategiyaya maraq artır. Lizinqə görə, icarəyə verən aktivə texniki xidmət edir. 
İcarəyə götürən mənəvi uyğunsuzluğa və digər şərtlərə istinadən istənilən vaxt müqavilədən 
imtina edə bilər. Burada tam olmayan amortizasiya siyasəti gedir. 
Lizinqlə bağlı əməliyyatlar içərisində mütərəqqi forma kimi maliyyə lizinqi çıxış edir. 
Maliyyə lizinqinin digər analoji formalardan fərqləndirən xüsusiyyəti onun bank strukturlu 
olması ilə bağlıdır. Belə ki, prosesə müvafiq olaraq banklar maşın və avadanlıqlar, nəqliyyat 
vasitələri alaraq müəyyən müddət (əsasən 5 ildən 10 ilədək) hesabı ilə onları müəssisələrə 
icarəyə verir. Əməliyyatın cəlbedici cəhəti onunla izah edilir ki, kreditləşmənin mülayim forması 
kimi, müəssisələr ilkin olaraq maliyyə resursları sərf etmədən sifariş etdiyi texnika və 
avadanlığın istifadəçisinə çevrilir və bundan irəli gələn hər iki tərəf üçün məqbul olan alternativ 
vergi ödənişlərinə imkan qazanır. Bazara keçid bir empirik aydınlıq da gətirir ki, dövlətin neft-
qaz sektorunda maliyyə tənzimlənməsi korporativ menecmentlə təyin olunacaqdır. 
Lukoyl və Tatneftin təcrübəsi göstərir ki, dövlətdən tam investisiya almadan və xarici 
kapitalın məhdudluğu şəraitində lizinq strategiyası büdcədənkənar vəsaitlərin cəlb edilməsinin 
əhəmiyyəti böyükdür. 2-3 illik lizinq müqavilələri 40-50% avans ödənişlə investisiyon vəziyyəti 
yaxşılaşdıra bilər. Burada Lizinq-Kept-(LKK) kompaniyalarının xidmətindən faydalanmaq da 
mümkündür. Lukoylun tərkibində LKK təşkil edilmişdir. Sərbəst hüquqi şəxs olmaqla LLK 
cəmiyyəti pul dövriyyəsində optimallığı həll etməklə korporativ maliyyəyə cavabdehdir. O həm 
də kapital qoyuluşuna köklənən vəsaitin lizinq əməliyyatları ilə maliyyələşməsinə imkan verir, 
vergiyə mülayimləşmə gətirir. Lizinqin tətbiqi neft kompaniyalarına böyük investisiyaların cəlb 
edilməsinə şərait yaradır, yüksək effektli texnologiyaların əldə edilməsinə, modernləşmə kömək 
edir. Lizinq əməliyyatlarından əldə edilən mənfəət lizinq təşkilatının maliyyələşməsinə yönəlir. 
Burada inflyasiya, qeyri-stabil maliyyə və sairlə bağlı çətinliklər də ola bilər. 
Maliyyə lizinqinin geniş tətbiq edildiyi sahələr içərsində neft-qaz industriyasının payı 
artmaqdadır. Ən möhtəşəm neft kompaniyaları hazırda sərmayə qoyluşlarında lizinq sistemli 
maliyyələşmələrdən istifadə edirilər. Maliyyə lizinqi təgcə risk dərəcəsini mülayimləşdirməyə 
xidmət etmir. Onun səmərəliliyə təsir də mühümdür. Ümumiyyətlə, borc öhdəlikli fəaliyyət 
investisiyalardan maksimal səmərəli istifadəni stimullaşdırır və psixoloji ovqat yaradaraq  plana 
müvafiq hərəkət etməyə sövq edir.  
Fikrimizcə, milli neftqazçıxarma kompleksində lizinq prosesinin formalaşması və 
genişlənməsi empirik nəticəliyi ilə fərqlənərək, həm də digər bazar seqmentlərinin ölkə 
iqtisadiyyatında xüsusəndə köhnə yataqların istismarını əhatə edən istehsalat birliklərində 
tətbiqinə təkan verəcəkdir. Respublikada dərinləşən, təkmilləşən islahatlar prosesi belə 
əməliyyatları real edəcək, banklar və müəssisələr arasında partnyorluq münasibətləri inkişaf 
taparaq neftqazçıxarmada istehsalın səmərəliliyinin artırılmasına yardımçı olacaqdır. 
 
 
168
XI FƏSİL 
FONDLAR VƏ İNVESTİSİYA 
 
11.1. Mənfətin planlaşdırılmasının metodoloji prinsipləri 
 
Bazar münasibətlərinin mühüm kateqoriyası kimi, mənfəət aşağıdakı üç əsas funksiyanı 
yerinə yetirir: 
I. Maliyyə resurslarının başlıca elementi kimi çıxış edir. 
II. Təsərrüfat fəaliyyəti nəticəsində iqtisadi səmərəliliyi xarakterizə edir. 
III. Müxtəlif səviyyədə büdcələrin formalaşması mənbəyini təşkil edir. 
Kompleksli göstərici kimi, mənfəət hər bir müəssisədə iqtisadi mahiyyəti və funksional 
təsnifatına görə dörd aspektdə: 
 bütün hesablamaların bazisi kimi, balans; 
 vergi hesablamaları üçün, ümumi; 
 vergiyə tutulan və tutulmayan; 
 sərəncamda qalan xalis mənfəət-qismində formalaşır. 
Bazar iqtisadiyyatı şəraitində mənfəətin əldə edilməsi istehsalın bilavasitə məqsəd və 
məramında ifadə olunaraq onun sonrakı davamlı fəaliyyətinin qarantı, rəqabət və riski 
mülayimləşdirən faktor kimi çıxış edir. Fəaliyyət nəticəliyindən asılı olaraq mənfəət əsas və 
ondan kənar reallaşmadan əldə edilən və sair daxilolmalar, cərimələr, müamilələr, valyuta 
məzənnəsi kimi, kateqoriyalara bölünür. Bununla belə, mənfəətin əldə edilməsi başlıca şərt olsa 
da, onun təminat perspektivi həmişə müsbət nəticəli olmur. Maya dəyəri ölçüləri daxilolmaları 
üstələdikdə, maliyyə nəticəliyi mənfəətin əksinə olaraq zarərlə bitir. Məhz buna görə də, 
planlaşdırma pozitiv istiqamətlə yanaşı neqativ amilləri də nəzərə almalıdır. 
İstismar müəssisənin nizamnaməsinə uyğun fəaliyyəti, fövqəladə fəaliyyət, adətən, iki ildən 
beş ilə qədər əməliyyat fəaliyyətini, xüsusən əsas fondların reallaşması, nou-xau, müəllif və icarə 
hüququnu əhatə edirsə, maliyyə fəaliyyəti, maliyyə və bank xidmətləri, qiymətli kağızların 
buraxılışı, digər müəssisələrin kapitalında iştirakla bağlıdır. Fəaliyyət növündən aslı olmayaraq 
müəssisənin istehsal hədəfini mənfəət əldəetmə təşkil edir Daha məhdud mahiyyətdə mənfəət 
istehsaldan real kapital kimi, daxil olan gəlirdə əksini tapır. Mənfəətin maksimallaşmasına səy 
göstərərək müəssisələr uzunmüddətli mərhələ üçün onun minimum səviyyəsini qiymətləndirirlər. 
Bu səviyyə normal mənfəət adlanır. Beynəlxalq praktikada iqtisadçılar buna istehsal xərclərinin 
tərkib hissəsi, fəaliyyət təminatı üçün ödəniş kimi də baxırlar və onu istehsal məsrəflərinə daxil 
edirlər. Normal mənfəətdən yüksək olaraq əldə edilən isə iqtisadi mənfəət adlanır. 
Mənfəətin genişlənən mahiyyəti, tərkibi və təbiətinin izahına müvafiq olaraq iqtisadi 
resursların gəlir və innovasiya, inhisarçı mənfəət kimi, müxtəlif konsepsiya və nəzəriyyələr 
işlənib hazırlanmışdır. Mənfəətin planlaşdırılması fəaliyyətin bütün növləri üzrə əlahiddə tərtib 
olunur və maliyyə nəticələrini təyin edən faktorları nəzərə alır. Obyektin balans mənfəəti 
elementləri stabil qiymətlərin uzunmüddətli perspektivində, planlaşdırmada mənbə kimi 
götürülür. Səhmdar cəmiyyətlərdə isə mənfəətin planlaşdırılmasında şübhəsiz ki, buraxılmış 
səhmlərin növü, sayı, ölçü və digər parametrlər nəzərə alınır. İnkişaf perspektivində çatışmayan 
məbləğin devidentlər hesabına reinvestisiyasına da qərar verilə bilər. Planlaşdırmanın investisiya 
və devidentlərə bağlılığı burada çox mühüm məqam kimi qəbul edilir. 
Təcrübədə mənfəətin planlaşdırılmasında bir sıra metodlardan istifadə edilir ki, bunlardan 
müəyyən hissəsinin milli neftqazçıxarma sənayesində tətbiq edilməsi imkanları mövcuddur. 
Analitik metod:–mənfəət planlaşdırılmasının çoxamilli quruluşu ilə xarakterikdir və 
müəssisə fəaliyyətin nəticəliyinə təsir edən faktorları nəzərdə tutur. 
Rentabellik limitinin təhlili:–plan mənfəətinin və kapital dövriyyəsində xərclər həcminin 
müəssisə elastikliyi ilə qarşılıqlı rabitəsinin qiymətləndirilməsində ifadə olunur. Bu rabitəlik 
əsasən qrafik sistemdə qurulur, minimal dövriyyə xərclərinin ödənişi üzrə zəruri məsrəflərlə 
planlaşdırılmış dövriyyə arasında məsafə xəttini əks etdirir. 
 
 
169
Rentabellik proqnozu :–mənfəət planlaşdırmasının kapitalın dövriyyəsi, mənfəət, 
rentabellik və kapitalın rentabelliyi kimi, mühüm əmsal göstəricilərini əks etdirir və aşağıdakı 
düsturlar vasitəsi ilə hesablanır: 
 
K
V
C
KD = ;  K
D
M
M = ;  K
M
D
R = ;  100C
MR = ; 
 
Kkd kapitalın dövriyyəsi əmsalı 
V  dövriyyə vəsaitləri 
S  qoyulmuş kapital 
Km mənfəət əmsalı 
D  kapitalın dövriyyəsi 
M  məhsulun maya dəyəri 
Kr  rentabellik əmsalı 
R  kapitalın rentabelliyi 
 
Likvidlik ödənişinin təhlili:-amortizasiya və pul məsrəflərində ifadə olunan istehsal 
xərclərinin nisbəti ilə müəyyən olunur. Bu metodla müəssisənin likvidliyi üçün zəruri olan 
kapital dövriyyəsinin minimal həddi təyin edilir. 
Praktikada digər mənfəət planlaşdırması metodlarından istifadə olunur. Kiçik məhsul 
buraxılışı həcmində sadəliyi ilə seçilən birbaşa hesab metodu, kompleksin xidmət strukturlarında 
mənfəət planlaşdırılmasında tətbiq edilə bilər. Belə hesablama planlaşdırılan məhsulun 
reallaşmasından maya dəyəri xərclərini çıxmaqla təyin edilir. Bu metodla planlaşdırma 
qısamüddətli mərhələdə daha effektlidir. Xarijdə tənzimlənən sahələrdə kapital istifadəsinin 
nisbətini ifadə edən rentabelliyin normallaşdırılması metodu da tətbiq olunur. Bu metodun 
məğzini kompaniyaların mənfəətlərinin investorun kapital artımının yetərli təmin etməsi təşkil 
edir. Rusiyada bu metod hələ ki, tətbiq edilmir. Burada mənfəət qiymət artımı tələblərinə 
müvafiq planlaşdırılır. Qazprom əsasən işinin cəlbediciliyini vəsaitləri hesabına planlaşdırır. 
Burada fondlar mərkəzləşdirilmiş, əsas vəsaitlərin əksər hissəsini baş idarənin balansına 
keçirilmiş və oradan törəmə təşkilatlara pay verilir. Törəmə təşkilatlar mərkəzi fondlardan 
istifadə edir. 
Müəssisədə mənfəət həcminə dalili və xarici amillər təsir edir. Daxili amillər istehsalat 
faktorları, o cümlədən, ekstensiv və intensiv faktorlardan ibarətdir. Bu faktorlar əsasən istehsalın 
təşkili ilə bağlı cəhətləri əhatə edir. İstehsaldan kənar faktorlara təchizat, satış, ekoloji və sosial 
şərtlər aiddir. Xarici faktorlara qiymətlərin dövlət tənzimlənməsi, tariflər, faizlər, vergilər, 
sanksiyalar, təbii şərait və sair aiddir. İndustrial inkişaf etmiş ölkələrdə təşkilatın fəaliyyətin son 
nəticəsi «xərclər-buraxılış» metodu üzrə aparılır. Bu metoda görə işin ümumi nəticəsi istismar, 
maliyyə və fövqəladə nəticələrin cəmlənməsi yolu ilə təyin edilir. 
Mənfəətin bölgüsü üzrə dövlət heç bir normativlər təyin etmir. Bununla belə, vergi 
güzəştlərinin tətbiqi ilə mənfəəti istehsal və qeyri-istehsal kapital qoyuluşu, xeyriyyəçilik, ətraf 
mühitin qorunması xərcləri, qeyri-istehsal təyinatlı sferanın saxlanması və digər istiqamətləri 
stimullaşdırır. Mənfəətin bölgüsü və istifadəsi təşkilatın nizamnaməsində, kollektiv 
müqavilələrdə təsbit olunaraq müvafiq iqtisadi maliyyə orqanlarının tərtib etdiyi normativ-
hüquqi aktlar və təlimatlar əsasında gerçəkləşdirilir. Neft-qaz sektorunun müəyyən xəzinə 
təşkilatı kimi, dövlətin sərəncamında olması burada mənfəətin dövlət tərəfindən təsdiq edilmiş 
istifadəsi və bölgüsü qaydaları üzrə məsrəfini möhkəmləndirmişdir. 
 
 
 
 
 
170
11.2. Yiğim və istehlak fondlarının təşkili 
 
Köhnə yataqları əhatə edən neftqazçıxarma komplekslərində ehtiyatların tükənməsi, 
hasilatın enməsi və yeni iqtisadi reallıqlardan doğan maliyyə, təchizat problemləri sahəvi 
kontekstdə istehsal artımına ciddi təsir etmiş, istismarı xeyli mürəkkəbləşdirmişdir. Quru 
sahələrdə vəziyyət isə daha kritik xarakter almışdır. 1960-1970-ci illərdən başlayaraq quruda 
neftqazçıxarmada hasilatın enməsi, istehsalın həcmi ilə istehsal fondları, məşğulluq və digər 
iqtisadi faktorlarla mütənasibliyini itirmiş, sahə qeyri-rentabelli vəziyyətlə üzləşmişdir. Bu 
illərdən başlayaraq mərkəzi hökumət «Azneft» İB-nin investisiyalaşdırılmasında dotasiya sistemi 
tətbiq etmişdir. Öncədən zərərin planlaşdırılması praktikası respublikamızın dövlət müstəqilliyini 
bərpa edənə qədər davam etmişdir. Təchizatın pisləşməsi ənənəvi iqtisadi əlaqələrin pozulması, 
dünya neft bazarındakı qiymət kataklizmləri istehsala ciddi təsir göstərərək bir neçə il davam 
edən mənfəətli planlaşdırma konyukturasının əldən verilməsi ilə nəticələnmişdir. 
İstehsalat kompleksində mənfəətin planlaşdırılması və bölgüsü formalaşmış praktikaya 
əsasən fond yaratmaq və banklarda müvafiq hesab açmaq sistemi ilə təşəkkül tapmışdır. Belə 
strategiya beynəlxalq təcrübədə də geniş yayılan və məqbul sayılan prinsiplərdəndir. Lakin 
sadalanan gerçəkliklər, digər tərəfdən də totallaşmış ödəməmələr problemi son illərdə 
planlaşdırmanı bu sistemdən kənar etmişdir. Belə vəziyyət isə resursların səmərəli və nizamlı 
məsrəfinə nəzarəti xeyli çətinləşdirmişdir.  
Quruda neftqazçıxarma kompleksində mənfəətin yaranması mənbələri geniş spektrlidir. 
Burada istehsal tsiklində mənfəətin yaranma mənbələri aşağıdakı struktur da müəyyənləşir: 
 satış mənfəəti-reallaşdırma; 
 kommunal xidmətlərdən gəlir mənfəəti; 
 icarədən daxilolmalar; 
 əhaliyə pullu xidmətlər; 
 səhmlərdən, depozitlərdən və digər qiymətli kağızlardan əldə edilən dividentlər; 
 əmlak satışından daxilolmalar; 
 fider xidmətindən daxilolmalar; 
 müsbət valyuta məzənnəsi fərqi; 
 barter və digər mübadilədə qiymət fərqi; 
 müalimə və cərimələr, faizlər; 
 metal ling təhvilindən və sair xidmətdən daxilolmalar. 
Bazar münasibətlərinin dərinləşdiyi şəraitdə mənfəət assortimenti lisenziya, konsessiyadan 
bonus daxilolmaları və digər mütərəqqi iqtisadi seqmentlər hesabına genişlənə bilər. Şübhəsiz ki, 
bütün bu digər daxilolmalardan daha çox məhsulun reallaşmasından əldə edilən mənfəət xüsusi 
çəkiyə malikdir. 
Məxsusi pul vəsaitlərinə maliklik dövlətin və cəmiyyətin öhdəliklərindən azad olmağı 
şərtləndirmir. Təşkilati-hüquqi və mülkiyyət əlamətindən asılı olmayaraq bütün istehsal agentləri 
büdcənin və büdcədənkənar sosial fondların formalaşmasında iştirak edirlər. Fondlar da öz 
növbəsində maliyyə aktivlərini formalaşdırır. Müəssisənin sərəncamında qalan mənfəət yığım və 
istehlakı təyin, ehtiyatları təmin edən başlıca maliyyə mənbəyidir. Yığım fondu amortizasiya və 
mənfəətdən ibarət olaraq istehsalın, elmi-texniki inkişafın pul resurslarını təşkil edir. 
QNQÇİB-də əldə edilən mənfəət vergi və ödənişlər çıxdıqdan sonra əsasən sosial sektorun 
maliyyələşməsinə yönəlir. Qeyd olunduğu kimi, sosial və xidmətedici sferanın artan qayğıları və 
tələblərinin ödənilməsində indiki hasilat potensialı müvafiq sektoru tamamilə maliyyələşdirməyə 
qadir qüdrətdə deyildir. Dünyəvi təcrübədə bu xidmət sahələri mümkün qədər özəl və sərbəst 
fəaliyyət göstərirlər. Şübhəsiz ki, kompleksdə islahatların dərinləşməsi prosesində sosial xidmət 
sektorunda da əsaslı özəlləşmə reallığa çevriləcək və buraya yönələn vəsaitlər əksərən istehsalın 
stimullaşdırılması və investisiyalaşdırılmasına istiqamət alacaqdır. Kompleksdə rentabelliyin 
təminatı, real mənfəətin formalaşması və onun səmərəli bölgüsünü gerçəkləşdirəcəkdir. 
Fikrimizcə, mənfəətin bölgüsü əsas üç vacib fondun təsisatı ilə daha çox effektli olar. 
 
 
171
Aşağıda fond yaratmaqla xalis mənfəətin bölgüsü sxemi verilmişdir. 
Sxem 7 
QNQÇİB-də fond yaratmaqla mənfəət bölgüsünü  
xarakterizə edən sxem 
 
 
 
 
 
 
 
 
 
 
 
  
 
 
 
 
 
Bu fondlar özləri də çoxşaxəli məsrəf komponentləri üzrə struktura malikdirlər və onlar 
aşağıdakı qruplar üzrə təsnifləşdirilir. 
İnnovasiya fondu-həm də amortizasiya ayırmalarından, çıxdaş əmlakın satışından, 
səmərəlililik və qənaətçilikdən daxilolmalar hesabına formalaşır. Rennovasiya, innovasiya, ETT, 
istehsalın inkişafı məsrəflərini nəzərdə tutur. Uçot siyasəti, amortizasiya qanunvericiliyi və 
innovasiya strategiyasına müvafiq konkret hesablanır. (Növbəti bölümdə innovasiya 
fondununəlahiddə sxemi verilmişdir) 
Sosial fond-əlavə əmək haqqı, maddi stimullaşdırma, fərdi olaraq rəhbərlikdən mükafat, 
yardımlar, xeyriyyəçilik, sosial-tikinti, zəruri kommunal-mənzil obyektləri və digər müvafiq 
təsərrüfatın saxlanması xərclərini əhatə edir. Limit rentabelliyinə, ehtiyat fondunun elastikliyi 
parametrlərinə müvafiq olaraq mənfəətin qalan hissəsi hesabına formalaşdırılır. 
Ehtiyat fondu -zərərlər, itkilər və digər fors-macor vəziyyəti doğuran xərclərin ödənişini 
təmin edir və qanunvericiliyə müvafiq ölçüdə kvotalaşdırılır. 
Quruda neftqazçıxarma kompleksində bazar prinsiplərinin dərinləşməsi, adaptasiya 
perspektivini nəzərə aldıqda burada təşkilati mülkiyyət formasının dəyişikliyi istisna olunmur. 
Bazar iqtisadiyyatında əksər sahələrdə olduğu kimi, o cümlədən, neft-qazçıxarmada da müştərək 
əmlak, risk və nəzarət əsasında qurulan səhmdar cəmiyyət formasının keyfiyyətli və yüksək 
strukturluğu sınanmışdır. Beləliklə, səhmləşməyə istiqamətdə mənfəətin planlaşdırılması və 
bölüşdürülməsi də əsaslı dəyişikliklərə uğrayacaqdır. Bu reallığı nəzərə alaraq səhmdar cəmiyyət 
formalı təşkilatı strukturda mənfəətin planlaşdırılması və bölüşdürülməsini nəzərdən keçirək. 
Burada mənfəətin bölüşdürülməsi nizamnaməyə müvafiq olaraq sərt təsnifatda təsbit edilmişdir. 
Mahiyyət etibarı ilə əsas komponentlər üzrə bölgü prinsipi fərqlənməsə də, xüsusi olan cəhətlər 
də yetərlidir. Bu, daha çox zərərlərin ödənilməsi məqsədini güdən, nizamnamə kapitalının 10%-
dən 25%-ə qədər və vergiyə tutulmayan məbləğin 50%-dən çox olmayaraq həcmini ifadə edən 
ehtiyat fondunun yaradılması ilə bağlıdır. Bu ölçülər praktiki olsa da, cəmiyyət üzvləri mövcud 
strategiya və normativ hüquqi bazaya müvafiq olaraq bunu dəyişdirə də bilərlər. 
Neft-qaz istehsalında mənfəət artımı üçün müxtəlif istiqamətlər müəyyən edilə bilər. Fikrimizcə, 
bazar şəraitində burada ən mühüm üç istiqamətə oriyentasiya səmərəli ola bilər. Bunu aşağıdakı 
blok sxemdən görmək mümkündür. 
 
 
 
 
 
ЦМУМИ МЯНФЯЯТ
Верэийя жялб 
едилян мянфяят 
Верэийя жялб
едилмяйян мянфяят 
Сярянжамда галан халис мянфяят
Ещтийат 
фонду
Сосиал 
фонд 
Иннавасийа 
фонду
 
 
172
Sxem 8 
QNQÇİB-də mənfəət artımı imkanlarını xarakterizə edən blok-sxem 
 
 
 
 
 
 
 
 
 
 
 
Bazar münasibətləri dərinləşdikcə mənfəətin təhlili metodikasında beynəlxalq təcrübədə 
tətbiq edilən formalarda intişar tapacaqdır. İstehsal və satış xərclərini daimi, dəyişən və marjinal 
gəlir kateqoriyalarına bölgüsünü ifadə edən «direkt-kostinq» sistemi daha çox təsir faktorlarının 
və göstəricilərinin təhlilinə imkan verir. Marjinal gəlir daimi xərclərdə mənfəət məbləğini ifadə 
edir. Belə təsnifat üzrə aparılan təhlil marjinal analiz adlanaraq inkişaf etmiş bazar ölkələrində 
praktiki üstünlüyə malikdir. Bu metoddan maliyyə menecmentində istifadə etməklə maliyyə 
nəticələrinin formalaşması prosesinin daha səmərəli idarə olunmasına imkan verir. Bununla belə 
qeyd olunmalıdır ki, belə səmərə təşkilatı planlaşdırma «direkt-kostinq» sistemi şəraitində 
mümkündür. 
 
 
11.3. Əsas istehsal fondlarının iqtisadi dəyərləndirilməsi 
 
Əsas istehsal fondları istehsal potensialını təyin edən mühüm göstərici kimi, əmək 
vəsaitlərinin dəyərində əks olunur. Milli sərvətin çox dəyərli hissəsini təşkil edən əsas fondlar, 
həm də ümumi təkrar istehsal prosesinin həlledici şərti, əmək məhsuldarlığını, istehsalın 
səmərəliliyini, iqtisadi qüdrəti artıran mühüm amil kimi də çıxış edir. Onun spesifik əlaməti 
müəyyən istehsal tsikli ərzində aşınma ölçüsünə istinadən dəyərini tədricən hazır məhsulun 
üzərinə köçürülməsindədir. Bu çox dəyərli proses nəticəsində nizamnamə kapitalı avanslaşdırılır, 
əsas kapitalın pula, onun da yenidən əsas kapitala çevrilməsi reallaşır. 
Cəmiyyətin məhsuldar qüvvələrinin maddi hissəsi kimi, əsas fondların inkişafı iki metodda, 
natural həcmin genişlənməsi və köhnə əmək vəsaitlərinin yeniləri ilə əvəzlənməsi, 
modernləşməsində əksini tapır. Əsas vəsaitlər üç fazada dövriyyə edir. İlkin istehsal sferasından 
başlayaraq tədavül sferasında bitən ilkin fazada əsas vəsaitlərin müəyyən hissəsi istehsal 
formasından əmtəə formasına keçir. Onların bu dövriyyədə məhsula keçən hissəsi aşınma 
adlanır. Tədavül sferasında başlanan ikinci fazada aşınma əmtəə fondundan pul fonduna keçərək 
amortizasiya ayırmalarının yaratdığı fonda daxil olmada tamlanır. Üçüncü fazada amortizasiya 
fondu yeni əsas vəsaitlər elementlə keçərək dövriyyəni qapadır. Sxematik baxımdan prosesi 
aşağıdakı kimi təsvir etmək olar. 
 
 
 
 
 
 
 
 
 
МЯНФЯЯТ МЯБЛЯЬИНИН АРТЫМЫ ЕЩТИЙАТЛАРЫ
Истещсал 
хяржляринин азалдылмасы 
Даща мцнасиб 
истещсал вя базар ахтарышы 
Техники иткиляря вя дахили истифадяйя гянаятляр 
Истещсал 
вя сатыш щяжминин артырылмасы
 
 
173
Sxem 9 
Amortizasiya prosesinin təşəkkül sxemi 
 
 
 
 
 
 
 
 
 
 
 
 
 
ƏİF-in təkrar istehsalının planlaşdırılması, uçotu natural və dəyər ölçüsündə həyata 
keçirilir. Müəssisənin istehsal gücü, onun təşkili prosesi, texniki vəziyyəti, əsas kapital, 
amortizasiya fondu, aşınma və digər bu kimi uçot göstəricilərində ifadə tapır. Bazar prinsipləri 
isə daha çox dəyər göstəricisini rəhbər tutur. 
Əsas fondlar müəssisənin həyat qabiliyyətliliyi və səmərəli fəaliyyətində rolu mühümdür. Qeyd 
olunmalıdır ki, neft-qaz sənayesində ƏİF-lər yeraltı və yerüstü olmaqla iki qrupa ayrılır. Əsas 
vəsaitlər və ƏİF-lər üç əlamətdar göstərici, artım, yeniləşmə və çıxışda ehtiva olunur. Bu 
göstəricilərin təhlil və tətbiqi yüksək fondtutumu ilə fərqlənən neftqazçıxarmada olduqca 
əhəmiyyət daşıyır. ƏİF və əsas vəsaitlərin çeşidi baxımından da xüsusi fərqlərə malik 
neftqazçıxarma sahəsində renavasiya prosesi indiki keçid dövründə, həm fiziki, həm də mənəvi 
aşınmanı əhatə etməklə çox ləng gedir. Diqqətə gətirilən hər üç göstəricini müvafiq işarələrdə 
əks etdirməklə onun QNQÇİB-də illik parametrlərdə tətbiqini nəzərdən keçirək. 
 
D1 il ərzində daxil olan əsas vəsaitlərin dəyəri 
D2 ilin əvvəlində əsas vəsaitlərin dəyəri 
D3 ilin sonunda əsas vəsaitlərin dəyəri 
D4 il ərzində istismardan çıxan əsas vəsaitlərin dəyəri 
 
Bu göstəricilər müvafiq olaraq artım, yeniləşmə və çıxış əmsallarında ifadəsini tapır. Artım 
əmsalını Ka, yeniləşməyə Ky, çıxışı Kc kimi, qeyd etməklə həmin əmsalların təyinatını verən 
düsturları almış olarıq. 
 
D
DKD
DKD
D
ry
2
4
3
1
2
1
а        ;      ;   K ===  
 
Aşağıdakı cədvəldə QNQÇİB-də 2001-ci ildə müvafiq göstəriciləri şərtləndirən rəqəmlər 
verilmişdir. 
Cədvəl 27 
QNQÇİB-də 2001-ci ildə əsas vəsaitlərin hərəkətini təyin edən göstəricilər 
(milyon manatla) 
İllər 
Daxil olmuş 
ƏV-lər 
D1 
ƏV-lərin ilin 
əvvəlinə dəyəri 
D2 
ƏV-lərin ilin sonuna 
dəyəri 
D3 
İl ərzində istismardan 
çıxan ƏV-ləri dəyəri 
D4 
 
2001 444260,6 2314459,7 2649394,8 109325,5 
 
Əmtəə 
fondu 
 
 
Pul 
fondu 
 
 
İstehsal 
fondu 
 
 
174
Qeyd etmək lazımdır ki, artım və yeniləşmə əmsalları bir-biri ilə qarşılıqlı əlaqədardır. 
Artım payı nə qədər çox olarsa, yeniləşmə də o, qədər yüksək olur və ya əksinə. 
Aşığadıkı QNQÇİB-də 2001-ci ildə əsas vəsaitlərin hesablanması, artımı, yeniləşmə və çıxış 
əmsalları verilmişdir. 
Cədvəl 28 
QNQÇİB-də 2001-ci ildə əsas vəsaitlərin faktiki artım,  
yeniləşmə və çıxış əmsalları 
İllər Ka Ky Kc 
 
2001 0,19 0,17 0,04 
 
ƏİF-lərin keçid mərhələsində, səhmləşmə və özəlləşməyə hazırlıq dövründə mürəkkəb və 
çətin məsələlərindən biri də onların dəyərinin yenidən qiymətləndirilməsidir. Məlumdur ki, 
yüksələn inflyasiya templəri dövləti amortizasiyanın indeksləşməsi metodunun tətbiqinə rəvac 
verir. Bu da amortizasiya ayırmalarının ƏİF-nin yenidən qiymətləndirilməsi ilə onların təkrar 
istehsalı arasında məbləq fərqinin həcminin yüksəldilməsinə xidmət edir. Qeyd etmək lazımdır 
ki, Sovetlər İttifaqı zamanı «Azneft» İB-də üç əsas, 1925, 1960, 1972-ci illərdə yenidən 
qiymətləndirmə prosesi keçirilmişdir. Bundan başqa milli valyutanın dövriyyəyə buraxılışı 1990-
cı illərin əvvəllərində tüğyan edən hiperinflyasiya 1992 və 1996-cı illərdə əsas vəsaitlərin 
yenidən qiymətləndirilməsinə səbəb olmuşdur. Sonuncu dəfə aparılan 
yenidənqiymətləndirmələrin isə mükəmməllik və keyfiyyət aspekti mübahisəlidir. Normativ-
hüquqi bazanın qeyri-təkmilliyi, müəyyən təcrübəsizlik şəraitində aparılan proses səviyyəsinə 
görə şübhəsiz ki, aşağıölçülü olacaqdır. 
Keçirilən yenidənqiymətləndirmələr QNQÇİB-də də mütləq gerçəkliyi ifadə etməmişdir. 
Yəni bir sıra ƏİF-lər və əsas vəsaitlər həqiqi likvidliyindən az, digərləri isə öz müasir 
analoqlarının bazar qiymətlərindən də çox dəyərləndirilmişdir. Lakin proses çoxdan başa çatmış, 
onun nəticələri quruda hasil edilən neftin istehsal xərclərində kəskin olaraq əksini tapmış, 
məhsulun maya dəyərinin yeni yüksək təzahürünü formalaşdırmışdır. Bununla yanaşı keçid 
mərhələsinin dərinləşməyən hüquqi təminatları yeni əsas vəsaitlərin alınmasında subyektiv 
maraqları ifadə edən yüksək qiymətin tətbiqinə imkan vermişdir. Yaxın gələcəkdə kompleksdə 
səhmləşmə aparılacağı təqdirdə burada əsas kapitalın yenidən qiymətləndirilməsi labüd 
olacaqdır.  
Qiymətləndirmə özü olduqca mürəkkəb və çətin prosesdir. Azərbaycanda bu sahənin 
inkişafı üçün hələ çox işlər görülməlidir. Xüsusən qiymətləndirmənin normativ-hüquqi bazası 
yaradılmalı, müstəqil qiymətləndiricilər institutu formalaşdırılmalıdır. Bazar iqtisadiyyatının 
prinsipial tələbləri əsas vəsaitlərin mütəmadi yenidən qiymətləndirilməsini, onun daim dəyişən 
real bazar qiymətinin müəyyənləşdirilməsini şərtləndirir. Qabaqcıl bazar ölkələrinin təcrübəsi 
göstərir ki, inflyasiya həddinin 10%-lik çərçivədən çıxması yenidənqiymətləndirməni labüd edir. 
 
İnkişaf etmiş bazar ölkələrində qiymətləndirici ekspert xidmətləri fəaliyyət 
göstərir. ABŞ-da bu məqsədləri ifadə edən peşəkar qiymətləndirmə standartları və 
ixtisaslı mütəxəssislər hazırlayan xüsusi fond da təsis edilmişdir. 1981-ci ildə isə 
əmlakın standartları üzrə qiymətləndirilməsinin beynəlxalq komitəsi yaradılmışdır. 
Komitənin hazırladığı 8 qiymətləndirmə standartından 4-ü qüvvəyə minmişdir. 
Göründüyü kimi, bazar dövriyyəsinə, qlobal strukturlara qovuşduğumuz indiki 
mərhələdə qiymətləndirmə özü də nə qədər qiymətli gerçəklikdir. 
 
Təcrübədə yenidən qiymətləndirmə iki metodla33 ekspert və qiymət indeksi sistemi ilə 
müəyyən edilir. Ekspert metodu əvvəlcə hazırlanmış metodika əsasında yaradılan səlahiyyətli 
komissiyanın təqdimatı ilə reallaşır. İndeks metodu obyektin balans dəyərinin qiymət indeksinə 
                                                 
33 «Экономика предпринятия».  под редакцией проф Н.А.Сафронова. М: Юрист-1999. səh.111 
 
 
175
vurulması ilə hesablanır. Bazar iqtisadiyyatı şəraitində bütün nemətlərə aid olduğu kimi əmək 
vəsaitinin də qiyməti tələb və təklifin təsiri ilə təyin edilir. Səhmləşməyə hazırlıq mərhələsində 
kapitalın yenidən qiymətləndirilməsində bu amil önə çıxacaq, onun nəticələri obyektin bazar 
qiyməti müvafiq sənədlər və ekspert rəyləri əsasında yekun həllini tapacaqdır. 
Əsas fondlardan səmərəli istifadə intensiv və ekstensiv faktorlardan asılıdır. Burada əsas 
amil onların yeniləşməsi və texniki təkmilləşməsi ilə ölçülür. ETT-in nailiyyətlərinin istehsalın 
mexanikləşməsi və avtomatlaşması, əmək məhsuldarlığının artımına, istehsal mədəniyyətinin 
yüksəlməsinə köməklik edir. Səmərəli istifadə etmə imkanları maşın və mexanizmlərin istismar 
müddətinin artırılması ilə şərtlidir. Gözlənilməz təmir, boşdayanma, nasazlıqlar, ehtiyat 
hissələrinin çatışmazlığı isə prosesə əks təsir göstərir. Bu baxımdan əsas fondlardan səmərəli 
istifadə aşağıdakı istiqamətləri əhatə edir: 
 texniki təkmilləşdirmə; 
 maşın və mexanizmlərin, avadanlıqların istifadəsinin vaxt ölçülərinin artırılması; 
 istehsalın təşkilinin və idarəedilməsinin yaxşılaşdırılması. 
Statistikada əsas fondlar əsas kapitalın balansı vasitəsilə əks olunur. Bu statistik Cədvəl 
həcm, struktur, əsas fondların istifadəsi və təkrar istehsalını xarakterizə edir. Əsas fondlar 
texnoloji və yaş müddəti aspektində də təhlilə məruz qalır. Texnoloji struktur fondlarının aktiv 
və passiv hissələri arasında nisbətlə müəyyən olunur. Yaş müddəti isə xidmət müddətini əhatə 
edir. Təhlil zamanı əsas fondların balans, ilk, qalıq, bərpa dəyərlərini ifadə edən göstəricilər də 
obyekt seçilə bilər. 
Sovetlər İttifaqı zamanı «Azneft» İB-də əsas fondların yeniləşməsi sabitləşmə fondu və 
müəyyən məqamlarda özünü maliyyələşdirmə, özünü təminat dövründə isə xüsusi fondlar 
yaratmaqla həllini tapırdı. Müasir mərhələdə də fondyaratma sistemi mövcud olsa da, simvolik 
xarakter daşıyır. Səngiməyən ödəməmələr prosesi belə fondların maliyyələşməsini mümkünsüz 
edir. Bu səbəblərdən də analoji fondlar üzrə banklarda xüsusi hesablar açılmır və amortizasiya 
kapitalından səmərəli istifadə edilməsi məhdudlaşır. Belə olan şəraitdə əsas vəsaitlərin 
yeniləşməsi strateji planlaşdırmaya, maliyyə planına istinadən deyil, konyuktur vəziyyətlə taktiki 
həllini tapır. İqtisadi çətinliklər maliyyə resurslarının məhdudluğu ilə əlaqədar çox zaman 
yerlərdə amortizasiya kapitalı təşkilatın cari ehtiyaclarına xərclənməsinə səfərbər edilir. Belə 
olan təqdirdə istehsalın amortizasiya hesabına investisiyalaşması prosesi pozulur. 
Əgər amortizasiya fondlarının tam təyinatlı formalaşdırılması strategiyasına yenidən keçid 
baş verərsə, onun səmərəli və təyinatlı istifadəsi reallaşar, planlaşdırılan kapital qoyuluşlarının 
maliyyələşməsinə mənfəət və borc kapitalının cəlb edilməsi azalardı. Struktur yenidən qurması 
istehsalın texniki yenidən qurması ilə sıx əlaqədardır. Bazar şəraitində məqsədyönlü istifadə 
edilməyən amortizasiya fondunun resursları əsas kapitalın qanuna müvafiq təkrar istehsalı ilə 
əkslik təşkil edir. Şübhəsiz ki, məsələnin həlli istehsalın sabitləşməsi maliyyə dayanaqlığının 
həlli ilə aradan qalxacaqdır. 
 
 
11.4. Amortizasiya strategiyasi 
 
Amortizasiya əsas vəsaitlərin və digər aktivlərin istehsal olunan məhsulun xərclərinə 
hissəvi qatılması metodu olub, onların sonrakı istifadəsi üçün istehlak əvəzlənməsi təmin edir. 
Əsas vəsaitlərin köhnəlməsi fiziki və mənəvi olan iki aşınma formasında reallaşır. Fiziki aşınma 
əsas vəsaitlərin istehlak dəyərinin itirilməsi, əmək prosesində texniki-iqtisadi və sosial 
xarakteristikasının pisləşməsi və ya uzunmüddətli istifadəsiz qalması nəticəsində baş verir. Fiziki 
aşınma faktiki xidmət müddətinin normativ xidmət müddətinə nisbəti ilə ölçülür. Mənəvi aşınma 
adətən fiziki aşınmadan öncə baş verir. Mənəvi aşınma iki formada təzahür edir:  
 fiziki aşınmadan asılı olmayaraq dəyərin ETT nailiyyətlərinə uyğun itirilməsi; 
 məhsuldarlığın və gücün itirilməsi. 
Əsas funksiyası təkrar istehsalı təmin etməklə ƏV-lərin bərpasını reallaşdıran amortizasiya, həm 
 
 
176
də mühüm uçot funksiyasını yerinə yetirir. Obrazlı deyimdə amortizasiya aşınmanı pul ilə 
əvəzləyərək, ƏV-lərinin və aktivlərin «ölməzliyini» təmin edir.  
Amortizasiya ayırmalarında istismar müddətinin hesablanması mühüm əhəmiyyət daşıyır. 
İstismar müddəti texniki şərtlərlə mərkəzi qaydada əsasən aşağıdakı göstəricilər üzrə təyin edilir: 
 gözlənilən fiziki aşınma (istismar rejimindən, təbii və xarici mühit təsirlərindən); 
 normativ hüquqi və digər məhdudlaşdırmalardan (icarə müddəti). 
Amortizasiya ayırmaları xətti-bərabərölçülü və qeyri-xətti metodlarla aparılır. Xətti metod sadə 
olmaqla yanaşı, sadə qrafik illüstrasiyaya da malikdir. Bunu aşağıdakı qrafikdən görmək olar. 
 
                         İlk 
                       dəyər               
                                              İD1  
        İD-2 
         İD-3 
 
   
                 0 
                            0              1    2    3         n       illər 
 
Amortizasiya prosesi qeyd olunduğu kimi, iqtisadi mahiyyətinə görə əsas vəsaitlərin 
dəyərini bir hissəsini yeni yaranmış məhsula köçürülməsi ilə reallaşır. Burada isə daha mühüm 
cəhət əsas vəsaitlərin təkrar istehsalını təmin edən pul ehtiyatlarından ibarət müvafiq 
amortizasiya fondunun yaradılması ilə bağlıdır. AF əsas vəsaitlərin sadə təkrar istehsalında 
aşınmış vasitələrin dəyərinə uyğun yeniləri ilə əvəzlənməsini ifadə edir. ETT-in yüksələn 
templəri isə amortizasiya prosesində əsas vəsaitlərin təkrar istehsalının genişlənməsini daha da 
stimullaşdırır. 
Amortizasiya strategiyasında mühüm cəhətlərdən biri amortizasiya normalarının rasional 
istismar müddətinə uyğun proporsional bölgüsü ilə əlaqədardır. Yeni iqtisadi sistemə keçid əsas 
vəsaitlərin amortizasiyasında yeni metod və formalardan istifadəyə təkan vermişdir. 1998-ci 
ildən amortizasiya hesablanmasının respublikamızda yeni açıq metodu tətbiq edilir. Yeni 
metodika sürətli amortizasiya ayırmalarına və digər taktiki formalara imkan açır. Ənənəvi 
metodlardan fərqli olaraq yeni amortizasiya formaları məhsulun maya dəyəri, mənfəətə, maliyyə 
dayanaqlılığına təsir edərək liberal təzahürdə əks olunur. Beynəlxalq təcrübədə amortizasiya 
strategiyası proporsional və reqressiv metodları əhatə edən təsnifata malikdir. Birincisi bərabər 
bölgülü payı, ikincisi sürətli amortizasiyanı təşviq edir. Dünya praktikasında həmçinin daha 
geniş yayılmış amortizasiya metodları-dəyərin silinməsinin bərabər ölçülü və sürətli metodu, 
görülmüş işlərin həcminə proporsional olaraq köhnəlmənin hesablanması metodu, kommulyativ 
dəyərin qalıq miqdarı ilə silinməsi metodu və azalan qalıq metodlarından istifadə olunur. 
Neftqazçıxarmada amortizasiya strategiyasının özünəməxsus cəhətləri vardır. Əsas 
kapitalın amortizasiyasının elastikliyi, investisiyon münasibətlər, yüksək fondtutumluluq və 
digər çeşid müxtəlifliyi onu başqa sahələrdə tətbiq edilən amortizasiya prosesindən daha çox 
fərqləndirən cəhətlərdəndir. İnkişaf etmiş bazar ölkələrində amortizasiya həm mühasibat, həm də 
maliyyə hesabatlarında bütün aktivlərə müvafiq qəbul olunmuş şkala üzrə aşınma nəzərə alınaraq 
hesablanır. ABŞ-dan fərqli olaraq Fransanın neft sənayesində amortizasiya dövriyyəsində 
nəzərdə tutulan güzəştlər onu daha əlverişli edir. Aşınma adı altında bütün elementlər bir 
maddədə birləşərək vergi yükünün azalmasına xidmət edir. 
Sürətli amortizasiya prosesində kompensasiyalı və ya reqressiv şkala metodu müəyyən 
üstünlükləri ilə fərqlənir. Amortizasiya ayırmaları şkalası ilə hasilatın dinamikası arasında 
əlaqəlik yataqların işlənməsinin sonrakı mərhələsində daxil olmuş ƏİF-lərin tam amortizasiyası 
maya dəyərində əks etdirir. Respublikamızda sürətli amortizasiya təşkilatın uçot siyasəti əsasında 
müəyyən olunur. Burada müəssisələrə kifayət qədər sərbəstlik verilmişdir. İstismarda olan, 
bununla belə faktiki işləməyən əsas vəsaitlərin konservasiya qaydalarını özləri müəyyənləşdirən 
 
 
177
müəssisələr müvafiq qruplar daxilində əsas vəsaitlərin növləri üzrə köhnəlmə normaları tətbiq 
edə bilərlər. Normadan yüksək amortizasiya ayırmaları mənfəət hesabına gerçəkləşdirilir. 
Fikrimizcə, amortizasiya ilə bağlı qanunvericilik milli neft sənayemizin, xüsusən də köhnə 
istismar sahələrin davamlı inkişafı üçün yetərli sayıla bilməz. Köhnə yataqlarda qurğuların, 
avadanlıqların son dərəcə fiziki və mənəvi aşınması, o cümlədən, pozulmuş renavasiya prosesini 
tarazlı həddə gətirmək üçün sahə ilə bağlı amortizasiya tsiklini həyata keçirən, müvafiq 
normativ-aktlar işlənib hazırlana bilər. 
Neftqazçıxarmada amortizasiya prosesində mühüm məsələlərdən biri kapitalın dəyərinin 
ödənilməsi, ƏİF-in amortizasiyası və istehsal xərclərində onların optimal əks etdirilməsi 
problemidir. Milli iqtisadiyyatımızda amortizasiya sistemi xüsusi olaraq əsas vəsaitləri və qeyri-
maddi aktivləri əhatə edir. Şübhəsiz ki, bazar münasibətləri dərinləşdikcə amortiziyon proses 
bütün aktivləri əhatə edəcəkdir. 
Neftqazçıxarmanın sahəvi özəlliklərini nəzərə alaraq, QNQÇİB-də daxili mənbələrdən, 
xüsusən də amortizasiya ayırmalarından qaynaqlanan innovasiya fondunun mədaxil və məxaric 
istiqamətlərini əks etdirən sxem tərtib etmək olar. Aşağıda innovasiya fondunun yaranması və 
istifadəsi sxemi verilmişdi. 
Sxem 10 
Neftqazçıxarmada innovasiya fondunun Sxemi 
 
 
 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Fondlardan istifadənin təhlili istehsal qurumları üçün əhəmiyyət daşıyır. Bunun üçün 
ümumi dəyər, nisbi və natural göstəricilərdən istifadə olunur. Bazar iqtisadiyyatı şəraitində 
müəssisənin səmərəli fəaliyyəti mənfəətin əsas və dövriyyə kapitalının avanslaşdırılmış orta illik 
dəyərinə nisbəti kapitalın rentabelliyi göstəricisində əks olunur. Bununla belə fondtutumu və 
fondverimi göstəricilərinin təyinatı da səmərəli fəaliyyətin müəyyənləşdirilməsində 
Мян
Амортиза Чыхдаш вя артыг 
ямлакын сатышындан 
дахилолмалар 
Ясас 
вясаитлярин 
ижаряйя 
верилмясиндян 
дахилолмалар
Инновасийа
ФОНДУ 
Истещсалын техники 
йениляшмяси, 
реконструксийасы, 
эенишляндирилмяси 
Истисмар гуйуларын 
тикинтиси 
Йерли автомобил 
йолларынын 
салынмасы 
Диэяр 
тяшкилатлардан 
алынмыш лайищя 
сянядляринин 
юдяниши 
Машын, техники 
аваданлыгларын 
алынмасы 
Елми-техники 
тядгигат, сынаг-
лайищя ишляри
Хцсуси дювриййя 
вясаитлярин 
нормативинин 
малиййяляшдирилмяси 
Ганунверижиликдя 
нязярдя тутулан 
диэяр хяржлярин 
юдяниши 
Ятраф мцщитин 
горунмасы вя еколоэийа 
Ямлакын сатышы, 
верилмяси, ижаряси, 
инфлйасийа иля ялагядар 
йаранмыш зярярлярин 
юдяниши 
Йени йаранышларын 
щазырланмасы, 
мянимсянилмяси, 
модернляшдирилмяси 
сынаг нцмуняляринин 
щазырланмасы 
 
 
178
əhəmiyyətlidir. Fondverimi fəaliyyətdə olan fondlar səviyyəsinin təhlili üçün tətbiq edilir. 
Neftqazçıxarmada fondverimi il ərzində hasil edilən neft və qazın dəyərinin ƏİF-lərin orta illik 
dəyərinə nisbəti ilə müəyyən olunur. Fondtutumu isə fondveriminin əksi olmaqla əsas fondların 
dəyərinin həcminin nəzərdə tutulan məhsul buraxılışına müvafiqliyini təyin edir. Bu baxımdan 
fondtutumu yeni yataqların açılışı və perspektiv ehtiyatların mənimsənilməsi üçün istifadə 
olunur. Bununla belə əsas fondlara məxsus təhlildə onların yararlılıq, növbəlilik, avadanlıqlarla 
yüklənmə, dəzgah parkından intensiv istifadə və digər göstərici və əmsallar da tətbiq olunur. Bu 
göstəricilər müvafiq maşın və avadanlıqların ayrıca səmərəlilik aspektini ifadə edir və daha çox 
müəssisə səviyyəsində təhlildən keçir. 
 
 
11.5. İnvestisiyon prosesdə seçim təmayülü 
 
Təsərrüfat həyatının mühüm qaynaq elementi, investisiya sabaha atılan addım kimi, 
istehsalın yüksəlişi və genişlənməsinə yönələn şəraitin təşkilində əksini tapır. Onun məğzi 
mahiyyətini əsas kapitalın yeniləşməsi və təkrar istehsalı təşkil edir. Birbaşa tərcümədə ingilis 
leksikonlu investisiya termini kapital qoyuluşu kimi, parafrazda interpretasiya olunsa da, bizim 
iqtisadi məkanda kapital qoyuluşları investisiyanın tərkib hissəsini təşkil edən iqtisadi aspekti 
təcəssüm etdirir. 
Müasir istehsala artan uzunmüddətli amillər, daim yüksələn kapitaltutumu xasdır və onun 
səmərəli fəaliyyəti bütün ciddiliyi ilə işlənmiş investisiya  strategiyasından asılıdır. Mənfəət əldə 
etməklə yanaşı, həm də ümidli sosial səmərənin təminatçısı, investisiyalar pul vasitələri, 
məqsədli bank qoyuluşları, qiymətli kağızlar, kredit, texnologiya, torpaq, lisenziya, ticari nişan, 
əmlak, əmlaki hüquq, intellektual dəyərlər və bu kimi, iqtisadi maliyyə formalarında təyinat alır.  
İnvestisiyalar birbaşa və portfel investisiyalar olmaqla da fərqlənirlər. Birbaşa 
investisiyalar sahibkar kapitalının investisiyalaşan obyektin nəzarətə götürülən hissəsini təşkil 
edir. Beynəlxalq statistikada bu müştərək və ya səhmdar kapitalın azı 25%-nə sahibliliklə 
xarakterikdir. Sahibkar kapitalın qalan hissəsi yalnız mənfəət əldə etmək məqsədi daşıyırsa, bu 
beynəlxalq kredit kimi, portfel investisiyası adlanır. Dar məzmunda sonuncu qoyuluşlar, qiymətli 
kağızlar, xüsusən istiqraz və səhmlər çeşidini əhatə edən formada müddət, gəlir və riskləri 
balanslaşdıran investisiya portfelini əhatə edir. Daha geniş mənada pul vəsaitləri, kredit, qiymətli 
kağız, daşınan və daşınmaz əmlaka, intellektual mülkiyyətə və hüquqa, digər dəyərlərə 
qoyuluşlar bütün aktivləri əhatə edərək, mühasibat investisiyaları, kapital törədən, qeyri-maliyyə 
aktivli qoyuluşlar, əsas kapitalın yeniləşməməsi və təkrar istehsalı stimullaşdıranlar ilə iqtisadi 
investisiyalar adlanır. Növ təsnifatı baxımından investisiyalar riskli, vençur kapitallı, müəyyən 
tənzimlənən vaxt kəsiyindən sonra qoyuluşlara, xüsusən də sosial istiqamətdə gəlir gətirən 
annuitet kateqoriyalara bölünür. 
Mülkiyyət hüququnun və gəlir əldəetmənin xarakterindən asılı olmayaraq iqtisadi 
sərhədlərdə qoyuluşlar sahibkar və ssuda kapitalına bölünür. Ssuda rus mənşəli söz kimi elə 
kredit mənasını ifadə edir. Sahibkar kapitalın beynəlxalq hərəkəti əmtəə və pul formasında 
törəmə təşkilatların, filialların, müştərək müəssisələrin timsalında daha uzunmüddətli 
investisiyaları əks etdirir. Burada investor öz kapital qoyuluşlarına nizamnamə kapitalına 
yönəltməklə gəlir şəklində mübadilə olunan sahibkar mənfəəti əldə edir. Ssuda kapitalının 
beynəlxalq dövriyyəsində isə mülkiyyətin bu sayaq mübadiləsi əsasən baş vermir. Bununla belə, 
kredit şərtlərindən asılı olaraq ssuda alıcısı müəyyən kredit istifadəçisi çərçivəsinə salına bilər. 
İstənilən halda ssuda borcu istifadəçiyə təcili qaytarma və faizlər müqabilli şərtlərdə əks olunur. 
Bununla belə ssuda kapitalı da əmtəə və pul formasında çıxış edir. 
Hər bir müəssisə mənfəət əldə etməyə can atır. İndiki reallıqlar şəraitində quruda 
neftqazçıxarma kompleksində fəaliyyət göstərən NQÇİ-lərin ali məqsədləri isə o qədər də, 
mənfəətlə deyil, natural ölçüdə neft və qazın hasilat planının yerinə yetirilməsi ilə şərtlənir. 
Konkret olaraq hazırkı məqamda NQÇİ-lərin əsas missiyasını hasilat parametrləri təşkil edir. 
 
 
179
Lakin formalaşdırılan belə müvazinət genişlənən bazar proseslərinin tələblərinə çox da tab gətirə 
bilməyəcəkdir. Yeni mərhələdə minimal xərclər hesabına maksimal mənfəətin əldə edilməsi, 
səmərəli fəaliyyət plan göstərişli münasibətləri əvəzləyəcəkdir. Bazar şəraitində hasilatın 
səmərəliliyi, rentabelliyi bütün digər iqtisadi göstəricilərin fövqündə dayanacaq. Bu mənada 
investisiya strategiyası optimal mövqeyə səfərbər olunmalıdır. İlk qoyuluşlu investisiya ilə 
sonrakı qoyuluşlar heç də eyni səmərəni ifadə etməyəcək. Artan investisiya səmərəliliyin 
doymuş həddinə gələrək əks nəticəli də ola bilər. Bunun üçün investisiyalaşma səmərəliliyinin 
sərhədi prinsipinə müvafiq həlli tapılmalıdır. İnvestisiyalaşmış səmərəlilik sərhədi istehsal 
xərclərinin artım tempindən və istehsalın inhisarlaşması amillərindən asılıdır. 
 
İnvestisiyon proseslə bağlı digər reallıqlardan biri də «suvaq» adlanan prinsipi 
ifadə edir. Bu əlin suvağa batması ilə onun bulaşması obrazında məzmun alır. 
İnvestisiya layihəsi qəbul edilmişsə, denonsasiya varmaq, sonradan ondan imtina 
etmək, geri çəkilmək daha bir faydasızlıq gətirir. Əlbəttə, suvağa ilişib qalmaq, 
batmaqda yaxşı əlamət deyil. Alınmış əmlakı satışa qoymaqla bir növ dezinvestisiya 
ilə ondan müəyyən dərəcədə qurtulmaq da olar. Amma bu proses «əyləj» effektində 
təcəssüm olunaraq maddi ziyanla, zərərin ödnilməsində kompensasiya–indeminitet 
labüdlüyü ilə yanaşı, mənəvi imic zərərlərinə də gətirər. Bu isə investisiya layihəsinin 
qəbulu və reallaşmasından öncə onun səmərəliliyinin, məqsədə müvafiqliyinin son 
dərəcə ciddi nəzərdən keçirməyi şərtləndirir. 
 
İnvestisiya prosesində digər prinsip kapital qoyuluşunun səmərəliliyini material və pulla 
dəyərləndirilməsinin uzlaşması ilə əlaqədardır. Bu prinsip üç variantlıqda-istehsal xərcləri və 
buraxılışın müqayisəli qiymətləri, səmərəliliyin pul və texniki meyarlarının harmonikliyi və xalis 
texniki yanaşmada əks olunaraq xüsusi təhlil obyekti kimi, ayrıca araşdırma tələb edir. 
Adaptasiya olunan xərclər prinsipi investisiyaların gətirdiyi konyuktura və texnoloji 
prosesə uyğun xərclər çələnginin dəyişməsi və yeni reallığa uyğunlaşmasıdır. ETT-nin 
nailiyyətlərinin daşıyıcısı olan investisiyalar istehsal xərclərinin azaldılmasını şərtləndirən 
amillərdəndir. Neftqazçıxarmada da mütərəqqi üsulların tətbiqi, texnoloji yeniləşmə xərclərin 
strukturunda dəyişikliklərin yaranmasına rəvac verəcək və belə olan təqdirdə investisiya 
məhsulun maya dəyərində yeni xərc komponentlərinin yaranmasına səbəb olacaqdır. Xərclərin 
planlı bölgüsü maliyyə menecmentində bu prinsipdən istifadə əhəmiyyətlidir. 
İnvestisiyaların multiplikator effektini müvafiq bir prinsipi kimi də qiymətləndirmək 
lazımdır. Multiplikator makroiqtisadi anlamda milli gəlirlə daha çox bağlı olan vurğu, əmsal 
olmaqla yanaşı, gəlirin yüksəlişi ilə onu bəhrələndirən artım arasında münasibəti əks etdirir. 
Qeyd etmək lazımdır ki, neokeynsçilər multiplikator konsepsiyasını investisiya artımın gəlir 
artımından asılılığını göstərən akselerator–sürətləndirici nəzəriyyəsi ilə dolğunlaşdırılmışlar. 
Akselerator nəzəriyyəsi ilə təsdiq olunmuşdur ki, investisiya mübadiləsi istehsalın həcmi 
mübadiləsinə bərabərdir və akselerasiya investisiya nəticəsində istehsal gücünün artıb-azalmasını 
ifadə edir. İnvestisiyon prosesdə multiplikator effekti sahələrarası rabitəliyə istinad edir. 
Multiplikatorun köməyi ilə iqtisadi təsir gücünü və vaxtını müəyyənləşdirmək və səmərəli 
olmayan investisiyalardan imtina etmək mümkündür. Bununla yanaşı multiplikator effekti 
növbəti investisiyaların lokomotivi kimi də çıxış edir. Milli neft sənayemizə ilkin qoyulan 
avtonom investisiyalar da bu keyfiyyəti əks etdirərək indiki mərhələdə digər törəmə kapital 
qoyuluşlarının gəlişini stimullaşdırır. 
Nəhayət, investisiyon proseslər həlqəsini tamamlayan və daha çox qiymətli kağızlar bazarı 
ilə bağlı Q prinsipi təşkil edir. Q prinsipi fond bircasında aktivin dəyəri ilə onun real bərpa 
dəyəri arasında asılılığı ifadə edir. Milli neft sənayemizin yaxın perspektivdə dövlətin 
nəzarətindən çıxmayacağına istinadən bu prinsipə köklənmə ehtiyacı hələ ki, böyük deyildir. 
Hazırkı məqamda beynəlxalq neft sektorunda kapital intensivliyi artmağa meyillidi. İllik 
investisiyalar burada hər işləyən üzrə 100 min dollar məbləğində hesablanır ki, bu da biznes 
riskini artırır. Neft-qaz avadanlıqlarının uzunmüddətli amortizasiyası da risk dərəcəsinə 
 
 
180
bilavasitə öz təsirini göstərir. Energetik təhlükəsizliyi şərtləndirən əsas cəhətlərdən biri neft-qaz 
kompleksinin və onun ayrı-ayrı sahələrinin investisiya təminatı ilə səciyyələnir. Bu aspektdə 
neft-qaz sənayesində investisiya layihələri nəzərdən keçirildikdə onun struktur elementlərinin və 
təsir amillərinin geniş təhlil edilməsi zərurəti mövcuddur. Layihələrin seçimi təhlil obyektinə 
çevrildikdə tərəflərin maraqları və mövqelərinin öyrənilməsi də vacib şərt sayılır. Müvafiq 
layihələrin təhlilinə sistemli və situasiyalı yanaşma gerçəkliyi daha dolğun əks etdirir. Sistemli 
yanaşma prosesində strukturun və ayrı-ayrı elementlərin öyrənilməsi layihələrin təbiəti haqqında 
daha düşünülmüş fikri formalaşdırır. Lakin hər hansı bir optimal layihədə digər amilləri də 
nəzərə almaq lazımdı. Belə amillər mövcud məkanda və zaman kəsiyində vəziyyətdə əlaqədar 
təsirini şərtləndirə bilər. Məhz buna görə də, investisiya layihələrinin ideal perspektivi həm 
sistemli, həm də situasiyalı yanaşmanın vəhdətində təhlil edilməlidi. Digər tərəfdən bu konteksdə 
təkrar istehsala yönələn investisiyaların reallaşmasında müxtəlif riyazi-iqtisadi modellərdən 
istifadə oluna bilər. Belə modellərə istinadən idarəetmənin funksional elementləri, inteqrasiya 
olunan istehsalın əsas proseslərini əhatə edən strateji, taktiki və operativ planlaşdırmada vahid 
struktur sxemini yaratmaq mümkündü. 
Planlaşdırılan, reallaşdırılan investisiyalar layihələr əsasında formalaşdırılır. Belə ki, qeyd 
olunduğu kimi layihələr gerçəkləşdirilməzdən öncə dəyərləndirilməli, onun səmərəlilik aspekti 
qiymətini almalıdır. Belə yanaşmanın həlli isə investiyon layihələrin təhlilindən keçir. Layihə 
təhlili qoyulan xərclər əsasında onun gəlirlilik imkanının artırılmasında təsbit olunur. Belə təhlil 
layihənin bütün mərhələlərini əhatə etməlidir. Bu baxımdan fikrimizcə, QNQÇİB-də 
investisiyaların cəlb edilməsi zamanı layihələrin təhlili aşağıdakı istiqamətdə aparılmalıdır: 
 maliyyə-kommersiya; 
 texniki-iqtisadi; 
 institusional; 
 sosial-ekoloji. 
Əlbəttə, layihələrin gerçəkləşməsində maraqlı tərəfi daha çox maliyyə-iqtisadi cəhətlər 
düşündürür. Layihələrin proqnozlaşdırılması və reallaşdırılmasında iki situasiya nəzərdən 
qaçırılmamalıdır. O, reallaşmalı və ya əksinə reallaşmamalıdır. Bununla belə layihələrin 
qiymətləndirilməsində gəlir və xərclərin zaman asılılığı da diqqət mərkəzində olmalıdır. Bunun 
üçün də cari və gələcək xərclərin eyni pul ölçüsündə dəyərləndirilməsinin mühümlüyü ortaya 
çıxır. Bu texniki fənn diskontlaşmada həllini tapır. Hər bir situasiya  müddət aspektinə uyğun 
olaraq cari dəyərlər gələcək dövrün dəyər münasibəti, onların fərq əmsalı, tətbiqi iqtisadiyyatda 
mövcud olan riyazi-iqtisadi hesablamalara uyğun müəyyən edilməlidir. 
İnvestisiya mənbəyi trasfertli qiymətyaratma mexanizmlərinin tətbiqi ilə daxili imkanlara qənaət 
hesabına da yaradıla bilər. Heç bir nəhəng korporasiya öz daxili resursları hesabına inkişaf etmir. 
Onun investisiya cəlbediciliyi inkişaf prosesində mühüm yer tutur. 
 
 
11.6. Köhnə yataqların reabilitasiyasinda investisiyalarin cəlb edilməsi 
problemləri 
 
Respublika iqtisadiyyatına investisiyaların cəlb edilməsi Azərbaycanın dövlət siyasətinin 
prioritet istiqamətlərindən biri kimi qiymətləndirilir. Ölkənin iqtisadi təhlükəsizliyi, inkişaf 
perspektivləri indiki mərhələdə daha çox neft sektoruna istinad olunur. Bununla belə, sektorun 
özü də investisiya ehtiyacında bulunur. Siyasi təsirlərə elastik meylləri ilə seçilən neft sektoru 
özünə bu əsnada daha ciddi yanaşma tələb edir. 
Neft-qaz kompleksində bağlanan çeşidli beynəlxalq kontraktlar respublikaya nəhəng 
həcmdə maliyyə qoyuluşları gətirmişlər. Təbii ki, karbohidrogen resursları ilə zəngin sahənin 
investisiyaları geri qaytarmaq potensialı riskləri mülayimləşdirən faktor kimi, bu prosesdə 
qüdrətini nümayiş etdirir. 
Milli neft sənayemizin, xüsusən də köhnə istismar sahələrinin böyük kapital ehtiyacında 
 
 
181
olduğu məqamda investisiyaların mahiyyəti, beynəlxalq empirik müstəvidə onun təzahür 
formaları, səmərəlilik və risk aspektinin təhlili mühümdür. Fikrimizcə, bu mühümlük quruda 
neftqazçıxarma kompleksinin yeni böyük investisiyon tələblərdə bulunduğunu, özünün keçid 
epoxası yaşadığı zamanlarda daha da artmışdır. Böyük zərurətli resurs kimi investisiya müəyyən 
edilmiş məqsədlərin əldə olunmasının əsas vasitəsidir. Bununla belə, strateji baxımdan 
investisiyalaşmanın baza prinsipləri də nəzərə alınmalıdır. Bu prinsiplər quruda neftqazçıxarma 
kompleksində dərinləşən struktur islahatlarının aparılmasında bir kompas rolunu oynaya bilər.  
QNQÇİB-də daha çox gərəkli olan kapital törədən investisiyalardır. Ötən əyyamlarda 
olduğu kimi kapital qoyuluşları neftqazçıxarma üçün əsas biçim hesab edilir. Tikinti, istehsalı 
genişləndirmək, rekonstruksiya, texniki yeniləşmə, əsas fondların yaranışı, təkrar istehsalı ETT-
nin nailiyyətlərinin tətbiqi baxımından kapital qoyuluşları çox əhəmiyyətlidir. İqtisadi 
sivilizasiyanın indiki vəziyyətdə reinvestisiyanın əhatə dairəsi genişlənməkdədir. Ödəməmələr 
probleminin həlli, dəqiqləşmiş investisiya, amortizasiya siyasəti, menecment işlərinin səmərəli 
təşkili kompleksdə maliyyə dayanaqlığını təmin edəcəkdir. 
İnvestisiyon prosesdə bank, dövlət krediti, ARDNŞ-dən yardımlar da qısamüddətli taktiki 
planda istifadə oluna bilər. Özəlləşdirmə səhmləşmə aspektində isə yeni investisiya 
mənbələrindən istifadə də reallığa çevrilir. İndi fəaliyyətə başlamış Qiymətli Kağızlar Komitəsi 
nəzərdən keçirilən işlərin reallaşmasında yeni əsaslar yaradır. Respublikanın iqtisadi potensialını 
xarijdə təbliğ edən ölkəyə sərmayələrin cəlbinə təkan verən ABŞ-Azərbaycan, Azərbaycan 
Fransa ticarət palatalarının müvafiq fəaliyyəti də bu itiqamətdə geniş imkan açır. 
Dünya təsərrüfatına inteqrasiya xarici kapitaldan istifadəni də qaçılmaz edir. Biz investisiyaların 
mənbəyini daxildə axtardığımız məqamda onun xaricdən də gətirilməsini təhlil etməliyik. Xarici 
investisiyaların münasib şərtlər daxilində səmərəsi qiymətləndirilməlidir. Xarici investisiyalar 
müəyyən mənada dövlət kreditlərindən üstün xüsusiyyətlərə malikdirlər. Bu da əksərən qeyd 
etdiyimiz kimi, qabaqcıl texnologiyaların transfert təminatı, menecment və marketinqin müasir 
metodlarının gətirilməsi, dünya iqtisadiyyatına inteqrasiya, elmi-texniki əməkdaşlıqla fərqlənir. 
Bizə xaricdən gətirilən maliyyə kapitalını deyil, qabaqcıl texnologiyaları, nou-xauları əks etdirən 
investisiyalar gərəkdir. Elə investisiyalar var ki, onlar özlərinin sahib olduğu texnologiyaların, 
vəsaitlərin alınması şərtlərini ifadə edir. Bu zaman investisiya cəlb edilən tərəf investoru təkrar 
maliyyələşdirir. İnvestisiyadan alınan mənfəət ikiqatlı olur. Belə investorlarla münasibətlər 
qurulan zaman ikiqat mənfəət aspekti önə çəkilməli və o, şərtlərin mülayimləşdirilməsində 
nəzərə alınmalıdır. Xarici iqtisadi fəaliyyətdə əvvəllər olduğu kimi, yenə də dövlət xətti ilə 
əməkdaşlığa üstünlük verilir. Belə şəraitdə təşkilat borcun qaytarılmasında ciddiliklə məsuliyyət 
daşımır. Çox zaman belə borclar sonradan dövlət statusu alaraq büdcə hesabına ödənilmir. 
Sahənin investisiya cəlbediciliyinin artırılması hazırkı məqamda aşağıdakı üç şərtlə 
xarakterikdir: 
 neft-qaz sənayesinin fəaliyyətini tənzimləyən, dayanaqlı inkişafa tam hüquqi təminat 
verən qanunların qəbulu və təkmilləşməsi; 
 vergi sistemində islahatların sürətləndirilməsi, onun Qərb standartlarına 
uyğunlaşdırılması; 
 modernləşmə üçün xarijdən gətirilən avadanlıq və texnologiyalara güzəştli şəraitin 
təminatı. 
Əlverişli vergi mühitinin yaradılması məsələsi xarici investorları narahat edən başlıca 
problemlərdəndir. Xarici investorları vergi güzəşt və imtiyazlarından daha çox öz fəaliyyətlərini 
uzun müddətə proqnozlaşdırmağa imkan verən vergi sisteminin sabitliyi və evolyusiyasının 
müəyyənliyi maraqlandırır. Xarici iş adamlarını ən çox narahat edən vergi yükünün ağırlığı 
deyil, vergi rejiminin sabitliyidir. Dübəndi limanının inkişafı üzrə prezident sarayında ABŞ-ın 
Dövlət katibinin Avropa və Asiya üzrə köməkçisi Elizabet Cons ölkəsinin ticarət agentlərinin 
Azərbaycana qrant verilməsi üzrə keçirilən mərasimdə demişdir: «Biz istərdik ki, Azərbaycanda 
 
 
182
sərmaye mühitinin inkişafının yaxşılaşdırılmasına dair milli strategiya olsun»34. 
Beynəlxalq iqtisadi proseslərin qloballaşdırılmasında, dünya iqtisadi artımını təminatında 
nəhəng kapital dövriyyə olunur. Xarici kapitaldan bəhrələnmək üçün isə əlverişli investisiya 
mühitinin formalaşdırılması zəruridir. Belə mühit ölkənin sosial-iqtisadi vəziyyəti ilə bağlı 
hüquqi aspektləri də əhatə edir. Müşahidələr göstərir ki, bütün MDB məkanında olduğu kimi 
respublikamızda da investisiyalı mühit qənaətbəxş deyildir. İnvestisiya riskləri yüksək olaraq 
qalır. Biz beynəlxalq neft kontraktlarının, pay iştirakçılarının say çoxluğu ilə öyünsək də, onların 
strukturuna, tətbiq mexanizmlərinin fərqinə varmırıq. Neft sənayesinə investisiyalar konkret 
olaraq birbaşa yüksək məhsul verən sahələrə yönəlir. İnfrastruktur, servis, kadr hazırlığı ayrılan 
investisiyaları isə yetərli hesab etmək olmaz. 
İnvestisiyon mühiti təhlil etdikdə ən mühüm amil nəhəng neft ehtiyatlarının önə çəkilməsi 
ilə bağlıdır. Məhz bu ehtiyatlar böyük maraqların əsas hissəsini də təşkil edir. Müasir məqamda 
birbaşa investisiyalar partnyorluq və strateji alyanslarda iştirakla bağlı olan forması daha çox 
populyardır. Müştərək müəssisə təşkil etməklə xərcləri və riski bölüşdürən firma partnyorluq 
çərçivəsində yeni istehsal gücü, məhsul çeşidi yaratmaqla distribyutr şəbəkəsi formalaşdırır. Belə 
partnyorluq daha tez əmələ gələn, ucuz və daha kiçik riskliliyi ilə fərqlənir. 
Birbaşa investisiyanın xarici filial yaratma forması da geniş yayılmışdır. Burada iş 
qurmanın səmərəliliyi ölkənin iqtisadi, mədəni və siyasi şəraitinin mənimsənilməsi dərəcəsindən 
asılıdır. Digər bir xüsusiyyət birbaşa investisiyalarda yeni təşkilatın yaradılması ilə bağlıdır. Ağ 
kağızdan başlanan belə təşkiletmə investorun tam nəzarəti və yüksək mənfəətliliklə 
xarakterikdir. Burada risk ehtimalı yüksəkdir. Lakin daha çox və əhəmiyyətli təminatı bazar 
prinsiplərinə, dünya meyarlarına cavab verən investisiyon mühitin formalaşması ilə əlaqədardır. 
Bununla belə, iqtisadiyyatın inkişafına vençur kapitalının cəlb edilməsi təşəbbüsləri də qiymətini 
almalı, azad iqtisadiyyatqurma prosesində də bu amildən yetərincə istifadə olunmasının hüquqi 
bazası, iqtisadi mexanizmləri işlənib hazırlanmalıdır. Vençur kapitalının tətbiqi yeni 
texnologiyaların, innovasiyaların ölkəmizə gətirilməsi, mühüm səmərəli layihələrin 
reallaşmasına yardımçı olar. 
İqtisadiyyat risk amilindən təjrid olunmamışdır. Məhz risk kəskinliyi ilə təzahür edəndə 
vençur kapitalı xilaskar qismində özünü fəda verir. Köhnə neft mədənlərinin reabilitasiyasında, 
marginal yataqların səmərəliliyinin artırılmasında müvafiq tipli sərmayə qoyuluşlarına ehtiyac 
vardı. Dünya təcrübəsi bəyan edir ki, vençur kapitalının arealında cəm olan ölkələr bu sahədə 
uğurlara və irəliləyişlərə nail olmuşlar. Bütün postsovet məkanı üçün yeni kateqoriya sayılan 
vençur kapitalının ölkəmizdə tətbiqi sahəsində də mühüm addımlar atılmaqdadı.  
QNQÇİB-də xarici investisiyalar əsasən müştərək müəssisələr fonunda nəzərə çarpır. 
Burada bir neçə aparıcı neft kompaniyası istisna olmaqla, pay iştirakçıları əksərən böyük imkanlı 
olmayan, vətənində az tanınan kommersiya təşkilatlarıdır. 
 
Neft maqnatları, mahir kommersiya oyunçuları risk və həyəcanın müdhiş 
hisslərinin tarixən sınayaraq, bazar mühiti qaydalarını mənimsəmiş, rasional məsrəfli 
maliyyə ilə daha çox qazanc əldə olunma təcrübəsini əxz etmişlər. Peşəkar sahibkar 
təxəyyülünün psixoloji ovqatı minimal kapital + mülayim risk=maksimal mənfəət 
formulasına əsaslanan sistemdə köklənmişdir. Bu reallıqlara, kapital dünyasının 
qanunlarına rəğmən qətiyyətlə demək olar ki, xarici iş adamları bizim investisiyon 
məkanda heç bir əlahiddə səxavət nümayiş etdirməyərək, dialektik məntiqə uyğun 
olaraq daha çox mənfəətə nail olmaq naminə standartlanmış istehsal xərclərində  
əvvəlki  «orta rekordu» təzələməyi hədəf seçəcəklər. 
 
Bu görünüş o, səbəblərdən qabarıqlaşdırılır ki, kiçik firmalar böyük, bahalı kapital 
qoyuluşlarına maraqlı deyillər. Onlar deklorativ surətdə sanballı olduqlarını nümayiş etdirsələr 
də, praktikada həmişə gizli passivlik göstərirlər. Lakin bununla belə, bu işdə də pozitiv 
                                                 
34 Azərbaycan qəzeti 28 avqust 2001-ci il. 
 
 
183
perspektivi sezmək mümkündür. Müəyyən yeni bazar infrastrukturu yaratmada böyük kapitala 
çığır açmada onların əməyi qiymətləndirilməlidir. 1994-2000-ci illər ərzində respublika 
iqtisadiyyatına qoyulmuş xarici investisiyaların həcmi 5,9 milyard ABŞ dolları təşkil etmişdir ki, 
onun da 22,8%-i maliyyə kreditlərinin, 56,3%-i neft sənayesinə, 20,9%-i isə iqtisadiyyatın digər 
sahələrinə qoyulmuş investisiyaların payına düşür. Qeyd olunmalıdır ki, bu müddət ərzində 
respublikanın neft yataqlarının müştərək istifadə olunması məqsədilə dünyanın tanınmış 
şirkətləri tərəfindən neft sektorunun inkişafına təqribən 3,3 milyard ABŞ dolları məbləğində 
investisiya qoyulmuşdur. BP şirkətinin layihələrinin təqdimatına həsr edilmiş mərasimdə 
(07.05.2001) şirkətin Azərbaycandakı baş təmsilçisi, ABƏŞ-in prezidenti Deyvit Vudford35 
məlumat vermişdir ki, Azərbaycana indiyə qədər birbaşa 1,240 milyard dollar mənfəət çatmışdır. 
Bunun müqabilində Azərbaycana 1800 milyon dollar sərmayə qoyulmuşdur. Azərbaycana 
çatacaq mənfəətə aydınlıq gətirərək qeyd olunmuşdur ki, bunun 360 milyon dolları bonus, 108 
milyon dolları BP-nin Azərbaycanlı əməkdaşlarının maaşları, 246 milyon dolları neftdən alınan 
gəlir, qalanları isə Azərbaycan tərəfindən reallaşdırılan sərmayə qoyuluşlarına aiddir. 
Azərbaycanın gəlir neftindən əldə olunan mənfəətin həcmi hazırda ildə təqribən 150 milyon 
dollardır. Bunun 2004-cü ilə qədər eyni həcmdə olacağı proqnozlaşdırılır. Gələcək dövrlərdə BP 
şirkəti Azərbaycana 8 milyard dollar məbləğində sərmayə qoyacaqdır. D.Vudfordun sözlərinə 
görə, BP kimi nəhəng bir şirkət bu məbləğlər həcmində heç bir ölkəyə sərmayə qoymamışdır. 2-
3 ildən sonra Azərbaycan bu müqavilələrdən ildə 500 milyon dollar gəlir əldə edəcəkdir. 2011-ci 
ildə təkcə Əsrin Kontraktı çərçivəsində 5-6 milyard dollar gəlir əldə olunacaq. 
Xəzərin zəngin ehtiyatları məskun olduğumuz regionu son dərəcə geostrateji maraqlı 
etmişdir. Buraya cəlb edilən geniş investisiya axını şübhəsiz ki, quru yataqlarını da daha 
möhkəm olaraq ağuşuna alacaqdır. Tavtologiyadan uzaq olsa da bir daha diqqət etməliyik ki, 
Xəzərin tədqiq edilmiş ehtiyatları 28 milyard ton barrel ehtimal edilən ilə 70-200 milyard arası 
barrel qiymətləndirilir. Əgər zəruri kəşfiyyat aparılarsa, yüksək nəql və infrastruktur qurğuların 
bu regionun hər gün 6 milyard barrel neft çıxaracaq. Bu isə Şimal dənizinin potensialı ilə eynidir. 
Hazırda ÜDM-nin 25%-i, ixracatın 80%-i neft sektoru hesabına təmin edilir. ABƏŞ 25 il ərzində 
yaxşı perspektivdə 400 metrlik dərinlikləri fəth etmək əzmindədir. 2007-2010-cu illərdə o, hər 
gün bir milyon neft hasil edəcək. Bu nə bütün sahələrdə qiymətlərin rentabelli olmasını təmin 
edəcəkdir. Fəaliyyəti ərzində 70000 iş/il - orta hesabla 3000 iş yeri açılacaqdır. 
 
Neftqazçıxarmada xarici kapitalın cəlbində geniş yayılmış xüsusi forma 
hasilatın pay bölgüsü haqqında sazişdir. Belə əməkdaşlıq bir çox ölkələrdə, xüsusən 
də Rusiyada tətbiq edilir. Fərqli olaraq Rusiyada «Prodakşin-şerrinq», hasilatın pay 
bölgüsü üzrə əməkdaşlıq müvafiq adla ifadə olunan 1995-ci ildən fəaliyyət göstərən 
xüsusi qanunla tənzimlənir. Mövcud praktikaya əsasən belə fəaliyyət aşağıdakı nəzəri 
sxem üzrə təsbit olunur. Neft hasil edən müəssisə dövlətlə sazişə girərək bir çox 
ödənişlər və vergilər müqabilində hasil edilən məhsulun pay bölgüsü imkanını 
qazanır və yalnız mənfəətdən vergi ödəyir. Hər bir saziş yerli şəraiti nəzərə almaqla 
fərdi xüsusiyyətli tərtib olunur. İnvestorun payına düşmüş hasil edilən neft həm daxili, 
həm də xarici bazarda reallaşa bilər. Mübahisələr iqtisad məhkəmələrində həllini 
tapır. Azərbaycanın quru sahələrində bağlanan analoji müqavilələrdə isə qeyd 
olunduğu kimi, mübahisəli məsələlərin beynəlxalq məhkəmələrdə həllinə üstünlük 
verilmişdir. 
 
Azərbaycanın özündə daxili investisiya mənbələri yetərlidir. Lakin müəyyən əks reallıqlar 
da mövcuddur. Cücərməkdə olan «gizli oliqarxiya» bu investisiyaların içəridən geniş tətbiqinə 
məhdudiyyətlər gətirir. Digər tərəfdən qeyri-təkmil qanunvericilik şəbəkəsi də belə təşəbbüsləri 
imkansız edir. Bu səbəblərdən də milli Azərbaycan kapitalını yüyürən kapital hesab etmək olar. 
Belə ki, milli kapital sahiblərini ölkədəki investisiyon şərait qane etmədiyindən, sərmayələr də 
                                                 
35 Azərbaycan qəzeti 28 may 2001-ci il. 
 
 
184
çox zaman xarijdə qoyulur. Lakin bu «isti pullar» həm qısa, həm də perspektivli müddətdə 
uğurlu investisiya mənbəyi kimi ölkə hüdudlarında istifadə oluna bilər. 
 
 
11.7. Riskin idarə edilməsi 
 
Portuqal dənizçilərinin təhlükə zamanı işlətdikləri risk məhfumu iqtisadi kateqoriya kimi, 
təssərrüfat həyatında müəyyən qərar və hərəkətlər nəticəsində mənfi təzahürlü hadisələrə 
qarşılaşma ehtimalını şərtləndirir. Uğuru əldən vermək, çətin vəziyyətlə rastlaşmaq, mənfəət 
əvəzinə zərər çəkmək riski səciyyələndirən cəhətlərdəndir. Maliyyə qərarlarının qəbul 
edilməsində risk amili və onun qiymətləndirilməsi olduqca mühümdür. İqtisadiyyatın ayrı-ayrı 
sahələrində risklə qarşılaşma fərq müxtəlifliyinə malikdir. Təsərrüfatlaşan subyektdə risklə 
qarşılaşma daha çox üç aspektdə təzahür edir: 
 istehsalla bağlı; 
 buraxılan məhsulun qiymətinin dəyişməsi ilə; 
 istehsal faktorlarının qiymətinin dəyişməsi ilə. 
Risk nə qədər çətin situasiyadan xəbər versə də, onun idarə edilməsinin yolları da istisna 
deyildir. Riskin idarə edilməsinin optimal strategiyasının seçim məqsədi ilə yerinə yetirən, 
statistik təhlildən ibarət portfel nəzəriyyəsi bu məqsədləri ifadə edir. Digər mənada portfel 
nəzəriyyəsi investora optimal hərəkət obrazı verən risk balansı və gəlirliliyin kəmiyyət analizini 
təşkil edir. 
İnsan üçün çox mühüm əhəmiyyət daşıyan, qeyri-müəyyənliklə şərtlənən riskə investisiyon 
mahiyyətdə ABŞ alimləri Zvi Bodi və R.K.Merton36 geniş şərh vermişlər. Riskin idarə edilməsi 
prosesini alimlər aşağıdakı beş mərhələdən keçdiyini qeyd edirlər: 
 riskin aşkarlanması; 
 riskin qiymətləndirilməsi; 
 riskin idarə edilməsinin seçim fəndləri və üsulları; 
 seçim üsullarının reallaşdırılması; 
 nəticələrin qiymətləndirilməsi. 
Bununla belə, alimlər riskin idarəedilməsinin dörd üsulunun mövcudluğunu şərtləndirirlər: 
 riskdən qaçma; 
 zərərin qabağının alınması; 
 riskin özünə qəbulu; 
 riski daşıma. 
Riski daşıma üç sxemdə-heycer, sığorta və diversifikasiyada reallaşır. İqtisadiyyatın uzun 
tarixi ərzində riskin azaldılmasının müxtəlif yolları işlənib hazırlanmışdır. Bazar iqtisadiyyatının 
genişləndiyi şəraitdə riskin səmərəli bölgüsünü məhdudlaşdıran faktorlara transsaksiyon xərclər, 
o cümlədən, psixoloji problemlər, məsuliyyətsizlik və əlverişsiz seçim aid edilir. 
Risk amili neft-qaz iqtisadiyyatında bənzərsiz kəskinliyi ilə durur. Neftin axtarışı və 
kəşfiyyatından sonuncu istehlakçıya qədər bütün mərhələlərə qədər, risk iştirakçı tərəfləri 
intizarda saxlayır. Lakin bütün bu silsilədə ümid və məyusluğu kəşfiyyat quyularının testləri həll 
edir. Kəşfiyyat qazmasının nəticələri proqnozlara yaxın olduqda sonrakı mərhələlərin davam 
etdirilməsi şansı qazanır. Məhz bundan sonra növbəti investisiya axını mülayimlik tapır. 
Risk indikatoru və şərtləri ayrı-ayrı ölkələrdə müxtəlif təsnifatda differensiallaşdırılır. Bu 
sahədə monitorinq aparan beynəlxalq nüfuzlu təşkilatlar riski əsasən dörd tipik bölümdə 
təsnifləşdirirlər ki, bunlar da aşağıdakılardır: 
 texniki; 
 siyasi; 
 iqtisadi; 
                                                 
36 «Финансы» Зви Боди., Роберт К.Мертон. М: «Вильямс» 2000. səh.351 
 
 
185
 maliyyə. 
Bölgüdə təqdim edilən texniki risk mineral, xammal, baza şəraitində nəzərdə tutulan 
obyektdə, daha dəqiq isə yatağa qoyuluşlara aid edilir. Siyasi risk ictimai sabitliyə əsaslanaraq 
ölkənin biznes iqlimini dəyərləndirir. İnflasiya, qiymət, tələb və təklif, vergi sabitliyi, iqtisadi 
riski xarakterizə edir. Maliyyə riski isə əlahiddə olaraq, maliyyə faktorlarında əks olunur. 
Texniki risk istisna olmaqla digər üç tipik risk-siyasi-maliyyə-iqtisadi göstəricilər ümumi 
toplumda daha möhtəşəm olan sosial-iqtisadi riski ifadə edir. Bu baxımdan riski tədqiq edən bir 
çox nüfuzlu təşkilatlar sosial-iqtisadi riski şərtləndirən şkalalar işləyib hazırlamışlar. Sıfırdan 
100-ə qədər bal göstəricilərini ifadə edən şkala düzülüşündə ən aşağı riskdən son çətin riskə 
qədər hərarət ifadəsini tapmışdır. 
Məxsusi olaraq energetik sektorda da əlahiddə risk növlərinə təsadüf edilir. Layihələrin 
işlənib hazırlanması və gerçəkləşməsində geoloji-iqtisadi, sənaye və digər risk növlərindən də 
istifadə olunur. 
İqtisadi münasibətlərin son yüzillikli tarixində insanlar risk bölgüsünü maksimal zəiflətmək 
məqsədilə müxtəlif iqtisadi institutlar yaratmışlar. Ötən iki əsrin qovşağında isə bu barədə yeni 
innovasiyaların tətbiqi daha da güclənmişdir. Lakin ideal bazar axtarışı belə riskin mükəmməl 
bölgüsünün tamamilə labüdlüyünü istisna edir. Burada məhdudlaşdırıcı faktorların nəhəng 
kəmiyyətliliyi belə reallığın gerçəkləşməsinə hər zaman mane olacaqdır. Digər tərəfdən psixoloji 
problemlər də bu istiqamətdə daim özünü biruzə verəcəkdir. 
İnvestisiyanın tətbiqi risk amili ilə bağlıdır. Müxtəlif olsa da risklər iki qrupda: 
• ölkənin siyasi-iqtisadi vəziyyəti ilə xarakterik olan ümumi-iqtisadi risk; 
• konkret obyektlə bağlı kommersiya riski formasında da-çıxış edir. 
Maliyyə investisiyaları ilə bağlı riski qiymətli kağızlar portfeli təşkil etməklə 
mülayimləşdirirlər. Çevik təşkilatlar investisiyaya rəğmən kompaniyanın aktivlərinin risk 
dərəcəsinə müvafiq bölgüsünü bununla kapital qoyuluşunun ölçülərinin risk artımı ilə əlaqədar 
azalmasını təmin edən «maliyyə piramidası» təşkil edir. Daha çox ehtiyaclarda olan kimi və orta 
sahibkarlığın inkişafına sərmayə qoyuluşunda potensial investorlar risk baxımından çətinlik 
çəkirlər. Kifayət etməyən məlumatsızlıq investisiyon riski artırır. Qeyd olunmalıdır ki, toplanan 
təcrübə beynəlxalq aləmdə belə proseslərə yardımçı olan təşəbbüsləri artıq gerçəkliyə 
çevirmişdir. Kredit riskini azaltmaq məqsədi ilə inkişaf etmiş ölkələrdə müvafiq ixtisaslaşmış 
kredit agentlikləri, kontorları və yaxud daha çox kredit büroları anlamında yayılmış qurumlar 
təşkil edilir. Müştərilər haqqında informasiyalar toplamaq, onların kredit ödəmək qabiliyyətini 
müəyyənləşdirmək, hazırlanmış göstəricilər sisteminə müvafiqliyini təyin etmək bu büroların iş 
qayəsinin təməlində durur. İnvestorlar kredit verməmişdən əvvəl məhz bu qurumlar vasitəsilə 
müştərilərin ödənişqabiliyyətliliyini müəyyənləşdirirlər. Müvafiq kredit büroları Rusiyada intişar 
tapmaqdadır. Hətta burada uyğun mərkəzi təşkilatın yaradılması ideyası da reallaşmışdır. 
Respublikamızda belə qurumların təşəkkülü, müddət tələb edən bir prosesdir. Şübhəsiz ki, 
normativ-hüquqi aktların təkmilləşdirilməsi bu istiqamətdə yeni keyfiyyət dəyişiklikləri ilə 
müşayiət olunaraq, ölkəmizin iqtisadi dirçəlişinə, kredit risklərin azalmasına, sərmayələrdən 
rasional istifadəyə kömək edəcəkdir. 
Risk amilinin nəzəri aspektlərinə baxış həm də onunla izah edilir ki, neft-qaz sektoru da 
qazma işinin nəticəliliyi və investisiyalarla bağlılıqda dəryada üzən gəminin riflər, fırtınalar və 
digər fors-macor halları ilə təhlükəli üzləşmə situasiyasından sığortalanmamışdır. Quruda 
neftqazçıxarma kompleksində böyük sanasiya prosesidə investesiyon risk problemi hökmən 
praktiki müzakirə mövzusuna çevriləcəkdir. 
 
 
186
XII FƏSİL 
FİSKAL MEXANİZMLƏR 
 
12.1. Uçot işinin təşkili və uçot siyasəti 
 
İqtisadi fəaliyyətin optimal tənzimlənməsi səmərəli təşkil edilmiş uçot işindən aslıdır. 
Bazar prinsiplərinə uyğun yeni iqtisadi münasibətlərin bərqərar olunması, mütərəqqi uçot 
sistemləri və standartlarının yaşadığımız iqtisadi məkanda tətbiqinə rəvac verir, Ənənəvi olaraq 
istifadəsində bulunduğumuz mühasibat, statistik, operativ uçotla yanaşı beynəlxalq təcrübədə 
mühasibat hesabatları, pul sənədləri və əməliyyatlarına uyğun olaraq aparılan maliyyə uçotu və 
daha informatik kompleks xüsusiyyətli idarəetmə uçotu da geniş tətbiq edilir. Lakin bu 
konfiqurasiyada mühasibat uçotu hüquqi təjhiz, sistemlilik və standartlılıq cəhətləri ilə xüsusi 
mövqedə dayanır. 
Praktiki məzmundan çıxaraq XX əsrdə elmi mahiyyət kəsb edən mühasibat uçotu çoxlu 
empirik nailiyyətlərlə zənginləşmiş, bir sıra beynəlxalq təsisatlarda möhkəmlənmiş, özünün 
əlahiddə standartlarını formalaşdırmış və beynəlxalq mandat almışdır. Mühasibat uçotunun 
dünyəvi mahiyyətini müstəqillik, düzgünlük, dəqiqlik, elmlik kimi, simvolları, qlobal devizləri 
səciyyələndirir. 
 
Uçot işi cəmiyyətin hesablaşma apardığı erkən zamanlardan, təxminən 6 min il 
öncə mövcud olsa da, ikili yazılış sistemi üzərində qurulan mühasibat uçotunun ilk 
siptomları XIII əsrdə İtalyan riyaziyyatçısı Luka Poçollinin (1445-1517) «Hesabın, 
həndəsənin məbləği, nisbətlər və münasibətlər» əsərində görünmüşdür. Mühasibat 
uçotu böyük inkişaf yolu keçərək son 200 ildə təşəkkül və tətbiq dairəsini 
genişləndirmişdir. 
Ərəbcə mühasib saymaq mənasını ifadələndirsə də, onun geniş yayılmış sinonimi 
olan buxqalter anlayışı alman dilində kitab saxlayan mənasını verir. Mühasibat 
uçotunun mühüm xarakterik cəhətlərindən biri, onun təsərrüfat prosesinin son 
nəticələrini əks etdirən tərəzi, tarazlıq mənasını verən fransız sözü balansla həm 
ahəng işlənməsidir. Mühasibat uçotunu iqtisadiyyatın, uçot qaydalarının təminatçısı, 
onun nəticələrini əks etdirən balansı isə müəssisənin güzgüsü adlandırırlar. 
 
Təsərrüfat subyektlərinin əmlakının, öhdəliklərinin, ümumiyyətlə, bütün aktiv və 
passivlərinin natural göstəricilərini pulla ifadələndirən, fasiləsiz birbaşa sənədləşdirilmiş uçot 
registrlərində qarşılıqlı əlaqələndirilmiş, hesablar planı vasitəsi ilə, ikili yazılış qaydasında 
qeydəalma sistemini ehtiva edən mühasibat uçotu, təşkil prosesində təkcə uçot prinsiplərinə 
uyğun vəzifə bölgüsünü əks etdirmir. Təsbit olunmuş universal standartlar çərçivəsində bazar 
qanunlarına, istehsal həcminə, təsərrüfat ukladına və nəhayət müəssisənin inkişaf strategiyasına 
müvafiq qurulan mühasibat uçotu, səmərəli fəaliyyəti, İmicli simanı səciyələndirən mühüm 
iqtisadi faktora çevrilir. Uçot proseduralarını unifikasiya edən proqramların, uçot 
informasiyalarının emal texnologiyalarının, kompüterlərin, uçot texnikasının tətbiqi nə qədər 
perspektivli görünsə də, onun səmərəli təşkilində əsas funksiyanı insan amili yerinə yetirir. 
Mühasibatlıq uçot mahiyyətini aldıqda mükəmməl sistem kimi, təşkilatın bütün təsərrüfat 
əməliyyatları müşahidə ölçü sistemi ilə təhciz olunur. 
Uçotun təşkilində hazırda dördpilləli: birinci pillə qanunlar, ikinci standartlar, üçüncü 
metodik göstərişlər, dördüncü işləmə sənədlərini əhatə edən normativ sənədlər məjmuyu 
mövcudur. Bütün bu müvafiq normativ sənədlər toplumunun neftqazçıxarmada da məxsusi yeri 
vardır. Burada isə önəmli yeri mühasibatlığın beynəlxalq standartları, onların sahəvi özəllikləri 
tutur. 
Mühasibat uçotunun beynəlxalq standartlarında neft-qaz hasilatı üzrə əlahiddə uçot 
orentirləri qoyulmasa da, hesabatların hazırlanması IAS prinsiplərinə uyğun tələb olunan sahəvi 
 
 
187
normaları şərtləndirir. Bu normalara riayət etməmə neftqazçıxarma kompaniyalarında maliyyə 
hesabatı tərkibli informasiyaların gərəklilik səviyyəsinin enməsi ilə müşayiət oluna bilər. Real və 
potensial investorlar investisiyalaşdırma qərarları qəbul edərkən eyni sahəvi kompaniyaların 
maliyyə nəticələrinin müqayisəsinə təşəbbüs edirlər. Belə müqayisə çox zaman sahəvi 
standartlara uyğun gəlməyən uçot informasiyalarının təqdim olunan hesabatlarının təhlili zamanı 
çətinliklər törədir. 
Neftqazçıxarmanın IAS prinsiplərinə uyğun sahəvi standartları müxtəlifdir. Neft və qazın 
kəşfiyyatını reallaşdıran kompaniyalar xərclərin uçotu üzrə müvəffəq cəhdlər və tam dəyər 
adlanan iki əsas metoddan istifadə edirlər. Müvəffəq cəhdlər metoduna görə, geoloji və geofiziki 
xərclər, işlənməyən yataqların saxlanılması üzrə məsrəflər maya dəyərində yaranma ölçüsünə 
görə daxil edilir. Kəşfiyyat quyusunun qazması xərcləri öncə kapitallaşdırılır, qazma qeyri-
müvəffəq nəticələndiyi təqdirdə xərclərə aid edilir. Tam dəyər metoduna görə isə kəşfiyyat 
xərcləri ehtiyatların aşkarlanmasından aslı olmayaraq kapitallaşdırılır. Tam dəyər metodundan 
böyük olmayan yeni neft kompaniyaları daha çox istifadə edirlər. Belə ki, bu üsul onlara uğurlu 
qazma fəaliyyəti gəlir gətirməyənə qədər ilkin mərhələlərdə xərclərin kapitallaşdırılmasını 
imkanlı edir. Müvəffəq cəhdlər metodu isə iri kompaniyalar tərəfindən aparılır. Burada gələcək 
əməliyyatlar üzrə xərclər qeyri-müvəffəq qazma ilə əziyyətli və zorlu deyildir. Müvəffəq cəhdlər 
metoduna uyğun olaraq maya dəyərinə daxil edilən xərclər neft yatağı üzrə xərclər mərkəzində 
akkumlyasiya olunur və kapitallaşmış xərclər hasilatın proporsional aşınmasına müvafiq 
ammortizasiyaya uğrayır. Qərb standartlarından fərqli olaraq mühasibat uçotunun Rusiya sistemi 
sənayenin sahəvi təsnifatında o, qədər də fərqli tələblər qoymur. Kapitallaşmış xərclər bu sistemə 
müvafiq olaraq aşınmanın bərabərxətli metodu üzrə aparılır. 
Neftqazçıxarmanın IAS prinsipləri aşağıdakıları rəhbər tutur: 
 ehtiyatların təsnifatının tanınmış beynəlxalq metodologiyaya uyğunluğunu; 
 qeyri-müvəffəq quyulara aid kapitallaşmış xərclərin müxtəlifliyi; 
 kapitallaşmış xərclərin xərclər mərkəzinə daxil edilməsini. 
Yeni iqtisadi sistemə transformasiya mühasibat uçotunun da mütərəqqi standartlara 
adaptasiyasını zəruri edir. Hazırda mühasibat uçotunun mövcud və geniş yayılmış iki-ingilis-
amerikan-holland və kontinental (Avropa) sistemə keçidə seçim alternativi mövcuddur. Birinci 
sistem nizamlanma nöqteyi-nəzərindən elastik və liberal olmaqla daha çox investor və 
kreditorların tələblərinə köklənmişdir. Bank kreditləşməsindən yetərli asılılıqda dövlət 
səviyyəsində uçot və hesabat nizamlanmasında ikinci sistem daha fərqlidir. Azərbaycan 
Respublikasında tarixi uçot praktikasının və onun daha çox dövlət nəzarətində olmasına rəğmən 
orta perspektiv üçün mühasibat uçotunun kontinental sistemi daha məqsədə müvafiqdir. Lakin 
bu heç də o, demək deyil ki, kontinental sistem bazar iqtisadiyyatına daha dərin inteqrasiyaya 
seçim edən respublikanın bütün iqtisadi özəlliklərinin təminatçısı olacaqdır. Bu çox ciddi 
diskutiv bir məsələdir. 
Keçid dövründə mühasibat uçotunun tələblərinin dəyişkənliyi, onun universal standartlara 
adaptasiyası mühüm zərurətə çevrilmişdir. Müəyyən göstəricilərin kommersiya sirliliyinə 
baxmayaraq mühasibat uçotu müvafiq aşkarlıq statusu almışdır. Beynəlxalq standartlara keçid 
mühasibat uçotundan yeni keyfiyyətdə maliyyə və idaretmə uçotunun müstəqilliyini 
şərtləndirmişdir. 
 
Maliyyə uçotu pul ifadəsində mühasibat uçotunun hesabatlarına uyğun olan 
tarixə yazılır və bir çox ölkələrdə geniş tətbiq edilir. İdarəetmə uçotu maliyyə 
uçotunun genişləndirilmiş formasıdır. İdarəetmə uçotunun məlumatları daxili istifadə 
üçündür. Təhlil yönümlü bu uçot proqnoz xarakterli olaraq müdriyyət üçün hazırlanır, 
mühasibat informasiyalarına əlavə olaraq kommersiya sirri daşıyır. 
Yeni uçot sistemlərinə keçid həm də yeni keyfiyyətli mühasibat və uçot işçilərinin 
formalaşmasını tələb edir. Burada dövlətlə yanaşı ictimai təşkilatlarında səyləri vacibdir. Yeni 
sistemə keçid heç şübhəsiz ki, bazar münasibətlərinin dərinləşməsindən asılı olacaqdır. Burada 
 
 
188
isə əsas rolu vergi sisteminin məqsədyönlü nizamlı quruluşu həll edəcəkdir. 
İqtisadiyyat «Hər kəs özünə cavab verir» cəngəllik prinsipləri ilə deyil, iqtisadi qanunlar 
əsasında fəaliyyət göstərir. Mühasibat uçotu da iqtisadi-təsərrüfat fəaliyyətini tənzimləyən, idarə 
edən şərtlər sistemi kimi bu qanunlar şəbəkəsində quruluş alır. Mühasibat uçotunun rasional 
təşkilinin müqəddəm şərtlərini çox saylı normativ-hüquqi aktlar, qanunlar, əsasnamələrin, 
təlimatların, göstəricilərin, uçot və hesabatları nizamlayan sənədlərin tərtibi və işlənməsi ərsəyə 
yetirir. İstehsal strukturunun xüsusiyyətlərinin öyrənilməsi, uçot sisteminin xarakter və 
həcminin, mühasibatlıq aparatının forma və quruluşunun təyinatı, onun təşkilatının ayrı-ayrı 
bölmələrlə rabitəsinin qurulması mühasibat uçotunun səmərəli təşkilində əsas şərt hesab edilir. 
Yeni sistem quruculuğunda mühüm əlamətlərdən biri də mühasibat uçotunun təşkili ilə 
bağlıdır. Mühasibat uçotunun təşkilinin səmərəli istiqamətlərini uçot və hesabat üzrə 
tənzimləyici sənədlərin təlimat, göstəriş və əsasnamələrin öyrənilməsi təşkil edir. Təşkilatın 
quruluş xüsusiyyəti, istehsal gücü, uçotun xarakteri də mühasibat uçotunun təşkilində əhəmiyyət 
verilən xüsusi cəhətlərdəndir. Neft-qaz sənayesində mühasibat uçotunun təşkilinə çoxşaxəlilik və 
mürəkkəblik xasdır. Bazar iqtisadiyyatına keçid ənənəvi uçot praktikasını təbəllüdlara 
uğratmışdır. Bazar iqtisadiyyatının ayrı-ayrı seqmentlərini ifadə edən yeni uçot obyektləri qəbul 
olunmuş, uçot metodologiyası yetərli dərəcədə dəyişilmiş, mühasibat hesabatlarının quruluşu, 
müddət və ünvanları beynəlxalq standartlara yaxınlaşdırılmışdır. Təşkilatda yeni təzahür, uçot 
siyasəti bərqərar olmuş, uçot proseduralarına istisna və tələblər kateqoriyaları daxil edilmişdir. 
Quruda neftqazçıxarma kompleksində müasir mərhələdə yeni iqtisadi sistemə keçidlə 
əlaqədar uçot işi ciddi əsaslarla qurulmamışdır. Bu isə hərtərəfli və geniş təhlil işinin 
aparılmasına mane olur. Planlı sistemdən miras qalmış ənənə davam edir. Balans 
komissiyalarında istehsal xərclərinin təhlili, maya dəyərinin aşağı salınması, rentabellik 
məsələləri geniş sorğuya məruz qalmır. Müəyyən mənada planlı sistem müqabil şəklində 
yaşayışını davam etdirir. Əlaqələndirici və nəzarətedici orqanların yetərli mütəxəssis korpusu ilə 
təmin edilməməsi, analitik mədəniyyətin aşağı səviyyəliliyi burada da özünü göstərir. Hamı üçün 
nəşr edilən balans-ekstren sisteminin tətbiq edilməməsi informasiya məhdudluğu yaradır, 
təsərrüfat məlumatlarından dolğun istifadəyə xələl gətirir. Mühasibatlığın təmərküzləşməsi 
neftqazçıxarma müəssisələrinin səmərəli işinə mənfi təsir edir. Bir qism təşkilatlar, xüsusən 
MM-lər qeyri-məhdud səlahiyyət obrazlı deyimdə «kart-blanş»a sahib çıxır, digərlərinin isə 
ənənəvi hüquqları məhdudlaşdırılır. 
Bazar iqtisadiyyatına dərinləşən inteqrasiya uçot sistemində də müvafiq standartların 
genişlənməsinə imkanlar açır. Aydındır ki, müəssisə nə qədər müstəqildirsə, o qədər də müstəqil 
uçot siyasəti aparır. Artıq xeyli vaxtdır ki, milli neftqazçıxarma sənayesində də müəssisə və 
təşkilatlara müstəqil uçot siyasətinin aparılmasına dövləti təminatlar verilmişdir. Lakin NQÇİ-
lərin istehsal struktur vahidli statusları və son illərdə heç də dərin hüquqi əsasları olmadan neft-
qaz sənayesində möhkəmləndirilmiş mərkəzi mühasibatlıq sistemi müstəqil uçot siyasətinin 
aparılmasında öz ənənəvi konservatizmi bir daha nümayiş etdirir. 
Mühasibat uçotunun yenidən təşkilinə böyük ehtiyacı olan QNQÇİB-də uçot siyasətinin 
diversifikasiyası mümkün və ehtiyaclıdır. Bu ondan irəli gəlir ki, milli neftqazçıxara sənayemizin 
özünün formalaşmış mütərəqqi istehsal prinsipləri mövcuddur. Ehtiyatların istismarına cəlb 
edilmiş hər bir NQÇİ yataqların həcmi, ölçüləri, istimar yaşı, quyuların debitliliyi, çıxarma 
üsulu, texnoloji struktur, tükənmə və digər faktorlarla fərqlənir. Formalaşmış istehsal 
münasibətləri, ƏİF-lərin yaş əlamətləri və digər əlahiddə prinsipial cəhətlər optimal uçot 
siyasətinin aparılmasına zəmin yaradır. Məhz bu və ya digər amillər əmlakdan, fondlardan, 
istehsal ehtiyatlarından daha səmərəli istifadəni şərtləndirir. 
Köhnə sovet sistemi uçot strategiyasında daha mühafizəkar və təkstandartlılığı ilə 
fərqlənirdi. İndi mühasibatlığın struktur sərbəstliyi, forma qəbulunda, istehsal ehtiyatlarının 
qiymətləndirilməsində metodoloji alternativlik, amortizasiya siyasətinin, digər uçot 
proseduralarının tətbiq mexanizmlərinin genişliyi uçotun təşkilində seçim imkanlarını 
artırmışdır. 
 
 
189
Neftqazçıxarma kompleksində mühasibat uçotunun təşkilində sınanmış mexanizmlərdən 
olan ehtiyatların hərəkəti üzrə maya dəyəri hesablanmasında vaxta görə birinci-FİFO, vaxta görə 
sonuncu-LİFO metodları öz tətbiqini tapmalıdır. Bu baxımdan neftqazçıxarma sənayesində 
texnoloji dövrün müddəti böyük tsikli olmamasına rəğmən NQÇİ-lərdə xammalı və material 
resurslarını qiymətləndirməkdə FİFO metodundan istifadə daha cəlbedici görünür. 
QNQÇİB-də vergi orqanları ilə münasibətlər daha məzmunlu və operativ xarakter alır. Bu 
normal və təqdirəlayiq haldır. Vergi intizamının möhkəmləndirilməsi, ödənişinlərin yalnız bir 
mənbədən göçürülməsi, artıq reallığa çevrilmişdir. Şübhəsiz ki, bir neçə nazirlikdə iri həcmli 
təşkilata şamil edilmiş bu addımını dəyərləndirilməklə yanaşı, onu təftiş etmək də mümkündür. 
İlk baxışda vergilərin bir mənbədən ödənişi qiymətli olduğu qədər də, müəyyən ölçüdə qeyri-
dəqiqliyə, lokal nəzarətə şərait yaradır və belə praktika ayrı-ayrı potensiallı NQÇİ-lərdə 
ödənişlərin operativliyinə, yerli vergi orqanları ilə səmərəli əməkdaşlığa dərin təsir edir. 
Daim dəyişən, vergiqoyma və vergi siyasəti uçot prosedurasını yedəyə alaraq, onu özünə 
tabe etdirmək cəhdlərində bulunur. Bir sıra keçid iqtisadiyyatı yaşayan dövlətlərdə bu asılılığı 
azaltmaq məqsədilə ikinövlü uçot-mühasibat və vergi təsnifatlı uçota oriyentasiya edilir. Məntiq 
belədir ki, hər hansı vergi qanunvericiliyinin dəyişməsi mühasibat uçotu qaydalarını 
deformasiyaya uğratmamalıdır. Vergi sisteminin təkmilləşməsi tətbiq edilən uçot proseduraları 
ilə mövcud harmoniyasını qoruyub saxlamalıdır. 
Uçot işinin səmərəli təşkilində ayrı-ayrı təsərrüfatlar, maliyyə orqanları və dövlətin digər 
tənzimləyici iqtisadi qurumları ilə əməkdaşlığın inkişafına diqqət yetirməlidir. Belə əməkdaşlıq 
milli iqtisadi mənafeləri üstün tutaraq partnyorluq xarakterində qurulmalıdır. Bank, vergi 
orqanları ilə müntəzəm təmaslar, təlimatların açıqlanması və yeni normativ aktların şərhi üzrə 
keçirilən izahetmələr bu baxımdan səmərəsini verəcəkdir. Kompleksdə bazar iqtisadiyyatının 
tələblərinə uyğun kadr hazırlığının təşkili, müvafiq treninqlərin keçirilməsi, mühasib-maliyyəçi 
ekautant, daxili auditor, mühasib-iqtisadçı mütəxəssislərinin hazırlanmasına diqqətin artırılması 
tələb olunur. 
Mühasibat uçotunun təkmilləşməsi sahəsində atılan addımlar respublikamızı dünya 
təsərrüfatına aparıcı regional iqtisadi, təşkilatlara inteqrasiya yeni impulslar gətirəcəkdir. 
Xəzərdə offoşor zonada beynəlxalq biznesin inkişafı mütərəqqi uçot standartlarının daha təkmil 
və sadə uçot sisteminin tətbiqi prosesi gej-tez köhnə istismar komplekslərinə də sirayət edəcəyi 
mümkün reallıqdır. Mühasibat uçotunun dünya standartlarına qatılması nəinki neftqazçıxarma 
sənayesində, bütövlükdə milli iqtisadiyyatda inqilabi dəyişikliklərə səbəb olacaqdır. Bu sahədə 
simvolizmdən əməli işə keçid təmin olunmalıdır. Səmərəli uçot işinin təşkili inventarizasiyon 
prosesə də təsir etməlidir. Burada daha çox uçot işçiləri məsuliyyət daşıyırlar. Belə ki, 
keyfiyyətin inventarizasiya əmlakın və digər aktivlərin idarə edilməsində yüksək effektivliyə 
səbəb olur. 
Neftqazçıxarma sənayesində uçot işinin təşkilini, onun təkmilləşdirilməsi mexanizmlərini 
təhlil edərkən alınan nəticə ondan ibarət olmuşdur ki, bu xüsusi cəhətli istehsalat kompleksində, 
onun indiki təbii aşağı rentabelli mərhələsində uçotun rasional qurulması bazar prinsiplərinə, 
beynəlxalq standartlara və praktikaya müvafiq uçot siyasətinin aparılması ilə mümkündür. 
 
 
12.2. Milli neft-qaz sektorunda daxili auditin təşkili 
 
İqtisadi hərəkət və hadisələri obyektiv məlumatlarla təmin edən, qiymətləndirən proses 
kimi auditor nəzarəti beynəlxalq praktikada artıq sınanmış, çoxsaylı təşkilatlanmış qurumları, 
geniş nüfuz dairəsi olan bir sistem halına gəlmişdir. Bununla belə, daim yeniləşən və təkmilləşən 
audit sistemi iqtisadiyyatın daha dərin strukturlarına inteqrasiyada bulunaraq, özünün 
uzunmüddətli təşəkkül prosesini, inkişaf tarixini hələ də başa çatdırmamışdır. 
Bütün yoxlanış tipi və məqsədlərini ifadə edən auditin təyinatı son dərəcə genişdir. 
Predmetini maliyyə-mühasibat hesabatlarının faktları, əsas aparıcı qayəsini müstəqillik prinsipi 
 
 
190
təşkil edən audit, material-texniki, intellektual və mənəvi əlamətləri özündə cəmləşdirərək 
optimal dayanaqlı nəzarəti həyata keçirir. Korrupsiya ilə beynəlxal mübarizədə biznes şərtləri və 
qaydalarının dəyişməsinin siyasətdə də təzahür etməsi auditin praktiki reytinqini daha da 
yüksəltmişdir. 
Audit ümumi təyinatda xarici, təşkilatdaxili, dövlət və digər formalaşmaqda olan subaudit 
təsinifata malikdir. Müxtəlif tip auditlər arasında yetərli dərəcədə qarşılıqlı kəsişmə o cümlədən, 
o, qədər də qeyri-aslılıq və müstəqillik vardır. Müstəqil auditorla qarşılıqlı razılıqda təşəbbüsçü 
tərəfindən qeyd olunan normalara müvafiq aparılan xarici auditi fəaliyyətləndirən və bərqərar 
edən əsas təşkilarların formalaşması ölkəmizdə artıq gerçəkləşdirilmişdir. Respublikada 
Auditorlar Palatasının yaradılması, təşkilatlanıb möhkəmlənərək bir sıra nüfuzlu analoji 
beynəlxalq qurumlara inteqrasiya olunması artıq tarixi reallığa çevrilmişdir. Geniş institusional 
şəbəkədə bu qurum qısa müddəti ərzində özünün artan və tərəqqi edən təsisatlarını ərsəyə 
yetirmişdir. Paralel olaraq ölkəmizdə dünyanın tanınmış nuffuzlu auditor firmalarının 
nümayəndəlikləri də açılmış və fəaliyyət göstərməkdədirlər. Bununla yanaşı qeyd etmək lazımdır 
ki, respublikada dövlət auditini həyata keçirən təşkilatların sınanmış beynəlxalq təcrübəyə uyğun 
kəmiyyət və keyfiyyət strukturu da optimal səviyyə yüksəlmişdir. Prezident Aparatında təşkil 
edilmiş uyğun departamentlə yanaşı, iqtisadi siyasəti həyata keçirən aparıcı mərkəzi icrayyə 
orqanlarında da dövlət auditi üzrə müxtəlif istiqamətli və funksiyalı strukturlar fəaliyyət 
göstərməkdədirlər. 
 
Müvafiq təyinatlı ali təftiş və nəzarət şəbəkəsində orjinallığı ilə seçilənən, ABŞ 
Konqresi tərəfindən yaradılaraq ona hesabatlı qeyri-siyasi təşkilat Baş Mühasibat 
İdarəsinin (GAO) funsional sferası dövlət auditinin paradiqması kimi diqqəti cəlb 
edir. Baş federal nəzarətçisinin rəhbərlik etdiyi bu ali təşkilatın missiyasının 
səmərəliliyi əhatə etməklə iqtisadiyyatın normativ və anlayışlarını formullaşdırılması, 
məqsədli proqramların maliyyələşdirilməsi və praktiki olaraq bütün ölkədaxili 
agentliklərin və onların xərclərinin təftişinin aparmaq səlahiyyəti vardır. Təşkilatın 
yaradıcıları sırasında onun ilk rəhbəri, mühasibatlığın əski kolumbu italyan 
riyaziyyatçısı Luka Paçolli kimi, müasir auditin arxitektoru hesab edilən məhşur ABŞ 
iqtisadçısı Robert Montoqomeri də olmuşdur. Çağdaş məqamda bu möhtəşəm 
quruma və əksər real bazar ölkələrində, o cümlədən, artıq MDB məkanında da 
fəaliyyət gəstərən müvafiq təşkilatlara müvafiq ali dövlət auditinin forması olmaqla, 
respublika Milli Məclisində də eyni funksiyalı Hesablama Palatası təsis edilmişdir. 
 
Əsas missiyasını alyans ölkələrində daxili auditi inkişaf etdirməsi, təkmilləşdirilməsi, 
sahəvi beynəlxalq standartlarının, normativ işlənmələrinin, müəyyən müvafiq metodikanın 
hazırlanması, bütün maraqlı tərəflərə onun mahiyyətinin izahını təşkil edən, 120 ölkədən 70 min 
assosiativ üzvü olan 1991-ci ildə ABŞ-da yaradılmış Beynəlxalq Daxili Auditorlar İnstitutunun 
«Audit-Azərbaycan» adlananbölməsinin yaradılması «audit üçbucağının» digər bir qolu daxili 
auditin  respublikamızda formalaşmasının ilk indikatoruna çevrilmişdir. Lakin bütün bu 
mütərəqqi meyllərlə yanaşı, respublikada daxili auditlə bağlı aparılan işləri hələ ki, son dərəcə 
qənaətbəxş hesab etmək zamanı yetişməmişdir. 
Daxili audit institutu təşkilatdaxili fəaliyyətin müstəqil yoxlanışından təyinat alır. Bir cəhəti 
xüsusi ilə vurğulamaq lazımdır ki, bazar iqtisadiyyatının dərinləşdiyi müəyyən ölkələrdə daxili 
auditin təşkili qanuni məjburi çərçivədə reallaşdırılır. Belə işin səmərəlilik aspekti hazırda daha 
çox dəstək alaraq geniş intişar tapır. Məlumdur ki, yalnız iri təşkilatlar daxili audit şəbəkəsini 
yaratmağı özünə müsaidə edə bilərlər. Bu baxımdan həm ARDNŞ-də, həm də onun iri istehsalat 
birliklərində daxili auditin yaradılması üçün yetərli imkanlar və zəruri əsaslar mövcuddur. 
Diqqətə gətirilən cəhətləri fonunda milli neft-qaz sektorunun mərkəzi və aparıcı təşkilatlarında 
daxili audit institutun təsisatının labüdlüyü ilə bağlı problemlərin təhlil və tədqiqini nəzərdən 
keçirilməsi zərurətləri daha da aktuallaşır. 
Daxili audit iqtisadi subyektin özünənəzarət şəbəkəsi kimi, bir çox metodik, prosedur və 
 
 
191
təşkilatı tədbirlərin vəhdətində olmaqla səmərəli təsərrüfat maliyyə fəaliyyətində tətbiqini tapır. 
O, nəzarətin aparma şərtlərinə rəğmən idarəetmənin stil və fəlsəfəsini, təşkilatın strukturu, vəzifə 
səlahiyyətlərinin bölgüsü, nəzarət metodu, təsərrüfata təsir edən xarici faktorları əhatə edir. 
Qanuni tələblərə, normativ-huquqi aktlara uyğun fəaliyyət dövriyyəsində bütün ieararxik 
səviyyədə əmr və sərəncamların yerinə yetirilməsi, sənədlərinin dəqiq uçotu, nöqsan və səhvlərin 
qarşısının alınması, mühasibat uçotu hesabatların vaxtında hazırlanması, aktivlərin qorunması və 
sair müvafiq istiqamətlər daxili audit sferasına aid atributlardandır. Ümidli funksional nəzarət 
şəbəkəli daxili audit institutunu birbaşa rəhbərliyə tabe olan və faktiki daxili nəzarəti həyata 
keçirən təftişçilər, təftiş komissiyaları, auditor qrupları təmsil edir. Təhlil, uçot, nəzarət və 
planlaşdırmanın inteqrosiyon sistemi kimi, xərclər və mənfəətin səmərəli idarəedilməsi 
məqsədlərini ifadə edən cəhətləri ilə xarici auditdən mahiyyətcə fərqlənən daxili auditin 
müstəqilliyi nisbətən şərtidir. Bu da təşkilatdaxili struktur özəlliyindən irəli gəlir. Məhz buna 
görə də, onun ali məqsədini xarici auditin məramlarına uyğun hesabatların doğru və 
düzgünlüyünün təsdiqi deyil, daha çox resurs itkilərinin qarşısının alınmasını təmin edən rasional 
nəzarət sistemi təşkil edir. 
Daxili və xarici auditi ayıran mühüm konkrent şərtləri aşağıdakı kimi təsnifləşdirmək 
mümkündür: 
 auditin məqsəd və vəzifə leymotivi; 
 informasiyalarının təhlil və emal xarakteri; 
 istifadəçilərin müxtəlifliliyi; 
 icra fərqliliyi. 
Daxili və xarici auditin informatik müstəvidə fərqliliyi də diqqəti cəlb edir.  Belə ki, xarici 
audit dərj edilmiş hesabat göstəriciləri bazasında, məhdud informatik şəraitdə fəaliyyət göstərir. 
Daxili audit bütün mövcud informasiyalarla yanaşı dar çərçivədə məlum olan konfedisial, 
kommersiya sirrli məlumatlar, satış və mənfəət proqnozları, yeni güclərini buraxılışı üzrə smeta 
və kalkulyasiya sənədləri, marketinq tədqiqatlarının nəticələri və bu kimi analoji komponentlərlə 
də əhatəlidir. Məhz buna görə də, ölkə qanunvericiliyi belə informasiyaları müəssisədən 
xarijdəki istifadəçilər üçün məhdud edir. Xarici audit xarici istifadəçiləri maraqlarında 
təsərrüfatın göstəriciləri, biznes uğuru, maliyyə çevikliyində əks olunursa, daxili audit 
bütünlükdə müəsisədə səmərəli nəticələrə nail olmada optimal idarəetmə qərarlarının qəbul 
edilməsində ifadəsini tapır. Daxili auditi təşkilatın müvafiq profilli mütəxəsisləri, xarici auditi isə 
müstəqil və şəxsi firmalar aparır. Köhnə kompleksdaxili təftiş sisteminə müəyyən oxşarlıqları ilə 
yanaşı daxili audit və onu həyata keçirən personal nəzarəti epizodik deyil, gündəlik müntəzəm 
təmin edir və bütün bu nəzarət mexanizmləri təşkilatın daxili işi kimi özü tərəfindən hazırlanmış 
metod və mexanizmlərdə təsbit olunur. Daxili nəzarət strukturu başlıca olaraq nəzarət mühütü, 
onun aparılması şərtləri, mühasibat uçotu sistemi və nəzarət prosedurunu əhatə edən iqtisadi 
elementlərdə ehtiva olunur. İnformatik şəbəkə qayda və metodlarını rəhbər tutan müvafiq 
elementlər vəhdətdə təşkilatın arzuedilməz risklərdən azadlığını və işgüzar maliyyə aktivliyinin 
və habelə səmərəli uçotun təşkilini təmin edir. 
Daxili auditin məqsədini həllinə qatıldığı məsələlərin struktur və spesifikliyi müəyyən edir. 
Dünya təcrübəsində gəlir və zərərlərin hesabatlarının Yaponiya da daxil olmaqla Avroatlantik 
məkanı əhatə edən iki əsas, İngilis-Amerikan və Franko-Alman tipi mövcuddur. Hazırda hər iki 
formanın vəhdətində qüsurlardan təjrid olunmuş üçüncü qarışıq tipi də tətbiq sferasını 
genişləndirməkdədir. İqtisadi-maliyyə hesabatlandırılmasının beynəlxalq tipoloji təsnifatına 
çəkilən bu diqqət çağdaş qlobal iqtisadi məkanda mühasibatlıqda, uçotun digər spektrində belə 
hesabatlandırmanın dominant mövqeyi, praktiki standartlılığı ilə bağlılığındadır. Biznesin 
təşkilində investorun dövlət, kommersiya qurumu və ya azad sahibkar olması asılığından kənar 
bütün dövriyyədə müasir audit bu diapazonda səmərəli, ümümi mənafe və maraqları ifadə edir. 
Bununla yanaşı, istehsal xərclərin kalkulyasiyası prosesində uçot və auditin səmərəliyini artıran 
standart və direkt-kostinq sistemli alternativlikdə nəzərə alınmalıdır. 
 
 
 
192
Daxili auditin tərkib hissəsi kimi, standart-kost smeta nəzarətini rəhbər tutur. Faktiki 
göstəricilərin təsbit edilmiş standartlarda smeta fərqliliyinin müəyyən olunması, mənfəət və 
xərclər baxımından mümkün korrektələrin qeydiyyatı standart-kost sisteminin ana xəttini, əsas 
struktur komponentini təşkil edir. Daha geniş interpretasiyada standart-kostinq aşağıdakı 
funksiyaları reallaşdırır: 
 smetaların normativ və standartları, birbaşa xərclərin miqdarı əvvəlcədən işlənib 
hazırlanır; 
 gəlir gətirmək müvafiqliyi əsaslandırılır; 
 məsuliyyət bölgüsü müəyyən olunur; 
 təhlil prosesi təşkil edilir; 
 operativ və sintetik uçot fərqliliyi və yayınması aşkarlanır. 
Direkt-kost  sistemi isə xərcləri daimi və dəyişən sektorlara ayırır. Dəyişən və daimi 
xərclərin diferensasiyasından kənar vəhdəti klassik uçot sistemini və marcinal gəlirin 
formalaşmasını xarakterizə edir. Direkt-kost iqtisadi termin kimi maya dəyərinə yalnız birbaşa 
daimi xərclərin əlavə edilməsi zamanında yarandığından belə adlanış almışdır. Sonradan maya 
dəyərində dəyişən xərclərin qətiyyətli mövqe tutması bu adlanışda qeyri dəqiqliyi aşkara 
çıxarmışdır. İndi Qərb iqtisadi məkanında bu sistem yeni terminaloci məzmun alaraq dəyişən 
xərcləri ifadə edən «Verbil-kost» adlanır. Direkt-kost  sisteminin gəlirlər üzrə hesabat strukturu 
aşağıdakı formada təzahür edir. 
1. Satış həcmi; 
2. Dəyişən xərclər; 
3. Marcinal gəlir (1-2); 
4. Daimi xərclər; 
5. Mənfəət (3-4). 
Rentabelliyə xidmət edən direkt-kost sisteminin tətbiqi əsas iki idarəetmə modelinə 
hesablanmışdır; 
 «xərclər-satış həcmi-mənfəət» formuluna əsəslanan, tarazlıq anlayışı və ya 
zərərsizlik nöqtəsi kimi də qəbul edilən nisbət təhlili; 
 xərclərin əhəmiyyətli nisbi hesab edilən relevant və qərarların qəbulunda nəzərə 
alınmayan qeyri-relevant təsnifatı. 
Bunula belə, neft-qaz biznesinin sahəvi xüsusiyyətləri, milli neft-qaz sektorunun spesifik 
cəhətləri daxili auditlə bağlı təəssüratları daha geniş imkanlar açır. 
Neftqazçıxarma sənayesində struktur bölmələrin maliyyə təsərrüfat fəaliyyətinə nəzarət 
etmək məqsədilə tarixən formalaşmış nəzarət-təftiş orqanları fəaliyyət göstərmişlər. Planlı 
təsərrüfat sisteminin mahiyyətindən doğan bu nəzarət sistemi uzun illər öz əhəmiyyətini nümayiş 
etdirməklə yanaşı mənfi aspektini də göstərmişdir. O qədər də radikal dəyişikliyə məruz 
qalmayan nəzarət-təftiş sistemi özünün əzli mahiyyətini qorumaqla bir çox strukturlarda olduğu 
kimi, ARDNŞ-də, onun aparıcı iri istehsalat birliklərində də mühafizəkarlığını saxlamışdır. 
Məlumdur ki, bazar təsisatlı strukturlar demokratik prinsiplərdə ifadə olunan nəzarət-təftiş 
mexanizmlərinə malikdirlər. Səmərəli idarəetmə, nəzarət, monitorinq sistemlərinin qurulması, 
habelə müasir təftiş kompaniyaları, müvafiq işlərin görülməsində xeyli effektli təcrübə 
toplamışlır. Struktur bölmələrin maliyyə təsərrüfat fəaliyyətinin təftişini, ona nəzarətin həyata 
keçirilməsində daxili audit sisteminin yaradılması sınaqdan çıxmış analoji prioritetlərdəndir. 
Daxili audit digər strukturlarda olduğu kimi neft-qaz sənayesində də xarici auditin obyektivliyini 
qarşılıqlı əlaqədə aşkarlayan mühüm təsisat formasıdır. 
Neft-qaz kompleksində artıq xeyli müddətdir ki, nəzarət-təftiş qurumları mərkəzi  
mühasibatlığın bir bölməsinə çevrilmişdir. Sovetlər İttifaqının təcrübəsində belə müvəqqəti 
məqamlara konyuktur mülahizələrlə əlaqədar çox nadir hallarda təsadüf edilmişdir. Hətta 
«Azneft» İB-də bu formalı tendensiya ayrı-ayrı dövrlərdə mövcud olmuşdur. Müvəqqəti taktiki 
gediş kimi nəzərdə tutulan müvafiq hallar təcrübi sınaqdan çıxa bilməmiş, yenidən konservativ 
formasına qayıtmağa məcbur olmuşdur. Bütövlükdə totalitar sistem nəzarət-təftiş prosesinə 
 
 
193
instusional yanaşaraq onun avtonom fəaliyyətinə üstünlük vermişdir. Nəzarət-təftiş şöbələri hər 
bir mərkəzi icrayyə orqanında, böyük istehsalat komplekslərində birbaşa rəhbərə tabe edilmiş 
onun qarşısında hesabatlı olmuşdur. Bu orqanların aralıq tabeçilik cəhətləri səmərəli olmamış və 
daim fiaskoya uğramışdır. İndi bu məsələ neft-qaz kompleksinin hazırkı təşkilatlanma 
mərhələsində daha böyük önəm daşıyır. Nəzərət-təftişin şöbələrinin mühasibatlığın tabeçiliyinə 
verilməsi isə fikrimizcə perspektivsiz mərkəzçilik meyllərindən irəli gələrək daha çox subyektiv 
amillərlə bağlı olmuşdur. Belə şaquli bağlılıq həm uçot işinin və həm də təsərrüfat fəaliyyətinin 
səmərəli inkişafına mənfi təsir edərək təftiş prosesini tavtolojı immitasion standartlı məjraya 
salmışdır. Şübhəsiz ki, istər direktivlik, istərsə də iqtisadi tənzimləmə baxımından bu sayaq 
formalaşan iş birliyinin, öz-özünü yoxlama prosesinin səmərəsi olmayacaqdır. Bu istiqamət həm 
də idarəetmədə demokratizmin funksional bölgüsünə də məhdudluq gətirir. Bizim tədqiqat, təhlil 
məqsədlərmizdə struktur nəzarət-təftiş xidmətinin tamamilə bazar prinsipli daxili auditlə əvəz 
olunması təşviq edilsə də müvəqqəti olaraq keçid prosesi üçün bu orqanların mühasibatlıqdan 
müstəqilliyi təmin olunmalı və onların səmərəli fəaliyyəti təşkil edilməlidir. Hətta daxili audit 
sisteminin tez bir zamanda neft-qaz sektorunda formalaşdırmaq mümkün olmasa belə, aparılan 
islahatlar prosesi dərinləşdikcə və təkmilləşdikcə, təşkilati struktur bazar mahiyyəti aldıqca belə 
birləşmələr əhəmiyyətini itirərək proteksionist subyektiv təzahürdən qurtulacaqdır. Genişlənən 
perspektivində fikrimizcə tam bazar prinsiplərini əhatə edən təftiş-nəzarət mexanizmləri 
qurulacaqdır. Burada isə funksional xətti monitorinq sistemlərinin yaradılması, gücləndirilməsi 
və habelə daxili audit sisteminin gerçəkləşdirilməsi daha səmərəli ola bilər. 
Milli neft-qaz sektorunda daxili auditin təşkilində xarici faktorlar da müstəsna əhəmiyyət 
daşıyır. İmicli investor daxili nəzarətin təşkili prinsiplərini də təhlil edir və qiymətləndirir. 
Nəzarət-təftiş sistemin qeyri-mükəmməlliyi, daha çox isə qeyri-bazar prinsipliyi riskin 
yüksəlməsi ilə müşayiət olunur. Belə hal isə investisiyon şərtlərin ağırlaşmasına, 
məhdudlaşmasına və hətta sərmayədarı kaptil qoyluşundan çəkindirməyə sövq edir. Daxili 
auditin təşkilati informasiyon təminatda əhəmiyyəti vurğulanmışdır. Sərt maliyyə çevikliyi, daim 
dəyişən innovasiyon tələblər, təhlükəsiz iş recimi neft-qaz kompleksinin fəaliyyət 
ahəngdarlığının yüksəldilməsinə xidmət edən şərtlərdəndir. Məhz bu məqamlar gündəlik, təhlil 
süzgəcindən keçir. Belə təminatda isə daxili auditin operativ informasiyaları idarəetmə 
qərarlarının düzgün qəbuluna yardımçı olur. 
Daxili audit qurumunun neft-qaz kompleksində formalaşdırılmasında məqsəd təgcə 
maliyyə-mühasibat sənədlərinin doğru və düzgünlüyü, onun standarta, normativ tələblərə 
müvafiqliyinin aşkarlanması və tədqiqi ilə bağlı sahələri əhatə etməməlidir. Beynəlxalq 
praktikada idarəetmə sistemlərinin funksiyalararası, təşkilati-texniki vəzifələri üzrə yükü daxili 
audit çəkir. Burada qeyri-maliyyə sahələri üzrə audit prosesi təşkil edilə bilər. Xüsüsən belə hal 
ehtiyatların bir daha dəqiqləşdirilməsi və inventarizasiyası, təhlükəsizlik normalarına riayət 
olunmanın yoxlanışı, ekoloji nəzarət və rəhbərliyin səmərəli fəaliyyət üçün məqsədəmüvafiq 
hesab etdiyi digər sahələri də əhatə edə bilər. 
Daxili audit institutu real bazar qrumlarında ənənəvi və məntiqi olaraq birbaşa top 
menecerə tabeçilik göstərərək onun müavini statusuna malikdir. Baş mühasibdən də üstün 
hüqüqlara malik baş daxili auditor direktorlar şurasının üzvi kimi ali nəzarət və təftiş 
funksiyalarını icra edən personadır. Kompaniyada səmərəli iqtisadi mühitin qurulması, dayanaqlı 
maliyyə funksionallığı, keyfiyyətli iş recimi əhəmiyyətli dərəcədə də onun təşkilatlandırdığı 
qurumun fəaliyyətindən aslıdır. ARDNŞ-nin nizamnaməsində də müvafiq funksiyanı yerinə 
yetirməyə hesablanmış nəzarət-təftiş kommisiyası nəzərdə tutulmuşdur. Onun daxili audit 
statusuna qaldırılması isə təhlil olunan problemli məsələnin həllini istiqamətində mühüm addım 
olacaqdır. 
Müəssisənin işgüzar mühiti haqqında müstəqil informasiya tələbini ödəyən, təsərrüfat 
subyektinin mühasibat sənədlərinin düzgünlüyünü, aparılan əməliyyatların mövcud normativ-
hüqüqi bazaya uyğunluğunu təmin edən xarici audit idarəetmənin mühüm elementi kimi 
təminatverici, məşvərətçi funksiyanı yerinə yetirən daxili auditin fundamental təşkil edildiyi 
 
 
194
şəraitdə daha səmərəlidir. Daxili audit institutu bazar orentasiyalı istənilən stasionar mühit üçün 
əsaslı və zəruridir. Mükəmməl bazar infrastrukturunun yaradılmasının labüd komponenti kimi 
daxili auditin də iqtisadi həyatımıza, tam mənada qədəm qoyması zamanıdır. Bu baxımdan milli 
neft-qaz sənayesində də əski əyyamların təftiş orbitindən çıxış, yeni mütərəqqi bazar strukturlu 
daxili audit sisteminin təşkili məqamları yetişmişdir. Bu iş prinsiplərinə qətiyyətli keçidin 
təşkilində dövlət orqanlarının ümumi niyyət və səyləri müstəsna əhəmiyyətlidir. Qərb iqtisadi 
auditoriyasında belə bir klassik fikir hakimdir: iqtisadçılar deyil, siyasətçilər hansı tənzimləyici 
qurumun yaradılmasını həll edirlər. Bu baxımdan Avroatlantik məkanda təkrar misal edilən digər 
oxşar məsəl də mövcuddur: hüquqşünasların biri-birinə atdığı güllələri iqtisadçılar hazırlayırlar. 
Bu fikirlər vəhdətində bazar iqtisadiyyatının öncül seqmentlərindən biri olan daxili auditin də 
iqtisadi dövriyyə qoşulmasınında səylərmizi səfərbər etməli və ona nail olmanı əyani nümayiş 
etdirməliyik. 
 
 
12.3. Beynəlxalq praktikada vergi sisteminin özəllikləri və prioritet verilən 
istiqamətlər 
 
Dövlətin maliyyə, kapital ehtiyatlarının formalaşması mənbəyi kimi, vergilər min illərin 
reallıqlarında sınanıb, təkmilləşərək çağdaş sivlizasiyada da əhəmiyyətli mövqeyini 
təsdiqləmişdir. Sərvət, hakimiyyət ehtirası, zor və gücün tətbiqi ilə zalım və məzlumun 
hesablaşması, sinfi bölgünün, dövlət rüsumlarının təşəkkül tapdığı erkən çağlarda ardıcıl 
dəyişərək, qarətdən qənimət, bac və xəraca, sonra nəzəri-təcrübi məzmun alaraq möhkəmlənmiş 
vergi sitemi varlığın əsas iqtisadi qaynaq mexanizminə, həyat cövhərinə çevrilmişdir. Natural 
olaraq vergilər bütün bəşəri konfessiyalarda əksini tapmışdır. 
 
Büdcə, vergi və ya latın mənşəli istilah pul saxlanılan zənbil, xəzinə mənasını 
daşıyan fiskal «dövlət maliyyəsi» və ya «maliyyə-kredit sistemi» kimi anlayışları 
əhatə edərək müasir terminologiyada eyni mahiyyətdə kəsb olunur. Qəbilə 
cəmiyyətinə xas olmayan, kütləvi hakimiyyət qan qohumluğunun əksinə olaraq 
təbəələrin ərazi bölgüsü ilə yanaşı, dövlətin üçüncü mühüm dayağını vergi prosesi 
səciyyələndirir. Yarandığı gündən öz orqanizmini yaşatmaq üçün lazım olan 
müntəzəm maliyyə resurslarını təmin etməyi dövlətin apardığı vergi siyasəti ilə 
reallaşdırır. Hələ feodal ənənələrinin hökm sürdüyü cəmiyyətdə, o cümlədən, 
Azərbaycanda da vergi növləri artmağa və geniş tətbiq edilməyə başlanmışdı. 
İşləməklə vergi ödəmək - biyar, məhsuldan isə vergi ödənişi - töycü tətbiq edilmişdir. 
Vergi ödənişlərinin vacibliyi islam dinində də çox geniş yer almışdır. Zəkat, xüms 
vermək islamın dinin əsas dayaqlarından biri kimi, hər bir müsəlman üçün müqəddəs 
borc hesab edilir. 
 
Gəlirlərin təkrar bölgüsündə ən mühüm vasitə kimi, dövlətin tənzimləyicisi funksiyası çıxış 
edir. İjtimai varlığın mühüm elementi kimi, vergilər büdcəni qaynaqlandıran, dövlətin iqtisadi 
qüdrətini artıran reallıqdır. A.Smitin təbirincə vergi ödənişi əsarətin deyil, azadlığın əlamətidir. 
Dövləti təmin edən optimal vergi sistemi işləyib hazırlama, gəlirlərdən rasional təkrar istifadə 
etmək olduqca mühüm məsələdir. 
Üç başlıca tənzimləyici, fiskal, sosial  vəzifələri yerinə yetirməklə vergilər funksional 
təyinatına görə, müxtəlif qruplaşma və təsnifatlara malikdirlər. Bu baxımdan vergilər proqressiv, 
reqressiv və proporsional olmaqla da üç qrupda təyin edilir. Gəlirlərin artırılması ilə orta 
dərəcəsinin yüksəlişi-proqressiv, əksinə reqressiv, gəlir ölçülərindən asılı olmayaraq orta vergi 
dərəcələrinin dəyişməzliyi proporsional adlanır. Belə təsnifatdan bəhrələnərək ondan neft-qaz 
sənayesində vergi güzəştlərinin tətbiqində məhsuldar istifadə oluna bilər. 
Qanuni ölçüdə və müddətdə ödəyicilərin büdcəyə, büdcədənkənar fondlara öhdəliklərini 
əhatə edən vergilər növ müxtəlifliyində vergi sistemini yaradır. Beynəlxalq vergi sistemində əsas 
 
 
195
iki qobal, bəzi mənbələrdə utlitar və katalaq sistemi var. Kataloq daha mürəkkəb sistem 
olduğundan, çox zaman qlobala keçid edilir. 
Vergi sistemi dünya təcrübəsində kök salmış prinsipləri ilə etibarlığını nümayiş etdirir: 
 yekcinslik-vergi məbləği yalnız bir dəfə tutulur, praktikada isə bu prinsip daha çox 
pozuntuya məruz qalır; 
 bərabərölçülük-dövlətin vergi ödəyicilərinə eyni cür yanaşması; 
  təyinetmə-vergiqoyma, müddətlər, hesablama bazası əvvəlcədən müəyyən edilir; 
 əvəzedilməzlik-vergi ödəyicilərinə büdcəyə köçürmələr üzrə heç bir ekvivalentin 
verilməməsi. 
Vergilər yığım, rüsum, vergi və digər tədiyə öhdəliklərini büdcəyə yönəldilməsini nəzərdə 
tutur. Fiziki şəxslərdən gəlir, mənfəət, sosial sığorta, əmlak olmaqla birbaşa, satışdan gəlir, əlavə 
dəyər, aksiz, vərəsəlik, əmlakla əlaqədar sövdələşmələr və qiymətli kağızlar üzrə vergilər isə 
birbaşa olmayan ikinci dərəcəli vergilər qismində iki yerə bölünür. Dinamik inkişaf, iqtisadi 
optimum şəraitində vergi sisteminin təkmilləşdirilməsinə ehtiyac artır. Son illərdə dünyada vergi 
dərəcələrinin aşağı salınması meyli güclənməkdədir. Fərqli olaraq inkişaf etmiş ölkələrdə vergi 
yükünün əksər hissəsini fiziki şəxslər təmin edir. Müəssisə və təşkilatlara isə onların 
maraqlarının artırılması və inkişafı üçün nisbətən kiçik vergi dərəcələri tətbiq olunur. Vergilər 
mənbəyinə və təyinatına görə aşağıdakı kimi qruplaşdırılır: 
 maya dəyərinə aid edilən vergilər: torpaq, yol, mədən vergiləri; 
 satışdan daxilolmalar üzrə vergilər: ƏDV, aksiz, eksport tarifləri və sair; 
 maliyyə nəticələri üzrə vergilər: mənfəət, əmlak və sair. 
 müəssisənin sərəncamında qalan xalis mənfəət üzrə vergilər: buraya yerli 
vergilərin müəyyən hissəsi avtomrbillərin yenidən satışı və digərləri aiddir. 
Bu təsnifatın nəzəri praktiki müstəvidə alternativ tipləri də mövcuddur. Belə ki, əmlakdan, 
kapitaldan və digər oxşar mənbələrdən hesablanaraq sanitar iqtisadi funksiyasını gerçəkləşdirən 
statik, dinamik inkişafla bağlı olan mənfəət, ƏDV və sonralar dinamik vergilər kimi 
qruplaşdırma və bölgüyə malikdirlər. Dövlətin struktura uyğun olaraq vergilər federal, yerli, 
bələdiyyə kimi, çoxpilləli şəbəkə üzrə də müvafiq toplumlara malikdirlər. 
Ötən əsrin ortalarında iqtisadi məzmunda parafraz kimi, əks etdirilən, ilkin interpretasiyada 
sahildən kənar mənasını ifadələndirən offoşor anlayışlı vergiqoyma da liberal iqtisadiyyatda 
geniş tətbiqini tapmışdır. Ölkə və regional aspektdə sığınacaq, konkret zona və sahədə vahə 
kimi, offoşor mexanizmlər beynəlxalq vergiqoymada uğurla reallaşdırılmaqdadır. Milli neft-qaz 
sektorunda hasilatın pay bölgüsü əsasında fəaliyət göstərən zonada məhz offoşor vergiqoyma 
tətbiq edilir. 
Müasir mərhələdə vergilər beynəlxalq sazişlərin predmetinə çevrilmişlər. Bu DTT 
çərçivəsində və inteqrasiya olunan təşkilatlar arasında gömrük rüsumlarına aid edilir. Büdcə, 
vergi siyasəti təsərrüfat həyatını stimullaşdırmaq və ya onu məhdudlaşdırmaq funksiyalarını da 
yerinə yetirir. Büdcə xərcləri gəlirləri adladıqda dövlətin daxili və xarici borcları artır. Bu 
səbəbdən bir sıra ölkələr beynəlxalq borcların konsolidasiyası, həmçinin öz ərazilərində xarici 
borcların konversiyasına meyl edirlər. 
Bazar iqtisadiyyatının genişlənən sferası, ETT, iqtisadi dirçəliş meylləri industrial 
cəmiyyətin yüksəliş tapdığı ötən əsrdə vergi sisteminin bərqərar olmasında ciddi problematik 
vəziyyətlər yaratdı. Vergilərin səviyyəsi ilə dövlətin real gəlirlərinin uğurlu simmetrik nisbətinin 
balanslaşdırılmaması, davamlı iqtisadi inkişafın kolliziyasına çevrildi. Problemin elmi həllinin 
axtarışında Koliforniya Universitetinin professoru A.Lafferin tədqiqatları bu baxımdan səmərəli 
nəticəliliyi ilə fərqləndi. İqtisadi ədəbiyyatlarda geniş interpretasiyada və qrafik illüstriyasiyada 
əks olunan alimin adını daşıyan məşhur «Laffer əyrisi» problemin həllində nəzəri-praktiki 
təyinatını tapdı. Bu «şeytan» əyrinin missiyası vergi dərəcələri ilə büdcə gəlirlərinin əlverişli 
simbioz vəhdətinin təyinatını vermək və yaranacaq asimmetriklikdə təzadlı aspekti 
siqnallaşdırmaqdan ibarətdir. Laffer effekti və ya əyrisi stavka və vergilərin azalmasına rəğmən 
istehsal həcminin stimullaşması və büdcə gəlirinin artmasını göstərir. 
 
 
196
Vergi dərəcələrinin istehsala təsiri meyli müəyyən təzyiq həddində iqtisadi inkişafın 
ressesiyasına və tənəzüllünə gətirir. Artan vergi dərəcəsi büdcə daxilolmalarının azalması ilə 
müşayiət olunaraq vergi ödəyicisinin xalis mənfəət əldə etməsi perspektivini əhəmiyyətsiz edir. 
Bu isə öz növbəsində iqtisadiyyatın leqal sektordan «kölgə» sektoruna keçidinə rəvac verir. 
İqtisadi tədqiqat arenasında köhnə reallıq kimi, aşkar «Laffer əyrisi»nin şəhrinə münasibət 
səbəbsiz deyildir. Gənc müstəqil Azərbaycan Respublikasının neft-qaz sənayesi ilə sıx bağlı 
iqtisadiyyatı, büdcə gəlirlərinin əksər hissəsinin bu sektordan qaynaqlanması, əhəmiyyətli vergi 
sisteminin formalaşdıran sahənin spesifik özəlliklərini nəzərə almasını şərtləndirir. Göründüyü 
kimi, indiki mərhələdə energetik sektorda tətbiq edilən vergi dərəcələrinin müəyyənləşdirilməsi 
böyük məsuliyyət tələb edən yanaşma, ciddi hesablama tələb edir. 
Liberal iqtisadi sistemə keçid ölkədə beynəlxalq standartlara uyğun vergi şəbəkəsinin 
formalaşdırılmasını, bazar münasibətlərinə adekvat vergi siyasətinin yürüdülməsini ön plana 
çəkir. Görkəmli ABŞ iqtisadçısı P.E.Samuelsenin fikrincə «Yaxşı düşünülmüş vergi sistemi və 
səmərəli transfert proqramları şəraitində ölkə əmək məhsuldarlığının yüksək templiyini saxlayar, 
bununla da öz vətəndaşları arasında ədalətli gəlir bölgüsünü təmin etmiş olur»37. 
Dünyada çox az ölkəyə təsadüf edilir ki, onun büdcə kəsiri olmasın. Lakin nadir olan 
fərqlilər də vardır. 2001-ci ildə ABŞ-ın dövlət büdcəsinin mədaxil hissəsi, məxaric hissəsindən 
369 milyard dollar yüksək olmuşdur. Bu artıq gəlir həmin dövrdəki Rusiyanın dövlət 
büdcəsindən 7-8 dəfə Azərbaycandakından isə yüz dəfələrlə çoxdur. Mükəmməl büdcə  onu 
qidalandıran sahələrin inkişaf səviyyəsini saxlamaq üçün ehtiyat maliyyə bazası rolunda çıxış 
edərək bir çox sahələrin dirçəlişinə təminat verir. 
Dünya bazarında neftin məqbul qiyməti normal, aşağı səviyyəliyi isə yüksək kəsirli 
büdcənin bağlanmasına səbəb olur. Əyani olaraq vurğulanmalıdır ki, 1998-ci ildə dünya 
bazarında neftin qiymətinin kəskin enişi dövlət büdcəsinə sarsıdıcı zərbə vurmuşdur. Lakin 
bundan nəticə çıxarılmış, neftin satışından daxilolmalar daha ciddi nəzarətə götürülmüşdür. İndi 
bir tərəfdən neftin dünya bazarındakı qiymət yüksəlişi, digər tərəfdən ARDNŞ-ə tətbiq edilən 
gündəlik operativ büdcə köçürmələri, avans təyinatlı daxilolmalar işin gedişini müəyyən qədər 
yaxşılaşdırmışdır. Belə ki, 2000-ci ildə ARDNŞ 856 milyard manat proqnoza qarşı 1055 milyard 
(133%) vergi ödəmişdir. Bu ötən 1999-cu illə müqayisədə 330 milyard manat və ya 45,6% 
çoxdur ki, bunu da bizim təhlilə görə qeyd olunan amillərlə əlaqələndirmək olar. Lakin 
məlumatlara görə, vergi ödənişlərində offoşor zonadan daxilolmaların da təsbiti müəyyən 
edilməmişdir. Bununla belə, 2000-ci ildə büdcənin mədaxil hissəsinin 41,4%-i neft sektoru 
hesabına təmin edilmişdir38. 
Son illərin qiyməti fəsadlarını nəzərə alaraq bir çox ölkələrdə olduğu kimi, Azərbaycanda 
da büdcənin formalaşmasında əhəmiyyətli dərəcədə iştirak edən neftin satış qiymətinin optimal 
parametri müəyyən edilmişdir. Rusiya Federasiyası ilə eynən 2000-ci ildən başlayaraq 
respublikamızda da büdcə gəlirlərində xam neftin qiyməti 18 dollar qəbul edilmişdir. İmkan 
məhdudiyyətləri büdcənin skvester edilməsilə zəmin yaratmamaq üçün müvafiq optimal qiyməti 
şərtləndirmişdir. 2002-ci ilin respublika dövlət büdcəsində isə bu qiymət 19 ABŞ dolları 
həcmində təyin olunmuşdur. 
Energetik sektor vergi qanunvericiliyinin əhatə etdiyi xüsusi müstəvidə yerləşir. Bu 
müstəvinin quruluşu, xüsusiyyəti də vergi qanunvericiliyinin buradakı sırf fiskal xarakterliyi ilə 
bağlıdır. Vergiqoyma özü qeyri-mülayim xüsusiyyətlidir. Onun bazasını mənfəət deyil, tədavül 
daxilolmaları təşkil edir. Rusiyanın neft sektorunda vergi yığımı ümumi xalq təsərrüfatı üzrə 
yığılan vergilərdən iki dəfə çox 80-85%-ə bərabərdir. İqtisadi artımı məhdud olan ölkələrdə 
qeyri-normal görünsə də büdcənin formalaşdırılması gəlirlər üzrə müəyyən olunur. 
 
 
                                                 
37 П.Е.Самуелсон., В.Д.Нордхаус. «Экономика». М:2000. səh.251. 
38 «Bergi sistemindəı iislahatlar iqtisadi inkişafa əsaslanır». «Resbublika» qəzeti 12.04.2001. 
 
 
197
12.4. Neftqazçixarmada vergi sisteminin təkmilləşdirilməsi meylləri 
 
Neft-qaz sektorunun nisbi uğurlu fəaliyyəti onu digər sahələrdən üstün edərək büdcənin 
əsas donarına çevirmişdir. Hazırda respublikanın dövlət büdcəsinin mədaxilinin əksər hissəsi 
həmən mənbədən qaynaqlanaraq ərsəyə yetir. Lakin qeyd olunmalıdır ki, bu effekt neft-qaz 
hasilatını reallaşdıran komplekslərin yüksək intensiv recimli fəaliyyəti hesabına başa gələrək 
sahənin özündə istehsal və maliyyə gərginliyini artırır, onu böhranlı məcraya sürükləyir. Büdcə 
daxilolmalarında Xəzərdəki offoşor zonanın ödəniş proporsiyaları artsa da, illərcə müvafiq 
məhsuldarlığın əsas bazasını təşkil edən köhnə istismar sahələri cari dövrdə və yaxın 
perspektivdə, bu strateji yığımda əhəmiyyətini itirməyəcəklər. Neft-qaz hasilatı hesabına inkişaf 
tapan iri yaşayış və sənaye məntəqələrinin infrastrukturunu əlavə olaraq yardımçı 
kommunikasiyon vasitələrlə təmin edən quruda yerləşən neftqazçıxarma kompleksi, hazırda bir 
çox iqtisadi-texniki çətinliklər və eyni zamanda müəyyən qədər də artan səviyyəli vergilərlə 
yüklənməsindən əzəli istehsalat manevrliyini itirmişdir. Yüksək və təcili vergi yığımı ilə yanaşı, 
həm də geniş sosial strukturlu ərazinin, şəhər və mənzil-kommunal təsərrüfatının saxlanması və 
stimullaşdırılması tələb olunan kompleksdə mövcud vergi sisteminin geniş tədqiq və təhlil 
edilməsi daha aktuallaşan xarakter alır. Digər tərəfdən liberallaşan iqtisadiyyatın yüksələn 
tələbləri istehsalat kompleksinin funksional fəaliyyətinə müvafiq aspektdə yeni yanaşmanı, vergi 
sisteminin təkmilləşməsini və uyğun gələn nəticəli qərarların təxirəsalınmaz tətbiqini şərtləndirir. 
Fiskal, sosial və başlıca olaraq tənzimləyici funksiyaları yerinə yetirən vergilər ictimai 
varlığın iqtisadi elementi kimi, dövlətin iqtisadi qüdrətini artıran reallıqdır. Uğurlu və stabil 
iqtisadi inkişafa nailolmada isə dövlətin və ödəyicinin qarşılıqlı təmin edən optimal vergi 
sisteminin yaradılması mühüm vəzifə olaraq qarşıya çıxır. Bütün bunlara rəğmən respublikada 
vergi sisteminin təkmilləşdirilməsi istiqamətində çox mühüm işlər görülməkdədir. Belə ki, vergi 
orqanlarında struktur dəyişikliklərinin aparılması, ayrı-ayrı vergi növləri üzrə dərəcələrin aşağı 
salınması, vergi qanunvericiliyinin unifikasiyasının dərinləşməsi və digər bu kimi konkret atılan 
addımlar bəhrəsini vermişdir. 2001-ci ildən qüvvəyə minən vergi məcəlləsi isə respublikamızda 
gerçəkləşdirilən vergi islahatlarının yeni sıçrayış mərhələsini təşkil edir. Labüd mümkün 
qüsurlarına baxmayaraq, şübhə yoxdur ki, yeni vergi məcəlləsi də iqtisadi inkişafa və iqtisadi 
demokratiyaya uyğun olaraq daha da təkmilləşəcək, dövlətin fiskal siyasətinin reallaşmasında 
güclü və yenilməz mexanizmə çevriləcəkdir. 
Azərbaycan Respublikasının mövcud vergi məcəlləsi 9 növ vergi ödənişini nəzərdə tutur. 
Bu vergi növləri kiçik epizodik istisnalarla hamılıqda neft-qaz sektorunda tətbiqini tapır. 
Əlahiddə olaraq neftqazçıxarmada isə sadələşdirilmiş sistem və bir də indiki texnoloji prosesə 
müvafiq aksizlərdən savayı bütün digər vergi növləri üzrə köçürmələr reallaşdırılır. Vahə 
xarakterli hasilatın pay bölgüsü üzrə fəaliyyət isə xüsusi nizamlı vergi sistemi tələb edir və o, 
yatağın açılmasından əvvəl üç qeyri-müəyyən parametrdə-hasilat, neftin qiyməti və xərclərlə 
müəyyən olunur. Respublikada hasilatın pay bölgüsü üzrə qanun qüvvəsinə malik olan sazişlər 
çərçivəsində karbohidrogen sahəsində fəaliyyət göstərən şirkətlər üçün «Mənfəət vergisi 
haqqında», «Xarici subpodratçıların vergiyə cəlb olunması haqqında», «Fiziki şəxslərin vergiyə 
cəlb olunması haqqında», «İdxal və ixrac vergiləri haqqında» və digər müvafiq protokollarla 
tənzimlənən, vergi məcəlləsindən fərqli üstünlüklərə malik olan xüsusi recimli vergi sistemi 
tətbiq olunur. Bu yetərincə sadə və ziddiyyətsiz vergi recimi ilə hazırda 100-dən çox müəssisə 
fəaliyyət göstərir və bağlanmış müvafiq neft kontraktlarının tam həcmdə funksional fəaliyyəti 
zamanı onların sayının üç dəfə də artacağı gözlənilir. 
Köhnə istismar sahələrində hasilatın xeyli pisləşməsi komplekslərdə eksklyuziv vergi 
strategiyasının aparılmasını şərtləndirir. Vergiqoyma formalaşmış praktikaya görə, qeyri-bərabər 
şəraitdə olan subyektlərə eyni mülahizə ilə yanaşmada şaquli, uyğun şəraitdə olduqda isə üfüqi 
ədalət prinsipində əksini tapır. Məhz bu spesifik cəhəti nəzərdə tutaraq quruda fəaliyyət göstərən 
neftqazçıxarma kompleksində şaquli ədalət prinsipli vergiqoymanın tətbiq edilməsi 
məqsədəmüvafiq nəticəli ola bilər. Vergi rəqabəti kimi, qəbul edilməyən güzəştli sistemin 
 
 
198
istismarın sonuncu fazasına daxil olan köhnə yataqlarda rentabelliyin təminatı məqsədi ilə 
müəyyən müddət sınanması məntiqli, dövləti mənafelər baxımından zəruri və əhəmiyyətlidir. 
Belə istiqamət respublikamızın quruda yerləşən yataqlarından yaşca cavan, ehtiyatları nisbətən 
az tükənmiş Tatarıstanda da geniş tətbiqini tapmışdır. Rusiya Federasiyasına daxil olan xüsusi 
statuslu respublikada 2000-ci ildə 10,8 milyon ton neftə güzəştli vergiyə cəlb edilmişdir. Bu 
strategiyanın yaxın illərdə də davam etdirilməsi sulaşmış, qeyri-rentabelli sahələrin stabil 
inkişafında müvəqqəti tədbir kimi nəzərdə tutulur. Ümumiyyətlə, vergi prosesində belə strateji 
xəttin praktiki müstəvidə tətbiqi geniş yer almışdır. ABŞ və Kanadanın da neft-qaz sektorunda 
azdebitli, yüksək istismar  xərcləri tələb edən sahələrdə vergi yükünü azaltmaqla məhsuldarlığın 
və rəqabət qabiliyyətinin yüksəldilməsinə nail olurlar. 
Vergi güzəştlərinin neft-qaz kompleksində tətbiqi spektri geniş diapazonludur. Mövcud 
empirik nailiyyətlərdən, aparıcı neft kompaniyalarının təcrübəsindən bəhrələnərək milli 
neftqazçıxarma sənayesində, xüsüsəndə rentabelsizlik həddinə yetişən köhnə quru yataqlarında 
müvəqqəti hal kimi mülayimləşdirilmiş, güzəştli vergi vahəsi tətbiq etmək olar. Lakin bu 
istiqaməti də vəziyyətdən çıxışın yeganə variantı hesab etmək olmaz. Fikrimizcə sahədə vergi 
əsarətinin mülayimləşdirilməsi əsasən iki istiqamətdə həllinə qovuşar: 
 əmlakın təbii istehsal potensialına uyğunlaşdırılması; 
 dövlət kompromisləri. 
Birinci istiqamət geniş və dəqiq inventarizasiyanı nəzərdə tutur. Belə ki, 43,1 min km2 
sahədə istismarı reallaşdıran, quruda fəaliyyət göstərən neftqazçıxarma birliyi indiki şəraitdə 
torpaq artıqlığı və köhnə izafi, səmərəsiz əmlak mövcudluğu situasiyası ilə üzləşmişdir. Məhz bu 
iri həcmli sahədən oxşar təyinatlı torpaq və həm də mədən vergisi hesablanır. Kəşfiyyat və 
istismar altında olan bu nəhəng istismar zonası demək olar ki, respublikanın quru ərazisinin tən 
yarısına bərabərdir. Bununla yanaşı, ehtiyatların tükənməsi, istismarın kritik həddə yetişməsi son 
on ildə orta hesabla hasilatın iki dəfə aşağı enməsinə, quyu fondunun üç dəfə azalmasına səbəb 
olmuşdur. Neftli yataqların müəyyən hissəsində istismarın tamamlanması və bununla bağlı 
müəyyən təsərrüfatsızlıq nəticəsində mədən ərazilərində yaşayış və digər obyektlərin inşaasının 
artması baş vermişdir. Bütün bu obyektlər isə sərhədlərinin dəqiqləşdirilməsinə ehtiyac olan 
vergitutma zonası daxilindədir. Ərazilərin mükəmməl inventarizasiyasının, pasportlaşmasının 
aparılması istismar və kəşfiyyat altında olan torpaqların faktiki istifadə sahəsini bir daha 
dəqiqləşdirməyə, onların real xəritəsini əldə etməyə imkan verər. Bir cəhəti vurğulamaq lazımdır 
ki, xarici sərmayədarlar yataqların birgə işlənməsinə sərmayə qoyluşunu gerçəkləşdirmədən öncə 
neftli-qazlı zonada, struktur və infrastrukturda bütün parametrlərdə dəqiq və obyektiv 
inventarizasiyanın aparılmasını şərtləndirir və bu işə lazımi  kapital sərf etməkdən çəkinmirlər. 
Nəzərdə tutulan inventarizasiyaya müvafiq nə qədər lüzumsuz torpaq sahəsinin aşkarlanacağını 
əvvəlcədən söyləmək çətindir. Belə prosesin zərurəti mübahisə doğurmamalıdır. Məlum haldır 
ki, müstəqilliyə qovuşma, bütün keçid dövrləri və məkanları üçün tipik olan təsərrüfatsızlıq, 
ərazi qərətçiliyi, qanun boşluğu və zəifliyi ilə müşayiət olunur. Bizim üçün isə müvafiq 
transformasiya daha sarsıdıcı səviyyəli müharibə və onun törətdiyi fəsadlar şəraitində 
keçməkdədir. Yeni təsisatların yaradılmasında nəzərə çarpan neqativ meylər respublikanın 
neftqazçıxarma sənayesində də əksini tapmışdır. Müəyyən qanun boşluğu, nəzarət zəifliyi 
indinin özündə ara-sıra analoji halların baş verməsini və yaranacağını istisna etmir. 
Nəzərdə tutulan istiqamətdə daxili imkanların səfərbərliyi hesabına vergi yükünün 
azaldılmasında digər mühüm ehtiyat mənbəyi yetərli fiziki və mənəvi aşınmaya məruz qalmış 
əmlakın, maşın, avadanlıq, qurğuların indiki potensialına və müasir texnoloji proseslərə uyğun 
gəlməyən miqdarının ixtisarı ilə bağlılığdadır. Aşkarlanıb təhlil edilərək istismara yararsız qeyri-
məhsuldar maşın və avadanlıqların, qurğuların, tikililərin hesabdan silinməsi, icarəsi, satışı və ya 
mənfəətli, səmərəli istifadəyə səbəb olan istiqamətdə işlədilməsi xeyli izafi əmlakın azalmasına, 
bununla da vergi yükünün məhdudlaşmasına şərait yaradar. Bu sıraya istifadəsiz mədən ərazi 
yollarını, binaları da əlavə etmək olar. Hasilata yeni nəzarət və monitorinq proqramlı sistemlərin 
tətbiqi də digər kommunikasiya vasitələrindən istifadəni azaldar və sahədə daxili yol fondu üzrə 
 
 
199
ödənişləri kiçildər. 
Vergi əsarətinin mülayimləşməsində ikinci istiqamət qeyd etdiyimiz kimi dövlət gəlirlərini 
əhatə edən güzəştlər sisteminin tətbiqi ilə bağlıdır. Lakin bu istiqamətdə reallaşmalar əvvəlcədən 
dəqiq hesablanmış kompromis proqram və planlara uyğun olaraq gerçəkləşdirilir. Dövlətin 
«görünən əli» ilə bazarın «görünməz əli»nin qarşılıqlı təması vergi kompromisləri üçün müəyyən 
zəmin yaradır. Məhz bu gerçəklik vergi məsələsində qeyd etdiyimiz ikinci istiqamətdə dövlətin 
neftçilərə kompromisə getməsində əsas şərtdir. Şübhəsiz ki, qarşılıqlı kompromislər istehsalın 
səmərəliliyinin yüksəldilməsinə yardım edəcəkdir. Bununla belə, digər mütərəqqi praktiki 
mexanizimlərin də sınanma obyekti olması istisna deyildir. Bu baxımdan nisbət kiçik gəlirlərlə 
faizlərin azaldılması, proporsional vergiqoyma-deqressiya, vergi prospektinin 
məhdudlaşdırılması, ümumi və ya əlavə vergi növlərinin tətbiqi və digər iqtisadi əhəmiyyətli 
mexanizm və tədbirlər də nəzərdən keçirilə bilər. Praktikada, elə Xəzərdəki offoşor zonada da 
diqqətə gətirilən sistemlər üzrə vergiqoyma prinsipləri müəyyən proporsiya və çərçivədə 
gerçəkləşdirilir. 
Vergi məbləğinin ölçüləri vergi bazası və dərəcəsindən asılıdır. Respublikamızda vergi 
sisteminin liberallaşdırılması aparılan vergi siyasətinin mühüm prioriteti kimi dərinləşməkdədir. 
Elə vergi növləri də vardır ki, onların azaldılması iqtisadi tədbirlərlə ərsəyə yetmir. Mənfəət, 
mədən, ƏDV vergiləri fiksal siyasətə uyğun ümumi standartlar üzrə təyin edilir. Belə vergilərin 
azaldılması isə birtərəfli qaydada deyil, imtiyaz və güzəştlərin tətbiqi ilə mümkün ola bilər. 
Vergi güzəştləri, dərəcələrin azalması, ödəniş müddətinin dəyişdirilməsi, ümidsiz borcların 
silinməsi, daha sürətli amortizasiya siyasətinə imkan verən sistemlərin tətbiqi, bununla yanaşı 
büdcə təşkilatlarına verilən təbii qaz, göstərilən kommunal və digər xidmətlərin əvəzlənməsi 
vergi güzəşti kimi tətbiq edilə bilər. Məlumdur ki, quru ərazilərində hər il orta hesabla 240-250 
milyon kubmetr təbii qaz hasil edilir və onun əksər hissəsi mədən ərazisi əhatəsində olan obyekt 
və məntəqələrə verilir. Bu ərazilərdən birbaşa təbii qaz alan büdcə təşkilatları da az deyildir. 
Bununla belə, neftqazçıxarma idarələrinin ərazilərində yerləşən mədəni-məişət obyektlərinə, 
yaşayış massivlərinə elektrik enerjisinin ötürülməsində fider xidmətinin göstərilməsi, alınan 
enerjinin qurudakı neftqazçıxarma  kompleksinin vəsaiti kimi yerli istifadəçilərə satılması 
reallığı da mövcuddur. Biz istehlak olunan təbii qazı və digər bu kimi likvid resursları bu 
konteksdə müvafiq ekvivalentli natural vergi qismində çıxış etməsini təqdir etmirik. Belə 
prosedur uçot qaydaları, mühasibat standartlarını deformasiyaya uğradan nəticələrə gətirdiyindən 
şübhəsiz ki, iqtisadi texnoloji alət kimi məqbul hesab edilə bilməz. Lakin nisbi üstün çıxış yolu 
kimi, problemin həllində qarşılıqlı operativ məcburi ödənişlərin tətbiq edilməsi vergilərin 
vaxtında yığılmasını təmin etmiş olar. 
Quruda yerləşən neftqazçıxarma kompleksində səmərəli inkişafı üçün bütün spektri və 
dövriyyəni əhatə edən əlahiddə spesifik universal vergi reciminin yaradılması ehtiyacı 
artmaqdadır. Burada nəzərdə tutulan vergi mülayimləşdirilməsindən əldə ediləcək mənfəət daha 
çox daxili ehtiyaclara səfərbər olunmalıdır. Sənaye hasilat yaşı dəqiq statistik konteksdə 130 ili 
haqlamış quruda yerləşən neft-qaz yataqları ilkin işləmə obyekti, sınaq poliqonu kimi böyük 
dövlətlərin həris maraqlarına tuş gələrək heç bir normaya sığmayan ekstensiv metodlarla «vəhşi» 
istismara məruz qalmışdır. Ötən yüz ildə ekoloji mədəniyyət aşağı səviyyəliyi, qeyri-
proporsional alternativsizlik şəraitində möhtəşəm dövlətin artan energetik tələblərinin fasiləsiz 
ödənişi neftli-qazlı sahələrə sağalmaz yaralar vurmuşdur. İndi əzəli istismar olunan əksər 
sahələrdə hasilat prosesi dayanmış və səngimişdir. Bu çirklənmiş ərazilərin rekultivasiya 
olunaraq yenidən xalqın istifadəsinə verilməsi mühüm milli məsələdir. 
Tarixdən məlumdur ki, Abşeronda ən məhsuldar neftli sahələrin müəyyən hissəsi öncə 
təsərrüfat və əkin sahələri olmuşdur. Digər tərəfdən isə neft və qazın alternativi sorağında daha 
cəlbedici görünən ekoloji üstün hesab edilən etanolun kütləvi istehsalı üçün yeni geniş ərazilərin 
axtarışı aktuallaşmaqdadır. Bir çox alimlər etanol istehsalı üçün ehtiyatları tükənmiş, istismarı 
bitmiş neft-qazlı zonaların ərazisini daha münasib hesab edirlər. Müvafiq ərazilərin etanol 
istehsal edən taxıl fermalarına çevrilməsi beynəlxalq energetik dairələrdə artıq geniş dəstəyini 
 
 
200
alan reallıqdır. Gerçəkləşməyə istiqamət alan dəyərli ideyadan bizim də bəhrələnmək şansımız 
yetərincədir. Bu prosesin reallaşması təməli isə indidən qoyulmalı olan, dayanaqlılıq, davamlılıq, 
qənaətçilik və tullantılarsız istehsal prinsiplərini rəhbər tutan, ekosivil strategiyanın işlənib 
hazırlanması ilə mümkündür. Əlavə maliyyə mənbəyi rolunu isə müvafiq olan ekoloji verginin 
dövriyyəyə çıxarılması və təyinatı ilə məsrəf edilməsi ifa edə bilər. İndi debatlara çevrilmiş, 
dünya təcrübəsində sınanan analoji məqsədlərə nailolmanı ifa edən «yaşıl vergilər» sisteminin 
praktiki dövriyyəyə çıxarılışı bu baxımdan diqqəti cəlb edir. İkili səmərəliliyi ilə fərqlənən bu 
vergi siyasəti bir tərəfdən dövlətin gəlir əldə etməsinə, digər tərəfdən isə mənfi xarici effektlərin 
azaldılması hesabına ətraf mühitin yaxşılaşdırılmasını nəzərdə tutur. Lakin çirklənmə həddi çox 
yüksək olan quru ərazilərin rekultivasiyası, tam sağlamlaşdırılması təgcə ümümi vergiqoyma 
prosedurları ilə həllini tapmaz. Bu nəhəng işlər yetərli miqyaslı kapital qoyluşları tələb edir. 
Ərazilərin təmizlənməsi burada hasil edilən xam neftin istehsal xərclərində ekoloji məsrəf 
komponentlərinin proposiyasının artırlmasının dövlət tərəfindən sanksiyalaşdırılması və ya 
mənfəət, eləcə də vətənpərvər messanat qayğısından qaynaqlanan müvafiq təyinatlı ekoloji 
fondun yaradılması hesabına investisiyalaşdırılması ilə həllini tapa bilər. 
Müasir şəraitdə təbii ehtiyatların istehlakına tələb durmadan artır. Onların dünyada qeyri-
bərabər bölgüsü, yerləşməsi bu artan tələblərin ödənilməsində çətinliklər törədir. Təbii ehtiyatlar 
ən qədim istehsal faktoru kimi, bu gün də insanların ümdə tələblərinin ilk ödəyicisi, dünyanın 
iqtisadi artımının başlıca həyat mənbəyidir. Ayrı-ayrı ölkələr, regionlar, hətta bütöv materiklər 
resurs təminatlılığında müxtəlif imkanları ilə fərqli çalarla, müvafiq problemlərlə üzləşirlər. Bu 
səbəbdən dünya təsərrüfatının inkişafı iki alternativdə faydalı qazıntıların kəşfiyyatı, hasilatının 
artırılması və resurs qənaətliyinin möhkəmləndirilməsində təzahür edir. ETT bir tərəfdən 
resursların rasional istifadəsinə, digər tərəfdən isə mənimsənilməsinin artmasına mühüm təsir 
edir. Daha səmərəli hasilat üsullarının, texnologiyaların tətbiqi nəticəsində beynəlxalq konteksdə 
lay veriminin əmsalı neft üzrə 35%, təbii qaz üzrə isə orta hesabla 80% artmış, hasil edilmiş 
neftin istifadə əmsalı 24%, təbii qazın isə müvafiq olaraq 48% yüksəlişi baş vermişdir. 
 
Bazar iqtisadiyyatı inkişaf etmiş əksər ölkələrdə energetik resurslar daha çox 
istehlak edilir. Bu disbalans inkişaf etməkdə olan izafi neft-qaz ehtiyatlarına malik 
ölkələr hesabına korreksiya olunur. Təbii sərvətlərin son iki əsrdə ən mühümü bərpa 
olunmayan, tükənən resurslar kimi, neft və qazı daha çox səmərəli istifadə obyektinə 
çevirir. Bununla belə, karbohidrogen  zamanını yetişdirən neft-qaz resursları özünün 
sirli iqtisadi tərəfləri ilə həmişə böyük maraqlar oyatmışdır. 
 
Köhnə istismar sahələrində bazar prinsipli istehsalın genişlənən sferası liberal vergi 
reciminin tətbiqini qaçılmaz edəcəkdir. Aparılan təhlil və müşahidələr göstərir ki, resessiya 
uğrayan kompleksdə aparılan islahat işlərinin tərkib hissəsi kimi, sahəvi vergi sisteminin də 
təkmilləşdirilməsi zəruri və labüdür. Bu strateji iş isə təkcə daxili istehsalat problemi deyildir. 
Problemin həllində milli iqtisadi maraqlara uyğun gələn və eyni zamanda sahədə hasilatın 
rentabelliyi ilə uzlaşan strateji tənzimləmədə dövlətin qayğı və səyləri irəlidir. Məhz buna görə 
də, əsas yükün ağırlığını dövlət iradəli olaraq öz üzərinə götürməlidir. Bununla belə, daxili 
imkanlar da rentabelli fəaliyyətin təminatına səfərbər edilməli, istehsalın artımına yardım edən 
bütün iqtisadi imkanlar sınağa çəkilməlidir. Vergi ödənişinin mülayimləşdirilməsi obyekti kimi 
təbii resursların texnoloji potensiala optimal müvafiqliyinin təyinatı və bu məqsədlə izafi 
səmərəsiz əmlakdan qurtulma gərəkliliyi nəzərə alınmalıdır. Məlumdur ki, respublika neft-qaz 
sənayesi keçmiş ittifaqdan irsi olaraq müxtəlif disproporsiyalar keçmişdir. Burada təbii ehtiyatlar 
potensialının əsas və dövriyyə vəsaitlərinin dəyər qiymətinə qeyri-müvafiqliyi daha səciyyəvidir. 
Təhlil və araşdırmalar göstərir ki, mövcud  disbalansın aradan qaldırılması sahədə istehsalın 
artımına yardım edən bütün iqtisadi imkanların sınağa çəkilməsi, daxili resursların səfərbərliyi 
və eyni zamanda dövlətin kompromis təyinatlı, mülayim vergi reciminə keçidi effektli olacaqdır. 
Qarşıda gələn dövrün açıqlanan proqnozlarına görə, hökumət orqanları yeni vergi 
islahatlarını aparmaqda qətiyyətli niyyətlərini müşahidə etdirməkdədirlər. Şübhə yoxdur ki, vergi 
 
 
201
sferasında atılan hər  səmərəli addım neft-qaz sektorundan yan keçməyəcək, vergi islahatlarının 
iqtisadi effekti neftqazçıxrma kompleksinin rentabelli fəaliyyətini artıracaq, sahədə 
uzunmüddətli strateji xəttin yüksəlişini və dayanaqlılığını təmin edəcəkdir. 
Neft-qaz sektorunda vergi siyasəti istehsalın artımının stimullaşdırılmasına, istehsal 
xərclərinin azaldılmasına, münasib vergi iqliminin yaranmasına yönəlməlidir. Bu siyasətin 
gerçəkləşməsi fikrimizcə konkret olaraq aşağıdakıları ehtiva edir. 
 neftqazçıxarma müəssisələri üçün stabil, idarə olunan vergi rejiminin yaradılması; 
 iqtisadi konyukturu, yataq parametrləri və dağ-mədən şəraiti fərqliliyini nəzərdə alan 
optimal vergi yükünün müəyyən edilməsi; 
 neftqazçıxarmada maliyyə fəaliyyətinin şəffaflığına nail olma; 
 mədəni rentasının müəyyən olunması; 
 vergiqoymaya ekoloji istiqamət vermə;  
 fiskal orentirli vergiqoymadan effektli istehsalı və onun həcminin artırılmasını 
stimullaşdıran investesiyon orentili vergiqoyma sisteminə keçid. 
Neftqazçıxarmada dayanaqlı inkişafı təminetmə vergiqoymanının təkmilləşdirilməsinin 
mədən rentası və mənfəət tərkibli ikili vergi formasına keçidi şəraitində daha məqbuldur. 
Bununla belə mədən rentası transfertli deyil, real bazar qiymətləri əsasında müəyən olunaraq 
vergi yükünün optimallaşmasına xidmət etməli, vergiqoyma siyasəti neftqazçıxarmada rentabelli 
fəaliyyətin əsas qaynaq elementlərindən birinə çevrilməlidir. Bu strategiyada dövlətin hasilat 
sənayesindən zəruri vergi yükü tələbini, emal və satış sferasına keçirməsi daha məqsədəuyğun 
hesab edilməlidir. Neftqazçıxarmada strateji məqsədləri ifadə edən dövlət vergi siyasəti xammal 
bazasının effektivli istifadəsinə, fəaliyyətsiz quyu fondunun işlək recimə qaytarılmasına, çətin 
geoloji dağ-mədən şəraitli yataqların mənimsənilməsinə, layveriminin artırılmasına və daha çox 
yeni texnologiyaların sektora axınına yardım edəcəkdir. 
 
 
12.5. Neftqazçixarmada renta münasibətləri 
 
Təbiətin töhfələrindən biri kimi, neftin geoloji nağdlılığının əslində o qədər də, insanların 
xarakterinə, fəaliyyətinə münasibəti yoxdur. Lakin bununla belə onun üzərində yaşayanlar 
ümumi və fərdi sahiblik nöqteyi-nəzərindən dəyişən əhəmiyyətli irsi üstünlüyə malikdirlər. Bu 
irsilik renta doğurur. İqtisadi kateqoriya kimi, yaranışının feodal cəmiyyətində təşəkkül tapdığı 
qəbul edilən rentanın sosial iqtisadi təbiətini, kəndlinin izafi məhsulveriminin torpaq 
mülkiyyətçisinin mənimsəməsi forması təşkil edir. İqtisadi məzmun daşımaqla təbii ehtiyatlarla 
bağlı əldə edilən gəlirdə ifadə olunan renta, iqtisadçı təfəkküründə məhdud ehtiyatlar 
konteksində torpaqdan və digər təbii resurslardan istifadə haqqının qiymətini xarakterizə edir. 
Məhz torpağın, təbii resursların unikal təklifliliyi şərti, onların təsbit olunmuş miqdarı renta 
tədiyyələrini əmək haqqı, mənfəət və faizlərdən ayıran xüsusiyyətdir. Torpaq təbiətin ödənişsiz 
sərvəti kimi istehsal xərcləri ilə ilk baxışda heç bir funksional əlaqəsi olmasa da, onun 
münbitliyinin doğurduğu renta ödənişləri fərdi istehsalçı üçün xərclər yaradar. İctimaiyyət üçün 
konkret olaraq xərc hesab edilməyən renta məhsul artıqlığı təsəvvürünü canlandırsa da 
istifadənin alternativ variantları müqabilində o, məhz ödənişlərin xərcləri kimi çıxış edir. Renta 
mükafat olmaqla xərclərin dəyəri ilə bazar qiymətləri arasında fərq kimi, böyük səylərin, 
ustalığın nəticəsi deyil, sadəcə səxavətli irsiyyətdən qaynaq alır. 
Müasir mərhələdə renta ilə bağlı iqtisadi reallıq ənənəvi mahiyyətini, terminoloji aspektini 
saxlamaqla bütün əski keyfiyyətlərini aşaraq istənilən mülkiyyətdən gəlirlərə şamil olunur. İcarə 
münasibətlərində-baza, ölçü, sığortada-start, birbaşa hibrid, dövlət istiqrazlarının buraxılışında-
dövlət, torpaqla bağlı-torpaq, mütləq, diferensial, inhisarçı, qiymətli kağızlar bazarında-qeyd 
olunmuş, natural, resursların bazara çıxışında-inframarcinal və digər renta formaları və onların 
ayrı-ayrı modifikasiyası, istehlak və iqtisadi tipləri də mövcuddur. Analoji baxımdan çevik 
aktivlərlə yanaşı indiki mərhələdə yüksək potensiallı intellekt də renta yaradır. Renta məfhumu 
 
 
202
digər iqtisadi müstəvidə başqa geniş anlayışın-rentabelliyin etimologiyasında da çıxış edir. Bu 
isə əlahiddə tədqiqat mövzusunu şərtləndirir. Bizim araşdırma və təhlil obyektinin leymotivini 
isə renta münasibətlərinin geniş intişar və tətbiq sahəsini əhatə edən neftqazçıxarma kompleksi 
təşkil edir. 
 
Zəmanəsinin müvəffəq birca makleri kimi, «Vaterleo qələbəsindən» varlanaraq 
şöhrətlənmiş yəhudi əsilli, məşhur ingilis  iqtisadçı David Rikardo müasiri və 
həmvətəni İeremiya Bentam kimi, təzahürlərin yalnız gərəklilik, faydalılıq 
mahiyyətinə bağlılığını əks etdirən utilitarizm prinsiplərini rəhbər tutaraq 1817-ci 
ildə «Siyasi iqtisadın və vergiqoymanın başlanğıcı» əsəri ilə münbitlilik mahiyyətinə 
əsaslanan nisbi üstünlüklər nəzəriyyəsini yaratmaqla iqtisad elmində yeni mərhələnin 
təməlini qoymuşdur. Əlbəttə, ötən iki yüz il ərzində çoxlu təftişlərə məruz qalan 
tədqiqatın prinsipləri şübhəsiz ki, müəyyən qüsur və nöqsanlardan da azad 
olmamışdır. Burcua iqtisadçısı kimi, onun təlimi daha çox tənqid aspektində 
marksizm-leninizm klassiklərinin nəzərinə tuş gəlmişdir. Lakin bununla belə, 
kommuna strateqləri K.Marks, V.İ.Lenin rentaya tarixi aspektdən yanaşaraq burada 
mənbə, yaranış, inkişaf, tərkolma kimi kateqoriyaları təhlil edərək ciddi nəzərə 
almışlar. Daha dəqiq interpretasiyada onlar rentanı torpağın istismarını reallaşdıran 
ictimai münasibətlərin nəticəsi hesab etmişlər. 
 
Renta münasibətlərini geniş aspektdə təhlil edənlərdən biri də ilkin marcinalizm 
nümayəndəsi, amerikan iqtisadçısı Ç.B.Klark olmuşdur. Rentanı qiymətdən fərqləndirərək 
istehsal agentləri üçün ayrılmış məhsulun bir hissəsi kimi dəyərləndirən alimin təbirincə «Renta 
qiymət deyil–bu məsələ üzrə klassik nəticə belədir: o hətta indi də hakim olan bir baxışı ifadə 
edir. Lakin bu ifadə də aydın deyil. Görünür, bu ondan irəli gəlir ki, dəyərlərin 
bərabərləşməsində o əhəmiyyət daşımır»39 Renta ilə bağlı tədqiqatlar həm klassik prizmada və 
həm də müasir kontekstdə müxtəlif yanaşma və münasibətin predmeti olaraq çoxsaylı təhlil və 
araşdırmaların müşayiəti ilə inkişaf tapmışdır. Göründüyü kimi, bununla belə alqış və tənqidlərə 
məruz qalan, sağdan və soldan zərbələr alan D.Rikkardonun tədqiqatları iqtisad elminin 
inkişafında əhəmiyyətli rol oynamış, müasir mərhələdə də iqtisadi münasibətlərdə öncül və 
təkanverici statusunu qoruyub saxlamışdır. Normal mənfəətdən yüksəkdə dayanan renta anlayışı 
ilə bağlı alimin işlədiyi konsepsiya əzəli olaraq taxıl istehsalına əsaslansa da, çox sonralar digər 
sahələrdə o cümlədən, neft sənayesində də fəal tətbiqini tapmışdır. 
Renta orada təzahür edir ki, torpaq əsas kapital mövqeyində dayanır. Torpaq, yerin təki və 
digər bu kimi resurslar üzərində inhisar zamanı bazar qiymətlərinin istehsal xərclərindən artıq 
hissəsi müqabilində fərq mütləq torpaq rentasını şərtləndirir. Münbitlik, məhsuldarlıq şəraiti 
ortaya çıxdıqda diferinsial renta hərəkətə gəlir. Müəyyən mahiyyətdə renta həmişə torpaq rentası 
kimi mövcud olur. Bu mənada torpağın qiyməti kapitallaşmış rentaya müvafiq və bərabər 
nəzərdə tutulur. İqtisadiyyatda daha çox ictimai və təbii şərtlərdən asılı olan torpaq, hasiledici 
sənayedə isə təsbit olunan dağ rentası geniş istifadə olunur. Absolyut-mütləq torpaq rentası 
torpağın, yerin təkinin və digər resurslar üzərində mülkiyyətdən irəli gəlir və o, bazardakı qiymət 
ilə istehsal xərclərinin fərqindən ibarətdir. Diferensial renta isə keyfiyyət, münbitlik ərazi 
mövqeyi baxımından pis və yaxşı təbii ehtiyatların istifadəsi zamanı yaranır və harada torpaq 
əsas kapital kimi çıxış edirsə, orada da renta təşəkkül tapır. Diferensial gəlirin təbii bazası hər 
zaman torpaq və yerin təki ilə bağlı olmuşdur. Torpaq təsərrüfat obyekti kimi, digər istehsal 
vasitələrindən əhəmiyyətli dərəcədə fərqlənir. Bu istehsal vasitəsinin məxsusi fərqliliyi - faydalı 
qazıntılar təbiətin nemətidir və onların yaranışında insan heç bir əmək məsrəf etmir, yerin təki 
təkrar istehsal dövriyyəsindən kənardır, müvafiq sərvətlər keyfiyyətcə qeyri-bərabər, kəmiyyətcə 
məhduddur kimi, interpretasiyalarda şərhini tapır. 
 
                                                 
39 Ч.Б.Кларк. «Распределение богатства» М: «Гелиос АРВ». 2000, səh.229. 
 
 
203
D.Rikardo ilə nəzəri əsası qoyulan renta nəzəriyyəsi XIX əsrin 80-ci illərində ABŞ-da 
torpaq üzrə verginin unifikasiyasında, vahid verginin tətbiqində daha da genişlənmişdi. Həmin 
illərdə immiqrantlar hesabına artan ABŞ əhalisinin torpaq məhdudiyyəti ilə problemləri yüksəldi. 
O illərin reallıqlarını qələmə alan ABŞ mütəhərriri Henri Corc40 münbitliyi artırmaqla, torpaq 
vergisinin yüksəlişi müqabilində digər vergilərin azaldılmasını tövsiyə etmişdir. Onun fikrincə 
belə, vergi məhsuldar iqtisadiyyata ziyan gətirməyən gəlirin bərabər bölgüsünü təmin edəcəkdir. 
Bir qədər sonra XX əsrin 20-ci illərində ingilis iqtisadçısı Frenk Remsi H.Corcun irsini 
öyrənərək səmərəli vergiqoyma və yaxud Remsi vergiqoyması adlanan nəzəriyyə ilə çıxış etdi. 
Bir çox istedadlı insanlar xüsusi bacarığa malik olmaqla müasir iqtisadiyyatda yüksək 
qiymətləndirilir. İncəsənət, idman və digər unikal sənət adamları xüsusiləşdiyi ixtisasdan 
kənarda daim qazandıqlarının çox az hissəsi müqabilində pul əldə edə bilərlər. Belə fərqlilik 
torpaqda olduğu kimi, burada da xalis rentanı verir. Durmadan varlanmaq istəyəndə bulunan, 
yüksək iqtisadi biliyə malik adamlar, hamoekonomikuslar renta dəyərləndirilməsi baxımından 
fərqlənirlər. Əlverişli təsərrüfat və səmərə verən irsi mülkiyyət sahibləri öz sərvətlərindən renta 
yönümündə istifadə edərək, rantye adlanan təbəqə qismində çıxış edirlər. Hər bir istedadlı adam, 
mütəxəssis biliyi rentadır. Məşhur neft maqnatı Jon Rokfellerin «insanlarla işləmək bacarığı 
qənd və qəhvə kimi əmtəə qiymətlidir. Belə bacarığa mən daha çox pul verməyə hazıram»41 fikri 
də bu məntiqdən irəli gəlir. 
Rentanın mahiyyətinin açılmasında mühüm vasitə kimi dəyər paradoksu diqqətə gətirilir və 
o, nemətin qiyməti ilə onun iqtisadi dəyərinin fərqliliyini göstərir. 
 
Adam Smit özünün «Xalqların sərvətləri» əsərində dəyər paradoksunu şərh 
edərək yazmışdır ki, təbiətdə insan üçün sudan dəyərli heç nə olmadığı təqdirdə, heç 
bir praktiki tələbə cavab verməyən brilyant su da daxil olmaqla çoxsaylı əmtəələrin 
alınmasında möhtəşəm imkanlıdı. Müasir elm belə fərqliliyi hər iki nemətin tələb və 
təklif əyrisinin toqquşduğu nöqtəni müxtəlif mövqeliliyi ilə izah edir. Başqa cür su 
brilyanta nisbətdə intəhasiz dərəcədə çox tapılan, brilyant isə nadirliyi, hər sonrakı 
vahidə rəğmən daha çox zəhmət və xərc tələb etməsi ilə fərqlənir. Təşnə adamın hər 
növbəti udum üçün aldığı su porsiyası daha da qiymətsizləşir. Bundan təzahür edən 
dəyər paradoksu ona dəlalət edir ki, artan kəmiyyət bolluğunda istehlakçının fikrincə 
məhsulun sonuncu vahidi nisbətən istək yaradır. 
 
Havanın qiymət ölçüsünün hesablanması sıfra bərabər kəmiyyət versə də onun həyati 
vacibliyi hesaba gəlməzdir. Nemətin faydalılığı ilə onun bazar dəyəri istehlak rentasında 
anlaşılır. Məhsulun kəmiyyəti onun qiymətindən asılı olmadıqda, belə istehsal faktorunun 
istifadəsi üzrə ödəniş xalis iqtisadi renta adlanır. 
Azərbaycanın neft sektorunda renta münasibətlərinin təşəkkülü sənayeləşən neft hasilatına 
keçidlə bağlıdır. 1872-ci ildə mövcud olmuş iltizam sisteminin ləğvi neftin qiymətində əks 
olunaraq yeni iqtisadi reallığı, rentanı doğurdu. Neftə və neft məhsullarına aksiz vergisi təyin 
edilməyə başladı. Aparılan aksiz strategiyası daha çox mənfi aspektdə özünü göstərdi. Yüksək 
ölçülü aksizlər ABŞ kerosininin Rusiya bazarlarında irəliləyişinə səbəb oldu. Mənfi təzahürdən 
nəticə çıxaran ruslar 1877-ci ildə aksiz qanunlarını ləğv etdilər. Lakin sonralar konyuktur iqtisadi 
mülahizələrlə əlaqədar olaraq 1888-1892-ci illərdə yeni aksiz qanununu dövriyyəyə çıxartdılar. 
Neft sənayesinin inkişafı neftli torpaqların mədənlərə çevrilməsi ilə müşayiət olundu. Həmən 
əsrin 70-ci illərindən başlayaraq neft maqnatları əkinçi ərazilərə girişməyə başladılar. Dövrün 
statistik mənbələrinə görə, 1882-1890-cı illərdə çar hökuməti Abşeron kəndlərində 5325 desyatin 
torpağı neftin işlənilməsinə vermişdir. Sonra inkişaf mərhələsində, 1912-ci ildə neft torpaqlarının 
icarəyə verilməsi haqqında qanun qəbul edildi. Neft sənayeçiləri icarə haqqı əvəzinə şərti ödəniş 
ödəməyə başladılar. İcarədarlar xəzinəyə bazar qiyməti ilə şərti ödəniş qiymətinin fərqini 
                                                 
40 П.Самуелсон., В.Нордхаус. «Экономика» М:2000. səh. 241. 
41 Дейл Корнеги. «Как заваевать дрезей и оказать влияние на людей». Екатеринбург-2000. səh.8. 
 
 
204
köçürürdülər. Sahibkarlara elə sahələr verilirdi ki, onlar hər pud neftə ən aşağı şərti ödəniş təklif 
edirdilər. Burada həmçinin mütləq minimum hasilat həcmi də şərtləndirilirdi. Qeyd etmək 
lazımdır ki, belə tədbirlər o, qədər əhəmiyyətli olmadı. XX əsrin təlatümlü ilk onillikləri renta 
münasibətlərini də təbəllüdatlara uğratdı. 
SSRİ-də 1930-cu ilə qədər renta neft-qaz sənayesində icarə haqqı kimi tutulmuşdur. Burada 
renta törədici faktorların ölkə rayonları üzrə diferensasiyası nəzərə alınmışdır. İcarə haqqından 
savayı müəssisələrdə geoloji xərcləri əvəzləndirmək üçün «kəşfiyyat yığımı» və «hektar hesabı» 
-torpaq mülkiyyət rentası tətbiq edilmiş və bütün bunlar maya dəyərində ayrıca maddə kimi 
əksini tapmışdır. 1930-cu ilin vergi islahatları zamanı renta üzrə bütün ödənişlər ləğv olunmuş və 
əvəzində dövriyyə vergisi tətbiq edilmişdir. Bu isə öz növbəsində təbii ehtiyatların dəyərsiz 
istifadəsinə rəvac vermiş və məlum mənfi nəticəli «xərc iqtisadiyyatı»nın yaranmasına zəmin 
olmuşdur. Təbii və coğrafi faktorların iqtisadiyyatda nəzərə alınmasında iqtisadçı alimlərin 
tədqiqatları möhtəşəm dövlətin 1965-ci il islahatlarında öz yerini tapmışdır. Neft-qaz 
sənayesində yenidən renta ödənişləri tətbiq edilməyə başlamışdır. Bu renta ödənişləri o qədər də, 
məhsulverimli təbii sərvətlərin yerləşməsini nəzərdə tutmamış, daha çox müəssisənin rentabelliyi 
faktoruna istinad etmişdir. Renta ödənişləri məhsulun maya dəyərinə daxil edilmiş, mənfəətdən 1 
ton neft və 1 min kubmetr qaza istinadən hesablanmışdır. Bu hal Sovetlər İttifaqının totalitar 
təbiətindən irəli gələrək, azad rəqabətin qeyri-mövcudluğu şəraitində rentabellik mülahizələrində 
şərhini tapmışdır. 1980-ci illərdə ittifaqın sahələrarası balansın məlumatlarında mütləq və 
diferensial renta üzrə fərqlər 3:1 nisbətində olmuşdur. 
Azərbaycan Respublikası dövlət müstəqilliyini bərpa etdikdən sonra ətalətlilik 
tendensiyası, ilk çağlarda plan-komondalı sistemin köhnə qaydalarının davamlılığını təmin 
etmişdir. Aparılan iqtisadi islahatlar neftqazçıxarmada vergi sisteminin dəyişikliklərə uğraması 
ilə müşayiət olunmuşdur. Burada renta ilə bağlı münasibətlərin nisbi təkmilləşməsi də qeyd 
olunmalıdır. Lakin fikrimizcə bu münasibətlər inkişaf etdirilərək bazar prinsiplərinə, lokal və 
qlobal meyllərə uyğun olaraq daha dərinləşməli və təkmilləşməlidir. Belə ki, təbii-dinamik 
mərhələsini bitirmiş, hasilatın sonuncu fazası yaşayan köhnə və eyni zamanda bununla yanaşı, 
perspektivli yataqların da işlənməsi yeni strateji və taktiki qərarların axtarışını tələb edir. Bu isə 
öz növbəsində dünya təcrübəsinə əsaslanan yeni texnoloji quruluşun, vergi reciminin və 
idarəetmənin radikal dəyişikliklərində əks olunur. 
Uzun müddət neft sənayesində renta münasibətlərindən irəli gələn vergilər müxtəlif cür 
adlandırılmış, müstəqilliyin ilk illərinə qədər mədən vergisi, royolti kimi tanınmışdır. İqtisadi 
lüğətlərdə royalti, təbii resursların işlənməsinə hüquq yaradan, lisenziya verən, köçürülən 
ayırmalar kimi şərh olunur. Milli neft sənayemizdə isə royolti termini təbii resurslar üzrə renta, 
mədən vergisi anlayışlarında təsbit olunmuşdur. Respublikanın ilk vergi məcəlləsində isə royolti 
məfhumu, qeyri-maddi aktivlərdən, müvafiq olaraq elm, incəsənət, təhsil və sair humanitar 
təşkilatların avadanlıqlarından istifadə, yaxud istifadə hüququnun verilməsinə görə mükafat 
şəklində alınan ödənişləri ifadə edir42. 
Xəzərin karbohidrogen yataqlarının offoşor təyinatlı işlənməyə verilməsi bizim üçün o, 
qədər də populyar olmayan bonus məfhumunu dövriyyə saldı. Bonus əlavə mükafatlandırma 
kimi, renta xüsusiyyətindən qaynaqlanır. Müddətli icarəyə verdiyimiz yataqların renta 
yönümlüyü müvafiq bonusların alınmasına şərt oldu. Dövlət və auksiyonda öncədən təyin edilən 
ilkin haqq kimi, bonus əldə ediləcək gəlir müqabilində kiçik olsa da, böyük yataqların 
işlənməsində xeyli miqdarda pul vəsaitinə bərabər olur. 
Çağdaş zamanda mədən ərazisindən istifadə və burada hüquq yaradan münasibətlər 
Azərbaycan Respublikasında müvafiq olaraq «Yerin təki» haqqında qanun, «Torpaq Məcəlləsi», 
«Vergi Məcəlləsi» və sair normativ aktlarla tənzim olunur. Qüvvəyə minmiş yeni vergi məcəlləsi 
neft hasilatçılarından renta məzmunlu iki növ verginin, mədən və torpaq vergisinin tutulmasını 
nəzərə alır. Kiçicik funksional fərqliliklə, hər iki növ vergi eyni mənbəyin elementini təşkil edir. 
                                                 
42 Azərbaycan Respublikasının vergi məəlləsi. Bakı. «Ozan». 2000. Maddə. 13.2.23. 
 
 
205
Məlum olunduğu kimi, köhnə istismar sahələrində, xüsusən də quru ərazilərində ehtiyatlar 
potensialı tükənmiş, istismar xeyli çətinləşmişdir. Son 30-40 il ərzində hasilat 10 dəfə aşağı 
düşmüşdür. Digər tərəfdən yeni situasiyada təsərrüfat və məişət obyektlərinin mədən sahələrinə 
müdaxiləsini artmışdır. Eyni istehsal obyektindən belə vəziyyətdə həm mədən, həm torpaq 
vergisinin tutulması sahənin normal fəaliyyətinə, hasilat və iqtisadi artıma zərər gətirən 
məqamlardandır. Hazırda Azərbaycanın 43,1 min kvadrat kilometr quru sahəsi neft və qazın 
istismarına cəlb edilmişdir. Bu isə yaşadığımız coğrafi məkanın mövcud ərazisinin yarısına 
bərabərdir və neft-qaz resurslarının istismar zonası kimi ikili vergitutma obyektinə çevrilmişdir. 
Hətta ən kiçik tariflər belə bu nəhəng parametrlərdə mübağiləsiz olaraq vergi həcminin 
böyüklüyü təəsurratını aydın canlandırır. 
Neftqazçıxarma müəssisələri tarpaqtutumlu, yanğın təhlükəli, ekoloji pis ərazi hesab 
olunurlar. Burada yığılan mədən vergisi diferensiallaşdırılmır. Məntiqi təhlili nəticə və empirik 
reallıq belədir ki, mədən vergisi yataqların nəhəngliyi və çıxarma şərtlərini əhatə etməlidir. 
Respublikamızda quruda neftqazçıxarma kompleksində mədən vergisinin maya dəyərində orta 
çəkisi 10,4% təşkil etsə də müvafiq olaraq bu göstərici Rusiyada43 15, əyalət  Başqordostanda isə 
50%-ni təşkil edir. Bununla belə, respublikanın müvafiq quru ərazidən hesablanan torpaq 
vergisinin də həcmi 5,6%-dir. Kommulyativ toplumda isə bu yetəri böyük göstəricidir. Lakin bu 
iri torpaqtutumlu ərazidən respublikanın köhnə istismar sahələrində çıxarılan neftin 24%-i, təbii 
qazın isə 4,5%-nin çıxarıldığı, orta hesabla hər il 1,5 milyon ton neft və 230-250 milyon kub 
metr qaz hasil edildiyi nəzərə alınsa fərq aydınlığı sezmək heç də çətin olmayacaqdır. 
Ümumiyyətlə, bu göstərici sınanmış praktikada 8% konturunda standart hesab olunur. 
Diferensasiyanın isə 6-16% həddində tərəddüdü normal sayılır. Göründüyü kimi, mədən vergisi 
qeyri-rentabelliyə rəğmən diferensasiya olunmalıdır. Fikrimizcə yeni büdcə hesablamaları 
aparılarkən bu vəziyyət nəzərə alınmalıdır. 
Mədən vergisinin vergitutma obyekti çıxarılan faydalı qazıntıların təyinatı, istifadəsi, satış 
nəticəliyi və digər bu kimi səbəblərdən aslı olmadan müəyyən edilir. Burada texnoloji proseslə 
əlaqədar quyulara geri vurulan xam neftin miqdarı dövlətin müəyyən etdiyi normativ üzrə 
vergitutma obyekti hesab edilmir. Mədən vergisinin vergitutma bazasını neftin topdansatış 
qiyməti təşkil edir. Topdansatış qiyməti əlavə dəyər vergisi daxil edilmədən, bazar 
qiymətlərindən aşağı olmayan, dövlət tərəfidən tənzimləndikdə isə tənzim qiymətlərdə olan 
buraxılış qiymətidir. Məhsulun maya dəyərinə aid edilərək müəyyən edilmiş dərəcələr üzrə 
məhsulun topdansatış qiymətlərindən (məhsulun maya dəyəri + mənfəət) hesablanan mədən 
vergisi ölkə qanunvericiliyinə görə,respublikamızda neft üzrə 26%, təbii qaz üzrə 20% təsbit 
olunmuşdur. 
Respublika vergi qanunvericiliyinə görə, Xəzər dənizinin Azərbaycana məxsus sektoru da 
müvafiq vergiqoyma obyekti hesab edilir. Formalaşmış və nizamlanmış təcrübəyə görə 
akvatoriyada və dəniz dibi məkanda ödənişlərdə icarə sahəsi, onun konfiqurasiyası, suyun 
qalınlığı, məhsuldarlıq, o cümlədən, naviqasiya, texniki və kommunikasiya imkanları, 12 millik 
zona, həmçinin dəniz iqtisadi zonası, 200 mildən çox sərhədlər də nəzərə alınır. 
Yerin təki iqtisadi mahiyyətcə iki münasibətdən çıxış edir. O, bir tərəfdən təsərrüfatın 
obyekti, digər tərəfdən isə mülkiyyət obyektidir. Yerin təkindən istifadə üzrə ödənişlər yerli 
hakimiyyət orqanlarının təbii resursların işlənməsində maraqlarının təminatı, dayanaqlı maliyyə 
bazarının təşkilini, müəyyən stimullaşdırıcı potensialın və kapitalın yaranmasına kömək edir. 
Hasiledici sənayedə ictimai faktorlarla yanaşı istehsalın təbii faktorları da mühüm hesab edilir. 
Bunlar isə yataqların parametrləri və məhsuldarlığı, dərinlik müxtəlifliyi, qeyri-bərabər coğrafi 
bölgüsü, bazarlara yaxınlıq və sair bu kimi faktorlardan  ibarətdir. Neftli ərazinin istismarında 
məhsulun alınması konkret vahid sahəyə düşən neft və qaz ehtiyatı ilə ölçülür. Məlumdur ki, Yer 
kürəsində ehtiyatların bölgüsü olduqca qeyri-bərabərdir. Neftli yatağın 1 hektara bərabər hasilat 
                                                 
43 С.А.Пономарьёв., А.В.Марков. Обоснование планов за правопользование недрами 
учитывающей добычи нефти из не рентабельных месторождений. «Нефтяное хозяйство». 2000. 
№2. səh. 15. 
 
 
206
imkanı göstəricisi müxtəlif yataqlar üzrə layların məhsuldarlığının müqayisəsinə şərt ola bilər. 
Lakin neft-mədən praktikasında bu çox da təcrübə olunmur. Neft yatağının stratiqrafik bölgüsü 
qeyri-bərabərliyi ilə yanaşı coğrafi bölgü müxtəlifliyi də mövcuddur. Hasilat sənayesini 
çoxcəhətli təbii müxtəlifliyini aşağıdakı təsnifatda qruplaşdırmaq olar: 
 neft yataqlarının məhsuldarlığına görə fərqliliyi; 
 hasilat edilən neftin əmtəə keyfiyyətinin müxtəlifliyi; 
 lay dərinliyə görə müxtəliflik; 
 bazar və infrastruktur yaxınlığına görə fərq. 
Bu və ya digər fərqli cəhətlər ümumi toplumda neft sənayesində diferensial renta üçün təbii 
bazis təşkil edirlər. 
Cəmiyyət statistik səciyyə daşıyırsa, təbii statistik şəraitdə olursa, bu iqtisadi duruma təsir 
edir. Apardığımız təhlil və müşahidələr göstərir ki, respublikanın neftqazçıxarma sənayesində 
vergi qanunvericiliyinin təkmilləşdirilməsi, xüsüsən də azdebitli, resessiya vəziyyətində olan 
köhnə istismar sahələrində renta münasibətləri ilə bağlı normativ-hüqüqi aktların istismar 
strategiyasına uyğunlaşdırlması mühüm məsələ kimi qarşıda durur. Bu zərurət həm də orta 
geoloji proqnozda potensial ehtiyatları 200 mindən 800 min tona qədər hesablanan, yüz illər 
qovğalı fəsadları ilə yanaşı xalqın, milli məfkurənin, iqtisadi dirçəlişin xidmətində durmuş, 
Azərbaycanı beynəlxalq arenanın fəal diqqət obyektinə çevirmiş, quru ərazidə yerləşən neftli-
qazlı yataqların milli mənafelərə uyğun, daha səmərəli istismarını təşkil və təmin etmə 
bağlılığından irəli gəlir. 
Müasir itisadiyyatda dinamizm və liderlik elmtutumlu sahələrə, informatikaya keçsə də 
neft industrial cəmiyyətin əsas hərəkətverici qüvvəsi sivilizasiyanın həyati qüvvə mənbəyi olaraq 
qalır. O, həmçinin dünyanın ən böyük biznes növü, riskin və mükafatlandırmanın geniş meydanı, 
dövlətlə şəxsi biznesin, sahibkarlarla silikli müəssisələrin ixtilaf mənbəyidir. Tarixi hadisələr 
göstərdi ki, o, milli gücün əhəmiyyətli tərkib hissəsi, dünya iqtisadiyyatının əsas faktoru, 
müharibə və konfliktlərin səbəbi və beynəlxalq münasibətlərdə həlledici qüvvədir. Gələcək 
inkişaf üçün neftin rolu haqqında müxtəlif ssenari söyləmək olar, lakin «sən saydığını say, gör 
fələk nə sayır» reallığı da unudulmalıdır. Gözlənilməz sürprizin gerçəkləşmiş fakt olması tarixi 
dərslərdən məlumdur. Zorakılıq, müharibələr, texnogen təhlükələr, siyasi kolliziyalar, iqtisadi 
tələbkarlıqlar, etnik, dini, ideoloji və sosial konfliktlər ayrı-ayrılıqda və bütünlükdə neftə çıxışda 
qəfil təzadlara səbəb ola bilər. 
 
 
207
IV HİSSƏ 
SƏMƏRƏLİLİK PROBLEMLƏRİ 
 
XIII FƏSİL 
NEFTQAZÇIXARMA KOMPLEKSİNDƏ DAVAMLI İNKİŞAFIN 
STİMULLAŞDIRILMASINDA ÜSTÜNLÜK VERİLƏN İSTİQAMƏTLƏR 
 
13.1. İqtisali səmərəliliyin determinantları 
 
Bəşəri sivlizasiya ilə bağlı elmi proqnozlara görə XXI əsr çoxlu prioritetlərlə, yeni tarixi 
yaranışlarla daha zəngin olacaqdır. Bununla belə, bütün yeni dəyərlərin əldə olunmasının 
təminatı kəskinləşən, çeşidli spektrli resurs qıtlığının müşayiəti ilə baş verəcəkdir. İndi məhdud 
resursların necə istifadə olunacağı səmərəlilik faktorunu anladan bir ümumi cavabda əksini tapır. 
Səmərəlilik özü iqtisadiyyatın resursları ilə istifadəsinin elə formasıdır ki, bu zaman insanların 
istək və tələbləri maksimum təmin edilir. 
Neftqazçıxarmada səmərəlilik problemi həmişə aktual olmuşdur. Lakin klassik sovet 
iqtisadiyyatının əksər tarixi hissəsində onun tətbiq zonası və icra mexanizmləri bir qədər 
mülayim tərzdə gerçəkləşdirilmişdir. Özünün sənayeləşmə dövrünün mövcudluğu ərzində 
vurğulandığı kimi, quruda neftqazçıxarma kompleksi bir çox təsərrüfat formalarında, iqtisadi 
sistemlərdə təşkilatlanaraq böyük inkişaf yolu keçmiş, təzahür edən iqtisadi silsilələrdə müxtəlif 
islahat tədbirlərinə, struktur dəyişikliklərinə məruz qalmışdır. Sovetlər İttifaqının dağılması 
ərəfəsində aparılan yenidənqurma siyasəti bütün sahələrdə olduğu kimi, neftqazçıxarmaya, o 
cümlədən, respublikamızda QNQÇİB-in sələfi olmuş «Azneft» İB-ə də sirayət etmişdir. Yeni 
təsərrüfat şərtlərin-istehsalın səmərəliliyin artırılmasını, onun intensivləşdirilməsini, 
idarəetmənin demokratikləşməsini, insan faktorunun hərtərəfli aktivləşdirilməsini önə çəkən tam 
təsərrüfathesablı, özünümaliyyələşdirmə ilə xarakterizə olunan kompleksin sosial-iqtisadi inkişaf 
strategiyası onun tarixində səmərəliliyin artırılması istiqamətində totalitar recimin sonuncu geniş 
iqtisadi islahat proqramı olmuşdur. Sonrakı mərhələdə zəifləyən hakimiyyət təsiri kompleksdə də 
davamlı süstlük və təsərrüfatsızlıqla müşayiət olunmuşdur. 
Neftqazçıxarma sənayesinin qalxınma strategiyası hesablananda tükənən ehtiyatlı, zəif 
potensialı köhnə istismar sahələri və xüsusən də yaşı çox ötmüş quruda yerləşən kompleksdə 
yenidən təşkilatlanmada seçim əvvəlki çağlarda olduğu kimi, yenə də kəmiyyət kateqoriyasının 
üstünlüyünə verilmişdir. Özünümaliyyələşdirmədən imtina edilmiş, ondan da öncə mövcud 
direktiv-planlı taktiki iqtisadi hasilat və idarəetmə sisteminə keçid edilmişdir. Belə istehsal üsulu 
isə məlum ki, o qədər də səmərəlilik vektoru üzərində qurulmur, intesiv və müəyyən miqdar da 
mümkün ekstensiv ladlarda düzülür. Lakin bazar iqtisadiyyatı isə səmərəlilik amilinə 
köklənmədə tərəqqi edir, yüksəliş tapır. Burada səmərəlilik müxtəlif kontekslərdən yozulsa da, 
büsbütün iqtisadi maraqların kerçəkləşməsində dominant mövqeyini daim biruzə verir. 
İstehsalın səmərəliliyi bazar iqtisadiyyatının əsas kateqoriyalarındandır. Təsərrüfat 
fəaliyyətinin nəticəliyi istehsal xərclərinə uzlaşma kontekstində istehsalın səmərəliliyi, insanların 
təsərrüfat fəaliyyətinin məhsuldarlığı, adambaşına düşən xərc hesabını xarakterizə edən əmək 
məhsuldarlığından fərqli olaraq daha geniş əhatə dairəsində dövr edir. Texniki-iqtisadi, sosial 
aspektlər ilə seçilən səmərəlilik istehsalın bütün tərəflərində təsir gücünü nümayiş etdirir. 
İstehsalın səmərəlilik meyarları mahiyyətcə nəticəliyin maksimallaşmasına rəğmən daha az 
istehsal xərclərinin olması ilə ayırd edilir. Keçid iqtisadiyyatında isə səmərəli fəaliyyəti 
şərtləndirən daha bir aspekt maliyyə dayanaqlılığı mühüm amilə çevrilir. Milli iqtisadiyyatın 
ulduzlarından olan QNQÇİB-də səmərəliliyin təminatında ən mühüm məsələ, onun mühüm qida 
komponentini təşkil edən maliyyə probleminin həlli ilə bağlı olaraq qalmaqda davam edir. 
İstehsalın səmərəliliyi iqtisadi səmərəliliyin vacib aspekti kimi özünü göstərir. İstehsalın 
səmərəliliyi o, zaman əhəmiyyətini nümayiş etdirir ki, iqtisadiyyat bir əmtəə istehsalını artırmaq 
 
 
208
üçün digərinin buraxılışını məhdudlaşdırmır. Elmdə bu iqtisadiyyatın istehsal imkanları 
sərhədindədir anlamı kimi səviyyələnir. 
 
Hasilatın daxili imkanlar hesabına artırılması mühümdür. İqtisadi nəzəriyyədə 
istehsal funksiyası anlayışı artım və əlavə məhsul hasilatında gərəkli hesab olunur. 
İstehsal həcmi ilə istehsal resurslarının zəruriliyi arasında asılılıq istehsal 
funksiyasında ifadə tapır. Bizim tədqiqat konteksində istehsal funksiyası hasil 
olunmuş neft-qazla əmək, torpaq və kapitala olan istehsal faktorları arasında 
asılılıqla ölçülür. İstehsal funksiyasına rəğmən ümumi, orta və əlavə məhsul həcmini 
müəyyən etmək olar. Bu proporsiyaların müəyyən edilməsi azalan verim qanunda 
əksini tapır. Neftqazçıxarmada da ,texnoloji təsir tədbirləri hesabına əldə ediləcək 
əlavə məhsulun sonrakı proporsiyaları azalan verim qanununa görə azalacaqdır. 
 
Səmərəlilik meyarları, istehsalın inkişafı, fəaliyyət miqyasını səciyyələndirən satış həcmi 
göstəricilərində əksini tapır. Satış həcminin təhlili müəyyən dövr üçün inkişaf artımı templəri 
haqqında təəssürat yaradır, aktivləri və əsas kapitalın dövriyyəliyində ifadə olunur. Trilyon 
manatlıq parametrli debitor və kreditor borcları şəbəkəsində satışın həcmi daha dəqiq isə onun 
nağdlılığının pul hissəsi digər aktivlərə nisbətdə kiçik olduğundan bu göstərici QNQÇİB-də 
özünün əsil keyfiyyətini göstərə bilmir. Bundan başqa maliyyə dayanıqlığını səciyyələndirən 
ödənişqabiliyyətlilik, likvidlik əmsallarını təhlil edərkən eyni məqsədlərlə qarşılaşma təzahür 
edir. Bununla belə, ağır vergi yükü, bank sisteminin qeyri-təkmilliyinin səmərəli fəaliyyətdə təsir 
payı da az deyildir. İnvestisiyalara təminat verən, riskləri azaldan avanqard bazar 
mexanizmlərinin və formaların tətbiqində məhdud  spektri, qeyri-mükəmməl struktur, idarəetmə 
problemləri, mülkiyyət münasibətləri, normativ-hüquqi aktların, tənzimləyici mexanizmlərin 
təkmilləşdirilməsi də perspektiv inkişafda səmərəliliyə təsir edən determinantlar sırasındadır. 
Neftqazçıxarma kompleksində istehsalın səmərəliliyini təhlil edərkən qeyd olunduğu kimi, 
maliyyə dayanıqlığı ön plana çıxır. Maliyyə probleminin həlli isə böyük nisbətdə xarici 
faktorlardan, xüsusən də maliyyə-kredit sisteminin təkmilləşməsi, «ödəməmələr problemi», 
mövcud milli təsərrüfat ukladının özəllikləri ilə bağlıdır. Bunlar içərisində «ödəməmələr» 
təzahürü isə birbaşa QNQÇİB-nin ödənişqabiliyyətinə təsir edən amil kimi, «domino prinsipinə» 
uyğun olaraq səmərəliliyi yüksəldən digər faktorları da sıra-sıra alt-üst edir. 
Neft sənayesinin inkişaf şərtləri yeni iqtisadi sistemə keçidlə əlaqədar dəyişdiyindən 
sahədə iqtisadi işin təşkili planlaşdırmanın təkmilləşdirilməsini, onun bazar şəraitinə 
müvafiqləşdirilməsini diktə edir. Daha mürəkkəb texnoloji vəziyyətə keçiddə neft sənayesinin 
vəzifələri də dəyişkənliyə uğrayır. Bundan irələ gələrək fikrimizcə təsərrüfat mexanizminin 
təkmilləşməsi, mütərəqqi bazar seqmentlərinin tətbiqi metodoloji prinsiplərə uyğun olaraq 
metodik göstəricilərin, təlimatların, əsasnamələrin işlənməsi ilə müşayiət olunmalıdır. Daha 
mühüm olaraq neftqazçıxarmanın yaxın və orta müddətdəki inkişafının planlaşdırılmasını təyin 
edən kompleks metodik sənədlərin hazırlanması, istehsalat birliyinin və NQÇİ-lərin sahəvi 
pasportlaşmasının tərtibi reallığa çevrilməlidir. Müvafiq təyinatlı pasporta ehtiyatlar qalığı, 
çıxarılmış həcm, hasilat və digər mühüm texniki-iqtisadi göstəriciləri əks etdirən norma və 
normativlərin işlənməsi daxildir. Göründüyü kimi, bu sənədin olduqça böyük əhəmiyəti vardır. 
Onun normativ, hüquqi, informatik mahiyyəti ilə yanaşı həm də, istiqamətverici keyfiyyəti, 
idarəetməni asanlaşdıran xüsusiyyətliliyi də mühümdür. 
Neftqazçıxarma istehsalında səmərəliliyin yüksəldilməsində planlaşdırmanın da, məxsusu 
prioritet rolu vardır. Burada planlaşdırma istehsalın bütün tərəflərini əhatə etməklə yanaşı, həm 
də dünya təcrübəsində yer almış metodik formalardan çıxış etməlidir. Neftqazçıxarma 
kompleksində material-texniki təminatın fasiləsiz, operativ planlaşdırılması, karta-balans 
formasının və ya metodunun da tətbiqi zəruriyyətləri mühümdür. Karta-balans metodu istehsal-
texniki təyinatlı məhsula tələbinin ilkin məlumatlarını, fondlar, qalıqlar və digəri əhatə edir. Bu 
metod təchizatın fasiləsizliyinin təminatında praktikalaşdırılan mütərrəqi planlaşdırma 
mexanizmləri sırasındadır. 
 
 
209
Neftqazçıxarmada istehsal və iqtisadi səmərəliliyin artırılması çoxspektrlidir. Burada 
texniki və iqtisadi kateqoriyalı çoxsaylı amillər fiqurantlıq edir. Müasir istehsalın səmərəli təşkili 
fərdi baxış, fərdi yanaşma, məsuliyyətli işləmə prinsiplərini önə çəkir. İndi reablitasiya prosesini 
gözləyən köhnə istismar sahələrində hər bir yaranışın qədir və qiymətini bilmək zərurətləri 
artmışdır. Məhz buna görə də, işləmədə hər quyuya fərdi yanaşma prinsipi tətbiq edilməli, enerji 
xərcləri, materal əmək və təmir xərcləri azaldılması yolları aranmalı, fəaliyyətsiz və qeyri-
rentabelli quyuların bərpasına başlanılmalıdır. İslahatların uğurlu nəticələri dövlətin «görünən 
əli», «iti gözü» ilə yanaşı, həm də iqtisadi, konyutur reallıqlar, bazarın «görünməz əli» amilini də 
nəzərə almaqla şərtləndirilməlidir. Son nəticə olmaq etibarı ilə diqqətə çəkilən praktiki və 
metodoloji gerçəkliklər səmərəli fəaliyyəti davamlı inkişaf zolağına qaldırır. 
İstehsalın təşkilinin səmərəliliyi digər amillərlə yanaşı, həm də müəyyən vaxt asılılığında 
bulunur. Bu baxımdan iqtisadi fəaliyyəti iki mühüm aspektdə qısamüddətli və uzunmüddətli 
dalğada təzahür edir. Qısamüddətli dalğa məşğulluq, qiymət, istehsalın həcmi kimi iqtisadi tsikli, 
uzunmüddətli tendensiya isə istehsalın həcmini, həyat səviyyəsini dəyişərək iqtisadi artımı 
reallaşdırır. Bu mərhələdə yalnız müəyyən resurslar–dəyişən xərclər çevrilişlərə məruz qalır. 
Uzunmüddətli dövrdə isə istehsalın daimi faktorları binalar, avadanlıqlar tam modifikasiyaya və 
dəyişikliyə uğramır. 
Keçid iqtisadiyyatı strateqlərdən proseslərə sistemli yanaşma, soyuqqanlılıq, 
uzaqgörənlilik, ciddi məsuliyyət tələb edir. Məsuliyyətlər isə daim diqqət mərkəzində olan vaxt 
problemində ehtiva olunur. Sərkərdə qoşunu aşırımdan keçirəndə mümkün qədər hamının eyni 
vaxt kəsiyində ötüşməsini, arxada qalanın olmamasına ciddi cəhdlə əməl edir. Əks təqdirdə 
döyüş meydanında mütəşəkkil səfərbərliyə gecikmə uğursuzluq gətirər. Hər bir hadisədə olduğu 
kimi, yaşadığımız keçid iqtisadiyyatında da vaxt problemi mühümdür. Odur ki, keçid sistemində 
çox qalmaq təhlükəlidir. İrəliləyiş isə bütün cəbhə boyu, eyni vaxtda olmalıdır. Əgər bir 
istiqamətdə bazar prinsipləri rəhbər tutulursa, digər sahədə başqa bir mütərəqqi bazar aləti yaxına 
buraxılmırsa və ya yenə də bir tərəfdən açıq iqtisadiyyata təşəbbüs edilir, digər tərəfdən isə bazar 
münasibətlərinin genişlənməsi qapanmaya məruz qalırsa, bu iki stereotip iqtisadi münasibətlərdə 
anormal izlər qoyur. Daxili qanunların qeyri-təkmilliyi şəraitində kapital qoyuluşlu müqavilələr 
«beynəlxalq standartlara uyğundur» prinsipi ilə bağlanır. Məhz bu prinsip özü ikili standartlı 
mövqeyin formalaşmasına xidmət edir. Əlbəttə, xarici yardımlar keçid prosesinin azarlarını 
mülayimləşdirə bilər. Lakin bunun da, normativ həddi və sərhədi ölçülüb biçilməlidir. 
Azərbaycanın potensial imkanları oxşar ölkələrlə müqayisədə üstün manevrli və enerjilidir. Bu 
cəhətə isə daha fundamental əsasda istinad edilməlidir. Bir qrup məmurunun zövqünə rəğmən 
aparılan nomenklatur özəlləşdirmə və yaxud BVF-nin tövsiyyəsinə əsasən gerçəkləndirilən sərt 
monetar siyasət daha ciddi fəsadları üzə çıxardır. Belə ki, gerçəkdə üzləşdiyimiz çoxsaylı naşı 
iqtisadi kəsim və seçim meyllərinin təzahürü çox sosial-iqtisadi rahatlıqların əldən verilməsinə 
gətirmişdir. Özəlləşdirmə sahəsində buraxılan səhvlər çox iqtisadi acılar yaratmışdır. Böyük 
müəssisələrin əksəriyyəti çox öncə, transformasiyaya taqəti olduğu vaxtlar özəlləşdirilə bilərdi 
və deqradasiya imkan yaranmazdı. Göründüyü kimi, iqtisadi dildə deyilən dövlətin görünən əli 
görünməz əllə müştərək iş qurmanı optimal təmin edə bilməmişdir. Bu da öz növbəsində çoxlu 
qeyri-səmərəliliklə müşayiət olunmuşdur. 
Ölkəmizin istənilən sosial-iqtisadi inkişaf ssenarisi yaxın 15-20 il üçün energetik sektora-
neft-qaz resurslarına bağlı olacağı şəksizdir. Səmərəli və rəqabətqabiliyyətli iqtisadiyyat 
quruculuğunda iqtisadi artımın təyinatında yanacaq-enerji resurları inkişafın əsas amili kimi çıxış 
edəcəkdir. Məhz buna görə də, YEK bir tərəfdən iqtisadi artımın təminatçısı amili, digər tərəfdən 
isə onun məhdudlaşdırıcısı kimi çıxış edir. Enerjidaşıyıcılarının yüksək qiymətliliyi isə 
beynəlxalq təcrübədən məlum olduğu kimi, ondan daha qənaətli və səmərəli istifadəni 
stimullaşdırır. Ucuz enerji israfçılığa, qeyri-rəqabətli mühitə gətirdiyi halda, bahalı enerji 
təminatı ilə işləyən iqtisadiyyatda isə yüksək rəqabətlilik, ixtiraçılıq və yenilikçilik özünü büruzə 
verir. Təbii enerjidaşıyıcılarının qəti potensial imkanları hələ tamlıqla aşkarlanmadığından onun 
maksimum səmərəli istifadəsi də təmin olunmamışdır. Alimlərin fikrincə təbii resursların 
 
 
210
məhsuldarlığının 4 qat yüksəldilməsi  imkanları mövcuddur. Bu isə qiymətlərin yeni artımının 
mülayimləşdirilməsində əhəmiyyətli olacaqdır. Diqqətə çəkilən elmi nəticənin neftqazçıxarma 
kimi, yüksək səmərələlik istəyində olan təşkilat üçün əhəmiyyəti nəhayətsizdir. Bu baxımdan 
QNQÇİB-də optimallığa nail olmada məhsuldarlığın yüksəldilməsi təmin edilməli səmərəlilik 
orta dayanaqlı vəziyyətə gətrilməlidir. 
Səmərəliliyin artırlması sadə taktiki gedişlərlə həllini tapmır. Məsələnin uğurlu həlli strateji 
və prinsipial yönümlüdür. Bu istiqamətdə QNQÇİB-də iki mühüm məsələ-onun şəffaflığının 
artırılması və rasional, mümkün qənaətli işləməsi təmin olunmalıdır. İstehsal az istehsal məsrəfli, 
effektli dalğaya köklənməlidir. Səmərəliliyi ləngidən və təmin edən şərtlər hər bir obyekt üzrə 
müəyyən olunmalı, artım determinantları həll müstəvisinə çıxardılmalıdır. 
Apardığımız təhlil neftqazçıxarma kompleksində iqtisadi səmərəliliyə təsir edən amilləri 
araşdırmaqla yanaşı, həm də səmərəliliyin təyinatında mövcud metodlardan istifadənin 
zəruriliyinin və onların iqtisadi işin təşkilində geniş təmsil olunmaqla istifadəsini zəruri edir. 
Müvafiq təhlilin nəticələrinə əsasən quruda neftqazçıxarma kompleksində iqtisadi 
səmərəliliyə aşağıdakı amillər təsir göstərir: 
Respublika konteksində: 
 instutisional zəiflik; 
 ətalətlilik; 
 ödəmələr problemi; 
 fiskal pressinq; 
 qeyri-təkmil bank sistemi. 
Sahəvi konteksdə: 
 istehsal xərclərinin riqidliyi; 
 struktur böhranı; 
 mülkiyyət münasibətləri və təşkilatı hüquqi forma; 
 məhdud yeniləşmə diapozonu, təbəllüdatlara konservativ yanaşma və təcrübə 
kasadlığı; 
 inzibati komanda sisteminə xas olan idarəetmə metodlarının davam etməsi. 
Kompleksdə səmərəliliyin yüksəldilməsi, sanasiya təyinatlı proseslərin aparılması da 
zəruridir. Müvafiq tendensiyanın gerçəkləşməsi yeni islahat proqramlarının işlənməsi ilə 
harmonik tərzdə təşkil edilməlidir. Bu qənaətdən irəli gələrək yeni strateji xəttin məzmununu 
fikrimizcə aşağıdakı konturlarda ifadə etmək olar: 
 mülkiyyət formasının dəyişdirilməsi-aha optimal olaraq səhmdar formalı struktur; 
 davamlı maliyyə təminatı; 
 istehsalın restruktizasiyası; 
 bazar standartlarına müvafiq iqtisadi işin və idarəetmənin təşkili; 
 innavasiyon-texnoloji yeniləşmə. 
İslahatların təklif edilən məjrada inkişaf perspektivinin müəyyən mənfi təzadlara tuş 
gəlməsi ehtimalı da vardır. Bu ilk əvvəl izafi məşğulluqla əhatə olunmuş kompleksdə neftçi 
kollektivlərində ixtisar ilə müşayiət oluna bilər. Məhz bu və ya digər amilləri nəzərə alaraq işə 
qəbula maratorium qoyulmaqla, səmərəsiz iş yerlərinin öncədən bağlanması praktikası tətbiq 
edilməlidir. İslahat prosesləri servis xidmətinin özəlləşdirilməsi və digər diversifikasiya 
tədbirləri ilə paralel olaraq reallaşdırmada səmərəlidir. Belə oriyentasiya həm də sərbəstləşən 
işçilərin yeni iş yerləri ilə təminatını gücləndirər. 
 
 
13.2. Əmək potensialından səmərəli istifadənin təhlili 
 
Azərbaycanın Xəzər akvatoriyasında aşkarlanan nəhəng karbohidrogen ehtiyatlarının 
beynəlxalq konsorsium çərçivəsində müştərək işlənməsi, dünya neft industriyasının mütərəqqi 
texnologiyalarının milli neftqazçıxarma sənayesində tətbiqi ilə yanaşı, həm də əməyin təşkili, 
 
 
211
mühafizəsi sahəsində universal standartlı məhsuldar iş şəraitinin də, təmin etmə məkanına 
çevrilmişdir. Əmək ödənişinin tarifikasiyasında Qərb meyarılarından müəyyən geriliyi sezilsə 
də, ümumilikdə burada təşkil edilən əmək prosesini nümunəvi qiymətləndirmək olar. Lakin 
Xəzərdəki offoşor zonadan fərqli olaraq sənayeləşmə yaşı 130-u haqlamış köhnə istismar 
sahələrində əməklə bağlı ənənəvi stasionarlığın köklü transformasiyası bir qədər ləngimiş, ayrı-
ayrı subsektorial bölmələrdə isə qismən deformasiya təzahürləri də nəzərə çarpmışdır. 
Uzun illər quruda fəaliyyət göstərən neftqazçıxarma kompleksində əmək prosesi ekstensiv 
və intensiv hasilat metodikasını əks etdirərək möhtəşəm dövlətin iqtisadi maraqlarına, nisbətən 
də recimin sosial tələblərinə uyğun qaydalar və şərtlər zəminində təşkil edilmişdir. Ötən əsrin 
ikinci yarısından azalan hasilat templəri mərkəzi hökumətin diqqətini daha məhsuldar neftli-qazlı 
rayonlara yönəltdiyindən illərcə sahəvi flaqman olmuş Azərbaycanın quruda yerləşən 
neftqazçıxarma kompleksi iqtisadi fəallığın səngidiyi obyektə çevrilmişdir. Burada məhsuldarlıq 
aşağı enmiş, iş yerlərinin erqonomikası pisləşmiş, əməyin normallaşdırılması, onun 
dəyərləndirilməsi ənənəvi proporsiyasını itirmiş, tariflərin indeksasiyası məhdudlaşaraq neftçi 
peşəsinin motivasiyasına ciddi təsir etmişdir. Dövlət müstəqilliyi bərpa olunduğdan sonra 
kompleksdə islahatlar prosesinə başlanılmış, iş yerlərindəki cari kosmetik düzəlişləri əsaslı 
təmirlər əvəz etmiş, avadanlıq və cihazlar mümkün qədər təzələnmiş, kompüterləşmə geniş vüsət 
almışdır. Görülən faydalı işləri dəyərləndirərək qeyd olunmalıdır ki, 20 mindən çox işçini əhatə 
edən kompleksdə məşğulluq, əməyin səmərəli bazar tələbli prinsipdə təşkili, qiymətləndirilməsi, 
iş yerlərinin innavasiyon aksesuarlarla təminatı məntiqi məzmun və formasını hələ ki, tam 
tapmamışdır. 
Quruda yerləşən köhnə istismar sahələrində qalıq ehtiyatlarının çıxarılması və yeni 
yataqların aşkarlanmasının geoloji perspektivliliyi burada bir neçə onilliyi əhatə edən hasilatın 
davamlılığına görüntü verir. Bu baxımdan, İttifaq dövləti zamanında formalaşmış qurudakı 
yataqlara göstərilən biganəlik anoxronizmindən qurtularaq fəaliyyət zonasında əmək prosesini 
əhatə edən yenidənqurma işlərinin aparılması daha aktual xarakter alır. Köhnə istismar 
sahələrində əməklə bağlı böyük həlqədə yeni arxitektur quruculuq həm də, müvafiq elmi-nəzəri 
tədqiqatları əsaslandırır. Mövcud gerçəklikləri ifadə edərək təhlilinə təşəbbüs olunan tədqiqat 
işində də quruda yerləşən neftqazçıxarma kompleksində bazar prinsiplərini şərtləndirən əməyin 
prosesinin fraqmental modernizasiyası problemləri təhlil edilmişdir. 
Əxlaqı bəraətli müvəffəqiyyət əməyin nailiyyəti hesab olunur. Sosial-fəlsəfi 
interpretasiyada əmək tərkib hissəsində yaradıcılıq, ictimaiyyətin, insanın tarixən yaranmış və 
qurulmuş tələblərinin təmin olunması, təbii və sosial güclərin mənimsənilməsində məqsədyönlü 
fəaliyyətdir. Bütün sivilizasiya tarixi bu baxımdan maddi və mənəvi nailolmaya köklənmiş daimi 
insan fəaliyyətindən ibarətdir. Əməyin mahiyyətinin təhlili bir çox cəhətləri, o cümlədən, ustalıq 
məsuliyyətdə ifadə olunan nəticələrin keyfiyyəti, fəaliyyət şəraiti, ümumiyyətlə, istehsalı təmin 
edən bütün vasitələrin əhatəsində daha mühüm əhəmiyyət kəsb edir. Əmək fəaliyyəti əksərən 
kollektivdə bərqərar olunduğundan onun məhsuldarlığının əsas şərti də məhz buradakı mühitdən, 
üzvlərin psixoloji uyğunluğundan asılıdır. 
Müasir əmək təlimi sənayeləşmə epoxasında F.U.Teylor, X.L.Qand, H.Ford, A.Fayol, 
Q.Emerson, F.B.Qilbret kimi praktik və nəzəriyyəçilərin tədqiqatlarında daha dolğun əksini 
tapmışdır. Çağdaş postindustrial mərhələdə də əmək prosesi inkişaf tendensiyasına uyğun estetik 
təzahürlü və rahatlığı ehtiva edən məzmun alaraq mütammadi təkmilləşməyə məruz qalır. Daim 
tərrəqqi edən yeniləşən dünyamızda insanın artan tələbləri əmək münasibətlərinin yeni 
paradiqmasını formalaşdırır. Əmək münasibətlərinin geniş tənzimlənmə tələb edən sahələrindən 
olan sənaye istehsalı fərqli olaraq daha təhlükəsiz və diqqətli əmək şəraiti təşkilini şərtləndirir. 
Bu baxımdan klassik ənənənələri olan hasiledici sənaye sahələri, o cümlədən neftqazçıxarma 
kompleksləri də istisna deyildir. Dünya energetik balansında neft-qaz resurslarının artan 
dominantlığı burada qərarlaşan ümümi keyfiyyət dəyişiklikləri ilə yanaşı, əmək prosesinin də 
yüksəlişini təmin edir. 
İstehsalatda əməyin elmi təşkili, onun səmərəliliyinin artırılması, ödənişlərin sosial 
 
 
212
tələblərə uyğun ədalətli bölgüsü tarixən geniş tədqiq edilən aktual təhlil obyekti olmuşdur. Bu 
baxımdan əməyin elmi təşkilində motivasiya faktoru mühüm təşkilati komponent kimi önə çıxır. 
Menecmentin əsas funksiyası kimi motivasiya əmək fəaliyyətinin səmərəliliyini təyin edən əsas 
faktorlardandır. O, liderin təşkilatın və ya şəxsi məqsədlərinə nail olmada özünün və başqalarının 
bu fəaliyyətə səfərbər və vadar etməsi ilə ifadə olunur. 
 
Psixoloqlar motivasiyanı daxili və xarici olmaqla, iki hissəyə ayırırlar. Daxili 
motivasiya özünün imkanlarını reallaşdırmaq, bilik və bacarığını inkişaf etdirməklə 
əlaqəlidir. Xarici motivasiya isə kənar faktorların, əsasən əmək şəraiti, sosial 
təminatlar, karyera, mükafatlandırma ilə bağlıdır. Motivasiyanı stimul və motivlər 
əhatə edir. Stimul adətən, maddi təminatla əmək haqqında ifadə olunur. Motivə isə 
daxili təhriketmə gücü, istək, oriyentasiya və sair aiddir. Təcrübə göstərir ki, 
səmərəlilik burada hər iki faktorların müvafiq toplumunda daha yüksəkdir. 
 
İmicli təşkilatda rəhbər əməkdaşların motivasiya sistemini işləyib hazırlamağa 
məhkumdur. Belə sistemlərdən biri məşhur Makkinsinin «motivasiya nərdivanı»dır. Dörd pilləni 
nəzərdə tutan bu sistem əmək motivasiyasının optimal örnək variantlarından hesab edilir. Burada 
işçinin xidmətləri, maddi stimullaşdırma, vəzifə artımı və digər mühüm komponentlər nəzərə 
alınır. Əməyin motivasiyası həm də, material və təşkilati formalarda təsnifləşdirilir. Bununla 
belə, pozitiv əlamət kimi motivasiyaya stimullaşdırma ilə yanaşı, neqativ cəhət sanksiyalaşdırma 
da daxil edilir. 
Əməyin motivasiyası prosesində beynəlxalq təcrübədə araşdırma predmeti kimi «prinsipial 
agent» adlanan problem də tədqiq edilir. Nəzəri-praktiki konteksdə bütün şirkətlər prinsipial, 
işçilər isə agent qismində çıxış edirlər. Reallıq belədir ki, prinsipialların məqsədləri mənfəət əldə 
etmək, agentlərin isə aldıqları əmək haqqı müqabilində bu mənfəətin yaranmasına yardımçı 
olmaqdan ibarətdir. Lakin bəzən bu maraqlar üst-üstə  düşmür. Bu zaman «prinsipial agent» 
problemi yaranır. Agent az enerji sərf edir, işdən yayınır, məhsuldarlıq, səmərəlilik aşağı düşür. 
Respublikamızda məşğulluq problemi nə qədər kəskinliyi ilə dayansa da, belə hallar izafi işçi 
artıqlığı ilə seçilən milli neft-qaz sənayesində təsadüf olunan gerçəkliklər sırasındadır. Bir işçiyə 
düşən məhsuldar əməyin bir neçəsinə həvalə edilməsi təbii olaraq belə yaranışa, səmərəsiz 
fəaliyyətə səbəb olur. Digər tərəfdən isə işçilər arasında vəzifə və tapşırıqların rotasiyasının 
qeyri-səmərəli tətbiqi personalın mümkün məhsulverimi də aşağı salır. Məntiqi kerçəklik belədir 
ki, müxtəlif əmək funksiyalarını reallaşdıran işçilər bir-birlərinin tapşırıqlarını yerinə yetirməklə, 
rotasiya olunan sistemə qovuşaraq peşəkar fəaliyyətlərini genişləndirəcəklər. Belə strateji xətt 
yaranacaq müvafiq sindromları müəyyən qədər təcrid edəcəkdir. Problemin həllinin inzibati 
diapazonda digər çoxşaxəli yolları da vardır. Asanı isə yaranmış problemdən qurtulma agentin 
işdən azad edilməsi ilə həllini tapır. Ekonomiks müəlliflərinin fikrincə, mövcud problem ilə 
mübarizədə şirkətlər işçiləri izləmək və ya səylərin həcmi müqabilində mükafatlandırılması ilə 
bağlı olan motivləşmiş sxemini yarada bilərlər. Şübhəsiz ki, bu prinsipə əsasən sosial maraqlar 
gətirən işin təqdimatı ilə müşayiət olunan ödənişin motivləşmiş sxemi məhsuldar əməyə nail 
olmağa imkan verər. Bu əlavələr işəmuzd, komission və mükafatlandırma sistemlərinin 
tətbiqində əlahiddə olaraq işçilərin mənfəətdə iştirakı, iş stacına görə ödənişdə daha çox 
səmərəliliklə müşayiət olunur. 
Diqqətə çəkilən nəzəri və empirik gerçəkliklər quruda neftqazçıxarma kompleksində 
aparılan islahatların dərinləşməsi və təkliləşməsi prosesində heç şübhəsiz ki, əksini tapacaqdır. 
Əmək prosesi ilə bağlı mütərəqqi sosial tələbli cəhətlər ölkənin Əmək Məcəlləsində, ierarxiya 
pilləsində bacarıq və səriştə nümayiş etdirməklə profesionallıq zəminində, rotasiya qaydasında 
irəliləmək, xüsusən də, dəyərli sosial təminatla təjhiz olunmaq 2001-ci ildə qəbul edilmiş 
«Dövlət qulluğu haqqında» Azərbaycan Respublikası Qanununda əksini tapmışdır. Bəşəri 
sosiumun tərəqqisi, bazar iqtisadiyatının dolğun sosiallaşma fazasına keçidi artan tələblər 
fonunda əməyin elmi təşkilinin hüquqi və sosial bazasını təkmilləşdirəcək, daha sosial-humanitar 
yönümlü əmək prosesini formalaşdıracaqdır. 
 
 
213
Bəşər biliyin arsenalında bir neçə min elmi təlim sahəsi mövcuddur ki, bunun da, yarıdan 
çoxu insanın sosial bioloji təbiəti, onun istehsal funksiyaları, ekoloji və mədəni aspektləri ilə 
bağlıdır. İstehsalın təşkilində belə populyar elmi sahələrdən biri də, erqonomikadır. Məlumdur 
ki, əmək prosesində insanların funksional imkanları əmək məhsuldarlığının yüksəldilməsi üçün 
optimal şəraitin yaradılması erqonomik nailiyyətlərindən istifadə yüksək səmərəyə çatır. Mühüm 
elmi təlim kimi, əmək şəraitinin yaxşılaşdarılmasının narahatçılığını çəkən erqonomika 
komfortlu əmək şəraiti, yaxşı əhvallı, güclü işlək qabiliyyəti gətirən cəhətlərin aşkarlanması və 
tətbiq edilməsində olduqca səmərəlidir. İnsan əməyinin neft-qaz sənayesində şəraitini köklü 
dəyişkənliyi digər sahələrə baxdıqda daha çevik cərəyan edir. Bu sahənin mürəkkəb mühəndislik 
quruluşu ilə əlaqədardır. İnsan fəaliyyətinin daha ümidli və səmərəli təşkili əmək 
məhsuldarlığının artmasını təmin edir. Elmi-texniki tərəqqi nəticəsində insanın sadə fiziki əməyi 
daha mürəkkəb psixofizioloji fəaliyyət bazasına keçmişdir. İnnovasiyon nailiyyətlər indi insanın 
fiziki əməyinin çəkisini xeyli azaltmışdır. Bununla belə, yeni istehsal funksiyaları daha peşəkar 
hazırlıqlı, mürəkkəb fənli, səriştəli, manevrli və təhlil aparmaq imkanlı tələblər də əks olunur. 
İdarəetmədə kompüterlərin, mikroprosessorların tətbiqinin genişləndirilməsi yeni erqonomik 
mühitin formalaşması və təkmilləşməsini diktə edir. Erqonomik mühitin təkmilləşməsi neft-qaz 
sektorunda da mühüm təşkilati məsələ olaraq qalır. Problemin uzaq hədəfliliyini nəzər alaraq 
empirik nailiyyətlərlə yanaşı, onun nəzəri aspektləri də geniş tədqiq və təhlil olunur. Qeyd 
olunmalıdır ki, erqonomika bir elm kimi neft-qaz sənayesində də geniş tətbiqini tapmışdır. Bu 
sıradan neft-qaz sənayesində erqonomikanın tətbiqində rusiyalı alim Q.E.Papov özünün çoxsaylı 
tədqiqatları ilə fərqlənir. Keçmiş İttifaq məkanında o cümləndən, milli neftqazçıxarma 
sənayesində erqonomikanın, əməyin mühafizəsinin tədqiqi geniş məzmunlu ampulada akademik 
A.X.Mirzəcanzadənin əsərlərində geniş şərh edilmişdir. 
İnsan fəaliyyətinin biomexaniki və psixoloji aspektləri bu gün daha çox aktuallaşan sosial 
bazar iqtisadiyyatına keçid zərurətlərini artırır. İndi onun əmək funksionallığı daha geniş 
spektrdə təhlilə məruz qalır. İnsanın vəziyyətinə və fəaliyyətinə özünün davranışı, əmək 
qabiliyyəti ilə yanaşı, qravitasiya, yerin maqnit, elektrik gücləri, günəş və ay çəkişmələri, 
radiasiya və digər heliofiziki hadisələr də təsir edir. Bütün bu təsir obyektləri son nəticədə işin 
ümumi gedişində, onun keyfiyyət və məhsuldarlığında əks olunur. Əsas fəaliyyət zonası açıq 
səma altında cərəyan edən neftqazçıxarma sənayesində də, əməyin təşkilində diqqətə çəkilən 
mövcud reallıqlar nəzərədən yayınmamalıdır. 
Əməyin rasional məhsuldar təşkili, mühafizəsi yeni nəzarət mexanizmlərinin, monitoriji 
texnologiyaların, xüsüsən proseslərə çəkiliş kameralı müşahidə sistemlərinin tətbiqi ilə müşayiət 
olunur. Yaşadığımız zəmanənin qlobal axın, informasiya və internet texnologiyaların hakim 
olduğu zərurətlərə bağlılığından neft sənayesində, onun ayrı-ayrı bölmələrində də əmək, 
idarəetmə, nəzarət prosesində müasir analoji texniki mexanizmlərin tətbiqi mühümdür. Belə 
istiqamət mədən sahələrində əmək prosesinin, istehsal tsiklinin daha ciddi nəzarətə 
götürülməsinə zəmin olar. İstehsala çəkiliş kamerası ilə nəzarət Xəzər dənizinin yeni neft 
yataqlarının mənimsənilməsində stasionar və üzən qurğularda artıq tətbiqini tapmışdır. Köhnə 
istismar sahələrində də texnoloji inteqrasiyanın dərinləşməsi heç şübhəsiz ki, müvafiq 
innovasiyaların intişarına meydan açacaqdır. 
Əməyin mühafizəsi problemi neft sənayesinin təşəkkül tapdığı dövrlərdə aşağı səviyyədə 
olsa da, indi bu sahədə yetərli təcrübə toplanmışdır. Ənənəvi olaraq əməyin mühafizəsi problemi 
quruda neftqazçıxarma kompleksində həmişə diqqət mərkəzində olmuş və digər sahələrə 
nisbətdə o, öz əvvəlki qamətini xeyli dərəcədə qoruyub saxlamışdır. Lakin sürətlənən texnoloji 
yeniləşmə prosesi bu sahədə də, mövcud işlərin korrektə edilməsini şərtləndirmişdir. Prosesin 
təkmilləşdirilməsində təkcə texnoloji nailiyyətlər deyil, sosial-humanitar aspektlər də nəzərə 
alınmalıdır. Burada isə son dərəcə mühüm cəhət sığortalanma ilə bağlıdır. Əməyin mühafizəsi 
sahəsində tibbi xidmətin yüksəldilməsi, işçilərin həyatının sığortlanması və bu işlərin Qərb 
standartlarına uyğunlaşdırılması neft kompleksinin sənaye kapitanları qarşısında duran ümdə 
vəzifələrdəndir. Bu sahədə müvafiq fondların yaradılması onların sosial meyarlarla 
 
 
214
zənginləşdirilməsi də olduqca vacibdir. 
Keçmiş İttifaq dövləti zamanı əhatəli normativ-hüquqi aktlarda əksini tapan yüksək 
intizamlı formalaşmış əmək sistemi, güclü əmək etikası mövcud idi. Qeyd olunmaldır ki, böyük 
strateji mahiyyət kəsb edən neftqazçıxarma sənayesi müəssisələri də əmək və icra intizamının 
yüksək recimli təşkilatları sırasında dayanmışlar. Uzun müddət birbaşa mərkəzi hökumətin 
strukturu daxilində fəaliyyət, quruda neftqazçıxarma kompleksində idarəetmə aparatının kadr 
potensialının formalaşmasında yüksək peşəkarlığa, təşkilatçılığa, elmi düşüncəyə, təcürbi 
səriştəyə malik mütəxəssis komandasının və işlək əmək kollektivlərinin yaranmasının əsas 
şərtlərindən biri olmuşdur. Gözlənilməz obyektiv dəyişiklər və bu müstəvidə yaranmış boşluqlar 
subyektiv amillərin təsiri nəticəsində müəyyən deqradasiyaya uğramışdır. Nəticədə yüksək 
intizamlı əmək sistemini xaoslu xaotik təzahürlər əvəz etmişdir. Lakin aparılan inzibati tədbirlər 
nəticəsində neqativ meyllərin qarşısı alınmış, əmək və icra intizamı möhkəmləndirilmişdir. 
Fikrimizcə mövcud ənənəvi, psixoloji mühiti yeni sosial dəyərlərlə zənginləşdirərək, bazar 
prinsipləri fonunda inkişaf etdirilməsi böyük faydalıqla nəticələnə bilərdi. Belə ki, yalnız inzibati 
təzyiqlər altında bərqərar olmuş əmək və icra intizamı bazar prinsiplərinin, yeni yaranışların, 
mütərəqqi idarəetmə formalarının, menecmentin güclü inkişaf etdiyi yeni tarixi mərhələdə 
uzunmüddətli və etibarlı qalmayacaqdır. 
Əmək prosesi təkcə təşkilati funksiyalarla fərqlənmir. Əməklə bağlı ən mühüm iqtisadi 
aspekt onun məhsuldarlığı ilə səciyyəvidir. Bu isə öz növbəsində əmək məhsuldarlığı-
adambaşına düşən istehsalın həcmi, kapital məhsuldarlığı-kapital vahidinə düşən istehsal həcmi 
və ümumi məhsuldarlıq-əmək və kapitalın ümumi vahidinin istehsal həcminə bölgüsündə təyinat 
alır. 
İngilis-amerikan iqtisadi məktəbinin qəbul edilmiş banisi, «Əlavə məhsuldarlığın azalması 
qanunu» ilə iqtisad elmində tanınmış ABŞ-ın Kolumbiya Universitetinin professoru Jon Beyts 
Klark (1847-1938) özünün məşhur «Sərvətlərin bölgüsü» (1899) əsərində əmək haqqını təhlil 
edərkən onu konkret işçinin son məhsuldar əməyinin nəticəsi kimi şərh etmişdir. Bununla belə, 
kapital miqdarının dəyişməzliyi şəraitində müəyyən əlavə həddə də nail olunur ki, bu zaman 
hətta işçi sayının artırılmasına rəğmən belə məhsuldarlıq aşağı düşür. Bunu da «biganəlik 
zonası» adlandırırlar. Bu baxımdan alimin fikrincə, əmək haqqının ölçüləri əks istiqamətdə əmək 
məhsuldarlığı və işçi sayı səviyyəsinə mütənasibdir. Öz növbəsində bu o deməkdir ki, 
məşğulluğun artımı əmək haqqına və əmək məhsuldarlığına təsir edir. Bu gerçəklik məlum 
görünən və nəzərə alınandır. Neft-qaz sənayesində də, onu sezməmək mümkün deyildir. Alimin 
fikrincə «İşçilərə ödənişlərin ölçülərinin təyinatının həqiqi gücü yerin cazibəsi qədər realdır. Bu 
qanun universal və permanentdir: o hərəkətlərini modifikasiya edən bütün yerli və dəyişkən 
təsirlərə davam gətirəcəkdir. Biz istehsal etdiklərimizi əldə etməliyik-həyatın hakim qanunu 
belədir». 
Tarixən hasiledici sənaye sahələrində texniki hazırlılıq, təjrübü fəaliyyət, ağır fiziki qüvvə 
sərfi müqabilində neftçi əməyinin ödənişi, daha çox sosialist təsərrüfat sistemi sferasında digər 
mineral xammal mədənçilərinin işinin qiymət tariflərindən nisbi aşağı səviyyəliliyi ilə 
fərqlənmişdir. Bu fərqlilik tarixən formalaşmış iqtisadi amillərlə bağlı eynən qalmışdır. Şübhəsiz 
ki, burada çoxelementli-apital, torpaq, fond və əməktutumu ilə bağlı olan əlahiddə sahəvi 
spesifik cəhətlər də müqayisə müstəvisində nəzərə alınmalıdır. Lakin bizim təhlil obyekti olan 
quruda neft qazçıxarma kompleksində son 10 ildə işçi sayının azalmasına baxmayaraq, əmək 
haqqının istehsal xərclərində xüsusi çəkisi bir neçə dəfə aşağı düşmüşdür. Qeyd etmək istərdik 
ki, son illər ərzində əmək haqqının özünün strukturunda baş vermiş dəyişikliklər onun artımını 
deyil, əksinə azalmasını nümayiş etdirir. 
Yüksək məvaciblər daha ixtisaslı, etik dünyagörüşlü peşəkar kadrların cəlbinə zəmin olur. 
Belə tendensiya kadr axıcılığını minimuma endirir, nəzarəti xeyli mülayimləşdirir. İndi burada 
əməktutumu əmsalı-yəni əmək xərclərin məhsul vahidinə nisbəti xeyli kiçilmiş və tərəqqi 
templəri normal həddə yüksəlməmişdir. İstehsal kompleksində fəaliyyət göstərən xarici kapitallı 
müştərək müəssisələrə isə beynəlxalq standartları əks etdirən nisbi əlverişli əmək şəraiti 
 
 
215
xarakterikdir. Belə reallığı milli kapitallı müəssisələrdə sezmək çətindir. Neft sənayesindəki 
aşağı əməyin səmərəli təşkili, buradakı əmək haqqınının digər hasiledici sahələrlə müqayisəli və 
faktorial təhlili müxtəlif tədqiqatlarda yerinə yetirilmişdir. 
Quruda neftqazçıxarma kompleksində islahatların dərinləşməsi və təkmilləşməsinə kömək 
məqsədini daşıyan əmək prosesi ilə bağlı fraqmental aparılan tədqiqat işinin nəticələri konkret 
olaraq aşağıdakı tədbirlərin gerçəkləşməsində ifadəsini tapır: 
 əməyin səmərəli təşkili, normallaşdırması və məhsuldarlığın artırılmasında universal 
empirik və nəzəri aspektlərin nəzərə alınması; 
 istehsal xərclərində əmək məsrəflərinin optimal kvotasının müəyyənləşdirilməsi, 
əmək tariflərinin beynəlxalq praktiki sahəvi meyarları əks etdirən istehsal artımına, 
fiziki əmək sərfinə və sosial tələblərə uyğun reqresiv yüksəlişinin təminatı; 
 məşğulluğun istehsal normasına müvafiqləşdirilməsi, səmərəsiz iş yerlərinin 
attestasiyası əsasında təkamüllü ixtisarının aparılması; 
 əmək motivasiyasını stimullaşdıran, erqonomik şəraitin yaxşılaşdırılmasını nəzərdə 
tutan liberal iqtisadi texnologiyaların tətbiqi;  
 əməyin mühafizəsinin texniki bazasının möhkələndirilməsində yüksək qarantlı 
sığorta mexanizmlərindən istifadənin genişləndirilməsi. 
 
 
13.3. Məşğulluq problemi və sosial təminatın yaxşılaşdırılması yolları 
 
C.M.Keyns zəmanəsinə qədərki təcrübəyə xitabən qeyd edirdi ki, «Yaşadığımız iqtisadi 
cəmiyyətin daha qabarıq qüsuru tam məşğulluğun təmin edilməməsi, həmçinin sərvətlərin və 
gəlirlərin kortəbii, əsassız və ədalətsiz bölgüsü ilə xarakterik olan bacarıqsızlığındadır»44. Çox 
onilliklər keçməsinə baxmayaraq, bu reallıq müəyyən mülayimləşməyə məruz qalsa da, indi də 
tam həllini aramaqdadır. Digər tərəfdən isə mövcud gerçəklik iqtisad elminin əsas predmet 
komponetlərindəndir. Məşğullüq problemi makroiqtisadi sferadakı tədqiqat mövqeyi ilə yanaşı, 
həm də mikroekonomik təsisatlarda geniş təhlil edilən iqtisadi reallıqlar sırasındadır. Bu 
baxımdan neft sənayesində əməyin təşkili prosesində məşğulluğun və onunla müştərək dəyərə 
malik sosial təminatın da təhlili mühüm əhəmiyyətlidir. 
Neftqazçıxarma sənayesi Sovetlər İttifaqı konteksində həmişə yüksək işçi tələbli 
sahələrdən olmuşdur. Neft amilindən doğan urbanizasiya prosesləri digər təsərrüfatların sənaye 
və sosial strukturların yaranması və inkişafına zəmin yaratmışdır. Fəhlə libasının tez çirklənməsi 
ilə müşayiət olunaraq, əsas iş prosesi açıq səma altında keçən neft sahəsində əmək 
motivasiyasının ressesiyası, tarif ödənişləri eyni və bəzən də çox yüksək olan, yeni təşəkkül 
tapan, daha erqonomik təyinatlı istehsal, xidmət obyektlərə, kadr axıcılığına rəvac vermişdir. 
Sovet sisteminə xas kadr axıcılığı göstəricisinə görə, neft-qaz industriyası bu spektrdə daha fərqli 
üstünlükdə seçilmişdir. Məşğulluğu stabilləşdirmək üçün gerçəkləşdirilən sosial-iqtisadi tədbirlər 
mütərrəqi əmək şəraiti ilə seçilən yeni sənaye strukturlarına rəqabətdə önə çıxmada az təsirli 
olmuşdur. Əmək ödənişlərində müxtəlif mükafatlandırma sistemlərini tətbiq edilməsi, müəyyən 
sosial güzəştlər və digər bu kimi, sosial qüvvəli addımlar sahədə məşğulluğun 
möhkəmləndirilməsində əhəmiyyətli nəticələrə gətirməmişdir. Bu rəqabətdə geriliyi şərtləndirən 
faktorları məhz iş yerlərini yeni inkişaf tendensiyasına uyğun olaraq modifikasiyasına əhəmiyyət 
verməmədə, əmək bölgüsünün yeni mütərəqqi mexanizmlərdə tərəqqi etdirilməməsində, 
qabaqcıl əmək texnologiyalarından istifadə olunmaması və eyni zamanda əmək haqlarının o 
qədər də, çətin və mürəkkəb olan «qara» işlə uzlaşmamasında axtarmaq lazımdır. 
Yeni iqtisadi sistemə keçid, açıq qapı siyasəti, ölkənin neft sektoruna axan investisiyalar 
ümümi fonda Xəzərin köksündən formalaşan Qərb standartlı iş şəraitində neftçi əməyinin daha 
da qiymətli olduğuna aydınlıq gətirərək, bu sənət növünə yeni tərzdə yanaşmanı labüd etdi. 
                                                 
44 Д.М.Кейнс. «Общая теория занятости проценты и денег». М: ГЕЛИОС АРВ-1999. səh.341. 
 
 
216
Lakin bununla belə, köhnə istismar sahələrində iş yerlərinin modifikasiyası prosesi 
stimullaşmadan qaldı. 
QNQÇİB-də hazırkı məşğulluq situasiyası bənzəri olmayan bir mənzərədədir. Qeyd 
olunduğu kimi, burada işçi sayı  bütün digər resurlarla müqayisədə istehsal potensialına 
müvafiqlikdə daha çox deformasiyaya uğramışdır. Biçimli strateji planlar sisteminin olmaması, 
sahədə məşğulluğun da optimal vəziyyətə gətirilməsinə manə olmuşdur. Ölkədəki sosial durum, 
artan işsizlik meyli burada müqabil ixtisarların aparılmasını təxirə salmışdır. 
Kompleksdə məşğulluq və sosial təminatın yaxşılaşdırılması probleminin təhlili bir sıra 
empirik və nəzəri gerçəkliklərə nəzər salmada daha əhəmiyyətlidir. Belə ki, əmək münasibətləri 
böyük dairəvi problemləri əhatə edir. Buraya kadr seçimi və hazırlığı, optimal əmək haqqı 
sistemi, sosial partnyorluq münasibətlərinin yaradılması daxildir. Bütün bunların isə tədqiqatın 
səmərəliliyinin artırılması baxımından, bir daha nəzəri və praktiki rakusda araşdırılması luzumu 
vardır. 
Müəssisələrdə məşğulluq kateqoriyası siyahı heyətində ehtiva olunaraq bütün işçiləri təmsil 
edir. Siyahı heyəti ilə yanaşı, müəssisələrdə işçi kateqoriyasının məxsusi təsnifatları da 
mövcuddur. 
Müəssisənin əmək resursları onun potensial fəhlə qüvvəsini, personal muzdla işləyən 
daimi, qeyri-daimi, ixtisaslı və qeyri-ixtisaslı tam, kadrlar isə əsas ixtisaslı ştat və daimi işçi 
heyətini əhatə edir. Əmək resursları təşkilatın başlıca hərəkətverici qüvvəsi kimi, hər bir 
müəssisənin fəaliyyət nəticəliyinə və onun rəqabət qabiliyyətliliyinə zəmin yaradan faktordur. 
Onlar istehsal, material-əşya elementlərini hərəkətə gətirərək məhsul, dəyər və əlavə məhsul 
formasında mənfəətin əldə olunmasını təmin edir. Əmək resurslarını digər resurslardan 
fərqləndirən əsas cəhət bu qurupun ona təklif edilmiş əmək şəraitindən imtina etməsi və ya öz 
nöqteyinəzərindən onun dəyişdirilməsi, modifikasiyası tələbini irəli sürməsi, yeni ixtisasa və 
peşəyə yiyələnməyə məruz qalması və nəhayət öz arzusu ilə işdən azad olunması ilə bağlıdır. 
Müəssisənin əmək resurları həmkarlar ittifaqlarının simasında əsas subyekt kimi, müdriyyətlə 
kollektiv sazişlərə girərək əmək şəraiti və onun şərtlərini dəyişməsi danışıqları aparır. 
Müəssisənin kadr heyəti və ya personalının dəyişməsi təyin olunmuş kəmiyyət, keyfiyyət 
və struktur xarakterinə malikdir. Bu xarakterin mütləq və nisbi göstəriciləri aşağıdakılardan 
ibarətdir. 
 təyin olunmuş müddətə siyahı və işə gəlmiş bəlli işçi heyəti; 
 təyin olunmuş dövr ərzində işçilərin orta siyahı sayı; 
 işçilərin ümumi sayında ayrı-ayrı bölmələrin işçilərinin nisbət miqdarı; 
 müəssisə fəhlələrinin orta ixtisas dərəcəsi; 
 ali və orta ixtisas təhsilli qulluqçuların ümumi işçi və quluqçu həyətdə nisbət 
miqdarı; 
 müəssisənin rəhbər və mütəxəssislərinin orta stacı; 
 kadr axıcılığı; 
 işçilərin əmək fondtutumu. 
Diqqətə çəkilən göstəricilər müəssisənin işçi heyəti haqqında çox müfəssəl informatik 
təəssürat yaradır. Bu göstəricilər arasında daha çox istifadə ediləni işçilərin orta siyahı sayıdır. 
Belə ki, orta siyahı sayına əsasən əmək məhsuldarlığı, orta əmək haqqı, dövriyyə əmsalı və digər 
mühüm göstəricilər hesablanır. 
İşçi heyətinin miqdar sayı müəssisənin əmək potensialında əmək fond resursu kimi, adam-
gün və adam-saat göstəricisində də, təqdim olunur. Bu göstərici praktikada aşağıdakı düsturla 
hesablanır: 
Fər  = İos •  Did 
 
Fər əmək resursları fondu 
İos işçilərin orta siyahı sayı 
Did əmək dövrünün orta davamiyyət müddəti 
 
 
217
Quruda neftqazçıxarma kompleksi işçi sayının bol, iş müddənin davamiyyətinin nisbi uzun 
olan sahəsi kimi, həm də böyük əmək resurslu fondtutumuna malikdir. Onun istənilən aparıcı 
istehsalat sahəsində müvafiq dusturla aparılan hesablama əmək resursu fondunun tutumluluğuna 
əyani isbatlar verəcəkdir. 
Əmək resurslarının keyfiyyət xarakteristikası müəssisənin məqsədləri və onun yerinə 
yetirdiyi işə müqabil olaraq işçilərin peşə və ixtisas yararlılığına müvafiq təyin olunur. Peşə 
müəyyən hazırlıq tələb edən əmək fəaliyyəti, ixtisas isə  müvafiq peşəyə sahibliyin təsbit 
olunmuş kateqoriyalar üzrə səciyyələndirir. Elmi-texniki tərəqqinin təsiri nəticəsində istehsal 
personalının ayrı-ayrı peşə və peşə qruplarında işçi sayının xüsusi çəkisinin dəyişməsi prosesi 
gedir. Mühəndis-texniki və mütəxəssis sayının fəhlə personalına nisbətdə yüksək tepli artımı baş 
verir. 
Əməyin və işçi heyətinin keyfiyyətinin təyinatı çox mürəkkəb və disskuitiv məsələdir. 
Ölkəmizdə tətbiq edilən müasir tarifikasiyaya görə, peşə və ixtisas ölçüləri uyğun dərəcələr üzrə 
təsnifatlandırılmışdır. Tarif və ixtisas dərəcələri eyni zamanda işin mürrəkkəblik səviyyəsini 
xarakterizə edən mühüm göstəricidir. 
Müəssisə və təşkilatlarda əmək prosesinin reallaşdığı məkan iş yeridir. Əks istiqamətli 
interpretasiyada iş yeri texniki və erqonomik normativlər əsasında müvafiq əmək vasitələri ilə 
təjhiz olunmuş işçinin və onun əməyinin yerləşmə zonasıdır. İstehsal prosesindən asılı olaraq iş 
yeri sadə, kollektiv, stasionar, hərəkətli və məkanlı ola bilər. 
Məşğulluq haqqında mülahizələr verildikdə işçi və əmək bazarı haqqında məlumatlara 
malik olmalıyıq. Əmək və işçi bazarı iqtisadi sferada və ictimai sosial-siyasi həyatda mühüm 
əhəmiyyət daşıyan spesifik əmtəə olan işçi qüvvəsinin alqı-satqısının iqtisadi sistemini təşkil 
edir. Bütün əmtəələr kimi, əmək bazarı da tələb və təklif üzərində qurulan sistemə malikdir. 
MDB məkanın iqtisadi terminologiyasında olduğu kimi, bizim iqtisadi müstəvidə də işçi qüvvəsi 
iqtisadi aktiv əhali anlamını verir. Başqa sözlə, iqtisadi aktiv əhali əmtəə və xidmətlərin istehsalı 
üçün işçi qüvvəsinin təminatının təklifidir. Məhz bu qrup məşğul və işsiz əhali hissəsini özündə 
cəm edir. 
Neftqazçıxarmada əmək prosesinin və sosial rifahın tədqiqi daha çox məşğulluqla bağlı 
olduğundan ona əks qütübdə dayanan işsizliyin əslində bu prosesə o qədər də, dəxli olmaya bilər. 
Bu bağlılığı əmək bazarının təhlilində aramaq lazımdır. Əmək bazarını təhlil edərkən iqtisadçılar 
işsizliyin mövcudluğunun çoxnövlüyünü diqqətə gətirirlər. 
 Friksion-insanların regionlarda fəsli yerdəyişməsini xarakterizə edir; 
 İntitusional-işçi qüvvəsi bazarının quruluş xüsusiyyətlərinə rəğmən hüquqi 
normalardan törənən, ətalət zəifliyi və informasiyon qıtlıqla əlaqədar transformasiya 
çətinliyi ilə yaranır; 
 Könüllü-könüllü olaraq işləmək istəməyənlərə aid edilir; 
 Texnoloji-müəyyən ölkələrdə elmi-texniki tərəqqi ilə yüksək gəlirlərin uzlaşması 
kombinasiyasında iş yerlərinin ixtisarı ilə nəticələnən işsizlik; 
 Regional-coğrafi və təbii faktorların əlverişli olmadığı şəraitdəizafi işçi qüvvəsinin 
yaranması ilə baş verir; 
 Gizli-əmək mexanizmlərinin dərin deformasiyası, stimullaşdırma və məhsuldarlığın 
zəif olduğu ölkələrdə baş verir; 
  struktur işsizlər-işçi qüvvəsinin tələb və təklif strukturunda qeyri-mütənasibliyi ifadə 
edir. İxtisas, demoqrafik, coğrafi və digər meyarlar struktur işsizliyinin əlamətləridir; 
  tsikli işsizlik-əməyə olan ümumi tələbin azaldılması və konyuktur təzahürlərdə özünü 
göstərir.45.,46 
 
Dünyada miqrasiya 1965-ci ildə 70 milyondan 2001-ci ildə 140 milyona 
çatmışdır. Beynəlxalq Əmək Təşkilatının müvafiq məlumatında həm də bəyan edilir 
                                                 
45. «Экономика».  под ред. проф.А.С.Булатова. М: Юрист-2000. səh.303-304. 
46. «Экономика предприятия». под ред. проф. Н.А.Сафронова. М: Юрист-1999. səh. 173. 
 
 
218
ki, 15 milyondan çox emiqrant bu siyahıya daxil deyildir. Digər tərəfdən də, 
qloballaşma mühacirət axınını gücləndirir. BƏT miqrasiya probleminin fenomenal 
xarakter aldığını qeyd edir. İnkişaf etməkdə olan ölkələrdə 2025-ci ildə 2,5 milyard 
işçi qüvvəsinin olacağı ehtimal edilir. Üçüncü ölkələrdə əhali artımının, iqtisadi 
inkişafa uyğunsuzluğu yoxsulluğun artımına səbəb olur, qastarbayterlərin, yəni zəif 
inkişaf etmiş ölkədən yüksək inkişaf etmiş ölkələr fəhlə axınını gücləndirir. Bu proses 
iqtisadi qanunlar baxımından təbii olsa da, nəzarətə götürülməyə məhkumdur. 
Bununla belə, qeyd olunmalıdır ki, fərdi işçi psixologiyası da əmək prosesində 
mühüm yer tutur. Hətta izafi iş yerləri olduğu şəraitdə müəyyən işçilər tez-tez iş 
yerlərini dəyişirlər. Bu yaxşı iş axtarışı ilə bağlı olsa da, təqdir edilmir. Tez-tez iş 
yerlərini dəyişən qastrolyorlar  isə işin ahənginə təsir edir. 
 
Əmək məhsuldarlığı postindustrial cəmiyyət sferasına keçidin ilk indikator kimi çıxış 
etmişdir. Bu istiqamət inkişaf etmiş ölkələrdə, istehsal sferasında məşğulluğun azaldılması, onun 
yeni təyinatı, təşkilatlı sferalarına keçidinə səbəb olmuşdur. İqtisadiyyatın sektorlara bölgüsü və 
onun yeni formalarda təzahürü müasir mərhələdə inkişaf etmiş ölkənin sosial gücünü, iqtisadi 
potensialını xarakterizə edən göstəriciyə çevrilmişdir. Sosial sfera boz, fəhlələr mavi, qulluqçular 
ağ yaxalıqlı olmaqla sosial təsnifata məruz qalmışlar. 
 
Azərbaycanda olan sosial səviyyəni analoji ölkələrlə müqayisə etmək daha 
münasib olardı. Bununla belə, inkişaf etmiş ölkələrdə formalaşmış sosial vəziyyətə 
diqqət yetirmək ehtiyatı da vardır. ABŞ-da işsizlər 4,9% təşkil edir. İşsizliyə görə, 
həftəsi 380 dollar olan ümumi məbləği 1700 dollar olan 15 həftəlik müavinət verilir. 
Ölkə əhalisinin gəlirlərinin illik artımı 5,7%-dir. Orta əmək haqqı 28 min dollar, 4 
nəfərlik ailə tərkibinin yaşayış minimumu 19 min dollardır. Burada vergilər o qədər 
yüksək deyildir. Diqqəti cəlb edən sosioloji məqam ondan ibarətdir ki, gəlirləri 14 
min dollardan aşağı olan ailə üzvlərinə pulsuz yemək talonu verilir. 
Milli neftqazçıxarma sənayesində sosial vəziyyətin yaxşılaşdırılması, məşğulluğun optimal 
vəziyyətə gətirilməsinin təhlilində diqqətə çəkilən nəzəri iqtisadi göstəricilərin tətbiq 
sferasındakı əhəmiyyəti ilə bağlıdır. Məlumdur ki, quruda neftqazçıxarma kompleksi işçi sayı 
etibarı ilə izafi tutuma malikdir və onun optimal səviyyə endirilməsi vacib şərtdir. Bunu 
praktikada nəzərə alan kapitanlar müxtəlif tədbirlərdə bulunmuşlar. Kompleksdə indi də işçi 
qəbulunun məhdudlaşdırılması, işə qəbula maratorium qoyulması strategiyası həyata keçirilir. 
İşçi kütləsinin artıq hesablı olduğu sahədə belə addımın atılması iqtisadi baxımdan faydalıdır. 
Lakin bu addım təkcə işə qəbulun məhdudlaşdırılması aləti olmamalı, həm də aparılan 
islahatların strateji xəttini təşkil etməklə, bazar prinsiplərinə müvafiq olmayan səmərəsiz iş 
yerlərinin ixtisarı ilə birlikdə həyata keçirilməlidir. 
Kompleksdə sosial problemlərin həlli, məşğulluğun optimallaşdırılması çoxvariantlı 
şəbəkədə ola bilər. Lakin bu istiqamətdə istənilən respektabelli addımlar bir ümumi konturda 
akkumliyasiya olunur. Belə ki, daim vurğulandığı kimi, sahədə bazar iqtisadiyyatının prinsipial 
tələblərini ifadə edən kompleks islahat tədbirlərinin genişləndirilməsi, yeni mütərəqqi işlək 
sistemə transformasiya olunma, səmərəliliyin prioritetliyinin və digər iqtisadi mexanizmlərin 
təminatı məşqulluğu və sosial vəziyyəti optimallaşmaya qabildir. Konkret olaraq isə məşğulluq 
və sosial rifah problemlərinin həlli kompleksdə aşağıdakı tədbirlər sistemində ehtiva olunur: 
 sosil ehtiyacların həlli istiqamətində dövri proqramların hazırlanması və müvafiq 
fondun təsisatı; 
 kadr hazırlığı strategiyasının işlənməsi; 
  məşğulluğun istehsal potensialina müvafiq optimal səviyyəyə gətirilməsi; 
 lüzumsuz, səmərsiz iş yerlərin ixtisarı; 
 fərdi mükafatlandırma şəbəkəsinin yaradılması və tətbiqi. 
 
 
 
219
13.4. Özəlləşdirmə strategiyasi, bazar prinsiplərinə müvafiq servis xidmətinin 
formalaşdırılması 
 
Quru sahələrində intişar tapan neft-qaz hasilatı respublika ərazisində güclü sənaye 
infrastrukturu ilə yanaşı, həm də müqabil sosial infrastrukturun formalaşmasını 
qaynaqlandırmışdır. XX əsrdə neftin artan qüdrəti yeni yaranışlara, elmi-texniki tərəqqiyə, 
yaşayış məntəqələrinin, daha geniş miqyasda Bakı aqlomerasiyasının təşəkkülünə təkan verərək 
sosial-iqtisadi vəziyyəti stimullaşdıran mühüm amilə çevrilmişdir. İlkin olaraq «Azərneft» 
təşkilatı adı altında birləşən, müasir mərhələdə QNQÇİB adlanan neft-qaz kompleksinin əhatə 
etdiyi ərazilərdə əksər kommunikasiya, su, qaz kəmərləri, istilik və elektrik xətləri, avtomobil 
yolları, bir milyon kvadratmetr həcmində hesablanan mənzil fondu, mədəniyyət ocaqları, ticarət-
məişət obyektləri onun fəaliyyət sferasına daxildir. 2001-ci ilin mart ayına qədər burada çalışan 
orta siyahı saylı 28 min işçinin hər 3 nəfərindən biri sosial-xidmət sektoru personalına aid 
olmuşdur. 
Məlum olduğu kimi, Sovetlər İttifaqının totalitar ənənələrində uyğun  sosial-xidmət, servis 
strukturu əksərən sahə quruluşunun tərkib hissəsini təşkil etmişdi. Bu səbəbdən də, müvafiq 
tendensiyanı ifadə edən sahəvi ticarət-təchizat, çeşidli tikinti idarələrinin əhatə olunduğu trestlər, 
mənzil-kommunal kontoru, digər yardımçı təsərrüfatlar quruda neft-qaz kompleksinin 
strukturunda təşkilatlanmışlar. Bunlarla yanaşı, hər bir neftqazçıxarma və iri qazma idarələrinin 
strukturlarında müvafiq mənzil-kommunal, tikinti təşkilatları, yardımçı təsərrüfatlar və digər 
sosial-təsərrüfat obyektləri də yaradılıb, fəaliyyətləndirilmişdir. Yeni iqtisadi sistemə keçiddə 
müvafiq qurumların az bir hissəsi özəlləşdirilmiş, pioner düşərgələri, gecə sanatoriyaları, 
yataqxanaların müəyyən qismi qaçqınların istifadəsinə verilmiş, digər bir hissəsi 1980-90-cı 
illərdə sistemsiz keçirilən struktur birləşmələri zamanı «assimiliasiyaya» uğramışdır. 
Neft sənayesində, o cümlədən, yanacaq energetika kompleksində daha geniş özəlləşməni 
nəzərdə tutan hadisələr XXI əsrdən başlanğıc alır. İqtisadiyyatın liberallaşdırılması, sahibkarlığın 
genişləndirilməsi, investisiyon prosesin yaxşılaşdırılması səmərəliliyin artırılmasını təmin etmək 
məqsədini ifadə edən «Azərbaycan Respublikasında dövlət əmlakının özəlləşdirilməsinin II 
dövlət proqramına» uyğun olaraq Respublika Prezidenti 22 mart 2001-ci ildə YEK 
müəssisələrinin özəlləşdirilməsi haqqında sərəncam vermişdir. QNQÇİB-nin müəyyən yardımçı 
strukturlarının özəlləşdirilməsini də, nəzərdə tutan sərəncamda açıq iqtisadiyyat quruculuğu 
prinsiplərinə müvafiq olaraq xarici investorların iştirakına da icazə verilir. 
Xüsusi bir cəhəti qeyd etmək lazımdır ki, QNQÇİB-də özəlləşdirilməsi nəzərdə tutulan 
müəssisələr arasında özəlləşdirmə perspektivini itirmişlər də nəzərə çarpır. Müəllifin 
tədqiqatlarında müvafiq müəssisələrin tamlıqla özəlləşdirilməsi və bu özəlləşmədə ləngimələrə 
səbəb olan amillər təhlil və tədqiq edilmişdir. İslahatlar prosesi sosial xidmət sferasının 
bütünlüklə özəlləşməsini ifadə etməlidi. Burada xüsusi bir məqam ondan ibarətdir ki, tarixə 
qovuşmuş köhnə quruluşun ideoloji iqtisadi tələblərini əks etdirən ticarət funksiyalı fəhlə-
təchizat xidməti hələ 4-5 il öncə əksər iri istehsal qurumlarında ləğv edilsə də, QNQÇİB-də daha 
sürəkli ömür yaşamışdır. Bu təşkilatın nizamnamə qayəsi mədən sahələrində müvafiq ticarət-iaşə 
strukturlarının təşkili, müəyyən defisit ticarət mallarının zəhmətkeş təbəqəyə çatdırılması ilə 
fərqlənir. Bununla belə, qeyd etməliyik ki, analoji struktur DNQÇİB-də və 
«Azərneftdənizdonanma»da müasir məqamda yenə də mövcuddur. Lakin burada fəaliyyət 
göstərən ticarət təşkilatları özəlləşdirmə qərarlarından kənarda qalmışlar. Bu isə məntiqidir. 
Həmin təşkilatların kollektivlərinin 90%-i qurudakı infrastrukturdan xeyli kənarda, açıq dəniz 
şəraitində fəaliyyət göstərirlər. Təbii ki, neft hasil edənlər üçün bu məntəqələrdə ticarət-iaşə 
obyektləri təşkil etmək, gəmilərə, qazma qurğularına istismar platformalarına ərzaq çatdırmaq 
olduqca vacibdir. Bu baxımdan quruda mənzərə tamam başqadır və burada zəruri ərzaq 
təminatını digər müstəqil qurumlar da reallaşdıra bilərlər. Göründüyü kimi, bu gerçəklik gec də 
olsa məntiqi həllini tapmış, FTB müvafiq strukturları ilə birlikdə özəlləşməyə açıq elan 
olunmuşdur. Qeyd edilməlidir ki, son 7-8 il ərzində İB-də ticarət xərcləri neftin maya dəyərində 
 
 
220
1%-dən az hissəsini təşkil etsə də, ümumi konteksində olduqca yetərli bir göstərici hesab olunur. 
Məşğulluq cəhətdən ticarət kompleksi 250-270 nəfər işçini əhatə edir. Bu xüsusiyyətdən çıxış 
edərək həmin birliyin daha əfsəl özəlləşməsi aparıla bilərdi. 
Quruda neftqazçıxarma kompleksində özəlləşdirməyə açıq elan edilən müəssisələr arasında 
tikinti təşkilatları da xeyli saydadırlar. Azərbaycan Respublikası dövlət müstəqilliyini bərpa 
etdikdən sonra QNQÇİB-də tikinti təşkilatlarının miqdarı və işçi sayı xeyli artmışdır. 2001-ci 
ildə müvafiq təşkilatlarda ümumi işçi sayı 5 min nəfəri haqlamış və 1990-cı illə müqayisədə bu 
miqyas 4-5 dəfə artaraq yüksəlmişdir. Nəhayət, həmin müəssisələrin mütləq əksəriyyətinin 2001-
ci ildə özəlləşdirilməsi zəruri hesab edilmişdir. Özəlləşdirməyə çıxarılan müəssisələr əsasən 
texnoloji baza, mühəndis ixtisası səviyyəsinə görə, müasirlik və manevrlilik baxımından o qədər 
də, qabaqcıl meyarlara yaxın deyildir. Bu strukturlara daha çox izafi və qeyri-adekvat işçi kütləsi 
xasdır. Tikinti təşkilatları uzun müddət maksimal olaraq beş mərtəbəli ev standartlı inşaat 
işlərinin aparılması üzrə ixtisaslaşmışlar. Yol inşaat idarələri isə son 10-15 il ərzində 
fundamental yol tikintisi aparmamış, əsasən təmir işləri və yeni qazma obyektlərinə torpaq və 
daşlı yollar çəkilişini təmin etmişlər. Göründüyü kimi, uzun illər tam dövriyyə gücündə və 
standartında işləməmiş təşkilatların rəqabətqabiliyyətli bazar subyektinə çevrilməsi daha çox 
riskli investor marağından asılı olacaqdır. Bununla belə qeyd etməliyik ki, İİN özəlləşdirməyə 
çıxarılmış bu müəsisələrin daha tez səmərəli ünvanına yetişməsinə və müvafiq investor 
axtarışına nail olmalıdır. Digər tərəfdən bu, müəssisələrin spesefikliyi, daha çox neftqazçıxarma 
industriyası ilə bağlılığı onların alternativ bazar axtarışını müəyyən qədər qeyri-məhdud edir. Bu 
baxımdan mülkiyyət münasibətlərinin dəyişməsinə baxmayaraq, QNQÇİB öz növbəsində 
strukturundan ayrılmış bu xidmət təşkilatları ilə yeni bazaryönümlü əlaqələrin qurulmasının 
həllini tapmalıdır. Əvvəl yekdil olmuş hər iki tərəf yaxın perspektiv üçün bazarda digər 
rəqiblərin mümkün görünüşünü nəzərə alaraq daha yüksək səviyyəli münasibətlər və keyfiyyətli 
xidmətə cavab verən təminatlar əldə etməlidirlər. Əks təqdirdə özəlləşməyə çıxarılan bu xidmət 
təşkilatları rəqabət bazarında məğlubiyyətə məhkum olacaqlar. 
QNQÇİB-nin xidmət servis strukturunun təkmilləşdirilməsi bu gün özəlləşdirilməsinə 
qərar verilən müəssisə və təşkilatlarla əhatə olunmamalıdır. Qeyd etdiyimiz kimi, burada əldə 
edilən mənfəətin yetərli hissəsi mənzil kommunal xidməti xərclərinə yönəlir. İndiki mərhələdə 
bunu təbii də hesab etmək olar. Lakin sahədə özəlləşdirmənin xeyli müddət dondurulması 
müvafiq strategiyanın işlənib hazırlanmaması sonradan digər problemlərin qarşıya çıxmasına 
səbəb olacaqdır.  
Yeni bələdiyyə institutunun formalaşması mənzil fondunun istismar problemlərinin 
həllində yeni alternativ əsaslar yaradır. Bu və ya digər təbəlludatlarla əlaqədar birliyin 
tabeliyində olan yaşayış massivləri, onlara xidmət göstərən kommunal təşkilatları bazar 
iqtisadiyyatının tələblərinə uyğun yenidən təşkil etməlidirlər. Yaşayış massivləri özəlləşən 
kommunal təşkilatlarla bazar prinsiplərinə müvafiq yeni münasibətlər qurmalıdırlar. Güzəştli 
kommunal xidmətini məhdudlaşdırmaq, mənfəətin digər, o cümlədən, sosial sahəyə daha dolğun 
yönəldilməsinə imkan verəcəkdir. 
 
ABŞ-da energetik sektor ştatların hakimiyyəti altındadı. Hər ştatın bu sahədə özünün 
kommunal xidməti var. Burada artıq yüz ildir ki, satış «maya dəyəri» formulu ilə həyata 
keçirilir. ABŞ-da bəzi ştatlarda 1990-cı illərin sonunda energetik sektorda restruktizasiya 
keçirilmişdir. Burada şəbəkə və bölüşdürücülər tənzimlənən inhisarçılara, enerji istehsalı isə 
azad bazara verilib. İndi ölkədə müəyyən enerji qıtlığı yaranıb. Qeyd olunur ki, böhrana 
səbəb enerji istehsalının kifayət qədər olmamasıdır. J.Buş administrasiyası 2001-ci ilin 
mayında yeni energetik plan qəbul etmişdir. Problemin həllinə rəğmən daxili ehtiyatlar 
səfərbər olunacaq, daş kömür, neft, qaz və atomla işləyən stansiyalar tikiləcəkdir. 
1980-90-cı illərdə Böyük Britaniyada təbii qaz və enerji sektorunda aparılan tam 
liberallaşma istehsal artımına səbəb olmuş, elektrikin 20%, qazın 40%, istehsal qiyməti aşağı 
düşmüşdür. Fransa energetik sektorun AB-nin etirazlarına baxmayaraq qətiyyətlə dövlətin 
inhisarında saxlanılması siyasətini davam etdirir. Bu prinsipial xətt daha çox enerji 
istehsalında «Elektiriste de Frans» və qaz üzrə «Qaz de Frans» şirkətlərində güclü müdafiə 
 
 
221
olunur. Bu iki kompaniyanın özəlləşməsindən söhbət hələ getmir. Ölkənin böyük neft-qaz 
kompaniyası Elf-Agiten isə 1980-ci illərdə özəlləşmiş, indi o, Total Fina Elf qrupuna daxildir. 
 
NQÇİ-lərin və ayrı-ayrı iri təsərrüfatların qeyd olunduğu kimi, özünün də mini xidmət 
qurumları vardır. Bununla belə, NQÇİ-lərin tərkibində özəlləşməyə tövsiyə edilə bilən iri təmir 
tikinti, nəqliyyat və digər sexlər də mövcuddur. Nəzəri hesablamalara görə, quruda xidmət servis 
təşkilatlarının istehsaldakı həcmi 25-30%-ə qədərdir. İkinci özəlləşdirmə proqramına əsasən 
özəlləşdirməyə çıxarılan təşkilatlar bu həcmin müəyyən nisbət fərqində yarıya qədərini təşkil 
edir. Bununla belə, bir daha vurğulanmalıdır ki, özəlləşdirməyə çıxarılmış və çıxarılacaq 
müəssisələr heç də istehsal xərclərini bu məsrəf elementlərindən tamamilə azad etmir. Neftin 
sonrakı hasilatı üçün bu xidmət strukturları ilə fasilsiz təmaslar zəruridir. Lakin özəlləşdirmə 
şübhəsiz ki, istehsal xərclərinin əsaslı dərəcədə azalmasında əks olunacaqdır. İdarəetməni 
asanlaşdıracaq lüzumsuz vaxt və xərclər istisna olunacaqdır. Yaxın perspektivdə digər xidmət 
strukturları ilə yanaşı, Qİİ-lərin də özəlləşdirilməsi reallaşacağı istisna deyildir. Bütün bu işlərə 
hazırlıq elə indidən dayanmadan və mütəmadi davam etdirilməlidir. Servis xidmət təşkilatlarının 
nomenklatur himayəçilikdən uzaq özəlləşdirilməsi QNQÇİB-nin aparıcı təşkilatları ilə üfüqi 
partnyorluq münasibətlərinin qurulması, istehsal prosesinin yaxşılaşdırılmasına zəmin olacaq, 
balasdan qurtulmanı təmin edəcəkdir. 
Vəziyyətin yaxşılaşdırılması kompleksdə aparılan islahatlar, prosesin dərinləşməsində və 
təkmilləşməsində, yeni sistemin prinsiplərinə uyğun strukturun formalaşmasında, çevik bazar 
mexanizmlərinin tətbiqinin genişləndirilməsinin əhəmiyyətli dərəcədə asılılığında ehtiva olunur. 
Sosial-iqtisadi vəziyyətin yaxşılaşdırılması, istehsal mədəniyyətinin yüksəldilməsi, əmək 
haqlarının artırılması, zənnimizcə, strateji planda xidmət təşkilatlarının yeni müstəqil servis 
sisteminə keçməklə səhmləşdirilməsi və özəlləşdirilməsini ifadə etməlidir. Ümumilikdə neft 
kompleksinə daxil olan təşkilatların özəlləşdirilməsi bir qədər tədrici xarakter daşısa da, 
Azərbaycan hökumətinin bu barədə müvafiq planlar üzərində işləyir və nəzərdə tutulan 
tədbirlərin ardıcıllığı Dünya Bankı ilə müzakirə olunur. 
QNQÇİB-də sosial strukturun yenidən təşkili əhəmiyyətini daha geniş müstəvidə nümayiş 
etdirəcəkdir. Bu xidmət sahələrinin bazar prinsiplərinə uyğun fəaliyyət zonasına keçidi 
kompleksdə ümumi islahatlar trayektoriyasında əsaslı dönüşlərdən biri kimi, sahənin yeni 
iqtisadi sistemə uyğun inkişafına yardımçı olacaqdır. Biçimli, elmi, iqisadi-fundamental əsaslara 
istinad edən yeni özəlləşdirmə strategiyası bazar prinsiplərinə müvafiq servis xidmətinin 
təşəkkülünü gerçək edəcək, liberal iqtisadiyyat haqqında əsatirli, ehkamlı təsəvvürlərimiz 
romantik müstəvidən konkret olan real prizmaya keçəcəkdir. 
 
 
222
XIV FƏSİL 
NEFT BİZNESİNİN TƏŞKİLİ PRİNSİPLƏRİ 
 
14.1. Biznesin təşkili: empirik nəticələr və onların interpretasiyasi 
 
Dünya neft biznesinin oyun şərtləri, davranış qaydaları böyük sınaqlardan keçərək uzun 
illər ərzində bəslənmiş və möhkəmlənmişdir. Neft bossları və onların himayədarları yaxın 
onilliklər üçün bu ənənəvi prinsiplərdə ciddi dəyişikliklərin olmamasını yəqin etmişlər. Şübhəsiz 
ki, bu yəqinlikdə müxtəlif amillər, qlobal yanacaq-enerji balansı, onun stasionarlılığı və dəyişmə 
meyli, resurslar, tələb və təklif aspekti mümkün qədər qiymətləndirilmişdir. 
Yaranmış yeni geosiyasi vəziyyət fonunda Xəzərdə aşkarlanan nəhəng neft ehtiyatları 
obyektiv olaraq ölkəni dünya neft bazarının iştirakçısına çevirmişdir. Böyük biznesdə səriştə və 
vərdişləri mükəmməl olmayan respublikaya dünya neft arenasına çıxışda, ilk partiyalarda iri neft 
kontraktlarındakı əsas tərəfdaşları yardımçı olmuşlar. Lakin yetişən mərhələdə inteqrasiyanın 
dərinləşməsi, bu geniş bazarda eksklyuziv iştirak məqamını daha yaxın etmişdir. Prosesə 
adaptasiyada ləng gediş çətin perspektivlə sonunjlanaraq beynəlxalq neft bazarında müstəqil 
hərəkət sevdamızı platonikliyə uğradar. Qlobal prinsiplərə eqosit, lokal ştrixlər gətirmək sövdası 
xəyali bir işdir. Böyük neft biznesinə daxil olmaqda mühüm bir cəhəti nəzərə almağı 
unutmamalıyıq ki, bizim iqtisadiyyatımızın yüksəlişi formalaşmış bu oyun qaydalarından asılı 
olacaqdır. Buna görə də, qoşulduğumuz dövriyyəni dəyərləndirərək milli rifah naminə ümumi 
reallıqdan fərdi faydalanmağa səfərbər olunmalıyıq. 
 
Yaxın keçmişdə yaşadığımız məkanda sahibkarlıq və biznes məfhumları çox 
kiçik həlqədə təmsil olunan qruplara və ya ayrı-ayrı fərdlərə məlum anlam  idi. İndi 
bu istilah ən kiçik yaşlılara belə bəllidir.  
 «Biznes» və «sahibkarlıq» anlayışları sıx əlaqədardır. Sahibkarlıq milli dilin 
məhsulu kimi bütün məmləkətlərdə sətri tərcümədə az dəyişkənliyə uğrayan və demək 
olar ki, eyni məntiqi mənanı daşıyır. İqtisadi müstəvidə təsərrüfat fəaliyyəti anlamını 
ifadələndirən biznes ingilscə iş deməkdir. Hər iki termin iqtisadi düşüncədə parafraz 
kimi qəbul olunur. Kommersiya fəaliyyəti kimi biznes sahibkarlığa nisbətdə daha 
geniş mahiyyət daşıyır. Məxsusi struktura malik sahibkarlıqdan əhatəli olaraq 
biznesin subyektini qeyri-sahibkarlıq təşkilatları və təsisatları da ehtiva edir. Bu 
xüsusda epizodik kommersiya sövdələşmələri də istisna deyil. Biznesin baş təşkilatçısı 
və iştirakçı biznesmen isə geniş mənada öz işini görən deməkdir. 
 
Biznes şəxsi təşəbbüslərə əsaslanan, gəlir məqsədi güdən iqtisadi fəaliyyətdir. Əsasən öz 
kapitalı və ya kredit üzrə iş qurur. Bu fəaliyyət həm də əhəmiyyətli risklə bağlıdır. İnformasiya, 
intellektual əmək məhsulları, qiymətli kağızlar, pul resursları, istehsal vasitələri üzərində dövlət 
mülkiyyəti müasir dövlət biznesinin əsasını təşkil edir. 
Yeni iqtisadi şəraitində sahibkar missiyası, işgüzar fəaliyyətin həyata keçirilməsi ilə 
bağlıdır. Mülkiyyət formasına görə fərdi, korporativ, fəaliyyət həcminə görə kiçik, orta, iri, 
həmçinin beynəlxalq və digər sub sektorial kommersiya funksionallığını əhatə edən, bir-biri ilə 
sıx qarşılıqlı təmas və rabitədə olan sahibkarlıq neft-qaz sektorunda da eyni ampuladan çıxış 
edir.  
Neft dünyada ən nəhəng və geniş  yayılmış biznes növüdür. Neft sənayesi və beynəlxalq 
münasibətlər üzrə tanınmış ABŞ eksperti Daniyel Yerqinin fikrincə «Heç bir biznes növündə 
belə işıqlı və dəqiq risk düşüncəsi və mükafatlılığı, o cümlədən, müvəffəqiyyətə və taleyə güclü 
təsir edən məzmun yoxdur. XXI əsrə nəzər yetirdikdə burada mikroprosesorlarla yanaşı, neft 
çəlləklərinin də hakim mövqedə dayanmış olduğunu yəqin edərik. Bütün epoxaya davamlı təsir 
edən neft sənayesi keçmişdə olduğu kimi, yenə də ayrı-ayrı insanların, şirkətlərin, bütöv 
 
 
223
məmləkətlərin rifah mənbəyi olaraq qalır»47. 
Bazar iqtisadiyyatı rəqabət azadlığlı sahibkarlıq, korporativ və xüsusi mülkiyyət, liberal 
qiymətlər və başlıca olaraq iqtisadiyyatın idarəedilməsində dövlətin rolunun məhdud, lakin 
effektli nizamlayıcı funksiyasına əsaslanır. Səmərəli istehsal, keyfiyyətli xidmətlər, çevik 
idarəetmə strukturu, dayanaqlı maliyyə recimi, optimal kredit siyasəti və digər iqtisadi 
kateqoriyalar bazar funksiyalı iqtisadiyyatın atributlarıdır. Bazar müstəvisinə keçid 
mülkiyyətinin dövlət inhisarlarından çıxarılması, tələb və təkliflə tənzimlənən qiymət 
strategiyası azad rəqabətinin hakimliyi, iqtisadi plyurializmin təmin edilməsi ilə şərtlənir. Burada 
əsas tələblərdən biri, biznes sahəsində dövlətin rəqabətin inkişafına imkanlar verən müvafiq 
qurumların yaradılmasına təminatçı olmaqdan ibarətdir. 
Biznes fəaliyyəti mülkiyyət azadlığı və bazar subyektinin gerçək müstəqilliyinə əsaslanır. 
Biznes işində əsas prinsipial cəhət mənfəət götürməkdir. Lakin bu mənfəət yüksək effektivlik 
tələb edən amansız risk tələbindən keçir. Beynəlxalq təcrübə bəyan edir ki, biznesin sürətli 
inkişafı və genişləndirilməsi əsasını iqtisadi, təşkilati, sosial səbəb və tələblərin təsiri 
qaynaqlandırır.  
Neft çox möhtəşəm biznes növü olduğundan dayanmadan varlanmaq ehtirası 
«ekonomikuslar», kriminal ünsürlər buraya yol tapmağa daha çox meyl edirlər. İstər-istəməz neft 
biznesində qeyri-formal təsərrüfatçılığı, müəyyən məmur lobbizmini, direktorlar korpusunun 
mənafeyini, dirçəliş tapan menecer korrupsiyasının təsir gücünü nəzərə almadan təhlil etmək 
mümkün deyildir. Formalaşmaqda olan milli neft biznesi bu təsirlərdən uzaq olsa da, müvafiq 
neqativ halların kəskinləşməsinə yol verilməməlidir Məhz milli mənafeləri, dövlətli maraqları, 
iqtisadi təhlükəsizlik mülahizələrini rəhbər tutaraq proqramlaşdırılmış, ardıcıl islahatlar yalnız 
belə təsirləri neytrallaşdırmağa qabildir. Böyük pulların asan və tez əldə edilməsi zamanı tarixə 
qovuşmuş, istehsalın mesanatlar hesabına riskdən qorxmadan səxavətli investisiyası zamanları 
yüz il arxada qalmışdır. İndi daha ciddi və ləyaqətli biznes məqamı yetişmiş, riskləri mülayim 
bölüşən konsolidasiya, səhmdar əməkdaşlıq fərdiyyəçiləri əvəz etmişdir. 
İzafi toplumlu neft böyük maraqlar gətirir. Neftin dollarlaşması xassəsi neft və dolların 
simbioz gücü aşırımlardan keçərək səlis və rəvan biznesi ərsəyə yetirir. Kapitallaşan neft iqtisadi 
mükafatlandırma ilə yanaşı, həm də siyasi dividentlər gətirir. Neft məhdud resurslar silsiləsinə 
daxil olsa da, özü bir tükənməz kapital kimi çıxış edərək bütün biznes növlərinin fövqündə 
dayanır.  
İqtisadiyyatın normal fəaliyyəti biznes işinin legitim çərçivədə inkişafı ilə bağlıdır. Neft 
iqtisadiyyatının yeni dirçəliş məqamında ötən təcrübənin təhlili, buraxılmış səhvlərin 
təkrarlanmaması, sahədə toplanmış empirik elmi nailiyyətlər nəzərə alınmaqla sahəvi biznes işi 
hərəkətə gətirilməlidir. Doğal qazın və kondensatın birləşməsi kimi neft daha dəyərli bir xüsusda 
da, birləşdirici xassəyə malikdir. Onun yaratdığı kapitaldan mənəvi zənginləşməyə, 
maarifləşməyə istifadə səmərəli nəticəliliyi ilə daha qiymətlidir. 
 
 
14.2. Milli iqtisadiyyatda kiçik və orta biznesin təşkili 
 
Sahibkarlıq potensialı yüksək olan ölkələrdə kiçik və orta biznes aparıcı mövqedə 
dayanaraq iqtisadi inkişafın mühüm təminatçısı rolunda çıxış edir. Qərbi Avropada, o cümlədən, 
ABŞ-da ÜDM-in 1/3 hissəsindən çoxunu kiçik və orta biznesin təmsilçiləri olan firmalar təmin 
edir. Fərqli olaraq əksər keçid iqtisadiyyatını yaşayan məmləkətlərdə isə mütərəqqi strukturlu 
biznes işi tam məzmunda kompleks xarakter almamış, bazar prinsipli avanqard ölkələrin 
səviyyəsinə qalxmamışdır. Bir çox amillərlə səciyyəvi olan belə gerçəklik respublika 
iqtisadiyyatının indiki mərhələsinə də xarakterikdir. 
                                                 
47 Дэниел Ергин. «Добыча: Всемирная история борьбы за нефть, деньги и власть». М: 
Издательство «ДеНово». 1999. səh 16. 
 
 
224
Azərbaycan dövlət müstəqilliyi bərpa etdikdən sonra iqtisadiyyatın dirçəlişini bazar 
prinsiplərinə müvafiq strategiya əsasında formalaşmasına qərar vermişdir. Bazar iqtisadiyyatının 
tərəqqisində biznes işi və sahibkarlığın möhkəmləndirilməsində təcrübəli biznesmenlərin, 
kommersantların  yetişməsi, bu xüsusda müəyyən əxlaqi dəyərlərin, müvafiq etikanın 
formalaşması, müasir idarəetmə bacarığının, biliyinin, mükəmməl təhsilin əldə olunması, liberal 
məzmunlu iqtisadi islahatların davam etdirilməsi ilə mümkündür. Digər mühüm faktor 
sahibkarlıq və biznes işində sosial məsuliyyətin dərki ilə bağlıdır. Sahibkarlar sosial ədalətin, 
iqtisadi  demokratiyanın təminatçısı, daşıyıcısı kimi çıxış etmək, ölkənin ictimai-siyasi həyatını 
rövnəqləndirməkdə xüsusi səylər göstərmək imkanları baxımından daha çox şanslıdırlar. 
Bununla belə, ölkə iqtisadiyyatının möhkəm, polad dayaqlı bazar relslərinə çıxarılmasında dövlət 
strukturları ilə yanaşı, ictimai təşkilatlar, yeni institusional təsisatlar, ayrı-ayrı intellektuallar, 
vətənsevər insanların xidmətləri də yüksək olacaqdır. Əlbəttə, bütün bunların fövqündə 
qanunvericilik şəbəkəsinin aramsız təkmilləşməsi, yeni mütərəqqi  qanunların qəbulu, kiçik və 
orta biznesi müdafiə edən çevik və dayanaqlı maliyyə-kredit siyasəti, yüksək investisiyon 
təminat dura bilər. 
Real bazar ölkələrinin təcrübəsi göstərir ki, iqtisadi dirçəliş, investisiyon axın, texnoloji 
tərəqqi, yeni yaranışlar sahibkarlıq potensialının qüdrətindən qaynaqlanır. Əmək, kapital, torpaq, 
bilik kimi iqtisadi resurslar sahibkarlığın unikal mahiyyətində dayanan təşəbbüskarlıq, risk və 
səriştəyə rəğmən bazar mexanizmi toplumunda maksimal səmərəli istifadəsini taparaq iqtisadi 
artımı stimullaşdırır. Sahibkarlığı hərtərəfli təqdir edən iqtisadi kurs dövlət xərclərinin, onun 
tənzimləyici yükünün azalmasına xidmət edir. Sahibkarlığın inkişafına qayğı, müvafiq sinfin 
formalaşması ümummilli məsələ kimi dövlətin strateji iqtisadi proqramların leytmotivini təşkil 
etməlidir. Hazırda ölkəmizdə kiçik və orta biznesin inkişafı üçün atılan addımların, səylərin 
kəmiyyət və keyfiyyəti artmaqdadır. Yeni tənzimləyici dövlət təsisatlarının yaradılması, bank 
sistemindəki islahatlar, vergi qanunvericiliyinin təkmilləşməsi həm də, neft biznesinin inkişafı 
üçün ilkin möhtəşəm zəmin yaradır. 
Hər hansı bir iqtisadi cəmiyyət biznesmen istəyinə heç də tamlığına köklənmir. İnkişaf 
etmiş ölkələrdə biznesmeni xalis sahibkarlıq xarakterli məsələlər-idarəetmə, mənfəət, pul 
dövriyyəsi, yeni texnologiyaların tətbiqi, biznes artımının davamiyyəti düşündürdüyü halda 
bizim gerçəklikdə, qanunvericiliyin normalaşdırılması, bank sisteminin qeyri-təkmilliyi, vergi 
siyasəti, kapitala giriş çətinliyi, bürokratiya, məmur proteksianizmi fikirlərə hakim kəsilir. Bütün 
bunlardan qurtulmaq isə ölkədə aparılan iqtisadi islahatların daha da dərinləşməsi, 
təkmilləşdirilməsi ilə üzvi surətdə bağlıdır. 
Azərbaycanda sahibkarlığın inkişafı üçün ən yaxşı şəraiti təbiət özü bəxş etmişdir. Təbii 
sərvətlərin rəngarəng çeşidi, izafi neft-qaz sərvətləri belə inkişafın fundamental əsasında dayanır. 
120-130 il öncə neftin sənaye erası start götürəndə bir çox Azərbaycanlılar yeni biznes növünü 
mükəmməl əkz etmiş, bu sahədə ən yüksək zirvələrə qalxmışlar. Bu isə o, deməkdir ki, böyük 
sənaye biznesinin erkən formalaşma çağlarında çətin risk və uğura əsaslanan iqtisadi fəaliyyət 
növünü Azərbaycanlı sahibkarlar yetərli mənimsəmiş, Avroatlantik məkanın biznes qartalları 
Rokfellerlərə, Rotşildlərə, Nobellərə qənim kəsilmişlər. Azərbaycan gerçəklərində indi 
formalaşan təzadlı mənzərədə bizim qlobal strukturlara, xüsusən də Avropa Şurasına 
inteqrasiyada yüksək materiya, demokratizm nümayiş etdirdiyimiz təbliğ olunur, digər tərəfdən 
isə mühafizəkar, naşı məmur mənafelərindən çıxış edərək müəyyən dünyəvi standartların, 
mentalitet, zaman, təcrübə mülahizələri ilə qəbulu məqbul hesab edilmir. Bu sırada biznes işinin 
inkişafında münasib şəraitli imkanın məhdudlaşdırılması da özünü nişan verir. Xarici 
sərmayədarlar milli neft sektorunda fəal iştirak etdikləri məqamda, vətən sahibkarları müəyyən 
məqamlarda oyundan kənar vəziyyətə salınır. Tarixdən məlumdur ki, Bakı mədənlərində neft 
fontanlarını vurğulandığı kimi, ilk təzahür etdirənlər məhz Azərbaycanlı sahibkarlar olmuşlar. 
Lakin bu gün onların nəvələrinə marginal vəziyyətdə olan baba yurdunun mədənlərinə sərmayə 
yönəltməyə təminatlı imkanlar verilmir. Milli neft biznesinin inkişaf meyli təbii axardan kənar 
düşür. Heç şübhəsiz ki, Tağıyevlərin, Nağıyevlərin övladları da gej-tez dünya neft meydanında 
 
 
225
yüz il öncə mövcud olan babaların qoyduğu şöhrəti yenidən biznes zirvəsinə qaldıracaqlar. 
Kapital ümumtəsərrüfat resursu, ictimai sərvət kimi bütün maddi, pul və intellektual 
vasitələri əhatə edən əlahiddə qüvvə olmaqla sahibkarlıq fəaliyyətində, sosial-iqtisadi və ictimai 
həyatın digər sahələrində tətbiqini tapır. Kapitala yaxşı işləmək imkanı harada yaranırsa, oraya 
da onun axını baş verir. Bu prosesdə risk amili çox yüksək səviyyədə özünü büruzə verir. Böyük 
risk olmadan böyük nailiyyət də olmur. Riskdən çəkinməmək də möhtəşəm, mənəvi kapital 
hesab edilir. Belə kapital isə hamıya nəsib olmur. Bununla belə, kommersiya sənətinin qanunları 
orbitində bazar konyukturasının təhlili də biznes işinin səmərəli düzümündə əhəmiyyət kəsb edir. 
Respublikada kiçik və orta biznesin inkişafı üçün köhnə istismar sahələri daha çox fayda 
verər. Belə ki, son istismar mərhələsini yaşayan köhnə yataqlarda hasilatın rentabelsizləşəcəyi 
məyusluq gətirsə də artıq yaxınlaşmaqdadır. Milli sahibkarlara, neftçi kollektivlərə müəyyən 
vergi və kredit güzəştləri göstərməklə onların dirçəldilməsi və bərpası mümkündür. Belə olan 
təqdirdə kiçik xərclərlə sahibkarlar qalıq ehtiyatlarını hasil etməyə səfərbər olacaqlar. Oxşar 
praktika ötən əsrin son illərində ABŞ-da geniş tətbiqini tapmış və böyük səmərəliliklə 
nəticələnmişdir. Belə hərəkatın Rusiyada da sınaqdan keçirəcəyi həllini tapmaqdadır. Yeni 
hüquqi şəraitin gerçəkləşdiyi halda analoji prosesin respublikada, o cümlədən, köhnə yataqlarda 
da tətbiq ediləcəyi mümkün olacaqdır.  
Qloballaşan dünyanın müasir statistik mənzərəsi bazar sisteminə daxil olan ölkələrdə kiçik 
və orta sahibkarlığın getdikcə daha geniş yayılmasına üstünlük verməni canlandırır. Sahibkarlıq 
ən çeşidli bazar seqmentlərini, menecment texnologiyalarını neft-qaz sektorunda da biznes 
sınağından keçirir. Hasilat və emalda geniş imkanlar əldə edən kiçik və orta sahibkarlıq neft-qaz 
industriyasının digər sahələrində də konsessiya, françayzinq və bu kimi kommersiya orentasiyalı 
missiyaları yerinə yetirir. 
 
Rusiya qanunvericiliyində 2001-ci ilin sonlarına qədər fyrançayzinq termini 
əksini tapmamışdır. Onu əsas qanunvericilik aktlarında kommersiya konsessiyası 
əvəz edir. Ölkənin mülki məcəlləsində də kommersiya konsessiyası françayzinqin 
sinonimi kimi işlənilir. Hibrid institusional sazişin xüsusi forması kimi françayzinq 
bazarla, iearxiya arasında aralıq vəziyyətdə durur. 
 
Köhnə istismar sahələrində milli sahibkarlın inkişaf perspektivləri üçün yetərli zəmin 
vardır. Bu zəruri gerçəklik öncə françayzinq-konsessiya əsasında hasilat, kiçik emal, qazma və 
xüsusən də servisdə təşəkkül təməlini qoymalıdır. Neft quyularına konssesial əsasda və digər 
iqtisadi münasibət zəminində yiyələnən sahibkarlara ehtiyatları tükənmə həddində olan 
yataqların istismarında müəyyən texnoloji-iqtisadi imkanlar yaradılmalıdır. Bu imkan açmaları 
şərtləndirən əsas cəhət milli neft kompleksinin ənənəvi sahəvi infrastrukturu ilə bağlıdır. Hasil 
edilən neftin xarici bazarlara çıxışının təminatı, normativdən artıq nefti emal zavodlarına 
xammal verməklə son məhsulun bir hisəssinin payçısı qismində iştirakını şərtləndirən tollinq 
sövdələşmələri əsasında verilməsi və dövlətin əlində olan digər texnoloji-iqtisadi vasitələr 
gənjlik çağını yaşayan milli sahibkar təbəqədən əsirgənməməlidir. Quruda neftqazçıxarma 
kompleksində aparılan iqtisadi islahatlar sistemi bu sektora kiçik və orta təbəqəli milli 
sahibkarların iştirakını təmin etmədə daha bir səmərəliliyə yüksəliş tapacaqdır. 
 
 
14.3. Neft biznesinin inkişaf istiqamətləri 
 
Neft ehtiyatları müəyyən mərhələdə iqtisadi dopinq rolunu oynayır. Onun kapitallaşması 
iqtisadiyyata sürətli təsir göstərərək iqtisadi fəallığı artırır, yeni strukturların, təsisatların 
yaranmasına təkan verərək sosial infrastrukturun genişlənməsini stimullaşdırır. Neft həm də, 
ictimai fondu qaynaqlandıran sivilizasiyanı irəlilədən amil kimi də qiymətlidir. Bir reallıq da 
vardır ki, neftin tapıntısı və hasilatı ilə onun geniş iqtisadi həlqəsi tamamlanmır. Burada hər bir 
mərhələnin özünəməxsus, texnoloji-iqtisadi aspektləri böyük bir menecment şəbəkəsinin 
 
 
226
formalaşdırılmasını şərtləndirir. Bu tədavüllü marşrutun dispetçerləri dövriyyənin qapanmasını 
deyil, onun fasiləsiz təkrarlanaraq yüksəlişini təmin etməkdə məhsuldurlar. 
Neftlə bağlı strategiyanın fövqündə ehtiyatlar amili dayanır. Ehtiyatlar daxili ehtiyacdan 
yüksək olduqda ixracat üçün zəmin yaradaraq əhəmiyyət dairəsini genişləndirir. Neftin 
mövcudluğundan asılı olmayaraq hər bir ölkə energetik təhlükəsizliyində neft strategiyasına 
önəm verir. Yenə də mövcudluq fərqinə varmadan iqtisadi tutumlu hər hansı bir ölkə neftə olan 
tələblər müqabilində səviyyəli neft biznesinin inkişafını səylə müdafiə edir. İzafi ehtiyatlar 
iqtisadiyyatın strukturuna, təsərrüfat ukladına çox ciddi təsir edən amil kimi, həm də ölkənin 
iqtisadi inkişafının aparıcı qüvvəsi, investisiyaların təminatçısı rolunda çıxış edir, onu siyasi-
iqtisadi maraqların cazibə məkanına çevirir. Geoloji nağdlılıq, ehtiyatların miqyası neft 
biznesinin digər tələblərini də şərtləndirir. Xarici investor üçün bu coğrafi, iqlim, demoqrafik 
faktorlar, siyasi, inzibati aspektlər, bürokratiya və demokratiya, iqtisadiyyatın ənənəvi strukturu, 
istehsalın xarakteri, inhisarlaşma səviyyəsi və bu kimi, səciyyəvi şərtlərə əsaslanır. Daha çox 
dinamikliyi ilə seçilən ehtiyatlar faktoru neft biznesinin ərsəyə gətirən şərt olsa da bu dövriyyədə 
kəşfiyyat, işlənmə istismar, emal, satışla bağlı struktur və infrastrukturda nəzərə alınır. Bununla 
belə, bu orbitdə digər çoxlu kiçik və böyük biznes qaydaları da hakimdir. 
Köhnə yataqlarda istehsal artımının təmin edilməsi, sabitliyin saxlanılması və səmərəliliyin 
artırılması sahədə yeni kontrakt formalarının tətbiqini, qanunvericilik şəbəkəsinin 
təkmilləşməsini vergiqoymanın mülayimləşməsini tələb edir. Neft sektorunu əhatə edən 
normativ-hüquqi aktlar şəbəkəsinin qeyri-təkmilliyi, beynəlxalq standartlara adaptasiya zəifliyi, 
azrentabelli, azdebitli köhnə yataqların reabilitasiyasına sərmayə axınını ləngidir. Kiçik sahələrin 
daha çevik investisiyalaşdırılmasında konsessiya, lisenziya və digər analoji xüsusiyyətli kontrakt 
üsullarının tətbiqi bu baxımdan reallığa çevrilmişdir. Məlumdur ki, milli neft sektorunda istehsal 
artımı üçün geniş həcmli vəsaitlər tələb edilməyən sahələr yetərincədir. İri neft şirkətləri isə 
əsasən daha çox böyük yataqlara sərmayə qoyuluşunda maraqlıdırlar. Bu baxımdan tükənən və 
daha çox əmək və kapital tutumu tələb edən yataqlarda qalıq neftinin çıxarılması belə şirkətlərdə 
o, qədər də kommersiya marağına səbəb olmur. Biznes praktikasına görə, adətən, ehtiyatları 
tükənmə mərhələsinə yetişən yataqlar kiçik şirkətlər və yaxud da yerli kapital hesabına 
investisiyalaşdırılır. Sovetlər İttifaqının son illərində davamlı istismar olunan yataqlarada və o 
cümlədən, müvafiq xarakterik xüsusiyyətli Azərbaycan neft sənayesinə də əlavə sərmayə 
qoyuluşu iqtisadi mülahizələrlə bağlı xeyli məhdudlaşdırılmışdı. Lakin sonradan epoxial 
yenidənqurma mərhələsində, kooperativ hərəkatı ilə neft sənayesinin xidmət-servis sahələrinə 
müəyyən qismətdə və proporsiyada qeyri-dövlət kapitalının qoyuluşuna imkanlar verildi. İlk 
mərhələdə hamıya şamil edildiyi kimi, neft sektorunda da əhaliyə pullu xidmətlər təmir-tikinti, 
qismən nəqliyyat və qazmada da müvafiq strategiya hakim kəsildi. Bu ərəfədə Azərbaycanın 
quru sahələrində kooperativ əsasda bir neçə quyu da qazıldı. Hökumət tərəfindən lazımi vəsaitin 
ayrılmamasını, təchizatın pisləşməsinə rəğmən peşəsinə bağlı ayrı-ayrı neftçilər, köhnə quyuların 
bərpası və debitliliyin artırılmasını, alacaqları əlavə mənfəət müqabilində kollektiv mülki 
vəsaitlər hesabına, şəxsi gücə istinadən qaldırmağa təşəbbüs edirdilər. Bazar qanunlarının istisna 
olduğu bu illərdə və həm də neftin strateji mənası möhtəşəm dövlətin prioritetində durduğundan 
belə təşəbbüsləri reallaşdırmaq mümkün olmamışdır. Müasir mərhələdə icarə, dövlət 
müəssisələrinin müqavilə əsasında fərdi layihələr üzrə idarəetməyə verilməsi, lisenziya sistemli 
normativ-hüquqi aktların və qanunların qəbul edilməsi mümkün olsa da, onların vüsətli və geniş 
tətbiqinə, daha dəqiq desək yerli sahibkarların, ayrı-ayrı təşəbbüskarların, kollektivlərin 
istifadəsinə verilməsinə lazımi şərait yaradılmamışdır. Bununla belə, quruda neft sənayesində 
beynəlxalq öhdəliklərlə müşayiət olunan, xarici sərmayədarların iştirakını təmin edən çeşidli 
müqavilələr bağlanmış, çoxsaylı müştərək müəssisələr təşkil edilmişdir. Burada da bir təzadlı 
cəhət nəzərə çarpmışdır. Belə ki, vurğulandığı kimi, xarici sərmayadarlara verilən imtiyazlar 
yerli sahibkarlara münasibətdə izafi yüksəkliyi ilə fərqlənmişdir. Çox geniş səlahiyyətlər, 
əlverişli şərait müqabilində ilkin istismar sahələrində fəaliyyət göstərən ənənəvi neftçi 
kollektivlərinin köhnə sistemə uyğun tərzli iş sisteminin davam etməsini, bu müqayisədə 
 
 
227
müəyyən diskriminasiya kimi də qiymətləndirmək olar. Fikrimizcə xarici kapitallı müştərək 
müəssisələrə verilən hüquq və imtiyazlar çərçivəsində milli neftqazçıxarma müəssisələrini 
bütövlükdə, yaxud da bir mədən və ya yataq çərçivəsində yenidən təşkil edərək müvafiq 
idarəetməyə verilməsi məsələsinin nəzərdən keçirilməsi daha məqsədəuyğun olardı. Hər hansı 
bir iqtisadi aspekt yadların doğmalardan üstünlüyünü önə çəkə bilməz. Yaşadığımız məmləkət, 
yurd və onun bütün milli sərvətləri bizimdirsə, nə üçün sahib xalq ondan yetrəli bəhrələnmə 
imkanlarından geniş istifadə edə bilməsin? Neftqazçıxarma sənayesinin inkişafı xarici 
investorların sərmayələrinin hesabına təmin olunmaqla yanaşı, daxili imkanlar hesabına da 
inkişaf etdirilməli, köhnə yataqların, fəaliyyətsiz və aşağı debetli quyuların pilot və geniş 
xüsusda milli sahibkar əllərə verilməsi prosesinə başlanılmalıdır. Quruda neftqazçıxarma 
kompleksində indi hasilatın orta hesabla tam yarısı xarici sərmayədarların inhisarına verildiyi 
halda, dövlət üçün o qədər də, böyük risk tələb edilməyən sahədə əlahiddə bir quyunun və ya 
mədən fraqmentinin milli sahibkarlara verilməsi də təmin olunmalı idi. 
Neftqazçıxarmada, ilk növbədə birbaşa hasilatla məşğul olan müəssisələrdə iqtisadi 
münasibətlərin, xüsusən də mülkiyyət aspektində dəyişdirilməsi zərurəti yaranmışdır. 
Özəlləşmədə qazanılmış təcrübəyə uyğun olaraq heç şübhəsiz ki, paritet əsaslara söykənən 
səhmləşmə daha çox əhəmiyyətli ola bilər. Öncə qapalı səhmdar cəmiyyəti yaratmaqla neftçi 
kollektivlərini müəssisələrin müvafiq pay iştirakçısına çevirmək olar. Bu sonrakı transformasiya 
mərhələsində, açıq tipli cəmiyyət formasına və tam özəlləşməyə keçid üçün zəmin yaradar. 
Səhmləşmə divident xüsuslu olduğundan o, iqtisadi maraqları daha dolğun əks etdirə bilər. 
Səhmləşmə özü-özlüyündə divident siyasətini formalaşdırılmasını stimullaşdıracaqdır. 
Aktivlərinin reinvestisiyası üçün mənfəətin optimal strateji bölgüsü kimi, divident siyasəti əmək 
haqqının divident şəklində vermək və ya saxlamaq istiqamətində də yeni bir iqtisadi ödəniş 
modeli olacaqdır. 
Dünya neft biznesində yataqların işlənməsində idarəetmədə forma müxtəlifliyinin 
diapazonu genişdir. Respublikamızda da neft sektorunda biznesin inkişaf etdirilməsi üçün 
göründüyü kimi, yetərli imkanlar vardır. Biznesin təşkilində ilkin obyekt olaraq qurudakı köhnə 
istismar sahələrini əhatə edən strukturlar daha müvafiqdir. Bizim fikrimizcə köhnə yataqlarda 
sabitliyin və  istehsal artımının təmin edilməsi üçün sahədə biznesin təşəkkülü və inkişafına 
aşağıdakı istiqamətlərdə yanaşma ehtiyacı vardır. 
 reabilitasiyon prosesdə birbaşa xarici investisiya strategiyasının məhdudlaşdırılması; 
 müştərək müəssisələrdə, neftqazçıxarma təşkilatlarında səhmdar formalı 
cəmiyyətlərin təşkili; 
 rentabellik həddini itirməkdə olan neftqazçıxarma müəssisələrində kollektiv 
maraqları əks etdirən bazar yönümlü idarəetmə mexanizmlərinin tətbiqi; 
 marginal yataqlara milli sahibkarları cəlb etməklə konsensiya, lisenziya françayzinq 
formalı kontrakt üsullarının tətbiqinin genişləndirilməsi. 
Kapital dünyasında əsas hərəkətverici qüvvəni şəxsi maraqlar təşkil edir. «Ekonomiks» 
müəlliflərinin48 qeyd etdiyi kimi, «şəxsi maraqlar motivi iqtisadiyyatın fəaliyyətinə istiqamət və 
qayda gətirir, hansı ki, bu maraqlarsız o, fövqəlxaotik ola bilərdi». Bilindiyi kimi, bazar 
iqtisadiyyatı şəxsi maraqların daha çox hakim kəsildiyi məkanda inkişaf tapır. Bu sistemdə 
hərəkət şübəsiz ki, iki qollu olmalıdır. Dövlət və bazar qollarının birgə optimal fəaliyyəti 
müvəffəq iqtisadi dirçəlişi, sosial rifahı təmin etməyə qadirdir. 
 
 
 
 
 
 
                                                 
48 «Экономикс». К.Р.Макконнелли., С.Л.Брю. М:Инфра-1999. səh. 65-66. 
 
 
228
14.4. Postneft konsepsiyasinin fraqmentləri 
 
XX əsr iqtisad elminin ən mühüm nailiyyəti makroiqtisadi elmin inkişafı ilə bağlıdır. Bir-
birini tamamlayan, bir-biri üçün şərt olan təsisatlar məcuəsi makro və mikroiqtisadi təsərrüfat 
iqtisadi inkişaf üçün mühüm əsaslıdır. Bu istiqamət bizlərə dövri iqtisadi böhranlarla mübarizə, 
uzunmüdətli iqtisadi artımı stimullaşdırmağı öyrədir. Fövqündə C.M.Keynsin inqilabi 
nəzəriyyəsi dayanan makroiqtisadi təlim, milli məhsul buraxılışının daimi yüksələn səviyyəsini, 
məşğulluğu, qiymətlərin stabil və dalğavarı artımını tədqiq və təsbit edir. Mikroiqtisadi vahidlər 
makroiqtisadiyyatı təşkil etdiyi kimi, makroiqtisadiyyat da öz növbəsində ayrı-ayrı təsisatların, o 
cümlədən, şirkətlərin təsərrüfat subyektlərini və digər fərdi təşkilatların simasında ərsəyə yetir. 
Ölkənin iqtisadi siyasət prinsipləri dünyəvi meyarlarda, o cümlədən, bəşəri tələbləri müasir 
səviyyədə ödəyən ən mühüm göstəricilərdə, ilkin olaraq iqtisadi artım, tam məşğulluq, zəif 
inflyasiyada əksini tapır. Lakin burada yetərli mühüm olan digər iqtisadi gerçəkliyi əks etdirən 
aspektləri, əhalinin maddi rifah halının, səmərəliliyin artırılması, tədiyyə balansının 
əhəmiyyətliliyi, ekoloji vəziyyət, iqtisadi azadlıq və başqa cəhətlər də nəzərə alınır. Bununla 
belə, keçid dövrünün varlığını əks etdirən və bizim iqtisadi münasibətlərə xas xüsusiyyətləri də 
irəli çəkmək gərəkdir. 
Hər hansı bir ölkənin xarakteristikası onun əhali və ərazi ölçüləri ilə başlayır. Bu ölçülər 
əhəmiyətli dərəcədə onun milli sərvətləri və təbii resursları ilə korrelyasiyada möhtəşəmlik tapır. 
Bu harmoniya sosial-iqtisadi gücün generatoru olsa da, əslində firavanlığı o qədər də, dolğun həll 
və təmin etmir. Ənənəvi baxışlar, milli mental irs istehsal üsulunun formalaşması və inkişafını 
daim müşayiət edir. İnkişaf zolağına çıxış isə yenə də, daha çox milli yanaşma faktorları ilə 
bağlıdır. Milli istedad və əzəmət, tarixi sınaqlar, dəyişməyə meyl, böyük xalq və dövlət olmaq 
əzm və istəyi ümumi toplumda iqtisadi təbəlludatları qaynaqlandırır. İnsanda mövcud qabiliyyət 
imkanlarını, ehtiva edən insan kapitalı faktoru və onun kəmiyyət və keyfiyyət diapazonunda 
iqtisadi quruculuğun artım elementlərindədir.  Anadangəlmə istedad və qabiliyyəti əhate edən 
insan kapitalının çoxluğu milli gəlir gətirmənin və həm də sonrakı inkişafın da attraktorunu təşkil 
edir. Metodik yanaşmalar, nəzəri sxemlər, iqtisadi modellər bütün ölkələr üçün universal 
deyildir. İnteqrasiyanın gücü, avtarkiyalı iqtisadi modelin effektliliyi nə qədər yüksək olsa da, 
heç bir ölkə, hətta qüdrətli ABŞ belə iqtisadi və təbii təlatümlərdən tam sığortalana bilməz. 
Dərinləşən qloballaşma bizi bir gəminin sərnişini etsə də, indiki inkişaf məqamında ölkələr hələ 
də ayrı-ayrı xəttlərə qoşularaq, başqa-başqa tezliklərdə işləmədədirlər. Universal tezlik isə 
heyhat, hələ ki icad olunmamışdır. 
Neft ehtiyatları Yaxın Şərq bölgəsində, onu təmsil edən ölkələrdə nə qədər izafi olsa da, 
tükənməz deyildir. Bu reallıq ona dəlalət edir ki, ehtiyatların əbədi həyatı mücərrəd məsələdir. 
Regionun səhra və yarım səhra şəraiti, iqlim çətinliyi bütün flora və faunanın tam spektrdə 
yaranışını mümkün etməsə də, bol neft-qaz sərvətləri müəyyən boşluğun doldurulmasında 
əhəmiyyətli kapital stimulu olmuşdur. İlk baxışda intəhasız görünən aşkarlanmış təbii sərvətlər, 
məskun xalqları bəxtiyar gələcəyin əbədiliyinə əmin etmişdir. Regionun böyük quru ilə birbaşa 
əlaqəsi olmayan ən kiçik ölkəsi Bəhreyin ehtiyatların tükənməzlik sindromu ilə üz-üzə qalan ilk 
məmləkət olmuşdur. Bu olay digər neft monarxlarını da tükənməzlik faktoru üzərində 
düşünməyə vadar etmişdir. Lakin ölkədə əvvəlcədən tam strateji planda perspektivi 
proqnozlaşdıran siyasət olmasa da, burada sonrakı acılıqları yumşaldan təbii ahəngdə gedən işlər 
görülmüşdür. Bəhreyində neft dollarları «fontan vuranda», ölkə çoxsaylı aparıcı maliyyə, məhşur 
neft kompaniyaları və nüfuzlu beynəlxalq qurumlarla əməkdaşlıq əlaqələri yaratmışdır. Bu 
reallıq böyük istehsal və bazarın əlverişli nöqtələrinin birində yerləşən ölkənin offoşor zonaya, 
regionun maliyyə mərkəzinə çevrilməsində əhəmiyyətli faktor olmuşdur. Liberal qanunlar qəbul 
etməklə Bəhreyin regionun qonşu mühafizəkar, qanunvericilikli ölkələrinin, xüsusən də arxaik-
ortotoksal orentasiyalı Səudiyyə Ərəbistanı kimi əzəmətli neft diyarının maliyyə «avanport»u 
qismində çıxış etmək imkanı qazanmışdır. 
 Bəhreyinin fenomeni qonşu körfəz ölkələri postneft strategiyasının müəyyən edilməsində 
 
 
229
əhəmiyyətli örnək olmuşdur. Neftdən sonrakı aqibətini proqnoz edənlər perspektiv iqtisadi 
quruculuqda təsərrüfatın diversifikasiyası, miqyaslı maliyyə-investisiya fəaliyyəti, kapitalın 
dişarda uzunmüddətli və ümidli yerləşməsi, məşğulluğun əsas sferalarında kadrların 
milliləşdirilməsi istiqamətində təşəkkül tapan inkişaf ssenarisinə qərar vermişlər. İndi bu 
ölkələrdə qeyri-neft sektoru inkişaf edərək müvafiq yüksəliş tapmışdır. Qeyd olunan çətin iqlim 
şəraitinə baxmayaraq, region ölkələrində kənd təsərrüfatı yenidən qurulmuş, aqrar sektor 
rentabelli işləyərək daxili ehtiyacların dolğun ödənilməsini təmin etmişdir. Məşriqin neft bossları 
ilə yanaşı, aqrar kralları da beynəlxalq biznesdə möhtəşəmlik əldə etmişlər. İndi burada istehsal 
olunan kənd təsərrüfatı malları ən geniş çeşiddə xarici bazarlara çıxarılır. Küvyetin səhil çiçəyi 
Holland qızılgülünə Avropa marketlərində rəqib çıxır. Səudiyyə Ərəbistanının, BƏƏ-nin meyvə-
tərəvəz və digər kənd təsərrüfatı malları Qafqazın ətəklərinə qədər bazara sahib çıxmaq 
niyyətlərini artıq çoxdan gerçəkləşdirməkdədirlər. Bundan başqa, neft bolluğu həmin ölkələrdə 
biznesin ən qabaqcıl texnologiyalarına yiyələnməkdə yerli işbazlara kömək olmuşdur. İndi ərəb 
legionerləri Avroatlantik məkanda iri istehsal-xidmət maqnatlarına, neft bazarı ilə yanaşı əmtəə, 
maliyyə, fond bazarlarının fəal üzvlərinə, aparıcı beynəlxalq kompaniyaların səhmdarlarına 
çevrilmişlər. Lakin bütün bunlara baxmayaraq həmən ölkələrdə postneft  strategiyası son dərəcə 
davamlı polad fundametləri tam yarada bilməmişdir. Hələ də yetərli dərəcədə postneft 
iqtisadiyyatı region ölkələrində neft faktorunun aslılıqda qalmada davam edir. Buna həmən 
ölkələrdə adambaşına düşən ÜDM-in Qərbin inkişaf etmiş ölkələri ilə müqayisəsi aydınlıq 
gətirir. 
Görünən reallıq respublikamız üçün də örnək olmalıdır. Azərbaycanda da neft ehtiyatları 
izafi həcmdədir. Neft satışının reallaşacağı əsas bazar isə ölkə hüdudlarından kənardadır. Bu 
baxımdan Azərbaycanda da, neft strategiyası ilə yanaşı, postneft konsepsiyası da 
formalaşdırılmalıdır. Təşkil edilən Neft Fondu, yaranacaq qaz və digər perspektiv imkanlı enerji, 
mineral xammal fondları da, məhz bu ammallara xidmət etməlidir. Bakı regionun neft qütbü 
olduğu kimi, Böyük Qafqazın mədəniyyət maliyyə mərkəzi statusunu qazanmalı, Şimal və 
Cənubun, Məşriq və Məğribin «avanport»una çevrilməlidir. 
Kapitaltutumlu əmtəə ilə ölkənin ixtisaslaşması və beynəlxalq ticarətdə iştirakı ixracat 
sahəsində kapitalın axınına gətirir. Belə ki, XX əsrin əvvəllərində isveçli iqtisadçılar Eli Xekşer 
və Bertilem Olin, Adam Smitin və David Rikardonun mütləq və nisbi üstünlüklər nəzəriyyəsinin 
müddəalarına əsaslanan istehsal faktorlarının müqayisəsi nəzəriyyəsini işləmişlər. 
 
Xekşer və Olinin nəzəriyyəsinə görə hər bir ölkənin kapital və əmək amili 
beynəlxalq ticarətdə iştirakçıdan asılı olaraq qiymət nisbətində müxtəliflik törətməni 
şərtləndirir. Kapitalın qiyməti faiz dərəcəsi, əməyin isə qiymətini əmək haqqında əks 
olunur. Əməyin və kapitalın müqayisəli qiymətlərinin səviyyəsi kapital artıqlığı olan 
ölkələrdə əmək ehtiyatları və kapital defisiti olanlara nisbətdə azdır. Bu hal eyni 
malın müqayisəli qiymətlərinin müxtəlifliyinə səbəb olur və bundan irəli gələrək hər 
bir ölkə nisbətən daha çox faktorlar tələb edən əmtəə istehsalını ixtisaslaşdırmağa 
çalışır. Ticarətin beynəlmilləşməsinin təsiri altında dünya mal dövriyyəsində iştirak 
edən əmtəələrin müqayisəli qiymətləri eyniləşməyə meyl edirlər. Bu isə həmin 
əmtəələrin yaradılmasında istifadə edilən istehsal faktorlarının qiymət nisbətinin 
bərabərləşməsi ilə müşayiət olunur. Bu reallıqdan irəli gələrək Xekşer-Olin-
Samuelsin teoremə görə, xarici ticarətə qoşulmadıqda əmək və kapitalın qiyməti hər 
ölkədə fərqlənəcək, izafi faktorun qiyməti nisbətən kiçik, defisitli faktorun qiyməti 
nisbətən yüksək olacaqdır. 
 
İstehsal faktorlarının müqayisəsi nəzəriyyəsi iqtisadi inkişaf təzahürləri nəticəsində 
müəyyən dəyişikliklərə və təftişə məruz qalmışdır. İqtisadçılar ayrı-ayrı ölkələrdə kapital və 
əmək bolluğu sahələrinin, idxal və ixrac strukturunun korrelyasion asılılığının mövcudluğunu 
aydınlaşdırmağa səy etmiş, milli iqtisadiyyatın məhsullarının xarici ticarətdə iştirakını 
dəqiqləşdirməklə ticarət olunan və ticarət olunmayan əmtəə və xidmətlər konsepsiyasını 
 
 
230
yaratmışlar. Şərti xarakter daşıyan və elmi-texniki nailiyyətlər nəticəsində dəyişkənliyə məruz 
qalan belə bölgüyə görə, beynəlxalq mübadilədə iştirak edən əmtəə və xidmətlər ticari, öz 
yerində beynəlxalq ticarətin obyekti olmayanlar isə qeyri-ticari adlanır. Praktikada əksər 
əmtəələr, o cümlədən, neft ticari əmtəə kateqoriyasına aid edilir. 
Xekşer-Olinin istehsal faktorlarının müqayisəsi nəzəriyyəsinin nəticələrini dəqiqləşdirən 
ingilis iqtisadçısı Q.M.Rıbçinski dünya qiymətlərinin dəyişməzliyində və iqtisadiyyatın iki 
sektorunun mövcudluğu şəraitində bir izafi faktordan istifadənin genişlənməsi digər əmtəənin 
istehsal və buraxılışının ixtisarına gətirməsini aşkarlamışdır. Müvafiq nəzəriyyə ilə başlanan 
iqtisadi fenomenin şərhinə istinad böyük neft industriyası yaratmış bir çox ölkələrdə, daha 
qabaritli formada isə Niderladda «Holland sindromu»nun adlanan iqtisadi təzahürlə bağlıdır. Bu 
azarı gerçəkdən müxtəlif səviyyədə və müxtəlif illərdə Norveç, İngiltərə, Meksikada yaşamışdır. 
 
Şimal dənizində Hollandiyanın 1960-70-ci illərində təbii qaz hasilatına 
başlayaraq, sonradan artıq qazın ixracatını reallaşdırmış, ölkə büdcəsini və 
iqtisadiyyatını bilmərəkdən təbii qazın inhisarına buraxmışdır. Təbii qaz hasilatı ilə 
bağlı yerdəyişməyə məruz qalmış gəlir artımı qeyri-ticari əmtəənin istehsal tələbi və 
artımının genişlənməsinə gətirmiş, ənənəvi ixracatyönümlü emal sənayesi sahələrində 
istehsalın məhdudlaşdırılmasını və ölkədə çatışmayan əmtəələrin idxalının 
yüksəlişinə səbəb olmuşdur. Dünya bazarına çıxış və ondan aslılıq şəraitində qiymət 
meylləri ölkəni çətin vəziyyətə düçar etmişdir. Böyük sosial problemlərlə müşayiət 
olunan vəziyyət əhalinin gəlirlərinin aşağı düşməsini  törətmişdir. Vəziyyətdən çıxışda 
isə yenidən qeyri-ticari əmtəə istehsalının məhdudlaşdırılmasına və resursların 
xammal ixracatı sahəsindən əks axını əvvəlki vəziyyətə qayıdışına səy edilmişdir. 
 
Nəzəriyyəsi çox illər öncə formalaşan iqtisadi fenomen, təbii resursları izafi bol olan 
ölkələrdə aparılmış yanlış iqtisadi strategiya, artıq aprobasiyadan keçmiş reallıqdır. Bütün 
bunların müəllif tərəfindən təkrar şərhinə ehtiyac mövcud reallığın Azərbaycan iqtisadiyyatında 
da xüsusi nəzərə alınması ilə bağlıdır. İdeolojı aspektə görə, problemin Azərbaycan rakusunda 
işıqlandırılması məqbul hesab edilməsə də, biz əslində nisbi konturda «Holland sindromu» 
zolağında hərəkətdəyik. Bu gün hələ tam sağlam olmayan, inteqrasiyon cəbhədən viruslar qəbul 
etməkdə «diatezliyini» saxlayan ölkədə genişlənən istehsal həcmi, bu azara kəskin yoluxmağı 
gerçəkləşdirə bilər. Məhz buna görə də neft strategiyasının reallaşması, postneft konsepsiyasının 
formalaşdırılması ilə paralel müstəvidə addımlamalıdır. 
Qərbin inkişaf etmiş ölkələri 1973-cü ilin müdhiş böhranının təkrarlanmaması üçün 1980-
ci illərdə neftin qiymətinin kəskin artımı və enişi residivinin qarşısını alan kompleks tədbirlər 
hazırladılar. Bu alternativ enerji mənbələri və enerji qənaətli texnologiyaların hazırlanmasına 
yönəlmişdir. Sonradan neft-qaz ehtiyatlarının artan dinamizmi bu tendensiyanın müəyyən 
dərəcədə səngitsə də, problem öz aktuallığını qorumuşdur. Azərbaycan bənzərsiz coğrafi 
özəllikləri, iqlim şəraiti külək, su və Günəş enerjisindən bəhrələnməyə imkanlar açır. Bu 
baxımdan karbohidrogen resursları ilə zəngin olan respublikada alternativ enerjidaşıyıcılarının da 
axtarışı önəmlidir. Postneft konsepsiyasının əsas müddəalarında da bu strateji prinsipial xətt öz 
əksini tapmalıdır. 
İqtisadi nəzəriyyə və praktikada ixracat göstəricisi, ümumi ixracatda başlıca ixracat 
məhsulunun mövqeyi ilə ölçülür. Sirr deyil ki, respublikamızda ixracatın əksər hissəsini neft və 
neft məhsulları təşkil edir. Bu müəyyən ixracat asılılığı isə, öz növbəsində «Holland sindromu» 
təhlükəsini dərinləşməsinə zəmin ola bilər. Respublikamıza ötən əsrin sonlarında «mübadilə» 
anlamını verən ingilis və fransız mənşəli barter fenomeni, milli iqtisadiyyatın 
valyutasızlaşmasına, ölkədə monetar meylin sərtləşməsinə gətirdi. Lakin barter əksərən daxili 
iqtisadi münasibətlərdə hökmranlıq etdi. İqtisadi nöqteyi-nəzərdən bu gerçəklik təbii və 
anlaşılandır. Bu gün nisbi də olsa biz barter iqtisadiyyatından çıxmada, iqtisadi və maliyyə 
münasibətlərinin nağdı verim sferasına daxil olmadayıq. Bunu anlamaqda və bu iqtisadi 
təlatümdən çıxışda elmi-məntiqli təfəkkür nümayiş etdirdiyimiz kimi, ölkə iqtisadiyyatın və 
 
 
231
dövlət büdcəsinin də neft amilindən qurtulmasını real işlərlə təmin edəcəyik. Mücadilə, mübarizə 
və rəqabət dolu həyatımızda neftimizin tükənməsi belə R.Kiplinq personajı Akellanın son 
mahnısının oxunmasına yetişməyəcək, Azərbaycan inamlı və ümidli postneft konsepsiyasını 
arxitektur təşəkkülə çatdıracaqdır. 
 
 
14.5. Neft fondu və dinamik inkişaf meylləri 
 
Yeni qlobal düzümün təkamülündən asılı olmayaraq neft strateji məhsul kimi dövlət milli 
və beynəlxalq siyasətində öncül mahiyyətini saxlayır. Onun böyük kapitalyaratma xüsusiyyəti, 
dünya iqtisadi artımına təsir gücü mövqe mətinliyini daha da sərtləşdirir. Sahibkar düşüncəsində 
deyildiyi kimi, neft artıq puldur. Sərvət toplamaq, çoxlu pullar əldə etmək, biznesin əsas tələb 
qaynağıdır. Pul həmçinin, əlavə özəl enerji yığımı kimi ümid və arzuların gerçəkləşməsi 
mənbəyi, daha rəvan və firavan gələcəyin təminatçısıdır. J.M.Keynsin təbirincə «Pullar əslində 
mahiyyətcə, hazırki zamanla gələcək arasında çox hiyləgər, fəndgir bir vasitədir»49. Bu vasitənin 
isə ümüdlü körpüsünün dayaqları daha çox ehtiyat yığımına, səmərəli biznesin təşkilinə, qətiyyət 
və iradəyə, uğur və riskə əsaslanır. Mineral xammal fondlarının təşkilinin əsas cəhətlərindən biri 
də, hazırkı zamanla gələcək arasında rabitəliliyin, nəsillərin varisliyinin təmin edilməsinə xidmət 
edir. Torpağın üst qatı kimi, altının da sərvətləri təkcə bu zamanın övladlarının deyil, həm də 
gələcək nəsillərin pay qismətidir. Müasir sivlizasiyon təfəkkür indi istismar olunan təbii 
ehtiyatlarının bəhrəsini, sasial-iqtisadi nəticəliyini dolğun tərzdə gələcək nəsillərin də 
görməsində dəyərləndirir. 
Mineral xammal və neft fondlarının yaranışı tarixi zərurətdən doğmuşdur. Neftin 
beynəlxalq bazarda qiymət meylindən törənən hadisələr, daha çox isə onun qeyri-əbədiliyi 
faktoru fondyaratma strategiyasına keçidə rəvac vermişdir. Dünya təcrübəsində müvafiq 
fondların missiya müxtəlifliyinə nəzər yetirdikdə iki istiqamətli proqramların olduğunu görərik. 
Bir qrup ölkələr mövcud fondların vəsaitlərini hasilatın genişləndirilməsinə, təkrar istehsala, 
digərləri isə ixracat məhsuluna qabil yeni istehsal-xidmət sahələrinin yaradılmasına məsrəf 
edirlər. Neft fondları içərsində Norveçdə son zamanlar yaradılan müvafiq təsisatın çox saylı 
cəlbedici xüsüsiyyətləri vardır. Örnək kimi, bu ölkənin müvafiq istiqamətdə qısa zamanda 
topladığı təcrübəyə varaq: Norveç Dövlət Neft Fondunun may 2001-ci ilə bazar dəyəri 424,9 
milyard kroun təşkil etmişdir. Bunun 40%-i xarici kompaniyaların səhmlərində, 60%-i isə 
istiqrazlarında yerləşdirilmişdir. Bu fond davamlı maliyyə buferi rolunu oynayır və dövlətə 
sərbəst, manevrli iqtisadi siyasət aparmağa imkan yaradır. O, həm də neftin qiymət fərqindəki 
fəsadı tənzimləyir, neft erası bitdikdən sonra sonrakı nəsillərin də neft ehtiyatlarına varisliyində 
bir alət rolunu oynayır. Ölkədə baş verən hakimiyyət dəyişikliklərinə baxmayaraq neft fondunun 
siyasəti dəyişməz qalır. Fondun istifadəsini hökumət parlament nəzarəti vasitəsilə reallaşdırır. Bu 
təcrübəyə istinadən milli neft fondumuz çox funksiyalılığı ilə seçilərək hasilatın 
genişləndirilməsinə, təkrar istehsala, ixracat məhsullu yeni istehsal-xidmət sahələrinin 
yaradılmasına yönəldilməli, bütün potensialı ilə Azərbaycanın xidmətində bulunaraq, milli 
mənafelərə qayğısına səfərbər olunmalıdır. 
Neft fondunun fəaliyyət spektri genişləndikcə sahədə kiçik və orta biznesin inkişafının 
stimullaşdırılması prosesi sürətlənəcəkdir. Bu baxımdan neft fondu ilə yanaşı, onun fəaliyyətini 
gücləndirən infrastruktur şəbəkəli digər iqtisadi və maliyyə institutların da təsis edilməli, ilk 
növbədə bank, birca, sığorta və konsaltinq xarakterli qurumların yaradılması önə çəkilməlidir. 
Daha çox birincilik Neft Bankının və yaradılması ilə bağlıdır. 
 
                                                 
49 Д.М.Кейнс. «Общая теория занятости провента и денег». Москва. «Гелмос. АРВ». 1999. səh. 273. 
 
 
 
 
 
232
Bank italyan sözü olan banco oturacaq deməkdir. İlk olaraq İtalyada pulları 
skamiyalarda mübadilə edərdilər. Hazırda banklar bəşəri sivlizasiyanın dəyərli iqtisadi 
texnoloji nailiyyəti olaraq, böyük tarixi tapıntılar sırasında dayanır. Dünyada saysız, 
hesesabsız banklar içərsində orta hesabda yalnız iki mini etibarlılıq reytinqdə yüksəkdə 
dayanır. Siyahının önündə isə çoxmilyardlı kapitalla Almaniyanın Doyçe bankı on məşhur 
digər bankla birlikdə gedir. Pul qabı mənasında şərh edilən alman mənşəli birja isə banklara 
nisbətdə miqdar cəhətdən daha az saylıdır. 
 
Neft bankı neft dollarının etibarlı mühafizəsinə yardım etdiyi kimi, həm də kredit, 
valyutanın arbitrac prosesini tənzimləyən, xarici və daxili qiymətlərin rabitəsini uzlaşdıran, neft 
sektorunun elmi-texniki və texnoloji yeniləşməsini stimullaşdıran və nəhayət inflyasiya ilə 
mübarizədə ən yaxşı vasitə olan iqtisadi artıma nail olmada çox mühüm strateji maliyyə alətidir. 
Biz neft fondunun sanbalı haqqında danışarkən eyforiyaya qatılmamalıyıq. Burada miflər 
və riflər yetərincədir. Sistemlənmiş ən yaxşı iqtisadi mexanizmlər, maliyyə piramidaları, lider 
banklar belə gözlənilməz iqtisadi fəsadlardan sığortalanmamışdır. Ona görə də, ARDNF 
strategiyasında daha çox diqqət və qayğı nümayiş etdirməliyik. Bu strategiya lokal arealda deyil, 
yaşadığımız bütün iqtisadi məkanın şərait və şərtləri daxilində hərəkət etməlidir. Strategiyanın 
reallaşması mexanizmləri iqtisadi mühitin modernizasiya problemi ilə uzlaşdırmalı və müəyyən 
nisbətdə onun indikatorlarından birinə çevrilməlidir. 
ARDNŞ-də toplanmış və toplanacaq vəsaitdən investisiya məqsədi ilə istifadə edilməsi 
məsələsinə də proqram və layihələr əsasında gerçəkləşdirilməlidir. Bu strategiya Azərbaycan 
Respublikası Prezidenti H.Ə.Əliyev cənablarının müvafiq  fərmanında əksini tapmışdır. 
Ümumiyyətlə, qeyd olunmalıdır ki, indiki mərhələdə ARDNF-in qorunması və ondan investisiya 
məqsədi ilə istifadə olunması respublikada çox etibarlı şəkildə təşkil edilmişdir. Bu təşkil 
olunmanı DYİB da bəyənir və dəstəkləməkdədir. 
ARDNŞ-in vəsaitləri hər il artıma məruz qalır. Yaxın perespektivdə buradakı vəsaitlərin 
illik yığımı milyon dollarlıq parametrləri ötüb keçəcəkdir. ARDNŞ-in birinci vitse prezidenti 
İ.H.Əliyev qeyd edir ki, «Bu gün Azərbaycan, büdcə gəlirlərindən savayı konsorsiumla birlikdə 
neft satışı hesabına hər il 160-180 milyon dollar qazanır. 2005-ci ildən etibarən Neft Fondunun 
illik mədaxili 500 milyon dollar təşkil edəcəkdir ki, bu da indikibüdcənin yarısına bərabərdir. 
2008-ci ildən etibarən bu göstərici bir milyard dollar olacaqdır».50 
ARDNŞ-in 2002-ci il büdəcəsinin gəlirləri 880.196,0 min manat, xərcləri 153.485,5 min 
manat təsdiq edilmişdir. ARDNF büdcəsinin mədaxil hissəsinin 81,6%-ini Azərbaycan 
Respublikasının payına düşən xam neftin satışından əldə edilən gəlir, 5,5%-ni akrhesabı 
ödənişləri, 0,3%-ni xarici şirkətlərlə bağlanmış müqavilələr çərçivəsində dövlət əmlakından 
istifadə üçün icarə haqqı, 6,0%-ni fondun vəsaitinin yerləşdirilməsindən əldə edilən gəlir və 
yerdə qalan 6,6%-ni digər gəlirlər və daxil olmalar təşkil edir. Xərclər hissəsinin isə 98%-i 
qaçqınlarla bağlı müvafiq sosial problemlərin həllinə, qalan 2%-i, 3162,2 milyon manatı fondun 
idarəetmə xərclərinə yönəlmişdir. Göründüyü kimi, ARDNF-in 2002-ci il vəsaitinin idarəetmə 
xərcləri istisna olunmaqla yalnız 17,1%-i istifadəyə verilir. İndi burada 500 milyon  ABŞ 
dollarından çox vəsait toplanmışdır. Şübhəsiz ki, bu vəsaitləri qaçqınların ehtiyaclarına məsrəf 
edilməsi yaranmış çətin situasiya ilə bağlıdır. Lakin bu problem də əbədi deyildir. Fondun 
vəsaitləri qeyd olunan təkrar istehsal və inkişaf problemlərinə məsrəf olduqda daha effektli 
nəticələr verəcəkdir. Bununla belə, ARDNF-in aydın və mümkün şəffaflı, uzunmüddətli strateji 
planları da işlənib hazırlanmalı, respublika ictimayyiəti onun məqsəd və məramının 
gerçəkləşməsinə daim nəzarət etməlidir. ARDNF kapitalının qorunması məqsədi ilə müəyyən 
qismətdə vəsaitlərini aparıcı maliyyə institutlarında yerləşdirməli, dayanaqlı və etibarlı biznes 
qrumlarının səhmlərinin alınmasını təmin etməlidir. Ümumilikdə beynəlxalq bazarın 
gözlənilməz kataklizmlərindən, rəqib cəhbədən göndərilən viruslardan qorunmaq məqsədi ilə 
mühafizə çətri yaratmalıdır. 
                                                 
50 İlham Əliyev: «Biz hər şeyə müvəffəq olacayıq». Azərbaycan qəzeti 27 aprel 2002-ci il. 
 
 
233
Çox zaman KİV-də investisiya tələbində olan obyektlərin və yaxud da sosial təminatın 
yaxşılaşdırılmasında ARDNF-in vəsaitlərindən istifadə olunması haqda iqtisadi məzmunsuz 
fikirlərə rast gəlinir. Əlbəttə investisiya tələbli obyektlərin fond tərəfindən stimullaşdırılmasında 
heç bir qəbahət ola bilməz. Lakin bu fond fəaliyyətini səxavətli messanat kimi sponsorluqla 
gerçəkləşdirilməməlidir. Vurğulandığı kimi, onun missiyasının leymotivini yeni maliyyə 
resursları yaradan sahələrin inkişafına kapital qoyluşları təşkil etməlidir.  
Milli iqtisadiyyatın, daha çox isə onu qidalandıran sahənin modernizasiyası xərcləri 
ARDNF-nin qayğı öhdəlikləri sırasında olmalıdır. Tənəzzül keçirən neft maşınqayırması 
sənayesinin modifikasiyası, onların itirilmiş bazarlara yenidən qaytarılması, universal 
standartlara uyğun olaraq yenidən qurulması, müvafiq beynəlxalq institutların monoqramlarının 
alınmasına yardım etməlidir. 
 
Monoqram-müəssisənin müəyyən institutların standartlarına uyğun müvafiq 
icazəsi ilə məhsul istehsal etmək səlahiyyəti verilən imtiyaz və reytinqdir. O, istehsal 
məhsulunun birbaşa beynəlxalq bazara çıxışında əhəmiyyət kəsb edən sertifikat 
nümunəsidir. Azərbaycanda hələlik yalnız bir, Bakı maşınqayırma zavodu 2001-ci 
ildə Amerika Neft İnstitutunun monoqramını almışdır. Xəzərdə beynəlxalq neft 
kontrakları bağlanılmasında monoqram məsələsi də əksini tapmışdır. Bakı 
neftmaşınqayırma zavodlarının bir qisminin də tam gücü ilə işləməməsi və müvafiq 
kontraktlara xidmət etməməsi də həmən müqavilə şərtlərindən irəli gəlmişdir. 
 
«Şahdəniz» yatağının böyük təbii qaz potensialı analoji Təbii Qaz Fondunun yaradılmasını 
da şərtləndirir. Fikrimizcə gələcəkdə müvafiq fonların təsisatı spektri genişlənməsi labüd 
olacaqdır. Bu baxımdan quruda neftqazçıxarma kompleksində də oxşar, lakin bir qədər məxsusi 
olan fondun təsisatı da formalaşdırıla bilər. Bu haqda geniş təhlil işi monoqrafiyanın əvvəlki 
bölümlərində əksini tapmışdır. Bununla belə, quruda neftqazçıxarmanı stimullaşdıran, onun 
davamlılığını təmin edəcək fondun yaradılması zəruriliyini bir daha vurğulayırıq. 
 
 
234
XV FƏSİL 
TEXNOLOJİ YENİLƏŞMƏ PERSPEKTİVLƏRİ 
 
15.1. Elmi-texniki nailiyyətlər 
 
Müstəqilliyinin kiçik dövrü ərzində Azərbaycan qlobal siyasi-iqtisadi proseslərin yedəyinə 
düşərək böyük maraqların toqquşduğu geopolitik məkana çevrilmişdir. Siyasi ehtiraslarpın 
episentrində neft-qaz resursları dayansa da, əlverişli coğrafi mövqe, yetərli infrastruktur, tranzit 
ərazi, loyal iqtisadi mühit, sintetik planda bənzərsiz elastik bir obraz yaratmışdır. Son yüz ildə 
eyni məqsədləri və məramları ifadə edən Avropa kapitalının Azərbaycana ikinci böyük gəlişi 
ölkə iqtisadiyyatında yeni bir mərhələnin əsasını qoymuşdur. Qərb demokratiyası, liberallaşan 
iqtisadiyyat tərəddüdsüz olaraq yeni dövlət quruculuğunun prinsiplərini qaynaqlandırmışdır. 
Ötən illər ərzində respublikanın ictimai-siyasi, sosial-iqtisadi həyatında mühüm dəyişikliklər baş 
vermiş, yeni iqtisadi münasibətlər, demokratik təsisatlar, qlobal strukturlara inteqrasiya təşəkkül 
tapmışdır. Bununla belə, siyasi-iqtisadi transformasiya mərhələsinin özəllikləri, bazar 
strukturlarına adaptasiyada mühafizəkar təmayül yeni yaranışlara keçidin müddətini artırmışdır. 
Keçid iqtisadiyyatını yaşayan bütün ölkələr kimi Azərbaycan Respublikası da ümumi, əlahiddə 
və spesifik problemlərlə qarşı-qarşıyadır. Bu problemlər içərisində böyük tərəqqi üçün mühüm 
detenator elmi inkişaf problemləri, texniki-texnoloji tərəqqi müstəsna əhəmiyyətlidir. 
İctimai şüur formalarından biri kimi, elmin cəmiyyətin məhsuldar qüvvələrinin inkişafına 
və ictimai həyatın müxtəlif sahələrinə təsirinin sosial nəticələri mühümdür. Bəşər cəmiyyətinin 
bütün tarixi ərzində elm inkişafın ən mühüm faktoru olmuş, təbiət və cəmiyyət qüvvələrinin 
özünə tabe etməsinin göstəricisinə, mənəvi həyatımızın müstəqil amilinə çevrilmişdir. Qədim 
Şərq ölkələri Babilistanda, Misirdə, Hind və Çində toplanan biliklər elmlərin ilkin şərtlərinin 
hazırlanmasına, sonrakı inkişafda isə müxtəlif təlimlərin formalaşmasına, onların yeni 
nailiyyətlərlə zənginləşməsi prosesinə təkan vermişdir. Əsrlər ötdükcə mifik təfəkkürü sarsıtmış 
elmin artan idrak gücü ilk elmi inqilablarla nəticələnmişdir. 
Elm predmetin qoyuluşundan başlayır. Mövcud predmetin strukturunu anlamaqla yanaşı, 
onun yaranışı, inkişafı ilə bağlı cəhətləri, qanunauyğunluqları araşdırmaq, təhlil və tədqiq etmək 
zəruridir. Elmlə məşğuliyyət istedadla yanaşı ciddi məsuliyyət də tələb edir. Hesablama 
alqoritmləri tətbiq etmədən əsaslı elmi iş görmək mümkün deyildir. Eksperimentlər fikirləşib 
tapmaq, açıq-aşkar yaradıcılıq prosesində qarşıya qoyulan intuitiv hərəkət hallarındandır. İndiki 
elmi-texniki inqilab şəraitində formalaşan vahid elmi-texniki istehsal sistemində elm öndə gedir. 
Elm həyatımızı yeni ixtiralar, səmərələşdirici təkliflər sahəsində daha da asan edir. Lakin bütün 
ixtiralar o qədər də, xoşbəxtliyi təmin etmir. İxtiralar gavur icadı, demonizm kimi xüsusiyyətdən 
də azad deyildir. Onun ixtira paradoksu, ixtira effekti kimi əks tərəfləri də mövcuddur. Texniki 
nailiyyətlər əl əməyini azaldaraq kapitala olan tələbatı artırır. 
Sosial sifarişin əsas təminatçısı olan elm ayrı-ayrı məmləkətlərin, xalqların deyil, bütün 
bəşəriyyətin ümumi sərvəti kimi çıxış edir. Azərbaycanda da, elmin qədim tarixi vardır. İslam 
intibahın qərarlaşdığı orta əsrlərdə ölkəmizdə elmi inkişafın artan təzahürləri görünməyə 
başlamışdır. Min il öncə Azərbaycan filosofu Əbülhəsən Bəhmənyarın «Səbəb və nəticə 
haqqında» təliminin müsəlman Şərqində fəlsəfi-elmi fikrin inkişafında böyük rolu olmuşdur. 
Filosof elmin məntiqi bazisdə ərsəyə yetdiyini, məntiqin elm və biliyin meyarı və məntiqsiz 
elmin olmadığını vurğulayaraq, onu sivlizasiyanın əsas hərəkətverici qüvvəsi kimi əhəmiyyətini 
israrlamışdır. Fazil Fəridətdin Şirvani, Xəqani, Fələki riyaziyyatla məşğul olmuş, Nizami, 
Nəsimi, Füzuli şair-filosof olmaqla yanaşı, təbiətşünaslığın bir çox məsələlərinin əsaslı şərhini 
vermişlər. XIII əsrdə Marağa rəsədxanasını ərsəyə yetirən Nəsirəddin Tusi fəlsəfi-əxlaqi əsərləri 
ilə yanaşı riyaziyyat, fizika, astronomiya sahəsində mühüm elmi nəticələrə nail olmuş, ulduzların 
dəqiq qlobusunu yaratmışdır. XIX əsrdə A.A.Bakıxanov, M.F.Axundovun əsərləri milli-elmi-
fəlsəfi dünyagörüşünün yeni mərhələsi olmuşdur. XX əsrdən başlayaraq Azərbaycan elmi həm 
tarixi inkişaf nəticəsində, həm də milli neft faktoru ilə bağlı olaraq fundamental xarakter almış, 
 
 
235
yeni keyfiyyət dəyişiklikləri ilə müşayiət olunmuşdur. Bu əsrdə Azərbaycanda elmin əksər 
sahələri üzrə elmi-tədqiqat institutları, ali məktəblər, elmi mərkəzlər intişar tapmış, alimlərimizin 
nəzəri və eksperimental fizika sahəsindəki bir sıra tədqiqatları dünya şöhrəti qazanmışdır. Neft-
qaz sənayesindəki istehsalat, elmi-texniki nailiyyətlərinə görə isə respublikamız daha irəli 
gedərək Neft Akademiyası titulunu qazanmışdır. 
Azərbaycanda neft sənayeləşmə xarakteri aldığı ilk çağlarda onun geoloji öyrənilməsində 
qeyd olunduğu kimi K.A.Abix, N.İ.Voskoboynikovun tədqiqatları xüsusi rol oynamışdır. Ötən 
əsrin ilk onilliklərində akademik İ.M.Qubkin Azərbaycanın neft yataqlarının sahəvi təsnifatda 
geniş spektrdə kompleks təhlil edən tədqiqatçılardan olmuşdur. Onun məşhur «Neft haqqında 
təlim» əsəri məhz Abşeron neft rayonunun işlənməsi təcrübəsindən qaynaqlanmışdır. 
Respublikada neft elminin inkişafında Azərbaycanlı alimlərin töfhəsi yüksək qiymətləndirilir. 
Milli alim və mütəxəssislər tərəfindən Azərbaycan neft elminin formalaşmasında çoxlu dəyərli 
kitablar yazılmış, fundamental tədqiqat işləri yerinə yetirilmişdir. XX əsrin zirvəsindən keçilən 
yolun tədqiqi daha dolğun retrospektivdə ADNSETLİ-in alimləri tərəfindən hazırlanmış «Neft 
elmi beşiyi» kitabında əksini tapmışdır. 
Ötən yüzillikdə çox böyük alimlər nəsli yetişdirən və sovet ənənələri əsasında formalaşan 
Azərbaycan elmi müstəqillik faktoru ilə əlaqədar mühüm transformasiyaya məruz qalmışdır. 
Yeni sistemə qovuşmada dəyişən tələblər professionalizm və professionallar qıtlığı yaratsa da, 
dünyəvi standartlara qovuşan elmi yaradıcılıq öz vüsət və qayəsini saxlaya bilmişdir. 
Respublikada mövcud iqtisadi çətinliklər cəmiyyətin intellektual potensialının inkişaf 
meyllərində öz təsirini əks etdirir. Lakin Azərbaycan elminin inkişafında təkcə maliyyə faktoru 
dayanmır. Burada hələ tam formalaşmayan aydın elmi siyasətin olmaması da özünü göstərir. 
Elm və təhsilə yönələn subsidiyalar hər il nisbi azalmaya məruz qalır. 1990-cı ildə ÜDM-də 
elmin payı 3,5% idisə 1995-ci ildə 0,7%-ə, 2000-ci ildə isə 0,5%-ə enmişdir. Biganə münasibətin 
artımı elmi-tədqiqat və konstruktor işləmələrində çalışanların sayını 10 il ərzində yarıbayarı 
azalmasına səbəb olmuşdur. Bu sahənin mütəxəssisləri ticarət xidmət sferasına transfer olunmuş, 
daha yüksək intellektuallar arasında isə beyin axını breyn-dreyn prosesi yüksəlmiş, çoxları xarici 
dövlətlərə mühacirət etmişlər. Belə reallıq iqtisadiyyatın aparıcı sahəsi neft-qaz sənayesinə 
sirayət etmişdir. Elmdə böhranlı vəziyyət daha çox istehsalı gücləndirən, yeni məhsullar yaradan 
elmi-tədqiqat təşkilatlarını əhatə etmişdir. Elektrotexnika məhsulları, neft avadanlıqları istehsalı 
və maşınqayırması sənayesi ilə keçmiş Sovetlər İttifaqında, eləcə də yaxın regionlarda prioritet 
imkanları ilə seçilən respublika indi yaranmış investisiyon qıtlıq nəticəsində dayanaqlı 
potensialını itirmiş, əzəli bazarlardan məhrum olmuşdur. Biznes tələblərinə müqabil iqtisadi 
strukturlaşmanın ləng gedişi, bazar təsisatlarına uyğun rəqabətli istehsalın, mütərəqqi xidmət 
sahələri, incirinq, konsaltinq, marketinq və digər bu kimi sferaların zəif inkişafı yeni bazar 
strukturlarına adaptasiyanın gedişində əksini tapmışdır. 
Böyük neft kontraktları çərçivəsində ölkədə fəaliyyət göstərən xarici iş adamları, onları 
təmsil edən qruplar Azərbaycanın neft-servis və digər xidmət strukturlarının beynəlxalq 
standartlar səviyyəsində olmadığı mülahizələri ilə əməkdaşlıqdan çəkinir, min kilometrlərlə 
uzaqdakı partnyorları ilə iş birliyinə üstünlük verirlər. Belə tendensiya Qərbin müvafiq xidmət 
təşkilatlarının bizim ənənəvi bazarların fəth edilməsi ilə nəticələnir. Bununla belə, paradoksal 
vəziyyət yaranır. Açıq dənizdə hasilata ilkin başlayaraq mobil neft industriyası yaradan, əzəli 
qiymətləndirmədə investorların dilində olduqca əlverişli infrastrukturunun mövcudluğu 
vurğulanan respublikanın müvafiq neft-qaz kompleksində sənaye-xidmət potensialı yararsız 
hesab edilir. Qeyd olunduğu kimi, dünya okeanı ilə birbaşa əlaqəsi olmayan Xəzərdə neft 
sənayesinin quruculuğuna keçmiş ittifaq yetərli dərəcədə iqtisadi-texniki potensialını, mühüm 
elmi mərkəzləri cəlb edərək, burada nəhəngliyi və qüdrəti ilə yalnız ABŞ-ın neft donanmasından 
geri qalan möhtəşəm neft armadası, yüksək texniki təminatlı üzən dəniz qazma qurğuları, 
spesifik təşkilatlar, güclü elmi-texniki baza orcinal infrastruktur yaratmışdır. İndinin özündə də, 
bu potensialın Xəzərhövzəsi regionda işləmək imkanları gücü hesab etmək olar. Lakin ABƏŞ 
icarəyə götürdüyü gəmiləri kosmetik modifikasiya edərək, kommersiya mənafelərinə rəğmən 
 
 
236
sahəyə ayrılmış təxsisatları Azərbaycan tərəfinə deyil, bu məqsədlərlə təşkil etdikləri xarici özəl 
qurumlara yönəldir.Əlbəttə burada müəyyən dərəcədə ötən müddətlərdə imkanların səfərbər 
edilməməsi, modernləşməyə lazımi vəsaitin yönəldilməməsi, sahənin rəqabət qabiliyyətini 
artıran təşəbbüslərin qiymətləndirilməməsi də özünün mənfi təzahürünü biruzə vermişdir. Elə bu 
səbəbdəndir ki, xarici firmaların neft sənayesinin xidməti sektorda fəallığı artmaqdadır. Bir 
tərəfdən yerli ənənəvi strukturların zəif rəqabətqabiliyyətliyi, digər tərəfdən beynəlxalq 
kontraktların dünyəvi standartlara üstünlük verən maddələri, müvafiq milli neft təşkilatlarını belə 
əməkdaşlıqdan faydalanmaqdan təjrid edir. 2500-dən çox elmi işçini əhatə edən 5 neft-qaz 
profilli elmi-tədqiqat və təhsil institutları olan «Neft Akademiyası» titullu malik məmləkətdə 
ixtisaslaşmış milli təşkilatlar dar ixtisaslı əcnəbi təşkilatların «uzurpasiyasına» məruz qalır. Belə 
yanaşma illərcə toplanmış ənənəvi təcrübə maddi-texniki potensialın dağılmasına, 
təsərrüfatsızlaşmasına gətirir, xarici asılılığı artırır, iqtisadi inkişafı zəiflədir. 
Dünya ölkələrinin təcrübəsi göstərir ki, elmtutumlu sahələrin inkişafına yönələn dövlət 
səviyyəli struktur islahatları, normal iqtisadi inkişafın qarantına çevrilir. Bununla belə, aydın bir 
həqiqət də vardır ki, yerli və özəl strukturlar elmi-tədqiqat və konstruksiya işlərini 
stimullaşdırmaqda nə qüdrətli, nə də həvəslidirlər. Onlara xarijdən hazır texnologiya, daxildən 
ucuz işçi qüvvəsi daha sərfəlidir. Bizdən bir müddət əvvəl yeni iqtisadi inkişaf yoluna qədəm 
qoyan Pakistan, Çin, Yaxın Şərq ölkələri iqtisadi tərəqqidə elmi tədqiqatın mühümlüyünü rəhbər 
tutaraq bir çox nailiyyətlər əldə etmişlər. Bu ölkələrin də maliyyə imkanları, elmi hazırlığı daxili 
inkişafı tam təmin etməsə də, onlar elmin çətin yollarında səylərini daim artırırlar. Yeni əsrdə 10 
iqtisadi qüdrətli ölkələr sırasına çıxmağı qərarlaşdırmış Türkiyə də hələ ki, əmtəə istehsalından 
güclü potensiallı, elmtutumlu infrastruktura keçməyi tam gerçəkləşdirə bilməmişdir. 
 
Milli sərvətlər içərisində intellektual məhsul xüsusi çəkiyə malikdir. Rusiyada da hələ 
ki, elmi işlərə ayrılan xərc yetərli deyil. Bu, ÜDM-in 0,5%-dən bir qədər çoxdur. 1999-cu ilin 
məlumatlarına görə, RF bu sahədə Çili və Türkiyə arasında 33-cü yeri tutur. Azərbaycanda 
isə müvafiq göstərici xeyli aşağıdır. TASİS proqramının 2000-ci il hesablamalarına görə, 
Azərbaycan Cənubi Qafqaz ölkələri arasında iqtisadi potensial, əhalinin və ərazisi 
potensialına görə, liderlik etsə də, elmi işçilərin sayına görə, Gürcüstandan iki dəfə geridə 
qalır. 1980-ci illərdə yaponlar energetik sahədə elmi-tədqiqat işlərinə ABŞ-a nisbətdə çox pul 
xərcləmişlər. 
 
Azərbaycan isə bütün bu reallıqlar orbitində nisbətən fərqli potensiala, özünəməxsus 
inkişaf trayektoriyasına malikdir. Onun müvafiq orta nisbili elmi bazasını böyük elmi start üçün 
yetərli hesab etmək olar. Bu imkanların səfərbər edilməsi, elmin yüksək maliyyələşdirilməsi bizi 
total iqtisadiyyatın ekstensiv qaranlığından qurtulmasında kömək olacaqdır. Dövlət 
sərəncamında olan elm mərkəzləri ilə yanaşı, həm də ictimai institutlara da qrantlar verməklə öz 
sifarişlərini diqtə etməlidir. Dövlətin elmi sferada apardığı qrant siyasəti isə rəqabəti 
gücləndirilməsinə, elmi axtarışlara yeni ahəng və surət verəcəkdir. 
Elmin stimullaşdırılması ayrıca bir qərarın məhsulu deyil, ümumi inkişafın konseptual 
proqramında, dövlətin iqtisadi doktrinasında əksini tapmalıdır. Müasir dünyada dövlətin elmlə 
əlaqəsi təkcə büdcə subsidiyaları üzərində qurulmur. İndi praqmatizmin dominant meyli elmi, 
siyasəti, iqtisadiyyatı, hətta mədəniyyəti də əhatə etmişdir. Sosium qanunları daha çox 
ümumbəşəri mahiyyət almışdır. Cəmiyyətdə elmin rolu güclənir, mühəndis əməyinin əhəmiyyəti 
yüksəlir, insanın tələbatı istehsalın inkişafına mühüm təsiredici amil kimi yeni yaranışlara zəmin 
olur. Bu baxımdan elmin məhsuldar qüvvəyə çevrilməsi prosesi stimullaşdırılmasında elmi-
texniki məhsul bazarının genişlənməsi mühümdür. 
 
 
 
 
 
 
 
237
15.2. İnnovasiyon fəaliyyət 
 
Təşkilatın innavosiyon fəaliyyəti elmi-texniki, intellektual potensialı səfərbər edərək 
səmərəliyin və digər iqtisadi fərqlənmələrə nail olmanı əhatə edən tədbirlər sistemidir. 
Məhsuldar və prosesli olmaqla texnoloji innovasiya hər iki istiqamətdə QNQÇİB-də 
əhəmiyyətini nümayiş etdirə bilər. Sahə elminin vəziyyəti indiki elmi-tədqiqat, layihə, 
innovasiyon işləmələrə olan tələblərə cavab vermir. Laborator avadanlıqların fiziki və mənəvi 
köhnəliyi müasir elmi-tədqiqatların aparılmasını imkansız edir. Bu baxımdan neftqazçıxarma 
kompleksində prinsipial olaraq texnoloji yeniləşmə, yeni radikal məhsuldar innovasiya prosesi, 
həm də müəyyən nisbətdə təkmilləşdirməni ehtiva edən inkremental məhsuldar innovasiya 
aparmaq olar. Lakin burada daha münasib, yeni və əhəmiyyətli dərəcədə təkmil istehsal üsulu və 
texnologiyaların mənimsənilməsini, istehsalın təşkilini, avadanlaqlırı dəyişdirən prosesli 
innovasiya gərəkli sayıla bilər. Texnika və texnologiyaların büsbütün və ya çox geniş həcmdə 
dəyişdirilməsi isə öz növbəsində istehsal fasiləsinə səbəb olur. Bu mərhələdə isə əldə edilmiş 
müəyyən səmərəlilik aşağı enə bilər. 
Hazırda dünya iqtisadiyyatında yeni bir meyl qeyri-material resurslarının ÜDM-də pay 
yüksəlişinin artması müşahidə olunur. Belə tendensiya daha çox sənayecə inkişaf etmiş 
dövlətlərə xasdır. İqtisadiyyatlarında inqilabi dəyişikliklərə nail olmuş, yüksək sosial-iqtisadi 
nəticələr əldə etmiş bu dövlətlərdə qeyri-material resursları istehsal xərclərinin yarıya qədərinə 
yaxınlaşmaqdadır. İndiki iqtisadi inkişafı dəyərləndirən mühüm göstəricilər sırasında bu və ya 
digər ölkənin iqtisadiyyatının softlaşması səviyyəsi mühüm hesab edilir. Softlaşmanı bir hadisə 
kimi qeyri-material resurslarının, o cümlədən, müxtəlif-servis xidməti, cəmiyyətin intellektual 
potensialı, işçi qüvvəsi və kadr hazırlığı konsaltinq, ekspert, idarəetmə sənətkarlığının iqtisadi 
inkişafın amilinə çevrilməsi kimi xarakterizə etmək olar. Azərbaycanda bu proses daha çox 
ikinci və üçüncü sektorun inkişafında mənbəyini tapır. Bu quruculuqda qonşu məmləkətlərdən 
geri qalsaq da, müvafiq sahədə çağdaş vəziyyəti nisbi sağlam hesab etmək olar. Qeyri-hökumət, 
qeyri-kommersiya təşkilatlarını əhatə edən üçüncü sektorda müəyyən qrant almaq imkanlarının 
mövcudluğu şəraitində məhz burada daha çox yüksəliş müşahidə olunur. Böyük İpək yolu, 
TRASEKA, İNOKEYT, Trans-Avropa-Asiya fiberotik kabel, Bakı-Ceyhan, Bakı-Ərzurum və 
digər qlobal layihələrin Azərbaycan məkanında gerçəkləşdiyi bir məqamda yeni müvafiq soft 
təşkilatların, şirkətlərin yaradılması ehtiyacı daha da artır və təxirəsalınmaz səciyyə daşıyır. Belə 
yüksəliş dövlətin mənafelərinə tamamilə cavab verir. Bu mütərəqqi inkişaf istiqamətini 
stimullaşdırmaq üçün dövlət öz imkanlarından, xüsusən imtiyazlı kreditlər, əlverişli vergi 
proseduralarından istifadə etməlidir. Daha çox diqqəti elmi təhsilin subsidiyalaşmasına 
yönəlməlidir. 
Sivilizasiyanın inkişafının hər yeni mərhələsində olduğu kimi, müasir inkişaf prosesi də 
texniki-texnoloji nailiyyətlərdə, innovatikada geniş iştirakı ilə xarakterik olmuşdur. Ötən əsrin 
80-ci illərində dünyanın aparıcı, iqtisadi mütəşəkkil ölkələrində istehsal demək olar ki, tamlıqla 
yenidən texniki təchizatlanmış və modernləşmişdir. Postsindustrial inkişafın ilk indikatoru əmək 
məhsuldarlığının surətli artımı, buna müvafiq olan istehsal sferasında məşğulluğun payının 
azalması olmuşdur. Xidmətlər sferasının diapozonun genişlənməsi və xarakteri iqtisadi inkişafın 
mühüm göstəricisinə çevrilmişdir. 
 
İndi genişlənən bu üçüncü sferadan ayrılaraq müstəqil məzmunda «biliklər 
sferasını-elmi informatikanı, mədəniyyəti, kadr hazırlığını əhatə edən dördüncü «ağ 
yaxalıqlar», hətta idarəçilik aparatları, konsaltinq firmalarını əhatə edən «qızıl 
yaxalıqlar» - «desijenmeykers» adlanan beşinci sferanın da formalaşdığı 
gerçəkləşmədədir. 
 
İnnovasiyon fəaliyyətin inkişaf etdirilməsi onun elmi-texniki potensialının durumu, 
keyfiyyət və kəmiyyət parametrləri ilə əlaqədardır. Elmi-tədqiqat işlərinin vəziyyəti, elmi 
tutumluluq səviyyəsi, ixtisaslı kadr potensialı, ixtiraçılıq təcrübəsi və təşəbbüskarlıqlı, 
 
 
238
informasiyon təminat, erqonomik vəziyyət, idarəetmə qabaqcıllığı və əsasən də maliyyə 
imkanlılığı ilə ölçülür. Əlbəttə, məsələyə kompleks yanaşma digər texniki-təşkilati və amillər 
analizini əhatə edən təhlilsiz ötüşməyəcəkdir. Nəzərdə tutulan innovasiya layihəsi hökmən 
maliyyə məsrəfli hesablamadan keçməlidir. İnnovasiyon layihənin maliyyə səmərəliliyi dörd 
başlıca innovasiyon analitik metodda-kapital qoyuluşunun xərcinin ödənilməsi, gəlir indeksi, 
xalis cari dəyər və ya xalis diskont gəlir və daimi gəlirlilik normalarında aparılır. Bu 
metodlardan daha çox praktikada yer alan kapital qoyuluşunun ödəniş metodudur. Onun 
əhəmiyyətli nöqsanı isə diskont vəziyyətin nəzərə alınmamasıdır. İnnovasiyon fəaliyyətdə 
müvafiq layihələrin məsuliyyət aspektini öz üzərinə götürən vençur komandasının təşkili zərurəti 
vardır. Bununla belə müvafiq vençur fondu da yaradılmalıdır. 
Neft-qaz sənayesində innovasiyon layihələr müəssisədə törənən, «portfel problemlər» 
əsasında yaradılmalıdır. İnnovasiyanın kommersiyalanması onun bazarda əmtəə kimi çıxış 
etməsi ilə reallaşır. Əsaslı innovasiya menecmentinin bu sırada aparılması mühüm hesab edilir. 
İnnovasiya neftqazçıxarmada material və enerji məsrəfinə, əmək haqqına, maya dəyərinə, 
mənfəətə, fondveriminə, rentabelliyə, bir sözlə, bütün göstəricilər təsir edir. 
Dünya iqtisadi artımı elmi-texniki sferanın bütün sahələrində olduğu kimi, neft-qaz 
industriyasında, bütövlikdə energetik sektorda yeni yaranışlara sürət və təkan verir. İnnovasiyon 
proses tərəqqi edir. Energetik sektorun proqnostikası təkmilləşir və inkişaf tapır. Yeni internet 
texnologiyalar sosial və industrial inkişafı operativ və dolğun informasiyalarla təmin edir. ABŞ 
Kaliforniya Universitetinin professoru Manuel Kastelsin sosial və iqtisadi nəzəriyyədə müasir 
baxış kimi qiymətləndirilən «İnformasiya epoxası» adlı kitabında interneti yeni bir enerji kimi 
dəyərləndirilir50. 
Battele-kompaniyası energetik sahədə 2010-cu il üçün 10 mühüm iqtisadi innovasiyanın 
proqnozunu işləyib hazırlamışdır.51 Bu sistem iqtisadi vəziyyət, ETT, ətraf mühitin qorunması 
tələbləri, istehlakçı zövqü, energetik sahədə mövcud qanunvericilik və çoxmilli siyasətin təhlili 
bazasında işlənmişdir: 
1. Energetik sistemin strukturunun dəyişdirilməsi. Dövlətin qaz təchizatına və ümumi 
istifadədə olan enerji sisteminə müdaxiləsinin məhdudlaşdırılması rəqabəti 
artıracaq. Neft kompaniyaları energetik kompaniyalara çevriləcək. 
2. Kombinasiyalı güc qurğuları ilə işləyən nəqliyyat vasitələri: 70 millik məsafəyə 
gedişdə enerji variantlarına keçid yaranacaqdır. 
3. Enerji itkiləri ilə mübarizədə intellektual sistemlər, kompüter, internet və qlobal 
naviqasiya sistemləri məsələnin həllini mülayimləşdirəcək. 
4. Avtonom enerji təchizatı. Müasir enerji sistemləri artan energetik tələbatı ödəmədə 
yetərli olmayacaq, yeni lokal enerji sistemləri və təbii qazdan istifadə 
yüksələcəkdir. 
5. Yanacaq elementləri. Yaxın onillikdə yanacaq elementləri nəqliyyatda səyyar və 
stasionar energetik qurğularda istifadəsi populyarlaşacaqdır. Bu isə onların həcm 
kiçikliyi və ucuzluğu ilə intişar tapacaqdır. 
6. Sıxılmış qaz, kimyəvi texniki proseslərdə qazdan istifadə genişlənəcək. 
7. Akkumulyator bateriyalarının genişləndirilməsi. Yaxın onilliklərdə onların gücü üç 
dəfə artacaqdır. 
8. Enerji fermalarının təşkili, məhsullarının etanol istehsalına yönəldilməsi. 
9. Günəş enerjisi. Bu enerji növündən istifadə tərəqqi edəcəkdir. 
10. 10.Metan hidratı kristallarının şaxta hasilatı. Geoloqlar təbii qazın okean dibində 
kristallaşmış böyük ehtiyatlarını aşkarlamışlar. Gözlənilir ki, yaxın 10 illikdə bu 
hasilat mümkün olacaq və təbii qazın istehsal artımına təsir edəcəkdir. 
 
                                                 
51 Кастелье М. «Информационная эпоха: Экономика. Общество и култура». М: ГУ ВЩЕ 2000. 
№7.səh. 608 
52 «Нефтигазовые технологии». M.: 2001. №1.səh.54. 
 
 
239
Kompaniyanın araşdırılmalarına görə, yaxın 10 ildə neft yataqlarında prinsipial 
dəyişikliklər baş verəcək və onlar energetik fermalarla zənginləşəcək, qazdoldurma stansiyaları 
energetik məntəqələrə çevriləcəkdir. 
 
Avropa Birliyi Auto 0,11-proqramı çərçivəsində benzin və dizel yanacağının 
istifadəsi üçün tərəqqili normativ aktlar qəbul etmişdir. Belə ki, yaxın illərdə benzində 
kükürd komponentlərinin benzol və aromatik karbohidrogenlərin azaldılması nəzərdə 
tutulur. 
 
Təbiətin bəxş etdiyi böyük maliyyə mənbəyi kimi, elmi tərəqqinin, sivlizasiyanın 
təkanverici enerjisi neft-qaz resurslarıdır. Neft-qaz sektorunda innovasiyon prosesi 
genişləndirmək, elmi axtarışlara maliyyəni artırmaqla biz çox mühüm elmi-texniki nailiyyətlər 
əldə edə bilərik. Məşhur «Fayneşl tayms» dərkisi 2000-ci illərdə Azərbaycana aid silsilə 
yazılarında məhz bu problemə toxunaraq yazır: Avropanın ən kasıb ölkəsi Azərbaycanın yaxın 
illərdə neft maliyyə zənginləri sırasında dayanması təmin olunacaq. Məqalələrdə göstərilir ki, 
ABƏŞ-in Azərbaycan ehtiyatlarının 7 milyard barrel, yəni dünya ehtiyatlarının 0,7%-ə bərabər, 
ARDNŞ-də isə bu rəqəmin 17,5 milyard barrel olduğunu güman edilir. Orta göstəricidə bunları 
yəqin müvafiq 10 milyard barrel və bir barrel 25 dollar qəbul etsək, nəticədə 250 milyard dollar 
vəsait göz önünə gəlir. Bu isə intəhasız bir kapital mənbəyidir. Bununla yanaşı, «Fayneşl tayms» 
qeyd edir ki, «Azərbaycanda dövlət borcu saxlanmadadır. Lakin bazar oriyentasiyalı islahatlar 
ləng gedişlidir. VVF istəyir ki, özəlləşmə daha böyük tərəqqidə getsin, bank islahatları 
dərinləşsin, administrativ dəyişikliklər mütəmadi baş versin»52. Göründüyü kimi, Azərbaycanın 
neft-qaz sektorunun iqtisadi effekti elmin, innovatikanın  inkişafında mühüm gücə malikdir. Bu 
potensialdan dolğun istifadə etməklə neft-qaz sektorununun texnoloji yeniləşməsinə, sahəvi 
elmin inkişafına nail olmaq mümkündür. 
 
 
15.3. Ekoloji problemlər və rekultivasiya prosesləri 
 
Bəşər cəmiyyətinin uzun tarixi inkişaf mərhələsində onun təsərrüfat fəaliyyətindən yaranan 
zərər yüksək olmamamışdır. Ümumilikdə təbiət özü pozulmuş tarazlığı düzəltmişdir. Bununla 
belə, bəşər övladı hələ də fəaliyyətinə rəğmən mütəşəkkil özünüqoruma sistemi icad edə 
bilməmişdir. Yaşadığımız müəyyən qeyri-müəyyənlik, entropiya qanunlarının hakim olduğu 
çağdaş zamanda sərvətlərin mütəmadi seyrəkləşməsi, tükənməsi bizi təbiətlə daha rasional 
ünsiyyətə, onun nemətlərindən səmərəli istifadə etməyə səfərbər edir. Erkən zamanların təbiətə 
məsuliyyətsiz yanaşmasını elmi əsaslanmış tənzimləmə, qlobal münasibətlər mexanizmləri əvəz 
etmişdir. İnsanın əvvəllər təbiətlə əlaqələri kortəbii mahiyyət daşıyırdısa, indiki elmi-texniki 
inqilablar epoxasında təbii resursların məhdudluğunun dərki kontekstində bu münasibətlər daha 
ehtiyatlı, qayğılı məzmun almış, formalaşma sisteminin dinamik tarazlığının qorunmasında 
möhkəm ifadəsini tapmışdır. 
Mümkün planetar ekoloji böhranın dərki, atropogen fəaliyyət təzadları, texnogen və 
mutagen təzahürlər texnosfera ilə insan qarşılıqlı təmasının harmonik vəziyyətə gətirilməsini 
şərtləndirir. Bununla belə, insan təbiətin daha geniş hissəsinin ram etməklə məsuliyyətini 
kamilləşdirir, digər tərəfdən də təbiətlə münasibətlərdə özünün müstəqilliyini artırmış olur. Bu 
mənada azadlığın və məsuliyyətin dialektikası ilə bağlı- «nə qədər azadlıq yüksələrsə, o qədər də 
məsuliyyəti artır» ümumi fəlsəfi prinsip gerçək təsdiqini alır. Müasir ekoloji situasiya insandan 
məhz belə münasibət tələb edir. 
Elmi-texniki tərəqqinin inkişafı təbii proseslər müqabilində bəşəriyyətin planetimizə 
təsirini daha da artırmışdır. Əvvəllər mənimsənilməsi mümkün olmayan coğrafi əraziləri insan 
                                                 
53Компас (ИТАР-ТАСС). Нефть Азербайджана: необходим стратегический подход. 2001. №1. səh. 
28. 
 
 
240
təsərrüfatı qəsb etmiş və bu fəaliyyət indi kosmik fazaya da çıxış tapmışdır. İnsanın texnogen 
fəaliyyəti ekolojii tarazlığın pozulması ilə müşayiət olunur. Bu pozulmanı təbiət özü bərba etmək 
gücündə deyildir. Məşhur fransız alimi J.Dorstın təbirincə «təbiəti mühafizə sahəsində ən ümdə 
problem bizim növümüzü özümüzdən müdafiə etməklə bağlıdır».53 
Müasir mərhələdə ekologiya sahəsində ətraf təbii mühitə zərər adlı yeni bir anlayış 
dövriyyədədir. Planetin hazırkı düzümündə potaloci halların 95%-i ƏTMZ ilə bağlıdır. 
 
İnsanın texniki sivilizasiyon fəaliyyəti başlanandan bəri Yer planetində 
meşələrin 1/3 hissəsi məhvə yuvarlanmışdır. Hazırda planetin quru hissəsinin 1/10-i 
qeyri-məskun ərazi təşkil edir. Antarktida və Qrelandiya tamamilə qeyri-məskun 
zonadır. Dünyanın yarısında 1 kvadrat kilometr əraziyə bir adam düşür. Böyük 
arealda bu rəqəm 50 nəfər təşkil edir. 
 
Elm və texnikanın inkişafı biosferə daha güclü və intensiv təsir etməkdədir. Bu baxımdan 
təbii və sosial-humanitar vəhdəti ifadə edən antrokosmik biosferin yeni keyfiyyətli, canlı və 
ağıllı mərhələyə, neosferaya keçidi cəmiyyətin təbiətə daha dərin təsirində xüsusi reallıq kimi 
çıxış edir. 
Təbii sərvətlərdən istifadədə surətli inkişaf templəri ekoloji tarazlığın pozuntulu 
təzahürlərini artıraraq, təbiətin özünü tənzimləmə və təmizləmə xassəsinin məhdudlaşmasında 
əks olunur. Texnoloji inqilablar cəmiyyətin rifahının yüksəlişinə əsaslı təsir etdiyi qədər də, 
müəyyən nisbətdə ətraf mühitin çirklənməsində mənfi meylli amilə çevrilmişdir. Bununla belə, 
ekoloji təhlükəsizlik insan fəaliyyətinin bütün sferalarına sirayət edən problem kimi ciddi 
nəzarətə alınmışdır. Məhsuldar qüvvələrin sürətli  inkişafının təbiətə nüfuz aspekti dünyanın 
bütün məmləkətlərində ekoloji təhlükəsizlik indikatorlarının işlənib hazırlanmasında təcəssüm 
olunmaqdadır. Çətin və mürəkkəb, lokal olduğundan daha çox qlobal səviyyə daşıyan problemin 
həlli indi nüfuzlu beynəlxalq yığıncaqların əsas müzakirə mövzularındandır. 
Ekoloji aspektdə müxtəlif inkişaf tipləri mövcuddur. Ekoloji məhdudiyyətləri nəzərə 
almayan istehsal vasitələrinin istifadəsinə əsaslanan təbii tutumlu inkişaf, texnogen tipdə əksini 
tapır. Bu frontol iqtisadiyyat tipi ilə xarakterikdir. Yəni bu zaman geniş məkanda, bol resurslar 
şəraitində resursların izafi istismarı həyata keçirilir. Bu təzahür Azərbaycan neft sənayəsinə də 
xas olmuşdur. Digər inkişaf tipi ekotopi konsensiyası, həyatı standartları kiçik olan, ETT-dən 
imtina ilə bağlıdır. Dayanaqlı inkişaf tipi dünyada prioritet tərəqqi kimi qəbul olunur. Bu 
konsepsiyaya görə, gələcək nəsillərə əlavə xərclər qalmır. Təkrar istehsal daim genişlənir, xarici 
effektlər minimuma enir. 
«Qlobal düşün, lokal hərəkət et» prinsipi ilə çıxış edən Roma klubu liderlərinin 1992-ci 
ildə Rio-De-Caneyrada keçirilən konfransda «istehsal artımının məhdudlaşdırılması, yeni 
keyfiyyətli pilləyə, iqtisadi artımın dayanıqlı inkişafına» qədəm  qoymasını gündəmə gətirmişlər. 
Müvafiq strategiyada hazırlanmış qanunların çeşidi isə olduqca çoxşaxəli və geniş spektrlidir. 
BMT-də qəbul olunmuş «davamlı inkişaf» konsepsiyası isə qədəm qoyduğumuz əsrin həyat 
tərzini ifadə edən ən ümdə qanun kimi qiymətləndirmək olar. Belə addımı sosial-iqtisadi 
inkişafın yeni mərhələsi, «postindustrial epoxası» da adlandırırlar. Dünyəvi tərəqqi və bəşəri 
maraqların mərkəzində dayanaraq  ətraf mühitə minimal zərərlə optimal inkişafa nail olma, 
dayanaqlı inkişafın konsepsiyasının təməlini təşkil edir. Əlbəttə, monoton keçən həyatımızın 
təbii radikal dəyişikliklərə ehtiyacı vardır. Durumun təbii iqtisadi artımının məhdud qurulması 
Allahın iradəsinə müvafiq gəlməyən hipotetik perspektivdir. Qloballaşma obyektiv prosesidir. 
Neftin daş kömürə, təbii qazın isə neftə olan ekoloji keyfiyyət nisbəti məlumdur. Bu təbii 
resurslar ənənəvi olaraq yerləşmə və çeşid aspektinə istinadən hasilata yaxın ərazilərdə daha çox 
istifadə edilir. Neft və qaz resursları ekoloji keyfiyyət üstünlüyünə rəğmən mümkün olduqca daş 
kömürdən istifadəni məhdudlaşdırır. Digər tərəfdən, təbii qaz da neft istehlakına sıxıntılar gətirir. 
Tarixi olay kimi qeyd etməliyik ki, 1966-cı ildə Nyu-York səmasını zəhərli dumanın əhatə 
                                                 
54 Ж.Дорст. «Природа перед смертью». М: Наука. 1968. səh.128. 
 
 
241
etməsi şəhərdə kömürün yandırılmasına qadağa, ölkənin kommunal enerji təchizatı şirkətlərinin 
neftlə işləmə prinsipinə keçidinə rəvac vermişdi. Lakin kömürdən istifadənin məhdudlaşmasına 
baxmayaraq, ərazilərin neftlə çirklənməsi də davam edir. Neftlə çirklənmə məsuliyyətinin dərki 
artdıqca ekoloji qadağaların da sayı çoxalır. Neft təkcə quru sahələrinə deyil, həm də məhəlli 
suların çirklənməsinə səbəb olur. 
Müasir ətraf mühitin qorunması konsepsiyası ictimayyiət və təbiətin qarşılıqlı təsiri tədqiq 
edən elmdə və dövlətin ekoloji prinsipli siyasətindən aslıdır. Ətraf mühitin çirklənməsi, 
zərərləşmiş ərazilərin bərpası böyük xərclər tələb edir və bu xərclər  əksərən kompensasiya 
ödənişləri hesabına gerçəkləşdirilir. 
 
Tankerlərə, üzən qurğulara istinadən, 1969-cu ildə neftlə çirklənmənin vurduğu 
zərərin vətəndaş məsuliyyəti haqqında Brüsseldə imzalanmış Beynəlxalq Konvensiya 
böyük əhəmiyyət daşıyır. 1975-ci ildən qüvvədə olan müvafiq konvensiyaya görə, 
dəniz sahili ilə yanaşı bütün iqtisadi zonada təsir qüvvəsinə malikdir. Dünyanın artan 
enerji tələbləri SO2-nin atmosferə buraxılışına təsir edir, bu da öz növbəsində iqlim 
dəyişikliklərinə səbəb olur. Neft, qaz və kömür dünya yanacaq balansında öz 
dominantlığını saxlayacaq, neft idxalçıları OPEK və Yaxın Şərq ölkələrindən daha 
asılı vəziyyətə düşəcəkdir. İndustrial istehsalda səmərəli məhsul 2% təşkil edir, qalan 
98% çıxdaşa, tullantıya çevrilir. 
 
Neft-qaz sənayesində ilkin texnogen amil quyuların tikilişi zamanı baş verir. Qazma 
prosesində zərərli torpaq, gil, tullantılar meydana çıxır. Burada ekotoksik effekt bütün zonal 
ekoloji tarazlığın pozulması ilə müşayiət olunur. Ötən əsrdə Azərbaycanda təşəkkül tapmış neft-
qaz sənayesi bu əsasda formalaşan neft-kimya kompleksi, yanacaq sənayesi, ekoloji fəsadlarla 
müşayiət olunan sahələrdəndir. Ekoloji prioritetlərin və müvafiq mədəniyyətin məhdud 
çağlarında ekstensiv və intensiv üsullarla reallaşan neft-qaz hasilatı təbiətə, ətraf mühitə 
sağalmaz yaralar vurmuşdur. Tarixi yaddaşda «vəhşi istismar» kimi qalmış Azərbaycanın neft 
sənayesində uzun illər davam edən hasilat prosesi respublikamızı kəskinləşən ekoloji proseslərlə 
üz-üzə qoymuşdur. Təkcə Abşeronda bu və ya digər səbəblərlə çirklənmiş torpaqların ümumi 
sahəsi 35 min hektardan çoxdur. Üzləşdiyimiz problem həlli mürəkkəb, yüksək kapital tələb 
edən fazaya daxil olmuşdur. Çirklənmə artaraq dəniz sahələrinə keçmiş, xeyli əlavə çətinliklər 
yaratmışdır. Dənizi isə neftli çirklənmədən təjrid etmək əlahiddə xüsusiyyətli mürəkkəb və daha 
çox kapitaltutumlu bir işdir. 
Neftçıxarma müəssisələrində istehsal xərclərinin ekoloji tədbirlərə sərf edilən payı 
yüksəldilməlidir. Xarici xərclərin daxili xərclərə transformasiyası da səmərəli fəaliyyətin 
qaynaqlandıran mühüm  şərtlərdəndir. Ətraf mühitə zərər vurulmanın qarşısını almaq, ekoloji 
mədəniyyəti yüksəltmək əlavə məsrəf itkilərinin qarşısını alacaqdır. Neft məhsullarının hopduğu 
torpaqların bərpası, rekultivasiya prosesləri xeyli xərc tələb edir. Bu bərpa işlərini məhsulun 
maya dəyərinə fiskal qaydada daxil edilmiş ekoloji xərc komponentləri ilə görülməsi çətin olan 
bir işdir. Vəziyyətin mülayimləşdirilməsi, fikrimizcə aşağıdakı üç istiqamətdə həllini tapmış 
olar: 
 ekoloji tənzimləməyə rəğmən istehsal xərclərində ekoloji məsrəflərin çəkisinin 
yüksəldilməsi, məhsulun maya dəyəri komponenti və mənfəətin kombinasiyasında 
ifadə olunan ekoloji fondun təsisatı; 
 dövlət vəsaiti hesabına rekultivasiya işlərinin aparılmasının genişləndirilməsi; 
 hasilatın bitmiş, çirklənmiş ərazilərdə müxtəlif kommersiya məqsədlərinə meyl edən 
firmalara tikinti işlərinin aparılmasına lisenziyalar verilməsi. 
Ekoloji mədəniyyətin, elmi-texniki tərəqqinin yüksəlişi ilə müşayiət olunan çağdaş dövrdə 
hasilat üsullarının və işlənmənin ekoloji hazırlıq səviyyəsi xeyli yüksəlmişdir. Ehtimal olunan 
ekoloji böhranların qarşısını almaq məqsədi ilə neftqazçıxarmada ekoloji mühafizə tədbirləri 
güclənməkdədir. İndi kompleksin bütün mühüm qovşaq təşkilatlarında müvafiq bölmələr 
fəaliyyət göstərir. Qazmada mail quyu strategiyası daha çox müdafiə olunur və intişar tapır. Belə 
 
 
242
proses mədən sahələrini mövcud artıq yerüstü avadanlıqlardan, yeraltı xətlərdən təmizlənməsinə, 
ekoloji səmərənin artırılmasına zəmin olur. Lakin bu görülən işləri də yetərli hesab etmək olmaz. 
Başlanan tendensiyanın daha da genişləndirilməsi, ekoloji riskləri azaldan tədbirlərin 
gücləndirilməsi gərəkdir. 
Ekoloji riskləri qiymətləndirilən agentliklərin yaradılması MDB məkanının neft 
sənayesində yerini tapmaqdadır. Neft-qaz sektorunda ekoloji böhran meyllərini təjrid etmək, 
fors-macor hallarından qurtulmaq, çirklənmiş ərazilərin rekultivikasiyasını aparmaq, ekoloji 
vəziyyəti mülayimləşdirmək, nəzarət mexanizmini reallaşdırmaq fikrimizcə dövləti strategiyada 
daha geniş spektrdə aşağıdakı tədbirlərin kompleks vəhdətindən keçir: 
 milli ekoloji strategiyanın formalaşdırılması; 
 ekoloji təhlükəsizliyi və nəzarəti ifadə edən normativ-hüquqi aktların qəbulu və 
müvafiq qanunvericilik şəbəkəsinin müntəzəm təkmilləşdirilməsi; 
 beynəlxalq ekoloji təşkilatlara, ekoloji fondlara inteqrasiyanı gücləndirmək; 
 xarici və daxili qrantlara hesablanan müvafiq investisiya proqramlarının 
gerçəkləşdirmək, ekoloji profilli qeyri-hökumət təşkilatlarının fəaliyyətini 
stimullaşdırmaq; 
 ekoloji nəzarəti operativ təmin edən mərkəzi və sahəvi strukturların təsisatı; 
 neft mədənlərində ekoloji böhranlı zonaların inventarizasiyası, diaqnostikası və 
manitorinqinin həyata keçirilməsi; 
 ekoloji mədəniyyəti və bilikləri yüksəldən tədbirlərin gücləndirilməsi və müvafiq 
treninqlərin aparılması; 
 quru sahələrində qazma prosesində maili quyu inşasına keçidin təminatı; 
 müasir ekoloji keyfiyyəti ilə fərqlənən texnologiyaların tətbiqinin genişləndirilməsi; 
 ekoloji riskləri zəiflədən üstün sığorta sisteminə keçid. 
Şübhəsiz ki, sivilizasiyanın yeni mərhələsi insanın həyat tərzini, fəaliyyətini ekoloji 
prinsiplərə əsaslandıran, uyğunlaşdıran ekosivil strategiyalarda əksini tapacaqdır. 
 
 
243
NƏTİCƏ VƏ TƏKLİFLƏR 
 
Rifahi dirçəlişin təminatında mühüm baza imkanlarına, zəngin təbii sərvətlərə, əhəmiyyətli 
coğrafi və geosiyasi mövqeyə maliklik və perspektiv bazarlara yaxınlıq, Avropa, Rusiya, Yaxın 
Şərq, Cənub-Şərqi Asiya tranzit yollarının qovşağında yerləşmə konfiqurasiyası respublikanın 
XXI əsrdə, dünya ölkələri sırasında layiqli yer tutmasına geniş imkanlar açmışdır. Xəzərin 
nəhəng karbohidrogen ehtiyatları, onun mənimsənilməsi üçün əlverişli infrastruktur, ixtisaslı, 
ucuz işçi qüvvəsi və digər bu kimi, özəlliklər ölkəyə yön alan investisiyaların kommersiya 
səmərəliliyini daha da artırır. Geoiqtisadi durumunun bu aspektləri, xüsusi olaraq neft-qaz 
resursları faktoru, hasilatın adambaşına bölgüsündə mühüm neft ixracatçıları ilə yaxın təsnifatda, 
proqnoz ehtiyatların müvafiq bölgüsündə isə ilk onluqda yer tutması, Azərbaycanı yüz il öncə 
olduğu kimi, yenə də iri dövlətlərin strateji maraqlarının orbitinə cəlb etmişdir. 
Yeni geostrateji situasiyada qlobal strukturlara, meqaiqtisadiyyata dərin inteqrasiyanın 
gücləndirilməsində ölkənin ümumi inkişaf strategiyasının ən mühüm prioritetlərindən birini 
təşkil edən neft-qaz sərvətləri, dövlət müstəqilliyinin, milli və iqtisadi təhlükəsizliyinin 
möhkəmləndirilməsində xüsusi əhəmiyyət daşıyır. Müəllifi respublika prezidenti H.Ə.Əliyev 
cənablarının olduğu neft strategiyasının reallaşmasının təminatı, çağdaş zamanda istehsal 
münasibətlərinin bazar prinsiplərinə transformasiyasının daha yüksək templərlə 
sürətləndirilməsini şərtləndirir. Müasir mərhələdə ən ümdə lokal məsələ keçid və adaptasiya 
prosesinin son dərəcə qısa zaman kəsiyində reallaşdırılmasından ibarətdir. Təkcə Xəzərdəki 
konsorsium zonasında deyil, bütövlükdə neft-qaz sənayesinin, xüsusən köhnə yataqları əhatə 
edən strukturlarda istehsalın bazar münasibətləri əsasında yenidən qurulması, sahənin inkişafı ilə 
bağlı başlanan irimiqyaslı işlərin dövlətin qayğı və nəzarətində olması, onun dirçəlişini, davamlı 
inkişafının təmin edilməsini obyektiv zərurətə çevirir. 
Köhnə istismar sahələrində yeni iqtisadi sistemə keçiddə çeşidli problemlər həllini 
gözləməkdə davam edir. Hazırda köhnə istismar obyektlərində hasilatı təmin edən kompleksdə 
rentabelli işləyən neftqazçıxarma təşkilatı aramaq müşkül bir işdir. Bazar iqtisadiyyatı tələblərinə 
cavab verməyən təssərrüfatçılıq prosesində istehsal həcminin kəmiyyətinə edilən orentasiya, 
inzibati formalı idarəetmə sistemi dövriyyə vəsaitlərinin məhdudlaşması ilə nəticələnərək, 
kompleksin maliyyə dayanaqlığına təsir etmiş, maddi-texniki təchizatın pisləşməsi, quyu 
debitliliyinin aşağı düşməsi, qazma prosesinin səngiməsi və yüzlərlə məhsuldar quyuların 
reanimasiya gözləməsi ilə müşayiət olunmuşdur. Digər tərəfdən obyektiv gerçəkliklər, lay 
enerjisinin tükənməsi, dağ-mədən-geoloji şəraitinin ağırlaşması, ümumi toplumda istismarı xeyli 
gərginləşdirmişdir. «Ödəmələr» sindromunun hakim kəsildiyi iqtisadi şəraitdə yeni fiskal 
tələblərin qoyulması rentabelli fəaliyyətə təsir etmiş, istehsal xərcləri ilə istehsal həcmi arasında 
proporsiyanı pozaraq dərin disbalans yaratmış, vəsait çatışmazlığı ilə yanaşı, optimal olmayan 
qeyri-münasib məşğulluq, dayanaqlı renovasiya prosesinin pozulması, elmi əsaslandırılmış 
uzunmüddətli strateji plan və proqramların hazırlanmaması sahənin inkişafına məhdudiyyətlər 
gətirmişdir. Diqqətə çəkilən reallıqlar isə quruda neftqazçıxarma kompleksin qeyri-bazar 
sektorlu fəaliyyət aspektini bir daha önə gətirir. 
Daim elmi-tədqiqat predmetinə çevrilən neftqazçıxarma kompleksinin iqtisadi 
problemlərinin təhlili və həlli mexanizmlərinin araşdırılması, yeni iqtisadi tələblər və reallıqlar 
konteksində daha aktual səciyyə daşayır. Bu baxımdan mövcud tədqiqat işində quruda intişar 
tapmış, neft-qaz industriyasının bazar prinsiplərinə müvafiq, yeni iqtisadi inkişaf strategiyasının 
formalaşdırılmasının əsas istiqamətlərinin müəyyənləşdirilməsi məsələsi elmi-təhlil mövzusu 
kimi qarşıya qoyulmuşdur. Quruda neftqazçıxarma sənayesinin ümumi iqtisadi problemlərinə 
sistemli yanaşma, retrospektiv təhlil əsasında tədqiqi, istehsal artımının təmin edilməsində sahəvi 
kompleksin yeni iqtisadi modelinin, struktur islahatlarının və idarəetmənin strategiyasının 
işlənməsi, istehsalın dinamik inkişaf meyllərinin araşdırılması, kompleksini iqtisadi 
modernizasiyası problemlərinin həllində, səmərəli fəaliyyətin təşkilində mütərəqqi bazar 
mexanizmlərindən, menecment, informasiya və maliyyə texnologiyalarından, fiskal orentirlərdən 
 
 
244
istifadə də tədqiqat işində əksini tapmışdır. Geniş diapazonda tədqiqat işində köhnə neft 
yataqlarında resursların həcminin, iqtisadi potensialın dəqiqləşdirilməsi, vəsaitlərdən rasional 
istifadə, maliyyə möhkəmliyi, iqtisadi çevikliyin yüksəldilməsi, neft-qaz istehsalının digər 
strateji və taktiki elmi səciyyə daşıyan prinsipal prioritetləri araşdırılaraq təhlil edilmiş, 
səmərəliliyi təmin edən müvafiq nəticələr əldə olunmuşdur. Bazar münasibətləri şəraitində köhnə 
istismar sahələrində istehsal, əmək potensialından istifadə üçün yeni metodoloji yanaşmada, elmi 
əsaslandırmada əksini tapmış optimal ritmin, istehsal və iqtisadi artımının təmin edilməsi ilk dəfə 
olaraq sistemli, kompleks təhlil və tədqiq edilmişdir. Tədqiqat işində əldə edilən nəticələri 
konkret olaraq aşağıdakı tezislər formatda səciyyələndərimək mümkündür: 
Təhlil edilmiş və qiymətləndirilmişdir 
 indeks və korrelyasiyon təhlil metodları ilə neftqazçıxarmanın 
 dinamikasını xarakterizə edən mühüm iqtisadi-texniki göstəricilər; 
 müqayisəli təhlil sferasında resursların və təssərrüfat potensialın praktiki dəyərləndirilməsi; 
 interekonomik gerçəkliklər fonunda quruda neftqazçıxarma sektorun rolu və yeri; 
 məqsədli təyinat və terendli yanaşma konteksində milli neftqazçıxarma sənayesinin bütün 
tarixi ərzində hərəkətverici tendensiyanı ifadə edən əsas meyllər və başlıca amillər; 
 milli neft strategiyası, empirik gerçəkliklər, qlobal təzadlar və islahatlar fəlsəfəsi spektrində 
islahatların strategiya və taktikası; 
 istehsal xərcləri, məhsulun maya dəyərinin aşağı salınması problemləri; 
 iqtisadi səmərəliliyin artırılması və rentabelli fəaliyyətin determinanatları;  
 rentabellik astanası və zərərsizlik nöqtəsi; 
 fiskal situasiya, normativ-huquqi və informasiyon təminat, idarəetmə, menecment, 
maliyyə, qiymət və kalkulyasiya, əmək və iqtisadi məhsuldarlıq, ekoloji mühit problemləri, 
investisiyon tələblər, renta münasibətləri; 
 əsas fondların yüksək aşınma faizinin səmərəliliyə təsiri: 
 layveriminin yüksəldilməsinin əhəmiyyəti; 
 xarici kapitallı müştərək müəssisələrin fəaliyyəti; 
 elmi-innovasiyon fəaliyyət aspektləri, kompleksin renovasiyası prosesində dövlət 
tənzimlənməsinin rolu, sanasiya mexanizmləri, ARDNF ilə qarşılıqlı münasibətlər, yeni 
kontrakt formalarının tətbiq arealı və digər bazar prinsipli funksional problemlər. 
Aşkarlanmışdır 
 kompleksin qeyri-bazar strukturlu fəaliyyətini şərtləndirən amillər; 
 hasilatın sabitləşməsi və istehsal artımını təmin edən, potensialı gücləndirən əlavə 
ehtiyatlar; 
 daxili investisiya mənbələri; 
 ödəməmələri, istehsal xərclərinin artım tendensiyasını stimulaşdıran, istehsal və maliyyə 
riskini səviyyələndirən cəhətlər. 
Əsaslandırılmışdır 
 kompleksin qeyri-səmərəli fəaliyyət zolağında olması; 
 iqtisadi islahatların dərinləşməsi, təkmilləşdirilməsi və yeni islahat strategiyasının işlənib 
hazırlanması; 
 milli neftqazçıxarma sektorunda ehtiyatların dəyərləndirilməsində universal standartlara 
müvafiq yeni metodoloji təsnifatına keçidinin zəruriliyi; 
 istehsal xərclərin məsrəf elementlərinin normativ təsnifatda konfiqurasiyasının qeyri-
adekvatlığı; 
 sahədə normativ-hüquqi təminatın, amortizasiya, uçot siyasətinin, idarəetmə reciminin 
mütərəqqi bazar stereotiplərinə adaptasiyası;  
 offoşor vergi sisteminin tətbiq edilməsi;  
 sosial sferanın kompleksin iqtisadi aslılıq çevrəsindən qismən azad edilməsi; 
 daxili audit institutunun formalaşdırılması; 
 marginal yataqlarda milli sahibkarların cəlb edilməsini nəzərdə tutan lisenziya və 
 
 
245
konssesiya üsullu yeni kontrakt formalarının, səhmləşmə və özəlləşmənin tətbiqi; 
 strateji planlaşdırma, struktur islahatları, istehsalın geniş restruktizasiyanın aparılması;  
 informasiyon təminatın gücləndirilməsi; 
 erqonomik vəziyyətin yaxşılaşdırılması; 
 ekoloji proqramların hazırlanması və rekultivasiya prosesinin sürətləndirilməsi; 
 postneft konsepsiyasının işlənməsi. 
Müəyyən edilmişdir 
 milli neft-qaz industriyasının tsiklilik dövriyyəsi və tarixi inkişaf mərhələləri; 
 ekstensiv istismarın zərərli tendensiyası; 
 dünya neft industriyasında Azərbaycanın tarixi rolu və müasir neft bazarına təsir effekti; 
 dərinləşən bazar münasibətləri şəraitində kompleksin modernizasiyasını ifadə edən 
islahatlar prosesinin təkmilləşməsi və yeni islahat strategiyasının prioritet istiqamətləri;  
 iqtisadi islahatlara mühüm təsir edən makroiqtisadi faktorlar, institusional zəiflik və 
iqtisadi mühitin modernizasiya problemləri; 
 statistik müşahidələr və faktorial analiz əsasında quruda neftqazçıxarma kompleksində 
istehsal səviyyəsinin təzahür komponentlərinin korrelyasiyon vəhdətini xarakterizə edən 
amillər; 
 köhnə istimar kompleksində dövlət siyasəti prinsipləri; 
 səmərəliliyə təsir edən gəlir və xərclər qrupunun dəqiqləşdirilməsi və qiymətləndirilməsi; 
 məsrəflərin limit və normativlərinin təyinatı, maya dəyərinin miniumlaşdırılması və 
standartlaşması; 
 optimal hasilat tempinin təyinatı; 
 məşğulluğun mülayimləşdirilməsi və əməyin normallaşdırılması istiqamətləri; 
 neftqazçıxarma sənayesinin yenidən təşkilində investisiya siyasətinin rolu, xarici və daxili 
investorların cəlb edilməsi, daxili ehtiyatların səfərbər olunması yolları; 
 səhmdar cəmiyyət formalı iqtisadi sistemin üstün cəhətləri; 
 səmərəli maliyyə mexanizminin təyinatı; 
 mənfəətdən istifadənin fondyaratma sisteminə keçidi; 
 neftqazçıxarma kompleksində servis işinin genişləndirilməsi, biznes və sahibkarlığın tətbiq 
sferası; 
 innovasiyon fəaliyyətin, elmi axtarışların stimullaşdıran təsiredici faktorlar və maddi 
imkanlar; 
İşlənmiş və hazırlanmışdır 
 neftin sənayeləşmə epoxasının başlanğıcından müasir dövrə qədər Azərbaycanın quruda və 
dənizdə hasilat dinamikasının Rusiya və SSRİ statistikasında mövqeyini əks edirən Cədvəl; 
 islahatların strategiya və taktikasının matrissa forması; 
 yeni çevik idarəetmə strukturu; 
 neftqazçıxarma müəssisələrinin real bazar subyekti kimi fəaliyyət strukturu və mexanizmi; 
 qazma strategiyasının fraqmentləri; 
 ehtiyatlardan rasional istifadə, əmək məhsuldarlığı və səmərəliliyin proqnozlaşdırılmasının 
modeli; 
 istehsalın həcminə müvafiq istehsal xərcləri və rentabellik dərəcəsinin 
müəyyənləşdirilməsinin metodikası; 
 ödəməmələr probleminin həll mexanizmləri; 
 yığım, istehlak, sosial, innovasiya, ekoloji və ehtiyat fondların strukturu;  
 istehsalat kompleksində mənfəət artımı imkanlarını xarakterizə edən blok-sxem; 
 maliyyə dayanaqlılığını, ödənişqabiliyyətliliyini, rentabelli fəaliyyətin və kompleksinin 
rəqabət gücünü artıran nəzəri metodoloji prinsiplər. 
Təklif və tövsiyyə edilir 
 idarəetmənin təkmilləşdirilməsi və müasir menecment texnologiyalarının tətbiqinin 
genişləndirilməsi; 
 
 
246
 istehsalat kompleksinin səhmdar əməkdaşlıq formasına keçidi; 
 maliyyə dayanaqlılığının artırılması, borclar probleminin tədric edilməsində veksel, 
foktorinq, diskontlaşma, leveric təyinatlı, lizinq və digər mütərəqqi maliyyə və iqtisadi 
texnologiyaların tətbiqi; 
 qanunvericilik sferasında qəbul olunması prioritet hesab edilən normativ-hüqüqi aktların 
nomenklaturası; 
 uçot və audit işinin səmərəli təşkili, əmək motivasiyasının gücləndirilməsi mexanizmləri; 
 neftqazçıxarma müəssisələrinin suverenliliyinin artırılması; 
 liberal fiskal orentirlərin tətbiqi; 
 amortizasiya, mənfəət fondlarının yaradılması; 
 lisenziya, konssensiya və digər mütərəqqi kontrakt üsullarının tətbiqi;  
 neft bircası, forvart, fyuçerts əməliyyatlı regional ticarət bazarının formalaşdırılması; 
 biznes işinin və investisiyon fəaliyyətin genişləndirilməsi təminatlarını artırılması. 
Yerinə yetirilən tədqiqat işinin konkret tətbiq sferasına malikliyi, onun praktiki 
əhəmiyyətini artıran cəhətlərdəndir. Belə ki, monoqrafiyada irəli sürülən təkliflər köhnə istismar 
sahələrini əhatə edən qurudakı istehsalat kompleksinin yenidən təşkilində başlıca alternativ və ya 
qismən tətbiq variantı kimi seçilə bilər. Bununla belə, tədqiqat prosesində hasil olunan elmi 
nəticələr, müasir dövrdə köhnə neft yataqlarını əhatə edən kompleksin bazar strukturlu fəaliyyət 
mexanizminə keçirilməsində, onun mobilliyinin, rəqabətqabiliyyətinin, rentabelliliyinin 
artırılmasında, maliyyə dayanaqlığının, istehsal potensialının möhkəmləndirilməsində əməli 
metodik vəsait kimi, tətbiq imkanları yaradır. 
Tədqiqat işində təhlilə məruz qalan mövcud istehsal münasibətləri şəbəkəsinin, vergi-
maliyyə, investisiya, uçot, amortizasiya, ekoloji siyasətlə bağlı problemlərin tədqiqi xalq 
təsərrüfatı əhəmiyyəti yaradaraq, müvafiq olan «Neft haqqında» qanun və digər subnormativ 
aktların tərtibində, fiskal orentirlərin təkmilləşdirilməsində, neft iqtisadiyyatında biznes 
planların, müxtəlif texniki-iqtisadi layihələrin işlənməsində, ekoloji kodeksin hazırlanmasında, 
milli neftqazçıxarma sənayesinin iqtisadi tarixinin yazılmasında, qurudakı neftqazçıxarma 
kompleksinin yeni tərtibatda pasportunun hazırlanmasında mənbə kimi də istifadə edilə bilər. 
Eyni zamanda tədqiqat işində irəli sürülən əməli təkliflər, neftqazçıxarma idarələrinin real bazar 
subyekti kimi, formalaşması prosesində spesifik uyğunluğu olan digər sahələrdə də istifadəsi 
mümkündür. Güman olunur ki, nəzəri və praktiki əhəmiyyət kəsb edən tədqiqat nəticələri, 
potensial investorlar, xarici neft kompaniyaları, neft sektorunu tənzimləyən dövlət orqanlarının 
mütəxəssisləri, iqtisadçılar, neft peşəkarları və müvafiq informasiya izləyiciləri üçün də elmi 
maraq kəsb edəcək imkanlı olacaqdır. 
 
 
247
ƏLAVƏLƏR 
 
 
Əlavə 1 
«Balaxanıneft» NQÇİ-də neft və qaz hasilatı 
 
İllər 
Neft (ton) 
plan                           fakt 
Qaz (1000 m3) 
plan                            fakt 
1985 849700 764852 36500 36697 
1986 766500 767816 32900 34025 
1992 346300 342687 11700 11831 
1993 337000 342687 11700 11830 
1994 323800 315068 11700 11821 
1995 244100 224739 8662 8710 
1996 220300 228144 8700 8786 
1997 220300 232488 8800 8960 
1998 220300 232506 9000 9017 
1999 220300 237959 9000 9080 
2000 222100 232111 9000 9161 
2001 216700 223713 9000 9189 
 
 
 
 
Əlavə 2 
Ə.C.Əmirov adına NQÇİ-də neft və qaz hasilatı 
 
İllər 
Neft (ton) 
plan                           fakt 
Qaz (1000 m3) 
plan                            fakt 
1985 270100 273281 107600 110514 
1986 270100 270912 73000 77077 
1992 142360 141026 35500 37576 
1993 139000 136129 36000 36891 
1994 129500 113963 36000 40750 
1995 116000 99442 20000 32298 
1996 97410 87422 29660 36023 
1997 97150 97181 36000 40995 
1998 97150 97160 38000 38871 
1999 97150 97188 39000 40509 
2000 108300 105424 38300 39448 
2001 104700 105329 38300 39716 
 
 
 
 
 
 
 
 
 
 
248
Əlavə 3 
Bibiheybət NQÇİ-də neft və qaz hasilatı 
 
İllər Neft (ton) 
plan                           fakt 
Qaz (1000 m3) 
plan                            fakt 
1985 367000 368113 43700 44475 
1986 348600 349463 43700 44307 
1992 178040 178998 19400 22468 
1993 178000 180185 19400 21917 
1994 168800 168850 19400 21982 
1995 153450 156755 18400 21550 
1996 138550 141662 20000 21856 
1997 134200 137951 21900 23379 
1998 134200 136412 21900 22835 
1999 134200 138805 20900 21335 
2000 135300 140115 20900 21330 
2001 132300 135947 20800 21280 
 
 
 
 
Əlavə 4 
«Binəqədineft» NQÇİ-də neft və qaz hasilatı 
 
İllər Neft (ton) 
plan                           fakt 
Qaz (1000 m3) 
plan                            fakt 
1985 350400 344531 30200 31008 
1986 331200 331843 29300 30302 
1992 148200 148633 15000 15244 
1993 145000 146034 12000 13579 
1994 136700 139120 12000 13535 
1995 129500 144047 12000 15769 
1996 129000 135974 13000 14940 
1997 131470 126654 15000 15925 
1998 131470 131477 15500 15627 
1999 131470 116204 15500 15741 
2000 132600 129581 15500 15744 
2001 122300 122695 15400 15740 
 
 
 
 
 
 
 
 
 
 
 
 
249
Əlavə 5 
«Suraxanıneft» NQÇİ-də neft və qaz hasilatı 
 
İllər Neft (ton) 
plan                           fakt 
Qaz (1000 m3) 
plan                            fakt 
1985 317500 310612 36500 40179 
1986 296500 298165 36500 40248 
1992 184000 181819 20600 20600 
1993 180000 180200 20600 20706 
1994 169000 152739 20600 20620 
1995 145310 124888 18000 18001 
1996 122000 129406 18000 18000 
1997 123470 127261 18000 18060 
1998 123470 126454 18700 18740 
1999 123470 128404 16700 16745 
2000 124200 131977 16700 18091 
2001 121300 124358 16500 19401 
 
 
 
 
Əlavə 6 
H.Z.Tağıyev adına NQÇİ-də neft və qaz hasilatı 
 
İllər Neft (ton) 
plan                           fakt 
Qaz (1000 m3) 
plan                            fakt 
1985 259100 250112 20600 25493 
1986 243700 245094 21900 23590 
1992 109800 109816 3700 3700 
1993 110000 108153 3700 3700 
1994 100000 90817 310 310 
1995 89440 77667 10000 10371 
1996 70050 68098 10000 10000 
1997 70050 64483 10000 10000 
1998 70050 71426 10000 10000 
1999 70050 72615 9000 9055 
2000 70800 76129 9000 9712 
2001 73700 76376 9000 9225 
 
 
 
 
 
 
 
 
 
 
 
 
 
 
250
Əlavə 7 
 «Siyəzənneft» NQÇİ-də neft və qaz hasilatı 
 
İllər Neft (ton) 
plan                           fakt 
Qaz (1000 m3) 
plan                            fakt 
1985 200800 181455 76600 76212 
1986 184950 185050 73500 73719 
1992 120000 112883 55000 62662 
1993 111000 102301 60000 58596 
1994 103300 81281 60000 52083 
1995 94210 85960 50000 47599 
1996 87600 74606 50000 47418 
1997 80060 70614 47000 44553 
1998 74585 72014 46300 46394 
1999 69475 61701 37400 37749 
2000 70100 58216 37400 39719 
2001 62400 61776 37200 38948 
 
 
Əlavə 8 
QNQÇİB-nin struktur təşkilatlarında neftin  
1998-2001-ci illər üzrə maya dəyəri 
(manatla) 
1998 1999 2000 2001 NQÇİ-lər və 
MM-lər plan Fakt plan fakt plan fakt plan fakt 
Balaxanıneft 356935 352322 312090 286250 395437 336044 363932 331109 
Ə.Əmirov adına 328599 596334 295206 350047 351724 472546 405917 482036 
Bibiheybətneft 338585 421298 346418 337850 411790 365446 433080 334784 
Binəqədineft 396059 556010 382507 467307 426075 522677 462680 464464 
Suraxanıneft 483316 625359 441485 507927 578978 588821 650239 609286 
H.Z.Tağıyev adına 533878 548937 548937 579546 703823 643242 708325 609286 
Siyəzənneft 340342 482785 360955 510688 415526 608496 459462 547512 
Salyanneft 372063 503053 338191 417347 * * * * 
Muradxanlı İMN 306952 378066 263753 435398 ** ** 26100 ** 
Cəmi NQÇİ-lər 388413 509903 360914 403933 450465 467784 475530 457755 
 
 
 
 
 
 
 
 
 
 
 
 
 
 
251
Əlavə 9 
QNQÇİB-nin struktur təşkilatlarında 
1998-2001-ci illər üzrə təbii qazın maya dəyəri 
(manatla) 
1998 1999 2000 2001 
NQÇİ-lər plan Fakt plan fakt plan fakt plan fakt 
Balaxanıneft 272731 229741 233711 245402 306071 349222 280000 256047 
Ə.Əmirov adına 210981 418368 221123 259521 259521 285558 291892 281385 
Bibiheybətneft 299925 362570 270188 292041 321048 313180 326625 299675 
Binəqədineft 311999 416440 303179 371302 316285 316324 383774 313202 
Suraxanıneft 219180 392798 239338 286052 32569 332471 434175 369323 
H.Z.Tağıyev adına 170009 442551 27024 243840 322535 271263 353123 379947 
Siyəzənneft 319300 475015 351409 454161 412186 495769 467985 547357 
Salyanneft 128469 111306 114540 78119 * * * * 
Muradxanlı İMN *** *** *** *** *** *** *** *** 
Cəmi NQÇİ-lər 249495 372902 258550 282531 325523 347950 366007 365254 
 
Qeyd * fasiləli fəaliyytlə əlaqədar məlumat yoxdur. 
**  NQÇİ müştərək müəssisəyə çevrilmişdir. 
*** təbii qaz hasilatı aparılmır. 
 
 
 
 
Əlavə 10 
 
HƏCM ÖLÇÜLƏRİ 
1 barrel=0,136 ton. 
1 ton təxminən=7,3 barrel 
1 m3 =35,3 fut3 və ya 6,29 amerikan barreli 
1 amerikan barreli=5,6 kub.fut və ya 0,159 m3. 
Rusiya nefti Yurlas (Urals-33) 1 barrel=0,1365 ton 
Azərbaycan nefti Azərilayt 1 barrel=0,1365 ton 
İran nefti Hivi (Heavy-31) 1 barrel=0,1381 ton  
İran nefti layt (Light-34) 1 barrel=0,1356 ton 
Çin nefti deqinq (Daqing-32) 1 barrel=0,1373 ton 
Britaniya nefti Brent (Brent Blend-38) 1 barrel-0,1324 ton 
 
 
252
ABREVİATURA 
 
ABƏŞ   Azərbaycan Beynəlxalq Əməliyyat Şirkəti 
ADNA  Azərbaycan Dövlət Neft Akademiyası 
ADNSETLİ  Azərbaycan Dövlət Neft Sənayesi Elmi-Tədqiqat Layihə İnstitutu 
ADR   Azərbaycan Demokratik Respublikası 
ABŞ   Amerika Birləşmiş Ştatları 
ANMC (SRE) Amerikanın Neft Mühəndisləri Cəmiyyəti  
AB   Avropa Birliyi 
AŞ   Avropa Şurası 
DNK (WRC)  Dünya Neft Konqresinin 
AES   Atom Elektrik Stansiyası 
AYİB   Avropa Yenidənqurma və İnkişaf Bankı 
AMEA  Azərbaycan Milli Elmlər Akademiyası 
ARDNŞ  Azərbaycan Respublikası Dövlət Neft Şirkəti 
ARDNF  Azərbaycan Respublikası Dölət Neft Fondu 
ARMB  Azərbaycan Respublikası Milli Bankı 
AF   Amortizasiya Fondu 
AFR   Almaniya Federativ Respublikası 
BVF   Beynəlxalq Valyuta Fondu 
BEA (IEA)  Beynəlxalq Energerika Agentliyi 
BİA   Beynəlxalq İnkişaf Assosiasiyası 
BMT   Birləşmiş Millətlər Təşkilatı 
BNB   Beynəlxalq Neft Bircası 
BƏƏ   Birləşmiş Ərəb Əmirlikləri 
BƏT   Beynəlxalq Əmək Təşkilatı 
Qİİ   Qazma İşləri İdarəsi 
QNQÇİB  Quruda Neftqazçıxarma İstehsalat Birliyi 
QSC   Qapalı tipli Səhmdar Cəmiyyət 
DYİB   Dünya Yenidənqurma və İnkişaf Bankı 
DNQÇİB  Dənizdə Neftqazçıxarma İstehsalat Birliyi 
EDDN   Elektrik dərinlik dolma nasosu 
EDN   Elektrik dərinlik nasosu 
ETLİ   Elmi Tədqiqat Layihə İnstitutu 
ETT   Elmi-Texniki Tərəqqi 
ƏV   Əsas vəsaitlər 
ƏDV   Əlavə Dəyər Vergisi 
ƏİF   Əsas İstehsal Fondları 
ƏTMZ  Ətraf Təbii Mühitə Zərər 
İA   İnformasiya Agentliyi 
İAS   İstehsal Alətinin Səmərəliliyi 
İB    İstehsalat Birliyi 
İES    İstilik Elektrik Stansiyası 
İİN   İqtisadi İnkişaf Nazirliyi 
YEK   Yanacaq Energetika Kompleksi 
YEN   Yanacaq Energetika Nazirliyi 
KİV   Kütləvi İnformasiya Vasitələri 
LKK   Lizinq-Kept Kompaniyası 
MDB   Müstəqil Dövlətlər Birliyi 
MM    Müştərək Müəssisə 
MMM   Məhdud Məsuliyyətli Müəssisə 
 
 
253
MNKİB  Milli Hesablar Sistemi 
NQR   Neftli-Qazlı Rayon 
NQÇİ   Neftqazçıxarma İdarəsi 
PR   Pablik rileyşnz 
RF   Rusiya Federasiyası 
SES   Su Elektrik Stansiyası 
SSRİ   Sovet Sosialist Respublikaları İttifaqı 
SC   Səhmdar Cəmiyyət 
TASİS   MDB və Monqolustan İqtisadi Yardım Təşkilatı 
TMK   Transmilli korporasiya 
TNİ   Texnoloji Nəqliyyat İdarəsi 
ÜDM   Ümum Daxili Məhsul 
FTB   Fəhlə Təchizat Birliyi 
ŞİT   Şaquli inteqrasiya olunan təşkilat 
ŞDN   Ştanqlı dərinlik nasosu 
 
 
254
QAYNAQLAR 
 
1.Qurani Kərim 
2.«Azərbaycan Respublikasının Konstitusiyası». 
3.«Азербайджанская нефтяная промышленность за 10 лет, 1920-1930». Баку. 1933. 
4.«Азербайджанская ССР в период Великой Отечественной Войны (1941-1945 гг)». Баку. 
Азербайджанское Государственное Издательство. 1971. 
5.«Azərbaycan iqtisadiyyatı». Bakı. 1998. 
6.«Azərbaycan SSR atlası». Bakı-Moskva-1963. 
7.«Azərbaycan tarixi». Bakı-Elm. 1998. 
8.«Audit». Bakı. Azərbaycan milli ensklopediyası nəşriyyatı. 2001. 
9.Абалкин Л.И. «Россия-2015:Оптимистический сценарии» М: ММВБ. 1999. 
10.Abdullayev Z.S., Abbasov A.B. «Neft sənayesinin iqtisadiyyatı və idarə edilməsi» Bakı. 
2000. 
11.Агаева А.А. Экономическая эффективность геолого-разведочных работ на нефть и газ в 
Азербайджане». Баку-Элм. 1972. 
12.Azərbaycan Respublikasının Milli Məclisinin qanun və qərarlar toplusu. Bakı. 1991-2002-ci 
illər. 
13.Алехин И.М. «Экономическая эффективность научно-технического прогресса в 
нефтяной промышленности». М: Недра.1973. 
14.Алияров С.С. «Нефтяные монополии в Азербайджане в период I Мировой войны». 
Баку. 1974. 
15.Аллахвердиев М.И. «Хозяйственный механизм и экономическая эффективность». Баку. 
Азернешр. 1981. 
16.Аршинов В.И. «Синергетика как феномен постнеоклассической науку». М: 1999. 
17.Ассэль Генри. «Маркетинг: принсипы и стратегия». М: ИНФРА-М. 1999. 
18.Атакишиев М.А. «Экономическая эффективность рационального использования 
производственных мощностей в бурении». М: «Нефть и газ». 1997. 
19.Atakişiyev M.A. «Qazmada istehsal potensialından səmərəli istifadə problemləri». Bakı. 
1998. 
20.Axundov B.Y. «İnqilabdan əvvəlki Bakı neft sənayesində inhisarçı kapitalizm». Bakı. Elm. 
1959. 
21.Aşurbəyli S. «Bakı şəhərinin tarixi». Bakı: 1998. 
22.Баканов М.И. Шеремет А.О. «Теория экономического анализа» М: Финансы и 
Статистика. 2001. 
23.Bakixanov A. «Qülistani-İrem». Baku. 1951. 
24.Богданчиков С.М., Перчик А.И. «Соглашение о разделе продукции» М: Нефть и газ. 
1999. 
25.Боди З., Мертон Р. «Финансы». М: Издательский дом «Вильямс». 2000. 
26.Бригхем Юджин., Гапенски Луис. «Финансовый менеджмент». В двух томах. Санкт-
Петербург. 1998. 
27.Булатов А.В., Макаренко П.П., Шеметов В.Ю.  «Охрана окружающего среды в 
нефтегазовый промышленности». М: Недра. 1997. 
28.Bağırov M.K., Dilbazi Z.H., Kazımov Ş.P., Səfərov Q.Ə., Abdullaoğlu F. «Neft elminin 
beşiyi». Bakı. 1998. 
29.Вериан Хен Р. «Микроэкономика» М: Юнита. 1997. 
30.Войтов А.Г. «Экономика». М: «Маркетинг». 2000. 
31.Волконский В.А. «Институциональное проблемы Российский реформ». М: Диалог. 
МГУ. 1998. 
32.Гитман А.Д., Джонс М.Д. «Основы инвестирования». М: Дело. 1999. 
33.Голиков Е.А. «Маркетинг и логистика». М: Издательский дом «Дашков и Ко».1999. 
 
 
255
34.Голуб А., Струкова Е. «Экономика природных ресурсов». М: Аспект-Прес. 1998. 
35.Гринберг Р., Рубинштейн А. «Экономическая социодинамика». М: ИСЭ-ПРЭСС. 2000. 
36.Гужновский Л.П., Казаков С.Е. «Планировании добычи нефти и подготовки запасов». 
М: Недра. 1989. 
37.Данилевский Ю.А., Шапигузов С.М., Ремизов Н.А., Стравойтова Е.В. «Аудит». М: 
ИД.ФЕК-ПРЕСС.1999. 
38.Дафт Л.Р. «Менеджмент» Санкт-Петербург: Питер. 2000. 
39.Девид Г. Бэнгз «Руководства по составлению бизнес-плана» М: Издательство 
«Финпресс». 1998. 
40.Дефлиз Ф.Д., Дженик Р.Р., Рейли В.О., Хирш М.Б. «Аудит  Монтгомери». М: Аудит. 
ЮНИТИ. 1997. 
41.Доминик Сальваторе. «Международная экономика». М: Риа «ПК». 1998. 
42.Доугерти Кристефер. «Ведение в эконометрику». М: Инфра. 1999. 
43.Дугин А. «Основы геоплитики: Геополитические будуще России». М: АРКТОГЕЯ-
центр. 1999. 
44.Егоров В.И. и другие. «Экономика нефтегазодобывающей промышленности». М: 
Недра. 1984. 
45.Ергин Д. «Добыча». Всемирная история борьбы за нефт, деньги и власть. М: Де Нова. 
1999. 
46.Əliyev İ.H., Muradverdiyev A. «Azərbaycan nefti dünya siyasətində». I-IV cildlər Bakı. 
1997-1998. 
47.Əliyev H.Ə. «Azərbaycan nefti dünya siyasətində» Bakı. 1997. 
48.Əliyev.A.Ə., Şəkərəliyev A.Ş. «Bazar iqtisadiyyatına keçid: Dövlətin iqtisadi siyasəti». Bakı. 
«İqtisad Universiteti» nəşriyyatı. 2002. 
49.İsmayılov H., Əliyev T. «Tədris metodik tövsiyyə». Bakı. ADNA 1998. 
50.«История Азербайджана». В трех томах. Баку. Издательство АН. Азерб.ССР. 1958-
1963. 
51.«Комплексная программа научно-технического  прогресса СССР на 1986-2005 годах». 
Региональный раздел 4.2. М: 1983. 
52.Карнеги Д. «Как завоевать друзей и окозовать влияние на людей» Екатеренбург: ООО 
«ЛИТУР». 2000. 
53.Кауз Р.Г. «Природы фирмы» М: 1995. 
54.Кейнс Дж.М. «Общая теория занятости, проценти и денег» М: «Гелиос АРВ». 1999. 
55.Кемпбелл Р.Маконнел., Стенли Л.Брю. «Экономикс». М: И.нфра-М. 1999. 
56.Кларк Д.Б. «Распределение богатства». М: Гелиос АРВ. 2000. 
57.Козлова Е.П., Бабченко Т.Н., Галанина Е.Н. «Бухгалтерский учет в оргонизации». М: 
«Финансы и статистика». 1999. 
58.Козырев А.А., Юдин А.П. «Информационные технологии в экономики».Санкт-
Петербург. Издательство Михайлово. 2000. 
59.Козырев В.М. «Основы современной экономики». М: Финансы и статистика. 2000. 
60.Козырев В.М. «Рента, цена, хозрасчет в нефтяной промышленности». М: Недра. 1972. 
61.Кондраков Н.П. «Эккаунтинг для менеджеров». М: Дело. 1998. 
62.Корнаи Я. «Социалистическая система: Политическая экономика коммунизма». М: 
2000. 
63.Котляр Филип. «Маркетинг менеджмент: анализ планирования, внедрение, контроль». 
Санкт-Петербург: Питер. 1999. 
64.Кудров В.М. «Мировая экономика». М: Издательство БЕК. 1999. 
65.Кяримов А. «Мцщасибат учоту, верэиляр». Бакы: Елм вя Щяйат. 2001. 
66.Лабынцев Н.Ж., Ковалева О.В. «Аудит: Теория и практика» М: «ПРИОР». 1999. 
67.Леонтев В.В. «Межотреслевая экономика». М: Экономика. 1997. 
68.Лещенко М.И. «Основы лизинга» М: Финансы и Статистика. 2001. 
 
 
256
69.Лузин В.И. «Экономическая эффективность технического прогресса в нефтяной 
промышленности». М: Недра.1982. 
70.Лютенс Фред «Организационное поведение». М: Инфра-М. 1999. 
71.«Müasir mərhələdə Azərbaycanda yeni iqtisadi sistemə keçidin qanunauyğunluqları və 
problemləri». (kollektiv monoqrafiya). Bakı. Elm. 1999. 
72.«Müasir mərhələdə Azərbaycanda sosial-iqtisadi inkişafın əsas meylləri». (məqalələr 
toplusu). 9 cilddə. Baki. Elm. 1999-2000. 
73.Müstəqil Azərbaycan Statistik məсmunə Bakı. Səda nəşriyyatı. 2001. 
74.Майбурд Е.М. «Ведение в истории экономической мысли» М: 1996. 
75.Майер Э. «Контроллинг как система мышления и управления» М: «Финансы и 
Статистика». 1993. 
76.Максимов В.А., Аношин В.В., Чернов И.Л. и др. «Исследования рынков основных 
энергоносителей». Уфа: БГУ. 2000. 
77.Маршал А. «Принципы экономической науки». В трех томах. М: 1993.  
78.Мирзаджанзаде А.Х., Аметов И.М. «Прогнозирование промысловой эффективности 
методов теплового воздействия на нефтяные пласты». М: Недра. 1983. 
79.Мирзаджанзаде А.Х., Ковалев А.Т., Зайтцев Ю.В. «Особенности экспулитационного 
месторождений аномальных нефти». М: Недра. 1972. 
80.Мирзаджанзаде А.Х., С.А.Ширинзаде. «Эффективности и качества бурении глубоких 
скважин». М: Недра 1986. 
81.Мирзаджанзаде А.Х., Султанов Ч.А. «Диакоптика процессов нефтеотдачи пластов». 
Баку. 1995. 
82.Мирзаджанзаде А.Х., Султанов Ч.А. «Этюды нефтяной концепции Азербайджана». 
Баку. 1994. 
83.Мирзаджанзаде А.Х., Шахвердиев А.Х. «Динамические процессы нефтегазодобычи». 
М: Наука. 1997. 
84.Мирзаджанзаде А.Х., Юсифзаде Х.Б. и др. «Современное состояние, прогнозная оценка 
уровней добычи» 1995-1997 г. Баку. 1995. 
85.Мирзаджанзаде А.Х., Алиев Н.А., Юсифзаде Х.Б., Салаватов Т.Ш., Шейдаев А.Ч. 
«Фрагменты разработки морских нефтегазовых месторождений». Баку-Элм. 1997. 
86.Mirzəcanzadə А.Х. «İxtisasa giriş». Bakı. Bakı Universitetinin nəşriyyatı.1990. 
87.Михалевич А.П. «Бухгалтерский учет на предприятиях зарубежных стран». Минск. 
ООО МИСАННТА. 1998. 
88.Müzəffərli N. «İqtisadi etyüdlər». Bakı. 1999. 
89.Мэтьюс М.Р., Перера М.Х.Б. «Теория бухгалтерского учета» М: Аудит ЮНИТИ. 1999.  
90.Məmmədov F.Ə., Müsayev A.F.., Sadıqov M.M.., Rzayev Ş.H.., Kəlbiyev Y.A.. 
«Vrğitutmanın nəzəri və metodoloji əsasları». Bakı. Ozan. 2001 
91.«Нефтяная промышленность СССР-1980 г». М: ВНИИОЭНГ. 1981. 
92.Nadirov A.A.. «Müasir Azərbaycan iqtisadiyyatının inkişaf mərhələləri» Bakı. Elm. 2001. 
93.Надиров А.А. «Экономические проблемы расионального размещения промышленности 
в Азербайджане». Баку. Элм. 1976. 
94.Нидлз Б., Андерсон Х., Колдуэлл Д. «Принципи бухгалтерского учета». М: «Финансы и 
Статистика». 1997. 
95.Nizami Gəncəvi. «İskəndərnamə». Baki. Yazıçı nəşriyyatı 1982. 
96.Николаева С.А. «Принципы формирования и калкулиравания себистоимости». М: 
Аполитики-Пресс. 1997. 
97.Нитецкий В.В., Зайнетдинов Ф.В. «Практикум общего аудита». М: ДЕЛО. 2000. 
98.Nəbiyev N. «İqtisadiyyat, cəmiyyət və ekoloji mühit». Bakı. 2000. 
99.Nəsibli N. «Azərbaycan geopolitikası və neft». Bakı. 2000. 
100.Омаэ Кенити. «Мир без границ-Власть и стратегия во взоимосвязанной экономики» 
HY: Harper Collings. Publishers. 1990. 
 
 
257
101.Оруджев С.А. «Газовая промышленность по пути прогресса». М: 1976. 
102.«Переработка нефти и рынок нефтепродуктов в России 1998 г». Ежегодный 
справочных. М: ИАЦ «КОРТЕС». 1999. 
103.«Полный хозрасчет и самофинансирования в обьединения «Азнефт». Методические 
рекомендации для системы экономического оброзования. Баку. 1986. 
104.Пиндайк Р.С., Рубинфельд Ф.Л. «Микроэкономика» М: ДЕЛО. 2000. 
105.Попов Г.Е. «Эргономика в нефтяной промышленности». М: Недра. 1979. 
106.Paşayev T. Allahverdiyrv M.., Kərimov X.., Abdullayev A.. «İqtisadiyyat terminləri lüqəti» 
Bakı. Elm. 1994. 
107.Paşayev T.Ə.. «Azərbaycanda vergilər». Bakı. 2001. 
108.Рабонович Б.М. «Экономическая оценка земельных ресурсов и эффективности 
инвестиции». М: «Фимин». 1997. 
109.Радаев В.В. «Экономическая социология» М: Аспект-Пресс. 1998. 
110.Рассказова М.В «Практика и перспективы налогообложения нефтегазодобовающей 
отрасли». М: Прамотей. 1999. 
111.Ришар Жак. «Аудит и анализ хозяйственной деятельности предприятие». М: Аудит 
«Юнити». 1997. 
112.Рохлин С.М., Рыженков И.И., Фетисов А.А. «Экономика рационального 
непользование нефтяних ресурсов недр». М: Недра. 1991. 
113.Русакова И.Г., Кашин В.А. и др. «Налаги и нологобложение» М: Финансы. ЮНИТИ. 
1998. 
114.«Статистика». М: ИНФРА-М. 2000. 
115.«Статистический ежегодник Южно-Кавказский стран». ТАCIS-2000. 
116.Савицкая Г.В. «Анализ хозяйственной деятельности предприятия». Минск. ИП 
«Экоперспектива». 1998. 
117.Самедзаде З.А. «Структура и эффективность общественного производства». Баку. 
Элм. 1980. 
118.Самоухин А.И., Шишов А.Л. «Теория и практика бизнеса» М: «Руская Деловая 
Литература». 1997. 
119.Самульсон П.Э., Нордхаус В.Д. «Экономика». М: Издательский дом «Вильямс». 2000. 
120.Сафаров Г.А. «Экономические проблемы эффективности производства в 
нефтегазодобыче и методы их решения». Баку. Элм. 1997. 
121.Сем Блэк. «Ведение в паблик рилейшнз». М: Экономика. 1999. 
122.Скобара В.В. «Аудит: методология и организация». М: Издательство «Дело и сервис». 
1998. 
123.Слуцкий М.Л. «Внутренный аудит предприятие». Санкт-Петербург. 2000. 
124.Соколов В.А. «Нефть». М: 1970. 
125.Сомов В.Е. «Стратегические управление нефтегазодобывающеми предприятиям». 
Санкт-Петербург. Химиздат. 1999. 
126.Сорос Джордж. «Алхимия финансов» М: ИНФРА. 1999. 
127.Сорос Джордж. «Кризис мирового капитализма» М: ИНФРА. 1999. 
128.Спиркин А.Г. «Философия». М: Гароарики. 2000. 
129.Стек Джек. «Алхимя прибыли». Мн: ПАРАДО КС. 1996. 
130.«Социального-экономическая география зарубежного мира». М: Крон-Пресс. 1998. 
131.Тищенко В.Е. и др. «Организация, планирование и управление предприятия нефтяной 
и газовой промышленности». М: Недра. 1986. 
132.Томсон Л.Д., Джонк М.Д. «Основы инвестирования».  М: Дело. 1999. 
133.Фишер С., Дорибули Р., Шмомизи Р. «Экономика». М: 1997. 
134.Фридмен М. «Если-бы деньги заговорили». М: Дело.1999. 
135.Hacızadə E.M. Azərbaycanın quruda neftqazçıxarma kompleksində iqtisadi islahatlar və 
səmərəlilik problemləri. Bakı. Elm. 1998. 
 
 
258
136.Hacızadə E.M. «Energetik kompleks yeni islahatlar ərəfəsində». Bakı. Elm. 2000. 
137.Hacızadə E.M., Paşayev T.Ə. Neft-qaz sənayesində yeni bazar mexanizmlərinin 
formalaşması istiqamətləri Bakı. Elm. 2000. 
138. Hacızadə E.M. «Azərbaycanin təbii qaz potensiali: realliqlar və virtual cizgilər». Baki. Elm. 
2000. 
139.Хакен Г. «Синергетика». М: Мир. 1980. Wrc. 
140.Хей Ф., Моррис Д. «Теория оргонизации промышленности». В двух томах. Санкт-
Петербург. «Экономическая школа». 1999. 
141.Хендриксен Э.С., Ван Бреда М.Ф. «Теория бухгалтерского учета» М: «Финансы и 
Статистика». 1997. 
142.Чечин Н.А. «Методы анализа эффективности использования основных фондов и 
производственных мощностей предприятий нефтегазобывающего комплекса» Самара. 
СГЭА. 1999. 
143.Шаммазов А.М., Мастобаев Б.Н,  «Очерки по истории нефтяной индустрии СССР». 
Уфа: УГТУ. 1999. 
144.Шеремет А.Д., Сайфулин Р.С. «Методика финансового анализа предприятия». М: 
Инфра. 1996. 
145.Шеремет А.Д., Сунц В.П.  «Аудит». М: Инфра. 1995. 
146.Шим Д.К., Сигел Д.Г. «Основы коммерческого бюджетирование». Санкт-Петербург. 
Пергамент. 1998. 
147.Шумпетер И. «Капитализм, сосиализм и демократия». М: 1995. 
148.Щуко Л.П. «Амортизасия имущество организации». Санкт-Петербург. «Герда». 1999. 
149.«Экологический и социально экономический обзорный документ по 
Полномасштабной Разработке Месторождений, Азери, Чираг и глубоводной части 
месторождений Гюнашли». Баку. Издатели bq имени портнеров. АМОК, Азербайджан. 
2000. 
150.«Экономика предприятия» под редакцией проф. Волкова О.И. М: ИНФРА-М. 2001. 
151.Эрнст Джонс.«Деловые финансы». М: ЗАО. Олимп-бизнес. 1998. 
152.Юткина Т.Ф. «Налоги и налогооблажение». М: ИНФРА-М. 1999. 
 
153 Экономист нефти. http://www.petroleum-economist.com. 
154.World Oil. www.worldoil.com. 
155.Римский клуб. http://www.ptpu.ru/issues. 
156.Фактор четырые. http://demvv.narod.ru/book.htm. 
157.http://www.race.ru. 
158.http://www.Ilham-Aliev.com. 
159.http://www.Neftegaz.ru. 
160.http://www.energystrategy.ru/journal.htm 
161.Четыре фактора неплатеъей.http://www.kbnor.mos.ru/conf/abalkin/htm. 
 
162.«Karbohidrogen potensialının qiymətləndirilməsi». Seminarın materialları. 
TASIS/INOGATE, Bakı. fevral/mart. Azərbaycan neft təsərrüfatı. 2000. №9. 
163.Bəşirov T.Y., Kərimov R.M. Neft-qaz ehtiyatları və resursları üzrə təsnifat və təlimatın 
yenidən işlənməsinə dair. Azərbaycan neft təsərrüfatı. 2000. №6. 
164.Vəliyeva E.E., Abbasov Y.A.. «Karbohidrogen ehtiyatlarının statusuna dair». Azərbaycan 
neft təsərrüfatı. 2000. № 10. 
165.Nərimanov A.Ə., Cəfərovv R.R.. « Karbohidrogen ehtiyatlarının təsnifat və təlimatının 
təkmilləşdirilməsinə dair». Azərbaycan neft təsərrüfatı. 2001. №8. 
166.Х.Б.Юсифзаде. «Состояние и преспективы развития нефтегазодобычи в 
Азербайджане». Azərbaycan neft təsərrüfatı. 2000. № 11-12. 
167.İnformatik icmal. Azərbaycan neft təsərrüfatı. 2000. №2. 
 
 
259
168.Нефт России. 2000. № 5. 
169.Вопросы экономики. Ванберт В. «Теория порядка». Москва. 1995. № 12. 
170.Вопросы экономики. Новая глобалная финансовая архитектура. Джорж Сорос. 2000. 
№12. 
171.Вопросы экономики. Крюков В.А. «Институциональная структуры нефти-газ 
добывающего сектора: проблемы и направлении трансформации». Новосибирск НЭ и 
АПП РАН 1998. №3. 
172.Мировая экономика и международные отношения. Цвылев Р. Метоморфози 
индустриальной экономики: проблемы экономических  измерений. 2001. №2. 
173.Нефтяное Хозяйства. Ю.А.Лысин. «Роль корпоративного менеджмента в улучшение 
финансового состояния нефтяной компании». 2000. №1. стр.10. 
174.Нефтигазовые технологии. 2001. №1. 
175.Инструкция по применению классификации запасов месторождений,перспективных и 
прогнозных ресурсов нефти и горючих газов. М: ГКЗ-1984. 
176.Turan İnformasiya Agentliyi. 03.05.2001. 
177.İlham Əliyev «Biz hər şeyə müvvəffəq olacayıq». Azərbaycan qəzeti. 27 апрел 2002-ci il. 
178. Azərbaycan qəzeti. 28 avqust 2001-ci il. 
179. Azərbaycan qəzeti. 8 may 2001-ci il. 
180.«Beynəlxalq Valyuta Fondunun Nümayəndəsinin mətbuat konfransı». Respublika qəzeti. 
19.12.01. 
181.«Vergi sistemində islahatlar iqtisadi inkişafa əssalanır». Respublika qəzeti. 12.04.2001. 
 
 
260
ANNOTASİYA 
 
Ehtiyatların tükənməsi, lay enerjisinin zəifləməsi, dağ-mədən və geoloji şəraitinin 
ağırlaşması yeni iqtisadi sistemə keçiddə Azərbaycanın quruda neftqazçıxarma kompleksində 
çeşidli iqtisadi-texniki problemlər yaratmışdır. Bazar iqtisadiyyatı tələblərinə cavab verməyən 
təsərrüfatçılıq prosesində istehsal prioriteti kimi, hasilat plan tapşırıqların yerinə yetirilməsinə 
istinad edilən inzibati formalı fəaliyyət, dövriyyə vəsaitilərinin məhdudlaşması ilə nəticələnərək, 
kompleksin maliyyə dayanaqlığına təsir etmiş, maddi-texniki təchizatın pisləşməsi, quyu 
debitliliyinin aşağı düşməsi, qazma prosesinin səngiməsi və yüzlərlə məhsuldar quyuların 
reanimasiya gözləməsi ilə müşayiət olunmuşdur.  Bütün bunlarla yanaşı, institusional və iqtisadi 
mühitin modernizasiyası problemləri, yeni fiskal tələblər, «ödəmələr sindromu», keçid dövrünün 
digər özəlikkləri də rentabelli fəaliyyətə təsir etmiş, istehsal xərcləri ilə istehsal həcmi arasında 
məntiqi proporsiyanı pozaraq, dərin disbalans yaratmış, renovasiya prosesini çətinləşdirmiş, 
sahənin dinamik inkişafına məhdudiyyətlər gətirmişdir. 
Kompleksdə aparılan iqtisadi islahatların yeni sistemə adaptasiyada daha zəif və təkamüllü 
model seçimində təşəkkülü, konyuktur məqamlı, qeyri-bazar strukturlu fəaliyyəti öz növbəsində 
köklü dəyişikliklərlə nəticələnməmişdir. Sahədə artan resessiyanın qarşısının alınmasında elmi 
əsaslandırılmış yeni iqtisadi inkişaf modelinin işlənməsi zərurəti yaranmışdır. Bu məqsədləri 
ifadə edərək «Neftqazçıxarma kompleksinin iqtisadi inkişaf modeli» adlı monoqrafiya dərinləşən 
bazar münasibətləri sferasında Azərbaycanın quru neftqazçıxarma sənayesinin ümumi iqtisadi 
problemləri tədqiqat predmeti seçilmişdir. Milli neft strategiyası, qlobal axın, empirik 
gerçəkliklər spektrində, kompleksdə yeni iqtisadi islahatlar prosesinin əsas istiqamətlərini 
xarakterizə edən tədqiqat işində konkret olaraq, indeks və korrelyasiyon metodlarla istehsal 
dinamikasının mühüm iqtisadi-texniki göstəriciləri, məqsədli təyinat və terendli yanaşma 
konteksində neftqazçıxarma sənayesinin tarixi inkişaf meylləri təhlil edilmişdir. Problemin 
diaqnostikası, islahatların iqtisadi təyinatı, fəlsəfəsi və reallaşma mexanizmləri mütərəqqi 
iqtisadi texnologiyalar, iqtibaslar, oçerklər, qrafik illüstrasiyalar, Cədvəl və dusturlarlardan 
istifadə etməklə tədqiq olunmuş, açıqlanmış və həllini tapmışdır. 
Meqaekonomik reallıqlar fonunda quruda neftqazçıxarma sektorun rolu və yeri, resurslar və 
təsərrüfat potensialının dəyərləndirilməsi, strateji planlaşdırma, menecment, dövlət 
tənzimlənməsi, normativ-huquqi və informasiyon təminat, iqtisadi səmərəliliyin determinantları, 
məhsulun maya dəyərinin aşağı salınması, layveriminin yüksəldilməsi, fiskal situasiya, maliyyə, 
uçot və ammortizasiya siyasəti, offoşor vergi sisteminin tətbiqi, renta münasibətləri, daxili audit 
institutunun formalaşması, qiymət və kalkulyasiya, əmək və iqtisadi məhsuldarlıq, səhmləşmə, 
sahibkarlıq, investisiyon tələblər, xarici kapitallı müştərək müəssisələr, elmi-innovasiyon 
fəaliyyət aspektləri, postneft konsepsiyasının fraqmentləri, sosial sfera və məşğulluq, erqonomik 
vəziyyət, ekoloji mühit, servis xidməti, lisenziya, konsessiya, françayzinq metodlu yeni kontrakt 
formalarından istifadə arealı və digər bazar prinsipli mühüm funksional problemlər də 
monoqrafiyada tədqiq edilmiş və uyğun gələn nəticələrdə əksini tapmışdır. 
 
 
261
РЕЗЮМЕ 
 
Истощение ресурсов, уменьшение энергии пластов, осложнение промысловых и 
геологических условий создали при переходе на новую экономическую систему 
определенные экономические проблемы в нефтегазодобывающем комплексе на суше 
Азербайджана. Конъектурной ориентационной, нерыночная структура, административные 
методы управления, неотвечающие требованиям рыночный экономики привели в 
хозяйственной деятельности к недостатку оборотных средств, ухудшению материально 
технического обеспечения, простаиванию и снижению дебитности скважин, замедление 
буровых работ в ожидании реанимации сотен продуктивных скважин. Вместе с этими 
проблемы институционализации и модернизация экономической среды, новые 
фискальные требования, «синдром платежей» и другие своеобразности переходного 
периода повлияли на рентабельность, нарушив соотношение между издержками и 
объемом производства, создали глубокий дисбаланс, затруднили процесс реновации, 
привели к ограничению динамики роста отрасли. 
Проводимые экономические реформы для адаптации в новую систему в 
производственным комплексе выбранный более мягкой эволюционной модели в свою 
очередь, не сопутствовалось коренными преобразованиями. Для предотвращения 
увеличивающейся регрессии в отрасли возникла необходимость в разработке новой 
научно-обоснованной экономической модели развития. В сфере углубляющихся 
рыночных отношений, выражая эти цели в данной монографии «Модель экономического 
развития нефтегазодобывающей комплекса» предметом исследования избраны общие 
экономические проблемы нефтегазодобывающей промышленности на суше 
Азербайджана. Методами индексации и корреляции в спектре национальной нефтяной 
стратегии, эмпирических реальностей, глобального течения, характеризующих основные 
направления экономических реформ в комплексе проанализированы основные технико-
экономические показатели. В контексте целевой установки и трендного подхода 
рассмотрены исторические пути развития отечественной нефтегазодобывающей 
промышленности. С применением прогрессивных экономических технологий, выдержек, 
очерков, графических иллюстраций, таблиц и формул в исследовательской работе 
определена диагностика соответствующих проблем, теория, философия, назначения 
экономических реформ и механизмы ее реализации. 
В монографии также на фоне мегаэкономических реальностей исследованы и нашли 
отражение в соответствующих выводах роль и место нефтегазодобывающего сектора на 
суше, оценка производственного и ресурсного потенциала, стратегическое планирование, 
менеджмент, государственное регулирование, нормативно-юридическое и 
информационное обеспечение, детерминанты экономической эффективности, 
производительность труда, снижение себестоимости сырого нефте, цена и калькуляция,  
увеличение продуктивности отдачи пластов, финансовая, учетная и амортизационная 
политика, фискальная ситуация, рентные отношение, применение оффшорной налоговой 
системы, акционеривание и предпринимательство, инвестиционные потребности, 
деятельность совместных предприятия с иностранным капиталом, формирование 
внутреннего аудиторского института, аспекты научно-инновационной деятельности, 
фрагменты постнефтяной концепции, социальная сфера и занятость, эргономика, 
экологическая среда, сервисное обслуживание, лицензия, концессия, франчайзинг и 
других функциональных проблем с рыночными принципами. 
 
 
262
SUMMARU 
 
Examption of resources, decrease of layer energy, complication of productional and 
geological conditions created certain economical problems, in transfer period in oil-gas 
production complex inland of Azerbaijan gungture orientation, non-market stucture, 
administrative methods of management not meeting the purposes of market economy led to in 
economy shortage of turnover means, worsening of material-technical supply, shut-down and fall 
of well debitity, drilling works in expectation of reanimation of hundreds of productive wells. 
Along with it problems of institntuization and modernization of economic evironment, new 
fiscal demands a «syndrome of payment» and ether originalities of the transfer period influenced 
on profitableness, violating correlation between expenses and volume of production, created 
deep disbalance, complicated the process annaation, led to limitation of field growth dynamics. 
Carried out economical reforms for adaptation into the new system in the productional 
complex the chosen tender evolutional model in its turn were not accompanied with basic 
reforms. For protection from increasing regression in the field the necessity in elaboration of new 
scientifically based economic model of development appeared. In the sphere of deepening 
market relations, expressiong them in this monography «Model of Economic Development of 
oil and gas production complex» object of researches were chosen general economic problems 
of oil and gas production industry in inland of Azerbaijan. By method of indexation and 
correlation in the spectrum of national oil strategy, empiric reality, global stream characterizing 
the main directions of economic reforins in the complex the main technical indecies have been 
analyzed. Hcstorical ways of development of native oil and gas production industry were 
considered in the context of a purpose and trend approach with applying progressive economic 
technology, extracts, essays, graphical illustrations, tables and formula in research work 
diagnostics of the corresponding problems, theories, philasophy, direction of economic reforms 
and mechanism of their realization was determined. 
Pole and place of oil and gas production sector in inland, assessment of productional and 
resource potential, strategic planning, management, state regulation, norm-legal and 
informational secure, determinants of economical efficiency, labour productivity, decrease of 
self-cost of crude oil, cost and calculation, increase of productivity returns of layers, thepolicy of 
finance, registration and amortisation, fiscal situation, rent relations, applying of offshore tax 
system, share holding and ownership, investment requirements, activities of joint ventures with 
the foreign capital, forming of internal audit institution, the aspects of scientific-innovation 
activity, fragments of postpetrol conceptions, social sphere and employment, ergonomy, 
ecological environment, service, license, concession, franchising and other functional problems. 
With market principles have their. 
 
 
 
 
 
 
 
 
 
 
 
 
 
 
 
 
 
263
 
Texniki redaktor  Qasımov Bayram 
 
Kompüter təttibatçısı  Abdullazadə Aydın 
 
Korrektorlar   Həsənəliyeva Pakizə, Mehdizadə Sevinc 
 
 
 
 
 
 
 
 
 
 
Elşən Mahmud oğlu Hacızadə 
 
 
 
NEFTQAZÇIXARMA KOMPLEKSİNİN 
İQTİSADİ İNKİŞAF MODELİ 
(monoqrafiya) 
 
 
 
 
 
 
 
 
 
 
 
 
Yığılmağa verilmişdir: 28.03.2002. Çapa imzalanmışdır: 12.04.2002. 
Formatı 60 x 84 1/16. Həcmi 29,5 ç.v. Tiraji 500. Sifariş 325, 
Ofset üsulu ilə çap edilmişdir. Qiyməti müqavilə yolu ilə 
 
 
«Ziya-Nurlan» 
 
