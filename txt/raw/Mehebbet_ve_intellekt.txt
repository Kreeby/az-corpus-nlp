Səlahəddin  XƏLİLOV
MƏHƏBBƏT
və İNTELLEKT
FƏLSƏFİ ESSELƏR
Bakı – 2006
1
Elmi redaktoru:  Fuad Qasımzadə 
                                          akademik
Xəlilov S.S.
Məhəbbət və intellekt. – Bakı, «Nurlan» nəşriyyatı, 
2006 – 176 səh.
Kitab dərk olunmuş və olunmamış məhəbbət  
haqqında, onun mahiyyəti, formaları, tərkib hissələri  
və sosial-mənəvi hadisələrlə əlaqəsi haqqında fəlsəfi  
esselər  toplusudur.  Əslində  elmi-fəlsəfi  tədqiqat 
səjiyyəsi  daşıyan  bu  əsər  təkcə  mütəxəssislər  üçün 
deyil,  həm də  geniş  oxucu  kütləsi,  xüsusən gənclər  
üçün nəzərdə tutulmuşdur. 
  © S.S. Xəlilov
2
Ön söz 
Məhəbbət mövzusu əsrlər boyu düşünən və 
sevən insanların diqqət mərkəzində olmuşdur. 
Əlbəttə,  bu haqda heç düşünmədən sevənlər də 
var, bu haqda çox düşünüb, amma ömrü boyu heç 
sevməyənlər də var.  Sevmək səadəti heç də 
hamıya nəsib olmur. Həm sevib, həm də sevilmək 
isə ancaq xoşbəxtlərin qismətidir. 
Bu kitab öz məhəbbətini dərk etməyə ça-
lışmayanlar,  yaxud məntiq çərçivəsində mə-
həbbəti imitasiya etməyə çalışanlar haqqında 
deyil,  dərk olunmuş məhəbbət haqqında,  onun 
mahiyyəti,  formaları,  tərkib hissələri və digər 
mənəvi hadisələrlə əlaqəsi haqqında esselər 
toplusudur. 
Lakin məhəbbətin dərk olunması prinsipcə 
mümkündürmü? 
Yaxud buna ehtiyac varmı? 
«Ağıllı düşünənə qədər dəli vurub çayı 
keçmirmi?».  Əlbəttə,  aşiqin özü üçün o heç də 
3
önəmli deyil.  Lakin cəmiyyətdə aşiqin statusunu 
düzgün müəyyən etmək,  onun «haqqını»  özünə 
verə bilmək,  ona adekvat münasibət 
formalaşdırmaq üçün bu hadisənin sosial-mənəvi 
infrastrukturu və digər mənəvi proseslər arasında 
yeri düzgün müəyyənləşdirilməlidir. Yəni sevmək 
üçün idrak tələb olunmasa da,  ona obyektiv 
münasibət bəsləyə bilmək üçün bu hissin dərk 
olunmasına böyük ehtiyac vardır. Əxlaqi dəyərlər 
sisteminin və hətta sosial-hüquqi normaların bu 
məsələyə münasibətdə düzgün yönləndirilməsi 
üçün məhəbbətin özünün tədqiqat obyektinə 
çevrilməsinə,  onun hərəkətverici qüvvələrinin, 
motivlərinin araşdırılmasına ciddii sosial təlabat 
vardır. 
Şairlər bir qayda olaraq məhəbbəti tə-
rənnüm edir,  nasirlər onunla bağlı sosial dra-
matizmi və ictimai təbəddülatları bədii vasitələrlə 
işıqlandırmağa çalışır,  psixoloqlar insanın 
davranışında və mənəvi həyatında məhəbbətin 
rolunu və motivasiyasını araşdırmağa çalışır, 
sosial psixologiyada isə bu problem  əsasən ailə 
və lokal sosial qruplar  kontekstində nəzərdən 
keçirilir.  Amma bütün bu yanaşmaların heç biri 
məhəbbətin mahiyyətini açmaq iqtidarında deyil. 
Filosoflar isə bu mövzuya həmişə böyük ehtiyatla 
toxunurlar.  Çünki məhəbbət insanın mənəvi 
aləminin ən dərin qatlarında üzə çıxdığından və 
əsasən qeyri-şüuri sferaya aid olduğundan onun 
4
məntiqi təfəkkürlə şərhi çox çətindir.  Amma hər 
halda bu məsuliyyət fəlsəfənin üzərinə düşür. 
Çünki bu mövzu elmin ümumiyyətlə girə 
bilmədiyi,  onun üçün qaranlıq olan bir sahədir. 
«Qəlbin sarı simini»  poeziya və musiqi daha 
yaxşı çala bilir,  amma C.Cübran demişkən, 
«həyat onun qəlbini oxumağı bacaran müğənni 
tapa bilməyəndə,  onun dərrakəsi ilə danışan 
filosof yaradır».1  
Lakin hələ qədim dövlərdən  nəinki,  təkcə 
Şərqdə,  həm də Qərbdə məhəbbət mövzusu 
poeziyanın inhisarında olmuşdur.  Qərb dün-
yasında Homerdən üzü bəri Şekspir,  Bayron, 
Göte kimi mütəfəkkir şairlər məhəbbət aləminin 
işıqlandırılması sahəsində böyük uğurlar 
qazanmışlar.  Lakin filosoflar bu probleminin 
öyrənilməsinə xeyli sonralar cəsarət edə biliblər. 
Bizim əsil saf məhəbbət hesab etdiyimiz duyğu 
ənənəvi olaraq «platonik məhəbbət»  adlandırılsa 
da,  nə Platon,  nə də digər qədim filosoflar 
sufilərin eşq konsepsiyası ilə müqayisə oluna 
biləcək hər hansı monumental təlim 
yaratmamışlar.
Bəli,  bu mövzu Qərbdə də uzun müddət 
bədii təfəkkürün ixtiyarına buraxılmış,  bu pro-
blemə həsr olunmuş fundamental fəlsəfi əsərlər 
və essələr ancaq Yeni dövrdə yaradılmışdır.  Bu 
1Bax: Aida İmanquluyeva. Cübran Xəlil Cübran. 
Bakı, «Elm», 2002, səh. 33-34.
5
sırada E.  Svedenborqun «Ailə məhəbbəti»  ki-
tabını1,  Stendalın «Məhəbbət haqqında»  esselə-
rini2,  V.Solovyovun «Məhəbbətin mənası»3, 
E.Frommun «Sevmək sənəti»4,  D.Hildebrandın 
«Məhəbbətin metafizikası»5 əsərlərini xüsusi 
qeyd etmək olar.  Lakin Qərbdə bu cür fun-
damental tədqiqat əsərləri boş yerdə və ya yalnız 
ədəbi-bədii material üzərində yaranmamışdır. 
Platon «Pir»  əsərində,  Plutarx «Erot haqqında» 
dioloqunda,  B.Spinoza «Allah,  insan və onun 
səadəti haqqında»  qısa traktatında məhəbbət 
mövzusuna geniş yer ayırmışlar.  Bütün başqa 
filosoflar da bu mövzuya ara-sıra toxunmuş, insan 
həyatında onun önəmli yerini qeyd etmişlər. 
Sual oluna bilər ki,   çağdaş tədqiqatçının 
bu qədər ənənəvi bir mövzuda daha adekvatl bir 
təlim işləyib-hazırlaması mümkündürmü?  Bu 
mövzuda Platon,  Hegel,  C.Sartr,  E.Fromm kimi 
böyük mütəfəkkirlərin yazdıqlarından sonra,  nə 
1 Э.Сведенборг.  Супружеская  любовь.  М., 
2002, 544 с.
2 Стендаль. О любви. – Собрание сочинений 
в 15-и томах, том 4, 1959.
3 Соловьев  В.С.  Смысл любви:  Избранные 
прозведения/ М., Современник, 1991.
4 Э.Фромм.  Исскуство  любить.  –  Душа 
человека. М., «Республика», 1992, стр. 109-179.
5 Д. Гильдебранд. Метафизика любви. Санкт-
Петербург, 1999, 629 стр.
6
isə təzə bir söz demək, əlbəttə, çox çətindir. Lakin 
məhəbbət mövzusu ənənəvi Şərq mövzusudur. 
İbn Sinadan R.Taqora,  Nizamidən Hafizə, 
Füzuliyə və Cavidə qədər bütün böyük Şərq 
şairləri məhəbbət mövzusuna müraciət etmiş və 
böyük sənət abidələri yaratmışlar.  Düzdür,  bu 
yazılanları hələ fəlsəfə dilinə tərcümə etmək tələb 
olunur,  lakin hər halda müəllif məhəbbət 
mövzusunda Şərq ənənələrini nəzərə almaqla və 
ya başqa cür desək,  iki müxtəlif yanaşma tərzini 
birləşdirməklə məsələni xeyli dərəcədə fərqli 
müstəvidə nəzərdən keçirməyə çalışmışdır. 
Kitabda nə Şərq ifratçılığı və mütləqçiliyi, 
nə də ifrat Qərb rasinoalizmi və proqmatizm 
mövqeyi qəbul edilir.  Şərq mənbələrinə 
münasibətdə də,  qütbləri yox,   onlar arasındakı 
reallığı araşdırmağa üstünlük verilir.  Nə mə-
həbbəti yerə endirən «Kama-Sutra»,  nə də onu 
göylərə qaldıran «Leyli və Məcnun»,  Füzulinin 
eşq konsepsiyası məqbul sayılır. Fikrimizcə, ilahi 
məhəbbət hissindən fərqli olaraq,  fərdi-insani 
məhəbbət harada isə yer ilə göy arasında 
olmalıdır.  Bu baxımdan,  düşünmək olardı ki,  biz 
daha çox Qərb təlimlərinə üstünlük veririk. 
Amma XX əsrdə məhəbbət mövzusu artıq 
Şərqdə də xeyli dərəcədə rasionallaşmış və 
filosofların diqqətini cəlb etmişdir.  Bizcə,  bu 
7
sırada böyük türk filosofu Hilmi Ziya Ülkenin 
«Eşq əxlaqı» kitabı1 xüsusi qeyd edilməlidir.
Müasir dövrdə «kütləvi mədəniyyətin» 
klassik ədəbi-bədii irsi sıxışdırdığı, erotik mövzu-
nun göylərdən yerə endirildiyi və kütləvi 
informasiya vasitələri ilə evlərə daxil olduğu bir 
şəraitdə gənc nəslin diqqətinin bir daha platonik 
məhəbbətə,  onun ülvi mənasına yönəldilməsi 
mənəvi həyatımızın aktual vəzifələrindən biridir. 
Həm də müəllif məhəbbətin xalis ideya kimi 
(Platon,  Füzuli)  və ya xalis fizioloji hadisə kimi 
(«Kama-Sutra»,  Z.Freyd)  anlaşılmasından fərqli 
olaraq bu iki amilin sintetik vəhdətindən çıxış 
edir və oxuculara daha realistik bir təlimin 
əsaslarını təqdim etməyə çalışır.  Bu mənada, 
əsərin təkcə mütəxəssislər üçün yox,  həm də 
geniş oxucu kütləsi, xüsusən gənclər üçün faydalı 
olacağına ümid edirik. 
 
1 Hilmi Ziya Ülken. Aşk Ahlakı.  İstanbul, 
«Dünya», 2004, 352 s.
8
Məhəbbət duyğusu 
Məhəbbət insanın özünü
                                                  başqasında tapmasıdır. 
                                                     Hegel
İnsanlar arasında ünsiyyət hələ heç də 
Mən-lər arasında ünsiyyət deyil. Qəlblərin təması 
ünsiyyətin ən ali formasıdır. 
İnsan başqaları ilə nitq vasitəsilə əlaqəyə 
girir.  Nitq isə ancaq aşkar şüurun,  təfəkkürün 
ifadəsidir. Yəni insan özü üçün sözlərlə ifadə olu-
nacaq dərəcədə aydınlaşmamış bir ruhi-mənəvi 
vəziyyəti başqasına da,  təbii ki,  çatdıra bilməz. 
Daha doğrusu,  sözlərlə çatdıra bilməz.  Görünür, 
məhz bu ehtiyacdan irəli gəlir ki, insan öz qəlbini, 
mənəvi-emosional vəziyyətini,  keçirdiyi hissləri, 
təəssüratları qeyri-məntiqi yollarla – şeir, musiqi, 
rəqs və s. vasitəsilə ifadə etməli olur. İnsan qəlbi 
fərdi,  unikal olduğundan hər bir emosional 
vəziyyətin adekvat ifadə cəhdi – bədii yaradıcılıq, 
bu prosesin nəticəsi isə sənət əsəri hesab olunur. 
Hər bir sənət əsəri dəyərli olsa da,  digər 
insanların uyğun vəziyyətlərdəki qəlb 
yaşantılarını ifadə etdiyindən,  onlar üçün də 
doğma olur.  Başqa sözlə,  insanın xüsusi bədii 
9
yaradıcılıq qabiliyyəti yoxdursa,  o öz duyğu-
larının analoqunun başqalarının yaratdığı 
əsərlərdə axtarır və bunu tapdıqda xüsusi bir 
doğmalıq hissi keçirir.  Bədii əsər istehlakçı üçün 
öz mənəvi-emosional dünyasını anlamaqda,  qəlb 
aləminə səyahətə çıxmaqda yardımçı olur,  bir 
bələdçilik edir.
Qarşılıqlı məhəbbət yeganə haldır ki,  bir 
insan qəlbi başqası üçün açılmış olur.  Və bunun 
üçün nə məntiq və nitq,  nə də hər hansı bir 
sənətkarın vasitəçiliyi lazım gəlir.  Bir qəlbin 
başqa qəlbin dilinə «tərcümə» olunmasına ehtiyac 
qalmır.  Çünki onlar genetik olaraq,  eyni dildə 
«danışırlarmış».  Bu yerdə Bayronun məşhur 
misraları yada düşür: «Məhəbbət könül səslərinin 
harmoniyası, ürəklərin bir-birini anlamasıdır». 
 Şərqdə  məhəbbətdən bir qayda olaraq 
yüksək poetik pafosla və ya həzin lirikanın dili ilə 
danışılır.  Məhəbbət adətən ya şeir və musiqi ilə, 
ya da dramatik səhnələrlə təqdim olunur. 
Ya hüdudsuz sevinc hissi,  ya xəfif kədər, 
ya acı faciə!  
Bir sözlə,  məhəbbətin hiss və emosiyanın 
bütün çalarlarında görüntüsü qələmə alınır və ya 
nota köçürülür. Amma onun öz daxili quruluşuna 
heç kim toxunmur. Ən başlıcası isə budur ki, ona 
toxunmaq az qala günah sayılır.  O,  ancaq 
kənardan seyr edilməli imiş.  Onun öz real 
dünyasına, iç aləminə nəzər salmaq elə bil ki, bu 
10
ülvi duyğunun bakirəliyinə toxunmaq qədər 
qəbahətli imiş. 
Bəli,  ənənəvi Şərq düşüncəsinə görə,  mə-
həbbət elə bir aləmdir ki,  bura ancaq aşiqlər girə 
bilər, onların da beyni dumanlı olur. Ayıq adamın 
baxışları artıq yad nəzər hesab olunur.  
Məhəbbət ağlı başında olanlar üçün əl-
çatmaz olub qaranlıq qaldığından,  sevənlər üçün 
isə çox parlaq olub göz qamaşdırdığından,  onu 
hələ görən olmamışdır,  –  deyirlər.  Və insanlar 
şair təxəyyülünə güvənmək məcburiyyətində 
qalmışlar. Şairlər də təbii ki, məhəbbətin özündə, 
ya onun insanı necə dəli-divanə etməsindən, 
vüsala çatmayan aşiqlərin eşq yolunda özünü 
necə fəda etmələrindən bəhs etmiş,  ya da vüsal 
səhnələrini,  guya məhəbbətin görünən tərəfləri 
kimi vəsf etmişlər.  Məhəbbətin iç dünyası isə 
alınmaz qala olaraq qalmış, mənəvi körpüləri ağlı 
başında keçmək mümkün olmamışdır.  Bu 
baxımdan,  məhəbbət aləmi az qala «o dünya» 
qədər müəmmalıdır.  Sağ olanlar onu  görməmiş, 
gedib görənlər isə ağlı başında geriyə 
qayıtmamış,  bizə bir şey söyləyə bilməmişlər. 
Bəs görəsən,  eşq xəstəliyinə mübtəla olanlar 
sağalandan sonra onu nəql edə bilərlərmi? 
Ümumiyyətlə,  bu xəstəlikdən  sağalmaq 
mümkündürmü?  Kimsə sağaldısa,  onun eşqi nə 
dərəcədə həqiqi eşq imiş? 
11
Lakin başqa yol seçənlər, elmin, texnikanın 
imkanlarından istifadə etmək istəyənlər də var. 
Onlar ya qaranlıq dünyaya əlində lampa ilə, ya da 
işıq aləminə gözündə tünd eynəklə gedənlər 
kimidir.  Başqa sözlə,  ya əqllə tənzimlənən 
mötədil eşq tərəfdarları, ya da öz fərdi eşqini daha 
böyük bir eşqin işığında görənlərdir. «Güclü işıq 
nisbətən zəif olanı qəhr edir» (Ş.Sührəvərdi) və o 
daha seyirçinin gözlərini qamaşdıra bilmir,  onu 
müşahidə etmək mümkün olur.  
Elmin inkişafı sayəsində maddi dünya-nın, 
təbiət  hadisələrinin  qanunauyğunluqları 
öyrənilmiş  və  riyazi  dəqiqliklə  ifadə edilmişdir. 
Amma hiss dünyası,  mənəviyyat  Şərqdə olduğu 
kimi, Qərbdə də neçə əsrlər ərzində ancaq fəlsə-
fənin və poeziyanın predmeti olaraq qaldığından, 
burada  anlayışlar  yüksək  mücərrədlik  sə-
viyyəsindən aşağı enməmiş, konkretləşməmişdir. 
İlahi eşq yolunu tutanlar, hissi təcrübəyə və hissi 
dünyaya  biganə  qalmış,  hətta  öz  daxilinə 
boylanmamış,   onu  öyrənməyə  cəhd  belə 
göstərməmişlər.
Digər hisslər kimi, məhəbbət də bütöv, səlt 
bir  fenomen  olaraq  nəzərdən  keçirilmiş, 
«məhəbbət»  adlandırdığımız  hissi  aləmin  daxili 
strukturu  açılmamış,  diferensial  şəkildə  öyrə-
nilməmişdir. Nəticədə, əslində bir-birindən xeyli 
fərqli  olan,  hətta  müxtəlif  mahiyyətli  duyğular 
eyni bir ad altında əhatə olunmuşdur. Məhəbbətin 
12
özünün fərqli  növlərinə, hətta erotik məhəbbətin 
müxtəlif  mərhələləri  və  formalarına  da eyni  bir 
hadisə  kimi  baxıldığından  məsələyə  aydınlıq 
gətirmək mümkün olmamışdır.
Helvetsi hələ  o  vaxt  yazırdı:  «İşıq  şüası 
əslində şüalar dəstəsindən ibarət olduğu kimi, hər 
bir  hiss  də  ayrı-ayrı  hisslərin  cəmindən  ibarət 
olmaqla,  birlikdə  bizim  qəlbimizdə  müəyyən 
istəyin  yaranmasına  və  bədənin  hərəkətə 
gəlməsinə  səbəb  olur.  Heç  də  hamı  bu  hisslər 
dəstini  ayıra  biləcək prizmaya  malik olmadığın-
dan insan çox vaxt onu canlandıran və hərəkətə 
gətirən hissi  bu hisslər  toplumu içərisində ayırd 
edə  bilmir.  Öz  hərəkətlərimizin  motivini  müəy-
yənləşdirə bilməməyimizin səbəbi də elə budur».
Ağ işığın mürəkkəb olduğunu və müxtəlif 
rənglərin  sintezindən  yarandığını  fizika  hələ 
çoxdan  açmışdır.  Rəssamlar  da  hansı  rənglərin 
sadə,  hansıların  mürəkkəb  olduğunu,  bir  neçə 
rəngin birləşməsindən yarandığını çoxdan bilirlər. 
Lakin poeziya  təbii  ki,  işığı və ya  hər hansı bir 
rəngi  vəsf  edərkən  onların  quruluşunu,  tərkib 
hissələrini  araşdırmağı,  fərqləndirməyi  heç 
«ağlına» da gətirmir. Eləcə də sevinc, xoşbəxtlik, 
məhəbbət  də poeziyada bütöv bir fenomen kimi 
tərənnüm olunur.  Onların hansı  sadə duyğuların 
kombinasiyasından yarandığını, struktur və hətta 
mahiyyət  baxımından  sevinc  hissinin  və  ya 
13
məhəbbətin bir-birindən fərqli nə qədər müxtəlif 
formaları olduğu təbii ki, şairi maraqlandırmır.
Məhz belə bir kortəbii  bütövlük, eyniyyət 
mövqeyinin,  «məhəbbət  elə  məhəbbət-dir» 
sadəlövhlüyünün nəticəsidir ki, Şərqdə fərdi mə-
həbbətlə  ilahi  eşq  fərqləndirilməmiş,  olduqca 
sinkretik  bir  «eşq  təlimi»  yaranmışdır.  Dünyəvi 
eşqi tərənnüm edən şairlər də sufilərin ilahi eşq 
konsepsiyasından,  və  tərsinə,  sufi  şairlər  fərdi 
dünyəvi  eşqi  tərənnüm  edən  obraz  və 
təşbehlərdən  istifadə  etmişlər.  Nəticədə  bu  iki 
fərqli  sahə  pis  mənada  qaynayıb-qarışmışdır. 
Ana,  vətən  məhəbbəti  və  digər  məhəbbət  for-
maları  da  həmin  bu  poetik  texnologiyalardan 
bəhrələnmişdir.
Qərbdə isə  bizdən  fərqli  olaraq,  məhəb-
bətə  də  rasional  təhlil  mövqeyindən  yanaşılmış, 
hətta onun müəyyən təsnifatları verilmişdir. 
Hər hansı  bir  hissin  mütləqləşdirilməsi, 
ifrata çatdırılması Şərqdə məharət  hesab olun-sa 
da, rasional yanaşdıqda onun dağıdıcı mahiyyəti 
üzə  çıxır.  Təsadüfi  deyil  ki,  Qərbdə  bu  hadisə 
iblisanəliklə  (demonikliklə)  əlaqələndirilir. 
«Erot–demon» fikrini hələ Platon «Pir» əsərində 
irəli  sürmüşdü.  Sonralar  Qərb  fəlsəfi  və  ədəbi-
bədii düşüncəsində bu ideya davam etdirilmişdir. 
Rollo Mey özünün «Məhəbbət və iradə» əsərində 
yazır:  «Demoniklik  dedikdə  müəyyən  bir  şəxsi 
bütövlükdə  özünə  tabe  etmək  gücündə  olan 
14
istənilən təbii  funksiya  nəzərdə tutulur.  Seks və 
eros,  kin  və  nifrət,  hakimiyyət  ehtirası  – 
demonikliyə misal ola bilər».1
Hər şey insanın arzularının, həyat idealının 
necə formalaşmasından asılıdır.
Lakin ideal  anadan  gəlməmi  olur,  yoxsa 
insanın  yetişdiyi  mühitdən  və  aldığı  təhsildən 
asılı olaraqmı yaranır? Burada hər hansı bir fikrin 
xeyrinə qərar çıxarmaq düzgün olmazdı. Belə ki, 
əxlaqi-mənəvi  meyarlar  kimi,  estetik  hiss  də 
insanın ümumi dünyagörüşündən,  bilik və təhsil 
səviyyəsindən  asılıdır.  Lakin  estetik  hiss  ancaq 
tərbiyənin məhsulu ola bilməz. O həm də insanın 
yaranışından,  genetik  başlan-ğıcdan  asılıdır. 
Məsələn, uşaq doğulduğu      gündən ona təlqin 
olunsa ki, əyri burun gözəldir, – doğrudanmı düz 
burunlu adamlar ona çirkin, əyri burunlular gözəl 
görünəcək?  Axı,  kənardan  təsirlə  formalaşan 
meyarlarla  yanaşı,  insana  təbiətən  verilmiş  bir 
ahəng duyğusu, qeyri-aşkar «gözəllik etalonu» da 
vardır.  İnsan  məhz  kənarda  olanın  həmin  bu 
daxili  standartlara  uyğunluğundan  həyəcanlanır. 
Daha  doğrusu,  kənar  obyekt  onun  qəlb 
dünyasında  qeyri-aşkar  şəkildə,  passiv,  cansız 
formada  olan  hansı  isə  bir  başlanğıca  adekvat 
olduqda  həmin  daxili  cizgini,  formanı,  ideyanı 
1 Ролло Мей. Любовь и воля. М., «Рефл-бук»; 
К.: «Ваклер», 1997, стр. 127.
15
qıcıqlandırır, canlandırır. İnsan qəlbinin hansı isə 
dərin  bir  qatında  canlanma,  oyanış  baş  verir. 
İnsanı  pərvazlandıran,  həyəcanlandıran da məhz 
bu daxili oyanış, daxili canlanmadır.
Bununla belə,  hər  şeyi  belə bəsit  bir  mo-
dellə izah etmək də birtərəfli olardı. Yəni burada 
söhbət heç də yalnız insana fitrən verilmiş olanla 
bu fitrətin insandan kənarda gerçək mövcudluğu 
arasında  uzlaşmadan  getmir.  Sadə  şəkildə, 
əlbəttə, bu belədir. Lakin insan dünya ilə təmasda 
olduqca,  oxuyub-mənimsədikcə  və  yaşayıb-
öyrəndikcə  onun  Mən-i  də,  qəlbinin  dərin 
guşəsindəki ilkin fərdi-mənəvi varlığı da, genetik 
kodlaşdırılmış sistem  də  müəyyən  təkamülə 
məruz  qalır.  Əlbəttə,  qəlbin  dərinliyində  heç 
toxunulmamış, bakirə guşələr də var. Qəlbin «sarı 
simlər»i də var. Hər bir ilk təmas kimi, insanın öz 
qəlb dünyasının hər bir guşəsi ilə ilkin görüşü də 
əsrarəngiz  bir  hadisədir  –  bir  oyanış,  bir 
doğuluşdur. 
Bəli,  insan hər dəfə yenidən  doğulur,  hər 
dəfə Yeni bir əlaməti ilə, varlığının hər hansı bir 
yeni cəhəti ilə bu dünyaya qədəm qoyur. Və həyat 
sadəcə  bir  dəfə  doğulmuş  körpənin      sonrakı 
zahiri  yaşayışından  ibarət  olmayıb,  doğulma  və 
canlanma proseslərinin bütov bir silsiləsidir.
Əlbəttə,  bu  deyilənlər  heç  də  hamıya  aid 
deyil. Kim isə ancaq bioloji varlıq olaraq doğulur 
və sonra əsasən xarici təsirlərin, kənar  ideyaların 
16
icraçısı  kimi mövcud olur. Bu bir qütbdür. Kim 
isə  ancaq  öz  qəlbinin  hökmü  ilə  yaşayır  və  bu 
dünyada  da  ancaq  qəlbində  olanları  görür; 
dünyanı  öz mənəvi  aləminin yaşantısına çevirir. 
Bu da başqa bir qütbdür. Bütün real insanlar bu 
iki  qütb  arasında  yerləşirlər.  Sadəcə  kimidə 
birinci  taleyin,  kimidə  isə  ikinci  taleyin  izləri 
daha çox olur.
İstənilən halda  həqiqi  böyük  sevinc  qəlb 
çırpıntısı,  oyanma,  canlanma,  doğuluş  mə-
qamlarının təzahürüdür. Əgər həyat, dünya başqa 
notda  köklənibsə,  qəlblə  heç  vaxt  rezonansa 
gəlmirsə, bu, – həqiqi insani həyat deyil, sadəcə 
bioloji  mövcudluqdur.  Həyat  məhz  hissi 
yaşantılardır.  Qəlbin  bu  və  ya  digər  guşəsinin 
işıqlanması, canlanmasıdır. 
Böyük fransız mütəfəkkiri B.Paskal aşiqin 
öz sevdiyi adam haqqında və onu nə üçün sevdiyi 
haqqında  təsəvvürlərini  təhlil  edərək  yazır  ki, 
sevginin  məhz  nə  ilə  bağlı  olduğunu 
müəyyənləşdirmək  asan  məsələ  deyil,  kimi  isə 
sevirsənsə,  əvvəlcə  bu  kimliyin  nədən  ibarət 
olduğunu aydınlaşdırmaq lazımdır. Məsələn, sən 
gözəl  simalı  bir  afəti  sevirdin,  amma  bir  qəza, 
yanğın  və  hər  hansı  başqa  bir  səbəbdən  sifət 
dəyişirsə, sən onu daha sevməyəcəksənmi? Əgər 
o hətta xasiyyətini də dəyişirsə, əvvələr ona xas 
olmayan  yeni  maneralara  və  vərdişlərə 
yiyələnirsə, onu daha sevməyəcəksənmi?  «Kimi 
17
isə gözəlliyinə görə sevirlərsə, demək olarmı ki, 
onun  özünü  sevirlər?  Yaxud  kimi  isə  düşün-
cəsinə, hafizəsinə görə sevirlərsə, onun özünümü 
sevirlər? Yox, ona görə ki, gözəlliyi də, hafizəni 
də itirmək mümkündür. Onda bəs «mən» harada 
axtarılmalıdır?   Sevdiyin  əslində  kimdir  və  ya 
nədir?»1 B.Paskal mühakimələrinin sonunda belə 
qənayətə gəlir ki, əslində biz insanın özünü deyil, 
onun ayrı-ayrı xasiyyətlərini, cəhətlərini sevirik.2 
Lakin məhəbbət haqqında elə bir düşüncə 
də dərin kök atıb ki, əsl məhəbbət həmişəlikdir, 
sevgi əbədidir, heç bir maneə, heç bir dəyişiklik 
onu sarsıda bilməz. Bir Şərq adamı, bir sufi belə 
düşünə  bilər  ki,  aşiq  məşuqun  sifətinə  yox, 
ruhuna  vurulur.  Əbu  Turxan  demişkən, 
«məhəbbət  ruhlar  arasında  körpüdür».  Lakin 
ruhun özünə də konkret  yanaşdıqda məhəbbətin 
əslində hansı isə bir mənəvi keyfiyyətlə  bağlılığı 
üzə  çıxa  bilər.  Yox   əgər  biz  düşünsək  ki, 
məhəbbət  ayrı-ayrı  fiziki  və  ya  ruhi-mənəvi 
əlamətlərin,  cəhətlərin  deyil,  onların  bütöv 
sisteminin, yekun təəssüratın  sayəsində yaranır, 
onda  aşiq  bu  bütövlüyün,  müxtəlifliyin 
içərisindən  məhz  hansı  isə  bir  əlaməti  ayırırsa, 
məhz  bu  əlamətə  görə  sevdiyini  zənn  edirsə, 
1 Б.Паскаль.  Мысли.  –  Мир  и  Эрос.  М., 
Политиздат, 1991, 335с.
2 Yenə orada.
18
deməli  bu,  –  əsl  məhəbbət  deyil.  Duyğunun 
bütövlüyü və onu strukturlaşdırmaq cəhdləri… 
Məhəbbət digər  duyğularla  yanaşı, 
müstəqil  mövcud olan sadə duyğu kimi.  Altıncı 
duyğu!  Kimdə isə var, kimdə isə yox.
Məhəbbət –  qəlb  yarımçıqlığından  doğan 
bir hiss, – tamamlanmaya ehtiyac…
Məhəbbət – yarımçığın bütövləşmək əzmi! 
Məhəbbət –  hissənin  tama,  yarımçığın 
bütövə doğru hərəkəti!
Məhəbbət –  vahidin  əzəmətinə,  bütövün 
gözəlliyinə, tamın harmoniyasına heyranlıq!
Məhəbbət –  potensial duyğu kimi,  sevmək 
əzmi kimi!…  Və məhəbbət iki tərəf arasında 
münasibət kimi;  ünvanını tapmış,  konkretləşmiş 
mənəvi-estetik proses kimi!
Bütövə daxil olaraq bütövləşmək,  vahiddə 
itərək vahidləşmək!  Tamın harmoniyasına daxil 
olmaq,  harmonik aləmin sakini olmaq.  İki 
yarımçığın birləşərək bütövləşməsi üçün 
yarımçıqların əslində nə vaxtsa bütövün iki 
parçası olması haqqında əsatirə inam (Platon 
versiyası). 
Ancaq bütövdən ayrılanlar yenidən bir-
ləşərkən bir-birini mükəmməl surətdə tamamlaya 
bilərlər!  Bu – keçmişə ekstrapolyasiyadır. Ancaq 
yaranışdan,  ilkin ideyadan bir bütövün hissəsi 
kimi nəzərdə tutulanlar.  Qurani-Kərimin Rum 
19
surəsində yazıldığı kimi, taylar bizim özümüzdən 
yaradılmışdır.  Həvva Adəmin qabırğasından 
yaradılmaqla artıq qabaqcadan onunla genetik-
fizioloji uyarlığa malik idi (bir bədənin başqa 
bədənə, bir qanın başqa qana və s. uyarlığı).
İnsanlar bir-birinin hisslərinə necə bələd 
ola bilərlər?  Hər bir insan ancaq öz duyduqla-
rından xəbərdardır.  Kim isə səndə dərin duyğu-
ların, ülvi hisslərin yaranmasına səbəb olubsa, bu 
hələ onun sənə qarşı duyğuları barədə heç nə 
demir. 
Belə bir sadəlövh inam var ki,  tamamlama 
qarşılıqlı olmalı olduğundan məhəbbətin də iki 
tərəfi var və mütləq əks-əlaqə yaranmalıdır. 
İngilislər demişkən,   «məhəbbət məhəbbətə 
cavabdır».  Başqa sözlə,  ingilislər  qarşılıqlı ol-
mayan məhəbbəti əsl məhəbbət hesab etmirlər. 
Amma reallıqda çox vaxt belə olmur. Kim 
isə sənin duyğuna qarşı nəinki adekvat reaksiya 
göstərmir,  hətta ona tam biganə qalır.  Sevmədiyi 
bəs deyilmiş kimi,  üstəlik sənin sevginə 
minnətdarlıq yox, narazılıq və bəzən hətta nifrətlə 
cavab verir. 
Amma əslində kim kimə minnətdar ol-
malıdır;   sevilənmi sevənə,  yoxsa sevənmi sev-
diyinə?  Birinci mövqeyə görə,  əlbəttə,  sevən, – 
onun qəlbini canlandırdığına, onda sevgi duyğusu 
yaratdığına görə.  Qoy,  bu sevgi cavabsız qalsın. 
20
Amma sevgisiz qalmaqdansa,  cavabsız sevgi 
yaxşıdır.  İkinci mövqeyə görə,  «əgər onu 
sevməsəydim,  bəlkə bir başqası ilə qarşılıqlı 
məhəbbət yaşaya bilərdim»  şübhəsi ön plana 
keçir və insanda onu rədd edənə qarşı bir na-
razılıq yaranır.  Amma kimdir günahkar?  Qarşı 
tərəf səni sevməkmi zorundadır?  
Burada da iki hal fərqləndirilməlidir. Qarşı 
tərəf sənin məhəbbətindən xəbərdardır, amma ona 
etinasızlıq göstərir.  İkinci halda sən öz böyük 
duyğularını həqiqətdə olduğu səviyyədə çatdıra 
bilmədiyindən o ancaq sönük bir hissi,  nasiranə, 
bəzən hətta bayağı bir münasibəti inkar etdiyini 
düşünür. 
Əslində sənin həqiqi böyük eşqin varsa və 
onu qarşı tərəfə çatdırmaq mümkün olubsa, qarşı 
tərəf buna biganə qala bilməz.  Əslində sənin 
sevgini duymaq sənə sevgi ilə cavab verməkdir. 
Hətta o bunu qabaqcadan hansı isə səbəblərə 
görə  istəməsə də.  
Çünki sevgini sevgidən başqa cür duymaq 
mümkün deyil.  Çünki məhəbbətin duyulması 
yenə məhəbbətdir.  Bütün qalan hallarda tərəf-
müqabil sənin həqiqi böyük sevgindən, 
hisslərinin dərinliyindən xəbərsizdir.  O sənin 
münasibətini ancaq bir fakt kimi,  hadisə kimi, – 
dərk edir.  Amma hiss etmir.  Çünki   qəlbdən 
qəlbə hələ yol yoxdur. Yolun olması isə qarşılıqlı 
məhəbbət adlanır. 
21
«Məhəbbət könüldən könülə körpüdür»,  – 
prinsipini rəhbər tutsaq, bir paradoks ortaya çıxır. 
Ancaq bu halda hər şey aydın olur;  hər iki tərəf 
bir-birini sevəndə hisslərin ötürülməsi üçün yollar 
açıqdır.  Deməli,  məhəbbət var.  Yəni qarşılıqlı 
məhəbbət,  hər iki tərəfin bir-birini sevməsi 
halında heç bir sual doğurmur.   Lakin «biri o 
birisini sevir,  qarşı tərəfin isə heç xəbəri də 
yoxdur», –  variantında yuxarıda    göstərdiyimiz 
məhəbbət prinsipi işləmir və suallar ortaya çıxır. 
Birinci sual:  Bəs o səni sevmədiyi halda sən onu 
necə sevə bilirsən?  Yəni onun könlü sənin üçün 
açılmayıbsa, sənin sevdiyin əslində kimdir, yaxud 
nədir?  Doğrudanmı onun özüdür,  yoxsa söhbət 
sənin sevgi idealının bir təsadüfi qığılcım 
müqabilində kimə isə transformasiyasından gedir. 
Yəni sən əslində qarşı tərəfin könül dünyasına, 
mənəviyyat aləminə zərrə qədər də bələd 
deyilsən.  Ancaq özün-özünü sevdiyinə 
inandırıbsan,  ancaq bu psevdohiss sənə hakim 
kəsilib.  Sənin sevgi aləmin gözəldir,  amma bu 
sənin ancaq öz aləmindir.  Qarşı tərəf əslində 
sənin üçün tam   qaranlıqdır.  Amma sən ona öz 
könül evində yer verdiyindən,  onu da özün kimi 
zənn edirsən.  Sənin duyğuların,  təbiətə 
münasibətin,  insanlara münasibətin müsbətə, 
aliyə doğru dəyişir,  duyğular qapanır, 
elektriklənir, canlanır. Lakin bu  – əslində özündə 
qapanma,  qısa qapanmadır.  Normal elektrik 
22
cərəyanı naqilin əks tərəflərindəki gərginlik 
fərqindən yaranır.  Cərəyan bir tərəfdən başqa 
tərəfə yönəlmiş olur.  Qısa qapanma zamanı isə, 
tənzimləyici müqavimət olmadığından yanğın baş 
verir. Eynən Kərəmlərin yandığı  kimi. 
Alimlər qısa qapanmadan qaçır,  şairlər isə 
onu vəsf edir.  Atomun böyük daxili enercisini 
tədricən işlətməklə (atom elektrik stansiyası) 
faydalı enerciyə çevirənlər də var,  bu ener cinin 
«qısa qapanmasından»  yaranan gücə (atom 
bombası)  pənah aparanlar,  aləmləri yandırıb-
yaxanlar da var.  Əlbəttə,  şairlər atomun güc-
qüdrətini vəsf etməli olsalar,  onun elə yandırıb 
yaxmaq xislətindən başlayarlar. 
Bəli,  «sevənlərin»  böyük əksəriyyətinin 
sevgi zənn etdikləri əslində həmin o böyük mə-
həbbət deyil.  Amma bəs nədir?  Digər tərəf-dən, 
bunlar sonradan məhəbbətə çevrilirmi?  Nəyin 
bahasına?
Çevrilə bilər;  ancaq mümkün olan ən 
böyük qurban hesabına –  ruhunu fəda etmək,  öz 
şəxsi Mən-indən keçərək bütünlüklə (və ya heç 
olmasa qismən)  qarşı tərəfin Mən-inə sığınmaq 
yolu ilə. 
Bizdə sevgilərin çoxu məhz bu formada 
baş verir.  Və ruhunu qurban verən çox vaxt 
qadınlardır. 
Ruhunu qurban vermək… 
23
Qarşı tərəfin münasibəti sənin duyğula-
rından,  bu duyğuların böyüklüyündən,  saf-
lığından,  ülviyyətindən yox,  onları necə təqdim 
etdiyindən asılıdır.  Bu təqdimat,  zahirilik,  görü-
nən tərəf duyğulara adekvatlıq tələb etmir. 
Bədii əsərlərin sevgi qəhrəmanlarından 
götürülmüş təmtəraqlı sözlər və maneralar şəxsi 
hiss kimi təqdim oluna bilər.  Qəlbi boş bir 
adamın dilindən dürr tökülə bilər.  Məhəbbət 
oduna yanan isə görüntü barədə düşünmür.  Öz 
həqiqi hisslərini bəlkə də ifadə etmək istəyir; 
lakin burada o min illər ərzində məhəbbət şa-
irlərinin formalaşdırdığı gözəl ifadələr,  yüksək 
pafos və ya hansı isə şablon komplimentlərdən 
istifadə etmədiyinə görə onun məhəbbəti açıla 
bilmir, sönük görünür. Böyük hissin sönük ifadəsi 
və olmayan hissin parlaq təqdimatı!  İkinci halda 
təqdim olunan əslində başqa bir ruhun yaşantıları, 
daha doğrusu,  onların mənimsənilməsi,  öz adına 
çıxılmasıdır.  Ruhların transformasiyası! 
Psevdoməhəbbət, ruh oğurluğu!
Cəmiyyətdə başqasının var-dövlətini 
mənimsəmək,  başqasına dissertasiya işi yaz-
dırmaq və yalançı alim olmaq və s. bu kimi hallar 
heç olmasa ictimai rəylə məzəmmət olunur. 
Yalançı aşiqlik,  hansı isə aşiq obrazının 
imitasiyası isə bəzən diqqətdən qaçır.  Daha 
doğrusu,  bu məsələ fərdi münasibətlə bağlı ol-
duğundan, onu aşkar etmək, həqiqi hisslə saxtanı 
24
fərqləndirə bilmək ancaq qarşı tərəfin həssaslıq 
dərəcəsindən asılıdır. 
Məhəbbətə bir proses kimi baxsaq,  o,  üç 
mərhələdən keçir.  Birincisi,  ilk təəssürat,  hey-
ranlıq,  vurğunluq.  Bu məhəbbətin romantik 
çağıdır. Əgər məhəbbət vüsalla nəticələnmirsə, bu 
hal yeni mərhələyə keçmir və  axıra qədər davam 
edir.  Evləndikdən sonrakı mərhələdə, 
birgəyaşayış dövründə romantika xeyli dərəcədə 
reallıqla əvəz olunur.  Bu mərhələdə dostluq 
münasibətləri məhəbbətin yeni forması kimi və 
ya  ilk romantik hissləri tamamlayan əlavə duyğu 
kimi zəruri şərtə çevrilir.  Əgər dostluq 
yaranmasa,  ailə münasibətləri tək bir romantik 
hiss üzərində qərar tuta bilməz.  Bu zərif hiss nə 
qədər atəşin olsa da,  birgəyaşayışın bütün ağır 
yükünü daşımaq üçün yetərli deyil.  Əksinə, 
həyati gerçəkliyin hər bir konkret   problemi bu 
hissin sarsılmasına,  sevənlərin yerə enmələrinə 
yönəlmiş olur.  Dostluq isə ilk növbədə ümumi 
maraqlardan,  məqsəd birliyindən qaynaqlanır. 
Əlbəttə,  xarakterlər arasında fərq dostlaşma 
prosesini ləngidir,  ona məne olur.  Məhz bu 
məqamda məhəbbətlə dostluq arasındakı fərq 
özünü göstərmiş olur.  Görünür,  C.Labryuyer 
deyəndə ki,  «məhəbbət və dostluq bir-birini 
25
istisna edir»1, –  məhz bunu nəzərdə tutur.  Lakin, 
bizcə,  bu fərqi belə qabartmağa ehtiyac yoxdur. 
Çünki əslində bu ziddiyət məhəbbətin ilk 
mərhələsinə,  romantik dövrə aiddir.  Ailə 
qurulduqdan sonra isə dostluq qaçılmaz olur. 
Daha doğrusu,  evlilik mərhələsində əksliklər 
üzərində qurulmuş tamamlama məhəbbətindən 
fərqli olan yeni bir duyğuya –  ümumi cəhətlər 
üzərində qurulmuş eyniyyət məhəbbətinə ehtiyac 
yaranır.  Sonra isə bu iki məhəbbət növünün 
sintezindən ailə məhəbbəti formalaşır ki, 
övladlara olan məhəbbətin ortaqlığı onu daha da 
gücləndirmiş olur.  «Zaman dosluğu gücləndirir, 
məhəbbəti isə zəiflədir»2 fikri,  görünür,  bu 
müşahidələr əsasında deyilmişdir.  Amma 
C.Labryuyer ailə dostluğunun əslində məhəbbətin 
növbəti mərhələsi olduğunu nəzərə almır. 
Məhəbbətlə dostluğu qarşı-qarşıya qoymaq 
cəhdləri də buradan yaranır. 
Eyniyyət məhəbbətinin  formalaşmasında 
isinişmə prosesinin mühüm rolu vardır. Bu proses 
tərəf-müqabilin ailə həyatında  iştirakını mənəvi-
estetik auranın ayrılmaz tərkib hissəsi-nə çevirir. 
Hər bir tərəfin «mən»-i yenidən formalaşır. Sanki 
qarşı tərəfin arzu və istəkləri-nə uyğunluq 
istiqamətində mənəvi transforma-siya başlanır. 
1 Ж.Лабрюйер.  Характеры  или  Нравы 
нынешнего века. – Мир и эрос. М, 1991, стр. 92.
2 Yenə orada.
26
Əsl yetkin məhəbbətdən də məhz bu mərhələdə 
söz açmaq mümkündür.  İlkin mərhələ olan 
romantik məhəbbət isə əslində məhəbbətin özü 
yox, onun axtarışıdır. 
Məhəbbət və kamal
27
Onu idrak üçün  kamal istər,
Əhli-zövq istər, əhli-hal istər
H.Cavid
Fəlsəfədə insanın dünyaya münasibəti üç 
istiqamətdə nəzərdən keçirilir;  onu dərk etmək, 
dəyərləndirmək və əməli surətdə dəyişdirmək. 
Əgər biz məhəbbətin bu münasibətlər sistemində 
yerini müəyyənləşdirmək istəsək,  ilk növbədə 
onun bu  üç istiqamətdən –  idraki,  aksioloji və 
praktik aspektlərdən hansına aid olduğunu 
aydınlaşdırmağa çalışmalıyıq.
Əvvəlcə idrakla əlaqəyə baxaq.  Bəlkə 
məhəbbət insanın nəyi isə dərk etmək cəhdindən 
irəli gəlir?  Bəlkə insan daha çox dərk etdiyini 
sevir?  Amma hamı bilir ki,   bu belə deyil. 
Məhəbbət məntiqi idrakın nəticəsi ola bilməz, 
olsa-olsa məhəbbətin özünü artıq bir hissi fakt 
kimi dərk etmək cəhdləri göstərilə bilər.
İdrak geniş mənada götürüldükdə isə,  yəni 
məntiqi idrakdan başqa,  dünyanı duymaq, 
sezmək,  fəhm etmək də bura daxil edildikdə isə, 
məhəbbətlə idrakın mürəkkəb bir münasibəti 
ortaya çıxır.  Təsadüfi deyil ki,  bəzi şairlər və 
filosoflar həqiqi böyük məhəbbəti məhz idrakla 
əlaqələndirirlər.  Məsələn,  Platon yazır:  «Doğru 
məhəbbətə sadə və gözəl olanı, həm də düşüncəli 
28
və ahəngdar surətdə sevmək xasdır».1 Əl-Qəzali 
yazır: «Məhəbbət ancaq idrakın nəticəsi ola bilər; 
belə ki,  insan yalnız bildiyi şeyi sevir.  Ona görə 
də,  məsələn,  daş sevə bilməz.  Məhəbbət ancaq 
dərk edən canlının xassəsidir».2 Əlbəttə, 
mübahisə etmək və      göstərmək olar ki,  insanı 
insan edən təkcə idrak qabiliyyəti deyil.  İdrak 
qabiliyyəti müxtəlif dərəcələrdə hər bir insana 
xasdır.  Şəhvani hiss və övlada münasibət 
səviyyəsində instinktiv sevgi də hər bir insana, 
hətta heyvanlara da xas olan bir cəhətdir.  Amma 
böyük məhəbbət ali hiss olaraq nəinki idrakdan 
hasil olmur, əksinə, onun fövqündə durur, insanın 
«ağlını əlindən alır»,  onu ilhamlandırır və ya 
yaxşı mənada dəli-divanə edir. 
Eşq səviyyəsində idrak isə bütün insanlara 
aid olan hissi və məntiqi idrakdan yüksəkdə durur 
– idrakın ali məqamına aparır.  Bu pillə daha çox 
dərəcədə idrakın sezgi və vəhy məqamlarına 
uyğundur.  «İnsan yalnız bildiyi şeyi sevir»,  – 
fikrinə gəlincə, ancaq bununla razılaşmaq olar ki, 
insan heç bilmədiyi şeyi həqiqətən də sevə 
bilməz.  Amma tam bildiyi şeyi də sevməz.  Belə 
ki,  sevgi daha çox qeyri-müəyyənliklə,  müəmma 
ilə,  sirr və sehrlə əlaqədar olub,  əslində bir 
1 Платон. Собрание  сочинений  в  четырех 
томах. Том 3. М., 1994, стр. 169.
2 Анатомия мудрости. 106 философов. Жизнь, 
судьба, учение. Том 2. стр. 51.
29
möcüzə axtarışıdır.  Təsadüfi deyildir ki,  insan 
ağlı ilə yox,  qəlbi ilə sevir,  –  deyirlər.  Hər şey 
məhz qəlbi, könülü necə başa düşməkdən asılıdır. 
İdrak fəlsəfəsinin zirvəsində dayanan Əl-Qəzali 
eşq fəlsəfəsinin olsa-olsa hələ təməlini 
hazırlayırdı.  Onun dövründə Füzulinin eşq 
konsepsiyası hələ yaranmamışdı.  
Füzuli anlamında eşq insanı məcazi mə-
nada «dəli-divanə»,  müstəqim mənada «əhli-
kəmal» edir: 
Ey Füzuli, qılmazam tərki-təriqi-eşq kim,
Bu fəzilət daxili-əhli-kəmal  eylər məni.1 
Məhəbbətin idrakla,  əqllə əlaqə məqam-
ları, məhz Füzuli eşqi ilə tanışlığındandır ki, Asif 
Əfəndiyevin (Asif Atanın)  fəlsəfəsində daha 
inandırıcı şərh olunur. Hisslə, ehtirasla bağlı olan 
məhəbbətdən fərqli olaraq,  Asif Əfəndiyev 
«müdrik məhəbbət»  məqamının da izahını verir 
və ali məhəbbəti müdrikliyin strukturuna daxil 
edir:  «Müdriklik –  …ülviyyəti,  məhəbbəti, 
gözəlliyi,  əsilliyi müqəddəslik səviyyəsinə 
qaldırmaqdır».2 Yaxud:  «Məhəbbət –  müdriklik 
timsalıdır.  Məhəbbət əhli olmaq –  kamal əhli 
1 Füzuli. Əsərləri iki cilddə, I cild, səh. 215. 
2 Asif  Əfəndiyev.  İnam və şübhə.  B.,«Yazıçı», 
1988. səh. 115.
30
olmaq deməkdir».1 
Ş.Sührəvərdi də kamilliyi eşq və şövqlə 
əlaqələndirir.  Onun fikrinə görə nadan adamın 
aldığı həzz kamal əhlinin həzzi ilə müqayisəyə 
gəlməz:   «Kamal sahibi olmayan qafil həzz ala 
bilməz.  Hər bir həzzin qədəri kamillik 
dərəcəsindən asılıdır».2 
Eşq əhlini kamal əhli saymaq ikincinin heç 
də sözün adı mənasında ağıllı olmasına işarə 
deyil.  Əksinə,  eşq insanın ağlını əlindən alır. 
Nizami «Xosrov və Şirin»də deyir: 
Dumanla doldurub dünya üzünü,
Yatırtdım eşq ilə ağlın gözünü.
Ağlı dumanlandırmaq,  məst etmək xüsu-
siyyəti təkcə eşqdən yox,  digər səbəblərdən də 
ortaya çıxa bilər.  Buna misal olaraq musiqini, 
gözəlliyi,  meyi,  şərabı və s.  göstərmək olar.  Pla-
ton «Qanun»  əsərində Afinalının dili ilə deyir: 
«Bizi bu hala gətirən, ağlımızı əlimizdən alan, bir 
tərəfdən, nifrət, ehtiras və ya qorxaqlıqdırsa, digər 
tərəfdən,  var-dövlət,  gözəllik və ya zövq-
səfadır»3.  
1  Yenə orada, səh. 112.
2 Suhrawardi.  The Philosophy of Illumination. 
Brigham Young University Press. Provo, Utah, 1999, 
p. 98.
31
Eşqin ağlı dumanlandırması –  sərxoşluq 
vəziyyətini xatırlatdığı üçündür ki, Şərq        po-
eziyasında məhəbbət kontekstində «şərab», 
«mey»,  «sərməstlik»  və s.  bu kimi təşbehlərdən 
gen-bol istifadə edilir. «Bu  gün  mən elə  sərmə-
stəm ki!»
Əbu Əli saz musiqisini də təsirinə görə 
meyə bərabər tutur: 
Mey qəmi dağıdır, kefi edir saz,
Meydə olan ətir çiçəkdə olmaz.
Dünyada  kədəri dağıdacaq şey,
Yaqut rəngli meydir, ipək telli saz.1
Lakin eşqin ağıla qarşı qoyulması onun 
həm də zəkaya, sezgiyə, hikmətə qarşı qoyulması 
kimi başa düşülməməlidir. Çünki Şərq fəlsəfəsinə 
görə hissi idrak və məntiqi təfəkkür insanı 
həqiqətə,  kamilliyə çatdıra bilməz.  Əksinə,  hissi 
təcrübə insanı doğru yoldan azdırır,  həqiqəti 
görməyə mane olur.  Həqiqəti bulmağın,  haqqa 
çatmağın yolu haqq aşiqliyindən keçir. 
Azərbaycanın məhəbbət dastanlarında yuxusunda 
sevgilisini görən,  butə verilən aşiq oyandıqdan, 
özünə gəldikdən sonra eşqlə bahəm fitri istedad 
3 Платон. Аристотелъ. Пайдея: 
Восхождение к доблести. М., 2003, стр.238.
1 Ш.Султанов,  К.Султанов.  Юмяр Хяййам. 
Б., «Эянжлик», 1991, сящ.95. 
32
da əxz etmiş olur,  haqq şairinə çevrilirlər. 
Oxumamış-yazmamış bütün həqiqətlərdən hali 
olurlar.  Biz burada dastanlardakı yanaşma ilə 
klassik Şərq filosoflarının;  həm peripatetiklərin, 
həm də sufilərin mövqeyi arasında sıx bir əlaqə, 
oxşarlıq görürük.  İbn Sina kimi,  Mənsur Həllac 
da,  Əl-Qəzali də,  Ş.Sührəvərdi də həqiqət 
yolunun, kamillik məqamının hissi idrakdan yox, 
ilahi eşqdən keçdiyini qəbul edirlər. 
İkinci növbədə aksioloji aspektə – də-    y-
ərləndirmə prosesinə baxaq. İnsan nəyi isə yaxşı, 
nəyi isə pis hesab edir. Nə isə onun xoşuna gəlir, 
nə isə –  gəlmir.  Nə zamansa qəlbi sıxılır,  özünü 
narahat hiss edir,  bu mühiti,  bu münasibəti 
tezliklə tərk etməyə,  ondan uzaqlaşmağa çalışır; 
nə zamansa –  ülvi hisslər,  mənəvi yüksəliş 
keçirir,  bu anın,  bu təmasın uzanmasını, 
əbədiyyətə qədər davam etməsini arzulayır. 
Amma niyə,  –  səbəbini bilmir.  Bu,  –  qəlbin 
hökmüdür.  İstək daxildən gəlir,  amma dərk 
olunmamış bir hissdir. 
Əlbəttə,  dəyərləndirmə aşkar şüurla,  dərk 
olunmuş şəkildə də həyata keçirilə bilər.  Bu, 
müəyyən meyarlarla müqayisə,  hansı isə 
standarta,  etalona nisbətin təyin edilməsi ilə 
mümkündür.  Məsələn,  gözəllik müsabiqəsində 
münsiflər ancaq təəssüratdan çıxış etməyib,  həm 
də dəqiq rəqəmlərlə ifadə olunmuş müəyyən 
33
etalonlara uyğunluq dərəcəsini,  mütənasiblik 
şərtlərini də nəzərə alırlar.  Qalan hallarda 
dəyərləndirmə aşkarlanmayan şüurla (qeyri-
şüurilik)  həyata keçir və insan məhz bilmədiyi 
şeyə daha çox maraq göstərir;  öyrənmək, «içinə 
yetmək»  istəyi baş qaldırır.  Lakin insan üçün 
aşkar olmayan,  yarıqaranlıq bir aləmlə təmas, 
həm də qorxu,  tərəddüd və şübhə hissi ilə 
müşayiət olunur.
Yuxarıda qeyd etdiyimiz kimi,  insan heç 
dərk etmədiyi,  tam qaranlıq bir aləmə aludə ola 
bilməz.  Bu halda qorxu hissi digər hissləri 
üstələyir,  şübhə inamdan,  tərəddüd qətiyyətdən 
güclü olur.  Lakin bu qaranlıqda parıltılar varsa, 
– insanı cəlb edir. Ürəkdə işığa həsrət varsa, o bu 
parıltılar tərəfindən cəzb olunur.  Sevgi hissi də 
harada isə bu maraq və qorxunun,  inam və 
şübhənin,  tərəddüd və qətiyyətin vəhdətindən 
pərvazlanır.  Yəni sevgi,  əslində təkamüldə olan 
canlı prosesdir.  Maraq məftunluq səviyyəsinə 
qalxırsa və qorxu duyğusundan ancaq müəmma 
və əsrarəngizlik qalırsa,  –  məhəbbətin yolu 
açıqdır. 
Tam qaranlıq qəlb işıqdan qorxar.  Yəni 
sevgi ancaq işıqlı,  heç olmazsa,  qismən işıqlı 
adamların qismətidir.  Yarıqaranlıq qəlb daha 
parlaq işıqlar tərəfindən cəzb olunur.  Bu ba-
xımdan,  yarımçıq olanın,  bütövləşməyə ehtiyacı 
olanın, sevmək ehtimalı daha çoxdur. 
34
Yüksək mənəviyyatlı,  incə ruhlu,  parlaq 
qəlbli insanları heyrətləndirmək,  məftun etmək 
üçün daha böyük gözəllik,  daha həssas və daha 
mürəkkəb tərəf-müqabil lazımdır.  Ən böyük aşiq 
isə,  heç şübhəsiz,  ancaq İşıqlar işığına 
(Ş.Sührəvərdinin dili ilə desək,  Nur əl-Ənvərə) 
səcdə edə bilər.  Bu isə artıq ilahi eşqdir.  Belə-
liklə, biz məhdud mənəviyyatlı insanla, mürəkkəb 
və zəngin daxili aləmə malik olan insanın sevgi 
dərəcələrini və aşiq olmaq ehtimalını 
fərqləndirmiş olduq. Bu deyilənlər dəyərləndirmə 
aspektinə aid idi.                         
Və nəhayət,  praktik aspektə,  əməli fəa-
liyyət münasibətlərinə baxaq.  Şərq anlamında 
eşqin,  romantik məhəbbətin praktika ilə,  əməllə 
əlaqəsi yoxdur.  Eşq,  bir tərəfdən cismani 
dünyanın fövqündə durduğu,  digər tərəfdən 
unikal olduğu üçün bu sahədə təcrübə toplamaq, 
bu sahənin peşəkarı olmaq mümkün deyil.  Əqli 
nəzarətdən kənara çıxan böyük məhəbbət, 
«divaneyi-eşq»  daha çox nabələd olanların,  ilk 
dəfə sevənlərin qimətidir. Eşqi, məhəbbəti şəhvət 
səviyyəsində başa düşən bəzi Qərb yazıçılarının 
əsərlərində isə bu sahəyə də peşə və peşəkarlıq 
baxımından yanaşmalar az deyil. 
35
Klassik Şərqdə∗ isə eşq kimi isə «ələ ke-
çirmək»,  onu öz ötəri hisslərinin,  istəklərinin 
təminatçısına çevirmək,  yaxud hətta qarşılıqlı 
həzz almaq mənasında yox,  özünü sevgiliyə 
qurban vermək,  onun yolunda hər əzaba qat-
laşmaq mənasında başa düşülür. Yəni söhbət nəyi 
isə əldə etməkdən yox, nədənsə imtina etməkdən 
gedir.  Ancaq bir adamı sevmək mümkün 
olduğundan,  sevginin obyekti dəyişmədiyindən 
eşqdə peşəkarlıq ya ümumiyyətlə qəbul olunmur, 
ya da tamamilə başqa mənada başa düşülür. Yəni 
sözün böyük mənasında sevməyi,  eşq oduna 
yanmağı bacarmaq və onun davamlı olmasına, 
ömürlük olmasına nail olmaq;  çünki eşq hər 
adamın işi deyil və  xüsusi bir istedad tələb edir:
Məndə Məcnundan füzun aşiqlik
 istedadı var,
     Aşiqi-sadiq mənəm, Məcnunun ancaq 
adı var.1
 Klassik sözünü ona görə vurğulayırıq ki, bu 
zaman biz ənənəvi olaraq Şərq hesab olunan ölkələrdə 
indiki real vəziyyəti nəzərdə tutmuruq. Bu reallığın 
öyrənilməsi xüsusi tədqiqat tələb edir. Bu kitabda 
«Şərq» dedikdə biz ya klassik Şərqi, ya da onun 
ruhunu ifadə edən Şərq poeziyasını nəzərdə tuturuq.
1 Füzuli. Əsərləri.  İki cilddə,  I cild.  B.,  1995, 
səh. 99.
36
Fərdi  fəlsəfi  düşüncələr,  insanın dünya-
dakı gözəllik  və harmoniya  qarşısında  hey-
rətindən doğan suallar, insanın özü ilə və dünya 
ilə təkbətək söhbətləri – kamilliyə aparan yolun 
məqamlarıdır.  Bu məqamlar  özünü maddi 
dünyadan ayıran, fərqli bir mahiyyətin təmsilçisi 
olduğunu dərk  edən  və özündə dünyaya  qarşı 
dura  biləcək  bir  mənəvi  güc,  ideya  qaynağı 
tapan  və bu qaynaqdan  müntəzəm  surətdə 
bəhrələnərək daim kamilləşən, dünya ilə, cahan 
ilə tən gələn  və nəhayətdə,  bu «cahana 
sığmayan»  insan-filosofun  və ya  sözün  həqiqi 
mənasında insanın,  böyük hərflə İnsanın həyat 
məqamları,  idrakın əzablı və möhtəşəm 
addımları,  mənəvi  yüksəliş yaşantılarıdır. 
Heyrətdən başlanan idrak yolunda əzab və 
sevincin, eşq və kədərin vəhdət məqamları!..
Ülviyyət,  heyrət və müqəddəslik duyğusu 
Şərq fəlsəfəsi və poeziyası üçün çox səciy-
yəvidir.  Lakin etiraf etməliyik ki,  bu gün biz 
babalarımızın yaratdıqlarını özümüzə qaytar-
mağa nail olmamış və onları inkişaf etdirmək 
bir yana dursun,  sadəcə müasir fəlsəfi fikir 
kontekstində yenidən mənimsəyə bilməmişik. 
Təəssüf ki,  heyrətdən başlanan,  məhəbbətdən 
keçən və fəlsəfi idraka,  kamillik məqamına 
yüksələn mənəvi-əqli inkişaf yolunda son mər-
hələni unutmuş,  neçə əsrlər boyu elə mə-
həbbətdə ilişib qalmışıq və bəzi rəmzləri hərfi 
37
mənada təfsir etdiyimizdən,  ulularımızın böyük 
ideyalarını da təhrif etmiş, cılızlaşdırmışıq. 
Mütəfəkkir şairlərimizin idealı heç də fani 
dünyanın gözəllikləri yox, ilahi eşq və idrakdır. 
Nizami Allaha xitabən yazır:
İlhamlı nəfəsinlə qızıl güldü Nizami,
Güllərin nəğməkarı bir bülbüldü Nizami.1
Necə ki, sonralar ilahi eşq adi sevgi ilə, əql 
evi bir gözəlin çöhrəsi ilə qarışıq salınıb, eləcə də 
gül-bülbül  mövzusu  zaman  keçdikcə  mənasını 
dəyişib.  Əbu  Turxanın  məlum  rübaisində 
deyildiyi kimi: 
İdrakı rəmz edib bir gül sandılar,
Aqil olanları bülbül sandılar,
Vaxt keçdi, rəmz itdi, sonra gələnlər
Təkcə bülbül ilə gülü andılar.
Şərqdə məhəbbət  həmişə  kamillik və har-
moniya  ilə,  ilahi  başlanğıcla  əlaqələndiril-miş, 
yeri  gələndə  kosmoqonik  məna  kəsb  etmişdir. 
Nizami məhəbbəti  təbiətin hərəkətveri-ci qüvvə-
lərindən  biri  hesab  etmiş,  hətta  planetlər  ara-
1Nizami Gəncəvi. Sirlər xəzinəsi,  B., 
«Çaşıoğlu»,2004, səh. 31.
38
sındakı  cazibəni  də  məhəbbətin  təzahürü  kimi 
mənalandırmışdır:  
Kainatda hər şey cəzbə bağlıdır,
Filosoflar bunu eşq adlandırır.1
Yaxud:
İdrakı dinləsək, söyləyir o da:
-Hər şey eşq üstündə durur dünyada
Göylər yaransaydı eşqdən azad,
Düşün, olardımı yer üzü abad? 2
Nizami məhəbbətin universal konsepsi-
yasını yaradır və onu bütövlüyün,  harmoniya-nın 
əsas şərti,  dəyərlər sistemində ən yüksək dəyər 
kimi təqdim edir:       
Eşqdir mehrabı uca göylərin,
Eşqsiz, ey dünya, nədir dəyərin?
Eşqsiz olsaydı, xilqətin canı, 
Dirilik sarımazdı, böyük cahanı.3
 Ən önəmlisi budur ki,  Nizami Gəncəvi 
1Nizami Gəncəvi. Xosrov və Şirin. B., «Çaşıoğ-
lu», 2004,səh. 38.
2 Yenə orada. 
3 Yenə orada, səh. 37.
39
Günəşi şölələnməyə,  planetləri fırlanmağa, 
buludları dolmağa və boşalmağa məcbur edən 
qüvvəni məhz eşq kimi təqdim edir.  Biz bu fikrə 
A.Bakıxanov da rast gəlirik:  «Dünyadakı nizam 
və intizam da eşqdəndir və ya eşqin özüdür».1 
Əslində klassik fəlsəfədə bu qüvvə nəfsin və ya 
əqlin xislətidir.  Məsələn,  Fərabi göy cismlərinin 
intellektindən2, Ş.Sührəvərdi isə göyün nəfsindən3 
bəhs edir.  Kainatda hərəkətin mənbəyi də dünya 
əqli və ya göy nəfsinin iradəsidir.4
 Poetik düşüncə isə, belə yüksək missiyanı 
ancaq eşqə etibar edir.  Nizami həm də təkcə göy 
cismlərinin yox,  irili-xırdalı bütün təbiət hadisə-
lərinin hərəkətverici qüvvəsini eşqdə görür.  Ən 
obrazlı deyimlərdən birini misal gətirək: 
Eşqin yanğısıdan gözəl şey nə var?
Onsuz nə gül gülər, nə bulud ağlar.5
İbn Sina məhəbbətə maddi və mənəvi var-
lığın iyerarxiyasında əlaqələndirici məqam kimi 
1 A.Bakıxanov.  Təhzibi-əxlaq və nəsihətlər. 
Bakı, 2004, səh. 37.
2 Аль-Фараби. Естественно-научные трактаты. 
Алма-Ата. 1987, стр. 287.
3 Ş.Sührəvərdi. İşıq heykəlləri. – Şərq fəlsəfəsi. 
B., 1999, səh. 224.
4 Yenə orada.  
5 Nizami Gəncəvi. Xosrov və Şirin, səh. 37.
40
baxmışdır. Aşağı mərtəbədəki varlıq daha yüksək 
mərtəbədəki varlığın nuru ilə işıqlandı-ğı üçün 
parıltısı və gözəlliyi artır.1 
Sən demə,  ilkin materiya,  forma və əla-
mətlər də məhəbbət qanunlarına tabe imiş.  İbn 
Sinaya görə,  ilkin materiya fitri məhəbbətə ma-
likdir. «İlkin materiya öz çirkinliyini gizlətməyə 
çalışan eybəcər qadın kimidir;  hər dəfə onun 
niqabı açılanda o,  öz çatışmazlıqlarını əli ilə 
örtür».2 Burada ilkin materiyanın həmişə 
«paltarda», forma ilə birlikdə təzahür etdiyi, xalis 
şəkildə («özündə şey»)  isə insan üçün 
dərkolunmaz olduğu nəzərə çarpdırılır. 
Məhəbbətin mənəvi kamilliyin təməli 
olması həm də şərtdir.  Yəni,  ancaq sevərək 
gözəlləşmək mümkündür.  Övlad,  valideyn sev-
gisi,  millət,  vətən sevgisi,  təbiətə,  kainata, 
bəşəriyyətə – insanlığa bağlılıq, özünü dərk etmə-
yin,  dünyanı dərk etməyin,  Allahı dərk etməyin 
mənəvi yüksəliş yolları –  ilahi eşq!  İnsan ancaq 
dünyanın harmoniyasını,  insan qəlbinin 
möhtəşəm zənginliyini,  əqlin fitrətini,  ilahi 
qüdrətin ecazkarlığını duymaqla gözəlləşir.  Əql, 
bilik insanı daha nəcib edir.  İncə strukturlar ona 
aşkarlandıqca,  o özü də incələşir,  zərifləşir.  Bu 
1 С.Б.Серебряков.  Трактат Ибн Сины (Ави-
ценны) о любви. Тбилиси, 1976, стр. 32.
2 Ибн Сина.  Трактат о любви.//  С.Б.Серебря-
ков. Göstərilən əsər, səh. 51.
41
mənəvi zəriflik hətta sifətdə də təzahür edir, sifət 
işıqlanır, insan daha nəcib və nurani olur. 
Din və məhəbbət
42
Şərqdə məhəbbətin böyük anlamı əsrlər 
keçdikcə,  təəssüf ki,  tarixdə qalmışdır.  Əqli və 
dini tərbiyəyə xidmət edən ilahi eşq ideyası 
getdikcə solmuş,  cırlaşmış və onun yerini fərdi 
məhəbbət tutmuşdur. Əlbəttə, bir oğlanın bir qıza 
olan məhəbbəti nə qədər ülvi,  təmiz və böyük 
olsa,  bir o qədər yaxşıdır.  Bu həm də gələcək 
ailənin sağlam təməli deməkdir.  Lakin ifrata 
varanda hər şey öz əksliyinə çevrilir.  İnsanın öz 
həyatında və dünyada ən böyük arzu və idealını, 
ən ülvi hisslərini başqa bir şəxsdə tapması,  onu 
həyatının mənasına çevirməsi poetik baxımdan nə 
qədər gözəl görünsə də,  sağlam şüur və ictimai 
reallıq müstəvisində bir absurddur.  Şərq isə 
məhəbbət məsələsində bu ifratı, bu absurdu ucalıq 
və ali məqam hesab edir.  Şərq fəlsəfi düşün-
cəsinin çağdaş təmsilçisi olan Asif Əfəndiyev 
yazır:  «Məcnun üçün dünya və Leyli birdir. 
Məcnunluqda məhəbbət insan iradəsinə bü-
tünlükdə hakim olur.  Bu hökmün əzəməti 
qarşısında hər şey aşiqə sönük görünür».1 
Göründüyü kimi, rasional düşüncənin ifrat və ab-
surd saydığını emonsional düşüncə etalon hesab 
edir.  Lakin bu məhəbbətin,  bu zirvənin həqiqi 
mahiyyəti açıldıqca sağlam şüur çətin suallar 
qarşısında qalır. Asif Əfəndiyev daha sonra yazır: 
«Başqaları üçün məhəbbət həyatın bəzəyidirsə, 
Məcnun üçün həyatın özüdür.  Məcnun üçün 
1  Asif Əfəndiyev. İnam və şübhə, səh. 6. 
43
dünyada məhəbbətdən qeyri heç nə yoxdur».1  
Poemanın əsas ideyası,  müəllif mövqeyi 
gözəl açılır.  Həqiqətən də Məcnunluq eşqin zir-
vəsidir.  Lakin,  digər tərəfdən,  həyatda cəfasını 
çəkməli olduğun,  canını fəda etməli olduğun o 
qədər böyük ideallar var ki! Həyatın bütün məna-
sının tək bir nəfərə olan eşqlə məhdudlaşması 
eşqin böyüklüyünə görə yox,  ünvanın kiçikliyinə 
görə absurddur.  Sonsuz hissin sonlu varlığa 
yönəldilməsi sözün müstəqim mənasında 
məcnunluqdur. 
Eşq ancaq əzəli-əbədi və sonsuz olan 
böyük yaradana ünvanlananda onun həddi-
hüdudu olmaya bilər.  Düzdür,  Hegel də məhəb-
bəti insanın özünü başqasında tapması kimi izah 
edir. Lakin insan özünü sevdiyi şəxsdə tapa bilər, 
amma itirə bilməz.  Özünü itirmək,  öz iradəsini 
bütövlükdə başqa iradəyə təslim etmək,  səcdə 
qılmaq,  pərəstiş etmək,  –  bunlar  hamısı ilahi 
eşqin əlamətləridir. 
Yunus İmrə deyir: 
İlahi bir eşq ver mənə,
Hardayamsa heç bilməyim.
Elə itirim özümü
İstəsəm də qoy bulmayım.2  
1  Yenə orada.
2  Yunus  İmrə.  Güldəstə.  B.,  «Yazıçı»,  1992, 
səh. 35.
44
Asif Əfəndiyev yazır:   «Səcdə qılmaq – 
dünyanı sirli,  möcüzəli bir varlıq kimi görmək, 
dərk etməkdir…  Səcdə heyrətdən doğur.  Səcdə 
qılan adamın ürəyində atəş sönməz, ehtiras tükən-
məz.  Gözlərində heyrət işığı azalmaz.  Səcdə 
qılmaq – bir şəxsin timsalında bəşəriyyətə qovuş-
maqdır.  Səcdə qılmaq –  təmizlənmək,  ucalmaq, 
munisləşmək,  müqəddəsləşmək deməkdir».1 
Gözəl deyilmişdir.  Lakin bir məqama etiraz 
etməmək mümkün deyil. Səcdə qılmaq nəyə görə 
«bir şəxsin timsalında bəşəriyyətə qovuşmaqdır»? 
Axı, müqəddəslik duyğusu olan insan bəşəriyyətə 
yox, əbədiyyətə, ilahiyyata qovuşmağa can atır. 
Asif Əfəndiyevın böyük eşq fəlsəfəsində, 
mütləqə pərəstiş təlimində ən zəif məqam da elə 
məhz bu mütləqin Allahdan fərqləndirilməsi və 
harada isə,  kimdə isə müqəddəslik,  səcdəgah 
axtarması idi.  Görünür,  məhz bu məhdudluqdan 
irəli gəlir ki,  son nəticədə o,  «aşiqin səcdəgahı 
sevgilisidir»2, –  qənaətində dayanır.  Bu isə təkcə 
Asif Əfəndiyevin yox,  orta əsr İslam Şərqinin 
böyük eşq anlamında ən dolaşıq məqamdır.  İlahi 
eşqlə fərdi eşqin bəzən fərqləndirilməməsi, birinə 
aid olanın başqasına da aid edilməsi eşqi 
həddindən artıq mücərrədləşdirir ki,  bu da Şərq 
1  Asif Əfəndiyev. İnam və şübhə. səh. 7.
2  Yenə orada.
45
poeziyasının daha çox rəmzlər üzərində 
qurulmasından irəli gəlir. 
İlahi eşqin əlamətləri fərdi məhəbbətdə də 
qismən təzahür edə bilər.  Amma mütləqləşdirilə 
bilməz.  Maraqlıdır ki,  Şərq poeziyasında kişilər 
qadına məhəbbətlərini ifadə edərkən bu əlamətləri 
mütləqləşdirdikləri halda,  əməli  həyatda daha 
çox dərəcədə bunu qadınlardan gözləyirlər. 
«Kişinin sözü qanundur». Qadının nəyinki sərbəst 
seçimi yoxdur, onun kişi Sözünü müzakirə etməsi 
də Şərq sevgisinin etalonuna sığmır.  Halbuki, 
məhəbbət qarşılıqlı olduğu kimi,  iradələrin 
məhdudlaşdırılması və bir-birinə tabe edilməsi də 
qarşılıqlı olmalıdır.  Yəni könüllər bir-birinə 
təslim edilməlidir.
Könlünü təslim etmiş adam daha başqasını 
sevə bilməz.  O daha öz ixtiyarında deyil. 
Qısqanclıq hissi də bu kontekstdə ortaya çıxır. 
Çünki cismini naməhrəmə təslim etməmək asan-
dır; öz sevgilisini qısqananlar bunu heç ağlına da 
gətirmirlər.  Amma Şərq anlamında bakirəliyin 
pozulması heç də yalnız şəhvani əlaqəni nəzərdə 
tutmur.  Həqiqi aşiq sevgilisinin sifətində hətta 
yad nəzərin də izini duyur.  Başqasına sadəcə bir 
simpatiya,  nəvazişli rəftar da bu cür mütləq-
ləşdirilmiş sevgiyə xəyanət kimi dəyərləndirilə 
bilər.  Hər şey sevginin dərəcəsi ilə inamın, 
etibarın dərəcəsi arasındakı nisbətdən asılıdır. Bir 
də insanın səmimilik,  sadəlövhlük dərəcəsi ilə 
46
ətraf ictimai mühitin riyakarlıq dərəcəsi arasında 
nisbət nəzərə alınmalıdır.  Çünki niyyətcə təmiz 
olan bir rəftar qarşıdakı tərəfindən (və eləcə də 
mühit tərəfindən) başqa cür qəbul oluna və yozula 
bilər.  Mənim qəlbim təmizdir,  kim nə düşünürsə 
düşünsün, –  mövqeyi sevgilinin qəlbinə xal sala 
bilər.
L.Tolstoyun «Hərb və sülh»  romanında 
Nataşanın səmimiyyətinə,  saf məhəbbətinə heç 
kim şübhə etmir.  Amma onun hissləri ilahi eşq 
səviyyəsinə qalxa bilmir və bu hisslər,  bir tərəf-
dən mühitin, digər tərəfdən də gənclik ehtirasının 
həmlələrinə dözmür.  Hələ yetkinləşə bilməmiş, 
kamillik zirvəsinə qalxmamış bir məhəbbət 
Kuragin kimi eşq dəllallarının məharəti qarşısında 
aciz qalır.      
Dezdemonanın sədaqətinə şübhə də təkcə 
Otello sevgisinin məhdudluğundan∗ yaranmır. 
Otellonu şübhələnməyə vadar edən naqis mənəvi 
mühit və riyakar insanlar olmasa idi,  təbii qıs-
qanclıq şübhə dərəcəsinə qalxmazdı. Lakin Otello 
sevgilisinə şübhə ilə yanaşa bildiyi halda, mühitə 
sadəlövh bir inam bəsləyirdi.  O,  yaqoların xoş 
rəftarına,  mədəni görkəminə aldanmamaq və 
mühitin xislətini də nəzərə almaq üçün zəruri olan 
sosial idrak səviyyəsindən məhrum idi.  Ona görə 
 İrqi və dini fərqlər ucbatından məhəbbət ilahi 
eşq  səviyyəsinə  yüksələ  bilmir.  «Özgəlik»  sindromu 
vəhdətə mane olmaqla şübhələrə yer saxlayır.
47
də,  otelloların saf məhəbbəti naqis mühitin 
qurbanı olmağa məhkum idi.           
Naqis ictimai mühit məhəbbətin qanad-
larını qırmağa,  yerə endirməyə və öz çirkabına 
bulaşdırmağa çalışır. Lakin iki könlün bir könüldə 
birləşməsi real ictimai zəmində mütləq mənada 
mümkün olmasa da,  müxtəlif nisbətlərdə həyata 
keçir.  Könüllərin ittifaqı hələ fərdi varlıqların 
inkarı deyil,  sadəcə bundan sonra hər aşiq 
təklikdə yox, birlikdə özünü dünyaya qarşı qoyur 
və dünyanı duymağa,  özündə ehtiva etməyə, 
mənimsəməyə çalışır.  Həyatın bütün mənası, 
sevinci məhz dünya ilə təmasda ortaya çıxır. 
Sevən qəlbin nəzərində dünya daha gözəl,  daha 
işıqlı görünür.  Elə bil ki,  bütün dünya onun 
sevincinə şərik olur.  Başqalarına münasibət də 
dəyişir;  kinin-nifrətin yerini şəfqət və mərhəmət 
tutur. 
Sevgililər maddi dünyaya da,  mahiyyət 
dünyasına da,  xəyal dünyasına da sanki birlikdə 
səyahətə çıxırlar.  Sevincləri də,  kədərləri də bir 
olur.  Daha doğrusu,  birinin hissləri o birisindən 
qaynaqlanır.  Sənə hər şey ona xoş göründüyü 
üçün xoş olur.  Ən başlıcası isə səcdəgahları eyni 
olur, eyni ilahi qüdrətə pərəstiş edir və özlərini bu 
ilahi varlıqda birlikdə itirirlər. 
Müxtəlif dinlərə mənsub olub «fərqli 
tanrılara» sitayiş edən şəxslər bir-birini sevə bilər, 
48
amma bu eşq –  ilahi eşq səviyyəsinə yüksələ 
bilməz.  Sevgi burada ancaq ehtiras səviyyəsində 
üzə çıxa bilər.  Onun ilahi səviyyəyə qalxması 
üçün dinlərin və tanrıların da birləşməsi lazımdır. 
Tanrı zatən vahiddir. Sadəcə insanların bu vəhdəti 
anlaması tələb olunur ki,  buna da ya böyük əql, 
ya da böyük eşq yardımçı olur. Təsadüfi deyildir 
ki,  Şeyx Sənan da aşiq olduqdan sonra «birsə 
həqq, cümlə din də bir»1, – deyirdi. Onun dinlərin 
vəhdətindən keçən sevgisi məhz ilahi eşqin fərdi 
təzahürü və ya fərdi eşqin müqəddəslik zirvəsinə 
yüksəlişi idi.  
Fərdi məhəbbətin ilahi məhəbbətə qo-
vuşması iki damlanın əvvəlcə bir damlada bir-
ləşməsi və dəryaya birlikdə qatılması kimidir. 
Burada dərya ancaq ilahi eşqə mütabiq ola bilər. 
Bəs damlalar? 
Cismani vüsal sayəsində dünyaya gələn 
övlad valideynlərin (nəsillərin)  hansı isə cəhət-
lərinin genetik vəhdətidir.  Bəs Şərq poeziyasının 
vəsf etdiyi ilahi eşq,  ülvi məhəbbət necə bir 
vəhdəti ifadə edir?  Könüllərin birləşməsi, ruhani 
vəhdət zamanı itirilən nədir,  qalan nə?  Pak eşq 
sevənləri gözəlləşdirir, – deyirlər. Niyə?  
Ruhani eşqi təmin edən ancaq yüksək 
hisslər,  nəcib duyğular olduğundan sevənlər 
mənən durulur,  kristallaşır.  Ruhun ruha qovuş-
1Hüseyn Cavid. Şeyx Sənan.– Əsərləri üç cild- 
də. I cild. B., 2003, səh. 414.   
49
ması daxili mənəvi yüksəliş gətirir.  Lakin bu ali 
məqam, ruhani vüsal hər sevənə qismət olmur. 
Asif Əfəndiyevin belə bir rübaisi var:
  
Kamal meyvəsini dərən istərəm
Canını eşqinə verən istərəm,
Cismimi cismində görən çox oldu,
Ruhumu ruhunda görən istərəm. 
Bəli,  ruhun ruhla vüsalı indiki zəmanədə 
çətin hadisədir.  Amma evlilik dövründə geniş 
mənada Mən-lərin;  xarakterlərin,  dünyagörüş-
lərinin,  zövqlərin,  vərdişlərin,  daxili meyarların 
bir araya gəlməsi qaçılmazdır.  Bu zaman müəy-
yən məqamlarda uyğunluq olduğu kimi,  fərq də 
ola bilər.  Belə olan halda bu birləşmə nə vaxt 
daha dayanıqlı olar?  İki eyni cür olanmı,  yoxsa 
tam fərqli olanlarmı birləşəndə bütöv sistem 
əmələ gətirə bilər? 
Burada biz məhəbbətin eyniyyət,  yoxsa 
fərq üzərində qurulması sualı ilə qarşılaşırıq. Yəni 
kimlərin birliyi daha optimaldır;  bir-birinə 
bənzəyənlərin,  eyni cür düşünən,  eyni cür 
yaşayanlarınmı,  yoxsa fərqli görünən,  fərqli 
düşünən və fərqli səmtə üz tutanlarınmı? 
İ.A.Krılovun durna balığı,  xərçəng və qu quşu 
haqqında təmsili yada düşür. Hərə müxtəlif səmtə 
çəksə,  hərəkət,  inkişaf alınarmı?  Ailədə hamı 
çəkici bir yerə döyməli deyilmi? Müxtəlif xislətli, 
50
müxtəlif mahiyyətli insanlar «bir ipin üstünə 
odun yığa bilərlərmi»?  
Beləliklə,  ilk yaxınlaşmada cavab ey-
niyyətin, uyğunluğun xeyrinə olur. 
Lakin diqqətlə yanaşdıqda başqa suallar da 
ortaya çıxır.  «İki qoçun başı bir qazanda 
qaynamaz»,  «Sən ağa,  mən ağa –  inəkləri kim 
sağa»,  «Biri od olanda,  o biri su olmalıdır»,  – 
sözlərini də atalar deməyibmi?  
Eyniyyətdən yeni bir şey yaranmaz. Yeni – 
ancaq əksliklərin vəhdətindən yaranır.  İnkişafın 
təməlində,  nəslin artmasında da əsas şərt 
əksliklərin vəhdətidir.  Kişini daha da qüdrətli 
göstərən cəhətlər qadın üçün kobudluq,  qadını 
zərifləşdirən cəhətlər isə kişi üçün  zəiflik sayıla 
bilər.  Qadın gözəlliyi kişi üçün arzuolunmaz 
cəhətdir.  Təsadüfən deməyiblər ki,  «qadına ox-
şayan kişidən və kişiyə oxşayan qadından uzaq 
dur». 
Söhbət ancaq zahiri görkəmdən və xa-
rakterdən getmir.  Söhbət həm də qabiliyyətdən, 
peşədən,  əməli vərdişlərdən gedir.  Əlbəttə,  bu 
fərqi tam əks qütblər kimi vermək qüsurlu olardı. 
Yəni uyğun gələn,  üst-üstə düşən sahələr də 
vardır. Hətta ola bilsin ki, bu ümumi sahə fərqlərə 
nisbətən daha çoxdur.  Lakin baxdığımız halda 
məqsəd məhz fərqləri ön plana çəkmək və 
tamamlama imkanlarını üzə çıxarmaqdır. 
Təfərrüata getmədən obrazlı şəkildə əməli 
51
fəaliyyət sahəsində kişi ilə qadının bir-birini 
tamamlamasını bir binanın arxitekturasında 
sütunlarla naxışların,  karkasla bəzək işlərinin 
nisbəti kimi təqdim etmək istərdik. 
Peşə və ixtisas fərqlərinin bir qismi fiziki 
fərqlərdən irəli gəlir.  Məsələn,  qadınların kişi ilə 
bərabərliyini onların traktorist və ya kombaynçı 
ola bilməsi ilə sübut etməyə çalışan sovet 
bərabərçiliyinin əslində nə qədər bayağı olduğu 
heç kimdə şübhə doğurmur. Hüquq bərabərliyinin 
ağır fiziki iş müstəvisinə keçirilməsi, əlbəttə, total 
bərabərləşdirmə siyasətinin təzahürü idi.  Bəs 
Qərbdə indi də davam edən «bərabərlik» uğrunda 
mübarizə əslində nə üçündür?  
Ailəni dayanıqlı edən qadın ilə kişi ara-
sında eyniyyət yox,  fərqdir.  Məhəbbət özü də bu 
fərqin sayəsində mümkün olur.  Təsadüfi deyildir 
ki, Can Pol Sartr məhəbbəti həm də konfliktin bir 
forması kimi nəzərdən keçirir1. 
Bir çex filmində gənclərin ailə qurması 
üçün kompüterin xidmətindən necə istifadə 
olunduğu nəql olunur.  Evlənmək istəyənlər öz 
zahiri göstəricilərini,  arzu və istəklərini,  zəif və 
güclü cəhətlərini məlumat bazasına daxil edirlər. 
Kompüter uyğun gələnləri seçir;  gözəli gözəllə, 
uzunu uzunla,  tənbəli tənbəllə,  zəngini zənginlə, 
qəmgini qəmginlə və s. evləndirirlər. Əvvəlcə hər 
1 Проблема человека в западной философии. 
М., «Прогресс», 1988, стр. 210. 
52
şey çox rahat gedir.  Kim nə desə,  o biri o saat 
razılaşır. Kim nəyi bilirsə, o biri də onu bilir. Kim 
nəyi bacarırsa,  o biri də elə onu bacarır.  Lazım 
olan başqa bir işi isə heç biri görə bilmir. 
Mübahisə yoxdur,  amma inkişaf da yoxdur. 
Tezliklə bu həyatın yeknəsəq və darıxdırıcı 
olduğu üzə çıxır. Üstündən bir il keçdikdən sonra 
kompüter izdivacının nəticələrini yoxlamaq 
qərarana gəlirlər;  məlum olur ki,  evlənənlərin 
böyük əksəriyyəti artıq ayrılıblar. 
O sistem dayanıqlıdır ki,  onun elementləri 
bir-birini təkrar etmir,  –  tamamlayır.  Hər bir 
varlıq isə daha dayanıqlı vəziyyətə keçməyə, 
özünün bütövlük, kamillik həddinə çatmağa  cəhd 
göstərir.  Biz bu universal meylə şərti olaraq 
tamamlama məhəbbəti deyəcəyik. 
Maraqlıdır ki,  qədim çin fəlsəfəsi dao-
sizmdə dünyanın iki fərqli başlanğıcı sayılan İn 
və Yan kişi və qadın cinsləri kimi təqdim olunur. 
Yerdə qalan nə varsa,  hamısı onların bir-
ləşməsindən yaranmışdır.  Qədim çin mənbələ-
rindən biri olan «İ tszin» əsərində deyilir: «Dün-
yanın yaranması ilkin bütövlük olan Xaosun öz-
özünə bölünməsinin nəticəsidir.  Xaos,  yaxud 
Vahid nəfəs əvvəlcə iki qütbə bölündü: işıqlı fəal 
kişi başlanğıcı Yan və qaranlıq passiv qadın 
başlanğıcı İn;  bu «iki başlanğıc»dan dünyanın 
53
dörd tərəfinə uyğun olan «dörd obraz»  ayrıldı».1 
Zərdüşt təliminə görə də dünya əksliklər üzərində 
qərar tutur. Hegel də inkişafın təməlini əksliklərin 
vəhdətində axtarır.  Şəhvani hissin və ailənin 
əsasında da məhəbbətin bu növü dayanır. 
Eyni olanlardan nə isə yeni bir şey əmələ 
gələ bilməz.  Fərqli olanlar da hər hansı bir 
münasibətə,  əlaqəyə girməsələr yeni heç nə ya-
ranmaz.  Ona görə də,  söhbət fərqli tərəflərin 
təmasından,  əksliklərin vəhdəti və mübarizə-
sindən gedir. 
İnsanın təbiətdəki gözəlliyə meyli,  məf-
tunluğu,  aludəçiliyi də tamamlama hissinin,  har-
moniya duyğusunun təzahürüdür. 
Xristianlığın məhəbbət ideologiyası isə 
nəinki sevginin şəhvətlə əlaqəsini inkar edir, hətta 
bütövlükdə şəhvətə,  ehtirasa,  cinsi məhəbbətə 
qarşı yönəldilmişdir.  Dini inam hissinin də əsas 
meyarlarından biri məhz şəhvətdən imtinadır. Bu, 
xristian ruhaniliyinin,  din xadimi olmağın da 
tələblərindən biridir.  Keşiş və ya rahibə nəinki 
naməhrəmə başqa gözlə baxa bilməz,  hətta ümu-
miyyətlə sevə bilməz və ailə qura bilməz. 
Monastır da məhz İsaya qulluq etmək naminə 
şəhvani hissdən imtina ideyasından törəmişdir. 
Lakin bu imtina heç də asan əldə olunmur və çox 
1 Антология даосской философии. М., 1994, 
стр. 6.
54
vaxt insanın özü-özünü aldatmasından, 
başqalarının nəzərində «müqəddəs»  obrazı yarat-
maq riyasından başqa bir şey deyil. 
Bir insanın sosial-dini mükəlləfiyyət kimi 
üzərinə götürdüyü «şəhvətdən uca durmaq» 
missiyasının daxili dramatizmi Lev Tolstoyun 
«Sergi Ata»  əsərində böyük ustalıqla qələmə 
alınmışdır.  Dini xidmətdə olan insanlara ancaq 
nəcib hisslərlə yaşamaq və heyvani nəfsdən, 
şəhvət duyğusundan uzaq olmaq,  xüsusən onun 
yanına etiraf üçün,  «günahlarının bağışlanması» 
üçün gəlmiş,  ona pənah gətirmiş qadınlara «pis 
gözlə»  baxmamaq kimi tələblərin qoyulması 
təbiidir.  Amma ailə qurmamaq tələbi din 
xadimini həm də övlad məhəbbətindən məhrum 
edir. Təsadüfi deyildir ki, «məgər İsaya məhəbbət 
digər məhəbbət formalarını mütləq istisnamı 
etməlidir», – sualı Qərb mütəfəkkirlərini də daim 
narahat etmişdir.  E.Voyniçin «Ovod»  əsərində, 
bir tərəfdən,  keşiş Montanellinin faciəsi:  dini-
inzibati borc və saf məhəbbət arasında 
tərəddüdləri,  öz atalıq haqqını gizlətmək 
məcburiyyətində qalması,  digər tərəfdən də, 
Ovodun həqiqəti bildikdə bu icbari riyakarlığa 
qarşı üsyanı əks etdirilmişdir.  Ülvi hisslərin bir-
biri ilə qarşılaşdırılması, «hansı məhəbbət hansına 
qurban verilməlidir?», –  kimi üzücü dilemmalar, 
əlbəttə,  həyatı ağırlaşdırır.  Belə əlavə yük ruhun 
uçması,  öz tayını tapıb tamamlanması və mənəvi 
55
bütövlük kəsb etməsi üçün ancaq əngəldir. 
Halbuki,  hələ yaranışdan hər kəsin öz tayı,  əks 
qütbü var. Qurani-Kərimin Rum surəsində yazılır: 
«[Allah] sizin özünüzdən sizlər üçün taylar yarat-
mış ki,  rahatlıq tapasız taylarınızla.  Sevgi ilə 
mərhəmət bərqərar eləmiş aranızda.  Bunlar O-
nun qüdrətinin dəlilləridir.  Şübhəsiz,  bunlarda 
ayələr var düşünənlər üçün».1 
Bəli, insanlar arasında sevgi Allahın iradəsi 
ilə həyata keçir. İnsanın habelə təbiət gözəlliyinə 
və ya hər hansı digər formadakı gözəllik 
təzahürünə meyli, məftunluğu və vüsal hissi məhz 
daxili harmoniyanın təminatına xidmət edir. 
İnsanın bütün mənalı həyatı, kamilliyə aparan yol 
ondan kənarda;  təbiət hadisələrində,  digər 
insanların zahiri və batini aləmində,  sənət əsər-
lərində rastlaşdığı harmoniya sayəsində öz 
daxilindəki yarımçıqlığı tamamlamaq bütövləş-
mək istiqamətində yoldur.  (Çin fəlsəfəsində bu 
yola dao deyilir və ancaq daoya çatan kamil he-
sab olunur.)  İnsan özündə bəlkə də rüşeym 
şəklində, potensial imkan şəklində olan, lakin hə-
lə açılmamış,  yetişməmiş bir   ahəngin,  daxili 
incə quruluşun kənardakı ekvivalentinə meyllidir. 
Bir insan yaradılarkən onun fərdi nəfs 
aləmi,  ruhu harada isə tamamlanmış,  harada isə 
hələ tamamlanmağa möhtacdır.  Ona görə də, 
insan ömrü boyu instinktiv və intuitiv şəkildə ta-
1 Qurani-Kərim. Rum surəsi,  21-ci ayə.
56
mamlanmağa,  bütövləşməyə,  Vahidə can atır. 
Bədii ədəbiyyatda,  bütün sənət növləri də məhz 
bu missiyaya xidmət edir,  daha doğrusu,  – 
etməlidir. Çünki insan həyatda rast gəlmədiyi ka-
millik və harmoniya nümunələrini,  heç olmasa 
sənətdə tapır. Gözəlliklə ülfətdə özü də gözəlləşir, 
kamilləşir. 
İnsanın yarımçılıqdan xilas olmaq,  bü-
tövləşmək istiqamətində göstərdiyi başqa bir cəhd 
öz ifadələrini ilahi eşqdə tapır.  Burada insan öz 
yarımçıq mənəvi varlığını,  tamamlan-mamış 
ahəngini nəyinsə hesabına tamamla-maq,  addım-
addım kamilləşmək yolunu deyil,  öz yarımçıq 
Mən-indən ümumiyyətlə imtina etmək,  özünü 
itirmək və O-nda – mütləq   varlıqda,  Yaradanın 
özündə tapmaq yolunu tutur. Burada tamamlanma 
ehtiyacı əslində başqa formada ödənilmiş olur. 
Yaradan heç şübhəsiz,  bütün yaradılmışlardan 
kamildir –  kamilliyin zirvəsidir.  Ona qovuşan 
insan da kamilləşir,  müdrikləşir,  müqəddəsləşir. 
İlahi eşqin bu maksimalist forması ənəlhəqqə 
aparır.  Normal insanınsa eşqi yalnız idealda, 
üfüqdə ilahi      eşqdir.  Bu ideala doğru aparan 
yolun məqamları pillə-pillə keçilməlidir.
Universal xristianlıq sevgisi,  sən demə, bir 
o qədər də universal deyilmiş.  Başqalarına qarşı 
mərhəmət təlqin edən, şəhvani hisslərin fövqündə 
durmağa səsləyən bu təlim bəzən insanın özünə 
qarşı xeyli sərt olur. Hər bir ifrat isə öz əksliyinə 
57
çevrilir.  Bəlkə də elə bununla bağlıdır ki,  indi 
xristian dünyasında cinsi məhəbbət,  hətta ailə 
xaricində normaya çevrilmiş şəhvani həyat özü 
universallaşdırılmışdır.     Xristianlığın qoyduğu 
mənəvi qadağalar həyat reallıqlarının fövqündə 
dayandığından indi ancaq simvolik səciyyə 
daşıyır.  İlahi eşqin bütün insan ruhunu sarması 
kimi fövqəladə mənəvi yüksəliş məqamının 
bəhrəsi olan bir qüdrəti adi insanlardan,  hansı 
səbəblərdənsə sadəcə dini xidmət yolunu tutmuş 
şəxslərdən gözləmək,  ən azı,  sadəlövhlükdür. 
Belə bir məqama ancaq xüsusi (vergi verilmiş) 
insanlar və o da ancaq ruhun uzun illər ərzində 
tərbiyəsi sayəsində yüksələ bilərlər. 
Cismin (bədənin)  və heyvani nəfsin tər-
biyəsi ilə yanaşı,  ruhun tərbiyəsi də tələb olu-
nursa,  bu ancaq böyük fəlsəfi təməl üzərində 
qurula bilər.  İslam şərqində bu məqama 
yüksəlişin (sufilik praktikasının)  əsasında tə-
səvvüf fəlsəfəsi dayanır.  Hindistanda nirvana 
məqamına yüksəlmək üçün Budda təliminə 
(buddizm), Çində dao məqamına yüksəlmək üçün 
Lao Tszı  təliminə (daosizm)  yiyələnmək tələb 
olunur.  Əslində bunlar hamısı eyni mahiyyətin 
müxtəlif təzahürləridir.  Bəşəriyyət mənəvi 
yüksəliş pilləkanının alt pillələrində nə qədər 
fərqli olsa da,  yuxarıya qalxdıqca yaxınlaşır, 
birləşir. «Cismani həyatlar fərqli,  ruhani həyatlar 
isə oxşardır» (Əbu Turxan). 
58
Hər bir milləti ictimai material yox,  milli 
ruhun daşıyıcıları olan seçilmişlər təmsil edir. 
Başqa sözlə, birləşməni təmin edən milli ruhların 
eyniyyət məqamıdır.
Yerdə hamı yaşadığı mühitin,  onun ayrı-
ayrı xüsusiyyətlərinin təmsilçisi olur.  «Göyə 
qalxdıqca fərqlər silinir»  (Əbu Turxan).  Dini 
mərasimlər,  ayinlər,  rəmzlər nə qədər fərqli olsa 
da, dini hiss, müqəddəslik duyğusu, Allah ideyası 
eynidir və o, birləşdirici amilə çevrilir. 
Şərqdə sevgi duyğusu konkretləşmə-
diyindən,  obyektindən asılı olmayaraq həmişə 
eyni obraz və eyni çalarlarla ifadə oluna bilir. 
Milli hiss,  vətən sevgisi də fərdi sevgidən ilahi 
sevgiyə yüksəliş yolunda bir məqam kimi ortaya 
çıxır.  
Düzdür,  Şərqin qızıl dövründə,  mənəvi 
yüksəliş zəmanəsində intişar tapmış sufi fəlsəfəsi 
millət və ya vətən  mərhələsində dayanmadan, 
birbaşa ilahi eşq mərhələsini vəsf edir.  Allaha 
ünvanlanan sevginin isə reallıqdan qorxusu 
yoxdur,  çünki o maddi dünyanın,  reallığın 
fövqündədir.  Lakin təəssüf ki,  Şərq       po-
eziyasında çox vaxt eşq dini hissin gücləndiril-
məsi və təlqini üçün bir vasitə olmaqdansa, Allah 
ideyası eşqin böyüklüyünü ifadə etmək üçün bir 
vasitə kimi istifadə olunur.  Miskin aşiqin dini 
hissi də vüsal həsrətindən qaynaqlanır və burada 
yenə nazlı yar,  nigar obrazlarından istifadə 
59
olunur:  
            Canımı yandırdı şövqün,  
                                        ey nigarım, qandasan?
            Gözlərim nuri, iki aləmdə varım,
                                        qandasan? 1
Yaxud:
Ağıl onun yollarında heyran gəzir
 hər zaman,
Ürək isə ayağına baş qoyaraq verir can.
     Hüsnün tərif etmək üçün sözü 
                            çatmaz hikmətin,
 Aşiq özü, məşuq özü, 
budur sirri qüdrətin.2
Yaxud:
Eşidirəm sözünü,
Görəmmirəm üzünü,
Üzünü görmək üçün
Canım verməyim gəlir.3
1 Nəsimi. Seçilmiş əsərləri, səh. 149.
2 Əssar Təbrizi. Mehr və Müştəri. B., «Yazıçı», 
1988, səh. 8-9.
3  Yunus İmrə.  Güldəstə.  B.,  «Yazıçı»,  1992, 
səh. 67. 
60
Göründüyü kimi, Nəsimi də, Əssar Təbrizi 
də,  Yunus İmrə də ilahi obrazı insanlar üçün 
nəzərdə tutulan epitetlərlə təqdim edir,  Allahı 
insan qiyafəsində təsəvvür edirlər.  Bu,  bir növ 
yunanların gözəllik allahına münasibətini 
xatırladır.  
Lakin yunan mifologiyasından və pan-
teizmdən fərqli olaraq,  Allahı insan və ya təbiət 
simasında deyil,  belə möhtəşəm varlıqların, 
əsrarəngiz gözəlliyin yaradıcısı olmaqla onlardan 
yüksəkdə dayanan və daha möhtəşəm olan bir 
varlıq kimi təsvir etmək təşəbbüsləri də vardır. 
Əssar Təbrizi poemasının girişində,  məhz Allaha 
ithaf bölməsində bu eşqi təbiət,  kainat 
miqyasında,  Allahın yaratdıqlarının sonsuzluğu 
və əzəməti ilə təqdim edir:   
Böyük dağlar qucağında mürgüləyən qayalar,
Ondan işıq alan kimi əlvan rəngə boyanar.
Parlaq günəş qapısında, gözətçidir, keşikdir,
Bil ki, onun qarşısında zərrədən də kiçikdir.1
Bu,  Allahın qüdrətini ifadə etmək üçün 
gətirilən təşbehlərdir.  Allaha olan sevgi də onun 
böyüklüyü və əzəməti qarşısında pərəstiş duy-
ğusunun sevgiyə transformasiyasıdır.  Görünür, 
Şərqdə elmi-fəlsəfi anlayışlar hələ tam 
formalaşmadığından,  yaxud bədii təfəkkürün 
1  Əssar Təbrizi , yenə orada.
61
amorf,  sinkretik ifadə ənənəsi daha güclü 
olduğundan konkret təfəkkür müstəvisində fərqli 
olan müxtəlif mənəvi təzahürlər,  hissi yaşantılar 
eyni bir obrazda, baxılan halda eşq metaforasında 
ümumiləşdirilir.  Bəli,  söhbət məhz müstəqim 
mənada eşqdən yox,  daha çox mətləbləri, 
mənaları ehtiva edən rəmzləşmiş eşqdən gedir. 
Hətta Qurani-Kərimdən və ondan əvvəlki dini 
kitablardan məlum olan insanın əvvəl gildən 
düzəldilməsi,  sonra isə ona ilahi ruh üfrülməsi 
haqqında bilgini Cəlaləddin Rumi «sonra Allah 
bu gilə məhəbbət nəfəsi üfürdü»1,  – kimi qələmə 
alır. Yəni ruh da məhəbbət obrazına girir.
Şərqdə məhəbbətin universial anlamına 
gətirən dünyanın vəhdəti, hər şeyin vahid Allahla 
bağlı olması ideyası Hegel tərəfindən bir qədər 
başqa formada təqdim olunur: «Mütləq, elə bil ki, 
xeyirxahlıqla təkcələri özündən ayırır və onların 
öz varlığından həzz almalarına imkan verir;  elə 
bu həzz özü də onları yenidən mütləq birliyə 
dəvət edir».2 Hegel Mütləqə (Allaha)  aid etdiyi 
birləşdirmə gücünü «Mən»ə də aid edir.  Əvvəlcə 
bir-birinə münasibəti olmayan tərəflər «Mən»in 
mənəvi enercisi ilə (Şərq anlamında eşqin gücü 
1 Bax:  Гегель.  Энциклопедия  философских 
наук.Том 3. Философия духа. М., «Мысль»,  1977, 
стр. 401.
2  Гегель. Энциклопедия философских наук. 
Том 1.  Наука логики. М., «Мысль», 1974, стр. 158.
62
ilə) cəzb olunurlar. «Mən», elə bil ki, yanar soba, 
atəş olaraq bir-birinə etinasız olan müxtəlifliyi 
ağuşuna alır və birləşdirir».1
Şərq  şairləri  gözəllik  qarşısında da  pərə-
stiş etdiklərindən onların gözəllərə ithafı ilə 
Allaha ithaflarını fərqləndirmək çox çətindir. 
Füzulinin Leyli və Məcnunu buna ən gözəl mi-
sallardan biridir. Kim isə məcnunluğu bir oğlanın 
bir qıza məhəbbətinin ən yüksək poetik ifadəsi 
kimi dəyərləndirdiyi halda, bir başqası bunu ilahi 
eşqin bədii təcəssümü hesab edir.  Füzuli irsini 
tədqiq edən akademik Fuad Qasımzadə yazır: 
«Füzuli real eşq yolunda canından keçməyə hazır 
olan aşiqdir. Bu məsələ ətrafında da müxtəlif fikir 
və mülahizələr vardır. Füzulinin guya yalnız ilahi 
eşq,  Allaha məhəbbət yolunda canından keçməyi 
və Allaha qovuşmağı irəli sürdüyünü söyləyirlər. 
Yuxarıda belə nümunələrin olduğunu biz də 
söyləmişdik və bunu idealist,  panteizm və 
sufizmin müəyyən təzahür formaları, ünsürləri və 
təsiri ilə əlaqləndirmişdik. Lakin … şair bunu real 
eşq yolunda da rəva bilir və sevgilisi üçün candan 
keçməyi,  həyatı nəzir deməyi,  fəda etməyi 
tərəddüdsüz və peşmançılıq çekmədən söyləyir».2 
Doğrudan da,  Füzulidə bəşəri eşqi,  nəfsani 
1  Yenə orada. 
2 Fuad Qasımzadə.  «Qəm karvanı»,  yaxud 
zülmətdə nur (Füzulinin dünyagörüşü).  B.,  «Azər-
nəşr», 1968, səh. 145. 
63
duyğuları tərənnüm edən şerlər çoxdur.  Bəzən 
şair özü mövqeyinin zahidlərdən fərqli olduğunu 
xüsusi vurğulayır: 
Məhəbbət ləzzətindən bixəbərdir zahidi-qafil.
Füzuli, eşq zövqün zövqi-eşqi var olandan sor. 1
Mövlana Cəlaləddin Ruminin poeziya-
sında da eşq daha çox dərəcədə ilahi eşqin ifadəsi 
kimi səciyyələndirilir.  Professor Yusif Rüstəmov 
yazır:  «Cəlaləddin Ruminin bütün yaradıcılığı 
İlahi eşqi tərənnüm etmək üstündə qurulub.  O, 
sübut etməyə çalışırdı ki,  eşq insanın vücuduna 
xoş yüngüllük gətirən,  onu göylərə yüksəldən 
qanaddır.  Eşqin qarşısında uca dağlar əriyir, 
hərəkət etməyə başlayır, acı şey dadlı şeyə, kədər 
səfaya,  torpaq qızıla,  dərd-azar sağlamlığa, 
üzüntü sevincə,  fəlakət uğura çevrilir.  «Ölü 
qəlblər dirilir,  kölələr ağa olur,  dəmir yumşalır, 
daş əriyir»».2 Burada biz əslində bir qədər əvvəl 
İbn Sina və Nizami tərəfindən irəli sürülmüş eşq 
konsepsiyasının davamını,  poetik təkamülünü 
görürük. 
Mövlana öz eşq təliminin izahını da verir: 
«Allah ona (aşiqə)  səbəbsiz olaraq bu varlığı 
1  Məhəmməd Füzuli. Əsərləri.  I cild.  B., 1958, 
səh. 151. 
2 Yusif Rüstəmov. Mövlana Cəlaləddin Ruminin 
sufilik fəlsəfəsi.  B.,  «Azərbaycan Universiteti»  nəş-
riyyatı, 2002, səh. 122
64
vermişdir. O, comərd ər də səbəbsiz olaraq Allah 
vergisini Allaha bağışlayır».1 Lakin sual olunur 
ki,  Allah doğrudandamı insanlara varlığı və bu 
hissi ona geri qaytarmaq üçün vermişdir?  Hətta 
bu belədirsə də, Allahı sevməyin yolu insanları və 
təbiəti sevməkdən keçməli deyilmi?  Axı,  başqa 
bir yaxınlaşmaya görə yerdə və göydə olan bütün 
gözəlliklər Xaliqin təzahürüdür.  Əlbəttə,  biz bu 
fikri panteist yozumunda demirik.  Allahın,  insan 
və təbiətin fövqündə dayandığına şübhə etmirik. 
Amma bu fövqəlqüdrətin insanlarda və təbiətdə 
də təzahür etdiyini söyləyənlərə  tam etinasız da 
yanaşa bilmərik. Bu, incə bir məqamdır. 
Vaxtilə böyük İbn Sina bu məsələyə ay-
dınlıq gətirməyə çalışmışdır:  «Elələri də var ki, 
nəfsi Allah hesab edirlər,  –  kafirlərin dediklə-
rindən yüksəkdə dayan,  –  guya o müəyyən bir 
tərzdə hər şeydə o iştirak edir: bir halda – təbiət, 
digər halda – zəka və üçüncü halda – nəfs. Lakin 
o bunların birləşdirilməsindən yüksəkdə 
dayanır».2 Gözəl deyilmişdir. Allah yeganə həqiqi 
varlıq olaraq bütün yaradılmışların fövqündədir. 
Lakin biz onu onun yaratdıqları vasitəsi ilə 
olmasa, bəs necə dərk edərik? Ona olan sevgimiz 
və pərəstişimiz də onun yaratdıqlarına heyranlıq 
və sevgidən başqa necə ifadə oluna bilər?  Axı, 
1 Yenə orada.
2 Ибн Сина. Книга о душе. – Избранные фи-
лософские произведения. М., 1980, стр. 395.
65
Allah insanlara bütün həqiqətləri,  ən böyük 
həqiqət olan varlığın özünü –  Allahı dərk etmək 
dərəcəsində bilgi verməmişdir.  Axı,  ruh insan 
üçün əlçatmazdır.1 
İnsana verilmiş məhdud idrak qabiliyyəti 
əslində yalnız müəyyən məkan və zaman hüdud-
unda baş verən sonlu hadisələrin öyrənilməsi 
üçün yetərlidir.  Sonsuzluğu,  əbədiyyəti məntiqlə 
dərk etmək mümkün olmadığı kimi,  duyğu ilə 
tam ehtiva etmək də mümkün deyil.  Qeyri 
məyyənlik insanı bir tərəfdən,  cəlb edirsə,  digər 
tərəfdən də qorxu ilə müşayiət olunur.  Ona görə 
də,  qorxu qədər əsrarəngiz bir duyğu yoxdur. 
İlahi eşqin komponentlərindən biri qorxu,  biri də 
pərəstiş duyğusudur.  İnsanın məqsədi Allaha 
çatmaq yox,  ona səcdə etmək olmalıdır.  Daha 
doğrusu,  Qurani-Kərimdə deyildiyi kimi,  Allaha 
ona səcdə edən yaxınlaşmış olur.2 
Ən böyük ideal Allahı ehtiva etmək deyil, 
Allah duyğusu ilə ehtiva olunmaq, ona tapınmaq, 
ona sığınmaqdır.  Allahı təbiətdə və insanın 
qəlbində axtaranlar da var.  Əlbəttə,  hər şeydə 
onun nişanəsini görmək olar.  Yaradılmış olan ən 
azı Yaradanın iradəsinin məhsuludur.  Lakin 
məqsəd onu özündə tapmaq deyil,  özünü onda 
itirmək,  dəryanın damlası olmaqla sonsuzluğa 
qovuşmaqdır.  Nəfs pillələri ilə qalxaraq («nəfs 
1  Qurani-Kərim .İsra surəsi, 85-ci ayə.
2  Qurani-Kərim . Ələq surəsi, 19-ju ayə. 
66
üzərində qələbə çalaraq») ruh aləminə qovuşmaq, 
vəhy məqamına çatmaq,  özünün Haqq olduğunu 
deyil,  Haqqa qovuşduğunu,  onun bir parçasına 
çevrildiyini anlamaq,  duymaq –  budur böyük 
səadət,  budur kam almaq və budur kamala 
çatmaq! 
Lakin Şərq təfəkkürü və poeziyası İlahi eşq 
axtarışlarında da vüsal səhnəsi yaratmağa 
çalışmışdır.  «Haqqı bulmaq»,  «ənəlhəqq»  iddia-
ları belə yaranmışdır.  Dəryaya qovuşmuş damla 
özünü dərya zənn etmişdir.  Amma haqqı 
bulduqdan, ideala çatdıqdan sonra həyatın mənası 
qalmır. Yəqin buna görədir ki, Mənsur Həllac bu 
məqama çatdığına inandıqdan sonra insanlardan 
onu öldürmələrini xahiş edirmiş.1
Qərbdə sufilik yayılmamışdır.  Qərb dü-
şüncə tərzində fərdi-cismani məhəbbətin fövqünə 
qalxmaq üçün ilahi eşqə ehtiyac duyul- mamışdır. 
Hissiyyat həmişə intellektlə ram edildiyindən 
onun reallıqdan uzaqlara uçmaq təhlükəsi 
olmamışdır.  Uçmaq,  qanadlanmaq imkanından 
məhrum olan məhəbbət cismani həyatın 
atributları səviyyəsinə endirilmişdir.  Buna əmin 
olmaq üçün Stendalın «Məhəbbət haqqında»2 
1 М.Байат, М.Али Джамния. Халладж – пер-
вый мученик суфизма.- Суфийская проза и поэзия. 
М., 1998, стр. 162.
2 Bax: Стендаль. О любви. –  Собрание сочи-
нений в 15-и томах,    том 4, М., 1959.
67
essesini oxumaq kifayətdir.  Şopenhauer isə 
məhəbbəti hətta şər qüvvə hesab edir: «məhəbbət 
də aclıq kimidir və insan üçün    ziyanlıdır.»1 
Lakin məhəbbətin (əslində məhəbbətin yox, 
şəhvətin)  aclığa bənzəməsi heç də onun ziyanlı 
olmasına dəlalət etmir.  İnsan acmasaydı, 
yeməsəydi bədəndə maddələr mübadiləsi də 
getməzdi.  Yəni bu,  həyat üçün zəruri bir 
prosesdir.  Erix Fromm yazır: «Psixoloji nöqteyi-
nəzərdən aclıq,  təşnə və şəhvət kimi hisslər 
özünüidarə dinamikasına malikdirlər;  onların 
intensivliyi istək təmin olunana qədər artır, 
kulminasiyaya çatır və istəyin təmin olunma 
məqamından sonra bir müddət yox olur».2 Yox 
olur və insan energetik baxımından yenidən 
tarazlaşdıqdan sonra bərpa olunur.  Yəni aclıq və 
təşnə kimi şəhvət də diskret dəyişir. Ona görə də, 
dausizm və dzen-buddizmin bazasında şəhvət 
enercisinin şüurla idarə olunması və enercinin 
düzgün balanslaşdırılması ilə əlaqədar xüsusi 
təlimlər işlənib hazırlanmışdır.
Daha çox bədənlə, insanın cismani enercisi 
ilə bağlı olan diskret bir hissi-bioloji vəziyyət 
müntəzəm və daimi hiss olan məhəbbət duyğusu 
ilə eyniləşdirilə bilməz.  Amma müəyyən əlaqəni 
də inkar etmək olmaz.
1 Энциклопедия ума. М., 1998, стр. 209. 
2 Фромм Э. Мужчина и женщина. – М., 1998, 
стр. 124.
68
Maraqlıdır ki,  müvafiq hind-çin təlimlə-
rində şəhvət hissinin şüurlu surətdə,  iradi aktla 
idarə olunmasından hətta bir hissin enercisinin 
başqa enercetik məcraya yönəldilməsindən tibbi 
və ya bioloji kontekstdə deyil,  psixoloji-fəlsəfi 
kontekstdə söhbət gedir.  Təəccüblüdür ki,  bu 
təlimlər Qərbdə deyil, Şərqdə meydana gəlmişdir. 
Həm də Z.Freyddən neçə min il əvvəl.  Freyd və 
onun davamçıları isə psixik situasiyaya fizioloji 
təməl aspektində yanaşdıqlarından hələ də çox 
geridədirlər.
Digər tərəfdən, Qərbdə sosial     psixolog-
iya,  ictimai proseslərin psixik və mənəvi əsasları 
daha ətraflı öyrənildiyindən,  nəinki aclıq və 
şəhvət kimi ehtiyacların,  hətta daha yüksək 
hisslərin sosial tənzimlənməsi və ictimai reallıqla 
əlaqələndirilməsi istiqamətində də böyük işlər 
görülmüşdür. 
69
İlk məhəbbət və şəhvət duyğusu
Ailənin sonrakı fazasında,  övladlar əmələ 
gəldikdən sonrakı mərhələsində eyniyyət 
məhəbbəti daha həlledici rol oynayır;  həm fərdi 
məhəbbətdə övladların taleyi ilə bağlı birgə 
məsuliyyət hissi tamamlama səciyyəli cinsi ca-
zibəni üstələyir,  həm də övladlara yönəldilmiş 
yeni tipli münasibətlər yaranır.  Bu, –  valideynin 
övlada məhəbbətidir.  Valideyn uşağında özünün 
ikinci varlığını, həyatının öz cismindən kənardakı 
mövcudluğunu görür.  Daha doğrusu,  genetikanı 
bilib-bilməməsindən asılı  olmayaraq,  ona belə 
gəlir. Ta o vaxta qədər ki, uşaq böyüyüb başqa bir 
xarakter,  başqa bir mənlik nümayiş etdirməsin. 
Bu başqalıq,  «yadlıq»  əlaməti üzə çıxanda 
məhəbbət elə bil ki,  daşa çırpılır.  Amma sınmır. 
Çünki valideyn neçə illər ərzində qəlbində 
70
bəslədiyi eyniyyət ümidini itirməmək üçün 
faktları qulaq ardına vurur, dərinə getmir, reallığı 
anlamağa çalışmır.  Fərq çox böyük olmayanda, 
acı nəticələrə  gətirməyəndə hər şey təbəddülatsız 
ötüşür.  Tək-tək hallarda,  –  fərq özünü təkidlə 
biruzə verəndə,  qarşıdurmaya keçəndə məhəbbət 
içindən sarsılır.  Bu valideynliyin faciə 
məqamıdır.  Bu məhəbbət,  xarakterinə görə ilk 
məhəbbəti xatırladır. 
Valideyn məhəbbəti genetik eyniyyət 
duyğusundan yaranmaqla yanaşı,  həm də nar-
sisizm təzahürüdür.  Söhbət «Mən»in,   fərdi 
mənəvi həyatın,  ikinci şəxsdə davamından gedir. 
İlk məhəbbət isə insanın özünün olmasa da, 
idealının kənarda mövcudluğuna olan müna-
sibətidir. 
Yeniyetmənin cinsi hissiyatı hələ təzəcə 
formalaşarkən onun özünün də hələ anlamadığı 
bir sövq-təbii ilə qəlbində bir işıq yanır və  dünya 
gözəlləşir, daha al-əlvan görünür. 
Qönçə idim, gül oldum,
Boy atdım sünbül oldum,
Bir dilbilməz quş idim,
Oxudum bülbül oldum.1
1 Azərbaycan şifahi xalq ədəbiyyatı antologi-
yası. B., «Çaşıoğlu», 2004, səh.137-138.
71
 Və bülbül gül həsrəti ilə yanmağa başlayır. 
Yeniyetmənin könlündə əks-cinsdən olan ideal 
obraz yaranır.  Bu da əslində genetik olaraq ötü-
rülmüş hissiyyatdır.  Əlbəttə,  bu obraz hələ tam 
formalaşmamışdır,  konturları da aydın deyil,  – 
amorfdur. Amma fərqi yoxdur. Yeniyetmə özü də 
bilmədən kənarda bu obrazın gerçəyini axtarır. 
Və hər hansı bir təsadüf,  gerçəyin hər hansı bir 
əlamətinin bu obraza uyğun gəlməsi yeniyetmədə 
axtardığını tapmaq duyğusu,  tam eyniyyət 
əminliyi yaradır.  Bu duyğu elmdə kəşfi,  texniki 
axtarışda ixtiranı,  bədii yaradıcılıqda vəcdi,  ilahi 
ünsiyyətdə vəhyi xatırladır.  Bu,  –  möhtəşəm və 
əsrarəngiz bir duyğudur. Və bundan sonra 
yeniyetməni inandırmaq çətindir ki,  bu gerçək 
əslində onun idealından çox fərqlidir.  Çünki o 
daha gerçəyi deyil,  onun simasında öz idealını 
görür («ilk məhəbbət kor olar»).  Və bu aldadıcı 
eyniyyət duyğusunun parçalanması üçün neçə-
neçə faktların möhkəm zərbələri ilə üzləşmək 
lazım gəlir. Ağıl deyir ki, bu o deyil. Amma qəlb 
yenə də görmək istəyini görür. 
İlk məhəbbət də, şəhvani hiss də – hər ikisi 
uşağın özünü cinsi baxımdan fərqləndirməyə 
başladığı vaxtdan yaranır.  Bu zaman içəridən 
uşaq üçün anlaşılmaz və idarəolunmaz hisslər baş 
qaldırır.  Və bu hisslər bir-birindən tamamilə 
fərqli iki müxtəlif qütb kimi ortaya çıxır.
72
Birinci hiss uşağı göylərə səsləyir;  o öz 
mələyini axtarır. Bu, – ilk məhəbbət duyğusudur. 
İkinci hiss də əks-cinsə qarşı yönəlmişdir. 
Lakin o,  vəhşi bir ehtirasdır.  Burada qarşı tərəf 
nəinki mələk deyildir,  hətta onun əxlaqı,  mənəvi 
keyfiyyətləri, əql-kamalı ümumiyyətlə diqqətdən, 
fokusdan kənardadır.  Əslinə qalsa,  burada ancaq 
erotik kamillik,  qadın təravətinin,  qadınlıq 
məziyyətinin bariz ifadəsi ön plana çıxır.  Bu 
zaman hətta yaş da önəmli deyil. Məsələn, 14-15 
yaşlı bir yeniyetmənin nəzər-diqqətini özü 
yaşında olan,  qönçə kimi hələ təzə açılmağa 
başlayan,  nərmənazik bir qız uşağı deyil,  cinsi 
inkişaf baxımından tam yetişmiş və cinsi 
cazibədarlığını daha çox hiss etdirən hər hansı bir 
qadın cəlb edir. 
Bu axtarış heç də bəxt ulduzunun,  könül 
yoldaşının axtarışı deyil.  Məqsəd də heç ev-
lənmək deyil.  Sadəcə vəhşi şəhvani hiss öz əks 
qütbünü axtarır və bu əks-qütb adsız-ünvansız, 
şəxssizləşmiş, mücərrəd bir erotik təzahürdür. Bu 
təzahürün real daşıyıcısı,  onun kimliyi,    digər 
xüsusiyyətləri əsla maraqlı deyil.  Əksinə,  bu 
xüsusiyyətlər ortada olanda,  yəni şəxsi tanıyanda 
ona «o gözlə»  baxmağa utanırsan.  Çünki bu 
tanışlıq səni reallığa gətirir.  İçində baş qaldıran 
ünvansız erotik hiss isə sənə bu dünyanın real 
münasibətlərindən,  əxlaqi normAlardan,  adət-
ənənədən, səni məhdudlaşdıran, utandıran, hissinə 
73
mane olan nə varsa,  –  hamısından ayrılmaq, 
təcrid olunmaq və öz hissinlə,  bu hissin təsadüfi 
və ünvansız tərəf-müqabili ilə birlikdə qalmaq 
istəyi təlqin edir. 
Güman edirəm ki, qızlar da bu dövrlərində 
öz həmyaşıdlarından daha çox yetkin kişilərə 
(xüsusən,  romanlarda və filmlərdə kişi 
xarakterinin və kişi gücünün timsalı sayılan 
obrazlara)  qarşı özləri üçün anlaşılmaz bir meyl, 
cazibə hiss edirlər. 
Əlbəttə,  bu yaşda yeniyetmə öz hisslərin-
dən diksinir,  utanır,  onları gizlədir,  amma da-
xilində qadın cinsinə qarşı yaranmış anlaşılmaz 
bir cazibədən də qurtula bilmir.  Fikri-zikri daha 
çox bu mövzuya yönəlir.  Yeniyetmə təcrübəli 
kişilərdən, don cuanlardan fərqli olaraq, bu istəyi 
reallaşdırmaq üçün plan cızmır,  tədbir tökmür, 
hətta belə bir görüşdən,  öz hissini real 
münasibətlər sisteminə daxil etməkdən çəkinir, 
qaçır;  amma ətraf qıcıqlandırıcı amillərlə dolu 
olduqda bu istəkdən xilas olmaq çətindir.  Ona 
görə də,  yeniyetmələrdə erotik filmlərə baxmaq 
meyli yaranır,  onlar çox vaxt video və internet 
dünyasına səyahətə çıxmağa,  reallıqdan uzaq-
laşmağa çalışırlar. 
Tənzim oluna bilməyən erotik hiss hələ 
tam formalaşmamış yeniyetmənin digər hissləri 
ilə müqayisədə çox güclü olduğundan,  hətta psi-
xikanın pozulmasına da səbəb ola bilər.   Belə 
74
vaxtlarda görünür bu hissləri anlamaq və idarə 
edə bilmək üçün onlara xüsusi bilgilər ve-
rilməsinə ehtiyac yaranır ki,  bu da ilk növbədə 
valideynlərin vəzifəsidir.  Cinsi tərbiyə ilə əla-
qədar Azərbaycan dilində elmi-pedaqoji mən-
bələrin∗ olduğunu nəzərə alaraq,  bu mövzu üzə-
rində ətraflı dayanmayacağıq.  Bircə B.Rasseldən 
belə bir fikri iqtibas gətirmək istəyirik ki, 
yeniyetmələri öz cinsi hissləri ilə təkbaşına 
buraxmaq,  bu hisslərin gizlindən çıxarılması, 
adiləşdirilməsi və tənzimlənməsi üçün  zəruri bil-
gilər verməmək,  onlara qarşı ən azı qəddarlıq 
hesab olunmalıdır. 1
İlk məhəbbət duyğusu da, əslində ünvansız 
yaranır.  Yeniyetməlik dövründə məhəbbət eyni 
vaxtda iki müxtəlif qütbdən başlanır. Bir tərəfdən, 
bədən yetkinləşir və erotik duyğu qəlb aləminə 
qədəm qoyur.  Digər tərəfdən,  qarşı cinsə 
münasibətdə estetik duyğu daha da yetkinləşir və 
xüsusi məna kəsb edir.  İllər keçdikcə hər iki 
hissdə mərkəzə doğru yerdəyişmə gedir.  Yaş 
artdıqca yeniyetmələrin cinsi meyli açmış güldən 
qönçəyə doğru dəyişir və nəhayət,  öz 
həmyaşıdlarının üzərində dayanır.  Bu dövrdə ilk 
məhəbbət duyğusu da göylərdən yerə enir və artıq 
 Bax,  məs.:  Ə.Əlizadə.  «Məhəbbət aləmi»; 
G.Quliyev. Məhəbbətin psixologiyası. B., 2005 və s.   
1 Russel B.  On education.  London,  Routledge, 
1994, p. 141-142.
75
nəzarətə alınan erotik hisslə qovuşmaq imkanı 
əldə edir.  Real eşq üçün,  evlənmək üçün 
yetkinliyin əsas şərti də məhz bu iki qütbün 
birləşməsi,  yerin və göyün cazibələrinin 
tarazlaşmasıdır. 
Düzdür,  spontan başlanan ülvi məhəbbət 
duyğuları ilə spontan erotik hissin qovuşması, – 
eşqin kamillik məqamı heç də hamıya qismət 
olmur.  Kim isə hələ vaxtından əvvəl ya ülvi 
duyğularını,  ya da şəhvət hissini mütləqləşdirir, 
onun əsirinə çevrilir;  kim isə göydən yerə enə 
bilmir və kim isə ömrü boyu sürünür və heç vaxt 
öz nəfsinin fövqünə qalxa bilmir.
Məhəbbətin elə formaları da vardır ki, 
fərqlənən tərəfə yox, özünün bir parçasına, ikinci 
varlığına münasibət kimi ortaya çıxır.   Bu,  ilk 
növbədə yaradıcılıq məhəbbətinə aiddir.              
Valideyn məhəbbəti də qismən yaradıcılıq 
məhəbbətini xatırladır.  Yəni yaradanın öz 
yaratdığına sevgisi kimidir.  Bir rəssamın öz tab-
losuna, bir bəstəkarın öz musiqisinə, bir yazıçının 
öz romanına bəslədiyi münasibət də bu 
qəbildəndir.  Çünki yaradıcılıq məhəbbəti də 
əslində eyniyyət məhəbbətinin formalarından 
biridir.  Sənətkar əvvəlcə öz qəlbində yaratdığı 
obrazı, öz qəlbinin bir guşəsini gerçəkliyə transfer 
edir və yaratdığı əsərin simasında özünün ikinci 
(bəlkə də daha əsas) həyatını yaşıyır. 
76
Valideynlik hissi instinktiv səviyyədə hey-
vanlara da aid olub və məqsədyönlü qayğı və 
himayə ilə müşayiət olunur. Lakin balaları böyü-
dükdən sonra onların «valideynə»  məhəbbəti və 
ya hər hansı bir qayğısından danışmaq çətindir. 
Platon burada ancaq leyləyin istisna olduğunu 
xüsusi qeyd edir.  Bu kontekstdə Platon 
yüngülqanadlı erosla leyləyin timsalında mə-
həbbətlə qayğının müqayisəsini verir.1    
Övladın valideynə məhəbbəti də eyniyyət 
məhəbbətinin bir formasıdır.  Övladlıq duyğusu 
hissənin tama,  yaradılmışın yaradana münasi-
bətini ifadə edir.  Bu mənada ilahi eşqə bənzəyir. 
Şagirdin ustada,  hər bir şəxsin öz həyat və amal 
idealına münasibəti də bu qəbildəndir.  Milli ruh, 
vətən sevgisi də eyniyyət məhəbbətinin məhz bu 
aspektdəki formalarıdır.  Yəni insan özünü 
millətin və ya Vətənin bir parçası kimi duya 
bilirsə, – deməli, bu ülvi hissdən məhrum deyil. 
Göründüyü kimi,  məhəbbətin formaları 
çoxdur.  Amma ən çox hallanan və dar mənada 
məhəbbət anlayışına yiyə çıxan fərdi (cinsi) 
məhəbbətdir ki,  o da eyniyyətdən yox,  fərqdən 
qidalanır.  Tamamlama məhəbbəti ümumdünya 
cazibəsinin də, bəşər nəslinin davam etməsinin də 
əsasında durur.  Və bu hiss mənəvi dünyanın 
qeyri-şüuri fəzasına aiddir.  Onun yaranması da, 
1 Платон.  Собрание  сочинений  в  четырех 
томах. Том 1. М., 1990, стр. 267. 
77
uğurla sonuclanması da taleyin, qədərin işidir. 
İnsan bütün potensial məhəbbət enercisini 
ancaq bir səmtə yönəltsə,  tənasüb pozular,  ahəng 
itər. 
İstənilən ifrat haramdır. 
İlk məhəbbət və ilahi eşq eyniyyət məhəb-
bətinə əsaslansa da, sevgini göydən yerə endirən, 
potensial haldan aktual hala keçirən,   onun 
cismani dünyada proyeksiyası və  canlı həyati 
forması –  şəhvət duyğusu,  heyvani nəfs,  erotik 
məhəbbətdir.  Ziqmund Freyd hətta bütün başqa 
hisslərin də təməlində məhz şəhvət hissinin 
dayandığını iddia edir.1 İndi az qala bütün Qərb 
dünyası bu fikirdədir.  Amma bu,  Avropanın 
tapıntısı deyil.  Həmin ideyanın daha mükəmməl 
forması hələ orta əsr İslam Şərqində irəli 
sürülmüşdü.  Ş.Sührəvərdi yazırdı:  «Bütün 
hərəkətverici və dərkedici qüvvələrin daşıyıcısı 
heyvani nəfsdir».2 Lakin Şərqdə bunu da bilirdilər 
ki,  bu «qüdrət»  heyvani nəfsin insanın iç 
dünyasında,  ümumi nəfsin strukturunda yüksək 
məqam tutmasından deyil,  əksinə,  ən aşağı 
pillədə qərar tutmaqla bədənə daha yaxın olma-
sından,  bədənlə,  cismani enerci ilə bilavasitə 
1  Bax:  З.Фрейд.  Введение  в  психоанализ. 
Лекции. М., 1989.
2 Ş.Sührəvərdi.  İşıq heykəlləri. – Şərq fəlsəfəsi. 
B., 1999, səh. 218.
78
təmas imkanından irəli gəlir.
Ehtiras ülvi hisslərlə müqayisədə aşağı 
pillədə dayansa da,  olduqca güclü bir hissdir. 
Çünki həyatın dibindən,  canlı olmağın təbiə-
tindən,  genetik məzmundan çıxır.  İnstinktiv sə-
ciyyə daşımaqla,  əql və iradəyə birbaşa tabe 
deyil. Rene Dekart yazır ki, «ehtiras iradə ilə ya-
radıla bilməz.  Yaranmış ehtirasdan da sadəcə 
iradi cəhdlə qurtulmaq mümkün deyil».1
Bu –  doğrudur.  Amma bu,  şəhvət qarşı-
sında təslim olmaq və bu qəbahətə görə özünə bə-
raət qazandırmaq üçün əsas vermir.  Belə ki,  R. 
Dekart əslində artıq baş qaldırmış və nəzarətdən 
çıxmış şəhvət duyğusundan söhbət açır.  Şəxsi 
iradə isə öz işini buna qədər görməli,  yəni insan 
özünü öz hissi qarşısında belə əlacsız vəziyyətə 
salmamalıdır.  Bu,  bir növ içki hərisliyini xa-
tırladır.  Özünə nəzarətin ən etibarlısı ayıqlıq 
vaxtındakı nəzarətdir.  Yəni ən əsası ilk badələr-
dən imtinadır.  Əgər bunu etməsən,  sərxoş 
olduqdan sonra nəzarət imkanı itir və sükan alka-
qolun əlinə keçir. 
Biz burada belə nasiranə mövzuya heç də 
təsadüfən toxunmadıq.  Belə ki,  məhəbbəti bəzən 
aludəçilik və hərisliklə müqayisə edirlər.  Lakin 
içki düşkünlüyü, pul düşkünlüyü kimi, qadın düş-
künlüyünün də məhəbbətlə heç bir əlaqəsi 
1 Рене Декарт. Сочинения в двух томах. Том 
1. М., 1989, стр. 501.
79
yoxdur.  İstər içkiyə,  istər nəşəyə,  istər pula, 
yaxud istərsə də şəhvət hissinə aludəçilik 
müxtəlif səbəblərdən də olsa mahiyyət etibarilə 
iradənin daxili nəzarəti itirməsi,  beyinin duman-
lanmasıdır.  Maraqlıdır ki,  məhəbbəti yuxarıda 
sadaladığımız kef vasitələri ilə müqayisə etməyin 
əleyhinə olanlar da onun məhz dumalandarıcı 
təsirini, əqlin gözünü örtməsini ön plana çəkirlər. 
Eşqdən dünyaya saldım dumanlar,
Əqlin gözlərini etmişəm xumar1.
Məhəbbətin bu xüsusiyyəti,  yuxarıda  gös-
tərdiyimiz kimi,  ya «ilk məhəbbət»  adlan-
dırdığımız «qısa qapanma»nın,  ya da sağlam 
düşüncəyə tabe olmayan instinktiv duyğunun – 
şəhvət hissinin təzahürləridir.  Maraqlıdır ki,  bu 
iki kənar hal nəticə etibarı ilə eyni cür təsir 
göstərir. Görkəmli rus filosofu V.Solovyov yazır: 
«Yüksək insanda da Eros yaşayır,  yaradır,  amma 
düşünmür.  Deməli,  burada da onun bilavasitə 
predmeti –  ağılçatan ideyalar yox,  tam cismani 
həyatdır.  İki Erot arasındakı əkslik isə əslində 
yalnız bu həyata əxlaqi və qeyri-əxlaqi münasibət 
arasında əkslikdir».2 V.Solovyov məhəbbətin 
1 Nizami Gəncəvi. Xosrov və Şirin, səh.38.
2 Вл. Соловьев.  Сочинения в двух томах, 
том 2,  М., 1990, стр.614.
80
mənəvi-insani formAsını heyvani ehtirasdan 
fərqləndirməklə bərabər,  onların təbiətində 
eyniyyət məqamının olub-olmamasını 
araşdırmağa çalışır.  O,  erotik hissin digər 
məhəbbət təzahürləri ilə əlaqəsi (əslində 
əlaqəsizliyi)  barədə yazır:  «Məhəbbət,  özünün 
yüksək və aşağı təzahür səviyyəsində olmasından 
asılı olmayaraq,  bir erotik pafos kimi istənilən 
halda Allaha sevgiyə,  insana sevgiyə, 
valideynlərə və Vətənə,  dosta-qardaşa sevgiyə 
bənzəmir,  –  bu,  hər şeydən əvvəl cismaniliyə 
meyldir».1 Doğrudan da fərdi-cismani və ya 
başqa sözlə,  cinsi  məhəbbəti digər məhəbbət 
formalarından fərqləndirən başlıca cəhət burada 
şəhvani hissin az və ya çox dərəcədə iştirakıdır. 
V.Solovyov da məhz bu hissin məna və 
məqsədini açmağa çalışır: «Lakin bu meylin,  bu 
sevginin səbəbi,  məqsədi nədir?  Cismani 
aspektdə məhəbbət nəyə doğru bir cəhddir?... ». 
Bu yerdə o,  Platonun Erotun gözəllikdən 
doğulması haqqında fikrini xatırladır və onun 
məhəbbət təlimini bar verməyən gözəl məxməri 
çiçəyə bənzədir. 2 
Şəhvət hissi instinktiv olsa da,  əslində heç 
də sadə və yekcins olmayıb,  mürəkkəb struktura 
malikdir.  Burada bir tərəfdən yaradıcılıq ehtirası, 
digər tərəfdən,  tamamlama hissi ehtiva olunur. 
1 Yenə orada, səh. 615. 
2 Yenə orada.   
81
İnsan öz tərəf-müqabili ilə vüsala can atarkən, 
bunun məhz öz nəslini davam etdirmək kimi 
kortəbii və qeyri-şüuri bir ehtiyacın realizasiya 
cəhdi olduğu haqqında düşünmür.  Əslində adi 
düşüncə üçün bunun izahı çox çətindir və hətta 
xüsusi bioloji və sosial bilgilər də köməyə gəlmir. 
Ona görə də,  insan bu hissi dərk etməyə heç 
təşəbbüs də   göstərmir.  Tamamlama hissi isə 
əslində daha universal bütövlüyə,  kamilliyə, 
vəhdətə təbii meylin bir forması olmaqdan başqa, 
həm də qismən instinktiv yaradıcılıq cəhdindən 
törəmədir.  Yəni insan nəslini davam etdirmək 
missiyasını üzərinə götürmək üçün insan təbiəti 
yarımçıq yox,  bütövlükdə təmsil olunmalıdır. 
Bütövlük ancaq insan təbiətinin fərqli təzahü-
rlərinin birləşməsi sayəsində əldə edilmiş olur. 
Birliyə,  vəhdətə,  harmoniyaya meylin əsasında 
isə,  bir tərəfdən genetik-bioloji yaradıcılq ins-
tinkti dayanırsa,  digər tərəfdən,  bu,  insanın tə-
biətə,  daha doğrusu,  təbiətdəki ahəngə,  harmo-
niyaya məftunluğunun xüsusi halıdır. İnsan təkcə 
tərəf-müqabillə deyil,  onun simasında dünya 
harmoniyası ilə vüsal tapmağa çalışır…
Bəli, biz hətta şəhvət hissinə də «yuxarıdan 
aşağı»  baxmağın,  onu ancaq heyvaniliyin təza-
hürü hesab etməyin tərəfdarı deyilik.  Bu hissi 
idarə edə bilmək üçün onu inkar etmək yox,  an-
lamaq, dərk etmək lazımdır. Yəni şəhvani hiss ali 
duyğuların strukturuna daxil edilsə,  həmişə 
82
onların əhatəsində olsa,  özündən daha yüksək 
hisslər müqabilində həlledici rol oynaya bilməz. 
Onu gözəl duyğulardan,  digər hisslərlə 
qonşuluqdan,  təmasdan təcrid etdikdə,  onu gö-
zümçıxdıya saldıqda,  bağlı qapı arxasında 
saxladıqda isə sıxılmış yay effekti yaranır. O daha 
da azğınlaşır, vəhşiləşir və insanın öz əli ilə xalis 
heyvani (cismani)  başlanğıca doğru itələnmiş 
olur. Halbuki, onda yaradıcı məhəbbətin qığılcımı 
var və o, atəşə çevrilib canı yandırdığı kimi, işığa 
çevrilib qəlbi işıqlandıra da bilər.  Yəni şəhvət 
hissi nəcib duyğular məcrasına düşdükdə sonrakı 
məhəbbətin təməl daşı da ola bilər. 
Heyvani şəhvətdən fərqli olaraq insani 
şəhvətin şəfqət və ülfət məqamı!  Ülvi hisslərlə 
təmasda o da incələşir,  nəcibləşir,  gözəlləşir;  o 
bir utancaqlıq,  bir xəfiflik,  hətta bir həya ilə ta-
mamlanır.  Bəli,  insanın sevgi və sayğı göstərdiyi 
insana,  ömür-gün yoldaşına  münasibətini,  küçə 
qadınına münasibətlə,  vəhşi,  heyvani şəhvətin 
təzahürü ilə müqayisəmi etmək olar?!  Vəhşi 
şəhvət məhəbbətin strukturuna daxil deyil;  ona 
heç bir aidiyyəti yoxdur. Amma   digər tərfədən, 
cinsi məhəbbət şəhvani komponentdən tamamilə 
məhrum da deyil.  Sadəcə nəzərə almaq lazımdır 
ki,  buraya daxil olan şəhvət komponenti xeyli 
dərəcədə fərqli mənşəyə və hətta mahiyyətə 
malikdir.  Əsas məsələ şəhvətin özünün dife-
rensiasiyasıdır. Digər əsas məsələ bu hissin hansı 
83
digər hisslərlə qarışıq halda olmasıdır.  Xalis, 
çıxmır duzu ancaq heyvanlar yeyir. İnsan isə onu 
xörəyə qatır.  Əbu Turxan demişkən,  «şəhvət 
məhəbbətin duzudur». Bu yerdə ingilislərin də bir 
atalar sözü yada düşür:  «Məhəbbət həyatın 
duzudur».  Yəni şəhvət məhəbbət kontekstində, 
məhəbbət isə həyat kontekstində daha dəyərlidir. 
Dünyada gözəl olan çox şey var. Bəs qadın 
gözəlliyinə xüsusi münasibətin səbəbi nədir? 
Qadının hansı cəhəti;  zahiri gözəlliyimi,  zərif-
liyimi,  ağlımı,  xarakterimi,  mənəvi keyfiyyət-
lərimi insanı daha çox cəlb edir?  Burada hisslə 
duyulan nədir, ağılla dərk edilən nə? 
84
İnsanın ictimailəşməsi və 
məhəbbətin transferi
İnsanın ictimailəşməsi kişilərin simasında 
lap qədimdən başlanır.  Əslində cismani və 
mənəvi başlanğıcla (ruh və bədənlə) yanaşı sosial 
komponent də insanı fərqləndirən ilk zəruri 
şərtlərdən biridir. Ona görə də biz müasir  dövrdə 
ümumiyyətlə insanın yox,  məhz «qadının 
ictimailəşməsi» prosesindən danışmaq istərdik. 
İnsanların ictimailəşməsi qədim tarixə ma-
lik olsa da, müxtəlif dövrlərdə bu ictimailəşmənin 
miqyası müxtəlif olmuşdur.  Qadınların 
ictimailəşməsi neçə min illər ərzində  ailə və qo-
hum-qardaş miqyasından o tərəfə keçmədiyinə 
görə biz bunu tam ictimailəşmə hesab etmirik. 
Ailə bir tərəfdən cəmiyyətin özəyi olsa da,  digər 
tərəfdən cəmiyyət üçün xeyli dərəcədə qapalı bir 
sistemdir.  Qərbdə qadınlar ailə «baryerini» 
çoxdan keçiblər.  Bizdə isə bu proses yeni-yeni 
başlayır və onun yaratdığı sosial-psixik 
təbəddülatların öyrənilməsinə böyük ehtiyac 
vardır. 
Bu hadisə,  heç şübhəsiz,  məhəbbətə də 
təsir göstərir və onun xarakterini xeyli dərəcədə 
dəyişir. 
85
Neçə əsrlər ərzində Şərqdə qadın üçün 
ictimailəşmə dərəcəsi «ata evi», «qayınata evi» və 
bunlar arasındakı yoldan ibarət olmuşdur. 
Qadının həyatında ən böyük dəyişiklik bir ailədən 
başqasına köçmək,  gəlmək,  «gəlin»  olmaqdan 
ibarət idi.  Bir ailədə oturub başqa ailə üçün 
hazırlanmaq –  ciddii bir sosioloji və psixoloji 
problem,  qadın üçün isə hətta məhəbbətlə 
müqayisə oluna biləcək dərəcədə əhəmiyyətli bir 
hadisə idi.  Biz indi buna «ailə qurmaq»  deyirik. 
Lakin uzun muddət,  bəzən elə indi də qız üçün 
söhbət əslində «ailəyə köçməkdən» gedir. 
«Məhəbbət»  sferası bir adamla münasibəti 
əhatə edir.  «Köçmək»  isə qarşıya tək sevdiyin 
oğlanla yox,  onun ailəsi ilə münasibətlər qurmaq 
problemi qoyur.  Gəlin-qayınana ziddiyyəti də 
ailələr arasındakı fərqdən,  bir ailədə yetişmiş 
insanın başqa ailənin qaydalarına,  ruhuna nə 
dərəcədə adaptasiya oluna bilməsindən və ya 
hətta bu başqa ailəyə yeni qaydaları nə dərəcədə 
məharətlə tətbiq edə bilməsindən asılı olaraq 
yaranır.  
Düzdür,  Avropada qızlar «köçmür»,  onlar 
oğlanla birlikdə yeni ailə qururlar.  İndi bizim 
şəhərlərdə də çox vaxt «köçmək»  «qurmaq»la 
əvəzlənir. Hansı daha yaxşıdır? 
Əlbəttə,  adamın ağlına gələn birinci rəy 
üstünlüyü qurmağa verir.  Cəmiyyətin yüksək 
dərəcədə inkişaf etdiyi gen-bol bir şəraitdə bu, ola 
86
bilsin ki,  ən yaxşı variantdır.  Hər halda,  iki şəxs 
arasındakı məhəbbətin sınağı üçün daha lokal bir 
mühit yaranır. 
Lakin burada da özünəməxsus problemlər 
ortaya çıxır. Əvvəla, yenicə təhsilini başa vurmuş 
gənclərin qısa müddətdə ailə üçün zəruri olan tam 
şərait yaratması qeyri-mümkündür.  Ona görə də, 
bu şəraitin yaradılması yenə də valideynlərin 
öhdəsinə düşür.  Yenə də mühit genişlənir, 
zövqlər toqquşur,  sevgililər Kimlərdənsə asılı 
vəziyyətdə qalır.
Lakin tutaq ki,  bütün çətinliklərə baxma-
yaraq, müstəqil yaşamaq istəyən gənclər hər şeyi 
özləri həll edirlər.  Bu zaman onların fəaliyyət 
istiqamətləri sosial-iqtisadi problemlərə və məişət 
qayğılarına yönəlmiş olur ki, bu da yenə romantik 
məhəbbətin yerə enməsi və bəzən arxa plana 
keçməsi ilə nəticələnir. Bu halda birgə quruculuq 
işi,  ortaq çətinliklər yoxsulluqdan və ya vaxt 
çatışmazlığından irəli gələn narahatlıqlar 
məhəbbəti daha ağır bir sınağa çəkir.  İstər-
istəməz belə bir fikir yaranır ki,  gəlinin qurulu 
evə köçməsi, məişət məsələlərində daha təcrübəli 
və təmkinli olan yaşlı nəslin himayəsini qəbul 
etməsi sevgililərin münasibətində romantikanın 
qorunub saxlanılması üçün daha əlverişli ola 
bilər. 
Göründüyü kimi,  «köçmək»  və «qurma-
ğın» – hərəsinin öz üstünlükləri və çatışmazlıqları 
87
vardır.  Bütün hallarda məhəbbəti sərt reallığın 
ağır sınaqları gözləyir.  Məhəbbətin ikinci,  daha 
realistik mərhələsi bundan sonra başlanır. Mənafe 
birliyi,  birgə quruculuq işləri,  ortaq çətinliklər, 
birgə mübarizə və bu mübarizədə qazanılan 
uğurların ortaq sevinci –  bütün bunlar göydən 
yerə enmiş məhəbbətin yeni şəraitdə 
möhkəmlənməsi üçün əlavə impuls verir. 
Lakin ictimailəşmə şəraitində məhəbbət 
üçün yeni təhlükələr və yeni sınaqlar ortaya çıxır. 
Müstəqil yaşamaq və ailəni dolandırmaq üçün 
kişi işləməli və vaxtının çox hissəsini evdən 
kənarda keçirməli olur.  Ərin ailə miqyasından 
kənardakı həyatı gəlin qarşısında ailə daxilində 
həyata uyğunlaşmaq və ya əri kimi ailədən 
çıxaraq ictimai həyata qatılmaq alternativini 
qoyur.  Bu ikinci seçim ancaq son dövrlərdə 
aktuallaşmış və «qadınların ictimailəşməsi» 
prosesi üçün əsas olmuşdur. Bu zaman məhəbbət 
üçün yeni sınaqlar ortaya çıxır.  Ərin iş yerində 
çoxlu sayda başqa qadınlar,  gəlinin iş yerində də 
çoxlu sayda başqa kişilər çalışır ki,  onlarla 
münasibətlərin qurulması zərurəti yeni 
mədəniyyət və yeni əxlaq normalarının 
formalaşmasını tələb edir.  Şərqdə bu sahədə 
ənənəvilik olmadığından,  çox vaxt Qərb ste-
reotipləri önə keçir. 
88
Ər və arvadın ailə daxilində keçirə billə-
cəyi romantik anlar azalır.  Məişətdə və ailə qu-
ruculuğunda ortaya çıxan qayğılar,  problemlər – 
bir tərəfdən,  qayınata və qayınana ilə müna-
sibətlərin çətinlikləri –  ikinci tərəfdən,  əgər kA-
sıbçılıq varsa maddi problemlər –  üçüncü tərəf-
dən və s., və s. – hamısı yüksək estetik hissin və 
romantik anların əleyhinə işləyir. 
Amma iş yerində…  İş yerində hamı səli-
qə-sahmanlı,  hamı sanki dərd-sərini evdə qoyub 
gəlir və burada rahat nəfəs alır, dinclik tapır. 
İşdə dincəlmək paradoksu!  Əlbəttə,  bütün 
iş yerləri rahat deyil, insan burada da əlavə stress 
ala bilər.  Və bunları da evinə daşıyar ki,  bu da 
yenə məhəbbətin əleyhinədir.
Amma çox vaxt əsəblər ailədəki kimi tarım 
çəkilmir,  qayğılar az olur.  Zahirən hamı 
mədənidir və bir-birinə xoş sözlər deyir. Evdə xoş 
sözə həsrət qalan qadınlar bəzi iş yerlərində gen-
bol kompliment eşidirlər.  Bax,  belə bir şəraitdə 
insanların romantik hiss üçün əhval ruhiyyəsi 
ailədəkindən daha əlverişli olur. Kimlərsə bu xoş 
əhval impulsunu işdə biruzə verməyərək evə 
ərməğan gətirir.  Kimlərsə «səadətini»  elə işdə 
tapmağa çalışır. 
İctimailəşmə faktoru subaylar və ailəlilər 
üçün xeyli fərqli üfüqlər açır. Daha doğrusu, hələ 
seçimini etməyənlər üçün geniş seçim meydanı 
açıldığı halda,  könlünü artıq kiminləsə bağlamış 
89
adamlar üçün nəfslə mübarizə meydanı açılır; 
məhəbbət və mənəviyyat sınağa çəkilir. 
Beləliklə, qızların və dul qadınların ictimai 
həyata qatılması ilə ailəli qadınların işləməsi eyni 
tərtibli hadisə deyil və bu problemin geniş sosial-
psixoloji tədqiqinə böyük ehtiyac vardır. 
«Qadınların ictimailəşməsi»  kişilərin iş 
yerlərini rəngarəng etməklə onları yeni həvəsə 
sala bilər.  Xüsusən,  ailə məhəbbəti həqiqi və 
güclü deyilsə,  açılan yeni imkanlar müqabilində 
sınaqdan uğurla çıxmaq çətin ola bilər. 
Qərbdə ictimai həyat ailə həyatına nəzərən 
daha önəmlidir. Ailələr çox vaxt qısa ömürlü olur. 
Qadınlar çoxdan ictimailəşiblər. Kişilər də ictimai 
həyatın açdığı «məhəbbət fonu»nu lazımınca 
dəyərləndirirlər. 
Don Cuanlıq da təbii ki,  Qərb təfəkkürü-
nün məhsuludur.  Əgər məqsəd sadəcə qadında 
maraq oyatmaq,  onu «yoldan çıxarmaq»,  «ələ 
keçirmək»dirsə və kimsə bu sahədə çox məha-
rətlidirsə,  bunun böyük sevgi ilə,  eşqlə heç bir 
əlaqəsi yoxdur.  Burada söhbət sadəcə olaraq 
hissiyatının fövqünə qalxa bilməyən qadınların 
zəifliyindən və ya sadəlövhlüyündən sui-istifadə-
dən gedir.  Bundan da pisi isə heç qəlbi ələ 
keçirməyə təşəbbüs də göstərmədən,  hansı isə 
gözəlin sadəcə cisminə sahib olmaq, öz şəhvətini 
söndürmək üçün istifadə etmək və bu yolda 
90
rəyasətdən,  vəzifədən,  var-dövlətdən yararlan-
maqdır. 
Əlbəttə,  burada da həm zahirən,  həm də 
nəticə etibarilə bir-birinə bənzəyən iki situasiya 
əxlaqi baxımdan fərqləndirilməlidir.  Birinci hal-
da, qarşı tərəf könüllü surətdə, heç bir inzibati və 
ya digər asılılığı olmayan,  hətta heç tanımadığı 
adama pul müqabilində təslim olur.  Gecə 
klublarının çoxu bu məqsədlərə xidmət edir. 
Burada qadın artıq konkret bir sosial-əxlaqi 
statusda çıxış edir.  Və belə yerə gedən kişi də 
məhəbbət axtarmaq üçün yox,  ancaq şəhvani 
hissini təmin etmək üçün gedir.  Onun mənəvi 
təskinliyi də var ki,  bu qadınları kluba o dəvət 
etməyib və onların əxlaqı üçün məsuliyyət 
daşımır.  Qərbdə buna normal baxılır. Burada heç 
kimin öz kimliyini gizlətməsinə ehtiyacı olmur. 
Qərbdə belə hesab edilir ki,  insan öz həyat 
tərzindən utanmamalıdır.  Utanılası əməllər onsuz 
da hüquq müstəvisinə keçir.  Hüquqla 
məhdudlaşdırılmayan bir sfera var ki,  onun daxi-
lində insan özünü tam azad hiss edə bilər.  Yəni 
əməllər hüquq və ağılla tənzim olunur. 
Şərqdə isə əxlaqi normadan azca da kənara 
çıxan əməllərin üstü açıldıqda hüquqda nəzərdə 
tutulduğuna nisbətən daha ağır cəza verildiyindən 
və ictimai tənbeh də həqarətli olduğundan, 
insanlar özlərinin hissi və iradi zəiflik 
məqamındakı əməllərini gizlətmək məcbu-
91
riyyətində qalırlar.  Nəticədə pərdəarxası real-
lıqlardan fərqli olaraq hamı zahirdə başqa cür, – 
«abırlı» görünməyə çalışır; cəmiyyət riyakarlaşır, 
əxlaqi baxımdan kimin kim olduğunu 
müəyyənləşdirmək xeyli çətin olur.  Beləliklə, 
əxlaq məsələlərində Şərqdə insanları riyakarlığa 
sövq edən ictimai tənbehin və cəzanın əmələ 
adekvat olmaması,  tərbiyəedici yox,  qəhredici 
olmasıdır.
Lakin digər hal da var.  Öz sosial-əxlaqi 
statusuna görə «küçə qadını»  olmayan,  ailədə və 
cəmiyyətdə müəyyən mövqe tutan gənc qıza, 
hətta ana olan, ailəsi olan bir qadına qarşı təhrikçi 
münasibət və bu zaman vəzifə səlahiyyətlərindən 
sui-istifadə edilməsi,  –  bu,  daha ezamiyyət 
sərgüzəşti,  gecə klubuna getmək və ya hansı isə 
ailəsiz qadınla könüllü münasibət qurmaq deyil. 
Bu,  sadəcə əxlaqi səbatsızlıq da deyil;  əxlaqi 
pozğunluğun ifrat halı,  əsl cinayətdir və Qərbdə 
belə münasibətə,  hətta «sadəcə»  təşəbbüsə görə 
ciddii hüquqi cəza nəzərdə tutulur.  Bəli,  bizim 
bəyənmədiyimiz Qərbdə vəzifəli şəxsin 
tabeliyində olan işçiyə başqa gözlə baxması, 
müəllimin öz tələbəsinə müsbət qiymət 
müqabilində təmənnalı münasibət bəsləməsi 
halları nəinki hüquqi məsuliyyətə cəlb olunur, 
hətta cəmiyyət özü belə adamları Daşqalaq edir 
və ən başlıcası,  belə şey normal insanların heç 
qəlbindən də keçmir;  yəni Qərb bu məsələdə 
92
hüquq və əxlaqın adekvatlığına nail ola bilmişdir. 
Qadınlar da öz hüquqlarını gözəl bildiyindən və 
qarşı tərəfin qeyri-əxlaqi rəftarına görə onun 
əvəzinə utanmaq məcburiyyətində 
olmadıqlarından∗,  belə hallarda mütləq məh-
kəməyə müraciət edirlər.∗ Fəal hüquq,  hüquqi 
mədəniyyətin yüksəkliyi nəticə etibarilə əxlaqı da 
yönləndirir.  Yəni kişi qarşı tərəfin 
utandığındanmı, ya nədənsə susmayacağına əmin 
olduğu üçün heç belə bir təşəbbüs də   göstərmir. 
Çünki cəzanın,  ictimai tənbehin qaçılmaz 
olduğunu bilir. (Tək bir Monika əhvalatı hamıya 
görk deyildimi?).  Tədricən bu qorxu əxlaqi 
mövqeyi formalaşdırır,  daha doğrusu peşə əxlaqı 
 Şərqdə qadın günahsız olanda, «abrını itirən» 
kişidən  daha  çox  qadın  olur.  Məhz  bu  sosial 
ədalətsizlik, ayrı-seçkilik kişilərə bu üstün vəziyyətdən 
sui-istifadə üçün meydan açır.
∗ Qərbdə (xüsusən ABŞ-da) qadınların bu hü-
ququ bəzən absurd səviyyəsinə  qaldırılır  və nəticədə 
hətta  şantaj  üçün  baza  yaranır.  Qadın  istədiyi  kimi 
açıq-saçıq geyinə bilər, amma vəzifəli kişi sadəcə ona 
diqqətlə  («pis  gözlə»,  yaxud hətta  «yaxşı  gözlə»,   – 
fərqi yoxdur) baxsa, bu, qadının məhkəməyə müraciət 
edib  cərimə  kəsdirməsi  üçün  yetərlidir.  Həyat 
şəraitinin  yüksək  olduğu  Qərb  ölkələrində  hakimlər 
qadınların  öz  «şef»lərini  səbəbsiz  yerə  cərimə 
etdirməsi  üçün  əsas  görmədiklərindən,  belə 
məsələlərdə bir qayda olaraq qadınların xeyrinə qərar 
çıxarırlar və bundan xeyli pul qazananlar da olur. 
93
qərarlaşır və öz işçisi ilə «sərbəst»  rəftar,  ona 
təmənnalı və ya sırtıq münasibət vəzifəli şəxsin 
heç ağlına da gəlmir.
Bəs bizdə?  Hüquq öz funksiyasını yerinə 
yetirə bilmədiyindən və hüquqi mədəniyyət aşağı 
olduğundan sırtıq münasibətlə üzləşən qadın nə 
edəcəyini bilmir;  ya ürək ağrısı ilə təhqirlərə 
dözməli,  ya iş tapmağın belə çətin olduğu bir 
vaxtda «üzü sulu»  işdən çıxmalı,  ya da bunu 
ərinə, qardaşına, atasına deməklə qan tökülməsinə 
bais olmalıdır.  Qərbdə ən optimal sayılan 
məhkəməyə müraciət variantı isə heç ağıla da 
gəlmir.  «Kişilər»  də məhz qadının bu «əlacsız» 
vəziyyətindən,  «özünü biabır etmək 
istəməməsindən» sui-istifadə edirlər.
Əlbəttə,  məhəbbət haqqındakı əsərdə 
söhbət təhsil müəssisələrində,  iş yerlərində gənc 
qız və oğlanlar,  subay kişi və qadınlar  arasında 
yaranan sağlam dostluq münasibətlərindən və ya 
məhəbbətdən getsə,  daha çox yerinə düşərdi. 
Lakin yuxarıda baxdığımız neqativ hallar o 
dərəcədə aktuallaşıb ki,  biz bu kontekstdə 
psevdoməhəbbətdən və hətta antiməhəbbətdən də 
danışmaq məcburiyyətində qallırıq. 
Təəssüflər olsun ki,  poetik idealda eşqi 
göylərə qaldıran,  məhəbbəti saf,  təmiz və hətta 
müqəddəs duyğu kimi vəsf edən Şərq kişiləri 
ictimai həyatın reallığına enəndə çox vaxt başqa 
hava çalırlar.  Görünür,  burada ictimai rəyin 
94
düzgün formalaşmaması və kişi ilə qadın arasında 
məsuliyyət dərəcələrinin düzgün bölünməməsinin 
də rolu vardır.  Belə ki,  elə bil bütün məsuliyyət 
qadının üzərinə atılmışdır.  Kişinin təhrikçi 
münasibətindən daha çox,  qadın zəifliyi məzəm-
mət olunur. Bizim fikrimizə görə isə güclü cinsin 
nümayəndəsi olmaqla kişi daha çox məsuliyyət 
daşımalıdır. Lakin günahın çoxu kişilərdən də çox 
cəmiyyətdədir.  Naqis cəmiyyətdə yüksək 
mənəviyyatın qorunması çətin olur.
Səbəblərdən biri də eşq ideologiyasının 
reallıqdan çox uzaq olması,  adi insanlar üçün 
əlçatmaz olmasıdır.
Qərbdə evlənənlərin istifadəsində real 
ictimai mühitdən,  hakim mənəvi dəyərlər siste-
mindən,  üstün ictimai rəydən, ailə iqtisadiyyatın-
dan,  hətta psixoloji və fizioloji bilgilərdən çıxış 
edən,  əməli həyatda yararlı,  mükəmməl bir ailə-
məhəbbət təlimi vardır.  Bizimkilər isə məc-
nunluqla,  yüksək eşq idealı ilə elə yüksəklərə 
qalxıblar ki,  buradan nəinki ailə həyatı,  heç 
ümumiyyətlə yer də görünmür.  Real həyatda, ailə 
münasibətlərində bu konsepsiya kara gəlmir. 
Daha doğrusu,  «aşiqlik istedadı», cəmiyyətin 
fövqünə qalxmaq əzmi seçilmişlərin qismətidir. 
Həm də bu seçilmişlər adi mənada xoşbəxt ola 
bilməyərək,  ancaq «cəfadan zövq almağa» 
məhkumdurlar.    
95
İnsanların böyük əksəriyyəti isə ictimai 
mühitin,  mövcud sosial reallığın bir hissəsidir. 
«Normal insanların»  məhəbbətləri də öz səviy-
yələrinə uyğun olur.  Şərqdə isə «normal mə-
həbbət»  konsepsiyası yaradılmayıb;  görünür,  bu 
əskiklik sayılıb. Ona görə də, ailə quran gənclərin 
zehnində və əməli istifadəsində onlara yardımçı 
ola biləcək heç bir örnək,  təlimat yoxdur.  Bu 
sahədə biz bəyənmədiyimiz qərblilərdən geri 
qalırıq.  Ailə isə ancaq qadınlarımızın fədakarlığı 
sayəsində qorunub saxlanır.
Təəssüflər olsun ki,  bizdə qadına ikili mü-
nasibət az qala normaya çevrilmişdir.  Özümünkü 
və başqası bölgüsü getmiş,  əxlaqi eqoizm hakim 
kəsilmişdir;  «hər kəs ancaq öz ailəsinə 
cavabdehdir». 
Başqalarının haqq yolundan,  əxlaq yolun-
dan uzaqlaşmasına biganəlik göstərilir və bəzən 
hətta dəstək verilir.  Bu «özgəyə» biganəlik hissi, 
antimilli mahiyyət kəsb edən fərdiyyətçilik və 
eqoizm özünü ancaq saf məhəbbət, izzəti-nəfs və 
namus məsələlərində deyil,  daha geniş dairədə 
göstərir.  Məmməd Araz da «Məndən ötdü, 
qardaşıma dəydi…»  şeirində diqqəti məhz bu 
cəhətə yönəldir:
Səndən, məndən ötən zərbə
96
Vətən, Vətən, sənə dəydi…1
Vətən isə təkcə torpaq deyil,  ərazi deyil, 
həm də milli mənəviyyat,  milli namus və qey-
rətdir.  Ətrafda milli-mənəvi ənənələr pozulursa, 
məhəbbət ucuzlaşırsa, maddi ehtiyac ülvi hissləri 
ayaq altına atırsa, Füzulinin, Aşıq   Ələsgərin vəsf 
etdiyi gözəllər mənən dəyərsizləşirsə, –  və bütün 
bunlar sənin Vətənində,  ən yaxın ətrafında baş 
verirsə,  özünün də,  övladlarının da gec-tez bu 
xəstəliyə mübtəla olmayacağına əminlik 
haradandır? Axı, insan mühitdə formalaşır. Və bu 
mühitdə «söymə nökər atama, söyərlər bəy atana» 
timsalı da vardır. 
Şair biganəlikdən danışır. Lakin bu mühitin 
pozulmasında bilavasitə iştirak edən,  əxlaqi 
dəyərlərə,  bakirə könüllərə qəsd edən «insanlar» 
da var.  Onlar bizim aramızda olmaqla yanaşı, 
həm də «hörmət sahibləridir».  Belə olan halda, 
kimsə soruşa bilər ki,  heç olmazsa özü düz 
olmağa çalışan bu binəva «biganə»nin təqsiri 
nədir? 
Amma bütün məsələ də elə bundadır ki, əx-
laqi normalardan kənara çıxan pozğun adamlar, 
naqislər,  tüfeylilər hər yerdə ola bilər;  lakin 
cəmiyyət onları məzəmmət edir,  islah etməyə 
çalışır,  cəzalandırır.  Faciə o zaman baş verir ki, 
1Məmməd  Araz.  Seçilmiş  əsərləri.  B.,  «Çaşı-
oğlu», 2004, səh. 61.  
97
cəmiyyət onları başa mindirir.  Bu isə ancaq 
biganəlik,  etinasızlıq xəstəliyinə tutulmuş 
cəmiyyətdə mümkündür.  Buna ancaq özünü, 
özünün də ancaq bugününü düşünən, «burnunun 
ucundan o tərəfi görə bilməyənlər»  rəvac verə 
bilər.          
Özünü qorumaq istəyən, ilk növbədə məhz 
ətrafını,  yaşadığı mənəvi mühiti qorumalı 
deyilmi?  Özünü mənən yüksək görə bilmək üçün 
yüksək mənəviyyatlı millətin nümayəndəsi olmaq 
şərt deyilmi?  Alçaldılmış və təhqir olunmuş 
millətin övladı baş ucalığı,  qəlb rahatlığı tapa 
bilərmi?  Qəlbində Vətən sevgisi,  millət sevgisi 
olmayan adamın şəxsi məhəbbətinə,  ailə 
sevgisinə inanmaq olarmı? 
Bu sualların cavabını şair gözəl vermişdir:
Mən vətəni canım kimi sevərəm,
Ruhum, ətim, qanım kimi sevərəm.1
 Yaxud:
Vətəni sevməyən insan olmaz, 
Olsa da ol şəxsdə vicdan olmaz. 2 
     
Lakin, əlbəttə, vicdansızlıq, biganəlik, milli 
heysiyyatdan məhrumluq heç də hamıya aid 
deyil.  Hələ də millətin hər bir nümayəndəsinin 
1 Abbas Səhhət. Əsərləri  iki  cilddə.  I  cild.  B., 
1975, səh. 81.
2 Yenə orada, səh. 35.
98
şərəf və ləyaqətini özününkü hesab edən,  hər bir 
Vətən qızına alçaldıcı münasibətin qeyrətini 
çəkən, Xocalı faciəsini də, Dubay ləkəsini də, əsir 
düşən və ya maddi ehtiyac üzündən könlünü 
satan,  təhqir olunan hər bir qız-gəlinin izzəti-
nəfsini də özününkü sayan və qəlbi qübar 
bağlayan,  millətin bu böyük dərdini öz 
çiyinlərində daşıyan və bu ağırlıqdan bir az xilas 
olmaq üçün «mənə biganəlik öyrət,  ürəyim»,  – 
deyən,  amma bir an da biganə ola bilməyən 
Məmməd Arazlar nə yaxşı ki,  hələ vardır… 
Vardır?!                 
Gözümüzün qabağında zəmanə eşqi 
ehtirasın ayağına verir. Yeni «aşiqlər» peyda olur 
və dinə,  millətə,  adət-ənənəyə meydan oxuyur. 
Həyat bayağılaşır.  Böyük ideallar qərbləşmək 
pərdəsi altında qurban verilir.  Amma Qərb heç 
biz sandığımız kimi deyil.  Daha çox bayağılaşan 
əslində çağdaş Şərqdir. 
Şərq və Qərb məhəbbət 
konsepsiyalarının 
müqayisəli təhlili
99
Əlbəttə,  aşiq olmaq adamın özündən asılı 
deyil. Amma onu tənzimləmək, digər ali hisslərlə 
tamamlamaq insanın öz işidir;  insanlıq borcudur. 
İnsanlıq aşiqliyə qurban verilə bilməz.  İfrata 
vardırılan eşq istənilən halda faciə ilə sonuclanır. 
Vüsal olmayanda bu hissin faciəyə gətirəcəyi 
aydındır. Bəs vüsal olanda necə?  
Yeri gəlmişkən,  şairlər belə böyük eşqləri 
nəyə görə vüsalla tamamlamırlar?  Çünki vüsal 
ideallaşdırılmış eşqin qənimidir.  Həsrət isə, 
əksinə, eşqi daha da alovlandırır. 
Nəsimi deyir:
     Səndən irağ, ey sənəm, şamü səhər yanaram,
     Vəslini arzularam, dəxi betər yanaram.
     Məndən irağ olduğun bağrımı qan eylədi,
     Oldu gözümdən rəvan  xuni-cigər, yanaram.1
Bu misralar Şərq poeziyası üçün çox sə-
ciyyəvidir.  Məhəbbətdən ancaq vüsalaqədərki 
mərhələdə,  əlçatmazlıqdan doğan yanğı,  həsrət 
hissi,  qəm-kədər vəsf olunur.  Bu məhəbbət real 
həyat müstəvisinə, insanlararası münasibətə tətbiq 
olunmaq üçün deyil.  Çünki qarşı tərəfə adekvat 
olmayan münasibət bəslənir və reallıqla 
üzləşdikdə heç də hər şeyin fərz edildiyi kimi 
olmadığı üzə çıxır.  Yəni evlənmək üçün,  ailə 
1 Nəsimi. Seçilmiş  əsərləri.  B.,  «Azərnəşr», 
1973, səh. 127.
100
qurmaq üçün sevgi əsas şərt olsa da,  kafi şərt 
deyil.  Ailə qurarkən insan istər-istəməz həyatın 
nasiranə reallıqları ilə də üzləşməli olur.  Sevdiyi 
insanla da sonrakı münasibətlər istər-istəməz bu 
reallıqlarla vasitələnir.  Əlbəttə,  bütün bunlar 
qabaqcadan nəzərə alınsa,  bütün hisslər bir hissə 
müncər edilməsə,  sevənin qəlbində sevgilidən 
başqa həyatı reallıqlar üçün də yer saxlansa, belə 
sevginin ömrü uzun ola bilər.  İfrata varmış 
hissiyyat isə reallığa sığmadığı üçün 
parçalanmağa məhkumdur. 
Bəli, aşiq olmaq adamın özündən, yəni ira-
dəsindən asılı deyil, amma səviyyəsindən asılıdır. 
İfrata varılması,  hansı isə hissin mütləqləşməsi 
mənəvi aləm ahəngdar inkişaf etmədikdə, 
intellektual-mənəvi səviyyənin hələ aşağı olduğu 
çağlarda mümkündür. Təsadüfi deyildir ki, adətən 
ilk məhəbbət  ifrata varır.  Və bu da təsadüfi 
deyildir ki,  müdriklərimiz «ilk məhəbbətin gözü 
kor olar»,  –  demişlər.  İlk məhəbbət –  dərk 
olunmamış, insanın özü üçün aşkarlanmamış mə-
həbbətdir.  Yəni burada şüur yox,  qeyri-şüuri 
başlanğıc (aşkarlanmayan şüur)  həlledici rol 
oynayır.  Bundan başqa,  bu yaş həddində insanın 
digər böyük duyğuları – valideyn qarşısında borc, 
millət və vətən sevgisi,  insanlıq məsuliyyəti hələ 
formalaşmamış olduğundan,  tez baş qaldıran bir 
hiss mənəvi aləmdəki bütün boşluğu dolduraraq 
öz monopoliyasını yaradır.  Bu hiss Səmərqəndi, 
101
Buxaranı bir gözəlin qara gözlərinə qurban ver-
məkdən daha güclü bir hissdir. Çünki öz həyatını 
vermək əzmindədir.  Hətta daha çox;  dünyada 
böyük,  gözəl,  möhtəşəm nə varsa,  –  hamısı bir 
fərdi məhəbbətə qurban verilə bilərmiş. Bu ideya 
C.Cabbarlıya məxsus pafosla belə ifadə olunur: 
Sənsiz güllər açılmasın, axar çaylar dayansın,
Oxu, bülbül, bəlkə yarım  oyansın…
Mən bir sönməz ulduzam ki, daim işıq saçarım.
Mən bir susmaz bülbüləm ki, güldən-gülə uçarım.
Mən bir saqlı aləməm ki, sevgilərdir açarım.
Sənsiz günəş görünməsin, qaralara boyansın, 
Oxu, bülbül, bəlkə yarım  oyansın…1
Hisslər necə də möhtəşəmdir!  Heç şübhə-
siz,  Şərq poetik təfəkkürünün ən gözəl nü-
munələrindəndir.  
Lakin vəcd məqamında hissin kükrəyib 
coşması,  zirvəyə yüksəlməsi poeziya üçün nə 
dərəcədə məqbuldursa, bir anın yox,  daha böyük 
zaman intervalınının,  insan ömrünün,  bəşər 
tarixinin məntiqindən çıxış edən sağlam düşüncə 
üçün o dərəcədə yolverilməzdir.  Çünki  bu şerdə 
də bütün klsassik Şərq poeziyasına uyğun olaraq 
məhəbbət eqoist səciyyə daşıyır. Günəş olmasa – 
həyat da olmaz,  sevənlər də!  Biz şairi müstəqim 
1 Cəfər Cabbarlı. Seçilmiş əsərləri.  B.,  «Çaşı-
oğlu», 2004, səh. 317.
102
mənada,  nasiranə anlamaq mövqeyindən çox 
uzağıq.  Amma,  bununla belə,  gülün və günəşin 
daha universal sevgi rəmzləri olduğunu da unuda 
bilmərik. Yəni ən gözəl hissin də ifrata varılması 
onun öz əksliyinə çevrilir. 
Əlbəttə, poeziyada önəmli olan hissdir. Bir 
hiss tərənnüm olunurkən,  yerdə qalan hər şey 
yaddan çıxarılır.  Ona görə də,  poetik təfəkkürlə 
çox da uzağa getmək mümkün deyil.  Real 
həyatda isə sevgi hisslə əqlin vəhdəti şəklində 
təzahür edir.  Sadəcə,  insanın öz hisslərini 
anlamaq və onu reallıq müstəvisinə keçirə bilmək 
səriştəsi olmalıdır.  Özünü hisslərin ixtiyarına 
buraxmaq fərdi azadlığın yüksək dərəcəsi olsa da, 
hissləri cilovlamaq,  ictimai reallığı,  başqalarının 
varlığını və hisslərini də nəzərə almaq sosial 
yetkinliyin,  şəxsiyyət azadlığının yüksək 
təzahürüdür.  Məhz sosial müstəvidə məhəbbətin 
duyğusal komponenti ilə yanaşı, əqli komponenti 
də inkişaf edir. 
Şərqdə isə hiss əqlə yer qoymur.  Görünür, 
belə bir disbalansın nəticəsidir ki,  fərdi mə-
həbbətinin əsiri olanlar,  nəinki başqa insanların, 
heç sevgilisinin də duyğularına sayğı ilə 
yanaşmırlar.  Sevgili üçün dünyaları verməyə 
hazır olanlar onu duymaq və bu duyğuya hörmət 
bəsləmək «əziyyətinə»  qatlaşa bilmirlər.  Bunun 
nəticəsidir ki, «qız qaçırmaq» ənənəsi kimi vəhşi 
bir hala haqq qazandıranlar da tapılır.  Və bəzən 
103
bunu böyük məhəbbətin sosial maneələrə qarşı 
mübarizəsi kimi dəyərləndirirlər. Bəs qız özü razı 
olmayanda belə bir addım atanlar hansı mənəvi 
mühitin yetirmləridir?  Qərbdə bu ancaq cinayət 
kimi qiymətləndirilir.  Bizim hüquq normalarına 
görə də belədir.  Amma bəs bunu adət kimi 
qələmə verməyə çalışanların nəzərində necə?  
Belə halların baş verməsi hissin bö-
yüklüyündən yox,  intellektin  zəifyindən,  digər 
hisslərin və həyatın mənası haqqında,  insanın 
sosial və mənəvi məsuliyyəti haqqında bilgilərin 
azlığındandır. 
Hissin böyüklüyü bəzən onun hələ dife-
rensiallaşmamış olmasının nəticəsidir.  Hisslərin 
tərbiyə olunması,  insanın öz hisslərini dərk et-
məyə çalışması və onları fərqləndirməsi,  təsnif 
etməsi,  səbəblərini anlaması mənəvi-intellektual 
inkişafın məqamlarıdır.  Yəni məhəbbət ancaq 
hiss müstəvisində deyil, tntellekt müstəvisində də 
nəzərdən keçirilməlidir.  Güclü hissin idarə 
olunması üçün dərin düşüncə və böyük iradə tələb 
olunur.  Horatsi demişkən,  əqllə  idarə oluna 
bilməyən böyük qüvvə öz məxsusi ağırlığı altında 
əzilməyə məhkumdur.  Mənəviyyatsız adamın 
ağıllı olması ziyan verdiyi kimi, ağılsız adamın da 
hissiyatının güclü olması ziyanlıdır.
Amma məhəbbətə bu cür baxışın əleyh-
darları da vardır.  Xüsusən də Şərqdə.  Bu möv-
qeyin konseptual ifadəsini mən hələ təqribən 30 il 
104
bundan əvvəl tanınmış filosoflarımızdan birinin 
münasibətində görmüşəm. O vaxt mən hələ BDU-
nun aspirantı olarkən «Məhəbbət və intellekt» 
kitabı üzərində işləyirdim.  Şərq     poeziyasının 
fəlsəfəsi ilə məşğul olan və bu      problemin 
mütəxəssisi saydığım professor Camal 
Mustafayev mənim bu təşəbbüsümdən  xəbər 
tutunca çox hiddətləndi: – «Ah, siz fiziklər, bircə 
məhəbbət qalıb saf,  təmiz,  buna da intellektmi 
qatmaq istəyirsiniz?».  «Məsləhət bilmirəm»,  – 
dedi.  Əlim işdən soyudu,  neçə illər ərzində bu 
mövzuda vaxtaşırı qeydlər etsəm də,  kitabımı 
yazmadım. 
«Hər pis şeyin yaxşı tərəfi də var», –  de-
yirlər.  Bu vaxt ərzində mən məhəbbətin 
intellektual-fəlsəfi aspektləri ilə əlaqədar daha 
çox mənbələrlə tanış ola bildim. Ona görə də, üs-
tündən 30  il keçdikdən sonra mən öz möv-
qeyimdə daha israrlıyam.  Əqllə sərinləşdirilmə-
yən yanar məhəbbət uçub gedəcək. Bu yerdə Əbu 
Turxanın bir bəndi yadıma düşdü:
Fikir cövhərini odda yapmasan,
Soyuq düşüncədən şəfqət sönəcək.
Sevgi atəşinə hikmət qatmasan,
Kərəmlər yanaraq külə dönəcək.
Belə düşünmək ki,  Şərq həmişə duyğusal 
olmuş və əqlin rolunu dəyərləndirməmişdir,  – 
105
səhv olardı. Əksinə, rassionalizm ilk dəfə Şərqdə 
təşəkkül tapmışdır. Elm, bilik də məhəbbətdən az 
vəsf olunmamışdır.  Hətta sevgilərin ən böyüyü 
əqlə, kamala ünvanlanmışdır. 
Yuxarıda Əbu Turxandan misal  gətirdi-
yimiz rübaidə diqqət tarixən «gül»  və «bülbül» 
təşbehlərinin mənasının dəyişməsinə yönəldil-
mişdi.  Başqa bir şerində Əbu Turxan bülbülün 
gülə sevgisini vətən hissi ilə əlaqələndirir:
Elə ki, bülbül ahu-zar edir,
Gülə sevgisini bil, izhar edir,
Gül ona vətəndir, burda sevənlər
Vətəni özünə nazlı yar edir. 
Lakin təəssüf ki,  sonralar İslam şərqində 
renessans dövrü keçdikdən,  hisslər öz əvvəlki 
yüksək məzmununu itirdikdən,  hikmət mərtəbə-
sindən zövq-səfa mərtəbəsinə endikdən     sonra 
eşqin hüdudları da məhdudlaşmış,  gül-bülbül 
münasibəti də ancaq oğlanla qız arasında 
münasibət çərçivəsinə salınmışdır. 
Şərq ölkələrində ancaq kapitalist ictimai-
iqtisadi münasibətlərinin formalaşmağa başladığı 
dövrdə milli hiss, dövlətçilik şüuru, vətən sevgisi 
yenidən güclənmişdir.  Bu baxımdan,  XX əsrin 
əvvəlləri Azərbaycanda bütün mənalarda mənəvi 
yüksəliş illəri olmuş, insanlar azadlıq və səadətin 
ancaq milli istiqlal sayəsində əldə edilə biləcəyini 
106
dərk etmiş,  vətən sevgisi güclənmiş,  yeni 
məzmun və mündəricə kəsb etmişdir.  Məhz bu 
dövrün ab-havası Abbas Səhhətə Vətən haqqında 
«sevgili canan», «könlümün sevgili məhbubu», – 
deməyə imkan vermişdir.     
Yaxud Əhməd Cavad Azərbaycan De-
mokratik Cumhuriyyətinin yaranması ilə əlaqədar 
öz sevinc və məhəbbətini belə ifadə edir: 
      Sən qüdrətin aşıb-daşan vaxtında,
Mələklərin gülüşündən yarandın.
Səhər dilli bir fincanın əli ilə
Ahuların duruşundan yarandın.
Ay işığı, gözəlliyin, qızlığın,
Çiçəklərlə öpüşündən yarandın.
Sərinlətdin baxışınla könlümü,
Buludların uçuşundan yarandım .1
Bu şer parçasını öz kitabında iqtibas gə-
tirən professor Şamil Qurbanov yazır:  «Azər-
baycan Demokratik Respublikası xalqımız üçün 
onun taleyinə doğan dan ulduzu,  «qaranlıqda 
boğularkən»  ümidsizliyə qapıldığı bir vaxtda 
göydən enmiş ilahi bir qüvvənin ərməğanı idi. 
Şairi və onun oxucularını belə bir yüksək poetik 
1 Ş.Qurbanov.  Məmməd  Əmin  Rəsulzadə. 
«Nurlan», 2001, səh. 80.
107
pafosa sövq edən də,  gözünə işıq,  qəlbinə sevinc 
verən də məhz bu möcüzəli bir varlıq idi».1 Milli 
istiqlalın yaratdığı fərəh duyğusu həm də vətən 
sevgisinin təzahür formasıdır. 
Abbas Səhhət və Əhməd Cavad kimi 
müqtədir şairlərin vətən sevgisini tərənnüm et-
məsi müəyyən mənada ənənəvi Şərq poeziyasının 
hüdudlarını keçmək anlamını versə də,  bu 
sevginin ifadə formaları yenə də Şərq poetik 
təfəkkürünə uyğun gəlir.  İlk baxışdan belə dü-
şünmək olar ki,  əsas forma yox,  mövzudur;  yəni 
sevginin ünvanı dəyişilmişdir.  Lakin burada 
forma  özü də bilavasitə mentaliteti ifadə edir. 
Belə ki,  şairlərimizin yenə də sevgili qızlara, 
gözəllərə ünvanlanmışdır ənənəvi ifadələrdən, 
metaforalardan,  bənzətmələrdən istifadə etməsi 
sevgi hissinin hələ də diferensiallaşmaması,  daha 
çox abstrak səciyyə daşımasının nəticəsidir. 
Qərbdə isə hətta poetik obrazlar da konkretləşmiş, 
vətənin,  azadlığın,  istiqlalın yaratdığı sevgi 
duyğuları spesifik bədii ifadə forması kəsb 
etmişdir.  Burada hər şey məhəbbətdə əqli 
komponentin iştirak dərəcəsindən ibarətdir. 
Bəli,  Qərb sevgisi rasionallaşdırılmış və 
görünür məhz bunun sayəsində diferensiallaşmış 
sevgidir. Yəni ancaq sevginin obyekti   dəyişmir, 
onun xarakteri də, məzmunu da dəyişir. Məsələn, 
vətən sevgisi daha «ay işığından»   deyil, 
1   Yenə  orada.
108
dövlətçilik şüurundan,  vətəndaşlıq qürurundan 
qidalanır.
Qərbdə dövlətçilik şüuru,  milli təəssüb-
keşlik və vətən hissi də intellekt süzgəcindən 
keçərək formalaşmışdır.  İntellekt isə hər şeyi öz 
yerinə qoyduğundan,  hissləri tənzim etdiyindən 
Qərbdə insanın əməli də,  hissi də ictimai nor-
malar çərçivəsində inkişaf etmişdir.  Məhəbbət 
daha çox intellektual təsirə məruz qalmış və 
sosiallaşmışdır. 
Şərqdə də ictimai şüur,  mövcud əxlaq 
normaları, adət-ənənə məhəbbət hissinə təsir edən 
amillər sırasındadır.  Lakin burada məhəbbətin 
fərdilik dərəcəsi,  məhrəmliyi yüksək olduğundan 
daha çox iç dünyasına aid olmuş, 
sosiallaşmamışdır.  Digər tərəfdən,  ictimai amil 
çox vaxt vüsala maneə kimi ortaya çıxdığından, 
məhəbbət reallığın baryerlərini aşmaq üçün daha 
yüksək emosional potensial kəsb etməli olur. 
Lope de Veqa məhz bu cəhəti nəzərə alaraq 
demişdir: «Məhəbbəti heç nə keçilməz maneələr 
qədər artırmır». 1 
Məhəbbət hissinin artıqlığı isə, Qərbdə çox 
vaxt pis əlamət hesab olunmuşdur.  Ailənin 
maraqları ön plana çəkildiyindən sevgi amili 
imkan daxilində istisna olunur. L.Stonenin «1500-
1800-cü illərdə İngiltərədə ailə, seks və evlənmə» 
əsərində yazdığı kimi yeni dövrün ilk əsrlərində 
1 Энциклопедия ума, стр. 209.
109
bü ölkədə romantik məhəbbət və etirasın nigah 
üçün əsas kimi götürülməsi ittiham olunurdu.1 
Fransada isə sevgi və etiras ancaq məşuqə 
saxlamaq üçün əsas ola bilərdi;  ailə qurmağın 
şərtləri isə daha çox ölçülüb-biçilmiş planlar 
əsasında qurulurdu.2 Həmin planlar ki,  biz ona 
həmişə rişxəndlə yanaşmışıq.  «Əhməd 
haradadır?»  filmində «məgər evlənmək də 
planladır?»,  –  sualı hətta bizim çağdaş düşüncə 
üçün də çox səciyyəvidir. Ürək hökm edən yerdə 
ağıl nə haqla plan qurur?  Burada biz ifrat Qərb 
düşüncəsi simvolizə etmək üçün Əbu Turxandan 
misal gətirdiyimiz bir şeri yada salmaq istərdik:
Çox uzun sürən hiss, həyəcanlar,
Qərinələr, illər, lap qısa anlar,
Hamısı zamanın hissələridir, 
Böyük bir planın hissələridir.
Bizdə belə bir fikir var ki,  guya ailənin 
planlaşdırılması ideyası məhəbbətin ülviyyətinə 
qəsddir.  Qərbdə isə,  göründüyü kimi,  məhəbbət 
özü az qala ailə planlarına qəsd kimi dəyər-
ləndirilir.  Qərdə gənclərin evlənməsi,  ailə qur-
1 L.Stone.  The  Family,  Sex  and  Marriage  in 
England, 1500-1800. N.Y. Harper & Row, 1977, p. 86.
2 Le  Roy  Ladurie  E.  Montaillou  /  Trans.  B. 
Bray. N. Y.: George Braziller, 1978, p. 186-187.
110
ması ilə bağlı bir sıra tədqiqatlara nəzər saldıqda 
təəccüblənməmək olmur.  Məsələn,  son vaxtlarda 
Nobel mükafatına layiq görülmüş tədqiqatlardan 
birində «nigah bazarı»ndan bəhs edilir,  Şərq 
poeziyasında ənənəvi olan aşiq-məşuq münasibət-
ləri bazar iqtisadiyyatı konteksinə salınır. 
Amerika iqtisadçısı Q.S.Bekker «İnsan davranışı; 
iqtisadi yanaşma»  əsərində yazır:  «İnsan nigah 
bazarına daxil olarkən ümid edir ki, onun nigahda 
qazancı subaylıq zamanındakına nisbətən çox 
olacaq».1
Qərbdə evlilik məhəbbət və ya cinsi 
münasibət mənasında yox,  daha çox dərəcədə 
birgə mülkiyyət və birgə təsərrüfat mənasında 
başa düşülür.  Hüquq müstəvisində evlənmək və 
boşanmaq prosedurları da müvafiq olaraq 
mülkiyyətin birləşməsi və bölgüsü məsələsi kimi 
ortaya çıxır.  Kiminlə isə «dostluq»  etmək, 
müntəzəm cinsi münasibətlərdə olmaq evlilik 
üçün əsas sayılmır.  Q.S.Bekker yazır: «Məsələn, 
kişi və qadın uşaqların tərbiyəsində,  ev tə-
sərrüfatında və digər faydalı məsələlərdə ailə 
qurmağın əhəmiyyətli olduğuna əmin olana qədər 
nigaha girməyi təxirə salırlar».2
1 Гэри  С.Беккер.   Человеческое  поведение; 
экономический  подход.  М.,  ГУ  ВШЭ,  2003.  стр. 
396.
2  Yenə orada. səh. 397.
111
Əlbəttə,  kapitalizm dünyasında bütün mə-
sələlərdə olduğu kimi,  ailə qurulmasında da 
kapitalın ən önəmli fakt kimi ortaya çıxması 
təəccüblü olmamalıdır.  Həm də belə düşünmək 
ki,  qərblilər məhəbbəti ümumiyyətlə nəzərə 
almırlar,  –  düzgün olmazdı:  «Oxucular soruşa 
bilərlər ki,  mənim tədqiqatlarımda romantik 
bağlılıq üçün də yer vardırmı,  yoxsa məhəbbət 
iqtisadi yanaşma çərçivəsində öyrənilmək üçün 
həddindən artıq emosional və irrasionaldırmı?».1 
Bu konteksdə Qeri Bekker müasir Qərb 
ölkələrində bəzi cəmiyyətlərdən fərqli olaraq, 
nigah zamanı məhəbbətin hər halda nəzərə 
alındığını da qeyd edir.2 Bu «bəzi cəmiyyətlər» 
görəsən hansılardır? Nə qədər paradoksal görünsə 
də,  Bekker yəqin bizi,  islam ölkələrini nəzərdə 
tutur.  (Kor kora lağ etməsə,  bağrı çatlayar). 
Görünür,  burada çadra amili əsas rol oynayır. 
Sifətini görmədiyin, toxunmadığın adamı sevmək 
Qərb təfəkkürü üçün anlaşılmazdır.  Digər 
tərəfdən,  Qərbdə belə təsəvvür var ki,  müsəlman 
ölkələrində qızı ərə «başlıq» müqabilində verirlər.
Doğrudan da, Qərbdə başlıq  yoxdur, lakin 
əvəzində plan var.  Başlıq isə Şərqdə heç də 
universal xarakter daşımır və həm də bəzən 
rasional motivlərə əsaslanır.  Məsələn,  qərblilər 
başlıq alsaydılar,  onun məbləği ali təhsilli,  çox 
1  Yenə orada. səh. 402. 
2  Yenə orada.  
112
görmüş,  çox gəzmiş qızlar üçün daha böyük 
olardı.  Türkmənistanda isə orta təhsilli qız üçün 
başlıq ali təhsillidən artıqdır. Ən yüksək məzənnə 
isə heç təhsil görməmiş,  evdən-eşiyə çıxmamış 
qızlar üçündür.  Deməli,  əsas məsələ hansı 
meyarlardan çıxış etməkdə,  nəyə üstünlük 
verməkdədir.  Meyar haradasa təcrübə,  bilik və 
sərbəstlik,  haradasa məsumluq,  itaətkarlıq və 
bakirəlik dərəcəsidir.
Başlıq almayan Qərb ölkələrində qızın ailə 
büdcəsinə nə qədər gəlir gətirəcəyi haqqında 
mülahizə əsas yer tutur.  Təzahürlər fərqli, 
mahiyyət isə eynidir.  Lakin Qərblilər öz iqtisadi 
maraqlarını daha ustalıqla maskalaya bildiyindən 
sadəlövh şərqlilərə lağ etməkdən çəkinmirlər.
Qərb tərbiyə sistemində, o cümlədən, bizim 
pedaqoqların indi də istifadə etdiyi sovet pedaqoji 
sistemində məhəbbət hissi yüksək mənəvi dəyər 
kimi geniş şərh olunmamış və bir çox hallarda 
sadəcə cinsi ehtiyacla və ya evliliklə,  ailə ilə bir 
səviyyədə təqdim olunmuşdur.  Məsələn,  L.V. 
Vorobyovun orta məktəblər üçün dərs vəsaitinə 
daxil edilmiş məqaləsində deyilir: «Məhhəbbətin 
sirri heç də ülvi-səmavi yox,  cismani-çağdaş 
mənşəyə malikdir.  Cinsi münasibətsiz məhəbbət 
mümkün deyil».1 Yəqin ona görə də,  kimsə kimi 
1 Хрестоматия  по  этике  и  психологии 
семейной жизни: Учеб. пособие для учащихся ст. 
классов. М., Просвещение, 1987, стр. 44.
113
isə sevib-sevməyəcəyini bilmək üçün əvvəlcə 
yaxın münasibətlərdə olmalı imiş.  Qərbdə bu cür 
yanaşmanın əsas səbəbi məhəbbətin cinsi həyatla 
həqiqətdə olduğundan daha artıq 
əlaqələndirilməsidir. 
Əlbəttə,  Qərb fəlsəfəsində də,  rus ədəbi-
bədii və fəlsəfəi fikrində də məhəbbətdən yüksək 
mənəvi-estetik hiss kimi bəhs olunan məqamlar 
az deyil.  Zadəganlıq dövründə Rusiya daha çox 
dərəcədə Şərq ölkəsi idi.  Əks təqdirdə,  Puşkin 
poeziyası, «Yevgeni Onegin»  kimi şərəf və mə-
həbbət dastanları yaranmazdı.  Lakin zaman 
keçdikcə məhəbbət ideyasının tənəzzülünü görü-
rük.  Dünya ədəbiyyatının şedevri olan «Anna 
Korenina»  artıq geriyə doğru bir addımdır.  Ona 
görə yox ki,  L.N.Tolstoy bir sənətkar kimi 
Puşkinə nəzərən geriləmədir; ona görə ki, ictimai 
reallığın, mənəvi mühitin özündə tənəzzül vardır. 
Qərbi Avropada isə bu geriləmə daha əvvəl 
başlanmışdı.  «Tristan və İzoldası»,  «Romeo və 
Cülyettası»  olan xalqların ədəbiyyatı,  görünür, 
kapitalizm cəmiyyətinin yaratdığı yeni mənəvi 
mühitin təsirindədir ki,  böyük məhəbbətdən 
erotikaya doğru eniş yolu keçmişdir.  Bəli,  bunu 
reallığın özü tələb edirdi.  Düzdür,  Azərbaycan 
ədəbiyyatında məhəbbətə münasibətdə romantik 
ənənələr zəifləsə də,  hələ davam edir.  Amma 
təəssüf ki,  gerçək ictimai reallığımız heç bu 
zəifləmiş ədəbiyyatımıza da uyğun gəlmir.  Bu-
114
nunla belə,  bizcə,  bu məqamda ədəbiyyat 
realistik,  təsviredici olmaqdan daha çox,  roman-
tik və xilaskar missiyanın daşıyıcısı olmalı, ideala 
səsləməlidir.  Halbuki,  reallığı da qabaqlamağa 
çalışanlar,  Avropa ədəbi mühitində gedən müasir 
prosesləri ədəbiyyatımıza gətirməyi az qala 
qəhrəmanlıq hesab edənlər də var.
Şərq məhəbbət poeziyasında eşqin etalonu 
kimi təqdim olunan məcnunluq fenomeni Qərbdə 
psevdoməhəbbətin formalarından biri hesab 
olunur. Maraqlıdır ki, bu mövzuda Şərq poeziyası 
kontekstində yox,  psixi xəstələri müayinə 
kontekstində söhbət açılır.  XX əsrin böyük 
psixiatrı və filosofu Erix Fromm yazır: 
«Psevdoməhəbbətin geniş yayılmış və çox vaxt 
(bədii filmlərdə və romanlarda)  «böyük mə-
həbbət»  kimi təqdim olunan forması –  bütpərəst 
məhəbbət əgər insan özünü,  öz fərdiyyətini dərk 
etmək səviyyəsinə yüksəlməyibsə,  onda o,  öz 
sevgilisini ilahiləşdirməyə,  onu özü üçün pirə, 
qibləgaha çevirməyə meyllidir.  O,  öz şəxsi 
qüvvələrindən ayrılaraq bu qüvvələri sevgilisinə 
yönəldir və ona summum bonum (lat. – ali fəzilət) 
kimi,  ümumiyyətlə,  bütün məhəbbətin,  bütün 
işığın,  hər cür fərəhin daşıyıcısı kimi pərəstiş 
edir».1 
1 Э.  Фромм.  Искусство  любить.  //  Душа 
человека. М., 1992, стр. 161
115
Qərbdə məhəbbət real cismani həyatdan 
ayrılmır.  E.From yazır:  «Məhəbbət ancaq o 
zaman mümkündür ki,  iki nəfər bir-biri ilə 
mövcudluğun ən dərin qatında ünsiyyət saxlayır 
və ona görə də onların hər biri özünü bu dərin 
qatda yaşaya bilir.  İnsan gerçəkliyinin, 
həyatiliyin,  məhəbbətin əsası,  təməli ancaq bu-
rada,  bu «dərin»  yaşantıda qoyulmuşdur.  Bu cür 
yaşanan məhəbbət –  müntəzəm çağırışdır;  bu, – 
istirahət yox,  hərəkət,  inkişaf,  birgə 
fəaliyyətdir…1 Qərbdə bu cür yanaşma tərzi 
ədəbiyyat və kinoda da təbliğ olunr. Lakin təəssüf 
ki, bir çox hallarda müasir Qərb dünyası daha çox 
bayağılaşmış,  heyvani səviyyəyə enmiş hissləri 
önə çəkir. Reallıq örnək olmaq səlahiyyətini itirir. 
Ona görə də,  biz gənclərə öz ideallarını 
bugünkü reallıqdan deyil,  klassik milli ədəbiy-
yatdan seçmələrini tövsiyə edərdik. Ən azı tədris 
proqramlarında ali duyğularımızın daşıyıcısı olan 
klassik ədəbi-bədii irsə daha çox yer verməliyik. 
Lakin bir şərtlə ki,  böyük ideallara səsləyən 
ədəbiyyat da ictimaiyyət tərəfindən dəstəklənsin 
və cəmiyyətdə ədəbiyyatımıza,  milli-mənəvi 
dəyərlərimizə qayıdış istiqamətində real proseslər 
getsin. Ancaq bu yolla gələcəyə alnı açıq getmək 
olar.
Cəmiyyət insana öz ürəyinin hökmü ilə 
yaşamaq imkanı verməlidir.  H.Cavidin,  C.Cab-
1 Yenə orada, səh. 163.   
116
barlının keçən əsrin əvvəllərində qoyduğu bu 
tələb Qərbdə hələ indi-indi gah «insanın hüquq və 
azadlıqları», gah «gender» problemləri adı altında 
gündəmə çıxarılır və bizə müasir Qərb dəyərləri 
kimi təqdim olunur.  Lakin Qərb bu dəyərlərin 
milli-mənəvi invariantlarla uyğunlaşdırılması 
problemini hələ də həll edə bilməmişdir.  Böyük 
ədiblərimiz isə hələ o vaxt bir addım qabağa get-
miş və cəmiyyətin yaratdığı çəpərləri uçurmaq 
tələbi ilə kifayətlənməyərək istəklərin özünü 
yüksək mənəvi pilləyə qaldırmaq,  qadağaları kö-
nüllülüklə,  könlün ucalığı ilə əvəz etmək 
mövqeyindən çıxış etmişlər.
Bakirəlik də,  mənəvi saflıq,  təmizlik də 
gözübağlı saxlanmaqla yox,  hissləri şüurlu surət-
də idarə edəcək bir səviyyəyə yüksəliş SAyəsində 
qorunub saxlanmalıdır.  Lakin yüksəliş üzünü aç-
maqla,  açıq-saçıq olmaqla qarışıq SA-
lınmamalıdır.  Çadranın atılması müstəqim mə-
nada başa düşülməməli,  üzlərin yox,  gözlərin 
açılması ön plana çəkilməlidir.  Biz bir dəfə bu 
səhvi etmişik. Hətta, çadraya qarşı çıxmağın sim-
volunu yaratmış C.Cabbarlı da sonrakı illərdə ha-
disələrin başqa istiqamətdə gedişindən narahat 
olaraq «Hürriyyəti-nisvan»  şerini yazmış,  «mən 
belə azadlığa səsləmirdim», – demişdir.
Bu gün biz gözəlliyin,  ülvi hisslərin,  mə-
həbbətin tərbiyəvi funksiyasından danışarkən, ey-
ni zamanda əqllə hissin optimal nisbətinin də nə 
117
dərəcədə zəruri olduğunu nəzərdən qaçırma-
malıyıq.
Hər hansı bir həyat tərzi,  hər hansı bir 
əqidə, hətta hər hansı bir geyim insana kənardan, 
icbari yolla qəbul etdirilməməlidir. Namus, ismət 
də kişi diktatının və ya çadranın sayəsində deyil, 
mənəvi bütövlüyün ayrılmaz tərkib hissəsi kimi, 
daxildən gələn tələbat kimi mövcud olmalıdır. 
İnsanın bütün həyatı, əməli fəaliyyəti onun 
şəxsi arzu və istəklərinə uyğun gəlməli,  istək və 
əməl bir harmoniya təşkil etməlidir.
118
Əlavə: 
Məhəbbət haqqında 
seçmə fikirlər
119
120
O (Allah), yaratdığı hər şeyi gözəl yaratdı.
Qurani-Kərim
***
Hər bir cifti erkək və dişi yaradan odur.
Qurani-Kərim
***
Məhəbbət – ölməzlik cəhdidir.
Sokrat
 
***
Məhəbbət sonlu varlıqda əbədi başlanğıcın 
təzahürüdür.
Platon
***
Dəniz dalğasız olmaz, ürək – sevdasız.
Atalar sözü
***
121
Könül sevən gözəl olar.
Atalar sözü
Fəqət hər gözəl olanı könül sevməz.
C.Rumi
***
Məhəbbət ehtiraslıdır, 
dostluq isə ruhun keyfiyyətidir.
Aristotel
***
Ehtirasını idarə et, 
yoxsa ehtiras səni idarə edər.
Epiktet
***
Dünyada heç bir böyük iş ehtirassız           görülə 
bilməz.
Q.Hegel
***
122
Eşqdir mehrabı uca göylərin,
Eşqsiz, ey dünya, nədir dəyərin?
Nizami
Mən aşiq, o da giryan,
    Mən giryan, o da giryan,
  Dedim könlün odun al,
  Demədim oda gir, yan.
Bayatı
***
Fikir cövhərini odda yapmasan,
Soyuq düşüncədən şəfqət sönəcək.
Sevgi atəşinə hikmət qatmasan,
Kərəmlər yanaraq külə dönəcək.
Əbu Turxan
***
Eşqsiz olsaydı, xilqətin canı,
Dirilik sarımazdı, böyük cahanı.
Nizami
***
Dumanla doldurub dünya üzünü,
Yatırtdım eşq ilə ağlın gözünü.
123
Nizami
***
Eşq aşiqlər üçün həqiqət yolunu işıqlandırır.
Füzuli
       Məhəbbət ləzzətindən bixəbərdir
                                              zahidi-qafil.
       Füzuli, eşq zövqün zövqi-eşqi var
                                             olandan sor.
Füzuli
***
Qəlbin pünhanları ancaq eşq                   işığında 
görünür.
Əbu Turxan
***
Məhəbbət ruhun canlanmasıdır.
Əbu Turxan
***
Aşiq sevgilisinin sevincinə sevinir.
Əbu Turxan
***
124
Məhəbbətdir işıq saçan,
                    onsuz aləm bir zülmətdir,
Zülmətdə gördüklərin,
                    sanma ki,  bir həqiqətdir.
Əbu Turxan
Sevənlər hamısı şairdirlər.
Platon
***
Ağıl ürəyin kölgəsidir.
E.Miyanəci
***
Allahı sevmək – onun yaratdıqlarını 
sevməkdir.
Əbu Turxan
***
Məhəbbət və nifrət artmayanda ölürlər.
Can Pol Sartr
***
125
Məhəbbət böyük hisslərdən başlayır,             xırda 
qalmaqalla bitir.
A.Morua
***
Məhəbbət – hisslərin poeziyasıdır.
O.Balzak
Məhəbbətin çiçəklənməsi üçün münbit      mühit 
lazımdır.
Əbu Turxan
***
Məhəbbət – arzunun zirvəsidir.
İ.Göte
***
Məhəbbət arzu dünyası ilə gerçəkliyin 
qarışmasıdır.
Əbu Turxan
***
Sevgi aşiqin ayağını yerdən üzür və o, xəyal 
dünyasına köç edir.
Əbu Turxan
126
***
Vüsal romantik məhəbbəti yerə endirir.       Eniş 
uğursuz olanda məhəbbət ölür.            Eniş tədrici 
olanda məhəbbət yeni formaya – ailə 
məhəbbətinə keçir.
Əbu Turxan
Günəş çıxanda Yer hansı hissi keçirirsə, 
sevgilisini görən aşiq də həmin hissi keçirir.
Əbu Turxan
***
İnsan qəlbinin dərin qatları düşüncə ilə yox, sevgi 
ilə işıqlanır.
Əbu Turxan
***
Milli ruh məhəbbətlə ağlın ittifaqından 
yaranır.
Əbu Turxan
***
127
Arzular dünyaya məna verir.
A.Frans
***
Ürək məhəbbət arzularından zövq-səfa 
şərbəti içir.
C.Bayron
Qadın ümidləri günəş şüalarından qidalanır; kölgə 
onları yox edir.
D.Elyot
***
Kim isə demişdir: «Ağılla idarə olunan 
məhəbbətdən yaxşılıq gözləmək olmaz».
İbn Ərəbi
***
Məhəbbət kimi desən tutub
gizli yollarla Allaha aparar.
C.Rumi
***
128
Sənsiz idi onda hələ yer səma,
Sən yox idin var idi qəmim daima.
Nizami
***
Göylər yaransaydı eşqdən azad,
Düşün, olardımı yer üzü abad?
Nizami
Sevgili aşiqin qəlbindədir. 
Fəqət aşiq sevgilinin özündə 
olduğunu bilməz, onu yenə kənardakı 
sevgili vasitəsi ilə tanıyar.
İbn Ərəbi
***
Kişi də, qadın da tək qanadla yaranır.  
Pərvazlanıb uçmaq üçün isə qanadların 
qoşalaşması lazımdır.
Əbu Turxan
***
Uça bilmək üçün qanadlar tən olmalıdır.
129
Tayını tapa bilməyənlərin məhəbbəti 
göydən asılı qalar.
Atıcı atar, tayını tapar.
Atalar sözü
***
       Ərlə arvadın torpağı 
                    bir yerdən götürülür.
Atalar sözü
Yaxşı qadınlar yaxşı kişilər üçün və yaxşı 
kişilər yaxşı qadınlar üçündür.
Qurani-Kərim 
 
***
(Allah) sizin özünüzdən sizlər üçün taylar 
yaratmış ki, onlarla rahatlıq tapasınız. Sevgi ilə 
mərhəmət bərqərar eləmiş aranızda.
Qurani-Kərim
***
Məhəbbət ümidini itirmiş adamı 
yenidən həyata qaytarır.
Əbu Turxan
***
130
İdrakı rəmz edib bir gül sandılar,
Aqil olanları bülbül sandılar,
Vaxt keçdi, rəmz itdi, sonra gələnlər
Təkcə bülbül ilə gülü andılar 
Əbu Turxan
***
Aşiq ən gözəl anlarını ancaq sevgilisi ilə 
bölüşmək istəyir.
Əbu Turxan
Bütün sevənlər bacardıqlarından çox şey      vəd 
edir, amma bacardıqlarını da etmirlər.
V.Şekspir
***
İlk məhəbbətin mövhumi obrazı aşiqin özü 
tərəfindən yaradılmış olur.
Yaradan yaratdığını sevməyə bilərmi!?
Əbu Turxan
***
İlk məhəbbət kor olur.
Atalar sözü
131
***
Eşqin gözü kordur.
Aristotel
***
Səndən qorxanı da, sən qorxduğunu da 
sevə bilməzsən.
Siseron
Ən yaxşı evlilik dostluq hissi üzərində qurulur.
F.Nitsşe
***
Sevgisiz evlilik sevdiyinə evlənə bidməməkdən 
daha ağırdır.
(Naməlum)
***
Məhəbbət – sevilmək arzusudur.
Platon
***
132
Sahiblənmək anlayışı məhəbbətin 
izahında istifadə olunsa da, ilkin sayıla 
bilməz.  Mən nəyə görə başqasını  mənimsəmək 
və ona sahib olmaq istəyirəm? Bu mənə o zaman 
lazım olur ki, mənim  varlığım başqasının 
funksiyasına çevrilir. Amma bununla 
mənimsəmənin ancaq müəyyən üsulu 
nəzərdə tutulur; biz başqalarının 
azadlığına yiyələnmək istəyirik.
Sartr
Dövlət adamının ürəyi başında olmalıdır.
Napoleon
***
Məhəbbət müəyyən mənada konfliktdir.
Sartr
***
Qısqanclıqda sevgidən daha çox özünü   sevmək 
var.
F.Laroşfuko
***
133
Bütün fəzilətlər əslində məhəbbətin        müxtəlif 
növləridir.
Avqustin
***
Məhəbbət – məhəbbətə cavabdır.
İngilis atalar sözü
***
Məhəbbət – bizim ikinci doğuluşumuzdur.
O.Balzak
Məhəbbət insanların bir-birinə 
bağışladığı xoşbəxtlikdir.
C.Sand
***
Məhəbbət başqasının xoşbəxtliyini 
istəməkdir.
D.Yum
***
Sevinc və sevgi ruhun iki qanadıdır.
Hilmi Ziya Ülkən
134
***
Eşq – ruha təslim olmaqdır.
Hilmi Ziya Ülkən
***
Aləm eşq halında kamala gəlir.
Hilmi Ziya Ülkən
***
Sevgi – halından məmnun olmaqdır. 
Hilmi Ziya Ülkən
Məhəbbət xoşbəxtlik xəzinəsidir:                     nə 
qədər çox verir, o qədər də götürür.
V.Muller
***
Ancaq sevərkən yaşayırlar.
Helvetsi
***
Yaşayan ancaq məhəbbətlə yaşayır.
Hafiz Xarəzmi
135
***
Qadın kişiyə müxtəlif, bəzən hətta                 bir-
birinə zidd olan cəhətlərinə görə xoş gələ bilər; 
kimsə onu ağlına, başqası xeyirxahlığına görə 
sevər, üçüncüyə isə məsələn onun çatışmazlıqları 
xoş gələ bilər.
L.de Vovenarq
.
***
Vüsal məhəbbəti yerə endirmiş, onu əbədi 
şeriyyətdən məhrum etmişdir.
Asif Əfəndiyev
Bir-birinizin badələrinizi doldurun, amma bir 
badədən içməyin.
C.Cübran
***
Məhəbbət həyatın duzudur.
İngilis atalar sözü
***
Bir-birinizi sevin, amma məhəbbəti 
buxova   çevirməyin.
136
Qoy o, könüllərinizin sahilləri arasında      axan 
dəniz olsun.
C.Cübran
***
Qoy sizin mövcudluğunuzda genişlik,         vüsət 
olsun.
İmkan verin ki, aranızda səma küləkləri əssin.
C.Cübran
***
Məhəbbət incəsənətdir,                                    onu 
mənimsəmək lazımdır.
E.Fromm
Kişi üçün hər şeyin əslində necə olduğu 
önəmlidir. Qadın üçün isə önəmli olan hər   şeyin 
necə təqdim olunması və zahiri 
əminamanlıqdır.
Folkner
***
Məhəbbət  lətiflik və gözəllikdir.
İbn Sina
***
137
Məhəbbət bütün ehtirasların ən güclüsüdür, çünki 
o eyni zamanda başa,                          ürəyə və 
bədənə sahib olur.
Volter
***
Ehtiras – yelkənli gəmini hərəkətə gətirən külək 
kimidir, hərdən gəmini batıra da bilər, amma 
onsuz üzmək mümkün deyil.
Volter
***
Məhəbbət melodiyadır.
Puşkin
Başqa sahələrdə sevgi vərdişi olmayanların 
məhəbbət dərdinə mübtəla olması, immuniteti 
olmayan adamların xəstəliyə yoluxması kimi ağır 
nəticələrə gətirə bilər.
Əbu Turxan
***
Məhəbbət insanın bütün həyat və fəaliyyətinin 
mənasını sevgilinin gözünə necə 
görünməkdən ibarətdir.
Əbu Turxan
138
***
Məhəbbət nəinki yaradıcılığın mənbəyidir,       o 
özü yaradıcılıqdır,                                  yaradıcı 
enercinin şüalanmasıdır…
(Naməlum)
***
Bir şeirdir qadın bədəni də,
Yaranışın ən xoş anında
Yaradan özü bu poemanı,
Həkk etmiş tale kitabında.
Henrix Heyne
Məhəbbət çiçək üçün günəş kimidir: 
güclüləri gücləndirir, zəifləri qurudur.
İrland atalar sözü
***
Həyatın böyük sirri bunda gizlənib ki, istəyən, 
alan yox, ancaq verən, bağışlayan həzz alır.
N.Berdyayev
***
139
Könüllər bir-biri ilə baxış sayəsində 
təmasda olur.
Balmond
***
Məhəbbət ruh və bədənin 
ittifaqından yaranır.
Əbu Turxan
***
Əgər ilk məhəbbət qəlbin bütün guşələrini 
işıqlandıra bilməyibsə, deməli «ilk məhəbbətlər» 
hələ çox olacaq.
Əbu Turxan
Məhəbbət qəlbin əql üzərində 
qələbə himnidir.
Əbu Turxan
***
Qəlb köksə sığışmayanda insanın öz qəlbini 
bölüşmək ehtiyacı yaranır.
Əbu Turxan
***
140
Könüllərin birləşmək əzmi insani yüksəlişin, 
bədənlərin birləşmək istəyi heyvani 
başlanğıcın əlamətidir.
Əbu Turxan
***
Məhəbbət bir insan qəlbinin 
başqa bədəni istila etməsi və ya onda 
sığınacaq tapmasıdır.
Əbu Turxan
***
Hər bir nurun daxilində 
özündən  ali nura eşq var.
Ş. Şührəvərdi
Onun bütün varlığı məhəbbət və qəhrdən 
nizamlanmışdır.
Ş. Şührəvərdi
***
Hər bir aşağı nurun məhəbbəti ali nurun 
məhəbbətində qəhr olunur..
Ş. Şührəvərdi
***
141
Aşiq eşqinin hökmü altına 
əqlinin ölçüsündə girməlidir
İbn Ərəbi
***
Ruhu bir nurdur aşiqin, 
təbiəti bir qaranlıq!
İbn Ərəbi
***
Aşiq vüsalla ayrılıq arasında 
bir fərq görməməlidir
İbn Ərəbi
Eşq özünü tələf etməlidir. 
İbn Ərəbi
***
Sevgilinin gördüyü hər iş gözəldir.
İbn Ərəbi
***
142
Sevgi daha çox qeyri-müəyyənliklə, 
müəmma ilə, sirr və sehrlə əlaqədar olub, əslində 
bir möcüzə axtarışıdır.
Əbu Turxan
***
 Aşiq özünün aşiq olduğunu bilməməlidir.
İbn Ərəbi
***
Məhəbbət könül səslərinin harmoniyası,  
ürəklərin bir-birini anlamasıdır.
Bayron
Qəlbdə məhəbbət işığı yananda 
qaranlıqlar əriyir.
Əbu Turxan
***
Sevən mənəm; sevdiyim də mən.
İbn Ərəbi
***
143
Uyğunluq olmazsa, məhəbbət ola bilməz.
A.Bakıxanov
***
Eşq ağlabatan və məqbul olarsa, 
əsl xoşbəxtlikdir.
A.Bakıxanov
***
İnsan təbiətinin başlıca mənəvi tələbi eşqdir.
A.Bakıxanov
***
Əgər kim isə sevgilidən başqa da nə haqda isə 
düşünə bilirsə, onun sevgisi səmimi deyil.
İbn Ərəbi
Dərindən sevmək – özünü unutmaq deməkdir!
C.C.Russo
***
İlahi bir eşq ver mənə,
Hardayamsa heç bilməyim.
Elə itirim özümü
İstəsəm də qoy bulmayım.
144
Yunus İmrə
***
Sevmək başqasının xoşbəxtliyində                   öz 
xoşbəxtliyini tapmaqdır.
Q.Leybnis
***
Məhəbbətə böyük ehtiyac, əgər onu 
yönəltmək üçün predmet tapılarsa, çox vaxt 
məhəbbətin özü kimi qəbul olunur; maneələr onu 
ehtirasa çevirir, vüsal isə yox edir.
V.Q.Belinski
***
Məhəbbət elə güclüdür ki, bizim özümüzü də 
yenidən yaradır.
F.Dostoyevski
Ailə məhəbbəti insan nəslini artırır, dostluq 
məhəbbəti onu təkmilləşdirir, qeyri-əxlaqi 
məhəbbət isə – alçaldır.
F.Bekon
***
145
Nifrət böyüyü də məhv edir, məhəbbət 
kiçiyi də yüksəldir.
Latın atalar sözü
***
Külək ocaq üçün nədirsə, hicran da 
məhəbbət üçün odur; kiçik məhəbbəti söndürür, 
böyüyü isə daha da alovlandırır.
A.Kuprin
***
O adamı ki, sən məndə sevirsən, əlbəttə, məndən 
yaxşıdır: mən belə deyiləm, amma sən sev və 
mən çalışaram ki, özümdən yaxşı olum.
M.Prişvin
***
Mənə biganə zövqi-nəfsani,
Sevdiyim  yalnız eşqi-ruhani…
H.Cavid
Mən gözəllərdə gözəl ruh anaram,
ruhu düşkünləri çirkin sanaram.
H.Cavid
***
146
Ehtiras «Mən»imi məhv edir, 
amma mən səni tapıram.
İbn Ərəbi
***
Gördüyüm gözəllik idraka sığmır.
İbn Ərəbi
***
Məhəbbət könül səslərinin harmoniyası, 
ürəklərin bir-birini anlamasıdır.
Bayron
***
Şərqdə məhəbbət işığı idrak işığını söndürür, 
Qərbdə – əksinə.
Əbu Turxan
Heç nəyi sevməyən – özü heç nədir.
L.Feyrbax
***
147
Məhəbbətin alçaldılması nifrət hissi yaradır. 
Amma nifrət onu tamamilə silə bilmədiyindən 
onlar qoşa yaşayırlar.
Əbu Turxan
***
Qısqanclıq sevgi ilə bərabər yaranır, amma 
onunla birgə ölmür.
F.Laroşfuko
***
Eşqin daxili hərəkətverici qüvvəsi                    tü-
kəndikdən sonra da, məhəbbət qatarı        hələ 
uzun müddət yoluna davam edir.
Bu, – məhəbbətdə ətalət prinsipidir.
Əbu Turxan
***
Din və məhəbbətə qəlbin bir hissəsi lazım deyil, 
onlara bütün ruh lazımdır.
A.İ.Gertsen
Zaman keçdikcə sevgi atəşi səngisə də, xatirə 
qığılcımları onu hər dəfə yenidən alovlandırır.
Əbu Turxan
148
***
Daxili gözəllik zahiri gözəlliyə 
bürünəndə    daha tez üzə çıxır.
Əbu Turxan
***
Zahiri və daxili gözəllik  eyni vaxda parlaya 
bilməz. Əvvəlcə birincinin parıltısından 
ikinci gözə görünmür, amma elə ki göründü, onda 
birincini kölgədə qoyur.
Əbu Turxan
***
Zahiri parıltı göz qamaşdırır, daxili parıltı 
gözləri açır.
Əbu Turxan
***
Ürək ağlı artıra bilsə də, ağıl ürəyə                 təsir 
edə bilməz.
A.Frans
Sevmək – fəzilət, sevilmək xoşbəxtlikdir.
L.N.Tolstoy
149
***
Ancaq xoşbəxtlik məhəbbət üçün                  ölçü 
ola bilər.
V.Q.Belinski
***
Məhəbbətin dərinliyi və hüdudu hətta təxəyyül 
üçün də əlçatmazdır.
F.Şiller
***
Məhəbbətin gəlişi ilə qəlbdə xoşbəxtlik hissi, 
müqəddəs bir duyğu baş qaldırır.
Q.Mopassan
***
Məhəbbət – həyat yaradır.
L.N.Tolstoy.
***
Qarşılığı olmasa da, sevmək gözəldir.
O.Balzak
150
Məhəbbət ölümdən və ölüm qorxusundan 
güclüdür. Həyat ancaq məhəbbət üzərində 
dayanır və onunla hərəkətə gəlir.
İ.S.Turgenyev
***
Məhəbbət elə bir ehtirasdır ki, nə keçmişi, nə də 
cələcəyi tanıyır.
O.Balzak
***
Həm sevmək, həm də müdrik olmaq          qeyri-
mümkündür.
F.Bekon
***
Məhəbbət çox vaxt ağlı olanların ağlını alır və 
ağlı olmayanlara ağıl verir.
D.Didro
***
Sevgi bizi böyük işlərə ruhlandırır və bu işləri 
görməyə mane olur.
A.Düma
151
Hörmət hissindən məhrum olan məhəbbət çox 
davam edə bilməz.
A.Düma
***
Məhəbbət istəklə yaşayır və yalanla qidalanır.
A.Frans
***
Yalnız bilmədiyin şeyi dəlicəsinə sevə bilərsən.
A.Frans
***
Ayrılıq böyük məhəbbətləri daha da artırır, 
yarımçıq olanları isə məhv edir.
R.N.Güntəkin
***
Eşqini ifadə etməyi bacaran muradına            tez 
çatar.
C.London
***
Eşq meydana girəndə ağıl oranı tərk edir.
M.Meterlinq
152
Eşq məntiqə qulaq asarsa, məhv olar.
F.Saqan
***
Böyük məhəbbətlər kiçik qığılcımlardan doğur.
A.Stendal
***
Yoxsulluq qapıdan girəndə, məhəbbət pəncərədən 
qaçır.
V.Şekspir
***
Eşq namusla birləşəndə ən qiymətli 
cəvahirat alınır.
L.Tolstoy
***
Çılğın məhəbbətdən qorxmaq lazımdır, çünki o, 
hər an nifrətə çevrilə bilər.
H.Toro
***
Eşqi başlamaq asan, bitirmək çətindir.
153
M.Tven
Bizim yaradıcılığımız dünyanın Allah tərəfindən 
yaradılması prosesində kiçik variasiyalardan 
ibarətdir.
V.Taqor
***
Sevməyən sevgili aşiqin qəlb işığını özünə 
qaytaran güzgü kimidir; özü biganə olsa da, 
aşiqin qəlbini daha da alovlandırır.
Əbu Turxan
***
Məhəbbət başqa insanın fəzilətindən, 
kamilliyindən, xoşbəxtliyindən həzz almağa 
meyldir.
Leybnis
***
Məhəbbət bütövlük yanğısı və                       ona 
cəhd etməkdir.
Aristofan
***
154
Məhəbbət bir-biri üçün fərqli olmayan iki tərəfin 
fərqidir. Bu eyniyyəti hiss etmək və anlamaq – 
məhəbbətdir.
Hegel
Dərindən sevmək özünü unutmaqdır.
Russo
***
Həqiqi insani məhəbbət ancaq hisslərin 
şıltaqlığına və ürəyin istəyinə deyil, bir-birinin 
insani ləyaqətinə qarşılıqlı hörmətə 
əsaslana bilər.
Belinski
***
Məhəbbət başqasının sevinc və 
iztirablarını yaşamaqdır.
Əbu Turxan
***
Məhəbbət başqası ilə birgə qocalmağa hazır 
olmaqdır.
A.Kamyu
***
155
Qadın qəlbinə aparan cığırların ən kəsəsi 
yazıqlıqdır.
Bayron
«Məhəbbət» sözü iki fərqli məna ifadə edir: 
sadəcə məhəbbət, yaxud ehtiras və – şəvqət.
S.Moem
***
Məhəbbət bir-birinə baxmaq yox, birlikdə eyni 
tərəfə baxmaqdır.
Sent – Ekzyuperi
***
Məşuq əslində güzgüdür; aşiqə öz içində 
yaratdığı idealı göstərir.
Əbu Turxan
***
Məhəbbət zəriflik və gənclikdir.
İbn Sina
***
Məhəbbət qəlbin şeriyyətidir.
156
Əbu Turxan
***
Məhəbbət birdir, amma iki ürəkdə yaşayır.
Assir
Məhəbbət göz yaşı kimidir: gözdən başlayır, 
ürəyə düşür.
P.Sirr
***
Sevməyi balıqdan öyrənin; o sudan çıxan     kimi 
ölür.
Fars atalar sözü
***
Evlənməzdən qabaq gözlərinizi dörd açın, amma 
evləndikdən sonra yumun.
B.Franklin
***
Yaxşı arvad ərinin xoşladığı şeyləri xoşlayır.
D.Karnegi
***
157
Qayıq iki avarın eyni anda hərəkət etməsi       ilə 
üzür, avarların hərəkəti bir-birinə uyğun gəlməsə, 
dalğalar qayığı aşırar.                            Evlilik də 
qayıq kimidir.
E.Levi
Uğurlu evlilik sevgini rədd edir, onu dostluqla 
əvəz etməyə çalışır.
Monten
***
Yaxşı nigahın özülü istedad və dostluqdur.
F.Nitsşe
***
Kişi evin beyni, qadın isə ürəyidir.
F.Volter
***
Sən evlənməyində ol, məhəbbət sonra gələcək.
İngilis atalar sözü
***
158
Əsl məhəbbətin nə olduğunu 
yalnız analar bilir.
O.Balzak
***
Bəşəri məhəbbətdən kənarda vətən
 sevgisi yoxdur.
A.Frans
Öz vətəninə mənsub olmayan bəşəriyyətə 
də mənsub deyil.
V.Q.Belinski
***
Həqiqi şərəfli insan ailəni özündən, 
vətəni ailədən, bəşəriyyəti vətəndən             üstün 
tutmalıdır.
C.Dalanber
***
Ən böyük şücaətlər vətənə məhbbətdən 
yaranır.
Russo
***
159
Gözəllik əxlaqi ləyaqəti yüksəldir; bunsuz 
gözəllik ürək üçün yox, ancaq göz üçündür.
Belinski
***
Qadının ləyaqət meyarı – sevdiyi kişidir.
Belinski
Həqiqi insani məhəbbət heç də hissiyatın hər 
hansı şıltaqlığı və ya ürəyin kefi üzərində deyil, 
insani ləyaqətlərə qarşılıqlı hörmət üzərində qərar 
tuta bilər.
Belinski
***
Məhəbbətin ən yaxın rəfiqəsi də, ən böyük 
düşməni də qısqanclıqdır.
C.Bruno
***
Nikahın qarşısına qoyduğu ideal, – cismani 
yaxınlıqdan başlayıb mənəvi birliyə çatmaqdır.
M.Qandi
***
160
Məhəbbət  gənclikdə daha coşqun olsa da, 
sonralar daha güclü və möhtəşəm olur.
H.Heyne
***
Heç kimi sevməyəni sevməzlər.
Demokrit
Ancaq böyük məhəbbət ailə həyatındakı 
anlaşılmazlıqları aradan qaldıra bilər.
Drayzer
***
Hörmətlə tamamlanmayan məhəbbət yüksəyə 
qalxa bilməz; o tək qanadlı mələk kimidir.
A.Düma
***
Hörmətin həmişə müəyyən hüdudu olur, 
məhəbbətin isə hüdudu yoxdur.
M.Y.Lermontov
***
161
Hər kəs öz zövqünə görə görür.
Sührəvərdi
***
İnsan sifətini  güzgüdə gördüyü kimi, öz qəlbini 
də ancaq güzgüdə görə bilər. Bu zaman güzgü 
başqasının parlaq qəlbidir.
Əbu Turxan
Heç vaxt həqiqi ehtirasla sevməmiş               insan 
həyatının yarısını , həm də gözəl yarısını 
yaşamamışdır.
Stendal
***
Dostluq da məhəbbət kimi qızıl gülə bənzəyir, 
gözəlliyi və məstedici qoxusundan başqa, 
tikanları da vardır.
V.Q.Belinski
***
Dostluq elə münasibətdir ki,                             bu 
zaman bir kişi başqası ilə bilavasitə yox,    nə isə 
162
üçüncü bir hadisəyə münasibətdə, prinsiplərdə, 
fəaliyyətdə, elmdə ittifaq kimi üzə  çıxır; qısası, 
bu ittifaq kişinin qadına münasibəti kimi təbii 
meyl olmayıb, müəyyən    obyektiv məzmuna 
malikdir.
Hegel
***
Dostluq iki bədəndə yaşayan bir nəfsdir.
Aristotel
Hər kəs ancaq özünü sevir. Dost da ona görə 
sevilir ki, o bizim ikinci Mənimizdir.
Siseron
***
Nifrət məhəbbətə keçə bilər, dostluğa yox.
Labruyer
***
Sizi sevdiyim kimi, bir-birinizi sevin.
İncil
***
Qarşılıqlı olmayan məhəbbət var, qarşılıqlı
163
 olmayan dostluq yoxdur.
Əbu Turxan
***
Zaman dostluğu möhkəmləndirir, 
məhəbbəti zəiflədir.
Labruyer
***
Məhəbbətin ömrünü dostluq uzadır.
Əbu Turxan
Dostluq qanadsız məhəbbətdir.
Bayron
***
Məhəbbət və dostluq bir-birindən hasil olur.
Fransız atalar sözü
***
Dostluq eyniyyətdən, məhəbbət fərqdən 
yaranır.
Əbu Turxan
***
164
Məhəbbət fərqlənən tərəflərin dostluğudur. Fərq 
itdikcə məhəbbət keçir, dostluq qalır.
Əbu Turxan
***
İnsanın mənəvi varlığı yalnız gözəllik duyğusu 
sayəsində bütövləşir.
Əbu Turxan
***
İnsanlar bir-biri üçündürlər.
Mark Avreli
Dostluq etməyi bacaran evlənəndə də uğurlu 
evlənər; belə ki, nigah da dostluq 
istedadına əsaslanır.
F.Nitsşe
***
Dostların məhəbbəti həm də müalicə edir.
Seneka
***
İnsan öz fərdiliyini nə qədər çox biruzə 
verirsə, o qədər də bütün mövcudatla 
birləşməyə can atır.
165
R.Taqor
***
Fəzilət sahibi olmaq istəyən adamı əvvəlcə 
«şəhvət qüvvəsi», sonra «qəzəb qüvvəsi» 
baxımından tədqiq etmək lazımdır.
Nəsrəddin Tusi
***
…Cismani ləzzət almaq həvəsi, kef çəkmək 
ehtirası ilk fitri nöqsan olaraq insanın bədənində 
özünə yer tapmışdır.
Nəsrəddin Tusi
Həqiqət və fayda doğma tellərlə ancaq 
gözəllikdə birləşir.
Hegel
***
Estetik hissə malik olmadan mənəvi cəhətdən 
inkişaf etmək mümkün deyil.
Hegel
***
166
Hiss və ağıl həyat gəmisinin yelkəni və sükanı 
kimidir. Biri hərəkətə gətirir,                              o 
biri istiqamətləndirir.
C.X.Cübran
***
Milli ruh məqamına sədəcə sevgi qanadında 
yüksəlmək mümkün deyil. Bunun üçün sevginin 
ağılla birləşməsi lazımdır.
Əbu Turxan
***
Fərdi mahiyyət ailə məhəbbtində, 
ictimi mahiyyət vətən sevgisində üzə çıxır.
Əbu Turxan
Vətən sevgisi fərdi sevgidən ilahi sevgiyə 
yüksəliş yolunda bir məqam kimi ortaya çıxır.  
Əbu Turxan
***
İlahi eşq ideyası getdikcə solmuş, cırlaşmış və 
onun yerini fərdi məhəbbət tutmuşdur.
Əbu Turxan
***
167
Sonsuz hissin sonlu varlığa yönəldilməsi sözün 
müstəqim mənasında məcnunluqdur.
Əbu Turxan
***
Allahı sevməyin yolu insanları və təbiəti 
sevməkdən keçir.
Əbu Turxan
***
İnsan ömrü boyu instinktiv və intuitiv şəkildə ta-
mamlanmağa, bütövləşməyə,                      Vahidə 
can  atır.
Əbu Turxan
İnsanın təbiətdəki gözəlliyə meyli,       məf-
tunluğu, aludəçiliyi də tamamlama hissinin, har-
moniya duyğusunun təzahürüdür.
Əbu Turxan
***
Eşq ancaq əzəli-əbədi və sonsuz olan böyük 
yaradana ünvanlananda onun həddi-hüdudu 
olmaya bilər.
Əbu Turxan
168
***
İlahi məhəbbət sevginin müqəddəslik duyğusu ilə 
birləşməsindən doğur.
Sevginin ali mərtəbəsi – vəhdəti-vücud 
məqamı!
Əbu Turxan
***
Əqllə sərinləşdirilməyən yanar məhəbbət    uçub 
gedəcək.
Əbu Turxan
Sanki bütün dünya sevgililərin sevincinə 
şərik olur.
Əbu Turxan
***
Şəhvət məhəbbət kontekstində, məhəbbət isə 
həyat kontekstində dəyərlidir.
Əbu Turxan
***
169
Daha çox bədənlə, insanın cismani   enerc-
isi ilə bağlı olan diskret bir hissi-bioloji vəziyyət 
müntəzəm və daimi hiss olan məhəbbət duyğusu 
ilə eyni tərtibli deyil.  
Əbu Turxan
***
Məhəbbət ehtirasının şövqü cismani ləzzət 
hissini kölgədə qoyur.
Stendal
***
Əvvəl məhəbbət, sonra nikah:  əvvəl  alov, 
sonra tüstü.
N.de Şamfor
Sevgisiz insan cilalanmamış almaz kimidir.
Çin atalar sözü
***
Həqiqət eşqdə nazil olsa da, 
Hərf və məna libasına büründü.
Ənvar Qasimi
***
170
Ailəni dayanıqlı edən qadın ilə kişi arasında 
eyniyyət yox, fərqdir. Məhəbbət özü də bu 
fərqin sayəsində mümkün olur.
Əbu Turxan
***
Hərə özünün qiymətli nəyi varsa,    sevəcəyi 
adam üçün saxlayır.
Əbu Turxan
***
Eşqdə susmaq danışmaqdan faydalıdır.
Yapon atalar sözü
171
MÜNDƏRİCAT
Oxucular təklif və rəylərini  aşağıdakı 
ünvana göndərə bilərlər:
E-mail: ssx  @azun.baku.az  
   abuturxan@hotmail.com
172
