

YAQUB MAHMUDLU, HƏCƏR ƏLİŞOVA,
LEYLA HÜSEYNOVA, HAFİZ CABBAROV,
ESMİRA MUSAYEVA, SEVİL BƏHRƏMOVA
AZƏRBAYCAN
TARİXİ
Ümumtəhsil məktəblərinin 8-ci sinfi üçün
DƏRSLİK
Azərbaycan Respublikası Təhsil Nazirliyinin
08.06.2015-ci il tarixli 645№-li əmri ilə
təsdiq edilmişdir.
BAKI-2015
Mahmudlu Y., Əlişova H., Hüseynova L., Cabbarov H.,
Musayeva E., Bəhrəmova S.
M31 Azərbaycan tarixi. Ümumtəhsil məktəblərinin 8-ci sinfi
üçün dərslik. Bakı, «Təhsil», 2015, 200 səh.
Müəlliflik hüquqları qorunur. Xüsusi icazə olmadan bu nəşri və yaxud onun hər hansı
hissəsini yenidən çap etdirmək, surətini çıxarmaq, elektron informasiya vasitələri ilə
yaymaq qanuna ziddir.
© Azərbaycan Respublikası
Təhsil Nazirliyi, 2015
DƏRSLİKDƏ İSTİFADƏ OLUNMUŞ
ŞƏRTİ İŞARƏLƏR
— yönləndirici sual
— mənbə
— bunu bilmək maraqlıdır
— çıxış məlumatı
İxtisas redaktoru: Tofiq Nəcəfli
tarix üzrə fəlsəfə doktoru, dosent
Dil redaktoru: Gülər Mehdiyeva

Bizim milli-mənəvi dəyərlərimiz, bizim tarixi,
milli köklərimiz, bizim dilimiz və dinimiz - hamısı
bizim milli ideologiyamızın böyük bir hissəsidir,
böyük bir qoludur.
HEYDƏR ƏLİYEV
Ümummilli lider
Müasirlik, yenilik və eyni zamanda milli dəyərlərə,
milli köklərə bağlılıq. Bugünkü Azərbaycanı təsvir edən
bu ideya artıq hamıya bəllidir. Azərbaycan xalqı daim
öz milli köklərinə bağlı xalq olmuşdur və bizim gələcək
uğurlarımız da məhz bu amillərlə bağlıdır. Biz tarixi
irsimizin, zəngin mədəni irsimizin əsasında müasir, güclü
Azərbaycan qururuq.
İLHAM ƏLİYEV
Azərbaycan Respublikasının Prezidenti
K İ T A B I N İ Ç İ N D Ə K İ L Ə R

ƏZİZ MƏKTƏBLİLƏR!
Siz artıq Azərbaycanın orta əsrlər tarixini öyrənmisiniz. Bu dərslikdə isə XVI əsrin sonu -
XIX əsrin əvvəllərində Vətənimizdə baş verən mürəkkəb iqtisadi-siyasi proseslərlə tanış
olacaqsınız. Yeni dövrdə Azərbaycan tarixinin çox mürəkkəb bir mərhələsinə qədəm
qoydu. Azadlıqsevər xalq və tarixi şəxsiyyətlərin böyük səyləri Azərbaycanın dövlətçilik
tarixini qoruyaraq XIX əsrin əvvəllərinə qədər gətirib çatdırdı. Bu, çətin, bəzən də çox
ziddiyyətli tarixi mərhələ idi.
Siz Səfəvi dövlətinin qüdrətli olduğu zamanlarda Azərbaycanda baş verən hadisələri artıq
bilirsiniz. Lakin bütün imperiyalar kimi, Səfəvi dövləti də tənəzzül dövrünə daxil oldu.
Osmanlı-Səfəvi müharibələri, daxili çəkişmələr Şərqin ən qüdrətli imperiyalarından biri
olan Səfəvi dövlətinin dayaqlarını sarsıtdı. Bu zaman tarix səhnəsinə görkəmli
Azərbaycan sərkərdəsi Nadir xan Əfşar çıxdı. O, Səfəvi dövlətinin sərhədlərini bərpa etdi.
Azərbaycanda baş verən siyasi-iqtisadi proseslərin bir mərhələsi də xanlıqlar dövrüdür.
Siyasi dağınıqlıq XIX əsrin əvvəllərində Azərbaycan torpaqlarının Rusiya və Qacarlar
dövləti arasında bölüşdürülməsi ilə başa çatdı. Gülüstan və Türkmənçay müqavilələri
dünyanın ən ədalətsiz sənədləri sırasındadır. Bu dərslikdə Azərbaycanın iki yerə
parçalandığı tarixi şərait, ölkənin daxili və beynəlxalq vəziyyəti, işğalların nəticələri təhlil
edilmişdir.
Dərslikdəki materialları öyrənməklə siz müasir dövrdə baş verən soyqırımı və işğalların
tarixi köklərini də biləcəksiniz. Ermənilərin Şimali Azərbaycana köçürülməsi, onların
Azərbaycan torpaqlarında yerləşdirilməsi, qondarma «Erməni vilayəti» yaradılması
ideyalarının kökündə dayanan hadisələri öyrənəcəksiniz. Siz bu dərslikdə Nadir şah
Əfşar, Ağa Məhəmməd şah Qacar, Hacı Çələbi xan, Pənahəli xan Cavanşir, Qubalı Fətəli
xan və onlarla başqa tarixi simalarla tanış olacaqsınız. Mürəkkəb tarixi prosesləri
izləyəcək, hadisələrə özünüz qiymət verəcəksiniz.
Vətənimizin tarixini mükəmməl surətdə öyrənmək üçün bu dərslik sizə etibarlı köməkçi
olacaqdır. Dərsliyi dərindən öyrənin və doğma tariximizə sahib çıxın!
Azərbaycan XVII əsrdə
1. AZƏRBAYCAN SƏFƏVİ DÖVLƏTİ XVI ƏSRİN
SON RÜBÜNDƏ
XVI əsrin ikinci yarısında Səfəvi imperiyasında siyasi və iqtisadi vəziyyət necə idi?
Səfəvi-Osmanlı müharibəsinin ikinci mərhələsinin səbəbləri və nəticələri nə oldu?
Şah I İsmayıl tərəfindən başlanmış Azərbaycan torpaqlarının birləşdirilməsi
siyasəti onun ölümündən sonra da davam etdirildi. Şah I Təhmasib 1538-ci ildə
Şirvanşahlar dövlətinə, 1551-ci ildə isə Şəki hakimliyinə son qoydu. Beləliklə,
Azərbaycan torpaqlarının vahid dövlətin tərkibində birləşdirilməsi prosesi başa
çatdı. Eyni soya və dinə mənsub dövlətlər — Səfəvi və Osmanlı arasında sürən
müharibələrin birinci mərhələsi XVI əsrin ortalarında başa çatdı. 1555-ci ildə
bağlanan Amasya sülh müqaviləsinə görə Şərqi Gürcüstan Səfəvi dövlətinə, Qərbi
Gürcüstan isə osmanlılara verildi. Amma sonra osmanlılar Amasya müqaviləsinin
şərtlərini pozdular.
Şah I Təhmasib Səfəvi taxt-tacı uğrunda mübarizə. 1576-cı ildə Səfəvi şahı I Təhmasibin
ölümündən sonra hakimiyyətə II İsmayıl (1576—1577) gəldi. Lakin sui-qəsd nəticəsində II
İsmayıl öldürüldü.
Hakimiyyət uğrunda mübarizədən sonra Məhəmməd Xudabəndə (1578—1587)
hakimiyyətə gəldi.
Məhəmməd Xudabəndənin dövründə mərkəzi hakimiyyət zəiflədi. Dövlət xəzinəsi
əmirləri ölkəni istədikləri kimi idarə etməyə
başladılar.
Bu dövlət idarəçiliyində vəziyyəti daha da
gərginləşdirdi. Qızılbaş tayfaları arasında
ziddiyyətlər var idi.
Osmanlı sultanı III Murad (1574—1595) Səfəvi
dövlətində yaranmış vəziyyətdən istifadə etmək
qərarına gəldi.
1578-ci ildə Osmanlı ordusu Amasya
müqaviləsinin şərtlərini pozub Səfəvi
sərhədlərini keçdi. Bununla da Osmanlı—Səfəvi
müharibələrinin ikinci mərhələsi (1578—1590-cı
illər) başladı. İlk döyüşlərdə Səfəvi qoşunu qalib
gəldi. Lakin Osmanlı qoşunu əlavə qüvvələrlə
gücləndirildi. 1578-ci ilin avqustunda Çıldır gölü
yaxınlığındakı döyüşdə Osmanlı ordusu qalib
gəldi. Səfəvilərin məğlubiyyətinin əsas səbəbləri
qüvvələr nisbətinin Osmanlı qoşununun xeyrinə
olması və qızılbaş tayfaları arasında birliyin
olmaması idi. Bu qələbə osmanlıların
Gürcüstanı işğal etməsinə şərait yaratdı.
Hərbi əməliyyatları davam etdirən Osmanlı
qoşunu Şirvanı ələ keçirdi.
Səfəvilərə qarşı müharibədə Osmanlı
dövlətindən asılı olan Krım xanları da iştirak
edirdilər. Qızılbaşların əsas qüvvələri Şirvanı
azad etmək üçün hərbi əməliyyatlara başladı.
1578-ci ilin noyabrında Ağsu çayı sahilindəki
Mollahəsən adlı yerŞah II ismayıl
Səfəvi dövlətinin zəifləməsinin
hansı səbəbləri var idi?
Şah Məhəmməd Xudabəndə
dövründə kəsilmiş pul
də baş verən döyüşdə qızılbaşlar Krım xanının qoşununu məğlub etdi. Krım xanı əsir
alındı. Hücumu davam etdirən qızılbaşlar Şirvanı azad etdilər. Lakin Dərbəndi geri almaq
mümkün olmadı. Yalnız Səfəvilər dövlətində güclənən daxili çəkişmələr üstünlüyün
yenidən Osmanlı qoşununa keçməsinə səbəb oldu. Şirvan yenidən osmanlıların əlinə
keçdi. 1583-cü ildə Niyazabad yaxınlığındakı döyüşdə qızılbaşlar qalib gəldilər.
Təbrizin müdafiəsi. 1583-cü ildə osmanlılar yeni qüvvə ilə Çuxursədə hücum etdilər.
Qızılbaş tayfaları arasında çəkişmələr, mərkəzi hakimiyyətə qarşı qiyam Səfəvilərin
qüvvələrini birləşdirə bilməməsinə səbəb oldu. Bu amil Osmanlı qoşununun işğallarını
asanlaşdırdı. 1585-ci ildə Sufiyan döyüşündə qüvvələr bərabər olmadığı üçün qızılbaşlar
geri çəkildi.
Bundan sonra Osmanlı ordusu Təbrizə yaxınlaşdı. Amma dəfələrlə şəhərə hücum etsələr
də, Təbriz əhalisi onları geri çəkilməyə məcbur etdi. Osmanlı əsgərləri yalnız güclü top
atəşlərinin köməyi ilə şəhərə daxil ola bildilər. Hər ev uğrunda şiddətli döyüş baş verirdi.
Şəhər əhalisinin osmanlılara qarşı güclü müqavimətindən qəzəblənən Osman paşa
yeniçərilərə şəhərin qarət olunması haqqında əmr verdi. Əzəmətli evlər, binalar, məscid
və dükanlar qarət olundu, dünyada məşhur olan Qeysəriyyə bazarı yandırıldı. Lakin
Təbriz əhalisinin qəhrəmanlığı osmanlıları ruhdan saldı. Osmanlı ordusu bir aydan sonra
Təbrizi tərk etdi. Qızılbaşlar Təbriz yaxınlığında iki dəfə Osmanlı qoşununu məğlub
etdilər.
Təbriz şəhərinin alınması
dövlətin itisadi və iqtisadi
və siyasi vəziyyətinə necə
təsir edərdi?
Müharibə hər iki tərəf üçün böyük itkilərə səbəb olmuşdu. Ona görə də sülh danışıqları
başlandı. Osmanlı sultanı işğal edilmiş torpaqların onlarda qalması şərti ilə sülh təklif
etdi. Lakin Səfəvi qoşunlarının baş komandanı, şahın oğlu Həmzə Mirzə Təbrizin Osmanlı
dövlətinə verilməsi ilə razılaşmaq istəmirdi. Danışıqlar Həmzə Mirzənin sui-qəsd
nəticəsində öldürülməsi ilə nəticəsiz qaldı. Bundan istifadə edən Osmanlı qoşunu 1586—
1589-cu il-
lərdə hərbi əməliyyatlar nəticəsində Azərbaycanın böyük bir hissəsini işğal etdi. Ölkənin
şərq sərhədlərində də vəziyyət gərginləşmişdi. Səfəvi dövlətinin zəifləməsindən və
Osmanlı ilə müharibə aparmasından istifadə edən Şeybanilər Xorasanı işğal etmişdilər.
Səfəvilər dövləti iki cəbhədə müharibə aparmağa məcbur idi.
Azərbaycan Səfəvi dövləti XVI əsrin sonlarında
Sual və tapşırıqlar
1. XVI əsrin 70-ci illərində Səfəvi dövlətində hansı hadisələr baş verdi?
2. Çıldır döyüşündə qızılbaşların məğlubiyyətinin səbəblərini izah edin.
3. Səfəvi—Osmanlı müharibələrinin ikinci mərhələsi zamanı Səfəvilər hansı əraziləri
itirdilər?
4. Çuxursəd vilayətinin yerini xəritədə müəyyən edin.
5. XVI əsrin 70-ci illərində Səfəvi dövlətinin daxili vəziyyətini təhlil edin.
6. Səfəvi—Osmanlı müharibələrinin mərhələlərinə əsasən təqdimat hazırlayın.
7. Zaman oxunda verilmiş tarixi hadisələri müəyyən edin.
2. TƏNƏZZÜLDƏN QÜDRƏTƏ APARAN YOL
Şah I Abbas Səfəvi dövlətini böhrandan necə çıxardı?
Şah I Abbas
Şah I Abbasın hakimiyyətə gəlməsi. Osmanlı dövləti ilə müharibə XVI əsrin 80-ci
illərində ölkədə siyasi-iqtisadi vəziyyəti pisləşdirmişdi. Dövlətin ərazisinin böyük bir
hissəsi işğal edilmişdi. Belə bir şəraitdə 1587-ci ildə saray çevrilişi baş verdi. Məhəmməd
Xudabəndə hakimiyyətdən kənarlaşdırıldı. Onun oğlu Abbas şah elan edildi. Şah I Abbas
dövlətin varlığını qorumaq üçün ilk növbədə, Osmanlı dövləti ilə sülh danışıqlarına
başladı. Danışıqlar nəticəsində 1590-cı ildə Osmanlı və Səfəvi dövlətləri arasında
İstanbulda sülh müqaviləsi imzalandı. Bu müqavilənin şərtlərinə əsasən Ərdəbil, Xalxal,
Qaracadağ, Zəncan və Lənkəran istisna olmaqla bütün Azərbaycan torpaqları
osmanlılara verildi. Həmçinin Şərqi Gürcüstan və İranın qərb vilayətləri də Os- manlı
dövlətinin nəzarətinə keçdi.
Səfəvi dövlətində gündən-günə ağırlaşan siyasi və hərbi vəziyyət hakimiyyətə güclü
əqidəyə və siyasi mövqeyə malik bir şəxsin gəlməsini tələb edirdi. Bu şəxs şah I
Abbas oldu. 42 il Səfəvi dövlətini idarə etmiş şah I Abbas (1587—1629) Azərbaycan
tarixinin görkəmli şəxsiyyətlərindən biri, şah I İsmayıldan sonra Səfəvilər
sülaləsinin ən tanınmış nümayəndəsi olmuşdur. Avropada onu «Böyük Abbas»
adlandırırdılar.
1590-cı il İstanbul
müqaviləsinin şərtləri
Həmzə Mirzənin
bağlamaq istədiyi
müqavilədən nə ilə
fərqlənirdi?
Süvarilərin bayraqdarı
Şah I Abbas nə üçün
islahatlarına, ilk
növbədə, bu
tədbirlərdən başladı?
1590-cı il İstanbul müqaviləsi Səfəvilərin imzaladığı ilk ən ağır şərtli sülh müqaviləsi idi.
Azərbaycan Səfəvi dövləti ərazisinin böyük bir hissəsini itirdi. Bundan sonra şah I Abbas
ölkədə siyasi sabitlik yaratmaq üçün tədbirlər görməyə başladı.
Şah I Abbas 1593-cü ildə Ərdəbil, Zəncan, Xalxal, Qaracadağ və Lənkəran vilayətləri,
Qızılüzən və Kür çayları arasında yerləşən geniş əraziləri Azərbaycan bəylərbəyiliyində
birləşdirdi. Bəylərbəyiliyin «Azərbaycan qoşunu» adlı xüsusi hərbi dəstəsi vardı. Bununla
da şah I Abbas Azərbaycanın dövlətçilik ənənələrini qorudu.
Mərkəzi hakimiyyətin güclənməsi. Şah I Abbas osmanlılarla sülh bağladıqdan sonra
sabitlik yarandı. Səfəvilərin itirilmiş torpaqlarını geri almaq, dövlətin sarsılmış qüdrətini
bərpa etmək məqsədilə islahatlara başlandı. İslahatlar, əsasən, hərbi və inzibati
sahələrdə aparıldı. İlk tədbirlərdən biri kimi şah I Abbas mərkəzi hakimiyyətə qarşı çıxan
hərbi-köçəri qızılbaş əyanlarını cəzalandırdı. Qızılbaş tayfa başçılığında irsilik prinsipi ləğv
olundu. Bu tədbirlər ölkə daxil ində siyasi sabitliyin bərpa olunmasına və mərkəzi
hakimiyyətin nüfuzunun artmasına xeyli kömək etdi.
Hərbi islahat. Şah I Abbasın islahatlarına qədər Səfəvilər dövlətində daimi nizami ordu
yox idi. Ordu Azərbaycan (qızılbaş) tayfalarının qeyri-nizami süvari dəstələrindən ibarət
idi. Tayfa başçıları bəzən vahid komandanlığa tabe olmur, müstəqil hərəkət edirdilər. Zəif
nizam-intizam və tayfalararası ədavət Səfəvi or-
Tüfəngçi
dusunun döyüş qabiliyyətini aşağı salırdı. Odlu silahdan geniş istifadə edilmirdi. Səfəvi
ordusunun əvvəlki qüdrətini qaytarmaq üçün orduda köklü islahatlar aparmaq lazım idi.
Şah I Abbas Səfəvi ordusunu yenidən qurdu. O, Osmanlı dövlətinə qarşı uğurlu müharibə
aparmaq üçün odlu silaha malik nizami ordu yaratdı. Bu ordu mərkəzi hakimiyyəti
möhkəmləndirmək üçün də səmərəli idi. Hərbi islahat nəticəsində qoşun tayfa
müxtəlifliyi prinsipi əsasında təşkil edildi və müxtəlif qoşun növləri yaradıldı.
İnzibati sahədə də bir sıra dəyişikliklər edildi. Azərbaycan bəylərbəyiliyinin təşkili ilə
başlanan islahat nəticəsində 1598-ci ildə dövlətin paytaxtı İsfahana köçürüldü. Burada
özünə dayaq yaratmaq üçün şah I Abbas Azərbaycanın müxtəlif vilayətlərindən əhali
köçürüb gətirdi. Həmin dövrdə Azərbaycan dili yenə də orduda və sarayda üstünlük təşkil
edir, diplomatik sənədlərdə bu dildən istifadə edilirdi.
Şah I Abbasın xarici siyasəti. Şah I Abbas tərəfindən keçirilən islahatlar mərkəzi
hakimiyyətin xeyli qüvvətlənməsinə, Səfəvi dövlətinin öz keçmiş qüdrətini bərpa etməsinə
şərait yaratdı. Şah Avropanın qüdrətli dövlətləri — Müqəddəs Roma imperiyası, İngiltərə,
Fransa, İspaniya və Rusiya ilə diplomatik əlaqələri genişləndirmək məqsədilə danışıqlar
aparırdı. Diplomatik əlaqələrin əsasında hər iki tərəfin siyasi və iqtisadi maraqları
dayanırdı. Bu, Səfəvi
Səfəvi topları
Səfəvi ordusu odlu
silahının olmaması
üzündən hansı böyük
məğlubiyyətlə
üzləşmişdi?
dövlətinin beynəlxalq nüfuzunun artmasına təsir göstərdi.
XVI əsrin sonlarında Səfəvi dövlətinin xarici siyasəti qarşısında mühüm vəzifələri həll
etmək dayanırdı. Bu siyasətin əsas məqsədi dövlətin ərazi bütövlüyünü təmin etmək idi.
Bunun üçün Xorasanı Şeybanilərdən geri almaq, osmanlıların işğal etdikləri torpaqları
azad etmək, İran
İsfahanda Şah Abbas məscidi
körfəzində mühüm liman olan Hörmüzü* Portuqaliyadan geri almaq və onun buradakı
hegemonluğuna son qoymaq lazım idi. Ərazi bütövlüyünün bərpası istiqamətində ilk
addım dövlətin şərq sərhədlərində atıldı. 1599-cu ildə Şeybanilər məğlub edildi və
Xorasan geri qaytarıldı.
Azərbaycan tarixçisi, şairi və ictimai xadimi Abbasqulu ağa Bakıxanov məşhur «Gülüstaniİrəm» əsərində yazır: «Müdrik dövlət idarəçiliyi və quruculuq işləri ilə şöhrət qazanan Şah
Abbas elə mülki və hərbi qayda-qanunlar qoyub gedib ki, indi də onlardan istifadə edilir. ... Şah
Abbas o qədər ictimai binalar ucaldıb ki, Şərqin heç bir hökmdarı bu barədə onunla ayaqlaşa
bilməz. Bütün Fars və Cənubi Qafqaz diyarı boyunca şəhərlərdə tikilən məscid və məktəblər,
düzəngahlarda salınan karvansara və su kəmərləri onun nəcib əməllərindən hələ uzun
zaman soraq verəcəkdir. Şah Abbas öz dövründə yaşamış bütün şair və alimlərlə dostluq
etmiş, özü də indiyə qədər yüksək qiymətləndirilən şeirlər yazmışdır».
Sual və tapşırıqlar
1. 1590-cı il İstanbul müqaviləsinə əsasən hansı Azərbaycan torpaqları osmanlılara
verildi?
2. Şah I Abbas 1593-cü ildə Azərbaycan adlı bəylərbəyilik yaratmaqla hansı məqsədi
güdürdü?
3. Şah I Abbasın hansı tədbirləri mərkəzi hakimiyyəti möhkəmlətməyə kömək etdi?
4. Şah I Abbasın hərbi islahatı nəticəsində hansı hərbi hissələr yaradıldı?
5. XVI əsrin sonunda Səfəvilərin qarşısında xarici siyasət sahəsində hansı vəzifələr
dururdu?
6. Səfəvilər Osmanlı dövlətinə qarşı hansı Avropa ölkələri ilə əlaqələr yaratmışdılar?
7. Mənbəyə əsasən şah I Abbasın hökmdar kimi siyasətini səciyyələndirin. Onun siyasi,
iqtisadi və mədəni sahələrdəki xidmətlərini cədvəldə qruplaşdırın.
Siyasi İqtisadi Mədəni
8. Şah I Abbasın hərbi islahatlarına aid cədvəl tərtib edin.
9. Zaman oxunda verilmiş tarixlərə aid mühüm hadisələri müəyyən edin.
* Hörmüz — İran və Oman körfəzlərini birləşdirən boğaz. Onun vasitəsilə Səfəvilər Hind
okeanına çıxırdılar
3. AZƏRBAYCAN TORPAQLARININ
AZAD EDİLMƏSİ
Yüz ildən artıq davam edən Səfəvi—Osmanlı müharibələri nə ilə nəticələndi?
Avropa ölkələri öz məqsədlərinə çatdılarmı?
Qalibiyyətli müharibələr dövrü. XVII əsrin əvvəllərində Osmanlı hakimiyyəti altında
olan Azərbaycan torpaqlarında üsyanlar baş verdi. Bundan istifadə edən şah I Abbas
osmanlıların işğal etdiyi torpaqları geri almaq üçün hərbi əməliyyatlara başladı. Beləliklə,
1603-cü ildə Osmanlı—Səfəvi müharibələrinin yeni mərhələsi başladı. Şah I Abbasın
yenidən qurduğu ordu Səfəvi dövlətinin hərbi qüdrətini nümayiş etdirdi. Təbrizə
yaxınlaşan şah ordusu üsyan etmiş xalqın köməyi ilə şəhəri osmanlılardan azad etdi və
bununla da, demək olar ki, Azərbaycanın bütün cənub əyalətlərinin taleyi həll olundu.
Şimala hərəkət edən qızılbaşlar Culfa və Naxçıvanı döyüşsüz ələ keçirdilər. Bunu görən
Ordubad əhalisi üsyan qaldırdı. Ordubadlılar şəhərə daxil olan Səfəvi ordusunu bayram
sevinci ilə
Səfəvi hakimiyyətinin qarşısında dayanan ən önəmli məsələ osmanlıların işğal
etdikləri torpaqları azad etmək idi. Avropa dövlətləri Səfəvilərin Osmanlı
imperiyası ilə toqquşmasında maraqlı idilər. Bəzi Avropa hökmdarları osmanlılara
qarşı hərbi ittifaq yaradılmasını təklif etmişdi. İspaniya kralı da Səfəvi şahını
osmanlılara qarşı müharibəyə təhrik edərək İran körfəzində ona kömək
göstərəcəyini vəd etmişdi. Osmanlıların Ön Qafqazdan çıxarılmasında Rusiya da
maraqlı idi. Osmanlı dövlətinin Xəzəryanı bölgələrdə ağalığı Volqa—Xəzər ticarət
yolunda ruslara da əngəllər törədirdi. Bütün bunlar Səfəvi-Osmanlı müharibəsinin
sonuncu - üçüncü mərhələsinin başlanmasına təkan verdi.
Əhalisinin vergilərdən azad
edilməsinin Ordubad üçün
əhəmiyyəti nə idi?
qarşıladılar. Səfəvi ordusuna göstərdikləri yardımı nəzərə alan şah I Abbas ordubadlıları
bütün dövlət vergilərindən azad etdi.
«Böyük sürgün». Culfa, Naxçıvan və Ordubadı azad etdikdən sonra qızılbaş ordusu
İrəvana yaxınlaşdı. Osmanlıların gücləndirilmiş qarnizonu vardı. Ona görə də İrəvan
qalasının mühasirəsi uzun çəkdi. İrəvanı azad etmək üçün ilk dəfə olaraq Azərbaycan
ustalarının hazırladığı iri toplardan istifadə edildi. 1604-cü ildə şəhər azad edildi. Səfəvi
ordusu yürüşü davam etdirib Qars hüdudlarına qədər əraziləri tutdu. Bu zaman Osmanlı
ordusunun Azərbaycana yürüş etməsi xəbəri yayıldı. Osmanlı ordusunun hücumunu
eşidən şah I Abbas Təbriz istiqamətində geri çəkildi. Osmanlılara qarşı ənənəvi
«yandırılmış torpaq» taktikası tətbiq edildi. Geri çəkildikcə də şəhər və kəndləri
boşaltdırdı, osmanlıların əlinə keçə biləcək nə varsa, məhv etdirdi. Bu hadisə
tarixşünaslıqda «Böyük sürgün» adlanır. Arazın sol sahilində olan əhali — İrəvan,
Naxçıvan, Culfa və digər bölgələrin camaatı İsfahana, Mazandarana və İranın başqa
vilayətlərinə köçürüldü. «Böyük sürgün»
Şah I Abbasın «Böyük sürgün» siyasəti Səfəvi dövlətinə necə təsir edə bilərdi?
siyasətinin həyata keçirilməsində şah I Abbasın əsas məqsədi osmanlıların ölkənin
içərilərinə doğru irəliləməsinin qarşısını almaq idi. Bundan başqa, şah I Abbas iqtisadi
məqsəd də güdürdü. Məlum olduğu kimi, Şərqdən Avropaya gedən ticarət yolu Osmanlı
dövlətinin ərazisindən keçirdi. Ona görə də o, Avropa—Asiya ipək ticarəti yolunu cənuba
— İran körfəzi limanlarına doğru yönəltmək istəyirdi.
Hərbi əməliyyatlar davam edirdi. 1605-ci ildə Sufiyanda baş verən həlledici döyüşdə
Səfəvilər qalib gəldi. Bu döyüş müharibənin sonrakı gedişinə təsir göstərdi. 1605—1607-
ci illərdə Qarabağ, Gəncə, Şirvan azad edildi. Beləliklə, bütün Azərbaycan torpaqları
osmanlılardan geri alındı.
Cəlalilər hərəkatı. Cəlalilər hərəkatının adı üsyanın ilk başçısı Şeyx Cəlalın adı ilə bağlı
idi. Üsyan hələ XVI əsrin əvvəllərində Osmanlı dövlətinə qarşı o zaman Azərbaycan ərazisi
olan
Azərbaycan Səfəvi dövləti şah I Abbas və varislərinin dövründə
«Koroğlu» dastanında
Azərbaycanla bağlı hansı
hadisələr təsvir
olunmuşdur?
Şərqi Anadoluda başlamışdı. XVI əsrin 90-cı illərində yenidən güclənən Cəlalilər hərəkatı
XVII əsrin əvvəllərində Azərbaycanın başqa ərazilərinə də yayıldı. Osmanlılar tərəfindən
tutulmuş torpaqlarda Osmanlı ağalığına qarşı Cəlalilər hərəkatı adı ilə çıxışlar baş verdi.
Osmanlılara qarşı müharibədə şah I Abbas Cəlali dəstələrindən istifadə etmək qərarına
gəldi. Cəlalilərin üsyançı dəstələrindən birinə öz igidliyi ilə məşhur olan xalq qəhrəmanı
Koroğlu başçılıq edirdi. Lakin Cəlali dəstələri arasında yaranmış fikir
Koroğlu
ayrılığı nəticəsində onlar Səfəvi dövlətinin hüdudlarını tərk edib Anadoluya qayıtdılar. Bir
hissəsi isə şah I Abbasın xüsusi dəstəsində xidməti davam etdirdi.
İkinci İstanbul və Mərənd müqavilələri. 1612-ci ildə Osmanlı və Səfəvi dövlətləri
arasında bağlanan İstanbul müqaviləsinə əsasən Amasya sülhünün şərtləri bərpa
olundu. Osmanlı dövləti Azərbaycanın, Şərqi Gürcüstanın Səfəvi dövlətinə məxsus
olmasını rəsmən tanıdı. Lakin bu sülh uzun çəkmədi.
Osmanlı sultanı Səfəvilərə qarşı yenidən müharibəyə başlamaq qərarına gəldi. 1616-cı
ildə Sultan I Əhmədin əmri ilə Osmanlı ordusu Təbriz istiqamətində yürüşə başladı. Lakin
güclü müqavimət, qışın sərt keçməsi, xəstəlik və ərzaq qıtlığı osmanlıların irəliləməsinə
mane oldu. 1618-ci ildə Sərab vilayətində Sınıq körpü adlı yerdə Səfəvilərlə osmanlılar
arasında həlledici döyüş baş verdi. Osmanlı ordusu və onun müttəfiqi Krım xanının
qoşunu ağır məğlubiyyətə uğradı. Bu məğlubiyyətdən sonra Osmanlı dövləti Səfəvilərlə
Mərənd sülh müqaviləsini imzalamalı oldu. Bu müqavilə ilə də Amasya sülhünün şərtləri
təsdiq edildi.
XVII əsrin 20-ci illərində Osmanlı imperatorluğunda baş verən daxili çəkişmələr
imperiyanı siyasi və iqtisadi böhran qarşısında qoydu. Bu vəziyyətdən istifadə edən şah I
Abbas Bağdad, Mosul, Kərbəla, Nəcəf şəhərlərini geri qaytardı.
Hörmüzün azad edilməsi. Məlum olduğu kimi, hələ XVI əsrin əvvəllərində Səfəvilərin
Osmanlı dövləti ilə müharibə aparmasından istifadə edən Portuqaliya İran körfəzinin
başlıca
XVIII əsrin 20-ci illərində şah
I Abbas nə üçün hərbi
əməliyyatlara başladı? Bu
addım hansı Osmanlı
sultanının fəaliyyəti ilə
oxşardır?
limanı olan Hörmüzü işğal etmişdi. Öz qarşısına Səfəvi dövlətinin ərazi bütövlüyünü
bərpa etmək məqsədi qoyan şah I Abbas Hörmüzü azad etmək üçün hərbi-diplomatik
tədbirlər gördü. Bunun üçün İngiltərə və Portuqaliya arasında siyasi-iqtisadi rəqabətdən
istifadə etdi. 1621-ci ildə Səfəvi dövləti ilə İngiltərə arasında «əbədi dostluq» haqqında
müqavilə bağlandı. Səfəvi qoşunu ingilis hərbi donanmasının köməyi ilə 1622-ci ildə
Hörmüzü azad etdi.
Qəsri-Şirin müqaviləsi. 1629-cu ildə Səfəvi taxtına şah I Abbasın nəvəsi I Səfi keçdi. Elə
həmin il Osmanlı ordusu Səfəvi torpaqlarına hücum etdi. Osmanlı sultanı IV Murad
Səfəvilərə qarşı hücum əməliyyatlarına başlayaraq İrəvanı tutdu. Hücumu davam etdirən
Osmanlı ordusu 1635-ci ildə Təbrizi ələ keçirdi. Güclü müqavimət, aclıq, xəstəlik və qışın
yaxınlaşması osmanlıları yenidən Azərbaycanı tərk etməyə məcbur etdi. 1637—1638-ci
illərdə Bağdad uğrunda gərgin döyüşlər nəticəsində osmanlılar onu tuta bildilər.
I Səfinin şah elan edilməsi
1639-cu ildə Səfəvi və Osmanlı dövlətləri Qəsri-Şirində sülh müqaviləsi imzaladılar.
Müqavilənin şərtlərinə görə Ərəb İraqı Osmanlı dövlətinə, Zəncir qalasından şərqdə olan
ərazilər Səfəvilərə verildi. Səfəvilər Van, Qars qalalarına və Axalsıxa hücum
etməyəcəklərinə təminat verdilər. Bununla da XVII əsrdə Səfəvi—Osmanlı müharibəsi
başa çatdı. Yüz ildən artıq davam edən dağıdıcı müharibə (1514—1639-cu illər) hər iki
türk-müsəlman dövlətinin zəifləməsinə səbəb oldu. Müharibənin «qalibi» isə hər iki
dövləti zəiflətmək istəyən Avropa diplomatiyası oldu. Bununla da Avropa dövlətlərinin
Şərqdə müstəmləkəçi siyasətlərinin həyata keçirilməsinə şərait yarandı.
Sual və tapşırıqlar
1. Səfəvi—Osmanlı müharibəsinin üçüncü mərhələsi hansı illəri əhatə etmişdir?
2. 1603-cü ildə hansı həlledici döyüş baş verdi?
3. «Böyük sürgün» siyasətinin hərbi və iqtisadi məqsədləri nə idi?
4. 1612-ci il İstanbul müqaviləsinin şərtlərini şərh edin.
5. Səfəvi—Osmanlı müharibələri zamanı imzalanmış müqavilələri dəftərinizə çəkdiyiniz
cədvəldə göstərin.
Müqavilənin adı Tarixi Şərtləri
6. Avropada 1453-cü ildə, Azərbaycan tarixində 1639-cu ildə baş vermiş hadisələrin oxşar
nəticələrini göstərin.
7. Cəlalilər hərəkatına aid təqdimat hazırlayın.
8. Zaman oxunda verilmiş mühüm hadisələri müəyyən edin.
4. XVI ƏSRİN İKİNCİ YARISI - XVII ƏSRDƏ
AZƏRBAYCANDA İCTİMAİ HƏYAT
Bu dövrdə Azərbaycanda hansı mülkiyyət formaları və sosial təbəqələr var idi?
İnzibati idarə sistemi necə idi?
Evliya Çələbi
Kənd təsərrüfatı. XVI əsrin ikinci yarısı — XVII əsrdə Azərbaycanda əhalinin əsas
məşğulliyyəti əkinçilik və maldarlıq idi. Taxıl bitkiləri Azərbaycanın, demək olar ki, bütün
bölgələrində becərilirdi. Azərbaycana gələn xarici tacir və səyyahlar öz yazılarında burada
taxılın bolluğundan bəhs edirdilər. Ənənəvi məşğuliyyət sahələri sayılan bağçılıq və
bostançılıq da yüksək səviyyədə inkişaf etmişdi. Səyyahlar burada yetişdirilən meyvələrin
öz dadına və keyfiyyətinə görə dünyanın başqa bölgələrində becərilən
Səfəvi-Osmanlı müharibələrinin törətdiyi dağıntı və məhrumiyyətlərə
baxmayaraq, ölkədə həyat davam edirdi. Kənd təsərrüfatı müharibələr arasındakı
fasilələr zamanı canlanır, insanların rifah halı qismən düzəlirdi. Dövrün
çətinlikləri sənətkarlığın, ticarətin inkişafına mənfi təsir göstərsə də, inkişafın
qarşısını ala bilməmişdi. Şəhərlər böyüyür, əhali artır, ictimai həyat dəyişirdi.
2 1
Azərbaycan xalçaları: 1) XVI əsr; 2) XVII əsr
meyvələrdən daha üstün olduğunu qeyd edirlər. XVII əsrin ortalarında Osmanlı dövlətinin
diplomatik elçiliyinin üzvü olan Evliya Çələbi Şirvanda çəltik, pambıq, üzüm və bir çox
meyvə yetişdirildiyi haqqında məlumat verir.
Səfəvilər paytaxtı
Təbrizdən Qəzvinə nə
üçün köçürtmüşdülər?
Şəhərlər. 1565-ci ildə şah I Təhmasib hər vilayətdən alınan tamğa vergisinin ləğv
olunması haqqında fərman verdi. Bu fərman Səfəvi dövlətində sənətkarlıq və ticarətin
inkişafına müsbət təsir göstərdi.
Azərbaycan şəhərlərinin inkişafı bir sıra iqtisadi və siyasi amillərlə bağlı olmuşdur.
Sənətkarlığın inkişafı, şəhərlərin daxili və xarici ticarət yolları üzərində yerləşməsi əsas
iqtisadi amillər idi. Lakin Səfəvi—Osmanlı müharibələri, feodal ara müharibələri kimi
siyasi amillər şəhərlərin tənəzzülünə səbəb olurdu. Azərbaycanın ən böyük və mühüm
şəhəri sayılan Təbriz Səfəvi dövlətinin təsərrüfat həyatında misilsiz rol oynayırdı. Təbriz
sənətkarlarının hazırladıqları müxtəlif məhsullar hər yerdə şöhrət qazanmışdı. 1539-cu
ildə şah I Təhmasibin əmri ilə Təbrizin ən mahir xalça ustaları tərəfindən toxunan Şeyx
Səfi xalçası indi də dünya xalçaçılıq sənətinin şah əsəri hesab olunur.
Bakı XVII əsrin birinci yarısında
1555-ci ildə paytaxtın Qəzvinə köçürülməsi Təbrizin siyasi əhəmiyyətinə və iqtisadi
inkişafına mənfi təsir göstərdi.
Şirvan bəylərbəyiliyinin mərkəzi olan Şamaxı mühüm daxili və xarici ticarət
mərkəzlərindən biri olaraq qalırdı.
Şirvanın Səfəvilərə birləşdirilməsindən sonra Bakı Xəzər dənizində bu dövlətin əsas
limanına çevrildi. Bakı ətrafında yerləşən 500-ə qədər quyudan neft çıxarılır, bu neft
dəniz və karvan yolu ilə bir sıra ölkələrə göndərilirdi.
Ərdəbil Səfəvi dövlətinin müqəddəs şəhərlərindən biri sayılırdı.
İdarəçilikdə irsilik
prinsipi ölkənin siyasiiqtisadi inkişafına necə
təsir göstərə bilərdi?
İspaniyaya gedən və bu ölkədə qalaraq orada yaşayan Səfəvi diplomatı Oruc bəy Bayat
Qarabağ bəylərbəyiliyinin mərkəzi olan Gəncə şəhəri haqqında məlumat verərək burada
50 min ailənin yaşadığını göstərirdi.
Bu dövrdə İrəvan, Naxçıvan, Dərbənd, Şəki və Gəncə də Azərbaycanın mühüm
sənətkarlıq, ticarət və mədəniyyət mərkəzləri idi.
İnzibati idarəetmə. XVII əsrin ikinci yarısında Azərbaycan ərazisi inzibati cəhətdən
Şirvan, Qarabağ, Təbriz, Çuxursəd bəylərbəyiliklərinə bölünürdü. Bəylərbəyilik öz gəliri
hesabına qoşun saxlayır, əhalidən vergi toplayırdı. Məhkəmə orqanları şəriət qaydaları
əsasında fəaliyyət göstərirdi. Bəylərbəyilikdə vəzir maliyyə işlərini yerinə yetirirdi. Səfəvi
dövlətində idarəçilikdə irsilik prinsipi həyata keçirilirdi.
Torpaq mülkiyyəti formaları. XVII əsrdə Azərbaycanda torpaq mülkiyyəti formalarında
ciddi dəyişiklik olmamışdı:
XVII əsrin ikinci yarısında divan və xalisə torpaqları aparıcı mülkiyyət forması olaraq
qalırdı. Divan (dövlət) toraqlarından əldə olunmuş gəlirlər dövlət xərclərinin
ödənilməsinə sərf edilirdi.
Sosial təbəqələr. Bu dövrdə hakim təbəqəni təşkil edən feodallar 3 qrupa bölünürdü.
Əsasən, Azərbaycan qızılbaş tayfalarının başçılarından ibarət olan hərbi əyanlar birinci
qrupu təşkil edirdilər. Onlar hələ də Səfəvi dövlətinin idarə sistemində və sosial
quruluşunda mühüm mövqeyə malik idilər. İkinci qrup ali şiə ruhaniləri idi. Onlara sədr
başçılıq edirdi. O, şahdan sonra ikinci şəxs sayılırdı. Mərkəzi və yerli idarə sistemlərində
işləyən məmurlar isə mülki əyanlara aid idilər. Mülki əyanlara vəzir başçılıq edirdi.
XVII əsrdə Azərbaycan cəmiyyətində əsas istehsalçı qrup olan kəndlilər də müxtəlif
təbəqələrə bölünürdülər:
Azərbaycanda vergi verən bütün kənd əhalisi ümumi adla — rəiyyət adlanırdı. Malcəhət
adlanan məhsul və ya torpaq vergisinin 1/10 hissəsi torpağın sahibinə, 1/5 hissəsi isə
dövlətə çatırdı. Bəhrə sudan istifadəyə görə alınan vergi idi. Bu iki vergi əsas vergilər
sayılırdı. Müsəlman olmayan əhali cizyə adlı vergi ödəməli idi. Kəndlilərin dövlət və feodal
üçün pulsuz məcburi işləməsi biyar adlanırdı.
Ölkənin iqtisadi həyatında sənətkarlar və tacirlər mühüm rol oynayırdı.
Sual və tapşırıqlar
1. Səfəvi dövlətində tamğa kimlərdən alınırdı?
2. Azərbaycan bu dövrdə hansı Avropa ölkələri ilə ticarət əlaqələri yaratmışdı?
3. Azərbaycan şəhərləri arasında Təbrizin fərqli mövqeyə malik olması nə ilə əlaqədar idi?
4. XVI əsrin ikinci yarısı — XVII əsrin əvvəllərində Azərbaycanda vergiləri əks etdirən sxemcədvəl tərtib edin.
5. Təbriz şəhəri və onun tarixi ilə bağlı hekayə qurun.
5. AZƏRBAYCANIN XARİCİ İQTİSADİ ƏLAQƏLƏRİ
Avropa tacirləri Azərbaycana nə üçün gəlirdilər?
XVII əsrin sonunda Azərbaycanda iqtisadi tənəzzülün səbəbləri nə idi?
Şərqə gedən yollar Azərbaycandan keçir. XVI əsrdə ingilis tacirləri Ərəşi Cənubi
Qafqazın ən böyük ipəkçilik mərkəzi kimi təsvir edirlər. Venesiya səyyahı Minadoi Ərəşdə
«Mah- mudabad» adlı ağ ipək istehsal olunduğu haqqında məlumat verirdi.
Antoni Cenkinson
XVI əsrin ikinci — XVII əsrin birinci yarısında beynəlxalq ipək ticarət yolu Culfadan keçirdi.
Culfa tacirləri xam ipəyi Azərbaycandan Avropanın Amsterdam, Marsel, Venesiya kimi
şəhərlərinə, Türkiyə, Suriya və Hindistana aparıb satırdılar. Bu dövrdə Ordubad, Naxçıvan,
Əylis Azərbaycanın xarici dövlətlərlə apardığı ticarət əlaqələrində vacib rol oynayaraq,
mühüm ticarət və sənətkarlıq mərkəzlərinə çevrilmişdi.
Azərbaycanda ticarət dövriyyəsi və sənətkarlıq məhsullarının istehsalında Təbriz xüsusilə
fərqlənirdi. Asiyada ən
Böyük coğrafi kəşflərdən sonra Avropa ölkələrində xüsusi canlanma müşahidə
olunurdu. Şərq ölkələrinə maraq artmışdı. Şərqin zəngin sərvətlərini Avropaya
daşımaq üçün iri ticarət şirkətləri yaranıb sürətlə genişlənirdi. Londonda təşkil
olunmuş ticarət kompaniyaları artıq Şərq ölkələrinə öz nümayəndələrini
göndərirdilər. Ost-Hind kompaniyası ilə yanaşı, Moskva şirkətinin tacirləri
Azərbaycana da tez-tez gəlirdilər.
Qarabağda karvansaranın qalıqları
böyük bazar olan Qeysəriyyə burada yerləşirdi. Naxçıvan, Ərdəbil, Ordubad, Bakı daxili
ticarətdə əsas rol oynayırdı. Azərbaycanda əmtəə-pul münasibətləri zəif olan yerlərdə
həftədə bir dəfə açılan bazar — həftə - bazarlar olurdu. Azərbaycanda xarici ticarətin
mərkəzi karvansaralar hesab olunurdu. Azərbaycan tacirləri Avropa ölkələri, Hindistan və
Çinlə geniş ticarət əlaqələri yaratmışdılar.
XVI əsrin ortalarında İngiltərənin Moskva ticarət şirkətinin nümayəndələri Xəzər dənizi
vasitəsilə Cənubi Qafqaza, İrana və Hindistana gedən yolları öyrənmək üçün Rusiya
hökumətindən icazə alaraq Azərbaycana səfərlər edirdilər.
Moskva şirkətinin taciri və kəşfiyyatçısı Antoni Cenkinson Səfəvi dövlətinə göndərilərək
Şamaxıda Şirvan bəylərbəyi Abdulla xan Ustaclı ilə görüşdü. Cenkinson Şirvan
bəylərbəyindən maneəsiz və gömrüksüz ticarət etmək haqqında imtiyaz fərmanı aldı.
Lakin ingilis tacirlərinin Azərbaycan bazarında möhkəmlənmək cəhdi baş tutmadı. Çünki
XVII əsrdə apardığı
Abbası. XVII əsrdə pul vahidi işğalçı müharibələr nəticəsində Volqa çayı sahillərini və Xəzər
dənizi hövzəsini istila etmiş Rusiya dövləti buna heç cür razı ola bilməzdi. Eyni zamanda
rus tacirləri özləri Avropa — Şərq ticarətində vasitəçiliyə can atırdılar. Elə bu səbəbdən
rus tacirlərini müdafiə edən çar hökuməti ingilislərin Volqa—Xəzər yolundan istifadəsinə
son qoyaraq onların ticarət imtiyazlarını ləğv etdi. Bu -
nunla da Şərq ölkələri ilə ticarət inhisarı* bütünlüklə rus tacirlərinin əlinə keçdi.
XVII əsrin ikinci yarısından başlayaraq Azərbaycanın Rusiya ilə iqtisadi əlaqələri
güclənməyə başladı. Rusiyadan Azərbaycana xəz-dəri, mis, qalay, kağız və sənətkarlıq
məhsulları gətirilirdi. Azərbaycandan isə Rusiyaya ipək parçalar, yun və ipək xalçalar
aparılırdı. Ruslar Azərbaycana əlverişli satış bazarı kimi baxır, Şirvana xüsusi əhəmiyyət
verirdilər.
Şah Süleymanın verdiyi
fərman xarici ticarətin
inkişafına necə təsir
göstərə bilərdi?
1667-ci ildə Rusiya və Səfəvilər arasında bağlanmış müqaviləyə əsasən rus tacirləri
Səfəvilərin bütün hakimiyyəti dövründə gömrüksüz ticarət hüququ, karvansara və
bazarlarda imtiyazlar əldə etdilər. Bununla da Rusiya Azərbaycan ipəyini Xəzər—Volqa
yolu ilə Qərbi Avropaya daşımaq hüququnu inhisara aldı. Şah
* İnhisar — hər hansı bir sahədə müstəsna üstünlük vəziyyəti
Şah Süleyman elçiləri qəbul edir
Süleymanın (1667—1694) fərmanında da rus tacirlərinə xüsusi ehtiram göstərmək
tapşırılmışdı.
Lakin ticarət karvanları yollarda tez-tez rus kazaklarının hücumuna məruz qalırdı. 1668-ci
ilin yayında Stepan Razinin başçılığı ilə Azərbaycan ərazisinə təşkil edilmiş qarətçi
yürüşlər zamanı kazaklar Dərbənddə sahilə çıxdılar. Onlar Azərbaycanın Xəzərsahili
yaşayış məntəqələrini qarət etdilər. Volqa—Xəzər su hövzəsində ticarətin inkişafında
maraqlı olan Rusiya hökuməti də kazakların talançı yürüşlərinin qarşısını aldı.
Həmin dövrdə Azərbaycanla Hindistan arasında geniş ticarət əlaqələri davam edirdi.
Hindlilərin Azərbaycanda ticarət məskənləri var idi. Azərbaycandan Hindistana çoxlu
xam ipək, ipək parça, qara və ağ neft, zəfəran aparırdılar. Hindistandan isə Azərbaycana
müxtəlif cür ədviyyat məhsulları gətirilirdi.
İqtisadi tənəzzül. XVII əsrin sonunda Azərbaycan iqtisadiyyatının bütün sahələri dərin
tənəzzül keçirirdi. Bu tənəzzülün bir sıra daxili və xarici səbəbləri var idi. Daxili səbəblərə
aşağıdakılar aid idi:
İçərişəhərdə hind tacirlərinə məxsus Мultan karvansarası
1. Əkin sahələrinin azalması və su təchizatının zəifləməsi. Buna səbəb isə Azərbaycanın
cənubunda yeraltı kanallar şəbəkəsi — kəhrizlərin dağılması idi.
2. Pul böhranının baş verməsi. Bu dövrdə Səfəvi dövləti ərazisinə metal qismən xaricdən
gətirilirdi. Qiymətli metalların azlığından dövriyyəyə qəlp pullar daxil olurdu. Bu, nəticə
etibarilə əmtəə mübadiləsinin pozulmasına, maliyyə sahəsində hərc-mərcliyə gətirib
çıxarırdı.
3. Şəhər iqtisadiyyatının tənəzzülü. Bunun səbəbi isə ticarət və sənətlə məşğul olan
əhalinin şəhərləri kütləvi surətdə tərk etməsi idi. Nəticədə öz gəlirlərinin azaldığını görən
dövlət və feodallar vergiləri 3 dəfə artırdılar.
4. Dövlət idarəçiliyindəki böhran. Bunun səbəbi isə dövlət aparatındakı vəzifəli şəxslərin
rüşvətxorluğu, fırıldaqçılığı idi.
Səfəvi dövlətinin tənəzzülünün xarici səbəbləri isə aşağıdakılar idi:
1. Avropadan Hindistana gedən dəniz yolunun kəşfi nəticəsində XVII əsrdən etibarən
Azərbaycandan keçən İpək yolu öz əhəmiyyətini itirirdi.
2. Avropada yüksək keyfiyyətli və ucuz başa gələn manufaktura məhsulları istehsalının
artması Azərbaycanın sənətkarlıq məhsullarına olan tələbatı getdikcə azaldırdı.
Sual və tapşırıqlar
1. Nə üçün ruslar ingilislərin Azərbaycanda möhkəmlənməsini istəmirdilər?
2. Stepan Razinin qarətçi yürüşlərini hansı oxşar hadisə ilə müqayisə edə bilərsiniz?
3. Şah Süleymanın fərmanı hansı ölkənin tacirlərinə geniş imtiyazlar verirdi?
4. Mövzuda adıçəkilən Azərbaycan şəhərlərini xəritədə tapın.
5. «Səfəvi dövlətinin tənəzzülünün səbəbləri» cədvəlini tamamlayın.
Daxili səbəblər Xarici səbəblər
6. Stepan Razinin Azərbaycana qarətçi yürüşləri barədə nə bilirsiniz?
6. XVII ƏSRDƏ AZƏRBAYCAN MƏDƏNİYYƏTİ
XVII əsrdə ölkədə elm və mədəniyyət necə inkişaf edirdi?
Təhsil. Bu dövrdə elm və təhsil məscidlərin nəzdində olan məktəb və mədrəsələrdə
öyrədilirdi. Azyaşlı uşaqlar Quranı öyrənməklə məşğul olur, təhsilin davam etdirilməsi isə
maddi imkandan asılı olurdu. Orta təhsili davam etdirmək üçün mədrəsə təhsili vacib idi.
Mədrəsələrdə dini biliklərlə yanaşı, dünyəvi elmlər də tədris olunurdu. Dövrün alimləri
mədrəsələrdə mühazirələr söyləyir, elmin sirlərini tələbələrə öyrətməyə çalışırdılar.
Mədrəsə təhsilinə yiyələnən şagirdlərə şəhadətnamə verilirdi. Kasıblarla varlıların təhsil
müəssisələri, demək olar ki, ayrı olurdu. Təhsil işi ilə axund, molla, yaxud onun köməkçisi
xəlfə
Din xadimlərinin təhsildə əsas aparıcı qüvvəyə çevrilməsi o dövrün maarif və mədəniyyəti
haqqında hansı fikirləri söyləməyə əsas verir? Münasibət bildirin.
adlanan şəxs məşğul olurdu. Xəlfə mollaxanada nizam-intizamı qorumaq üçün şagirdlər
içərisindən seçilirdi. Xəlfələr yuxarı sinif şagirdlərindən təyin olunurdu. Mədrəsələrdə
dərs deyən müəllimlər arasında dövrün tanınmış alimləri də olmuşdur. Bəzi müəllimlər o
qədər şöhrət qazanmışdılar ki, onların yanına, hətta uzaq yerlərdən tələbələr gəlirdilər.
Bu dövrdə təhsil, əsasən, şəhər əhalisi içərisində yayılırdı. Kənd əhaAzərbaycan torpaqlarında gedən Səfəvi-Osmanlı müharibələri xalqın mədəni
həyatına ağır zərbələr vurmuşdu. Bir çox məşhur Azərbaycan alimi əsir alınmış,
İstanbula aparılmış, bəziləri isə Qəzvinə və İsfahana köçürülmüşdü. Dövrün hərbisiyasi gərginliyi elm və maarifin inkişafında ləngimələrə səbəb olmuşdu.
Dövrün ziyalılarından
olan Mirzə Məhəmməd
Şirvani və Məhəmməd
Tahir Vahid haqqında
araşdırma apararaq
təqdimat hazırlayın.
lisinin çoxu savadsız idi. Kənd yerlərində, adətən, bir məktəb bir neçə kəndə xidmət
edirdi. Əhalinin sayından asılı olaraq hər bir kəndin bir və bir neçə mollası, yaxud axundu
olurdu.
Elm. Bu dövrdə dünyəvi elmlər də inkişaf edirdi. Astronomiya və riyaziyyata dair əsərlər
yazmış Mirzə Məhəmməd Şirvani XVII əsrin ikinci yarısında Azərbaycan elminə bir sıra
töhfələr vermişdir. Digər bir elm xadimi Yusif Qarabağinin əsərləri dövr üçün mühüm
bilik mənbəyi idi. Onun əsərlərində məntiq, hüquq və astronomiyaya dair maraqlı
məlumatlar vardır.
Şah II Abbasın baş tarixçisi təyin edilmiş və vəzir vəzifəsinə qədər yüksəlmiş Məhəmməd
Tahir Vahidin əsərləri dövrün ziyalıları tərəfindən yüksək qiymətləndirilirdi. Onun «Tarixivahid» (Abbasnamə) əsəri bu gün də həmin dövrə dair dəyərli mənbədir.
Xəttatlar tərəfindən üzü köçürülmüş
kitab
XVII əsrdə Azərbaycanda kitablar, adətən, xəttatlar tərəfindən üzü köçürülməklə
artırılırdı. Məhz buna görə də xəttatlara böyük ehtiyac vardı. Şah II Abbasın dövründə
kitabxanalara xüsusi qayğı göstərilirdi. Şah II Abbasın hakimiyyəti dövründə kitab çapı
üçün Avropadan mətbəə avadanlığı gətirilməsinə təşəbbüs göstərilmişdir. Lakin kifayət
qədər vəsait ayrılmaması, şah II Abbasın ölümü və şah Süleymanın bu işə biganəliyi
həmin təşəbbüsün baş tutmamasına səbəb oldu.
Məşhur alimlər sırasında Məhəmmədhüseyn Təbrizinin adını xüsusi qeyd etmək lazımdır.
Ölkə osmanlılar tərəfindən işğal olunandan sonra vətəni tərk edərək Hindistana getmiş,
orada məşhur «Bürhani-qate» lüğətini yazmışdı. Bu lüğət İranda, Hindistanda və digər
islam ölkələrində dəfələrlə çap olunmuşdur. Azərbaycan filosofu Yusif Məhəmmədcan
oğlu Qarabaği Mərkəzi Asiyaya köçmüş, Səmərqənddə və Buxarada yaşamışdır. O, ərəb,
fars dillərində fəlsəfə və hüquq məsələlərinə həsr olunmuş bir sıra əsərlərin müəllifidir.
Qarabağinin əsərlərindən uzun müddət ərzində Mərkəzi Asiyanın mədrəsələrində tədris
vəsaiti kimi istifadə olunmuşdur.
«Koroğlu» dastanının
yaranması hansı tarixi
hadisə ilə bağlı idi?
Ədəbiyyat və xalq yaradıcılığı. Qəhrəmanlıq və məhəbbət dastanlarının tam şəkildə
təşəkkülü prosesi XVI əsrin sonu — XVII əsrin başlanğıcına təsadüf edir. Həcm və
əhəmiyyət baxımından «Koroğlu» dastanı xalq yaradıcılığının möhtəşəm nümunəsidir.
XVII əsrdə «Şah İsmayıl», «Aşıq Qərib», «Abbas və Gülgəz», «Əsli və Kərəm», «Novruz» kimi
məşhur dastanlar tam şəkildə formalaşdı. «Şah İsmayıl» dastanı dostluğu və məhəbbəti
tərənnüm edir. «Aşıq Qərib» dastanı da mühüm əsərlər sırasındadır və onun bir çox
(türkmən, türk və s.) variantları mövcuddur.
Saib Təbrizi
XVII əsr aşıq sənətinin yüksəliş dövrüdür. Xalq poeziyasının görkəmli nümayəndəsi olan
Qurbanidən sonra XVII əsrdə Aşıq Abbas Tufarqanlı, Sarı Aşıq Abdulla daha çox
tanınırdılar. Onlar ifa etdikləri şeirləri özləri yazırdılar. «Abbas və Gülgəz» dastanı Aşıq
Abbas Tufarqanlının lirik şeirləri əsasında formalaşmışdır. Bu aşığın məhəbbət
məzmunlu qoşmaları xüsusilə qiymətlidir. Sarı Aşıq həm də gözəl bayatılar yaradırdı.
XVII əsr Azərbaycan ədəbiyyatının görkəmli nümayəndələrindən biri Saib Təbrizi
olmuşdur. Şah I Abbasın hakimiyyəti dövründə Saib Təbrizi İsfahana
Şah I Abbasın dövrü
haqqında məlumat
verin. Saib Təbrizinin
İsfahana
köçürülməsinin
dövrün siyasi prosesi
ilə əlaqəsi varmı?
Suraxanı atəşgahı
köçürülmüş, Əfqanıstana, Ərəb ölkələrinə, Kiçik Asiya ya səyahət etmişdir. Saib Təbrizi bir
müddət Hindistanda yaşamışdır. Şah II Abbas tərəfindən Səfəvi sarayına dəvət olunmuş
Saib Təbrizi «məlik üşşüəra» adını almışdı. İnsan və təbiət gözəlliklərinə vurğunluq,
məhəbbət, zəmanədən şikayət onun əsərlərinin başlıca mövzularıdır.
Laçında Sarı Aşığın
məqbərəsi (1993-cü ildə
erməni vandalları
tərəfindən
dağıdılmışdır)
Tətbiqi incəsənət və memarlıq. XVII əsrdə sənətkarlarımızın hazırladıqları bədii parça
və tikmələr içində saray emalatxanalarında toxunan «ali» və «zərli» adlanan parçalar əsas
yeri tuturdu. Bu tipli parçalar qızılı və gümüşü saplarla toxunduğu üçün dünya
bazarlarında daha baha qiymətə satılır, çox zaman isə qızıla bərabər tutulurdu (bu cür
parçaların tərkibinin 15 faizi xalis qızıl olurdu). Belə toxuma parçaların saplarını, adətən,
toxucular deyil, zərgərlər hazırlayırdılar. Naxışlı xalçalarla yanaşı, süjetli xalçalar da
toxunurdu. Bunlardan ovçuluqla bağlı müxtəlif kompozisiyalı xalçaları, məişət
səhnələrini qeyd edə bilərik.
Bu dövrü araşdırarkən Abşeronda, Şamaxı, Bərdə, İrəvan, Dərbənd, Laçın, Naxçıvan, Şəki,
Lerik, Gəncə, Qəbələ ərazilərində tapılan məzar daşları
Gəncədə Şah Abbas məscidi
üzərində oyulmuş müxtəlif ornament- lərlə (naxışlarla) yanaşı, insan, heyvan, quş
fiqurlarına da rast gəlinir. Bunlarla yanaşı, çoxlu binalar, karvansaralar, hamamlar,
məqbərələr, məscidlər dövr haqqında məlumat toplamağa imkan verir. Dövrümüzə
qədər gəlib çatmış bu tikililərdən biri Suraxanıdakı atəşpərəst abidəsidir. Məbəd
«Atəşgah», yəni «od yeri», «od səcdəgahı» adlandırılmışdır. Gəncədəki Şah Abbas məscidi
XVII əsr Azərbaycan memarlığı üçün səciyyəvi olan qiymətli abidədir.
Abşeron memarlığının nadir incilərindən Nardaranda əhəngdaşından tikilmiş məscid öz
quruluşuna görə simmetrik memarlıq abidəsidir. Məsciddəki daşüstü yazıdan aydın olur
ki, abidə 1663-cü ildə tikilmişdir.
Sual və tapşırıqlar
1. Mədrəsə təhsilinin xüsusiyyətlərini izah edin.
2. XVII əsrdə kitabların qiyməti çox baha idi. Siz kitabların baha olmasını nə ilə
əlaqələndirərdiniz? Fikrinizi əsaslandırın.
3. Bu dövrdə xəttatlığın inkişafı nə ilə bağlı idi?
4. XVII əsrdə Azərbaycanda kitab çapı üçün Avropadan mətbəə avadanlığı gətirilməsi
təşəbbüsünün səbəbləri nə idi?
5. Dövrə aid memarlıq abidələri haqqında təqdimat hazırlayın.
6. Aşıq yaradıcılığı öz yüksəliş dövrünü XVII əsrdə keçirirdi. Bu fikri faktlara əsasən sübut
edin.
7. «XVII əsrdə Azərbaycan mədəniyyəti» cədvəlində müxtəlif sahələrə aid ən mühüm
xüsusiyyətləri yazın.
Təhsil və elm Ədəbiyyat İncəsənət və memarlıq
7. XVIII ƏSRİN ƏVVƏLLƏRİNDƏ
SƏFƏVİ DÖVLƏTİNDƏ SİYASİ VƏZİYYƏT
Səfəvi dövlətində baş verən iqtisadi tənəzzül onun siyasi vəziyyətinə necə təsir göstərdi?
Səfəvi şahı vəziyyətdən çıxmaq üçün nə tədbir gördü?
Şah Sultan Hüseyn
Şah Sultan Hüseyn (1694—1722), saray əyanları və dövlət məmurları boşalmış dövlət
xəzinəsini doldurmağın yeganə yolunu vergi və mükəlləfiyyətlərin sayını, həcmini
artırmaqda görürdülər. Bu məqsədlə onlar yeni-yeni vergi növləri «ixtira» edir, vergi
toplamaq üsulunu daha da sərtləşdirirdilər. Dövlət işlərindən uzaqlaşan iradəcə zəif Şah
Sultan Hüseyn 1699-cu ildə vergi sistemini «qaydaya» salmaq məqsədilə 15 yaşına çatmış
hər kəsin siyahıya alınması barədə
XVII əsrin sonunda Səfəvi dövlətində dərin iqtisadi tənəzzül davam edirdi. XVIII
əsrin əvvəllərində Azərbaycanda, xüsusilə Şirvanda baş verən quraqlıq özü ilə
dəhşətli aclıq gətirmişdi. Bu isə bahalığa, bazarlarda qiymətlərin bir neçə dəfə
artmasına səbəb olmuşdu. Buna baxmayaraq, vergilər üç dəfə artırıldı.
əmr verdi. Əhalinin var-dövləti və əmlakı da siyahıya alınırdı. Siyahıya daxil edilən
şəxslərdən əlavə olaraq yeni vergilər tələb olunurdu.
Şah Sultan Hüseyn boşalmış dövlət xəzinəsini doldurmaq məqsədilə ata-babalarının
Ərdəbildəki məqbərəsində olan qiymətli əşyaları əritməyi və onlardan pul kəsməyi əmr
etmişdi.
Bu fakt əsasında Şah Sultan Hüseyni necə qiymətləndirirsiniz?
Əzab və işgəncələrlə kəndliləri vergi verməyə məcbur edirdilər. Şah hakimiyyətinin
zəiflədiyi bir dövrdə hakim feodallar və bəylər arasında mərkəzi hakimiyyətə tabe
olmamaq meyli güclənirdi.
Dövrün müasiri İ.Q.Herber yazırdı ki, Şirvan hakimləri şahın xəzinəsinə istədikləri qədər pul
göndərirdilər. Bəzi hallarda bəylərbəyilər mərkəzin göstərişi olmadan vergilərin miqdarını və
həcmini artırırdılar.
Bu fakt əsasında Səfəvi dövlətində mərkəzi hakimiyyətin vəziyyətini qiymətləndirin.
Kortəbii hərəkatın
səciyyəvi xüsusiyyətləri
hansılardır?
XVIII əsrin əvvəllərində Azərbaycanda üsyanlar. Feodal zülmünün həddini aşması
Səfəvi dövlətinin bir çox yeri ərində olduğu kimi, Azərbaycanda da şah üsuli-idarəsinə və
yerli feodallar əleyhinə üsyanların baş verməsinə səbəb oldu. Azərbaycanda ilk üsyan
1707-ci ildə Car-Balakən bölgəsində alovlandı. Tezliklə qonşu kəndlərin əhalisi də onlara
qoşuldu. Bu, kortəbii kəndli hərəkatı idi.
Dövlətin hakim dairələrinin üsyanı yatırmaq üçün göndərdiyi cəza dəstələri Car kəndini
talan edib yandırdılar.
* Fətva — bir işi icra etmək üçün din başçısı və ya hökmdar tərəfindən verilən icazə,
hökm
1709-cu ildə Şimali Azərbaycanda — Şirvan
hüdudlarında daha bir silahlı üsyan baş verdi.
1711-ci ildə Car camaatı yenidən silaha əl atdı.
Onlar Şamaxı şəhərinə hücum edib, Şirvan
bəylərbəyinin malikanəsinə od vurdular.
Bu dövrdə Şirvanın böyük bir hissəsində həm
şah, həm də yerli feodalların zülmünə qarşı
qalxan silahlı üsyan dalğaları geniş vüsət
almaqda idi.
Şirvan üsyanı. 1707—1711-ci illərdə Şirvanda
baş verən üsyanlar İsfahanda — Səfəvi sarayında
böyük həyəcana səbəb oldu. Şirvan bəylərbəyi
döyüş meydanında həlak oldu. Şah Sultan
Hüseyn buraya yeni bəylərbəyi göndərdi.
1709-cu ildə Qəndəhar şəhərini zəbt edən əfqan
tayfaları mərkəzi hökumətə Azərbaycanda baş
verən üsyanları yatırmağa macal vermirdi. Səfəvi
dövlətinə daxil olan bütün ölkələri XVIII əsrin
əvvəllərində mərkəzi hakimiyyətə qarşı mübarizə
bürümüşdü.
Mərkəzi hakimiyyətə qarşı yönələn üsyanlar, eyni
zamanda xalq kütlələrini istismar edən yerli
feodalların
Hacı Davud
Şirvanın feodal zülmünə qarşı
mübarizə mərkəzinə
çevrilməsinin səbəbini izah edin.
Hacı Davudun fətvası*. Sənəd
Yerli feodal və ruhani
başçılarının üsyana
rəhbərlik etməsi
hərəkata necə təsir
göstərə bilərdi?
da əleyhinə çevrilmişdi. Lakin yerli feodallar nəinki onlara vurulacaq zərbədən yaxa
qurtara bildilər, əksinə bir sıra hallarda xalq hərəkatından özlərinin hakimiyyət başına
gəlməsi üçün bacarıqla istifadə etdilər. Şirvanda da belə oldu. Şirvanda üsyana yerli
ruhani başçılarından biri olan Hacı Davud rəhbərlik edirdi. Şəxsi istedadı sayəsində Hacı
Davud bütün şimal-şərqi Azərbaycanda əhali arasında nüfuz qazanmışdı.
Surxay xanın öz
mövqeyini dəyişməsinə
münasibət bildirin.
Hacı Davudun Şirvanda
müstəqil dövlət
yaratmaq niyyətini necə
qiymətləndirirsiniz?
1719-cu ilin sonlarında Səfəvi dövlətinin və yerli hakimlərin qoşunları Şirvanda baş verən
üsyanı yatırmağa nail oldular. Hacı Davud Dərbənd həbsxanasına salındı. Hacı Davudun
ən yaxın müttəfiqi Qazıqumuxlu Surxay xan Dağıstana qaçaraq canını xilas etdi.
Sonradan o şaha xidmət edəcəyinə söz verərək, yüzbaşı rütbəsini aldı və şahın
Dağıstandakı etibarlı adamlarından birinə çevrildi.
XVIII əsrin 20-ci illərində Səfəvi dövləti özünün ən ağır tənəzzül dövrünə qədəm qoydu.
Üsyan etmiş əfqan tayfaları vilayətləri bir-bir ələ keçirir, paytaxta — İsfahana
yaxınlaşırdılar. İsfahan şəhəri mühasirədə olarkən şahzadələrdən biri yaxın adamları ilə
birlikdə dövlətin şimal bölgəsinə qaçdı və burada özünü II Təhmasib adı ilə şah elan etdi.
Ölkənin hər yerində yenidən üsyanlar baş verdi. Azadlıq hərəkatı Azərbaycanda, xüsusilə
Şirvanda daha artıq qüvvə ilə alovlandı. Mərkəzi hakimiyyətin zəifləməsindən istifadə
edən Hacı Davud həbsdən qaçaraq yenidən Şirvan üsyançılarına başçılıq etməyə başladı
və Qazıqumuxlu Surxay xanı muzdlu qoşunları ilə birlikdə öz tərəfinə çəkməyə nail oldu.
Bu dəfə Hacı Davud qarşısına daha dəqiq məqsəd qoydu: Şirvanda hakimiyyəti ələ almaq
və müstəqil dövlət yaratmaq. Bu məqsədlə Hacı Davud yazılı şəkildə Rusiya dövlətinə
müraciət edib hərbi kömək istədi. Hacı Davudun nəzərdə tutduqları Rusiyanın hazırladığı
planlara uyğun gəlmirdi.
Hacı Davud, əsasən, Qazıqumuxlu Surxay xanın qoşunları və üsyançı dəstələri ilə Səfəvi
dövlətinin Şirvandakı əsas inzibati mərkəzi olan Şamaxını mühasirəyə aldı. 1721-ci ildə
üsyançılar şəhəri ələ keçirdilər və qarət etdilər.
Hacı Davud tərəfindən
Şamaxı şəhərinin
tutulması üsyanın
gedişinə necə təsir edə
bilərdi?
XVIII əsrin birinci yarısında Azərbaycanda genişlənən üsyanların feodalizm dövründə baş
verən bir çox ictimai hərəkatlarda olduğu kimi ziddiyyətli tərəfi vardı. Xalq kütlələrinin
kortəbii silaha əl atması çox zaman qarətlə, feodal malikanələri və yaşayış
məntəqələrinin talan olunması, yandırılması ilə nəticələnirdi. Şamaxı şəhəri alınarkən
buradakı zəngin bazarın, karvansaraların, xarici ölkədən gələn tacirlərin, o cümlədən rus
tacirlərinin bir neçə milyonluq malının qarət olunması da bununla izah edilə bilər.
Nə üçün Osmanlı sultanı
Hacı Davudun
müraciətinə müsbət
cavab verdi?
Şamaxıda qazanılmış qələbədən ruhlanan Hacı Davud öz yürüşünü davam etdirməyi
qərara aldı. Lakin Dərbənd və Bakı qalalarına edilən hücumlar uğursuz oldu. Hacı
Davudun dəstələri Gəncə şəhərini mühasirə etsələr də, şəhəri ala bilmədilər.
Rusiyanın ona qarşı mənfi münasibətindən xəbər tutan Hacı Davud özünə arxa tapmaq
məqsədilə Osmanlı imperiyasına müraciət etdi. Osmanlı sultanı Hacı Davudla əlaqə
yaratdı. Hacı Davud Osmanlı dövlətindən hərbi kömək istəməklə bərabər, həmin dövlətin
himayəsini də qəbul etməyə vəd verdi.
Osmanlı sultanından müsbət cavab alan Hacı Davud Şamaxıya qayıtdıqdan sonra
Şirvanın hakimi oldu.
Sual və tapşırıqlar
1. XVIII əsrin əvvəllərində Səfəvilər dövlətində baş vermiş böhranın səbəblərini təhlil edin
və cədvəli doldurun.
Siyasi səbəblər İqtisadi səbəblər Sosial səbəblər
2. XVIII əsrin əvvəllərində Səfəvi dövlətində xalqın vəziyyətini ağırlaşdıran amilləri
sadalayın.
3. XVIII əsrin əvvəllərində Azərbaycanın hansı bölgələrində Səfəvi zülmü əleyhinə üsyanlar
baş vermişdi?
4. Hacı Davudu üsyan rəhbəri kimi səciyyələndirən keyfiyyətləri qeyd edin.
5. Hacı Davud qonşu dövlətlərin köməyini almaq üçün hansı addımlar atdı? Bu addımları
necə qiymətləndirirsiniz?
6. Zaman oxunda verilmiş tarixlərə aid mühüm hadisələri müəyyən edin.
8. RUSİYA XƏZƏR DƏNİZİ HÖVZƏSİNƏ
YÜRÜŞƏ HAZIRLAŞIR
Rusiya dövlətinin Xəzərlə bağlı hansı planları var idi?
Bu planları həyata keçirmək üçün rus çarı I Pyotr hansı addımları atdı?
İsveçlə müharibədə qələbə
qazanması Rusiyaya hansı
dənizə çıxmaq imkanı
yarada bilərdi?
Nə üçün I Pyotr həm
şimalda, həm də cənubda
Rusiya dövləti üçün
dənizlərə çıxışlar əldə etmək
istəyirdi?
Səfəvi dövlətinin ağır günlərində şah Sultan Hüseyn Rusiya dövləti ilə yaxınlaşmağı qərara
aldı. Bu məqsədlə 1713-cü ildə «dostluq və ticarət müqaviləsi» bağlamaq üçün
Peterburqa nümayəndə göndərdi.
Səfəvi dövlətinin Rusiyaya müraciəti I Pyotrun Şərqdə işğalçılıq siyasətinin fəallaşması
dövrünə təsadüf edirdi. Həmin illərdə Rusiya dövləti İsveçlə müharibə aparırdı. Belə bir
şəraitdə cənuba yürüş keçirmək imkanına malik olmayan çar kəşfiyyat xarakterli
tədbirlər görürdü.
I Pyotr Xəzər dənizinin qərb sahillərini öyrənmək məqsədilə Səfəvi dövlətinə özünün
yaxın adamlarından birini — Artemi Volınskini göndərdi.
Azərbaycan öz təbii zənginliyi, xammal ehtiyatı, həmçinin əlverişli strateji-coğrafi
mövqeyi ilə əsrlər boyu qonşu ölkələrin diqqətini özünə cəlb etmişdir. Bu
ölkələrdən biri də Rusiya imperiyası idi. XVIII əsrin əvvəllərində güclü imperiyaya
çevrilmiş Rusiya dövləti Osmanlı imperiyası ilə uğursuz müharibə aparmış və 1711-
ci ildə Prut müqaviləsini imzaladıqdan sonra Qara dənizə çıxış əldə etməkdən əlini
üzərək bütün ümidini Xəzər dənizi hövzəsinə bağlamışdı.
Artemi Volmski
Elçi kimi İsfahana yola düşən Artemi Volınskiyə I Pyotr, eyni zamanda xüsusi və gizli
göstəriş də vermişdi. Həmin göstərişə əsasən Rusiya dövlətinin elçisi karvan yollarını, bu
yollar boyunca otlaqların olub-olmamasını (bu, süvari qoşunlar üçün vacib idi), yerli
qoşunların müdafiə qurğularının vəziyyətini öyrənməli, burada xristianlarla əlaqə
yaratmalı idi. Artemi Volınskiyə burada rus ticarətinin inkişaf etdirilməsi imkanlarını
öyrənmək də tapşırılmışdı. Həmin müddət ərzində o, I Pyotrun məxfi göstərişinə əsasən
bir çox mühüm məsələlərin həlli ilə məşğul oldu, dövləti maraqlandıran məlumatları
topladı. O, həm də illərdən bəri Şamaxıda məskən salmış rus tacirlərinin ticarət
məsələlərini qaydaya salmağa çalışdı.
Nə üçün rus tacirləri ən çox
Şirvanda məskən
salmışdılar?
I Pyotrun Xəzər dənizinin
topoqrafik xəritəsinin
hazırlanması barədə
tapşırığı nə ilə bağlıdır?
Bunun Azərbaycan üçün
müsbət və mənfi tərəfləri
hansılardır?
I Pyotrun bu sahədəki tədbirlərindən biri Xəzərin qərb sahillərini topoqrafik baxımdan
dəqiq öyrənməkdən ibarət idi. O bu məqsədlə Xəzər dənizinə ekspedisiya göndərdi.
Dövrün səviyyəsinə uyğun tərzdə aparılan tədqiqat işləri nəticəsində tərtib olunmuş
xəritəyə əsasən Xəzər dənizinin bütün qərb sahilləri dəqiqliklə köçürülmüş, sahil
sularının dərinliyi və dənizdəki su axınının istiqaməti, limanlar, buxtalar, sualtı qayalar
öyrənilmişdi.
I Pyotrun qarşıdakı hərbi yürüş üçün hazırladığı tədbirlərdən biri Şirvanda rus
konsulluğunu açmaq təşəbbüsü idi. Lakin şah hökuməti buna qəti etiraz etdi. Uzun
mübahisə və götür-qoydan sonra rus tacirlərinin əksəriyyətinin arzu və marağı nəzərə
alınaraq Şamaxıda Rusiya konsulluğunun açılması qərara alındı.
Bakı körfəzində ekspedisiya üzvləri üç ada müşahidə etdilər. Bu adalardan ikisi öz
görünüşünə görə Baltik dənizindəki Revelin yaxınlığındakı iki adanı — Nargini və Vulfu
xatırladırdı. Buna görə də ekspedisiya həmin adaları «Nargin» və «Vulf» adı ilə xəritəyə
saldı. Üçüncü adaya onlar «Pesçanı» («Qumlu») adını verdilər. Xəzər dənizinin Azərbaycan
sahillərini öyrəndikdən sonra ekspedisiya cənub istiqamətində irəliləyərək dənizin
Astrabad körfəzinədək sahillərini də xəritəyə əlavə etdi.
«Şamaxı ekspedisiyası». İstanbulda Hacı Davudla sultan III Əhməd arasında aparılan
danışıqlar I Pyotr hökumətini xeyli narahat etdi. Şirvana Osmanlı qoşununun yeridilməsi
təkcə Rusiyanın cənub sərhədlərini təhlükə altına salmırdı. Bu, eyni zamanda onun şərq
ticarətinə də ağır zərbə endirə bilərdi. Bütün bunlar I Pyotru Xəzər dənizi hövzəsinə
doğru yürüşə tələsməyə
Xəzər dənizinin I Pyotrun tapşırığı ilə hazırlanmış xəritəsi
Rusiyanın Cənubi
Qafqazda öz
planlarını həyata
keçirməsinə kömək
və mane olan amilləri
xarakterizə edin.
vadar etdi. Məhz buna görə də I Pyotr Şirvanda qalxan xalq azadlıq hərəkatını boğmaq,
guya, onunla dostluq münasibətində olan şaha kömək etmək bəhanəsi ilə Şirvana qoşun
çəkməyi qərara aldı.
Rusiya imperatorunun Şərq siyasətində şimal-şərqi Azərbaycan mühüm əhəmiyyət kəsb
edirdi. Hətta Şirvan üsyanından əvvəl Peterburqda qarşıdakı yürüş barədə tərtib
olunmuş sənədlərdə bu yürüş «Şamaxı ekspedisiyası» adlanırdı. Şirvan üsyanı qələbə
çaldıqdan sonra I Pyotr həm yürüşün adını, həm də istiqamətini dəyişdirməli oldu. I Pyotr
ehtiyatlanırdı ki, Səfəvi dövlətində mərkəzi hakimiyyətin zəifləməsindən istifadə edən
Osmanlı imperiyası Cənubi Qafqaza qoşun yeritməklə bu yerləri alar və beləliklə,
Rusiyanın Qafqaz siyasətinin həyata keçirilməsinə mane olar. Ona görə də yürüş yubadıla
bilməzdi.
I Pyotrun «Bəyannamə»si
Bu zaman Səfəvilərin paytaxtı İsfahan əfqan tayfaları tərəfindən mühasirəyə alındı.
Peterburqda qorxurdular ki, Osmanlı dövləti Səfəvi dövlətinin tənəzzülündən istifadə
edib Rusiyadan əvvəl Xəzərboyu vilayətləri ələ keçirər. Qəti addım atmazdan əvvəl I Pyotr
Xəzərboyu əyalətlərin sakinləri arasında yürüşün səbəbini doğrultmaq məqsədilə 1722-
ci. ildə «Bə-
yannamə» çap edib, xüsusilə rus ordusunun hərəkət edəcəyi istiqamətdə yerləşən şəhər
və kəndlərə göndərdi. «Bəyannamə»də yürüşün əsl səbəbi, mahiyyəti ört-basdır edilir və
göstərilirdi ki, rus ordusunun bu yürüşdə məqsədi Şirvan üsyanı zamanı Şamaxıda qətl və
qarətə məruz qalmış rus tacirlərinin intiqamını almaq, habelə Rusiya dövlətinin dostu
olan Səfəvi şahına qarşı qalxan üsyançılara, xüsusilə Hacı Davuda və Surxay xana cəza
verməkdən ibarətdir. I Pyotr «Bəyannamə»sində, həmçinin yerli əhaliyə əmin-amanlıq da
vəd edirdi. «Bəyannamə» Azərbaycan dilində də çap olunmuşdu. Öz var-dövlətini,
mövqeyini itirməkdən ehtiyat edən bəzi feodallar I Pyotrun «Bəyannamə»sinə müsbət
münasibət bəslədilər.
I Pyotrun ölkəmizlə bağlı siyasətinin ən təhlükəli cəhəti ondan ibarət idi ki, o, ermənilərin
Osmanlı dövlətinin ərazisindən köçürülüb Azərbaycan torpaqlarına yerləşdirilməsi
barədə göstəriş vermişdi. Ermənilərin xalqımıza qarşı törətdikləri soyqırımıların
bünövrəsi, əslində, o zaman qoyulmuşdu.
Sual və tapşırıqlar
1. XVIII əsrin əvvəllərində Rusiyanın Azərbaycanla bağlı planlarının gündəmə gəlməsi nə
ilə əlaqədardır?
2. I Pyotrun Xəzəryanı bölgələrin işğalına başlamasına bəhanə nə oldu?
3. I Pyotrun Azərbaycan dilində «Bəyannamə» nəşr etdirməkdə məqsədi nə idi?
4. I Pyotrun Xəzəryanı bölgələrə yürüşdən əvvəl apardığı diplomatik tədbirlərini şərh
edin.
5. I Pyotrun yeritdiyi siyasətin Azərbaycan üçün başlıca təhlükəsi nədən ibarət idi?
6. Zaman oxunda verilmiş mühüm hadisələri müəyyən edin.
9. AZƏRBAYCAN TORPAQLARI İKİ İMPERİYA
TƏRƏFİNDƏN BÖLÜŞDÜRÜLÜR
I Pyotr daha çox hansı şəhərləri tutmaqda maraqlı idi?
Osmanlı dövləti Rusiyanın plan - larına necə mane oldu?
Rusiyanın Xəzəryanı bölgələrə işğalçı yürüşü. 1722-ci il avqustun 23-də Rusiya qoşunu
heç bir müqavimət görmədən Dərbənd şəhərinə daxil oldu. Şəhərin naibi İmamqulu öz
vəzifəsində qalmaq xatirinə Dərbənd qalasının gümüş açarını I Pyotra təqdim etdi. Lakin
şəhərdə işğalçılara müqavimət tərəfdarları da vardı. Onlar, hətta I Pyotra qarşı sui-qəsd
hazırlamışdılar. Ancaq qəsdin üstü açılmış, başçıları həbs olunmuşdu.
İlk vaxtlar Xəzəryanı
bölgələrin əhalisinin bir
qisminin Rusiyaya meyil
etməsi nə ilə bağlı idi?
Dərbəndi aldıqdan sonra I Pyotr qoşun komandirlərinə Bakı istiqamətində hərəkət
etmək barədə sərəncam verdi. Yürüşə başlamazdan əvvəl imperator öz nümayəndəsini
Bakıya göndərərək Bakı hakimi Məhəmmədhüseyn xandan tabe olmasını tələb etdi.
Lakin Bakı hakimi I Pyotrun nümayəndəsinə bildirdi ki, o, Rusiya qoşunlarını Bakı qalasına
buraxmayacaqdır. Avqustun 30-da Rusiya ordusu Dərbənddən Bakıya doğru hərəkət
etdi. Lakin I Pyotr yürüşünü dayandırıb geri dönməli oldu. Bunun bir neçə səbəbi vardı.
I Pyotr 1722-ci il iyunun 18-də Həştərxandan iki istiqamətdə: quru və dəniz yolu ilə
yürüşə başladı. Zəifləmiş Səfəvi qoşunu Azərbaycan ərazisinə daxil olan Rusiya
qoşunlarına ciddi müqavimət göstərə bilmədi. I Pyotrun «Bəyannaməsi»nin vədləri
əhalinin ruslara müqavimət göstərməməsinə səbəb oldu.
Amma Rusiyanın bu planının gerçəkləşməsinə mane olan bir qüvvə var idi -
Osmanlı dövləti.
Rusiya ordusu tərəfindən
alınmış şəhərləri xəritədə
göstərin.
Xəzər dənizində baş verən tufan nəticəsində rus əsgərlərinin azuqə və sursat saxlanılan
gəmilərinin əksəriyyəti dənizdə batmışdı. Bundan əlavə, I Pyotra xəbər çatdırıldı ki, İsveç
yenidən Rusiyaya qarşı müharibəyə başlamaq istəyir. Osmanlı sarayının kəskin etirazı da I
Pyotrun qayıtmasında az rol oynamadı.
I Pyotr Dərbənddə
I Pyotr Rusiyaya qayıtdıqdan sonra Osmanlı sultanı Hacı Davuda fərman göndərib, ona
xan titulu verdi və Şirvanın, Dağıstanın hakimi kimi tanıdı.
Rus qoşunları 1722-ci ildə Bakı və Şamaxını ala bilməsələr də, I Pyotr yürüşünün
nəticəsindən razı qalmışdı. Rusiya imperatorunu bu yerlərdə heç olmazsa bir qarış
torpaq əldə etmək də qane edirdi.
Bakının işğal edilməsi. Lakin Rusiyaya qayıtdıqdan sonra I Pyotr yenə də Xəzər sahilinin
qərbində yerləşən bütün Azərbaycan torpaqlarını tutmaq niyyətindən dönmədi. Bu
baxımdan böyük hərbi-strateji və iqtisadi əhəmiyyət kəsb edən Bakı qalasını
Bakının ruslar tərəfindən hazırlanmış mühasirə planı
almaq əsas vəzifə idi. İmperator Bakının alınması planlarını özü hazırladı.
Bakıya dəniz vasitəsilə yürüş hazırlandığı bir zamanda əfqanlar Səfəvi şəhərlərinə basqın
etməyə başladılar. Gilan əyalətini də təhlükə gözləyirdi. I Pyotr Gilanı zəbt etmək fikrində
idi. O, vaxt itirmədən Rusiya gəmilərinə Gilan istiqamətində hərəkət etmək əmri verdi.
1722- ci ilin dekabrında rus donanması Rəşt şəhərini zəbt etdi. Səfəvi hakimiyyətinin
zəifləməsindən istifadə edən Osmanlı imperiyası da öz qoşunlarını Cənubi Qafqaza
yeritdi. Osmanlıların belə bir addım atmasında Qərbi Avropa ölkələrinin, xüsusilə
İngiltərənin az rolu olmamışdı.
Osmanlılar tərəfindən bütün Cənubi Qafqazın tutulması təhlükəsi I Pyotru Bakını işğal
etməyə tələsdirdi.
1723- cü ildə rus donanması Bakı limanına daxil oldu. Ciddi müqavimət göstərməsinə
baxmayaraq, Bakı qarnizonu çoxsaylı orduya və hərbi texnikaya malik olan düşmən
hücumuna tab gətirmədi.
Bakı qalası alındıqdan sonra burada yerli inzibati hakimiyyət — komendantlıq* idarəsi
yaradıldı. Bakıdan sonra ruslar asanlıqla Salyan şəhərini işğal etdilər.
Sizcə, Rusiya I Pyotrun
«Bəyannamə»sində elan
etdiyi öhdəliklərə əməl
etdimi?
Rus qoşunları Xəzərboyu əyalətlərin bir hissəsini işğal etdikdən sonra I Pyotr Səfəvi
dövlətinə Dərbənddən Gilana qədər olan torpaqları Rusiyaya güzəştə getməsi barədə
müqavilə bağlanmasını təklif etdi. 1723-cü il sentyabrın
12-də göstərilən şərtlər əsasında Peterburqda Rusiya ilə müqavilə imzalandı. Rusiya
əvəzində Səfəvi şahına öz hakimiyyətini qorumaq üçün hərbi yardım göstərməyi
öhdəsinə götürdü. Lakin bu müqavilə şah II Təhmasib tərəfindən təsdiq olunmadı.
Beləliklə, 1722—1723-cü illərdə Azərbaycanın Xəzərboyu torpaqları Rusiya tərəfindən
işğal edildi.
* Komendantlıq — rus işğalçılarının geniş səlahiyyətli hakimiyyət orqanı
Rusiyanın Xəzərboyu
Azərbaycan torpaqlarına
yürüşü münasibətilə kəsilmiş
pul
1724-cü il İstanbul müqaviləsi. Bu zaman Osmanlı qoşunu Azərbaycan ərazisinə daxil
olub şərqə doğru hərəkət edirdi. Xəzərboyu əyalətlərdə isə rus qoşunları yerləşmişdi. Bu,
toqquşma təhlükəsi yaradırdı. Lakin türki ərlə müharibəyə girmək istəməyən Rusiya
Osmanlı imperiyasına Azərbaycan torpaqlarını bölüşdürmək barədə müqavilə bağlamağı
təklif etdi. Uzun danışıqlardan sonra 1724-cü il iyunun 12-də İstanbulda Rusiya ilə
müqavilə imzalandı. Həmin müqaviləyə əsasən Osmanlı tərəfi Rusiyanın işğal etdiyi
Xəzərboyu əyalətlərin Rusiyaya güzəşt edilməsini təsdiq etdi. Rusiya tərəfi isə Qərbi
Qafqazın və Cənubi Azərbaycanın Osmanlıya çatmasına etiraz etmədiyini bildirdi.
İstanbul müqaviləsinə görə osmanlıların Şirvanda qoşun saxlamağa ixtiyarı yox idi. Şirvan
osmanlıların himayəsi altında yarımmüstəqil xanlıq elan olunurdu. Müqavilənin
imzalanması sayəsində Osmanlı və Rusiya qoşunlarının Azərbaycan ərazisində
toqquşmasının qarşısı alındı.
Sizcə, Azərbaycan
şəhərlərinin Osmanlı
hakimiyyətini
müqavimətsiz qəbul
etməsi nə ilə bağlıdır?
İstanbul müqaviləsindən sonra Osmanlı dövləti bütün sərhəd boyu Cənubi Qafqaza öz
qoşunlarını yürütdü. 1724-cü ildə Osmanlı qoşunları İrəvan şəhərini tutub, Cənubi
Azərbaycan istiqamətində irəlilədi. Xoy və Mərənd şəhərlərini aldıqdan sonra Təbriz
şəhərinə yaxınlaşdı. Lakin təbrizlilərin ciddi müqavimətinə rast gəlib şəhəri ala bilməyən
Osmanlı əsgərləri geri çəkilməyə məcbur oldular. Naxçıvan və Ordubad şəhərləri
osmanlıların əlinə keçdi. Borçalı və Qazax könüllü olaraq Osmanlı hakimiyyətini qəbul
etdi. 1725-ci ilin mayında yenidən Təbriz uğrunda döyüşlər başlandı. Osmanlılar yenidən
Təbriz şəhərinə yaxınlaşdılar və şəhər onların əlinə keçdi.
Rusiya və Osmanlı dövlətinin
hakimiyyəti altında olan
Azərbaycan torpaqları
1725-ci ilin sonlarında Osmanlı əsgərləri Azərbaycanın sonuncu istehkamını — Ərdəbil
şəhərini də almağa müvəffəq oldular. Ərdəbil şəhərinin alınması İstanbulda
atəşfəşanlıqla qeyd edildi.
Beləliklə, İstanbul müqaviləsindən sonra Azərbaycanın böyük bir ərazisi Osmanlı
dövlətinin hakimiyyəti altına keçdi. Azərbaycanın Xəzərboyu əyalətləri isə Rusiya
dövlətinin hakimiyyətində qaldı.
Sual və tapşırıqlar
1. Hansı səbəblərə görə I Pyotr öz yürüşünü dayandırmalı oldu?
2. Osmanlıların Azərbaycanın bir sıra bölgələrini ələ keçirməsini necə qiymətləndirirsiniz?
3. Peterburq və İstanbul müqavilələrinin şərtlərini müqayisə edin.
4. İstanbul və Peterburq müqavilələrinin Azərbaycan üçün əhəmiyyəti nədən ibarətdir?
5. Zaman oxunda verilmiş tarixlərə aid mühüm hadisələri müəyyən edin.
10. AZƏRBAYCAN RUSİYA VƏ OSMANLI
DÖVLƏTLƏRİNİN
HAKİMİYYƏTİ ALTINDA
I Pyotru, ilk növbədə, Azərbaycanın hansı sərvətləri maraqlandırırdı?
Osmanlıların siyasəti ruslardan nə ilə fərqlənirdi?
Çarizmin Azərbaycanın Xəzərboyu torpaqlarında iqtisadi siyasəti. Rusiya dövləti
Xəzərboyu Azərbaycan torpaqlarından həm iqtisadi, həm də hərbi-strateji məqsədlə
istifadə etmək üçün xüsusi tədbirlər hazırlamışdı. Rusiyanı, ilk növbədə, Abşeronun neft
quyuları, xüsusilə «ağ neft» maraqlandırırdı. Rus qoşunlarının Bakı qalasını almasından
iki ay keçdikdən sonra ordu komandanlığında neft quyuları barədə xüsusi sənəd —
«Reyestr»* tərtib edildi. Həmin sənəddə istifadə olunan qara və ağ neft quyuları, neftin
daşınması, qiyməti və başqa maraqlı məlumatlar vardır.
I Pyotrun Rusiyada
sənayenin inkişafı üçün
apardığı tədbirlər
Azərbaycanın işğal
olunmuş ərazilərində
aparılan iqtisadi siyasəti ilə
necə əlaqəlidir?
İnkişaf etməkdə olan Rusiya sənayesində neftdən əlavə, burada istehsal olunan xammala
da ehtiyac duyulurdu. Rusiyanın hakim dairələrini xüsusilə xam ipək, pambıq, yun, təbii
boyalar, tikinti materialları, metal və s. maraq-
* Reyestr — siyahıya almaq, hər hansı məlumatı sistemləşdirmək
1722—1724-cü illərdə Rusiya imperiyası Cənubi Qafqazda bir sıra hərbi
əməliyyatlar həyata keçirdi. Nəticədə Dərbənd keçidinə və Xəzərin mühüm
limanlarına nəzarət etmək imkanı qazandı. Azərbaycanın digər əraziləri isə
Osmanlı dövlətinin nəzarəti altında idi.
landırırdı. Bununla əlaqədar olaraq, bu yerlərin təbii sərvətlərini talayıb aparmaq
məqsədilə xüsusi tədbirlər hazırlandı. I Pyotr, hətta Xəzərboyu Azərbaycan torpaqlarında
bitən bəzi texniki bitkilərin Rusiyada becərilməsi barədə də göstəriş verdi.
I Pyotr Ukraynada, Həştərxanda və Rusiyanın digər şəhərlərində ipəkçiliyin inkişaf
etdirilməsi barədə fərman imzaladı. Bu tədbir I Pyotr üçün o qədər əhəmiyyətli idi ki,
hətta tut ağaclarını qıran şəxsi edam edəcəyi barədə qərar da verdi. Lakin şimalın sərt
iqlimi ipəkçiliyi inkişaf etdirmək işinə mane oldu. Bu hadisədən sonra Rusiyanın iş
adamları Azərbaycanın Xəzərboyu torpaqlarında ipəkçiliyin inkişafına, xam ipək
tədarükünə daha çox əhəmiyyət verməyə başladılar.
Nəyə görə I Pyotr ipəkçiliyin inkişafına böyük əhəmiyyət verirdi?
Rusiyanın Xəzəryanı
bölgələrdə apardığı
siyasəti necə
qiymətləndirirsiniz?
I Pyotr Şirvanın xam ipəyini bir sıra Qərbi Avropa ölkələrinə, o cümlədən İngiltərəyə,
Hollandiya, Fransa və Polşaya ixrac etmək fikrində idi.
Azərbaycanda öz mövqeyini möhkəmləndirmək məqsədilə rus komandanlığı istehkamlar
inşa etməyi qərara aldı. Rus mütəxəssisləri Kür çayında gəmiçiliyin və balıqçılığın inkişafı
məqsədilə tədbirlər hazırladılar. Azərbaycan və Cənubi Qafqazın başqa ölkələri ilə sıx
iqtisadi əlaqə yaratmaqdan ötrü Rusiya hökuməti Kür çayının mənsəbinə yaxın yerdə
Peterburq kimi bir şəhər salmaq fikrinə düşdü. Rusiya özünün işğal dairəsində olan
ərazilərdə ticarətin inkişafı üçün hər cür vasitədən istifadə etməyə çalışırdı.
Bakı şəhəri rus qoşunları tərəfindən işğal edildikdən sonra burada komendant idarəçiliyi
yaradıldı. Rus komandanlığı tərəfindən Bakı və Abşerona komendant təyin olunmuş
Baryatinski tezliklə yerli feodalların neft quyularını müsadirə etdi. Komendantın bu
hərəkətinə qarşı qalxan üsyan yatırıldı.
Rus komendantlığının yaradılması Bakıda və ümumiyyətlə, Xəzərboyu münbit
torpaqlarda məskunlaşmağa can atan ermənilər üçün əlverişli bir fürsət idi. I Pyotra
müraciətlə «yeni əldə olunmuş torpaqlarda» onlar üçün yer ayırmağı xahiş etdilər.
Ermənilərin müraciəti I Pyotrun Azərbaycanla bağlı siyasətinə uyğun gəlirdi. Çar
erməniləri Xəzərboyu Azərbaycan torpaqlarında yerləşdirməkdə iki məqsəd güdürdü:
bununla o, həm işğal olunmuş Azərbaycan torpaqlarında xristian əhalinin sayını artıra
bilər və özünə «etibarlı» müttəfiq qazanar, həm də ticarət işlərində ermənilərdən istifadə
edə bilərdi.
I Pyotr 1724-cü il noyabrın 14-də generalmayor Kropotova xüsusi əmr vermişdi. Əmrdə
deyilirdi: «Erməni xalqı bizdən xahiş etmişdir ki, biz onları öz himayəmizə qəbul edib torpaqlar
ayıraq, ona görə də sizə tapşırıram ki, əgər erməni xalqı bəyəndiyi yerdə yaşamaq istəsə, ona
kömək edib ləyaqətlə qoruyun, elə rəftar edin ki, onlardan heç bir şikayət eşidilməsin, çünki biz
burada erməni xalqını imperatorluq qayğısı ilə əhatə edib, öz himayəmizə götürmüşük».
I Pyotrun bu siyasətinin gələcəkdə Azərbaycan üçün nəticəsi necə ola bilərdi?
Rus qoşunları tərəfindən işğal edilmiş Xəzərboyu Azərbaycan torpaqlarında təsərrüfat
nisbətən canlandı. Çünki Rusiya hökumətinin buranın təbii sərvətlərinə ehtiyacı var idi.
Lakin bununla belə, Rusiyanın yeni torpaqlardan götürüləcək gəlirə bəslədiyi ümidi
özünü birdən-birə doğrultmadı və burada qoşunun saxlanması böyük xərclər tələb
edirdi. Buna görə də I Pyotrun ölümündən sonra rus əyanları hakimiyyətdən Xəzərboyu
Azərbaycan torpaqlarından əl çəkməyi tələb etməyə başladılar. Bununla belə, Rusiya
hökuməti bu torpaqları birdən-birə tərk etməkdən ehtiyat edirdi. Çünki rus qoşunları
gedər-getməz osmanlılar Xəzərboyu torpaqları ələ keçirə bilərdilər.
1727-ci ildə Şamaxı şəhəri yaxınlığında, Nabur kəndində Rusiya ilə Osmanlı dövlətlərinin
nümayəndələri öz aralarındakı
Surxay xan
sərhədi müəyyən etmək üçün saziş imzaladılar. Həmin sazişə əsasən rus qoşunları
Niyazabad, Cavad, Salyan, Lənkəran, Astara, Qızılağac, Talış dağlarının bir hissəsini
tutdular. 1728-ci ildə isə Quba və Təngəni ələ keçirdilər.
İlk vaxtlarda işğal olunmuş şəhərlərdə yaradılmış komendant idarə üsulu 1726-cı ildən
ümumi işğal idarəsi ilə əvəz edildi. Knyaz Dolqoruki həmin idarəyə komandan təyin
edildi.
Azərbaycan torpaqları Osmanlı hakimiyyəti dövründə. 1728-ci ildə osmanlılar Hacı
Davudun yerinə onun sabiq müttəfiqi, sonralar isə rəqibinə çevrilən Qazıqumuxlu Surxay
xanı Şirvanda hakimiyyət başına gətirdilər.
Osmanlı hakimiyyəti altında olan vilayətlərdə əvvəlki inzibati-ərazi bölgüsü kiçik
dəyişikliklərlə saxlanılmışdı. Azərbaycan torpaqları vilayətlərə (əyalətlərə), onlar da
sancaqlara bölünmüşdü. Sancaqlar öz növbəsində mahallara və nahiyələrə bölünürdü.
Azərbaycan torpaqlarında
Osmanlı hakimiyyət idarə
üsulunun əsas məqsədi
nədir?
Vilayətlərdə ali hərbi-inzibati, həmçinin siyasi hakimiyyət hərbi dövrdə sərəsgər, dinc
vaxtlarda isə mühafiz adlandırılan Osmanlı sərkərdələrinə məxsus idi. Sancaqbəyilər,
mahal və nahiyə naibləri isə əsasən, yerli feodallardan təyin olunurdu.
Kür çayından şimaldakı Azərbaycan torpaqları xüsusi statusa malik idi. Bu ərazilər vassal
hakimlər tərəfindən idarə edilirdi. Osmanlı hakimiyyəti dövründə Azərbaycanda aqrar
münasibətlərin məzmununda ciddi dəyişiklik baş verməmişdi. Divan və xass torpaqları
ümumi dövlət torpaqları adı altında birləşdirilmişdi. Osmanlı hakimiyyətini dəstəkləyən
torpaq sahiblərinin mülkiyyət hüququna toxunulmurdu.
Osmanlıların apardığı vergi
siyasəti Səfəvilərin XVIII
əsrin əvvəllərində apardığı
vergi siyasətindən necə
fərqlənirdi?
Osmanlı hakimiyyət orqanları əhalini siyahıya alıb hər sancaq və vilayət üçün vergi
qanunnaməsi tərtib etmişdilər. Xüsusi vergi dəftərlərində kişi cinsindən olan əhalinin sayı
və vergilər əks olunurdu. Ağır vəziyyətdə olan əhalinin güzəranını bir qədər
yaxşılaşdırmaq üçün bəzi vergilər müvəqqəti olaraq alınmırdı. «Naxçıvan dəftərindən
məlum olur ki, osmanlılar qadınları, uşaqları, qocaları, şikəstləri, xəstələri, həmçinin zehni
əməklə məşğul olan şəxsləri vergilərdən azad etmişdilər.
Osmanlılar Azərbaycanda aqrar münasibətlərdə köklü dəyişiklik etmədilər. Dövlət
idarəsinə keçən torpaqlar osmanlılara xidmət edən yerli feodalların şərti mülkiyyətinə
verilmişdir. Belə torpaqlar bəylik və ağalıq adlanırdı.
Ticarət və sənətkarlıqda Səfəvilər dövründə alınan vergilər olduğu kimi saxlanmışdı. Bir
sıra hallarda Osmanlı hakimiyyət orqanları vergilərin yığılmasını müqatiəyə* verirdilər.
Osmanlılar Təbrizdəki zərbxananın işini qaydaya salmağa çalışırdılar. Hərbi əməliyyatlar
nəticəsində tənəzzülə uğramış ticarəti canlandırmaq üçün tədbirlər görülürdü.
Osmanlı ordusunda xidmət edən yeniçərilərin bir çoxu qayda-qanunu pozur, yerli
sakinləri qarət edirdilər. Osmanlı hakimiyyət orqanları yeniçərilərin özbaşınalığının
qarşısını almağa çalışsalar da, bəzən buna nail ola bilmirdilər.
Xalq azadlıq mübarizəsi. Ərazisi iki iri imperiya arasında bölüşdürülmüş Azərbaycan
xalqı işğalçılara kəskin müqavimət göstərirdi. Mübarizənin passiv formaları vergi və
mükəlləfiyyətləri ödəməkdən imtina, yaşayış yerlərini tərk etmək idi.
* Müqatiə (ərəbcə) — kəsmək, kəsib almaq. Dövlətə müəyyən miqdarda pul ödəmək
müqabilində ayrı-ayrı şəxslərə verilən vergi toplama hüququ, iltizam
Sizcə, vergilərin yığılmasının
müqatiəyə verilməsi
əhaliyə necə təsir
göstərirdi?
Çarizmin Rusiyanın işğalçılıq məqsədi güdmədiyi haqqındakı vədlərinə inanmış
Azərbaycan feodallarının əksəriyyəti zaman keçdikcə rusların əsl məqsədini anladılar və
narazılıqlarını bildirməyə başladılar. 1724-cü ilin yayında Salyanda Rusiya əleyhinə çıxış
baş verdi. Osmanlı hakimiyyətinə qarşı 1727-ci ilin sonunda Qarabağda güclü xalq
azadlıq hərəkatı oldu.
Sual və tapşırıqlar
1. Rusiyanın Qafqazda və Xəzər dənizi hövzəsindəki nüfuzunun sa- bitləşdirilməsində
hansı amillər mühüm rol oynayırdı?
2. Faktlar əsasında sübut edin ki, Rusiyanın Xəzəryanı bölgələrdə yeritdiyi iqtisadi siyasət
müstəmləkə xarakteri daşıyırdı.
3. Rusiya Xəzəryanı torpaqlarda özünə sosial dayaq yaratmaq üçün hansı addımları
atırdı?
4. «Azərbaycanda Osmanlı inzibati idarə üsulu» sxemini tərtib edin.
5. Bu dövrdə Azərbaycanda aparılan siyasətə dair cədvəli dəftərinizə çəkin və doldurun.
Dövlətlər İşğal edilmiş ərazilər Keçirilən tədbirlər Nəticə
Rusiya imperiyası
Osmanlı imperiyası
6. Zaman oxunda verilmiş tarixlərə aid mühüm hadisələri müəyyən edin.
11. NADİR XAN ƏFŞAR SƏFƏVİ DÖVLƏTİNİN
SƏRHƏDLƏRİNİ BƏRPA EDİR
Bu məsul vəzifəni kim öz üzərinə götürdü?
Səfəvi dövlətinin ərazilərini azad etmək üçün o nə etdi?
Səfəvi dövlətinin sərhədlərinin bərpası. Nadir xan Əfşar. XVIII yüzillikdə dünyanın ən
tanınmış sərkərdələrindən biri də Nadir şah Əfşar olmuşdur. Nadir türk əfşar boyundan
idi. Əfşarlar öz döyüşkənlikləri ilə fərqləndikləri üçün Səfəvi ordusunda mühüm yer
tuturdular. Hətta şah I Abbas özbəklərin hücumlarının qarşısını almaq üçün Xorasanın
sərhədlərinə məhz əfşar tayfalarını göndərmişdi.
1726-cı ildən Nadir II Təhmasibin yanında xidmətə başlamışdı. İgidliyinə görə II Təhmasib
onu sipəhsalar* təyin etmişdi.
Saray əyanları II Təhmasiblə Nadirin arasını vurmaq və yüksək vəzifələri ələ keçirməyə
çalışırdılar. Nəticədə II Təhmasiblə Nadir arasında hərbi toqquşma yarandı. Döyüşdə
Nadir qələbə
* Sipəhsalar — qoşun başçısı
XVIII əsrin 30-cu illərində Azərbaycanda vəziyyət kəskin dəyişmişdi. Ölkə ərazisi
Osmanlı imperiyası və Səfəvilər arasında gedən qanlı döyüşlər meydanına
çevrilmişdi. Ərazisinin bir hissəsini əfqanlar, qərb hissəsini isə osmanlılar zəbt
etdikdən sonra Səfəvilərin hakimiyyəti və onun bir dövlət kimi varlığı üçün ciddi
təhlükə yaranmışdı. Düşmənlərə qarşı mübarizədə daxili qüvvələri birləşdirmək
lazım idi.
XVIII əsrin 30-cu illərində
Səfəvi dövlətinin siyasi
vəziyyəti ilə şah I Abbasın
dövründə baş vermiş
hadisələrin oxşar cəhətləri
hansılardır?
çalsa da, II Təhmasibi şah vəzifəsində saxladı. Bundan sonra Nadir İsfahanı ələ keçirərək
Səfəvilərin bir sıra ərazilərini ələ keçirən əfqanlara qarşı mübarizəyə başladı. Nadir
Xorasanı və bütün şimal-şərqi İranı öz hakimiyyəti altında birləşdirdikdən sonra 1729-cu
ildə Herata hücum etdi.
Növbədə Səfəvilərin qərb torpaqlarını ələ keçirmiş Osmanlı dövləti ilə müharibə dururdu.
Nadir Səfəvi dövləti adından Osmanlı dövlətinə müraciət edərək
Bu tədbirlər Nadir xanı sərkərdə kimi necə xarakterizə edir?
ondan 1723-cü ildən etibarən işğal etdiyi bütün Səfəvi torpaqlarını geri qaytarmasını
tələb etdi. Lakin rədd cavabı aldı. Buna görə də Nadir 1730-cu ildə Osmanlı dövlətinə
qarşı hərbi əməliyyatlara başladı. Tezliklə Həmədanı və Kirmanşahı tutdu. Marağa
ətrafında Osmanlı qüvvələri üzərində ilk qələbədən sonra Təbrizə daxil oldu. Nadirin bu
qələbəsindən sonra Azərbaycanın bir sıra bölgələrində osmanlılara qarşı üsyanlar
başladı. Bu dövrdə Osmanlı dövlətinin daxilində baş verən hadisələr ona bütün
qüvvələrini Nadirə qarşı səfərbər etməyə mane olurdu. Ancaq Nadir də əlinə düşən bu
fürsətdən istifadə edə bilmədi. Heratda əfqanların yenidən ayağa qalxması Nadiri
osmanlılara qarşı müharibəni dayandırıb onlara qarşı yürüş etməyə məcbur etdi.
Şah II Təhmasibin ali baş
komandan kimi
səriştəsizliyi ölkənin siyasi
vəziyyətinə necə təsir
göstərdi?
Səfəvi dövləti və Osmanlı imperiyası arasında sülh müqavilələri. Nadir Xorasanda
olanda II Təhmasib xalq arasında öz nüfuzunu qaldırmaq məqsədilə 1731-ci ildə Osmanlı
dövlətinə qarşı hücuma keçdi. Lakin İrəvan və Həmədan yaxınlığında məğlubiyyətə
uğradı. Osmanlılar Kirmanşahı, Həmədanı, Urmiyanı və Təbrizi yenidən ələ keçirdilər.
Çətin vəziyyətdə olan II Təhmasib Osmanlı dövləti ilə sülh müqaviləsi bağlamağa məcbur
oldu. Bu zaman
Nadir xanın xəncəri
Nadir xan körpə Abbası şah
elan etməklə nəyə nail
oldu?
Xorasanda olan Nadir xanın etiraz etməsinə baxmayaraq, II Təhmasib Osmanlı dövləti ilə
1732-ci il yanvarın 16-da Kirmanşah sülhünü imzaladı. Bu sülhə əsasən II Təhmasib Araz
çayından şimalda olan Cənubi Qafqaz ərazisini Osmanlı imperiyasına verdi. Araz çayı
sərhəd xəttinə çevrildi. Nadir Xorasandan İsfahana qayıtdı və 1732-ci ilin avqustunda
burada xan və əyanların geniş qruplarının toplantısını təşkil etdi. O, II Təhmasibi
hakimiyyətdən uzaqlaşdıraraq Xorasana göndərdi, onun 8 aylıq oğlu Abbas Mirzəni şah III
Abbas adı ilə taxta çıxartdı. Özünü isə şahın naibi və vəkili elan etdi.
Bundan sonra Nadir Osmanlı dövlətindən yenə işğal etdiyi bütün torpaqları qaytarmasını
tələb etdi. Lakin yenə də rədd cavabı aldı. Nadir 1732-ci ilin axırlarında Osmanlı dövlətinə
qarşı hərbi əməliyyatlara başladı. Həmədan və Kirmanşahı tutduqdan sonra Bağdad
ətrafında Osmanlı qoşunlarını məğlub etdi. 1733-cü ilin fevralında isə Nadir Bağdaddakı
türk qoşunlarının baş komandanı ilə sülh bağladı. Bu sülhə əsasən Osmanlı dövləti son
on il ərzində işğal etdiyi əraziləri geri qaytardı.
Bağdad və Kirmanşah
müqavilələrinin şərtlərini
müqayisə edin.
Xəzəryanı bölgələrin qaytarılması. Növbəti məsələ Xəzəryanı vilayətləri işğal etmiş
rusları bu ərazilərdən çıxarmaq idi. Hələ 1732-ci il yanvarın 21-də Rəşt şəhərində Nadir
Səfəvilər dövlətinin adından Rusiya ilə müqavilə imzalamışdı. Rəşt müqaviləsi 8
maddədən ibarət idi. Müqaviləyə görə Rusiya Kür çayından cənubdakı ərazilərdən Səfəvi
dövlətinin xeyrinə əl çəkməli və Osmanlı dövləti bu ərazilərə buraxılmamalı idi. Bunun
əvəzində Səfəvi
Rəşt müqaviləsi ilə XVII
əsrdə bağlanmış SəfəviRusiya ticarət
müqaviləsinin hansı
oxşar cəhətləri var idi?
dövləti Rusiya ilə əbədi dost olacağına söz verirdi. Rusiya dövləti Səfəvi taciri ərinə
ölkənin hər yerində sərbəst, gömrüksüz ticarət etməyə və Rusiyadan gömrük veri mədən
mal gətirməyə də icazə vermişdi. Səfəvi dövləti də öz növbəsində rus tacirlərinin gömrük
vermədən onun ərazisindən keçərək Hindistana getməsinə razı olmuşdu. Rus tacirlərinin
özlərinin və mallarının toxunulmazlığı təmin edilirdi. Beləliklə, Rəşt müqaviləsi ilə ölkə
daxilində müəyyən sabitlik yarandı. Kür çayından cənubda yerləşən Xəzəryanı vilayətlər
yenidən Səfəvilərin hakimiyyəti altına keçdi.
1734-cü ildə Şamaxını, daha sonra Gəncəni ələ keçirdikdən sonra Nadir xan rus
ordusunun Xəzərsahili vilayətlərdən çıxarılması haqqında çoxdan başlamış danışıqları
başa çatdırmağı qərara aldı və Rusiyadan Xəzərsahili vilayətləri boşaltmasını tələb etdi.
Sizcə, rus və Osmanlı
qoşunlarının
çıxarılmasından sonra
Azərbaycan müstəqil
dövlət ola bilərdimi?
Fikrinizi əsaslandırın.
Nəticədə, 1735-ci il martın 21-də Rusiya ilə Səfəvi dövlətinin nümayəndələri arasında
sonralar Gəncə müqaviləsi adını almış müqavilə imzalandı. Bu müqavilənin şərtlərinə
əsasən rus qoşunları Xəzərsahili vilayətləri tamamilə tərk edir, burada əvvəlki inzibati
idarə üsulu bərpa olunurdu. Gəncə müqaviləsi rus tacirlərinin Səfəvi dövləti ərazisində
sərbəst və gömrüksüz ticarət imtiyazlarını bir daha təsdiq etdi.
Nadir xan Osmanlı dövləti ilə də münasibətləri qəti şəkildə nizama salmaq istəyirdi. Buna
görə də Osmanlı dövlətinə qarşı həlledici döyüşlərə başladı. 1735-ci ilin iyununda
Üçkilsənin*
* Üçkilsə — ermənilər tarix boyu Azərbaycana məxsus bu məkanı «Eçmiədzin»
adlandırıblar
şimal-şərqində Səfəvi və Osmanlı qoşunları arasında baş verən qanlı döyüş Nadirin
qələbəsi ilə nəticələndi. Osmanlı qoşunu 1735-ci ilin sonlarında Cənubi Qafqazda zəbt
etdiyi Səfəvi torpaqlarını tərk etməyə məcbur oldu.
Sual və tapşırıqlar
1. XVIII əsrin 20—30-cu illərində Səfəvi dövlətinin bağladığı müqavilələrə dair cədvəli
dəftərinizə çəkin və doldurun.
Müqavilənin adı Tarixi Hansı dövlətlər arasında Şərtləri
2. Azərbaycan torpaqlarının işğaldan azad edilməsində Nadir xanın rolunu
qiymətləndirin.
3. Nadir xanın Qafqazda apardığı hərbi əməliyyatların nəticələri haqqında danışın.
4. Şah I İsmayıl, şah I Təhmasib, şah I Abbas kimi hökmdarların Nadir xanla hansı oxşarlığı
var?
5. Zaman oxunda verilmiş tarixlərə aid mühüm hadisələri müəyyən edin.
12. AZƏRBAYCAN ƏFŞARLAR İMPERİYASI
I. BİRÖMÜRLÜK İMPERİYA
Nadir xan Əfşar öz yeni dövlətini necə yaratdı?
Bu dövlətin daxili siyasəti necə idi?
Nadir şah Əfşar
Hakimiyyəti rəsmən ələ keçirmək üçün Nadir xan bütün ölkə nümayəndələrinin iştirak
etdiyi qurultay çağırmağı və özünü şah elan etməyi qərara aldı. Bununla o, hakimiyyəti
zəbt etməsinə qanuni don geyindirmək istəyirdi. Bunun üçün Muğanda böyük bir
qurultay təşkil etdi.
Qurultay 1736-cı ilin mart ayında keçirildi. Muğan düzünə, Suqovuşan adlı yerə
toplaşanlar burada Ramazan bayramını da qeyd etdilər, sonra isə taxta kimin sahib
olması məsələsi müzakirəyə çıxarıldı. Uzunsürən məsləhətləşmələrdən sonra qurultay
Əfqanları zərərsizləşdirdikdən, Osmanlı və Rusiya dövlətləri tərəfindən zəbt
olunmuş əraziləri geri qaytardıqdan və bununla da bütün Səfəvi ərazisində
nəzarəti ələ aldıqdan sonra Nadir xan Əfşar bütün diqqətini hakimiyyət məsələsi
üzərində cəmləşdirdi. Naibüssəltənə (səltənət vəkili) adlansa da, əslində, real
hakimiyyət onun əlində idi. Səfəvi dövlətinin keçmiş sərhədlərinin bərpa olunması
da onun xidmətlərinin nəticəsi idi. Ancaq o, hakimiyyəti çevriliş yolu ilə ələ keçirə
bilməzdi, çünki bu zaman onun hakimiyyəti əksəriyyət tərəfindən qəbul olunmaya
bilərdi.
Nadir şah döyüşdə
Xəritəyə əsasən Əfşar (səh.77) və
Səfəvilər
(səh. 9) imperiyasının ərazilərini
müqayisə edin.
Nadir xanın apardığı tədbirlər
mərkəzi hakimiyyətin
güclənməsinə necə təsir edə
bilərdi?
iştirakçıları Nadirin şah seçilməsinə razı oldular.
Beləliklə, Səfəvilər dövlətinə son qoyuldu. Onun
yerində yeni Azərbaycan sülaləsinin idarə etdiyi
Əfşarlar dövləti yarandı.
Qurultayda iştirak edən Qarabağın ziyadoğlu,
otuzikilər, kəbirli və cavanşir tayfalarının
başçıları Nadirin şah seçilməsini
dəstəkləmədilər. Ona görə də sonradan Nadir
adıçəkilən tayfaların başçılarını ailələri ilə
birlikdə Xorasana sürgün etdi. Gəncə
bəylərbəyini daha ciddi cəzalandırmaq
məqsədilə bu xanlığa daxil olan Borçalı və Qazax
mahalları o zaman Azərbaycan
hökmdarlarından asılı olan Kartli hakiminin
tabeliyinə verildi. Qarabağ məliklikləri
bəylərbəyi-
Nadir şah taxtda
Nadir şahın kəsdirdiyi
pul
liyin tabeliyindən çıxarılıb birbaşa şahın idarəsinə keçirildi. Bütün bunlar Azərbaycanın
gələcək tarixi üçün uğursuz addımlar idi.
Nadir şahın daxili siyasəti. Nadir ölkənin mərkəzləşdirilməsi üçün tədbirlər həyata
keçirdi. İdarə aparatında da islahatlar edərək bir sıra ali vəzifələri, o cümlədən baş vəzir,
sədr-əzəm vəzifəsini ləğv etdi.
Dövlət dörd iri əyalətə bölünmüşdü: Azərbaycan, Əcəm İraqı, Xorasan və Fars. Nadir
şah Səfəvilər dövründə mövcud olan Şirvan, Qarabağ, Çuxursəd və Təbriz
bəylərbəyiliklərini ləğv etdi. Azərbaycanı paytaxtı Təbriz olan va-
hid inzibati bölgüdə birləşdirdi. Qardaşı İbrahim xanı buraya başçı təyin etdi. Yeni şahın
hakimiyyətini qəbul etmiş hakimlərə nəzarət üçün Nadir şah tərəfindən onların yanına
xüsusi naiblər təyin olundu.
Məlumatlara görə, Nadir şah taxt-taca sahib olandan sonra yüksək məqamlara malik
olan mollaları toplayıb onlardan sərvətlərini necə istifadə etdiklərini soruşmuş, onları
dinlədikdən sonra əmr etmişdi ki, ruhanilərin var-dövləti dövlət xəzinəsi üçün müsadirə
edilsin. Nadir şah islamda sünni və şiə məzhəblərinə parçalanmanın da əleyhinə idi.
Nadir şah Quranla yanaşı, İncilin və Tövratın da tərcümə edilməsinə göstəriş vermiş,
bunun üçün xüsusi tərcümə qrupu da yaradılmışdı.
Bu məlumat Nadir şahı bir hökmdar kimi necə səciyyənləndirir?
Nadir şahın ordu islahatı
şah I Abbasın hərbi
islahatından nə ilə
fərqlənirdi?
Nadir şah vergi islahatı da keçirdi. İlk növbədə, vergi toplanmasını qaydaya saldı. Aydın
vəzifə bölgüsü, ciddi nəzarət və dəqiq hesablama sayəsində dövlətin gəliri az müddətdə
xeyli artdı. Nadir şahın daxili siyasəti mərkəzi hakimiyyəti gücləndirdi və ayrı-ayrı tayfa
başçılarının mövqeyini zəiflətdi.
Nadir şahın yaratdığı dövlət Səfəvilər dövlətindən fərqli olaraq, dini yox, dünyəvi dövlət
idi. Nadir şah din xadimlərinin dövlət işlərinə müdaxiləsinin qarşısını aldı. O, eyni
zamanda ruhani mövqeyindən istifadə edib özünə sərvət toplayan dindarlara qarşı da
kəskin münasibət bəsləyirdi.
Nadir şahın hərbi
siyasətinin davam
etdirilməsi Azərbaycanı
gələcək işğallardan qoruya
bilərdimi?
Güclü ordu — qüdrətli dövlət. Nadir şahın hərbi səfərlərdə uğurlar əldə etməsinin
səbəblərindən biri də onun güclü ordu yaratması idi.
Nadir şah qoşunların formalaşdırılmasında Səfəvi dövlətinə aid olan bir sıra
xüsusiyyətləri qoruyub saxlamış, özü də bu işə bir sıra ciddi yeniliklər gətirmişdi. Na-
Zənburək
dir şahın qoşunlarının aparıcı hissəsini süvari qoşun təşkil edirdi. Çünki hələ də dövrün
hərbi əməliyyatlarında cəld və gözlənilməz hücumlar həlledici amil idi. Nadir şah
dövründə yüngül artilleriyanın (zənburəklərin) istifadəsi genişləndirildi.
Nadir şah uzaqgörən dövlət xadimi idi. O, dəniz sahilində yerləşmiş ölkə üçün hərbi dəniz
donanmasının çox vacib olmasını yaxşı bilirdi. Dövlətin şimaldan və cənubdan, eyni
zamanda dənizdən təhlükəsizliyini təmin etmək lazım idi. Buna görə də Nadir şah iran
körfəzində və Xəzər dənizində hərbi donanma
Nə üçün Rusiya dövləti Nadir şahın Xəzərdə donanma yaratmaq niyyətinə mane olmağa
çalışırdı?
yaratmaq qərarına gəlmişdi. Bu məqsədlə İngiltərə, Hollandiya və Rusiya ilə danışıqlar da
aparmışdı. Lakin bölgədə gələcək işğalçı planlarını həyata keçirmək istəyən Avropa
dövlətləri Nadir şahın bu təşəbbüsü həyata keçirməsinə mane olmağa çalışırdılar.
Osmanlı dövləti ilə yeni müharibənin başlanması Nadir şahı İran körfəzində hərbi dəniz
donanması yaratmaq təşəbbüsünü təxirə salmağa məcbur etdi. Buna baxmayaraq, Nadir
şah hərbi-dəniz donanması yaratmaq təşəbbüsünü sonralar
Tədqiqatçılar və tarixçilər Nadir şahı Napoleonla müqayisə edirlər. Napoleon özü də
onun haqqında yüksək fikirdə olmuş, onun sərkərdəlik istedadı haqqında maraqlı fikirlər
söyləmişdir. Napoleon deyirdi ki, Nadir şah böyük döyüşçü idi, böyük qüdrət sahibi ola
bilmişdi, ixtişaş yaradan fitnəkarları, düşmən qoşunlarını vahiməyə salırdı. O, Vətəninin
düşmənlərinə qənim kəsildi və ölkəsinə iftixarla padşahlıq etdi.
da davam etdirdi. O, həm hərbi gəmilər düzəldilməsi, həm də donanma
mütəxəssislərinin yetişdirilməsi üçün bir sıra tədbirlər gördü. Bunun üçün Xəzərdə
gəmiqayırma zavodu tikdirdi. Onun səyi ilə top istehsal edən zavodlar inşa edildi.
Nadir şahın ölümündən sonra hərbi-dəniz qüvvələrinin formalaşdırılması prosesi, demək
olar ki, dayandırıldı.
Bütün bu addımlar dövlətin gücləndirilməsi üçün atılırdı və öz faydasını vermişdi. Lakin
ölkədə vergi və mükəlləfiyyətlərin son dərəcə artırılması əhalini var-yoxdan çıxartmışdı.
Şahın əmri ilə rəiyyət hərbi qulluğa çağırılırdı. Nadir şahın sənətkar və tacirləri Xorasana
köçürməsi Azərbaycanın şəhər həyatına ağır zərbə vurdu.
XVIII əsrin 30—40-cı illərində Azərbaycanın təsərrüfat həyatı tənəzzülə uğramışdı,
mövcud hakimiyyətə qarşı çıxışlar gündən-günə artmaqda idi.
Sual və tapşırıqlar
1. Muğan qurultayının Azərbaycan üçün nəticəsi nədən ibarət oldu?
2. Nadir şahın apardığı vergi islahatı nədən ibarət idi?
3. Nadir şahın apardığı inzibati idarəetmə siyasəti Səfəvi dövlətinin inzibati idarəetmə
sistemindən necə fərqlənirdi?
4. Nadir şahla Səfəvi şah I Abbası Venn diaqramında müqayisə edin.
II. SÜQUTA APARAN YOL
Nadir şaha qarşı üsyanların səbəbləri nə idi?
İlk üsyan harada başladı?
İlk üsyanlar. Nadir şahın köçürmə və vergi siyasəti əhali tərəfindən böyük narazılıqla
qarşılanmışdı. Nadir şaha qarşı çıxışlar isə onun digər ərazilərə yürüşü zamanı baş
verirdi.
XVIII əsrin əvvəllərində və
30-cu illərdə Azərbaycanda
yaranmış vəziyyətin oxşar
və fərqli cəhətlərini
müəyyən edin.
1734-cü ildə birinci olaraq Astara, sonra isə Şəki vilayətindəki Göynük mahalına daxil olan
Biləcik kəndinin əhalisi Səfəvilərə qarşı üsyana qalxmışdı. Üsyançılara Göynük mahalının
digər kəndləri və qonşu Tala kəndlərinin sakinləri də qoşulmuşdu. Kəndli dəstələri Səfəvi
məmurları və keşikçi dəstələrinin üzərinə hücum etmişdilər. 1735-ci ilin fevralında Nadir
xan oraya böyük cəza dəstəsi göndərdi, Car və Tala sakinlərindən 160 nəfər girov
götürüldü. Dərbəndə qədər olan ərazilər hakimiyyət əleyhinə olan qüvvələrdən
təmizləndi.
Ölkədə yaranmış ağır sosial-iqtisadi vəziyyətin yaxşılaşdırılması məqsədilə Nadir şah
uğurlu hərbi yürüşlər həyata keçirməyi nəzərdə tutmuşdu. Hərbi yürüşlərdən əldə
edilmiş qənimət və sərvət xalqın rifahı
XVIII əsrin 30-cu illərinin ortalarında vergilərin ağırlığı və feodalların zülmü
Azərbaycanda xalqın vəziyyətinin son dərəcə ağırlaşmasına səbəb oldu.
Müqavimət göstərə bilməyənlər daimi yaşayış yerlərini tərk edirdilər. Bəzi
hallarda, hətta elatlar da qonşu bölgələrə dağılırdılar. Torpağı becərməyə və
orduya çağırmağa adam tapılmırdı. Nadir şah qaçanları tutub cəzalandırmağı və
əvvəlki yaşayış yerlərinə qaytarmağı əmr etmişdi.
Nadirin Azərbaycana yürüşü zamanı Car
və Tala əhalisinin istehkamlarının məhz
Cingöz qalası olduğu güman edilir
üçün sərf edilməli idi. Digər tərəfdən hərbi yürüşləri həyata keçirmək üçün də külli
miqdarda pul vəsaiti lazım idi. Nadir şah həmin vəsaitin əldə olunması üçün əhalidən
yığılan vergini pulla əvəz edərək vəziyyətdən çıxmaq istəsə də, buna nail ola bilmədi. Bu
addım kəndlilərin daha da var-yoxdan çıxmasına və Nadirə, eləcə də mərkəzləşmiş
hakimiyyətə qarşı yenidən mübarizəyə qalxmasına səbəb oldu
Nadir şah 1737-ci ildə böyük ordu ilə Mərkəzi Asiyaya və Hindistana yürüş etdi. Nadir
şahın ölkədə olmamasından istifadə edən Azərbaycanın şimal-qərb bölgəsinin əhalisi
1738-ci ildə üsyan etdi. Ən böyük üsyan Carda (hazırkı Zaqatala rayonunun ərazisində)
baş verdi. Şahın qardaşı İbrahim xanın başçılıq etdiyi dəstələrdən biri Car vilayətinə
göndərildi. Lakin üsyançılarla döyüşdə İbrahim xan ölümcül yaralandı. Cənubi Qafqazı
itirməkdən ehtiyat edən Nadir şah üsyançılara qarşı yürüşə özü başçılıq etməyi qərara
aldı və 1741-ci ilin yazında Mərkəzi Asiyaya səfərini başa çatdıraraq ordusunu Şimali
Azərbaycana — Car vila - yətinə və Cənubi Dağıstana yönəltdi. Üsyan böyük çətinliklə
yatırıldı.
Sizcə, sadə kəndlilər «yaxşı
hökmdar»ı necə təsəvvür
edirdilər? Necə
düşünürsünüz, onlar Nadir
şahı yaxşı hökmdar hesab
edirdilərmi?
Əhalinin vəziyyətinin pisləşməsi Səfəvi dövlətinin bərpası meyillərinin güclənməsinə
səbəb olmuşdu. Xalq Səfəvilər sülaləsinin yenidən hakimiyyətə qayıtması ilə vəziyyətin
yaxşılaşacağına ümid edirdi.
Şirvanda xalq hərəkatı. Nadir şah hökmranlığına qarşı yönəlmiş üsyanlardan biri də
Şirvanda başlandı. Bu üsyan «əsl hökmdar» ideyası altında gedirdi. Üsyançılar özünü
Səfəvilərin hakimiyyətdən uzaqlaşdırılmış şahzadəsi kimi qələmə verən şəxsi müdafiə
edirdilər.
1743-cü ildə yalançı Səfəvi şahzadələri adından Şirvanda I və II Sam Mirzələr Əfşarlar
dövlətinə qarşı üsyan qaldırdılar. I Sam Mirzə qısa bir müddət ərzində böyük dəstə
toplamışdı. Bəzi kiçik feodallar da üsyançılara qoşuldular. Qazıqumuxlu Surxay xan I Sam
Mirzə ilə birləşdi. Onlar Yeni Şamaxıya — Ağsuya hücum edərək şəhəri tutdular.
1734-cü ildə Nadir xan öz qoşunu ilə Şamaxıya yaxınlaşanda, şəhər əhalisi ona
müqavimət göstərdi. Bundan qəzəblənmiş Nadir xan Şamaxını ələ keçirdikdən sonra
şəhəri yandıraraq darmadağın etdi, əhalisinin isə köçürülməsi əmrini verdi. Beləliklə,
1735-ci ildə Şamaxı şəhəri yaxınlığında yeni Ağsu (Yeni Şamaxı) şəhərinin əsası qoyuldu.
Bu dövrdən etibarən Ağsu şəhəri Şirvan hakimlərinin iqamətgahı oldu.
Necə fikirləşirsiniz, Nadir şahın Şamaxı əhalisini zorla Ağsuya köçürməkdə məqsədi nə
idi?
Ağsu şəhərində «Xaraba şəhər»in qalıqları
I Sam Mirzənin xalqı vergilərdən azad etmək vədi onun xalq arasında nüfuzunu
artırmışdı. Nadir şah I Sam Mirzəyə qarşı ordu göndərmişdi. Nadir şahın oğlu Nəsrullah
Mirzənin başçılığı altında nizami ordu Şamaxı yaxınlığında baş vermiş döyüşdə I Sam
Mirzəni məğlub etdi. Buna baxmayaraq, Şirvanda Nadir şah əleyhinə mübarizə
zəifləmədi. Ağsudan Dərbəndə qədər olan bütün ərazi üsyançıların əlində idi. Şirvan
üsyançıları Ağsu şəhərini tutdular, şahın vergi toplayanlarını qovub, oraya özünü yeni
«Səfəvi şahzadəsi» kimi qələmə verən II Sam Mirzəni dəvət etdilər. II Sam Mirzə Yeni
Şamaxıya gələn kimi xalqın rəğbətini qazanmaq üçün bir sıra addımlar atdı. O, ağır
vergiləri ləğv etdi və əhalidən az miqdarda vergi toplanması barədə göstəriş verdi.
Bu tədbirlər üsyanın genişlənməsinə səbəb oldu. Şirvan üsyanı geniş vüsət alaraq Xəzər
sahillərin dən Gəncəyədək böyük
II Sam Mirzənin başçılığı
altındakı üsyanın I Sam
Mirzənin üsyanı ilə oxşar və
fərqli cəhətləri hansılardır?
bir ərazini əhatə etdi. Bu zaman Osmanlı dövləti ilə müharibə aparan Nadir şah Şirvanda
olan hadisələrdən narahat idi. O, oğlu Nəsrullah Mirzəni böyük bir qoşunla yenidən
Şirvana göndərdi. Bu dəfə şah ordusu şirvanlılarla döyüşdə ağır məğlubiyyətə uğradı. Bu
məğlubiyyət Nadir şahı təcili tədbirlər görməyə məcbur etdi. O, hərbi əməliyyatları
dayandıraraq, əsas qüvvələri üsyançılara qarşı yönəltdi. Yeni hərbi qüvvələr almış
Nəsrullah Mirzə Ağsu yaxınlığında üsyançıları məğlubiyyətə uğratdı. Nəsrullah Mirzə Ağsu
qalasını bir neçə gün mühasirədə saxladıqdan sonra top atəşi ilə ələ keçirə bildi. Şirvan
üsyanı yatırıldı.
II Sam Mirzə Gürcüstana qaçdı. Lakin Kaxetiya çarı Teymuraz II Sam Mirzəni əsir alaraq
Nadir şaha təhvil verdi.
Sual və tapşırıqlar
1. XVIII əsrin 30—40-cı illərinin ortalarında Azərbaycanda Nadir şah əleyhinə üsyanların
səbəblərini müəyyənləşdirin.
2. Nadir şah əleyhinə üsyanların baş verdiyi bölgələri xəritədə göstərin.
3. Şirvan əhalisinin yalançı «Səfəvi şahzadələri»ni müdafiə etməsinin səbəbi nə idi?
4. Hansı amillər Nadir şaha üsyanları yatırmağa mane olurdu?
5. Zaman oxunda verilmiş tarixlərə aid mühüm hadisələri müəyyən edin.
III. AZƏRBAYCAN ƏFŞARLAR İMPERİYASININ SÜQUTU
Şah ordusunun Azərbaycana gəlməsi ilə burada nələr baş verdi?
Xalq şahın qəzəbindən qorxub geri çəkildimi?
Şəki üsyanı. Nadir şah hakimiyyəti əleyhinə geniş hərəkat Şəkidə başlandı. Şəki hakimi
Məlik Nəcəfin qəddarlığı, ağır vergi siyasəti üsyanın başlanmasının başlıca səbəbi oldu.
Hələ 1741-ci ildə şəkililər Nadir şaha ərizə yazıb yerli hakim Məlik Nəcəfin
özbaşınalığından, vergilərin artırılmasından şikayətlənmişdilər. Nadir şah əhalini
sakitləşdirmək üçün Şəkidə böyük nüfuzu olan Hacı Çələbini mahal üzrə vəkil təyin etdi.
Hacı Çələbi Məlik Nəcəfin əməllərinin qarşısını almağa çalışdı. Bu dəfə Məlik Nəcəf Hacı
Çələbidən şaha şikayət etdi.
«Gələsən-görəsən» qalasının
qalıqları
Qəzəblənmiş Nadir şah onların ikisini də Dərbənd yaxınlığındakı düşərgəsinə, öz
hüzuruna çağırdı və Hacı Çələbinin asılmasını əmr
Şirvan üsyanı yatırılsa da, ümumən, Azərbaycanda xalq hərəkatı zəifləmədi. Nadir
şah Osmanlı dövləti ilə müqavilə bağlayıb ordusunu Azərbaycana göndərməli
oldu.
etdi. Lakin o, cəsarətlə Məlik Nəcəfin şahın təyin etdiyi vergiləri özbaşına artırdığını, bu
yolla öz cibini doldurduğunu və xalqı şahdan narazı saldığını bildirdi. Şah Hacı Çələbinin
sözlərinə inanıb onu bağışladı və hətta vəkillik səlahiyyətini artırdı.
Hacı Çələbi boynu kəndirdə ola-ola Nadir şahın ittihamına qarşı deyir: «Məlik şahdan hansı
tapşırığı alırsa-alsın buna bir neçə başqa tapşırıqlar da əlavə edir». Nadir şah inanır, öz
əmirlərinə acıqlanaraq söyləyir: «Hamınız bunu bilə-bilə səsinizi çıxara bilmədiyiniz bir
zamanda bu şəkili Çələbi boynu kəndirdə, məndən qorxmayıb öz rəyini bildirdi. İndi
görəcəksiniz, o, yenə nəsə bir iş törədəcək. Mən öz zənnimdə heç vaxt yanılmıram».
Hacı Çələbinin bu hərəkətini necə qiymətləndirirsiniz? Nadir şahın bu sözləri onu necə
xarakterizə edir?
Azərbaycanda hansı
hadisələr Şəkidə xalq
hərəkatının güclənməsinə
şərait yaradırdı?
Şahın yanından qayıtdıqdan sonra Hacı Çələbi Məlik Nəcəfi daha çox sıxışdırmağa
başladı. Məlik Nəcəf yenə ondan şaha şikayət etdi. Nadir şah Hacı Çələbinin üzərinə 100
tümən cərimə qoydu. Hacı Çələbi cəriməni verməkdən boyun qaçırdıqda onu hüzuruna
çağırdı. Bu dəfə edamdan yaxa qurtarmayacağını yaxşı dərk edən Hacı Çələbi şahın
hüzuruna getməkdən imtina etdi. Öz tərəfdarlarını toplayıb Məlik Nəcəfi öldürdü, Şəki
vilayətini müstəqil xanlıq, özünü isə xan elan etdi. Bu hadisə 1743-cü ildə baş verdi.
Bununla da Azərbaycanda müstəqil dövlətlər olan xanlıqların yaradılmasının əsası
qoyuldu.
Sizcə, Hacı Çələbinin
uzaqgörənliyi nədə idi?
Hacı Çələbinin bu addımı Azərbaycanda mərkəzi hakimiyyətə və Əfşarlar xanədanının
hakimiyyətinə qarşı mübarizənin yeni mərhələsinin başlanğıcı oldu. Daxili və xarici
vəziyyət Nadir şaha qoşunu parçalayıb bir hissəsini Şəkiyə göndərmək imkanı vermirdi.
Bu za-
man Dərbənd, Car, Qarabağ, İrəvan bölgələrində və dövlətin cənub ərazilərində də
mərkəzi hakimiyyətə qarşı çıxışlar davam edirdi.
Hacı Çələbi xan tezliklə Nadir şah ordusunun Şəkiyə yürüş edəcəyini anladığına görə Şəki
əhalisini «Gələsən-görəsən» qalasına köçürüb, oraya lazımi azuqə və sursat ehtiyatı
topladı. Nadir şah yalnız 1744-cü ilin payızında Şəkiyə yürüş etdi, lakin uğur qazana
bilmədi.
Nadir şahın qoşunları qalanı fasilələrlə mühasirədə saxlayır. Mühasirədə yaşamaq
şəkililər üçün çətin olsa da, onlar uzun müddət düşmənlə mübarizə aparmış və ona sərt
müqavimət göstərmişlər. «Gələsən-görəsən» adı da bu hadisələrlə bağlıdır. Belə rəvayət
edirlər ki, üzbəüz duran qoşunlar uzaqdan-uzağa, qışqıra-qışqıra danışa bilirlərmiş. Bir
dəfə Nadir şah özü danışığa girir və soruşur: «O necə qaladır ki, onu almaq olmur?» Ona
cavab verirlər: «Gələsən-görəsən». Elə o vaxtdan qala el dilində «Gələsən-görəsən»
adlanır.
«Gələsən-görəsən» qalasının müdafiəsi hansı məşhur Azərbaycan qalasının müdafiəsi ilə
müqayisə oluna bilər?
Sizcə, nəyə görə Nadir şah
Hacı Çələbini yenidən
Şəkiyə vəkil təyin etdi?
1745-ci ilin əvvəllərində Nadir şah yenidən «Gələsən-görəsən» qalası üzərinə yeridi.
Ancaq yenə də uğur qazana bilmədi. Qəzəbindən Şəki şəhərinə od vurdurdu. «Gələsəngörəsən» qalası üzərinə 5 ay davam edən basqınlardan sonra Nadir şah qala qarşısında
üç min döyüşçü qoyub özü buranı tərk etdi.
Yalnız 1746-cı ilin martında ərzaq çatışmazlığı nəticəsinda qalada yaranmış ağır vəziyyətlə
əlaqədar Hacı Çələbi Nadir şahın hakimiyyətini tanıdığını bildirdi.
Nadir şah da güzəştə getdi və Hacı Çələbini yenidən Şəkiyə vəkil təyin etdi. Lakin bununla
Azərbaycanda xalq azadlıq hərəkatı sona çatmadı.
Nadir şahın qəbirüstü abidəsi.
Məşhəd şəhəri. İran
Yeni çıxışlar. Nadir şahın öldürülməsi. Şirvan və Şəki üsyanlarından sonra
Azərbaycanda xalq kütlələrinin vəziyyəti daha da pisləşdi. Hər yerdə dağıntı və aclıq
hökm sürürdü.
Nadir şah xalq kütlələrinin ağır vəziyyətinə baxmayaraq, əhali üzərinə yeni vergilər
qoyulması haqqında fərmanlar verirdi. Hökumətin bu tədbirləri xalq kütlələrinin yeni
silahlı üsyanlara başlaması üçün təkan oldu.
XVIII əsrin 40-cı illərinin sonlarında Azərbaycanın cənub vilayətlərində güclü üsyanlar
başlandı. Bu üsyanın başında özünü Sam Mirzə kimi qələmə verən yalançı şahzadə
dayanırdı. III Sam Mirzə Əfşarlara qarşı həlledici çıxışa Novruz bayramının birinci günü
başlamağı qərara aldı. Əhalinin mərkəzi hökumətə nifrətindən istifadə edən III Sam Mirzə
şəhərlilərin böyük bir hissəsini öz tərəfinə çəkərək silahlı dəstələr yaratdı və onların
köməyi ilə hakimiyyəti ələ aldı.
Nəyə görə Nadir şah
tərəfindən yaradılmış güclü
imperiya uzunömürlü ola
bilmədi?
Bu dövrdə artıq Əfşarlar dövləti tam tənəzzül keçirirdi. Dövlət əleyhinə çıxışlardan bərk
təşvişə düşən Nadir şah üsyançılara qarşı cəza dəstəsi göndərmək üçün qüvvə tapa
bilmirdi. Dövrün üsyanlarının səciyyəvi cəhəti onların eyni vaxtda başlanması idi. Bu isə
şah qüvvələrinin parça-
Azərbaycanın xanlıqlara
parçalanmasının siyasi,
iqtisadi və beynəlxalq
amilləri hansılar idi?
lanmasına və maddi ehtiyatların tükənməsinə səbəb olurdu. Lakin üsyanlar kortəbii idi.
Üsyançılar təşkilatlanmamışdılar. Onların aydın məqsədlərinin olmaması və daxili
ziddiyyətlər üsyanın taleyini əvvəlcədən həll edirdi. Bununla belə, həmin üsyanların
böyük tarixi əhəmiyyəti vardı. Aramsız müharibələr, iqtisadi vəziyyətin ağırlığı, əhalinin
var-yoxdan çıxması, sosial ziddiyyətlər Nadir şah dövlətini süquta doğru aparırdı.
Nadir şah 1747-ci il iyunun 19-da öldürüldü. Nadir şahın öldürülməsi ilə onun nəhəng
imperiyası dağıldı.
Əfqanıstanda müstəqil dövlət yarandı. Azərbaycan, İran, Orta Asiya və Qafqazda müstəqil
və yarımmüstəqil xanlıqlar meydana gəldi. Mərkəzi hakimiyyəti ələ keçirmək uğrunda
mübarizə gücləndi. Azərbaycan Əfşarlar imperiyasından bütöv halda deyil, müstəqil və
yarımmüstəqil xanlıqlara, sultanlıqlara və məlikliklərə parçalanmış halda ayrıldı.
Sual və tapşırıqlar
1. Şəki üsyanının Şirvan bölgəsində baş vermiş üsyanlarla oxşar və fərqli cəhətlərini qeyd
edin.
2. Azərbaycanda Nadir şaha qarşı baş vermiş üsyanların səciyyəvi cəhətlərini göstərin.
3. Nadir şaha qarşı olan üsyanların tarixi əhəmiyyəti nədən ibarətdir?
4. Nadir şah dövlətinin süqutu Azərbaycan üçün necə nəticələndi?
5. Zaman oxunda verilmiş tarixlərə aid mühüm hadisələri müəyyən edin.
Azərbaycan XVIII əsrin ikinci yarısında
13. AZƏRBAYCAN TORPAQLARININ
BİRLƏŞDİRİLMƏSİ CƏHDLƏRİ
I. AZƏRBAYCANDA İLK MÜSTƏQİL XANLIQ
Şəki xanlığı Azərbaycanın dövlətçilik ənənələrini necə qorudu?
XVIII əsrin 40-cı illərində Azərbaycanda siyasi-iqtisadi vəziyyət pisləşmişdi. Fasiləsiz
müharibələr nəticəsində təsərrüfat dağılmış, ölkənin iqtisadi vəziyyəti pisləşmişdi. Yerli
hakimlər özbaşınalıq edir, vergiləri qanunsuz olaraq artırırdılar. Bu isə əhalinin
narazılığına səbəb olurdu.
Hacı Çələbi xan
Xanlığın siyasi müstəqilliyini möhkəmləndirən Hacı Çələbi xan bütün Azərbaycanı vahid
dövlətin tərkibində birləşdirmək siyasəti həyata keçirməyə başladı. Bu məqsədlə ilk
olaraq Təbrizə hücum etdi. Bu təsadüfi deyildi. Çünki Təbriz tarixən Azərbaycanın siyasi
mərkəzi olmuşdu. Təbrizə sahib olmaq Azərbaycanda vahid hakimiyyət üçün əsas
amillərdən biri idi. Lakin bu yürüş uğursuz oldu. Bundan sonra Hacı Çələbi xan Şamaxı
xanı ilə birləşib 1748-ci
Hələ Nadir şahın vaxtında yerli hakimlər mərkəzi hakimiyyətə tabe olmaq istəmirdilar.
Lakin Nadir şahın sərt siyasəti mərkəzdən ayrılma meyillərini boğur, onları vahid
hakimiyyət altında saxlayırdı. Nadir şahın ölümündən sonra yerli hakimlərin əl-qolu
tam açıldı. Dövlətin ərazisində çoxlu sayda müstəqil xanlıq meydana gəldi. Belə
xanlıqlardan biri hələ Nadir şahın sağlığında yaranmışdı. Bu, Şəki xanlığı idi.
Gürcü çarı II İrakli nə
üçün Şəki xanlığını özü
üçün əsas maneə hesab
edirdi?
ildə Qarabağa yürüş etdi. Müttəfiqlər Qarabağ xanlığının ilk siyasi mərkəzi olan Bayat
qalasını mühasirəyə aldılar. Tarixdə «Bayat savaşı» adlanan bu hadisə də Şəki xanlığı
üçün uğursuz oldu.
Azərbaycanda mərkəzləşdirilmiş vahid dövlətin olmaması qonşu dövlətlərin işğalçı
siyasətlərinin həyata keçirilməsinə şərait yaradırdı. Gürcü çarı II İrakli Azərbaycanın qərb
torpaqlarını işğal etmək istəyirdi. Bu məqsədlə tez-tez işğalçı yürüşlər edirdi. Lakin onun
bu siyasətini həyata keçirməsində Şəki xanlığı əsas maneə idi.
«1751-ci ildə çar Teymuraz və İrakli Hacı Çələbini məğlub etmək və Şimal-Qərbi
Azərbaycan torpaqlarını işğal etmək üçün Cara yürüş etdilər. Onların çoxlu qoşunu
olmasına baxmayaraq, ağır məğlubiyyətə uğradılar».
«Qızılqaya xəyanəti». Şəki xanlığı ilə təkbaşına mübarizə
apara bilməyəcəyini başa düşən II İrakli hiyləgər bir tədbirə əl
atdı. «Parçala, hökm sür» düşüncəsi ilə digər Azərbaycan
xanlıqlarının Şəki xanına qarşı ittifaqını yaratmağa çalışdı. Bu
məqsədlə o, ilk olaraq, Qarabağ xanı Pənahəli xanla ittifaq
bağladı. Pənahəli xandan sonra bu ittifaqa Gəncə, Qaradağ,
İrəvan və Naxçıvan xanlıqları da qoşuldu.
1752-ci ildə müttəfiqlər Gəncə yaxınlığında Qızılqaya deyilən
yerdə müşavirə üçün toplaşdılar. Lakin gürcü çarı
müttəfiqlərinə xəyanət edərək danışıqlara gəlmiş Azərbaycan
xanlarını mühasirəyə alaraq əsir götürdü.
Bu xəbəri eşidən Hacı Çələbi xan Azərbaycan xanlarını azad
etmək üçün gürcü çarının qoşununa hücum etdi. Bu döyüşdə
xanın özünün başçılıq etdiyi süvari qoşunu
Şəki xanlığının
bayrağı
Şəki xanlığının gerbi
Rus tarixçisi P.Butkov Hacı Çələbini xalq içərisindən çıxmış şəxs kimi qiymətləndirir və onun
hakimiyyətə xalqın köməyi ilə gəldiyini qeyd edirdi.
Mənbə əsasında Hacı Çələbi xanın dövlətçilik fəaliyyətini dəyərləndirin.
Şəki xanlığının zəifləməsi. Hacı Çələbi xandan sonra hakimiyyətə onun oğlu Ağakişi bəy
gəldi. Lakin o, tezliklə sui-qəsd
Şəki xanlığının pulu
Sizcə, Hacı Çələbi xan ona qarşı
ittifaq bağlamış Azərbaycan
xanlarını nə üçün xilas etdi?
Qazax və Borçalı hansı hadisə
nəticəsində gürcü hakiminə tabe
edilmişdi?
Hacı Çələbinin hakimiyyətə xalqın
köməyi ilə gəlməsini hansı faktlar
təsdiq edir?
düşməni ağır məğl ubiyyətə uğratdı. Azərbaycan
xanları azad edildi. Bu qələbədən sonra Hacı
Çələbi xan Qazax və Borçalı mahallarını da azad
edərək Azərbaycana qaytardı və öz xanlığının
tərkibinə daxil etdi. Lakin sonralar gürcü çarı
yenidən Qazax və Borçalı mahallarını işğal edə
bildi.
Azərbaycan torpaqlarını birləşdirmək siyasətini
davam etdirən Hacı Çələbi xan 1755-ci ildə
Şirvana yürüş etdi. Lakin Quba xanı Hüseynəli
xanın Şamaxı xanına kömək etməsi nəticəsində
Hacı Çələbi xanın bu yürüşü uğursuz oldu.
Azərbaycan xanlıqları arasında çəkişmələr, ara
müharibələri, xarici dövlətlərin müdaxiləsi və
iqtisadi zəiflik ölkənin birləşdirilməsi cəhdlərinə
mane oldu.
Hacı Çələbi xanın hakimiyyəti dövründə Şəki
xanlığı Azərbaycanda ən güclü siyasi qurum idi.
Bu xanlıq şimal-qərbi Azərbaycan torpaqlarının
gürcü çarları tərəfindən işğalının qarşısını aldı.
Hacı Çələbi xan Osmanlı dövləti ilə diplomatik
əlaqələr saxlamış ilk Azərbaycan xanlarındandır.
Çələbi xan quruculuq işləri apararaq Şəkidə
məscid, mədrəsə və digər ictimai binalar tikdirdi.
Vergi sistemini nizama saldı.
Şəki xanının süvariləri döyüşdə. Şəki xan sarayının divar rəsmlərindən
Sizcə, nə üçün Hacı Çələbi
xanın varisləri onun
qurduğu xanlığı gücləndirə
bilmədilər?
nəticəsində öldürüldü. Ağakişi bəyin ölümündən sonra xanlıqda hakimiyyət uğrunda
mübarizələr dövrü başlandı. Əvvəlcə hakimiyyətə Hacı Çələbi xanın nəvəsi Hüseyn xan
gəldi. Onun hakimiyyətə gəlməsinə yerli əhali və Quba xanı Fətəli xan kömək etmişdi.
Ona görə də bir müddət Hüseyn xan Fətəli xanla müttəfiqlik siyasəti yürütdü. 1767-ci ildə
Hüseyn xan Quba xanı Fətəli xanla birlikdə Şamaxı xanlığının ərazisini öz aralarında
bölüşdürdülər. Lakin bir il sonra Fətəli xan HüŞəki xanının oğlanları. Şəki xan
sarayının divar rəsmlərindən
Qanunnamənin qəbul
edilməsinin nəticəsi nə
oldu?
seyn xanı məğlub edərək onun hakimiyyəti altında olan Şamaxı xanlığının digər hissəsini
də Quba xanlığına birləşdirdi. Hüseyn xanın dövrü hakimiyyət uğrunda çəkişmələrlə
səciyyəvi idi. Hüseyn xandan sonra hakimiyyətə onun oğlu Məhəmmədhəsən xan gəldi.
Məhəmmədhəsən xanın zamanında xüsusi qanunnamə qəbul edilmişdi. Bu qanunnamədə vergilər, feodal münasibətləri, sosial təbəqələrin hüquq və vəzifələri nizama
salınmışdı.
XVIII əsrin sonlarında Şəki xanlığında hakimiyyətə Səlim xan (1795-1806) gəldi.
Hakimiyyət uğrunda çəkişmələr və digər xanlıqlarla mübarizələr nəticəsində Şəki xanlığı
zəiflədi.
Sual və tapşırıqlar
1. XVIII əsrin 40-cı illərində Azərbaycanda siyasi-iqtisadi vəziyyətin pisləşməsinin səbəbləri
nə idi?
2. Şəki xanlarının dövlətçilik fəaliyyətlərini müqayisə edərək cədvəl tərtib edin.
Hacı Çələbi xan Hüseyn xan
Fərqli cəhətlər Oxşar cəhətlər Fərqli cəhətlər
3. Xanlıqlar arasında münaqişələr ölkənin iqtisadiyyatına necə təsir göstərə bilərdi?
Mülahizələrinizi əsaslandırın.
4. XVIII əsrin ikinci yarısında qonşu dövlətlərin işğalçı siyasətlərinin həyata keçirilməsinə
nə şərait yaradırdı?
5. «Qızılqaya xəyanəti» hadisəsinə öz münasibətinizi bildirin və onu müzakirə edin.
6. Zaman oxunda verilmiş tarixlərə aid mühüm hadisələri müəyyən edin.
II. AZƏRBAYCANIN CƏNUB XANLIQLARI
Azərbaycanın cənub torpaqlarında hansı
xanlıqlar yarandı?
Cənub xanlarından kimlər Azərbaycan
torpaqlarını birləşdirməyə cəhd etdilər?
XVIII əsrin ortalarında Nadir şah Əfşarın dövlətinin süqutundan sonra Azərbaycanın
cənubunda yeni dövr başlandı. Azərbaycanın cənub əraziləri də ayrı-ayrı müstəqil və
yarım- müstəqil xanlıqlara parçalandı.
Cənubi Azərbaycan torpaqlarında feodal dağınıqlığı dövrü başlandı. Vahid
mərkəzləşdirilmiş dövlətin bərpa edilə bilməməsinin iqtisadi və siyasi səbəbləri var idi.
Urmiya xanlığı. Azərbaycanın cənubunda yaranmış ən güclü xanlıqlardan biri Urmiya
xanlığı idi. Xanlığın əsasını Fətəli xan Əfşar qoymuşdu. O, Nadir şahın əmisi oğlu idi.
Mərkəzləşdirmə siyasəti həyata keçirən Fətəli xan Əfşar Azərbaycan torpaqları-
nın böyük bir hissəsini birləşdirməyə nail olmuşdu. Cənub xanlıqlarının əksəriyyətini —
Təbriz, Xoy, Qaradağ, Marağa və Sərab xanlıqlarını Urmiya xanlığına tabe edə bilmişdi.
Urmiya hakimi Fətəli xan öz
birləşdirmə siyasətində
hansı məqsədi güdürdü?
Fətəli xan Əfşar
Fətəli xan Əfşar Azərbaycanın Şimal xanlıqlarının da birləşdirilməsinə çalışırdı. Bu
məqsədlə bəzi xanlıqlara müttəfiqlik haqqında müraciətlər etmişdi. Əvvəlcə İrəvan
xanlığını Urmiya xanlığı ərazilərinə birləşdirmək istədi. Lakin onun İrəvan xanlığını tabe
etmək cəhdi baş tutmadı. 1759-cu ildə Fətəli xan Əfşar Qarabağa hücum etdi. Şuşanın
bir neçə aylıq mühasirəsindən sonra Qarabağ xanı Pənahəli xan Urmiyadan asılılığı qəbul
etdi. Qarabağ xanlığı asılı vəziyyətə salındıqdan sonra, İrəvan və Şəki xanlıqları da qısa
müddətə tabe edildi.
Fətəli xan Əfşar yalnız Azərbaycan torpaqlarını birləşdirmək siyasəti həyata keçirmir, İranı
da tabe etmək istəyirdi. Bu mübarizədə Fətəli xan Əfşarın əsas rəqibi Şiraz hakimi Kərim
xan Zənd idi. Fətəli xan Əfşar bir sıra döyüşlərdə Kərim xan Zəndə qalib gəldi. Lakin
Kərim xan Fətəli xana qarşı mübarizədə hiyləyə əl atdı: O, Azərbaycan xanları arasında
olan ziddiyyətlərdən məharətlə istifadə etdi. Bu məqsədlə o, digər Azərbaycan xanları —
qarabağlı Pənahəli xan və xoylu Şahbaz xanla ittifaq bağladı. Müttəfiqlərin birləşmiş
qoşunları Urmiya şəhərini mühasirəyə aldı. Şəhər əhalisi Fətəli xanın başçılığı ilə
qəhrəmancasına müdafiə olunurdu. Urmiya şəhəri düz 9 ay mühasirədə qaldı. Nəhayət,
1763-cü ildə şəhər ələ keçirildi. Fətəli xan Əfşarın məğlub edilməsindən sonra Urmiya
xanlığı zəiflədi. Urmiya xanlığından asılı olan xanlıqlar öz müstəqilliklərini bərpa etdilər.
Beləliklə, Azərbaycan xanları arasında birliyin olmaması, onların bir-birinə qarşı xarici
qüvvələrlə ittifaqa
Sizcə, nə üçün Pənah- əli
xan Fətəli xan Əfşara qarşı
ittifaqa daxil oldu?
girməsi nəticəsində ölkəmizi vahid dövlətin tərkibində birləşdirmək məqsədilə göstərilən
növbəti cəhd də baş tutmadı.
Təbriz xanlığı. XVIII əsrin ortalarında yaranmış Təbriz xanlığının əsasını əfşar tayfasından
olan Əmiraslan xan qoymuşdur. O, mərkəzi Təbriz olmaqla müstəqil dövlət yaratmaq
siyasəti yürüdürdü. Qısa müddət ərzində Ərdəbil və Qaradağ xanlıqlarını tabe etdi. O,
Azərbaycanın Şimal xanlıqlarını da tabe etmək istəyirdi. Lakin onun bu siyasəti uğursuz
oldu. Təbriz xanlığı Urmiya xanlığından asılı vəziyyətə düşdü. 1763-cü ildə Fətəli xan
Əfşarın Kərim xan Zənd və müttəfiqləri tərəfindən məğlubiyyətindən sonra Təbriz xanlığı
da yenidən müstəqil oldu.
Xoy xanlığı. Cənubi Azərbaycanın ən güclü xanlıqlarından biri də Xoy xanlığı idi. Xanlığın
əsasını Şahbaz xan qoymuşdu. Urmiya xanlığının zəifləməsindən sonra Xoy xanlığı
cənubda ən güclü xanlıq idi. Xoy xanlığı Əhməd xanın (1763—1786) hakimiyyəti illərində
güclənmişdi. O, bir müddət İrəvan, Naxçıvan, Qaradağ və Təbriz xanlıqlarını asılı vəziyyətə
salmışdı. Lakin o, burada möhkəmlənə bilməyərək geri çəkildi. XVIII əsrin axırlarında Xoy
xanlığında hakimiyyət uğrunda mübarizə gücləndi. Daxili çəkişmələr xanlığı zəiflətdi.
Zəifləmiş Xoy xanlığı sonralar Qacarlardan asılı vəziyyətə düşərək müstəqilliyini itirdi.
Ərdəbil xanlığı. XVIII əsrin ortalarında yaranmış bu xanlığın əsası şahsevən tayfasından
olan Bədir xan tərəfindən qoyulmuşdu. Xanlıq bir müddət Qarabağ xanlığından asılı
vəziyyətə düşmüşdü. 1784-cü ildə Qubalı Fətəli xan Azərbaycanın cənub torpaqlarına
yürüş edərək Ərdəbil və ətraf əraziləri ələ keçirmişdi. Lakin o, burada möhkəmlənə
bilməyərək geri çəkildi. XVIII əsrin sonlarında Ərdəbil xanlığı Qacarlar dövlətindən asılı
vəziyyətə düşərək müstəqilliyini itirmişdir.
Cənub xanlıqlarının Şimal
xanlıqlarından ən çox
Qarabağ xanlığı ilə
əlaqələri olmasını nə ilə
izah etmək olar?
Qaradağ xanlığı. Xanlığın əsasını XVIII əsrin ortalarında Kazım xan qoymuşdu. Xanlığın
mərkəzi Əhər şəhəri
olmuşdur. Xanlıq müxtəlif vaxtlarda Urmiya, Qarabağ xanlıqlarından asılı olmuşdur.
1782-ci ildə Qarabağ və Xoy xanlıqları arasında bölüşdürülərək öz müstəqilliyini
itirmişdir.
Maku xanlığı. Maku Səfəvilər dövründə Çuxursəd bəylərbəyiliyinin tərkibinə daxil idi.
XVIII əsrin ortalarında yaranmış Maku xanlığı bayat tayfası tərəfindən idarə olunmuşdur.
XVIII əsrin sonlarında Qacarlardan asılı vəziyyətə düşmüşdü.
Sərab xanlığı. Xanlıq türk şəqaqi tayfasının başçısı Əli xan (1747—1786) tərəfindən
yaradılmışdır. Ondan sonra hakimiyyətə gələn Sadıq xan Şəqaqinin dövründə xanlıq
güclənmişdi. XVIII əsrin sonlarında Sərab xanlığı Qacarlar dövlətinin tərkibinə daxil
edilmişdi.
Marağa xanlığı. Xanlığın əsasını müqəddəm tayfasının başçısı olan Əliqulu xan
qoymuşdur. XVIII əsrin sonlarında Qacarlar dövlətinin tərkibinə daxil edilmişdi.
Sual və tapşırıqlar
1. XVIII əsrin ortalarında Azərbaycanda feodal dağınıqlığının səbəbləri nə idi?
2. Urmiyalı Fətəli xanın mərkəzləşdirmə siyasətinin nəticəsi necə oldu?
3. Kərim xan Zənd Fətəli xana qarşı mübarizəni davam etdirmək üçün hansı siyasət
yürütdü?
4. Azərbaycanda feodal dağınıqlığı ölkənin gələcək siyasi və iqtisadi vəziyyətinə necə təsir
göstərə bilərdi? Mülahizələrinizi yazın.
5. Azərbaycanın Cənub xanlıqlarının hansı ümumi cəhətləri var idi?
6. Zaman oxunda verilmiş tarixlərə aid mühüm hadisələri müəyyən edin.
Xəritə üzərində iş
Xəritədə (səh.85) Azərbaycanın Cənub xanlıqlarını göstərin. Onların coğrafi
mövqeyinin siyasi vəziyyətlərinə təsirinə dair mülahizələr irəli sürün.
III. QUBA XANLIĞI — ŞİMAL-ŞƏRQİ
AZƏRBAYCAN DÖVLƏTİ
Qubalı Fətəli xanın Azərbaycan
torpaqlarını birləşdirmək siyasəti
nə ilə nəticələndi?
Xanlığın yaranması. Nadir şahın imperiyası süqut etdikdən sonra Quba xanlığı müstəqil
oldu. Xanlığın əsasını Hüseynəli xan (1726—1758) qoymuşdur. Quba xanlığı çox əlverişli
coğrafi və strateji mövqeyə malik idi. Dağlıq ərazilərdə yerləşməsi və müdafiə qalalarının
çoxluğu xanlığın xarici hücumlardan müdafiəsini asanlaşdırırdı. Ticarət yolları üzərində
olması isə xanlığın iqtisadi inkişafına müsbət təsir göstərirdi. Bütün bu amillər Quba
xanlığının qısa müddətdə güclənməsinə şərait yaradırdı.
Şimal-Şərqi Azərbaycan
xanlıqları
Düşmən hücumları və feodal müharibələrindən daha çox zərər çəkmiş qonşu ərazilərin
əhalisi Quba xanlığının ərazisində məskunlaşırdılar. Bu isə xanlığın iqtisadi və hərbi
gücünün artmasına səbəb olurdı.
Hərbi gücü və iqtisadi inkişafı Quba xanlığının fəal xarici siyasət yürütməsinə şərait
yaradırdı. Bu siyasətin məqsədi Azərbaycan torpaqlarını xanlığın hakimiyyəti altında
birlə
ş
dir
m
ə
k idi. İlk
ola
r
a
q iq
tis
a
di v
ə
s
t
r
a
t
e
ji ə
h
ə
miyy
ə
t
d
a
şıy
a
n
S
aly
a
n
ə
r
a
zisi Q
u
b
a
x
a
nığın
a
birlə
ş
dirildi.
Salyanın birləşdirilməsinin
Bakı və Şamaxı
xanlıqlarının tabe
edilməsinə şərait
yaratmasını xəritə əsasında
izah edin.
1757-ci ildə baş verən bu hadisə gələcəkdə Bakı və Şamaxı xanlıqlarının Quba xanlığına
birləşdirilməsinə şərait yaratdı.
Fətəli xanın hakimiyyətə gəlməsi. Hüseynəli xandan sonra hakimiyyətə Fətəli xan
(1758—1789) gəldi. Hakimiyyətə gəldiyi ilk vaxtlardan o özünü müdrik dövlət xadimi və
bacarıqlı sərkərdə kimi tanıtdı. Quba və digər qonşu xanlıqların əhalisinin hörmətini,
nüfuzunu qazandı.
Birləşdirmə siyasətini uğurla davam etdirən Fətəli xan ilk olaraq böyük strateji əhəmiyyəti
olan Dərbənd xanlığını tabe etməyi qərara aldı. Ərazisi kiçik və əhalisi az olan Dərbənd
xanlığı hərbi cəhətdən o qədər də güclü deyildi. Həmçinin yerli əhalinin onlardan çoxlu
vergi alan Dərbənd xanından narazı olması və Fətəli xandan kömək istəməsi bu işi daha
da asanlaşdırdı.
Quba xanı Fətəli xan
Fətəli xan görkəmli dövlət xadimi, mahir diplomat olmuşdur. O, rus, fars və türk dillərini
mükəmməl bilirdi. Rus generalı Aleksandr Suvorov Fətəli xanı olduqca ağıllı, mərd, yorulmaz,
təşəbbüskar və güclü şəxs kimi xarakterizə edirdi.
Rus tarixçisi P.Butkov yazırdı: «Fətəli xan geniş ağıl sahibi idi. Siyasəti bilirdi, cəsur, təşəbbüskar
və yorğunluq bilməyən adam idi. Azərbaycan torpaqlarını vahid dövlətin tərkibində
birləşdirmək onun siyasətinin əsas istiqamətini təşkil edirdi». Rus alimi S.Qmelin yazırdı:
«Fətəli xan heç bir məzhəb ayrı-seçkiliyinə yol vermirdi».
Dərbənd əhalisinin Qubalı Fətəli xana kömək üçün müraciətini necə qiymətləndirirsiniz?
Mülahizələr irəli sürün və onları əsaslandırın.
1759-cu ildə Dərbənd Quba xanlığına birləşdirildi. Bu hadisə Quba xanlığının strateji
mövqeyini daha da möhkəmləndirdi.
Dərbənd xanı öz təbəələrinə zülm edir, onlardan zorla həddindən artıq vergi tələb edir, narazı
olanları cəzalandırırdı. Xanın bu ədalətsizliyi xalqın narazılığını artırırdı. Əhali bu zülmdən
azad olmaq üçün Qubalı Fətəli xana müraciət edərək ondan kömək istəmişdi.
XVIII əsr rus tarixçisi Mixail Çulkov
Əvvəlki siniflərdə əldə
etdikləriniz biliklər və xəritə
əsasında Dərbəndin strateji
əhəmiyyətini izah edin.
Bundan sonra Fətəli xan Bakı xanlığını birləşdirmək istəyirdi. İqtisadi cəhətdən zəngin
olan Bakı ölkənin xarici ticarət mərkəzlərindən biri idi. Şəhər Xəzər dənizinin başlıca
limanı idi. İqtisadi əhəmiyyətinə baxmayaraq, Bakı xanlığı hərbi cəhətdən zəif idi. Bu da
qonşu xanlıqların hücumlarına şərait yaradırdı. Ona görə də Bakı xanlığının əhalisi Quba
xanlığına birləşməklə şəhərin daha yaxşı müdafiə olunmasına ümid edirdi. Həmçinin
əhali Fətəli xanın sənətkarlıq və ticarətin inkişafını himayə etməsini bilirdi. Buna görə
Bakının Quba xanlığına birləşdirilməsinə tərəfdar idi.
Xanlıqların dinc yolla
birləşdirilməsi nəyin
göstəricisi idi?
Fətəli xan Bakını Quba xanlığına birləşdirmək üçün «nikah diplomatiyası»ndan istifadə
etdi. Bakı xanı ilə Quba xanı arasında qohumluq münasibətləri quruldu. Nəticədə, 1767-
ci ildə Bakı Quba xanlığına birləşdirildi. Artıq rəsmi sənədi ərdə Fətəli xan «Qubanın,
Dərbəndin, Bakının və Salyanın hakimi» adlanırdı.
Bakı Quba xanlığının iqtisadi inkişafında mühüm rol oynadı. Çünki Bakı dəniz
ticarətindən, neft və duz hasilatından böyük gəlir götürürdü.
Beləliklə, Salyan ərazisinin, Dərbənd və Bakı xanlıqlarının Quba xanlığına birləşdirilməsi
ilə şimal-şərqi Azərbaycan torpaqlarının birləşdirilməsinin birinci mərhələsi başa çatdı.
Sual və tapşırıqlar
1. Quba xanlığının digər xanlıqlardan fərqli cəhətləri nədən ibarət idi?
2. Quba xanlığının güclənməsinə hansı amillər şərait yaradırdı?
3. Dərbənd və Bakı xanlığının Quba xanlığına birləşdirilməsinin hansı oxşar cəhəti vardı?
4. «Ərazilərin Quba xanlığına birləşdirilməsi» cədvəlini dəftərinizə çəkin və tamamlayın.
Ərazi Tarix Nəticə
Salyan
Dərbənd
Bakı
5. Zaman oxunda verilmiş tarixlərə aid mühüm hadisələri müəyyən edin.
IV. BİRLƏŞDİRMƏ SİYASƏTİNİN
İKİNCİ MƏRHƏLƏSİ
Bütün Azərbaycan xanlıqlarını dinc yolla
birləşdirmək mümkün oldumu?
Hansı xanlıqlar Quba xanlığının tabeliyinə
keçməkdən imtina etdilər?
Şamaxı və Cavad xanlıqlarının birləşdirilməsi. Dərbənd və Bakı xanlıqlarının
birləşməsindən sonra Fətəli xanın məqsədi Şamaxını tabe etmək idi. O, Şamaxını öz
dövlətinin paytaxtı etmək istəyirdi. Çünki Şamaxı coğrafi baxımdan əlverişli mövqedə
yerləşirdi. Şamaxı xanlığının ərazisi, demək olar ki, Azərbaycanın şimal torpaqlarının
mərkəzində yerləşirdi. Xanlığın Quba xanlığına birləşdirilməsi siyasi cəhətdən də
əhəmiyyətli idi. Belə ki Şamaxı qədim Şirvanşahlar dövlətinin paytaxtı olmuşdu.
Şamaxının birləşdirilməsi, həmçinin strateji əhəmiyyət daşıyırdı. Çünki bununla da
gələcəkdə Qarabağ və Şəki xanlıqlarının, həmçinin Azərbaycanın cənub torpaqlarının
birləşdirilməsinə şərait yarana bilərdi.
Sizcə, Şamaxı xanlığının
birləşdirilməsinin nə kimi
iqtisadi əhəmiyyəti ola
bilərdi?
Nə üçün Fətəli xan Şəki
xanlığı ilə razılıq əldə etmək
istəyirdi?
Fətəli xan Dərbənd və Bakı xanlıqları kimi, Şamaxını da müharibəsiz, dinc yolla
birləşdirmək istəyirdi. Ona görə də Şamaxı xanlığı ilə danışıqlar apardı. Əldə edilən
razılaşmaya görə Quba xanlığı Şamaxı xanlığını xarici hücumlardan qorumalı idi.
Əvəzində isə Şamaxı xanlığı hər il Quba xanlığına müəyyən miqdarda ödəniş verəcəkdi.
Lakin tezliklə Şəki xanlığına arxalanan Şamaxı xanı bu razılaşmadan imtina etdi. Ona
görə də Qubalı Fətəli xan Şəki xanlığı ilə razılıq əldə etməyi qərara aldı. Fətəli xan Şəki
xanına Şamaxı xanlığını öz aralarında bölüşdürməyi təklif etdi.
Beləliklə, 1767-ci ildə Şamaxı xanlığı Quba və Şəki xanlıqları arasında bölüşdürüldü. Lakin
bir il sonra Fətəli xan Şamaxı xanlığını tamamilə Quba xanlığına birləşdirdi.
Azərbaycan
Respublikasının siyasi
xəritəsində Cavad
xanlığının yerləşdiyi ərazini
müəyyən edin.
Şamaxı xanlığından sonra 1768-ci ildə Muğanda yerləşən Cavad xanlığı da Quba xanlığına
birl əşdirildi. Cavad xanlığı könüllü olaraq Quba xanlığının himayəsini qəbul etdi. Muğan
ərazisinin birləşdirilməsi Azərbaycanın cənub torpaqlarına yol açırdı.
Beləliklə, Qubalı Fətəli xan şimal-şərqi Azərbaycan torpaqlarının böyük bir hissəsini öz
hakimiyyəti altında birləşdirməyə nail oldu. Bu XVIII əsrin ikinci yarısında Azərbaycan
torpaqlarının birləşdirilməsi təşəbbüslərinin ən uğurlusu idi.
Azərbaycan torpaqlarının
birləşdirilməsinin siyasiiqtisadi əhəmiyyəti
haqqında mülahizələr irəli
sürün.
İri feodallar Fətəli xanın
birləşdirmə siyasətini nəyə
görə özləri üçün təhlükə
hesab edirdilər?
Azərbaycan torpaqlarının bir hissəsinin vahid dövlətin tərkibində birləşdirilməsi mühüm
siyasi-iqtisadi əhəmiyyət daşıyırdı. Ara müharibələri azalır, xarici hücumların qarşısı
alınırdı. Bu isə iqtisadi inkişafa şərait yaradırdı. Ona görə də qonşu xanlıqların əhalisi —
kəndlilər, sənətkar və tacirlər, həmçinin feodalların bir hissəsi birləşdirmə siyasətinə
rəğbətlə yanaşırdılar.
Öz hakimiyyətlərini qoruyub saxlamağa çalışan iri feodal hakimlər isə Fətəli xanın
birləşdirmə siyasətinə qarşı çıxır və müqavimət göstərirdilər.
Birləşdirmə siyasətinə qarşı çıxanlarla mübarizə. Quba xanlığının birləşdirmə
siyasəti Azərbaycan torpaqlarını işğal etmək istəyən xarici qüvvələrin də mənafeyinə
uyğun deyildi. Feodal ara müharibələri yeni mərhələyə daxil oldu. Tezliklə digər xanlıqlar
Fətəli xana qarşı müharibəyə başladılar. Bunun üçün müxtəlif ittifaqlar yaratdılar. Bu
ittifaqlardan birinə Qarabağ xanlığı, Şəki xan-
lığı və keçmiş Şamaxı hakimi, digərinə isə Dağıstan hakimləri daxil idilər. Bu,
Azərbaycanın şimal torpaqlarında siyasi vəziyyətin yenidən gərginləşməsinə səbəb oldu.
Belə vəziyyət isə Azərbaycan torpaqlarını işğal etmək istəyən xarici qüvvələrə əlverişli
şərait yaratdı. Bunlardan biri də Cənubi Qafqazda hakimiyyətə can atan gürcü çarı II İrakli
idi. II İrakli Fətəli xanın birləşdirmə siyasətinin əleyhinə idi. Lakin Fətəli xana qarşı açıq
çıxış etməyə cəsarət etmir, fürsət gözləyirdi. Bu fürsət yarandı. O, Qarabağ və Şəki
xanlıqlarının Quba xanlığına qarşı yaranmış ittifaqına daxil oldu.
Mənbə əsasında
Azərbaycan xalqının
birləşdirmə siyasətinə
rəğbətinin səbəblərini şərh
edin.
Gürcü çarı II İrakli nə üçün
Qubalı Fətəli xanın
birləşdirmə siyasətinə qarşı
çıxırdı?
Dərbənd xanlığı nə vaxt
Quba xanlığına
birləşdirilmişdi?
1774-cü ildə Qaraqaytaq hakimi Əmir Həmzənin və digər Dağıstan hakimliklərinin
birləşmiş qüvvələri Quba xanlığına hücum etdilər. Əmir Həmzə Fətəli xanın qohumu idi.
Fətəli xan Əmir Həmzənin bacısı Tuti Bikə ilə evlənmişdi. Xudat yaxınlığında — Gavduşan
çölündə baş vermiş döyüşdə Fətəli xan məğlub oldu. Əmir Həmzənin başçılıq etdiyi
birləşmiş qüvvələr Dərbəndə hücum etdilər. Əmir Həmzə əvvəlcə hiyləyə əl atdı. O, Tuti
Bikəyə xəbər göndərdi ki, guya, döyüşdə həlak olmuş Fətəli xanın cənazəsini gətirmişdir.
Lakin Tutu Bikə qardaşının bu yalanına inanmadı və Dərbəndin müdafiəsinə başçılıq
etməyi öz üzərinə götürərək qala müdafiəçilərinə düşmənə müqavimət göstərməyi əmr
etdi. Dərbənd 9 ay qəhrəmancasına müdafiə edildi.
«Tuti Bikə şəhəri mərdliklə müdafiə edirdi. O, qala divarları üzərində şir kimi duraraq, hər şeyə
özü rəhbərlik edirdi. Qala toplarının atəşi ilə düşməni qorxuya salırdı».
Tarixçi Yevgeni Kozubski
Tuti Bikə
Tuti Bikəni Azərbaycanın
hansı qadın hökmdarı ilə
müqayisə etmək olar?
Fətəli xanın kömək üçün
Rusiyaya müraciət
etməsinə münasibət
bildirin.
Dərbəndin mühasirəsinin uzanmasından istifadə edən Fətəli xan dəniz vasitəsilə qalaya
qayıtdı. Birləşmiş qüvvələrə qarşı təkbaşına mübarizənin çətin olduğunu görən Fətəli xan
kömək üçün Rusiyaya müraciət etdi. Fətəli xanın elçiləri Rusiya çariçası II Yekaterina
tərəfindən hörmətlə qarşılandı. Qafqazdakı rus qoşunu Dərbəndə gəldi.
1775-ci ildə Əmir Həmzə Dərbəndin mühasirəsindən əl çəkib, rus qoşunları ilə döyüşə
girdi və məğlub oldu. Rus qoşunu Dərbəndə daxil oldu. Bundan narazı olan Osmanlı
dövləti Rusiya hökumətinə etirazını bildirdi. Osmanlı dövləti ilə yenidən müharibə etmək
istəməyən Rusiya öz qoşununu geri çəkdi.
Fətəli xan diplomatik yolla Qarabağı da öz dövlətinə birləşdirmək istəyirdi. Lakin onun bu
niyyəti baş tutmadı. Belə olduqda 1780—1781-ci illərdə Qarabağa hərbi yürüşlər etdi. Bu
yürüşlər də uğursuz oldu.
Azərbaycanın cənub torpaqlarına yürüş. Fətəli xan Azərbaycanın yalnız Şimal
xanlıqlarını deyil, cənub torpaqlarını da öz hakimiyyəti altında birləşdirmək istəyirdi.
Fətəli xanın planlarından biri də Səfəvilər dövlətinin bərpa edilməsi idi. Ona görə də o,
Azərbaycanın cənub torpaqlarına yürüş etdi. 1784-cü ildə Fətəli xan Ərdəbili və Meşkini
ələ keçirdi. Fətəli xanın Azərbaycanın cənub torpaqlarına yürüşü Cənubi Qafqazın və
Dağıstanın
Quba xanlığı
feodal hakimlərinin narazılığına səbəb oldu. Rusiyanın gələcəkdə Azərbaycan
torpaqlarını işğal etmək planı var idi. Ona görə də Rusiya da bu yürüşə qarşı çıxdı və
Fətəli xandan Azərbaycanın
Nə üçün Rusiya Fətəli
xandan Azərbaycanın
cənub torpaqlarını tərk
etməyi tələb etdi?
cənub torpaqlarını tərk etməyi tələb etdi. Rusiya ilə münasibətləri pisləşdirmək
istəməməsi və digər xanlıqların narazılığı Fətəli xanı geri çəkilməyə məcbur etdi.
1789-cu ildə Fətəli xanın ölümündən sonra Quba xanlığı zəiflədi. Onun dövründə
birləşdirilmiş xanlıqlar yenidən müstəqil oldular.
Sual və tapşırıqlar
1. Qubalı Fətəli xanın birləşdirmə siyasətinin birinci mərhələsində hansı xanlıqlar tabe
edilmişdi?
2. Quba xanlığı ilə Şamaxı xanlığı arasında razılaşmanın şərtləri necə idi?
3. Qubalı Fətəli xanın dövlətçilik fəaliyyətini müzakirə edin və digər hökmdarlarla
müqayisə edin.
4. Fətəli xanın birləşdirmə siyasətinə aid cədvəli dəftərinizə çəkin və işləyin.
Mərhələ Xanlıq Birləşdirmə tarixi Əhəmiyyəti
I mərhələ
II mərhələ
5. Xarici qüvvələr nə üçün vahid və güclü Azərbaycan dövlətinin yaranmasını istəmirdilər?
Müasir dövrlə əlaqələndirin.
6. Zaman oxunda verilmiş mühüm hadisələri müəyyən edin və sxemi çəkib işləyin.
V. BƏYLƏRBƏYİLİKDƏN XANLIĞA
Qarabağ xanlığı da Azərbaycan torpaqlarını
birləşdirmək siyasəti aparırdı. Qarabağ xanlığına
bu işdə nə mane oldu?
Pənahəli xan
Gümüş pul
Xanlığın yaranması. XVIII əsrin ortalarında Azərbaycanda yaranmış ən güclü
xanlıqlardan biri də Qarabağ xanlığı idi. Xanlığın əsasını Cavanşir tayfasının başçısı
Pənahəli xan (1748—1763) qoymuşdu. Pənahəli xan vaxtilə Nadir şahın sərkərdələrindən
biri olmuşdu.
Nadir şah dövlətinin süqutundan sonra Pənahəli xan müstəqil Azərbaycan
dövlətlərindən birini — Qarabağ xanlığını yaratmışdır.
Xanlığın əhalisini, əsasən, cavanşir, iyirmidördlər, otuzikilər, kəbirli, baharlı və kolanı türk
tayfaları təşkil edirdi. Bundan başqa, xanlığın ərazisində az sayda xristian-albanlar da
yaşayırdılar.
Qarabağ bəylərbəyi və tayfaları hələ 1736-cı ildə Muğan qurultayında Nadir
Şuşa qalasının gümüş açarları
Qarabağ xanlığı
Muğan qurultayında
Qarabağ tayfalarının
Nadirin şah seçilməsinə
qarşı olmasını necə
qiymətləndirirsiniz?
Əvvəlki siniflərdə əldə
etdiyiniz biliklər əsasında
məlumat verin. Albanlar
kim idi?
xanın şah seçilməsinə qarşı çıxmış, qanuni hakimiyyətin Səfəvilərə məxsus olduğunu
bildirmişdilər. Ona görə də hakimiyyətə gələn Nadir şah Qarabağ tayfalarını
cəzalandıraraq onları Xorasan vilayətinə və Əfqanıstana sürgün etmişdi. Qarabağ xanlığı
yarandıqdan sonra bu tayfalar yenidən öz tarixi vətənlərinə — Qarabağa qayıtdılar. Bu
isə xanlığın hərbi-siyasi və iqtisadi cəhətdən güclənməsinə müsbət təsir göstərdi.
Pənahəli xan Qarabağı xarici hücumlardan qorumaq üçün tədbirlər həyata keçirdi. İlk
növbədə, müdafiə qalası tikildi.
Şuşa qalası
1748-ci ildə Kəbirli mahalında Bayat qalasının tikintisinə başlandı. Qalanın adı qədim türk
tayfası olan bayat tayfasının adı ilə bağlı idi.
«Məliklər Şəki xanı Hacı Qələbiyə yazıb bildirirdilər ki, Pənahəli xan burada taxta çıxmış, qala
və səngər tikdirmişdir. Əgər ona qarşı tədbir görülməsə, sonra onun qarşısında durmaq
mümkün olmayacaq».
Mirzə Adıgözəl bəy
«Bayat savaşı». Qarabağ xanlığının güclənməsi qonşu xanlıqları narahat edirdi. Digər
tərəfdən Qarabağın xristian-alban məlikləri öz mülklərini itirməkdən qorxaraq Pənahəli
xanın hakimiyyətinə qarşı çıxırdılar. Bu məqsədlə qonşu xanlıqlarla əlaqə saxlayır, onları
Qarabağa yürüşə sövq edirdilər. Belə yürüşlərdən birincisi bütün Azərbaycanı
birləşdirməyə çalışan Şəki xanı Hacı Çələbi tərəfindən edildi. Hacı Çələbi xan öz
müttəfiqləri — Şamaxı xanı və məliklərlə birlikdə Bayat qalasını mühasirəyə alsa da, onu
ələ keçirə bilmədi. Tarixi ədəbiyyatlarda «Bayat savaşı» adlanan bu hadisə Qarabağ
xanlığının müstəqilliyini möhkəmləndirdi və nüfuzunu artırdı.
Hacı Çələbi xanla Pənahəli xanın toqquşmasının məliklər üçün faydası nə idi?
Xanlığın paytaxtının Şuşaya
köçürülməsinin səbəbi nə
idi?
Şuşanın siyasi və iqtisadi
mərkəz kimi inkişafının
səhəhi nə idi?
Bayat savaşında əldə edilən qələbəyə baxmayaraq, qala coğrafi baxımdan əlverişli yerdə
deyildi. Ona görə də əvvəlcə Ağdam yaxınlığında Şahbulaq qalası inşa edildi. Nəhayət,
Azərbaycanın qədim yaşayış məskəni olan Şuşada Pənahabad qalasının tikintisi başa
çatdırıldı. Bundan sonra Pənahabad — Şuşa Qarabağ xanlığının paytaxtı oldu. Pənahəli
xanın adı ilə «Pənahabad» adlanan Şuşa inkişaf edərək Azərbaycanın siyasi və iqtisadi
mərkəzlərindən birinə çevrildi.
Qarabağ xanlığının güclənməsi. Bayat savaşından sonra Qarabağ xanlığının nüfuzu
artdı. Bu isə Pənahəli xana xanlığın ərazilərini genişləndirmək imkanı verdi. Gəncə,
İrəvan, Naxçıvan və Ərdəbil Qarabağ xanlığından asılı vəziyyətə salındı. Zəngəzur yenidən
Qarabağa birləşdirildi.
Qarabağ xanlığının mərkəzləşdirmə siyasətinə qarşı çıxan xristian-alban məliklikləri tabe
edildi. İlk olaraq, Vərəndə məliyi Pənahəli xanın hakimiyyətini qəbul etdi. Xaçın məliyi
əvvəlcə müqavimət göstərsə də, Ballıqaya döyüşündə məğlub edildi və Pənahəli xana
tabe olduğunu qəbul etdi. Tədricən digər məlikliklər — Dizaq, Çiləbörd, Gülüstan (Talış)
da Qarabağ xanından asılılığı qəbul etdilər. Lakin buna baxmayaraq, onlar məkrli
siyasətlərini davam etdirir, gizli olaraq xarici qüvvələrlə, xüsusən çar Rusiyası ilə əlaqələr
saxlayır və onları Qarabağa yürüşə təhrik edirdilər.
1757-ci ildə Məhəmmədhəsən xan Qacarın qoşunu Qarabağa yürüş etdi. Lakin «Xatın
arxı» adlı yerdə baş vermiş döyüşdə Qarabağ xanlığı qalib gəldi. Məhəmmədhəsən xan
geri qayıtmağa məcbur oldu.
Fətəli xan Əfşar hansı
xanlığın hakimi idi?
Fətəli xan Əfşarın Qarabağa yürüşü. Azərbaycan torpaqlarını birləşdirmə siyasəti
həyata keçirən Urmiya xanı Fətəli xan Əfşar Cənub xanlıqlarını
Pənahəli xanın Kərim xan
Zəndlə ittifaq bağlamasına
münasibət bildirin.
tabe etdikdən sonra Pənahəli xanın yanına elçilər göndərdi. O, Qarabağın tabe olmasını
tələb etdi. Lakin Pənahəli xan bu tələbi rədd etdi. 1759-cu ildə Fətəli xan Əfşar Qarabağa
hücum etdi. Şuşanı mühasirəyə aldı. Uzunmüddətli mühasirədən sonra Pənahəli xan
asılılığı qəbul etməyə məcbur oldu. Lakin bu asılılıq çox davam etmədi. Pənahəli xan
asılılığa son qoymaq üçün Şiraz hakimi Kərim xan Zəndin onunla ittifaqa girmək təklifini
qəbul etdi.
Mənbə əsasında Pənahəli xanın dövlətçilik fəaliyyətini dəyərləndirin.
Pənahəli xanın istiqlaliyyətinin şöhrəti, qoşununun çoxluğu və qüdrəti hər yerə yayıldı. Şirvan,
Şəki, Gəncə, İrəvan, Naxçıvan, Təbriz və Qaradağ xanları onunla müttəfiq olmaq istədiklərini
bildirdilər. Naxçıvanın Zəngəzur, Təbrizin Qapan və Qarabağın Mehri mahallarına sahib oldu.
Azərbaycanın böyük hissəsi ona tabe olmuşdu.
Mirzə Camal Cavanşir. «Qarabağ tarixi»
İbrahimxəlil xan
1763-cü ildə müttəfiqlər Fətəli xan Əfşarı məğlub etdilər. Lakin Kərim xan Zənd Pənahəli
xana xəyanət edərək onun Qarabağa qayıtmasına icazə verməyib Şirazda saxladı.
Qarabağ xanlığı Ibrahimxəlil xanın hakimiyyəti dövründə. Pənahəli xandan sonra
hakimiyyətə oğlu Ibrahimxəlil xan (1763—1806) gəldi. O, xristian-alban məliklərini
mərkəzi hakimiyyətə tabe etmək siyasətini davam etdirdi.
1768—1774-cü illərdə Osmanlı dövlətinə qarşı müharibədə Rusiyanın qələbəsi xristianalban məlikləri yenidən fəallaşdırdı. Onlar gizli olaraq Rusiyaya müraciət edərək
Azərbaycana yürüşə çağırdılar. Lakin bu dövrdə
Qubalı Fətəli xan və
İbrahimxəlil xan arasında
ziddiyyətin səbəbini izah
edin.
Rusiyanın Cənubi Qafqazı işğal etmək üçün kifayət qədər hərbi gücü yox idi. Həmçinin
beynəlxalq şərait də Rusiya üçün əlverişli deyildi. Ona görə də kiçik müqavimətə
baxmayaraq, İbrahimxəlil xan məlikləri tabe etdi.
Qubalı Fətəli xanın qonşu xanlıqları tabe etmək siyasəti Qarabağ xanlığı ilə münaqişəyə
səbəb oldu. İbrahimxəlil xan Qarabağ xanlığının müstəqilliyini qoruyub saxlamaq
istəyirdi. Ona görə də Quba xanlığından asılı olmaq təklifini qəbul etmədi. 1780—1781-ci
illərdə Fətəli xanın Qarabağa yürüşləri uğursuz oldu.
Beləliklə, İbrahimxəlil xanın hakimiyyəti dövründə Qarabağ xanlığı daha da gücləndi.
Xanlıq nəinki Azərbaycanın, demək olar ki, bütün Cənubi Qafqazın ən güclü siyasi
qurumlarından birinə çevrildi.
Sual və tapşırıqlar
1. Nadir şah nə üçün Qarabağ tayfalarını sürgün etmişdi? Onun bu tədbirini necə
qiymətləndirirsiniz? Mülahizələrinizi əsaslandırın.
2. Pənahəli xan Qarabağı xarici hücumlardan qorumaq üçün hansı tədbirlər həyata
keçirmişdi?
3. Hacı Çələbi xanın Qarabağa yürüşünün səbəbi nə idi?
4. Zaman oxunda verilmiş mühüm hadisələri müəyyən edin və sxemi çəkib işləyin.
5. XVIII əsrin 60—70-ci illərində alban məliklərinin fəallaşmasının səbəbi nə idi?
6. Cədvəli dəftərinizə çəkib işləyin.
Pənahəli xan İbrahimxəlil xan
Fərqli cəhətlər Oxşar cəhətlər Fərqli cəhətlər
14. QƏRBİ AZƏRBAYCAN XANLIQLARI
Qərbi Azərbaycanda - İrəvan və Naxçıvan xanlıqlarında bu zaman siyasi və iqtisadi
vəziyyət necə idi?
İRƏVAN XANLIĞI. Azərbaycan dövləti olan İrəvan xanlığı XVIII əsrin ortalarında
yaranmışdı. Onun əsasını Mir Mehdi xan Əfşar (1747—1752) qoymuşdu. Xanlığın ərazisi
Səfəvilər dövlətinin Çuxursəd bəylərbəyiliyinin bir hissəsini əhatə edirdi.
İrəvan xanlığı
XVIII əsrin 50-ci illərində İrəvan xanlığında tez-tez saray çevrilişləri baş verirdi. 1755-ci ildə
İrəvanda üsyan baş verdi. Üsyana əhali arasında böyük nüfuzu olan Həsənəli xan Qacar
başçılıq edirdi. Üsyan nəticəsində o, İrəvan xanı oldu. Beləliklə, İrəvanda yerli türk qacar
tayfası hakimiyyətə gəldi.
Xanlığın əhalisi. İrəvan xanlığının əhalisi bu diyarın ən qədim sakinləri olan Azərbaycan
türkləri
Azərbaycanın qərbində yaranmış xanlıqlar ərazilərinin beynəlxalq ticarət yollarının
üzərində yerləşməsinə və strateji mövqeyinə görə seçilirdi. Elə bu səbəbdən də qonşu
xanlıqların və xarici dövlətlərin hücumuna məruz qalırdı.
idi. Bunu o dövrə aid yer adları, o zaman İrəvanda olmuş Avropa səyyahlarının, hətta
erməni tarixçilərinin məlumatları sübut edir.
«Mənbələrin məlumatına görə, XVIII əsrdə ermənilər İrəvanda əhalinin cüzi bir hissəsini,
azərbaycanlılar isə böyük əksəriyyətini təşkil edirdi».
Erməni tarixçisi A.İoannisyan
Əhalinin cüzi bir hissəsi xristianlardan ibarət idi. Onların bu bölgəyə ilk gəlişi 1441-ci ildə
erməni katalikosluğunun Kilikiyadan* Azərbaycan Qaraqoyunlu dövlətinin ərazisinə —
Üçkilsəyə (Üçmüədzin) köçürülməsi ilə bağlı olmuşdu.
Katalikosluğun köçürülməsinə qədər bölgədə ermənilərə məxsus heç bir yaşayış
məntəqəsi, torpaq sahəsi olmamışdı. Sonralar erməni katalikosları yerli azərbaycanlıların
torpaqlarını müxtəlif yollarla ələ keçirərək öz ərazilərini genişləndirdilər. Bunu indiki
Ermənistanda — Matenadaranda saxlanılan alqı-satqı sənədləri də sübut edir.
«Biz (yəni ermənilər) türklərə məxsus torpaqları ya satın alır, ya zəbt edir, ya bəxşiş kimi əldə
edir və yaxud da zorla ələ keçiririk».
Matenadaranda saxlanılan
1687-ci il tarixli sənəd
İrəvan xanlığının
bayrağı
Əhalinin məşğuliyyəti. Sənətkarlıq və ticarət. Azərbaycanın digər xanlıqları kimi,
İrəvan xanlığının da əhalisi, əsasən, əkinçilik və maldarlıqla məşğul olurdu. İrəvan şəhəri
isə Azərbaycanın mühüm sənətkarlıq və ticarət mərkəzlərindən biri idi.
İrəvan xanlığının ərazisi müxtəlif ölkələrə gedən ticarət yollarının qovuşuğunda yerləşirdi.
Ona görə də Azərbaycan beynəlxalq ticarət əlaqələrində mühüm rol oynayırdı. Məhz bu
səbəbdən İrəvan xanlığı ərazisində çoxsaylı körpülər,
*
Kilikiya
—
Kiçik
A
siy
a
d
a
t
a
rixi vila
y
ə
t
İrəvan xanlığında
sənətkarlıq və ticarətin
inkişafının səbəbi nə
olmuşdur?
Səfəvilər dövlətində Qərbi
Azərbaycan torpaqları
hansı bəylər- bəyiliyin
tərkibində idi?
Müxtəlif pullardan istifadə
edilməsi nəyi göstərirdi?
karvansaralar, bazarlar və zərbxanalar (metal pul kəsilən yerlər) var idi. Xanlıqda qara pul
adlanan yerli mis pullar kəsilirdi. Bundan başqa, Səfəvilər dövləti dövründən qalma
pullardan, Azərbaycanın digər xanlıqlarında kəsilmiş pullardan və həmçinin xarici
pullardan da istifadə olunurdu.
İrəvan xanlığına hücumlar. İrəvan xanlığı strateji-coğrafi mövqeyə malik olduğu üçün
qonşu dövlətlərin hücumlarına məruz qalırdı. Gürcü çarının İrəvana qarşı təcavüzkarlıq
siyasəti xüsusilə fərqlənirdi. 1779-cu ildə gürcü çarı II İrakli İrəvan xanlığına hücum
edərək onun ərazisinin bir hissəsini — Şörəyeli işğal etmişdir.
«İrəvan şəhəri Azərbaycana məxsus olduğundan Osmanlı sultanı onun heç zaman Gürcüstanın
tabeliyinə verilməsinə razı olmayacaqdır. Sultan Ərzurum paşasına və digər həmsərhəd
paşalara rus qoşunlarına qarşı çıxmağı əmr etmişdir. Qarabağlı İbrahimxəlil xan və digər
Azərbaycan xanları İrəvanı gürcülərin işğalından xilas etmək üçün birləşmişlər».
Polkovnik S.Burnaşevin general
P.S.Potyomkinə məktubu. RDHTA,
f.52, sənəd 416
İrəvan xanlığını Osmanlı
dövlətinə nə
yaxınlaşdırırdı?
İrəvan xanlığı müxtəlif dövrlərdə Kartli çarından, Qarabağ və Xoy xanlıqlarından asılı
vəziyyətə düşmüşdü. 1783-cü ildə gürcü çarı Rusiyanın himayəsini qəbul etdi. Bundan
sonra gürcü çarının İrəvana və digər Azərbaycan torpaqlarına qarşı işğalçılıq siyasəti
fəallaşdı. Bu isə İrəvan xanlığını Osmanlı dövləti ilə yaxınlaşdırırdı.
1795-ci ildə Ağa Məhəmməd xan Qacarın yürüşündən sonra İrəvan xanlığı ondan asılı
vəziyyətə düşdü.
NAXÇIVAN XANLIĞI. XVIII əsrin ortalarında Azərbaycanda yaranmış xanlıqlardan biri də
Naxçıvan xanlığı olmuşdur. Xanlığın əsasını yerli kəngərli tayfasının başçısı Heydərqulu
xan
(1747—1763) qoymuşdu.
Mənbə əsasında
cavablandırın. Naxçıvanın
təbii-coğrafi şəraiti
təsərrüfata necə təsir
göstərə bilərdi?
Ərazi və təsərrüfat. Xanlıq Zəngəzurdan Araz çayı vadisinə qədər olan əraziləri əhatə
edirdi. Qərbi Azərbaycanın böyük bir hissəsini əhatə edən Naxçıvan xanlığı İrəvan,
Qarabağ, Xoy və Maku xanlıqları ilə həmsərhəd idi.
«Susuz şoran çöllər, müxtəlif formada olan dağ qayalıqları, dərə-təpəli sahələr, gözəl otlaq
yerləri, düzənliklər, saysız-hesabsız vadilər və dərələrdən axan və yayda tamamilə quruyan
dağ çayları Naxçıvanın xarici aləmini özündə əks etdirir».
Rus tarixçisi S.Zelinski
Naxçıvan xanlığı
Naxçıvan xanlığının təbii-coğrafi şəraiti təsərrüfata, əhalinin məşğuliyyətinə və ictimai
həyata mühüm təsir göstərirdi. Xanlığın ərazisinin müəyyən hissəsi dağlıq olduğu üçün
təsərrüfatda maldarlıq mühüm rol oynayırdı. Su çatışmazlığı əkinçiliyin inkişafına mane
olurdu. Buna baxmayaraq, əkinçilik bölgənin ənənəvi təsərrüfat sahəsi olaraq qalırdı.
Siyasi vəziyyət. Feodal ara müharibələri, xarici işğallara qarşı mübarizə, daxili saray
çəkişmələri
Naxçıvan xanlığının siyasi vəziyyətinə təsir göstərirdi. Xanlığın siyasi tarixini iki dövrə
bölmək olar.
Heydərqulu xan öz hakimiyyətini möhkəmləndirmək və xarici hücumlardan qorunmaq
üçün qonşu xanlıqlara müttəfiqlik siyasəti yürüdürdü. XVIII əsrin 50-ci ill ərində
Heydərqulu xan Qarabağ xanı Pənahəli xandan asılılığı qəbul etmişdi.
Heydərqulu xanın ölümündən sonra Naxçıvan xanlığı zəiflədi. Xanlıq bir müddət Şiraz
hakimi Kərim xan Zənddən asılı vəziyyətə düşdü. XVIII əsrin 80-ci illəri xanlığın siyasi
tarixində, əsasən, hakimiyyət uğrunda mübarizə dövrü kimi səciyyəvidir.
Osmanlı dövləti II İraklinin
Naxçıvana yürüş etməsinə
nə üçün nazrazılıq bildirdi?
Hakimiyyət uğrunda müharibələr və feodal dağınıqlığı Azərbaycan torpaqlarının xarici
hücumlardan müdafiəsini çətinləşdirirdi. Azərbaycanın qərb torpaqlarını işğal etmək
istəyən gürcü çarı II İrakli İrəvan xanlığını asılı vəziyyətə saldıqdan sonra Naxçıvanı da
işğal etmək istəyirdi. O, Naxçıvan xanlığına yürüşə hazırlaşırdı. Lakin Osmanlı dövlətinin
narazılığı bu yürüşün baş tutmasının qarşısını aldı.
«Belə hesab edirəm ki, Azərbaycana sahib olmaq Rusiya üçün əlverişlidir. Sonra isə həmin
torpaqların bir hissəsini mənə güzəşt edərsiniz. Gəncəni, İrəvanı və Naxçıvanı mənə tabe
edin».
Gürcü çarı II İraklinin Rusiya hakim dairələrinə göndərdiyi məktublardan.
«Naxçıvan xanlığı» kitabı
(Tərtibçi Əli Həsənov)
Kəlbəli xanın (1787—1820) hakimiyyəti dövründə Naxçıvan xanlığında qısa müddət
ərzində sabitlik yarandı. Lakin 1795-ci
və 1797-ci illərdə xanlıq Ağa Məhəmməd xan Qacarın yürüşlərinə məruz qaldı. Bu
yürüşlər nəticəsində 1797-ci ildə Naxçıvan xanlığı Qacarlar dövlətindən asılı vəziyyətə
düşdü.
Sual və tapşırıqlar
1. İrəvan xanlığının o dövrki əhalisini müasir dövrlə müqayisə edin. Əhali dəyişikliyinin
səbəblərini izah edin.
2. İrəvan xanlığı nə üçün xarici hücumlara məruz qalırdı?
3. Mənbələr əsasında İrəvanın qədim Azərbaycan şəhəri olmasını sübut edin.
4. Heydərqulu xan nə üçün qonşu xanlıqlarla müttəfiqlik siyasəti yürüdürdü?
5. İrəvan və Naxçıvan xanlıqlarını müqayisə edin.
İrəvan xanlığı Naxçıvan xanlığı
Fərqli cəhətlər Oxşar cəhətlər Fərqli cəhətlər
6. Zaman oxunda verilmiş mühüm hadisələri müəyyən edin və sxemi çəkib işləyin.
15. İKİHAKİMİYYƏTLİ XANLIQLAR
Şamaxı və Gəncə xanlıqlarında ikihakimiyyətlilik olması nə ilə bağlı idi? Onların oxşar və
fərqli cəhətləri nə ola bilər?
Şamaxı xanlığı
ŞAMAXI XANLIĞI. Şirvan coğrafi baxımdan böyük ərazini — Kür çayından şimalşərqdəki torpaqları əhatə edirdi. XVIII əsrin ortalarında Azərbaycanın bu bölgəsində bir
neçə xanlıq — Quba, Dərbənd, Bakı və Şamaxı xanlıqları yaranmışdı.
Şamaxı xanlığı Şirvanın bir hissəsini əhatə edirdi. Xanlıq şimal-şərqdə Quba, şərqdə Bakı,
şimal-qərbdə Şəki, cənub- qərbdə Qarabağ xanlıqları və Kür çayı ilə həmsərhəd idi. Bu
xanlıq ərazisinə görə Azərbaycanın ən böyük xanlıqlarından biri idi. Lakin xanlıqlar
arasında baş verən müharibələr nəticəsində digər xanlıqlar kimi, Şamaxı
Bu dövrdə Azərbaycanda bəzi xanlıqlarda siyasi mübarizə və işğallar nəticəsində
ikihakimiyyətlilik yaranmışdı. Bunlar Şamaxı və Gəncə xanlıqları idi.
xanlığının da sərhədləri tez-tez dəyişirdi. Dövrün səyyahları Şamaxını «ən zəngin xanlıq»
adlandırırdılar. Çünki Şamaxı xanlığının çoxlu təbii sərvətləri vardı. Elə bu səbəbdən də
qonşu xanlıqlar və dövlətlər Şamaxıya hücumlar edirdilər. Feodal ara müharibələri
xanlığın iqtisadi inkişafına mane olurdu. Şamaxı Azərbaycanın mühüm iqtisadi
mərkəzlərindən biri olaraq qalırdı. Əkinçilik və maldarlıq əhalinin əsas məşğuliyyəti idi.
Şəhərlər sənətkarlıq və ticarət mərkəzləri olaraq qalırdı. İpək ticarəti tənəzzül etməmişdi.
Xanlığın yaradılması. İkihakimiyyətlilik. Nadir xan Əfşar 1734-cü ildə Şamaxı şəhərini
dağıtmış və əhalini «Yeni Şamaxı» adlandırılan Ağsuya köçürmüşdü. Nadir şah dövlətinin
süqutundan sonra XVIII əsrin ortalarında köhnə və yeni Şamaxıda müstəqil xanlıqlar
yarandı. Köhnə Şamaxıda Sərkarlar sülaləsinə mənsub Məhəmmədsəid xan və Ağası xan
qardaşları, Yeni Şamaxıda isə Hacı Məhəmmədəli öz hakimiyyətlərini qurdular. Şamaxı
xanlığında ikihakimiyyətlilik yarandı.
İkihakimiyyətlilik Şamaxı
xanlığının siyasi və iqtisadi
həyatına necə təsir
göstərirdi?
İkihakimiyyətliliyin mövcud olması Şamaxı xanlığının siyasi və iqtisadi vəziyyətinə mənfi
təsir göstərirdi. Qüvvələrin parçalanması xanlığın xarici hücumlardan müdafiə
olunmasını çətinləşdirirdi. Şamaxı ərazisinə hücum edən qonşu xanlara qarşı mübarizə
aparmaq mümkün olmurdu. Bu az imiş kimi Şamaxı xanlığında köhnə və yeni Şamaxının
xanları da bir-birinə qarşı mübarizə aparırdılar.
Şamaxı xanlığında ikihakimiyyətlilik 1763-cü ilə kimi davam etdi. 1763-cü ildə
Məhəmmədsəid xan Hacı Məhəmmədəli xanı məğlub edərək Yeni Şamaxını ələ keçirdi.
Beləliklə də, Şamaxı xanlığında ikihakimiyyətliliyə son qoyuldu. Sərkarlar sülaləsinin idarə
etdiyi vahid Şamaxı xanlığı yarandı.
Azərbaycan torpaqlarını birləşdirmə siyasəti yürüdən Qubalı Fətəli xan Şamaxını ələ
keçirərək öz dövlətinin paytaxtı etmək istəyirdi. Lakin Şamaxı xanlığında
ikihakimiyyətliliyə son qoyulması onun bu məqsədinin həyata keçirilməsini çətinləşdirir-
Yada salın, sonra nə baş
verdi? Şamaxının taleyi
necə oldu?
XVIII əsrin sonlarında
Şamaxı xanlığının siyasi
vəziyyətində yaranmış bu
yüksəlişi nə ilə izah etmək
olar?
di. Ona görə də Fətəli xan Şəki xanı Hüseyn xanla ittifaq bağlamışdı. Şamaxı xanları uzun
müddət Quba xanlığının tabeliyindən çıxmaq üçün mübarizə aparsalar da, xanlıq 1789-
cu ilə — Fətəli xanın ölümünə qədər, əsasən, Quba xanlığının tərkibində olmuşdur. Fətəli
xanın ölümündən sonra müstəqil olan Şamaxı xanlığında 1789—1792-ci
illərdə hakimiyyət uğrunda mübarizə gedir.
1792-ci ildə hakimiyyətə Mustafa xan gəldi. Bundan sonra Şamaxı xanlığında bir müddət
sabitlik yarandı.
XVIII əsrin sonlarında Şamaxı Azərbaycanın ən güclü xanlıqlarından biri idi. Bu dövrə
qədər yalnız öz müstəqilliyini qoruyub saxlamaq uğrunda mübarizə aparan Şamaxı
xanlığı bu dövrdə artıq qonşu xanlıqları tabe etməyə çalışırdı.
Gəncə xanlığının bayrağı
Gəncə xanlığının ərazisini
göstərin və həmsərhəd
olduğu dövlətləri müəyyən
edin.
GƏNCƏ XANLIĞI. Xanlığın yaranması və ərazisi. XVIII əsrin ortalarında yaradılmış
Gəncə xanlığı qacar tayfasının Ziyadoğullar nəsli tərəfindən idarə olunmuşdur. Xanlığın
əsasını Şahverdi xan Ziyadoğlu qoymuşdu. O, Səfəvilər dövründə Qarabağ bəylərbəyiliyini
idarə etmiş qacarlar tayfasının nümayəndəsi idi. Gəncə strateji mövqedə yerləşməklə
yanaşı, siyasi-iqtisadi əhəmiyyət də daşıyırdı. O, hələ qədim zamanlarda beynəlxalq
ticarətin mərkəzlərindən biri idi. Ona görə də Gəncə daim qonşu dövlətlərin
hücumlarına məruz qalırdı. Xüsusilə Kartli-Kaxetiya çarı
II İrakli
Azərbaycanın şimal-qərb torpaqlarını işğal etmək siyasəti yürüdürdü. Ona görə də
dəfələrlə Gəncə xanlığına yürüş etmiş və müəyyən dövrlərdə onu asılı vəziyyətə salmağa
nail olmuşdu. Xarici işğallara qarşı Gəncə xanlığı Qarabağ xanlığı və Osmanlı dövləti ilə
dostluq münasibətləri qurmağa çalışırdı. Şahverdi xan bu məqsədlə Osmanlı dövlətinə
1752-ci ildə elçi də göndərmişdi. XVIII əsrin 50-ci illərində Gəncə xanlığı Qarabağ
xanlığından asılı vəziyyətə düşmüşdü.
1780-ci ildə Gəncə xanlığı Qarabağ xanlığı və Kartli-Kaxetiya çarlığı arasında
bölüşdürüldü. Xanlıq hər iki tərəfin təyin etdiyi nümayəndələr tərəfindən idarə olunmağa
başladı.
Əvvəllər Azərbaycan
dövlətlərindən asılı olmuş gürcü
çarlarının bu dövrdə işğalçı
siyasətinin fəallaşması nə ilə bağlı
idi?
Nadir şah nə üçün Qazax və
Borçalı torpaqlarını gürcü
hakiminə vermişdi?
Gəncə xanlığı
Cavad xan
Beləliklə, Gəncə xanlığında ikihakimiyyətlilik yarandı. Bu vəziyyət 1783-cü ilə qədər davam
etdi. Yaranmış ikihakimiyyətlilik xalqın narazılığına səbəb oldu. 1783-cü ildə Gəncədə baş
vermiş üsyan nəticəsində ikihakimiyyətliliyə son qoyuldu. 1786-cı ildə Gəncə xanlığında
hakimiyyətə Cavad xan Ziyadoğlu (1786—1804) gəldi. Cavad xanın həyata keçirdiyi müdrik
siyasət Gəncə xanlığının müstəqilliyini möhkəmləndirdi. O, Nadir şah tərəfindən gürcü
hakiminə verilmiş Azərbaycan torpaqlarını — Qazax və Borçalı torpaqlarını azad etmək
siyasəti yürüdürdü.
Sual və tapşırıqlar
1. Şamaxı xanlığında ikihakimiyyətliliyin yaranmasının səbəbi nə idi?
2. Nə üçün Qubalı Fətəli xan Şamaxını öz dövlətinin paytaxtı etmək istəyirdi?
3. XVIII əsrin sonlarında Şamaxı xanlığının güclənməsinin səbəblərini müəyyən edin.
4. Gəncə xanlığında ikihakimiyyətliliyin yaranmasının Şamaxı xanlığından fərqli cəhəti nə
idi?
5. Zaman oxunda verilmiş mühüm hadisələri müəyyən edin.
16. BAKI, DƏRBƏND VƏ LƏNKƏRAN XANLIQLARI
Xəzərin sahilində yerləşmələri bu xanlıqların siyasi və iqtisadi həyatına necə təsir
göstərirdi?
Bakı xanlığı
BAKI XANLIĞI. 1747-ci ildə Nadir şahin ölümündən sonra yerli feodallardan biri olan
Mirzə Məhəmməd xan müstəqil Bakı xanlığının əsasını qoydu. Xanlığın ərazisi Abşeron
yarımadası və Bakı şəhərini əhatə edirdi. Mirzə Məhəmməd xan hakimiyyəti dövründə
təsərrüfatın inkişafı, Bakı qalasının möhkəmləndirilməsi üçün tədbirlər həyata keçirdi.
Neft və duz hasilatı, zəfəran becərilməsi təAzərbaycanın şimal torpaqlarında Xəzərsahili vilayətlərdə Quba xanlığından başqa
Dərbənd, Bakı və Lənkəran xanlıqları yaranmışdı. Əlverişli coğrafi mövqeyinə görə bu
xanlıqlar həm digər Azərbaycan xanlıqlarının, həm də xarici işğalçıların hədəfinə
çevrilmişdi.
Bakı xanlığının bayrağı
sərrüfatın aparıcı sahələri idi. Bakı Yaxın və Orta Şərqin mühüm sənətkarlıq və ticarət
mərkəzlərindən biri idi. Liman şəhəri olan Bakı dəniz ticarəti sahəsində daha məşhur idi.
Xarici ticarət, xüsusilə neft, duz və zəfəran ixracı xanlığın əsas gəlir mənbələrini təşkil
edirdi.
Mirzə Məhəmməd xandan sonra hakimiyyətə Məlik Məhəmməd xan gəlmişdi. Onun
dövründə 1767-ci ildə Bakı Quba xanlığından asılı vəziyyətə düşdü.
Qubalı Fətəli xan Bakı xanlığını
necə tabe etmişdi?
Lənkəran xanlığı
Fətəli xanın ölümündən sonra müstəqilliyini bərpa edən Bakı xanlığında bir müddət
hakimiyyət uğrunda mübarizə baş verdi. Bu mübarizədə qalib gələn Hüseynqulu xan
(1792—1806) əvvəlcə Rusiyanın, daha sonra Ağa Məhəmməd xan Qacarın himayəsini
qəbul etdi. 1796-cı ildə Bakı xanlığı Rusiya tərəfindən işğal edildi. Lakin bu vəziyyət uzun
müddət davam etmədi. Rusiya hakimiyyətində baş vermiş dəyişiklik nəticəsində rus
qoşunları Azərbaycan torpaqlarını tərk etdi.
LƏNKƏRAN XANLIĞI. Lənkəran (Talış) xanlığı hələ Nadir şahın dövründə daxili
müstəqilliyə malik idi. XVIII əsrin ortalarında Qara xan adlan-
Qara xanın dövründə
iqtisadi inkişafın səbəbi nə
idi?
Coğrafi mövqeyi Lənkəran
əhalisinə hansı məşğuliyyət
üçün şərait yaradırdı?
dırılan Cəmaləddin Mirzə bəy Lənkəranı müstəqil xanlıq elan etdi. O, Səfəvilər nəslindən
idi. Xanlığın mərkəzi qala divarları ilə əhatələnmiş Lənkəran şəhəri idi. Qara xanın
hakimiyyəti dövründə yaranmış siyasi sabitlik Lənkəran xanlığının iqtisadi inkişafına
səbəb olmuşdu.
Xanlığın iqtisadiyyatının əsasını kənd təsərrüfatı təşkil edirdi. Əkinçilik və maldarlıq əsas
məşğuliyyət sahələri idi. Lənkəran şəhəri əsas sənətkarlıq və ticarət mərkəzi idi. Xanlığın
əlverişli coğrafi mövqeyi — Xəzər dənizi sahillərində yerləşməsi burada ticarətin
inkişafına şərait yaradırdı. Lənkəran xanlığı Qafqaz, Yaxın Şərq ölkələri və Rusiya ilə
davamlı ticarət əlaqələrinə malik idi.
Dərbənd xanlığı
Qara xan xarici işğallardan qorunmaq üçün 1785-ci ildə Quba xanlığından asılılığı qəbul
etmişdi.
Qara xandan sonra hakimiyyətə Mir Mustafa xan (1786—1814) gəldi. Onun dövründə
xanlıq daha da gücləndi.
DƏRBƏND XANLIĞI. Xanlığın əsasını Məhəmmədhüseyn xan qoymuşdur. O, əhali
üzərinə ağır
Fətəli xanın Dərbənd
xanlığını Quba xanlığına
birləşdirməsinə hansı
hadisə vasitə olmuşdu?
vergilər qoyur, onlara zülm edirdi. Dərbənd xanının siyasətindən narazı olan yerli əhali
kömək üçün Qubalı Fətəli xana müraciət etdilər. 1759-cu ildə Fətəli xan yerli əhalinin
xahişi ilə Dərbəndə yürüş edərək onu Quba xanlığına birləşdirdi. Bundan sonra Dərbənd
Quba xanlığının mühüm ticarət, sənətkarlıq və iqtisadi mərkəzlərindən biri oldu.
Sual və tapşırıqlar
1. Bakı xanlığında xarici ticarətin inkişafının səbəbini müəyyən edin.
2. Bakı xanlığı nə vaxt Qubadan asılı vəziyyətə düşmüşdür?
3. Qara xanın dövründə Lənkəran xanlığının iqtisadi inkişafının səbəbi nə idi?
4. Bakı və Dərbənd xanlıqlarının tarixində oxşar cəhətləri müəyyən edin.
5. Zaman oxunda verilmiş mühüm hadisələri müəyyən edin.
17. CAMAATLIQ, SULTANLIQLAR VƏ MƏLİKLİKLƏR
Azərbaycanda mövcud olmuş bu dövlət qurumları necə idarə olunurdu?
CAR-BALAKƏN CAMAATLIĞI. XVIII əsrin ikinci yarısında Azərbaycanda mövcud olmuş
dövlət qurumlarından biri də özünəməxsus idarə quruluşu olan Car-Balakən camaatlığı
idi. Camaatlıq* Qanıx (Alazan) çayının aşağı boyunu əhatə edən Azərbaycan
torpaqlarında yerləşirdi. Azərbaycanın şimal-qərbində yaranmış Car-Balakən camaatlığı
— Car, Balakən, Tala, Katex, Muxax və Cənik camaatlarını birləşdirirdi. Camaatlığın əhalisi,
əsasən, bu yerlərin ən qədim sakinləri olan kimmer, iskit, sak tayfalarının, habelə digər
oğuz və qıpçaq türklərinin nəsilləri olan Azərbaycan türkləri (muğallar) idi. Camaatlıqda
Azərbaycan türkləri ilə yanaşı, Azərbaycan Albaniyasının digər qədim xalqlarından olan
ingiloylar, avarlar və saxurlar da yaşayırdılar. Avarlar qədim avar türklərinin, saxurlar isə
sak türklərinin nəsilləri idilər. Avarların və sakların böyük hissəsi XVI əsrin sonu — XVII
əsrin əvvəllərində Böyük Qafqazın uca dağlıq ərazilərindən — Dağıstandan* köçüb
gəlmişdilər. Onların köçməsi iqtisadi səbəblə, yaşadıqları dağlıq ərazidə yararlı
torpaqların azlığı ilə bağlı idi. Zəngin otlaqların, əkinə yararlı torpaqların və əlverişli təbii
şəraitin olması bu əhalinin Qanıx boyundakı Azərbaycan torpaqlarında
məskunlaşmasına səbəb oldu. Burada xarici hücumlardan qorunmaq üçün icmalarda
birləşmişdilər.
* Camaatlıq (ərəbcə) — ayrıca icma
* Dağıstan qədim Azərbaycan Albaniya dövlətinin tərkib hissəsi idi
XVIII əsrin ikinci yarısında Azərbaycanda xanlıqlardan başqa da dövlət qurumları var
idi. Bu qurumlar xanlıqlar qədər güclü deyildi və hansısa bir xanlığın tabeliyində idi.
Car-Balakən camaatlığı və sultanlıqlar
Hər bir icma kəndxuda və qazı tərəfindən idarə olunurdu. İdarəetmə şəriət qaydalarına
əsaslanırdı. Bütün mühüm məsələlər xalq yığıncaqlarında həll edilirdi.
Camaatlığın əhalisi maldarlıq, əkinçilik və sənətkarlıqla məşğul olurdu. Maldarlıq
yaylaq-qışlaq maldarlığı xarakteri daşıyırdı. Otlaqlar camaatlığın ümumi istifadəsində idi.
Cəmiyyətdə ruhanilərin də nüfuzu böyük idi. Onlar məhkəmə işlərində şəriət
qanunlarına əsaslanırdılar. Camaatlığın ali orqanı xalq yığıncağı idi. Burada yaşlılarla
bərabər, yalnız yetkinlik yaşına çatmış kişilər iştirak edə bilərdilər. Xalq yığıncağında daxili
məsələlər, həmçinin müharibə və sülh məsələləri müzakirə olunur, mühüm qərarlar
qəbul edilirdi.
Hansı sultanlıqlar Şəki
xanlığından asılı idi?
Azərbaycanın ucqarında yerləşən Car-Balakən camaatlığı Şəki xanlığı və İlisu sultanlığı ilə
birləşərək bu diyarı yadelli hücumlarından qoruyub saxlamaqda mühüm rol oynamışdır.
Camaatlıq XVIII əsrin 50-ci illərində Şəki xanlığından asılı vəziyyətə düşmüş, yalnız XVIII
əsrin sonlarında müəyyən müstəqillik əldə edə bilmişdi.
Azərbaycanın şimal-qərb torpaqlarında Car-Balakən camaatlığından başqa Qazax,
Borçalı, Şəmşəddil, Ərəş, Qəbələ və İlisu sultanlıqları kimi kiçik dövlət qurumları da
yaranmışdı.
SULTANLIQLAR. İlisu sultanlığı hələ Səfəvilər dövründə — XVI əsrin ikinci yarısında
yaranmışdır. İlisu sultanlığı şimal- şərqdən Qafqaz dağları, şimal-qərbdən Car-Balakən
camaatlığı, qərbdən Qanıx çayı ilə hüdudlanırdı. Cənub-şərqdən isə Şəki xanlığı ilə
həmsərhəd idi. Əvvəllər sultan əhali tərəfindən seçilirdi. XVIII əsrin sonlarından sultan
hakimiyyəti irsən keçməyə başladı. İlisu sultanlığı Şəki xanlığı və Car-Balakən camaatlığı
ilə birlikdə ölkənin şimal-qərb torpaqlarının yadelli basqınlarından qorunmasında
mühüm rol oynamışdır
XVIII əsrin ikinci yarısında mövcud sultanlıqlardan biri Qazax sultanlığı idi. Burada Qazax
tayfası* yaşayırdı. Şəmşəddil sultanlığının adı isə qədim Azərbaycan tayfası
zülqədərlərin bir qolu olan şəmşəddillə bağlı idi. Hakimləri sultan titulu daşıyırdı. Onlar
irsi hakimiyyətə malik idilər.
Qəbələ sultanlığı müəyyən imtiyaza malik olmaqla, bilavasitə Şəki xanlığına tabe idi.
Əhali əkinçiliklə məşğul idi — buğda, arpa, çəltik becərilirdi. İpəkçiliklə də məşğul
olurdular. Azərbaycanın bir sıra şəhərlərinə gedən ticarət yolları buradan keçirdi.
Ərəş sultanlığı Səfəvilər dövründə yaranmışdı. Əhali ipəkçilik, əkinçilik, maldarlıq və
bağçılıqla məşğul olurdu. Buradan bir çox ölkələrə xam ipək ixrac edilirdi. Sultanlıq Şəki
xanlığından asılı idi. 1795-ci ildə sultanlıq ləğv edildi və mahal kimi Şəki xanlığına qatıldı.
MƏLİKLİKLƏR. Əhalisi xristianlığı qəbul etmiş albanlardan ibarət olan Xaçın, Vərəndə,
Dizaq, Gülüstan (Talış), Çiləbörd məliklikləri Qarabağ xanlığı ərazisində yerləşirdi.
Məliklər xandan asılı idilər. Lakin Pənahəli xan gücləndikcə məlikliklərin separatçılıq
fəaliyyəti də artırdı. Bunun qarşısının alınması vacib idi.
* Qazax tayfası — Azərbaycan-türk tayfası. Azərbaycanın şimal-qərb torpaqlarında
məskunlaşmışdı. XVIII əsrin əvvəllərində bir hissəsi Qarabağa köçmüşdü
Xanlığın güclənməsi ilə
məlikliklərin
bölüşdürücülük fəaliyyəti
arasında əlaqəni
müəyyənləşdirin.
Məlikliklərin fəaliyyətində
diqqəti cəlb edən cəhət
nədir?
Mənbələrin və «Qarabağnamə» müəlliflərinin verdikləri məlumatlara görə, məlikliklərin
əhalisi mənşəcə Qarabağdan deyildi. Onlar bu əraziyə Azərbaycanın başqa yerlərindən
köçüb gəlmişdilər və Qarabağın beş mahalının adı ilə adlandırılmışdı. Yalnız Xaçın
mahalının əhalisi yerli xristian albanlar idilər. Digər məliklər Qarabağa gəlmə idi.
Məsələn, Dizaq məliyi Qarabağa Loridən* qaçıb gəlmişdi. Nadir şah Dizaqda ona məliklik
vermişdi. Vərəndə məliyi Şahnəzər Göyçədən, Çiləbörd məliyi Allahqulu Mağavizdən*,
Talış məliyi Usub Şirvandan qaçaraq Qarabağda özünə sığınacaq tapmış və Nadir şaha
itaətə görə müvafiq ərazilərə məlik təyin edilmişdi. Onlar Qarabağda heç bir dövlət
birləşməsi yarada bilməmişdilər. Çünki onlar bölgədə sosial dayağa malik deyildilər.
Məliklər bir-birindən ayrı olan, çox zaman bir-biri ilə didişən mahal başçıları idilər. Onlar
səlahiyyətlərinin məhdudlaşdırılmasından qorxurdular. Ona görə də Qarabağda
mərkəzləşdirilmiş hakimiyyətin yaranmasını istəmir, xarici qüvvələrlə gizli əlaqələr
saxlayırdılar. Məliklərin separatçılıq* meyilləri mərkəzləşdirmə işinə mane olur, xanlığın
daxili vəziyyətini mürəkkəbləşdirirdi. Buna görə də məlikl ərin müqavimətini qırmaq üçün
görülən tədbirlər Qarabağ xanlığının müstəqilliyinin möhkəmləndirilməsi demək
idi.
Sual və tapşırıqlar
1. Car-Balakən camaatlığının idarəetməsinin özünəməxsus cəhəti nə idi?
2. Hansı sultanlıqlar Səfəvilər dövründə yaranmışdır?
3. Hansı məlikliyin əhalisi yerli xristian-albanlar idi?
4. Məlikliklərin mövcudluğu nə üçün mərkəzləşdirmə siyasətinə mane olurdu?
5. Camaatlıq, sultanlıq və məlikliklərə aid cədvəl tərtib edin.
* Lori — Azərbaycanın yaşayış məskənlərindən biri. XIV əsrdə dağıdılmışdır
* Mağaviz — XVII əsrdə Maku bölgəsindən gələnlər tərəfindən İrəvan əyalətində salınmış
yaşayış məskəni
* Separatçılıq — bölüşdürücülük, parçalama meyli
18. AZƏRBAYCAN TORPAQLARININ
BİRLƏŞDİRİLMƏSİNDƏ SON TƏŞƏBBÜS
I. AĞA MƏHƏMMƏD XAN QACARIN ŞİMALA DOĞRU
BİRİNCİ YÜRÜŞÜ
Qarabağ xanını buna nə vadar
etdi?
Sizcə, Ağa Məhəmməd xan
Qacar nə üçün ilk növbədə,
işğallar üçün silaha əl
atmadı?
Azərbaycanın qacar türk tayfasından olan Ağa Məhəmməd xan Səfəvi dövlətinin bütün
sərhədlərini bərpa etmək və çar Rusiyasının Cənubi Qafqazı işğal etmək planlarını
qabaqlamaq məqsədilə mübarizəyə başlamışdı. XVIII əsrin sonlarından başlayaraq Ağa
Məhəmməd xan Qacar, ilk növbədə, diplomatik yola əl atdı. O, Cənubi və Şimali
Azərbaycan xanlıql arına, Kartli-Kaxetiya çarlığına ona tabe olmaları üçün fərmanlar
göndərdi. Lakin fərmanı Azərbaycan xanlıqları, eləcə də Kartli-Kaxetiya çarı rədd etdi.
Buna baxmayaraq, 1795-ci ildə o, yenidən Azərbaycan xanlıqlarından tabe olmağı tələb
etdi.
Qarabağ xanı İbrahimxəlil xan və Lənkəran xanı Mir Mustafa xan Ağa Məhəmməd xana
qarşı birlikdə müqavimət göstərməyi qərara aldılar. Tezliklə onların ittifaqına KartliKaxetiya çarı II İrakli və İrəvan xanı Məhəmməd xan da qoşuldular. Lakin bu ittifaq
möhkəm deyildi.
Qarabağlı İbrahimxəlil xanın əmri ilə Araz çayı üzərində tikilmiş Xudafərin körpüsü
uçurduldu. Bəs, görəsən, bu qədim abidənin uçurulması əmri nədən ötrü idi?
Xanlıqların təkbaşına
müdafiə olunmasını
Azərbaycan torpaqları
üçün təhlükəli hesab
etmək olarmı?
Gəncə və Şəki xanlıqları isə öz elçilərini Ağa Məhəmməd xanın yanına göndərərək onun
çağırışına müsbət yanaşdıqlarını bildirdilər. Ağa Məhəmməd xan belə bir şəraitdən
istifadə edib yürüşə başlamağı planlaşdırdı. Şimal xanlıqları müqavimət üçün vahid
cəbhə yaratmasalar da, Şamaxı, Lənkəran, Bakı və Naxçıvan xanlıqları ayrı-ayrılıqda
müdafiə hazırlıqlarına başladı. Qalalar möhkəmləndirildi, ərzaq ehtiyatı toplanıldı. Bəzi
xanlıqlar hərbi kömək üçün Azərbaycanı işğal etməyə hazırlaşan Rusiyaya, II Yekaterina
hökumətinə müraciət etdilər.
Xanlıqların kömək üçün
Rusiyaya müraciət
etməsinin mənfi tərəfi nə
idi?
Belə bir vaxtda Ağa Məhəmməd xan Qacar Azərbaycanın şimal torpaqlarına üç
istiqamətdə yürüş etdi: qoşunun kiçik bir hissəsi Dağıstan üzərinə yürümək üçün
Muğana, böyük hissəsi Ağa Məhəmməd xanın öz başçılığı altında Qarabağa, üçüncü
hissəsi isə Əliqulu xan Qacarın rəhbərliyi altında İrəvan xanlığına doğru hərəkətə başladı.
İrəvan istiqamətinə hücum edən dəstə Naxçıvanda müqavimətə rast gəldi. Ağa
Məhəmməd xan Qacarın təslim olmaq haqqında göndərilən fərmanı qəbul edilmədi.
Əliqulu xan Qacar İrəvana hərəkət etdi. İrəvan qalası ələ keçirildi.
Xatırlayın, Şuşa qalası kim
tərəfindən tikdirilmişdi? Bu
qalanın strateji əhəmiyyətli
olduğunu əsaslandırın.
Əsas hədəf olan Qarabağ xanlığı 1795-ci ildə hücuma məruz qaldı. Şuşa qalası
mühasirəyə alındı. Lakin qala müdafiəçiləri mübarizə əzmini itirmədi. Uğursuz mühasirə
şəraitinə və ərzaq çətinliyinə davam gətirməyən Qacar ordusu Şuşanı tuta bilmədi. Şuşa
qalası 33 gün müdafiə olundu.
Vəziyyətin çətinliyini görən Qacar planını dəyişməyə məcbur oldu. O, Şuşanın
mühasirəsini dayandırıb Tiflisə doğru hərəkət etdi. Tiflisi tutan Qacar ordusu çoxlu
qənimət və əsir ələ keçirdi.
Ağa Məhəmməd xan Qacar Şuşa qalasını mühasirəyə alır
1795-ci ilin payızında Ağa Məhəmməd xanın ordusu Gəncəyə çəkildi. Burada olarkən
Şuşaya yenidən qasid göndərib tabe olmağı tələb etdi. Bu dəfə də Qarabağ xanlığı rədd
cavabı verdi. Ağa Məhəmməd xan Qacar feodal ara müharibəsinin kəskinləşməsindən
istifadə edərək bəzi xanlıqları öz tərəfinə çəkməyə başladı. Şəki xanı ilə Şamaxı xanı
arasındakı münaqişədən istifadə edərək Şamaxıya hərəkət etdi. Şamaxılı Mustafa xan
əhalinin şəhəri tərk etməsini əmr etdi. Qacar ordusu boş qalmış şəhəri tutdu. 1795-ci ilin
noyabrında Cənubi Qafqaza rus ordusunun göndərilməsi barədə xəbər alındı. Ağa
Məhəmməd xan Qacar geri çəkilməyə məcbur oldu. O, Şimali Azərbaycanı tərk etdi.
Sual və tapşırıqlar
1. Ağa Məhəmməd xan Qacarın məqsədi nə idi?
2. Ağa Məhəmməd xan Qacarın dövlətçilik fəaliyyətini necə qiymətləndirirsiniz?
3. Sizcə, nə üçün Ağa Məhəmməd xan Qacar Qarabağa xüsusi əhəmiyyət verirdi?
4. Ağa Məhəmməd xan Qacarın yürüşlərini necə qiymətləndirirsiniz? Bu, işğalçı, yoxsa
birləşdirmə siyasəti idi?
Ağa Məhəmməd xan Qacar tacının layihəsini öz əli ilə çəkdi. İsfahan və Kirmanşah
zərgərlərini Tehrana çağırtdırdı. Zərgərlər onun çəkdiyi layihəni görəndə dedilər ki, bu taca
qırx beş kiloqram qızıl lazımdır. Ağa Məhəmməd xan üç mərtəbə bir tacın şəklini çəkmişdi.
Dedilər bu tac o qədər ağır olacaq ki, onu başa qoymaq mümkün olmayacaq. Qacar xan
məcbur oldu tacın formasını dəyişsin. Bu dəfə birmərtəbəli tac çəkdi. Tac yarısına kimi
cəvahirlə bəzənəcəkdi, yarısı bəzəksiz qaldığına görə yenə də ikimərtəbəli görünəcəkdi. O,
dairəvi olub, yuxarı hissəsi aşağısına nisbətən enli düzəldilməliydi. Çəkisi qızıl və cəvahirlərlə
bir yerdə on bir girvənkədən artıq gələcəkdi (bu tacın çəkisi 4,5 kq olmuşdur). Ağa Məhəmməd
xan Qacar onun ağır olacağını bilirdi, tac hazır olana qədər hər gün həmin çəkidə bir papağı
başına qoyub özünü öyrəşdirdi ki, tacqoyma mərasimində başı yorulmasın
Zərgərlər və cəvahir ustaları tacın düzəldilməsi işi ilə məşğul olduqları vaxtda dərzilər də
onun üçün qəba (üst geyimi — red.) tikməyə başladılar. Qəbanın üstü qatlanmış yaxalıq
formasında daş-qaşla bəzədilmişdi. Çiyinlərinə iri zümrüdlər düzülmüşdü. Düymə əvəzinə
almaz, mirvari işlənmişdi. Qəbanın başqa hissələrinə də mirvari tikilmişdi.
Ağa Məhəmməd xan Qacar 1210-cu hicri-qəməri ilinin (miladi təqvimi ilə 1796-cı il) Novruz
bayramında başına tac qoydu və özünü rəsmən padşah elan etdi. Bu tarixdən də Ağa
Məhəmməd şah Qacar adlandı.
Fransız yazıçısı Jan Gevrin
«Xacə şah» tarixi romanından
II. SON CƏHD
Ağa Məhəmməd şah Qacarın Azərbaycan torpaqlarını birləşdirmək siyasətinin nəticəsi
nə oldu?
Rusiya tərəfindən Azərbaycan xanlarına gələn «kömək», əslində, işğal məqsədi daşıdığı
üçün Şimali Azərbaycan torpaqları təhlükə ilə üz-üzə qaldı.
Qarabağlı İbrahimxəlil şah
Qacarı nə üçün özünə
təhlükə hesab edirdi?
1796-cı ilin yazında general Zubovun başçılığı ilə rus qoşunları Azərbaycana yürüş etməyə
başladı. Tez bir zamanda Azərbaycanın içərilərinə daxil olan rus ordusu Cənubi Qafqazı
tutdu. II Yekaterinanın qəfil ölüm xəbəri rus ordusunun geri çəkilməsinə səbəb oldu. Belə
bir vaxtdan səmərəli istifadə etmək istəyən Ağa Məhəmməd şah Qacar (1796—1797)
yenidən Azərbaycan torpaqlarını birləşdirmək siyasətini davam etdirmək istədi. O,
qoşunun bir hissəsini Təbriz xanlığının üzərinə göndərdi. Şahın özü isə Ərdəbilə gəldi.
Qacar öz süvari dəstəsini Naxçıvana göndərərək xanlığın itaətə gətirilməsini əmr etdi.
Naxçıvan xanı Kəlbəli qiymətli hədiyyələrlə Ərdəbilə gəlib şahın hakimiyyətini qəbul etdi.
Ağa Məhəmməd şah Qacar hədiyyələri qəbul etsə də, Kəlbəli xanın rus qoşunları ilə
əlaqə saxladığını bilib onu həbs etdirdi. Qacar ordusu Lənkəranı da tabe etdi. Ağa
Məhəmməd şah Qacarın birləşdirmə siyasətində əsas yeri Qarabağ tuturdu. Qarabağa
hərəkət edən Qacar ordusu Araz çayına çatdı. TəhlüRus qoşunları cənuba doğru hərəkət etdikləri vaxt II Yekaterina general Qudoviçə
sərəncam göndərərək ondan bütün Cənubi Qafqazı, habelə Xəzər dənizi sahillərini
Qacarın «təcavüzündən qorumağı» tələb etdi. Artıq bu zaman, yəni 1796-cı Hin
yazında Ağa Məhəmməd xan Qacar özünü şah elan etmişdi.
Ağa Məhəmməd şah Qacar dağıdılmış Xudafərin körpüsünün qarşısında
Bakılı Hüseynqulu xanın
şah Qacara itaət
etməməsinə münasibət
bildirin.
kədən müdafiə olunmaq üçün qarabağlı İbrahimxəlil xanın əmri ilə hələ 1795-ci ildə
uçurdulmuş Xudafərin körpüsünü keçə bilmədi. Qacar ordusu Araz çayının kənarında
düşərgə saldı. İbrahimxəlil xanın əmri ilə içərisi ağır daşlarla doldurulmuş qayıqları çaya
atdılar. Daşla dolu qayıqlar Araz çayının məcrasını dəyişdi. Çayın axını şahın düşərgəsi
üzərinə yönəldildi. Qəfil gələn sel ordunun ərzaq və silahlarını yuyub apardı.
Yenidən qüvvələrini toplayan Qacar Şuşaya yaxınlaşdı. 1797-ci ildə Şuşaya hücum
uğursuz oldu. Qala İbrahimxəlil xanın başçılığı ilə müdafiə olunurdu. Müdafiəçilərin
döyüş əzmini qıra bilməyən şah Qacar qala divarlarını topa tutdu. Qanlı döyüşdə
mühasirəyə düşən İbrahimxəlil xan öz dəstəsi ilə xilas olaraq Şuşadan qaçdı. Şuşa
qalasının müdafiəsi başsız qaldı. Qacar Şuşa əhalisini təslim olmağa çağırdı. Şuşa
ağsaqqalları böyük müzakirədən sonra öz nümayəndələrini Qacarın yanına göndərdilər.
Göndərilən nümayəndə bildirdi ki, əhali Qacarı qalaya buraxmağa ehtiyat edir.
Mənbələrdə deyilir ki, Ağa Məhəmməd şah Quranı götürüb öz möhürünü onun üzərinə
basdı və and içdi ki, Şuşada kimsəyə
toxunmayacaqdır. Şuşa əhalisi isə Qacara təzminat verməli idi. İstənilən məbləğ iki günə
yığıldı, bundan sonra qalanın əsas qapıları açıldı. İbrahimxəlil xanın sarayında yerləşən
şah Qacar Şimali Azərbaycanın bütün xanlıqlarından itaət tələb etdi.
Bakılı Hüseynqulu xan itaət etmədi. Buna görə də Qacar Bakıya qoşun göndərdi.
Hüseynqulu xan həbs edildi. Şamaxı, Şəki və Gəncə xanlıqları da Qacara tabe edildi.
Lakin Qacarın Azərbaycan torpaqlarını birləşdirmək cəhdi baş tutmadı. 1797-ci ilin iyul
ayında Ağa Məhəmməd şah Qacarın Şuşada sui-qəsd nəticəsində öldürülməsi onun
planlarını yarımçıq qoydu. Bu hadisədən sonra Qacarın ordusu Şimali Azərbaycan
torpaqlarını tərk etdi. Beləliklə, Azərbaycan torpaqlarının birləşdirilməsində son cəhd də
baş tutmadı. Çar Rusiyasının xanlıqlara və sultanlıqlara parçalanmış Şimali Azərbaycanı
işğal etməsinə əlverişli şərait yarandı.
Sual və tapşırıqlar
1. Rusiyanın «kömək» siyasətinin mahiyyətində nə dayanırdı?
2. Ağa Məhəmməd şah Qacarın Şuşaya birinci yürüşü ilə ikinci yürüşünü müqayisə edin.
3. Ağa Məhəmməd şah Qacarın son yürüşü zamanı Azərbaycanın hakim dairələrinin
mövqeyini izah edin.
4. Ağa Məhəmməd şah Qacar haqqında aşağıda verilmiş mənbəni oxuyub müzakirə edin.
Ağa Məhəmməd şah Qacar özünün fövqəladə iradəsi və bacarığı ilə padşah taxtına qalxmağa
müvəffəq oldu. Nə surətinin çirkinliyi, nə xacəliyi, nə də addımbaşı duyduğu rişxənd ona mane
ola bildi. Onun özündən sonra xələfləri bir əsr yarım şahlıq etdilər.
Ağa Məhəmməd şah Qacar çox ciddi adam idi, bu günün işini sabaha qoymaz, heç vaxt
ehtiyatı əldən verməzdi, heç vaxt öz düşüncəsini və qərarını başqasına deməzdi. O, çox az
yeyər, çox az yatardı. Ağa Məhəmməd şah qənaətcil adam idi və bu xüsusiyyət ona anasından
keçmişdi. O, xəsis deyildi, israfçılığı da sevmirdi. Öz gəlirini və xərcini bildiyi üçün heç zaman
borc almağa ehtiyacı olmazdı. Ağa Məhəmməd şahın xəsisliyi barədə çox danışırlar. Bu
kitabın müəllifi (Jan Gevr — red.) onların heç biri ilə razılaşa bilməz.
Əgər Ağa Məhəmməd şah xəsis olsaydı, sahibi-mənsəblərin məvacibini kəsərdi. Əgər Qacar
xanı xəsis olsaydı, saray adamlarının mallarına göz dikərdi, ancaq onun on səkkiz illik şahlığı
dövründə bir dəfə də olsun belə hadisə görünmədi. Ağa Məhəmməd şah Qacar ədalətli
hökmdar idi. Heç bir günahı cəzasız, heç bir xidməti ənamsız qoymazdı, hər kəs xidmət
göstərsəydi, ənam alardı, hər kim günah işləsəydi, mütləq cəzasını çəkərdi. Bütün dövrlərin
anlayışına görə Ağa Məhəmməd şah Qacar ədalətli hökmdar idi.
Boş vaxtlarında ova çıxardı, onun İranda bir neçə qoruğu vardı. Əgər ov barəsində xatirələrini
yazsaydı, maraqlı bir kitab olardı.
Ağa Məhəmməd şah fazil adam idi, mütaliə əhli idi, məclislərə zinət verərdi. Səltənətə gəldiyi
dövrdə də özünün ədəbi və tarixi məlumatına görə onu eşidənləri heyrətdə qoyurdu. Alimlər
arasında xüsusi hörməti var idi.
Ətrafındakılara həmişə şübhə ilə yanaşardı, ancaq səbəbsiz heç kimi incitməzdi. Onun yerinə
hər kim uşaqlıqdan cürbəcür məhrumiyyətlərə, təhqirlərə məruz qalsaydı, hamıya qarşı
mərhəmətsiz olardı. Ağa Məhəmməd şah Qacarın rəhmsizliyi o zamanın rəsminə görə olub,
ondan kənara çıxmırdı. Baş kəsmək, kor etmək və qarın cırmaq kimi cəzalar o dövrün adi cəza
tədbirləri idi.
Qacar xanı dindar adam idi. Heç vaxt namazının vaxtını ötürməmişdi. Başqa məzhəbdə
olanlara güzəşt edərdi, heç kimin haqqı yox idi ki, isəviləri və musəviləri incitsin. Bu qanunu
tapdalayanlar şiddətli cəzalanırdılar. Ağa Məhəmməd şah Qacardan qabaq onların yağışlı
günlərdə evdən bayıra çıxmağa ixtiyarları yox idi. Ağa Məhəmməd şah ətrafdakıları başa saldı
ki, islam dinində məsihilər və yəhudilər murdar deyillər ona görə ki, onlar da Allahı tanıyıb,
ona pərəstiş edirlər. Yağışlı günlərdə onlar evlərindən çıxıb öz işləri ilə məşğul ola bilərlər. Ağa
Məhəmməd şahdan qabaq musəvilərin öz kilsələrində uca səslə Tövrat oxumağa icazəsi yox
idi. Hər kim uca səslə Tövrat oxusaydı, ağır cəza verirdilər. Ağa Məhəmməd şah Qacar icazə
verdi ki, onlar Tehranda sinaqoq tikdirib, uca səslə Tövrat oxusunlar.
İranda çox çətinlik və əziyyətlə yaşayanlardan biri də zərdüştilər idi. Ağa Məhəmməd şah
Qacar fəzilət əhli olduğu üçün fərman verdi ki, zərdüştilərə əziyyət verməsinlər. Ondan sonra
cahillər onları incitməyə cürət etmədilər.
Ağa Məhəmməd şah Qacar yaxşı sifətlərə malik idi. Düşmənləri isə onu ən alçaq bir adam
kimi qələmə vermiş, rəhmsiz, paxıl, xəsis bir padşah olduğunu söyləmişlər.
Fransız yazıçısı Jan Gevrin
«Xacə şah» tarixi romanından
19. XVIII ƏSRİN İKİNCİ YARISINDA AZƏRBAYCANDA
İCTİMAİ HƏYAT
Xanlıqlarda ictimai həyat necə idi?
Xanlıqlar dövründə şəhərlərin rolu nədən ibarət oldu?
Əvvəlki dövrlərdə olan feodal mülkiyyət formaları XVIII əsrin ikinci yarısında da mövcud
idi. Yəni xanlıqlar dövründə də mülk, vəqf və camaat torpaq mülkiyyəti formaları vardı.
Lakin bu dövrün səciyyəvi xüsusiyyəti ondan ibarət idi ki, dövlət torpaqları ilə xan ailəsinə
məxsus torpaqlar birləşdirilmişdi.
XVIII əsrin ikinci yarısında şərti torpaq mülkiyyət forması kimi tiyul geniş yayılmışdı. Bu
dövrdə də tiyul xanlar tərəfindən müəyyən şəxslərə vəzifəyə və xidmətə görə verilirdi.
Xanlıqlar dövründə
mövcud olan torpaq
mülkiyyətini Səfəvilər
dövründəki torpaq
mülkiyyəti ilə müqayisə
edin.
Xan bu torpağı verərkən onu xüsusi sənədlə təsdiq edirdi. Tədricən tiyul irsi səciyyə alırdı.
Əvvəllər olduğu kimi, Azərbaycan xanlıqlarında feodallar və kəndlilər əsas sosial qrupları
təşkil edirdilər.
Xidmət müqabilində torpaq alan elbəyilər torpaq sahiblərinə çevrilirdilər. Elbəyilər xan
qarşısında hərbi mükəlləfiyyət daşıyırdılar.
XVIII əsrdə Azərbaycanda müstəqil dövlət qurumlarının — xanlıqların yaranması
prosesi iqtisadi, sosial və ictimai münasibətlərə təsir etdi. Belə bir şəraitdə
Azərbaycanın hakim zümrəsi formalaşmağa başladı.
XVIII əsrin ikinci yarısında Azərbaycan ərazisində qədim şəhərlər tənəzzül edir, yeni
şəhərlər meydana gəlirdi. Yeni şəhərlər, ilk növbədə, xanlıqların istinadgahı kimi
yaranır, sonralar isə tədricən ölkənin həm siyasi, həm də iqtisadi həyatında həlledici
rol oynamağa başlayırdı.
AZƏRBAYCANDA SOSİAL QRUPLAR
Feodallar
Xan, bəy, sultan, məliklər, ruhanilər, yarımköçəri tayfaların başçıları olan elbəyilər
Kəndlilər
rəiyyət, rəncbərlər, elatlar
Necə düşünürsünüz,
maaflığın irsən keçməsi
xanlıqlarda mərkəzi
hakimiyyətin
gücləndirilməsini təmin
edə bilərdimi?
Azərbaycanda maaflar imtiyazlı təbəqəni təşkil edirdilər. Onlar xanlıqlarda həm asayiş
qoruyucusu idilər, həm də qoşunun əsasını təşkil edirdilər. Bunun müqabilində xan
maafları vergilərdən azad edirdi. Adətən, maaflıq irsən — atadan oğula keçirdi.
Kəndlilər cəmiyyətin aşağı zümrəsini təşkil edirdilər və bir neçə qrupa bölünürdülər.
rəiyyət Divan, mülk və vəqf torpaqlarında yaşayırdılar. Onlar üçün ayrılan
torpaqları becərir və feodallara, yaxud xəzinəyə vergilər ödəyirdilər.
rəncbərlər Öz torpağı olmadığı üçün xanın və digər feodalların mülklərində
işləyərək yığılan məhsulun 1/3-ni götürürdülər.
elatlar Maldarlıq təsərrüfatı ilə məşğul idilər. Yaylaq-qışlaq həyat tərzi
keçirməklə birbaşa tayfa başçılarından asılı vəziyyətdə olurdular. Xan
qoşununun əsas hissəsini təşkil edirdilər.
Hansı kəndli qrupunun
vəziyyəti nisbətən yaxşı idi?
Bu nə ilə bağlı idi?
Xanlıqlarda vergilərin toplanması üçün xüsusi qayda yox idi. Bu isə başda darğa olmaqla
vergiyığanların özbaşınalığı üçün əlverişli şərait yaradırdı. Kəndlilərin ağır güzəranı
onların hakim zümrəyə qarşı mübarizəyə qalxmasına səbəb olurdu.
Mirzə Camal yazır ki, hər il Novruz bayramında sərkərdələrə xanın adından müxtəlif
hədiyyələr bağışlanırdı. Feodallar da xana hədiyyələr gətirirdilər. İbrahimxəlil xan səfərdə
olarkən və ya hər hansı yerdə düşərgə qurarkən minbaşıların, yüzbaşıların, bəylərin, ağaların
əksəriyyəti, bəzi döyüşçülər xanın mətbəxindən yemək alırdılar. Çox vaxt xanın mətbəxinin
birgünlük xərci onlarla qoyundan, qırx puddan artıq düyüdən və s. ibarət olurdu.
Necə düşünürsünüz bütün bu xərclər kimin hesabına ödənilirdi?
Sizcə, kəndlilər öz
etirazlarını necə
bildirirdilər?
Müdafiə tədbirlərinə nə
üçün bu qədər əhəmiyyət
verilirdi?
Şəhərlər. XVIII əsrin ikinci yarısında Azərbaycan ərazisində Təbriz, Şamaxı, Naxçıvan,
Ərdəbil, Dərbənd, Bakı, Gəncə, Şəki, İrəvan, Urmiya, Xoy kimi qədim şəhərlərlə yanaşı,
Şuşa (Pənahabad), Yeni Şamaxı kimi təzə şəhərlər də meydana gəldi. XVIII əsrin ikinci
yarısında bu şəhərlər qala divarları ilə əhatə olunmuşdu. Belə qalaların ətrafında xəndək
qazılır və su ilə doldurulurdu. Hər bir paytaxt şəhərdə əsas, bayır və sənətkarlıq
məhəllələri yerləşirdi.
XVIII əsrin əvvəllərində Bakının ətrafında iki cərgə — xarici və daxili qala divarları var idi.
Qala yarımdairəvi şəkildə tikilmişdi. Bakıda evlər bir və ya ikimərtəbəli idi. İkimərtəbəli
evlərdə ev sahibi özü ikinci mərtəbədə yaşayır, birinci mərtəbədə isə ya dükan açıb alver
edir, ya da sənətkarlıqla məşğul olurdu.
XVIII əsrin ikinci yarısında Azərbaycanda mühüm siyasi və iqtisadi mərkəz kimi şöhrət
tapan şəhərlərdən biri də Gəncə idi.
Gəncə şəhərinin yerləşdiyi bölgə dəmir, mis, qurğuşun, duz və s. faydalı qazıntılarla
zəngin idi. Bu, sənətkarlığın inkişafı üçün əlverişli zəmin yaratmışdı. Gəncə şəhərində
hazırlanan sənətkarlıq əşyaları xaricə də ixrac edilirdi.
XVIII əsrin ikinci yarısında Azərbaycanın ən böyük şəhərlərindən biri də Təbriz idi.
Təbrizdən keçən ticarət və karvan
Bakı. İçərişəhər
yolları bu dövrdə də böyük iqtisadi əhəmiyyətə malik idi.
XVIII əsrin ikinci yarısında müstəqil xanlığın mərkəzinə çevrildikdən sonra Təbriz bir neçə
dəfə qonşu xanlıqlar tərəfindən hücumlara məruz qalmışdır. Bu isə təsərrüfata və
əhalinin sayına mənfi təsir göstərmişdir.
Bu dövrdə qədim Azərbaycan şəhəri İrəvanda nadir memarlıq inciləri hesab edilən
məscidlər, karvansaralar, hamamlar inşa edilmişdi. Şəhərə Qırxbulaq yaylasından içməli
su çəkilmiş, yeni suvarma kanalları sayəsində İrəvan bağlar diyarına çevrilmişdi.
İrəvan şəhəri Qala, Şəhri (Köhnə şəhər), Təpəbaşı və Dəmirbulaq adlanan dörd hissədən
ibarət idi.
XVIII əsrdə Azərbaycan
şəhərlərinin inkişafına
müsbət və mənfi təsir edən
amilləri qeyd edin.
XVIII əsrin ikinci yarısında yaranıb inkişaf edən şəhərlər sırasında siyasi və iqtisadi mərkəz
kimi Şuşa şəhəri xüsusi yer tutur. Şuşa qalası bir tərəfdən uçurum, digər tərəfdən isə
sıldırım qayalarla əhatə olunmuş təbii bir qala idi. Pənahəli xan istinadgah kimi həmin
yeri seçdikdən sonra burada qala divarları, sonra isə evlər və imarətlər tikdirmişdir.
İnşaat işləri bitdikdən sonra Pənahəli xan və Qarabağın bir çox zadəgan və sənətkarları
qalaya köçmüşlər. «Pənahabad» adı ilə məşhurlaşan yeni paytaxta başqa şəhərlərdən
köçənlər məhəllə-məhəllə yerləşdirilirdilər. Bunu Pənahabad şəhərindəki məhəllə adları
(Təb-
Şuşa şəhərindəki
məhəllələrin adları nəyi
sübut edir?
Şuşa şəhərinin qala-şəhər
kimi xüsusiyyətlərini
sadalayın.
rizli, Əylisli, Qazançalı, Köçərli, Qurdlar, Culfalar və s.) təsdiq edir.
Şuşa qalasında xan sarayı, Şuşadan bir qədər uzaqda «Əsgəran» qalası tikildi. Bu qalada,
əsasən, Şuşa qalasına gedən yolu qoruyan əsgərlər yerləşdirilmişdi.
Xanlıqların idarə edilməsi. Xanlıq hakimiyyətinin siyasi quruluşu təkhakimiyyətliliyə
əsaslanırdı. Onu qeyri-məhdud qanunverici, məhkəmə və icra hakimiyyətinə malik olan
xan idarə edirdi. Bir sıra xanlıqlarda xanın yanında məşvərətçi divan — xan şurası
fəaliyyət göstərirdi. Xanlıqlar inzibati cəhətdən mahallara, mahallar isə kəndlərə
bölünürdü. Mahalları naiblər idarə edirdilər. Şəhərləri məhəllələrə bölürdülər. Hər bir
məhəllənin şəhər ağsaqqalı — başçısı var idi. Onlar vergi toplayır, naiblərin, xanların
sərəncamını yerinə yetirirdilər.
Şəhər idarəsində polis vəzifəsini icra edən darğalar, eyni zamanda şəhər və bazarda
qayda-qanun yaratmalı idilər. Darğaya böyük səlahiyyətlər verilmişdi. Darğaları öz
vəzifələrini layiqincə
İrəvan qalası. 1796-cı il
Şuşada məhəllə
yerinə yetirməyə həvəsləndirmək məqsədilə xanlar xüsusi olaraq darğalıq adı ilə vergi də
müəyyən etmişdilər.
Əhali növbə ilə gecələr şəhərin keşiyində durmalı idi. Lakin xanlar gecə keşikçiliyi əvəzinə
əhalidən müəyyən miqdarda pul toplayırdılar. Şəhərlilərdən bu məqsədlə toplanılan
pulla axşamlar şəhərin keşiyini çəkən xüsusi dəstələr təşkil edilirdi.
Şəhər idarəsində sənətkar təşkilatlarının (əsnafların) başçılıq etdiyi ustabaşılar da
müəyyən rol oynayırdılar. Onlar sənətkarların inzibati, maliyyə, mülki məhkəmə
məsələlərinə baxırdılar.
Xanlıqların idarə sistemində çalışanlar maaş almırdılar. Onların xidməti xəzinə üçün
toplanan vergilər hesabına ödənilirdi.
Orta əsrdə Avropa
ölkələrində şəhərlərin və
XVIII əsrdə Azərbaycanda
şəhərlərin inkişafı və
idarəetməsini müqayisə
edin.
Sual və tapşırıqlar
1. Xanlıqlar dövründə torpaq mülkiyyəti formalarında nə kimi dəyişikliklər baş vermişdi?
2. Xanlıqlar dövründə sosial zümrələri xarakterizə edin.
3. Azərbaycan şəhərlərinin ümumi və fərqli cəhətlərini şərh edin.
4. Azərbaycanın qədim və yeni yaranmış şəhərlərinin biri haqqında əlavə məlumat
toplayın və təqdimat hazırlayın.
5. XVIII əsrdə xanlıqların və şəhərlərin idarə edilməsinin səciyyəvi cəhətlərini şərh edin.
20. İQTİSADİ VƏZİYYƏT. SƏNƏTKARLIQ. TİCARƏT
XVIII əsrin ikinci yarısında Azərbaycanda hansı təsərrüfat sa - hələri inkişaf edirdi?
XVIII əsrdə sənətkarlıqda hansı nailiyyətlər olmuşdur?
Zəfəran
Kənd təsərrüfatı. Əlverişli iqlim və münbit torpaqlar Azərbaycanda müxtəlif bitkilər, o
cümlədən kətan, küncüd, buğda, arpa, çəltik və s. yetişdirmək üçün yararlı şərait
yaradırdı.
Kənd təsərrüfatında arıçılıq, üzümçülük, bostançılıq, xüsusilə bağçılıq da müəyyən rol
oynayırdı. XVIII əsrin ikinci yarısında ayrı-ayrı bölgələr bəzi təsərrüfat sahələri üzrə
ixtisaslaşırdı.
Ölkə iqtisadiyyatında mühüm yer tutan ipəkçilik Şamaxı, Şəki, Qarabağ, Naxçıvanda
inkişaf etmişdi.
Zəfəranın müasir dövrdə
dünyada istifadəsi
haqqında məlumat
toplayın. Zəfəran müasir
dövrdə hansı ölkələrin
iqtisadiyyatında mühüm
yer tutur?
Quba və Bakıda əhali əkinçiliklə məşğul olurdu. Abşeron özünün ətirli zəfəranı ilə məşhur
idi.
Lənkəran (Talış) xanlığında çəltik* və şəkər çuğunduru yetişdiriZəngin təbii sərvətlərə malik Azərbaycan torpağında tarix boyu kənd təsərrüfatının,
sənətkarlığın, demək olar ki, bütün sahələrinin inkişafı üçün əlverişli şərait olmuşdur.
Lakin siyasi hadisələr, qonşu dövlətlərin arasıkəsilməyən basqınları ölkədə
sənətkarlığın tam gücü ilə inkişafına maneçilik törədirdi. XVIII əsrin ikinci yarısında
ölkənin iqtisadi və siyasi pərakəndəliyi, tez-tez baş verən feodal ara müharibələri
onlarla şəhərin xarabalığa çevrilməsinə, sənətkarların, tacirlərin, ümumiyyətlə, şəhər
əhalisinin yurd-yuvasını tərk etməsinə səbəb oldu
*
Çə
l
tik
-
q
a
bığı çıx
a
rılm
a
mış
d
ü
y
ü
(
ə
k
m
ə
k
ü
ç
ü
n
). Ç
əltik
ə
kini ü
ç
ü
n
diz
ə
q
ə
d
ə
r
s
u
y
u
n
-
p
alçığın için
d
ə
ç
alala
r
h
a
zırla
nır
Zəfərandan, əsasən, boyaqçılıqda, əczaçılıqda və yeyinti sənayesində istifadə olunurdu.
Boyaqçılıqda xalça boyamaq üçün geniş istifadə olunub. Buna səbəb həm zəfəranın
boyama gücünün çox olması, həm də xoşagələn parlaq sarı rəng verməsi idi. Amma
zəfəranın qiyməti baha olduğuna görə indi ondan boyaq maddəsi kimi çox az istifadə
olunur.
Çəltik sahəsi
lirdi. Xəzər dənizi və Kür çayı sahillərində yaşayan əhali balıqçılıqla məşğul olurdu.
Kənd təsərrüfatının mühüm sahələrindən biri də maldarlıq idi. Maldarlıqla, əsasən,
yaylaq-qışlaq həyatı sürən tayfalar məşğul olurdular.
Sənətkarlıq. Bəzi hallarda yerli feodallar idarə etdikləri ərazidə zəngin faydalı qazıntı
yataqlarının mövcud olduğunu bildikləri halda, qonşu feodalların basqınından
ehtiyatlanaraq həmin yataqlardan istifadə etmirdilər.
Yerli hakimlər dağıdılmış şəhər təsərrüfatını, o cümlədən sənətkarlığı bərpa məqsədilə
başqa şəhərlərdən öz şəhərlərinə usta və sənətkarları dəvət etməyə məcbur olurdular.
Belə bir addımı şamaxılı Məhəmmədsəid xan atmışdı. O, dağıdılmış Şamaxıda ipəkçiliyin
inkişafı və bərpası üçün Təbrizdən yüz usta dəvət etmişdi.
Nə üçün yerli feodallar
faydalı qazıntı yataqlarının
istifadə edilməsindən
ehtiyatlanırdılar?
Şamaxı xanlığının üç iri kəndi — Basqal, Müci və Lahıc bir növ sənətkarlıq mərkəzlərinə
çevrilmişdi. Bu kəndlərin sənət- karları tərəfindən hazırlanan mallar bazarlarda böyük
şöhrət tapmışdı. Basqal və Mücidə müxtəlif ipək parçalar, kəlağayılar istehsal edilir,
Lahıcda isə mis qab-qacaq, həmçinin müxtəlif silahlar, o cümlədən tüfəng, xəncər və s.
hazırlanırdı.
Mis qab
Muncuqlu tikmə
Kəlağayı
Kəlağayı — ipək sapdan toxunmuş qadın baş örtüyüdür.
Azərbaycanın qərb zonasında buna «çarqat» da deyilir. Şəki və
Basqal kəlağayıları sırasında «Şah buta», «Saya buta», «Xırda
buta» çeşnilərindən daha çox istifadə olunmuşdur.
Azərbaycanda geniş yayılmış sənətkarlıq sahələrindən biri də
bədii tikmə idi. Güləbətin — qızılı və ya gümüşü saplardan
istifadə edilməklə icra edilən tikmə növüdür. Əsasən,
geyimlərə, məişət əşyalarına (pul kisəsi, tənbəkiqabı, qayçıqabı,
möhürqabı, at yəhəri və s.) vurulurdu. Güləbətin tikmə üçün
ağır, tünd rəngli parçalardan (məxmər, qanovuz, xara, misqal,
tirmə) istifadə olunurdu.
Digər bədii tikmə növü təkəlduz adlanır. «Təkəlduz» sözü hərfi
mənada «tək əllə düz» mənasını verir. Şəki təkəlduz sənətinin
vətəni sayılır. Şəkidə ipəkçiliyin başlıca yer tutması burada
təkəlduz sənətinin inkişafına böyük təkan vermişdir.
Muncuqlu tikmənin geniş yayıldığı yerlər Şuşa, Gəncə, Qazax,
Naxçıvan, Bakı və Təbrizdir. Muncuqlar xüsusi saplara düzülür,
sonra isə pul kisəsinin, daraqqabının, digər əşyaların üzərinə
bərkidilir.
Taxta və rəngli şüşələrin birləşdirilməsi ilə yaranan şəbəkə
sənəti daha çox məscid, saray kimi əhəmiyyətli memarlıq
abidələrində istifadə edilirdi. Şəbəkənin özəlliyi ondan ibarətdir
ki, fiqurlarda yapışqan və mismardan istifadə olunmur.
Taxtadan hazırlanan və rəngli şüşə ilə bəzədilən bu cür
çərçivələr qapı və pəncərə yerinə istifadə edilirdi. Şəbəkə
sənətinin nümunələri Şəki xan sarayında və digər tarixi
abidələrdə bu günə qədər qorunub saxlanılmışdır.
İndiyədək Şəki, Şamaxı, Bakı, Şuşa və digər şəhərlərdə xalq arasında sənət adı ilə çağırılan
məhəllələr mövcuddur. Şəkidə məhəllələrin adları belə idi: Şalbarlar (Şaltoxuyanlar),
Sabunçular, Xarratlar, Zərgərlər, Dulusçular, Sandıqçılar, Çanaxçılar və s.
Şuşa şəhərində dəmirçi, qalayçı, başmaqçı, dabbağ əsnaflarının olması barədə məlumat
vardır.
Bu məhəllə və küçələrin adları bizə hansı məlumatı verir?
Xalçaçılıq. XVIII əsrin ikinci yarısında sənətkarlıq və dekorativ incəsənət növləri arasında
xalçaçılıq aparıcı yer tuturdu.
Quba xalçaları nəinki Azərbaycanda, hətta dünya ölkələrində də şöhrət qazanmışdı. Bu
regiona aid bəzi Çiçi xalçaları Viktoriya və Albert (London), Metropoliten (Nyu-York)
muzeylərində nümayiş olunur.
Necə düşünürsünüz, bədii
tikmə sənəti müasir
dövrdə öz əhəmiyyətini
saxlaya bilmişdirmi?
Sizcə, nə üçün şəbəkə
sənəti bütün dünyanı
heyrətləndirir?
Şəbəkə
XVIII əsrin ikinci yarısında Azərbaycan şəhərlərində iki
cür sənətkara təsadüf edilirdi: sənətkar sexlərinin
(birliklərinin) üzvləri və ev şəraitində fərdi əməklə
məşğul olan sənətkarlar.
Sənətkar sexləri əsnaf adlanırdı. Əsnaflar müxtəlif peşə
və iş sahiblərini öz ətrafında birləşdirirdi. Şəhərlərdə
toxucu, zərgər, dəmirçi, papaqçı, dulusçu, dərzi, tuluqçu
və digər əsnaflar da var idi.
Güləbətin Təkəlduz
Bakı rus qoşunları tərəfindən işğal edildikdən sonra general A.Yermolov belə bir əmr vermişdi:
«Sənətkarların qalada (indiki İçərişəhərdə) yaşamasına icazə verməli, lakin misgərlər və
dəmirçilər yalnız şəhərin kənarında yaşamalıdırlar. Boyaqçılar, dabbağlar da mütləq orada
(şəhərin kənarında) yerləşdirilməlidirlər».
Nə üçün general A.Yermolov belə bir əmr vermişdi?
Mənbə əsasında Bakıda sənətkarlığın inkişafı haqqında nə deyə bilərsiniz?
Necə düşünürsünüz nə
üçün Azərbaycan xalçalan
dünyanın qeyri-maddi irsi
siyahısına daxil
olunmuşdur?
İrəvan xalçaları xovlu (xalça, xalı, gəbə və s.) və xovsuz (palaz, kilim, cecim, sumağı, zili və
s.) olmaqla naxışlarının incəliyi, rənglərinin zənginliyi ilə seçilirdi. Xalçaların üzərində türk
mifologiyasından gələn damğalar və müxtəlif atributlar, çox zaman onun toxunma ili və
toxuyanın adı öz əksini tapırdı.
İrəvan xalçası
İrəvan şəhərinin zəngin təbiəti bu bölgənin xalçalarına xüsusi çalarlar vermişdir. Al-əlvan
boyalar bu bölgənin xalçalarını digərlərindən fərqləndirən əsas xüsusiyyətdir. Bakının
qədim İçərişəhər hissəsində zərif və yüksək keyfiyyətli xalçalar toxunurdu. Bakı
xalçalarını, adətən, Qala, Novxanı, Maştağa kəndlərində toxuyurdular. Bu xalçaları
«Qobustan» da adlandırırdılar. XVIII əsrdə toxunmuş belə xalçaların bəzi nümunələri halhazırda İstanbulun Türk və İslam əsərləri Muzeyində saxlanılır.
Ticarət. Əvvəlki dövrlərdə olduğu kimi, XVIII əsrin ikinci yarısında da Azərbaycanda
ticarət əməliyyatı həm karvan yolları, həm də Xəzər dənizi vasitəsilə aparılırdı.
Müasir dövrdə «Yerevan xalçası», yaxud «erməni xalçası» adı altında dünya bazarlarına
çıxarılan xalçaları azərbaycanlı sənətkarlar toxumuşlar.
Bu fakta öz münasibətinizi bildirin.
Necə düşünürsünüz,
rahdari gömrüyü ticarətin
gedişinə necə təsir edirdi?
Volqa-Xəzər ticarət yolunda isə Bakı limanı xüsusi əhəmiyyət kəsb edirdi. Bu yolla həm
Rusiyaya, həm də Rusiyanın çayları vasitəsilə Qərbi Avropa ölkələrinə, xüsusilə İngiltərə və
Hollandiyanın bazarlarına çıxmaq olurdu.
Azərbaycan şəhərlərinin hamısında ticarətin bütün növləri üzərində böyük gömrük
qoyulmuşdu. İri yaşayış məntəqələrinin hər bir guşəsində — qala qapısından tutmuş
çayların keçidlərinə, hətta dini ocaqlara gedən yollaradək xanın rahdar və bacdarları
durur, gəlib-gedənlərdən rahdari deyilən gömrük toplayırdılar.
XVIII əsrin ikinci yarısında Azərbaycan şəhərlərində abbası, tümən, qran, şahı adlanan mis
və gümüş pullar zərb olunurdu. Pul zərb olunan emalatxana zərbxana adlanırdı. Şuşa
şəhərində zərb olunan və «Pənahabadi» adlanan pul nəinki Azərbaycanda, hətta qonşu
ölkələrdə də işlənirdi.
Azərbaycan xanlıqlarında çəki və ölçü vahidləri müxtəlif idi. Demək olar ki, hər bir
xanlığın özünəməxsus uzunluq ölçüsü və çəki daşları vardı. Bu isə həm xarici ölkələrlə,
həm də ölkə daxilində ticarətin inkişafına ciddi maneçilik törədir və narazılığa səbəb
olurdu.
Sual və tapşırıqlar
1. Azərbaycanda qədim dövrdən inkişaf etmiş sənətkarlıq növlərini müasir zamanda
qoruyub inkişaf etdirmək nə dərəcədə vacibdir? Müzakirə edin.
2. XVIII əsrin ikinci yarısında Azərbaycanın kənd təsərrüfatında hansı yeniliklər olmuşdu?
3. XVIII əsrin ikinci yarısında Azərbaycanın sənətkarlıq inciləri haqqında əlavə məlumat
toplayın və təqdimat hazırlayın.
4. XVIII əsrin ikinci yarısında Azərbaycanda əmtəə təsərrüfatının inkişafını faktlar əsasında
təsdiq edin.
21. XVIII ƏSRDƏ AZƏRBAYCAN MƏDƏNİYYƏTİ
Bu dövrün hadisələri incəsənətdə və ədəbiyyatda öz əksini necə tapmışdır?
Vəqf torpaq mülkiyyəti nə
vaxtdan tətbiq olunmağa
başlanmışdır? Vəqf torpaq
mülkü nə məqsədlə istifadə
olunurdu?
Təhsil. İbtidai təhsil almaq üçün yaradılmış məktəblər məscidlərin bir guşəsində, şəxsi
evlərdə fəaliyyət göstərirdi. Belə məktəblər onun müəllimlərinin adı ilə adlandırılırdı.
Məktəblərdə, adətən, bir müəllim olurdu. Uşaqlar altı yaşından məktəbə gedirdilər.
Dərslər şagirdlərin yerdə həsir üzərində 6—8 saat oturması ilə davam edirdi. Quran əsas
dərs vəsaiti hesab olunurdu. Yoxsulların öz uşaqlarına təhsil vermək imkanı olmurdu.
Ona görə də kiçik yaşlarından öz sənətlərini onlara öyrədirdilər.
Ali tədris müəssisəsi kimi mədrəsələr fəaliyyət göstərirdi. Burda tələbələr həm dini, həm
də dünyəvi təhsil alırdılar. Mədrəsə binasında dərs otağı və tələbələrin yaşadıqları
otaqlar vardı.
Müasir dövr məktəbləri ilə
XVIII əsr məktəblərini
müqayisə edin.
Dərs vəsaiti az olduğu üçün tələbələrin əsas vaxtı gözəl xəttə — hüsnxətə sahib olmaq
üçün çalışmaları ilə keçirdi.
Ərdəbildə yerləşən zəngin Şeyx Səfi kitabxanası XVIII əsrdə də öz şöhrətini qoruyub
saxlayırdı. Bu kitabxanadan tələbələr
XVIII əsrdə yadelli hücumları, feodal dağınıqlığı və ara müharibələri mədəniyyətin
inkişafını xeyli ləngitdi. Təhsil müəssisələri üçün istifadə olunan vəqf torpaqları
feodallar tərəfindən zəbt olundu. Nadir şahın işğal olunmuş torpaqları azad etmək
məqsədilə apardığı müharibələr dövründə maarifə yetərincə diqqət verilmədi.
Xanlıqlar dövründə isə maarif müəssisələrini dolandıran vəqf torpaqları zəbt olundu.
də istifadə edirdilər. Mədrəsələrin saxlanılmasına çəkilən xərc və ərzaq vəqf edilmiş
torpaqlardan alınırdı. Mədrəsələri bitirənlər xüsusi vəsiqə (diplom) alırdılar.
Varlı şəxslər övladlarına öz evlərində dərs demək üçün müəllim tuturdular.
Tədrisin keyfiyyəti yüksək olmadığı üçün XVIII əsrdə Azərbaycanda elm sahəsində ciddi
irəliləyiş baş vermədi. Bununla belə, alimlərdən coğrafiyaçı Hacı Zeynalabdin Şirvani, Hacı
Mə- həmmədəli Şirvani, tarixçi Əbdürrəzzaq Dünbuli öz dövrlərinin tanınmış
şəxsiyyətlərindən idilər.
Əbdürrəzzaq Dünbuli Təbriz, Xoy xanlıqlarının vəziri olmuşdu. Azərbaycan tarixini
öyrənmək üçün onun əsərləri böyük əhəmiyyətə malikdir. «Məaser-i Sultaniyyə» əsəri
XVIII əsrin sonu, XIX əsrin əvvəllərində Şərqdə cərəyan edən hadisələrdən bəhs edir. Bu
əsərin yeganə nüsxəsi Ermənistanın «Matenadaran» adlanan Əlyazmalar İnstitutunda
saxlanılır.
Ədəbiyyat. Bədii ədəbiyyat nümunələri dövrün proseslərini obrazlı şəkildə bu
günümüzə çatdırır. Bu dövrdə aşıq poeziyasının görkəmli nümayəndəsi olan Xəstə
Qasım, Ürfani və b. aşıqlar, habelə üslubca onlara yaxın şairlər yazıb-yaratmışlar. Onların
poeziyası xalqın ümid və arzularını ifadə edirdi. Şeirlərdə insanla bağlı məhəbbət
motivləri və qadın gözəlliyinin tərənnümü üstünlük təşkil edir. Lakin bu şairlər ictimai
bərabərsizlikdən, sadə insanların ağır güzəranından bəhs edən şeirlər də yazmışlar. Aşıq
poeziyasının böyük ustadı sayılan Xəstə Qasımın bir çox ustadnamələrindən sonrakı
əsrlərdə də yaradılmış müxtəlif dastanların giriş hissələrində geniş istifadə olunmuşdur. Dövrün şairlərinin
əsərlərində hökmdarı
ədalətə səsləmək ideyaları
nə ilə bağlıdır? Fikrinizi
əsaslandırın.
Bununla yanaşı, Nişat Şirvani, Arif Şirvani, Şakir Şirvani
və b. lirik əsərlər yaratmışlar. Şakir Şirvani öz əsərində Nadir şahın dövründə Şirvanda
baş verən hadisələri təsvir edir, dövrünün hökmdarlarını ədalətli olmağa çağırırdı.
Müştaq* təxəllüsü ilə əsərlər yazan Şəki xanı Hüseyn xan maarifin inkişafına diqqət
ayırmış, şairlərə qayğısını əsirgəməmişdi. O, dövrün görkəmli şairi Molla Vəli Vidadi ilə
dostluq etmişdir. Bu dostluq Vidadinin «Müsibətnamə» əsərində də öz əksini tapmışdır.
Müştaqın simasında Vidadi özünün ədalətli və vicdanlı hökmdar haqqında arzularını əks
etdirmişdir.
XVIII əsr poeziyamızın ən görkəmli nümayəndələrindən biri Molla Pənah Vaqif idi. Vaqif
sadə müəllimlikdən Qarabağ xanlığının baş vəziri məqamınadək yüksəlmişdi. Onun
əsərlərinin əsas mövzusu məhəbbət və insan gözəlliyi olmuşdur.
Kitabələrdən dövrə aid
hansı məlumatları əldə
etmək mümkündür?
Ümumiyyətlə, XVIII əsr Azərbaycan ədəbiyyatı milli mədəniyyətin təkamülündə böyük rol
oynamış, Azərbaycan ədəbiyyatında yeni inkişaf mərhələsinin yaranması üçün geniş
imkanlar açmışdır.
İncəsənət. XVIII əsr Azərbaycan tarixinin araşdırılmasında epiqrafik abidələrin rolu
böyükdür. Memarlıq abidələri, məzar daşları üzərində olan kitabələri mətnlərinə görə
beş yerə bölmək olar:
İnşaat
xarakterli
Binanın tikinti tarixindən bəhs etməklə, memarın, dövrün hökmdarının,
yaxud da binanı tikdirən şəxsin adları qeyd olunur.
Sənədlərin
nüsxələri
Dövlət sənədləri, fərmanlar, siyasi vəziyyətdən xəbər verən məlumatlar
daxil edilir.
Epitafiyalar Məzar daşları üzərində həkk olunmuş yazılardır. Ölən şəxslərin adı,
ölüm tarixi və s. məlumatdır.
Dini
mətnlər
Tarixi abidələrin təyinatına uyğun Quran ayələri və hədislər öz əksini
tapır.
Mənzum
parçalar
Bayatılar, rübailər, mərsiyələr məzar daşlarının, eləcə də məscidlərin
üzərində həkk olunur.
* Müştaq — könüldən-candan istəyən, həsrətində olduğu bir şeyə can atan, arzusunda
olan
Şuşa. Molla Pənah Vaqifin
məqbərəsi
XVIII əsr kitabələri dövrün bir çox alimlərinin, memarlarının, nəqqaş və xəttatlarının
adlarının günümüzə gəlib çatmasına yardımçı olmuşdur.
Bu dövr özünün dekorativ-tətbiqi sənəti ilə də tarixdə iz qoyub. Xalçaçılıqda Quba, Bakı,
Şamaxı, Qarabağ, Təbriz, İrəvan, Naxçıvan, Şəki, Dərbənd, Ərdəbil və b. şəhərlər məşhur
idi.
Bu dövrdə bədii parça istehsalı da geniş yayılmışdı. Gəncə, Şəki, Təbriz, Marağa və b.
şəhərlərimiz parça istehsalı ilə məşğul idilər. Şamaxıda, Şəkidə, Təbrizdə toxunan ipək
parçalar xarici ölkələrə daşınırdı.
Azərbaycanın dəmir, mis, qızıl və digər metallarla zəngin olması metalişləmə sənətinin
inkişafına təkan vermişdir. XVIII əsrə aid cam, şamdan, manqal və misdən hazırlanmış
müxtəlif ev əşyaları forma və bəzəyinə görə əcnəbilərin də diqqətini çəkirdi. Bu dövrə aid
bir çox əşyalar yerli və digər xarici ölkələrin muzeylərində saxlanılmaqdadır.
Zəngin sənət
abidələrimizin başqa
ölkələrin muzeylərində
olmasının səbəbini necə
izah edərdiniz?
Memarlıq. XVIII əsrdə baş vermiş tarixi və sosial-iqtisadi dəyişikliklər memarlığa da təsir
göstərdi. Xanlıqlar döv-
Şuşa. Pənahəli xan Cavanşirin kitabxanası
Şuşa. Pənahəli xan məscidi
ründə saray komplekslərinin yaradılması, şəhər ətrafında müdafiə sistemlərinin inşası,
ibadət yerlərinin, məscidlərin tikilməsi böyük vüsət aldı. Qarabağ xanlığının qəsrləri olan
Şahbulağı, Şuşa qalası, Şuşadakı Pənahəli xanın məscidi, Pənahəli xanın kitabxanası bu
dövrün abidələrindəndir. Dövrümüzə gəlib çatmış ən qiymətli əsər isə Şəki qalasının
daxilində tikilmiş Şəki xan sarayıdır. 1763-cü ildə inşa olunmuş bu saray oymalarla
işlənmiş şəbəkə üslubu ilə bəzədilmişdir. Sarayın üzərində ustadın adı— «Ustad
Abbasqulu» yazılmışdır.
Görkəmli türk şairi Nazim Hikmət saraya baxdıqdan sonra belə yazmışdır: «Əgər
Azərbaycanın başqa qədim tikililəri olmasaydı, bircə Şəki xan sarayını dünyaya göstərmək
bəs edərdi».
Şəki xan sarayı
XVIII əsrdə Bakıda İçərişəhər qala divarları daxilində, Şamaxı darvazası yaxınlığında
əzəmətli saray kompleksi inşa olunmuşdur. 1764-cü ildə İrəvan şəhərində yerləşən Göy
məscid,
Şəki xan sarayı haqqında
araşdırma apararaq
təqdimat hazırlayın.
eləcə də Sərdar sarayı İrəvan xanı Hüseynəli xan tərəfindən tikdirilmişdir. Onun oğlu
Məhəmməd xan isə 1791-ci ildə sarayın Güzgülü salonunu və yay imarətini tikdirmişdir.
Mədəniyyətin digər sahələri olan musiqi və rəssamlıq da bu dövrdə inkişaf etmiş, daha
çox təkmilləşmişdi. Xanəndəlik sənəti ilə yanaşı, aşıq sənəti də inkişaf etmişdi.
Rəssamlıqda divarüstü boyakarlıq öz inkişafının yüksək zirvəsinə çatmışdı. Buna misal
olaraq, Şəki xan sarayının divarüstü rəsmlərini göstərmək olar.
Ümumiyyətlə, XVIII əsr Azərbaycan mədəniyyəti özünəməxsus abidələri ilə tarixdə dərin iz
qoymuşdur. Bugünkü dekorativ-tətbiqi incəsənət, zərgərlik məmulatları üzərində iş,
rəssamlıq, xalçaçılıq və s. bu kimi sənət sahələri öz inkişafına görə məhz bu dövrün
sənətkarlarına borcludur.
Sual və tapşırıqlar
1. XVIII əsr Azərbaycan mədəniyyətinin inkişafına təsir edən amilləri şərh edin.
2. XVIII əsrdə Azərbaycanda mədəniyyət sahələrinin inkişafını özündə əks etdirən
cədvəllər hazırlayın.
3. Şəhərsalmada müdafiə qalalarının üstünlük təşkil etməsinin səbəbini izah edin.
İrəvandа xan məscidi İrəvan xanı хаrici ölkə elçisini qəbul edir.
Rəssam Q.Qaqarin
22. ÇAR RUSİYASI CƏNUBİ QAFQAZIN
İŞĞALINA BAŞLAYIR
Rusiya Azərbaycanı işğal etmək planlarına, ilk olaraq, hansı torpaqlardan başladı?
Rusiyanın Cənubi
Qafqazı ələ keçirmək
üçün nəzərdə tutduğu
siyasi məqsədlər nədən
ibarət idi?
Qərbi Avropa dövlətlərinin Azərbaycanla bağlı planları. Gürcü quberniyasının
yaradılması. Cənubi Qafqazın siyasi və hərbi-strateji əhəmiyyəti böyük idi. Bu ərazilərin
işğalı Rusiya—Osmanlı münasibətlərində qüvvələr nisbətini Rusiyanın xeyrinə həll edə
bilərdi. Rusiya Şimali Qafqazı hələ tam ələ keçirə bilməmişdi. Cənubi Qafqazın işğalı
dağlıların ərazilərini şimaldan və cənubdan mühasirəyə almaqdan ötrü əlverişli şərait
yaradacaqdı. Eyni zamanda Rusiyanın bu yerləri
Bu dövrdə çar Rusiyasının xarici siyasətinin əsas istiqamətlərindən biri Cənubi
Qafqazın işğalından ibarət idi. Çar Rusiyası Cənubi Qafqazı əlavə gəlir mənbəyinə,
Xəzər dənizini Rusiyanın daxili dənizinə çevirməyə çalışırdı. Azərbaycanın əlverişli
coğrafi mövqeyi, təbii sərvətləri, xüsusən də faydalı qazıntı yataqları artıq çar
Rusiyasına məlum idi. Azərbaycanda bol olan qızılboya, yun, ipək, pambıq, tütün, neft
çar Rusiyasını xammal və yanacaqla təmin edə bilərdi.
Tiflis. Narınqala. XIX əsrin əvvəli
işğal etməsi İngiltərənin Şərqdəki mövqeyinə, o cümlədən Ost-Hind şirkətinin inhisarına
ağır zərbə endirə bilərdi.
İngiltərənin Cənubi
Qafqazla bağlı planlarını
təhlil edin.
Cənubi Qafqazdakı mürəkkəb siyasi, iqtisadi və beynəlxalq vəziyyət Rusiyanın işğalçı
planlarının həyata keçirilməsini asanlaşdırırdı. Feodal ara müharibələri və xarici
işğalçıların basqınları Cənubi Qafqazı zəiflədirdi. Ayrı-ayrı xanların Azərbaycanı
birləşdirmək cəhdləri də baş tutmamışdı.
Qərbi Avropa dövlətlərinin, xüsusən də İngiltərə və Fransanın Cənubi Qafqaz barədə
işğalçı planları var idi. Ona görə də onlar Rusiyanın bu ərazi ilə bağlı planlarına mane
olmağa çalışırdılar.
1801-ci ilin əvvəllərində İngiltərə Qacarlar dövləti ilə siyasi və ticarət müqavilələri bağladı.
Bu müqavilələri bağlamaqla İngiltərə Qacarlar dövlətinin daxili işlərinə qarışmaq imkanı
əldə etdi. İngiltərə hər hansı dövlətin Qacarlar dövlətinə hücum edəcəyi halda hərbi
qüvvə ilə yanaşı, tələb olunan miqdarda hərbi xərc verməyi öz üzərinə götürürdü.
Ticarət müqaviləsi isə ölkənin bazarlarını ingilis tacirlərinin üzünə açırdı. Bununla
İngiltərə Qacarlar dövlətini öz müstəmləkələrini genişləndirmək uğrunda mübarizədə bir
alətə çevirirdi.
Qazax, Borçalı, Şəmşəddil
və Pəmbək torpaqları indi
hansı dövlətlərin
tərkibindədir? Bu
bölgələrin əhalisi halhazırda kimlərdən
ibarətdir?
Qacarlar dövləti ilə İngiltərənin yaxınlaşmasını görən Rusiya hərəkətə keçdi. Çar I
Aleksandr 1801-ci ilin 12 sentyabrında Kartli-Kaxetiya çarlığının Rusiyaya birləşdirilməsi
haqqında manifest elan etdi. Gürcü çarlarının hakimiyyəti ləğv edildi. Rus qoşunlarının
baş komandanı və mülki hakim general Karl Knorrinq tərəfindən idarə olunan quberniya
yaradıldı. Bu zaman Azərbaycanla bağlı böyük ədalətsizliyə yol verildi: Azərbaycanın tarixi
torpaqları olan Qazax, Borçalı, Şəmşəddil sultanlıqları və Pəmbək bölgəsi gürcü
quberniyasının tərkibinə daxil edildi. Beləliklə, Azərbaycan torpaqlarının Rusiya
tərəfindən işğalına başlandı.
1783-cü ildə bağlanmış
Georgiyevsk müqaviləsi ilə
1802-ci il müqavilələrinin
bağlanmasında Rusiya eyni
məqsədi güdürdümü?
Fikrinizi əsaslandırın.
Georgiyevsk müqaviləsi. I Aleksandr, ilk növbədə, Azərbaycanın Xəzəryanı vilayətlərini
ələ keçirməyə çalışırdı. Onun göstərişi ilə 1802-ci ildə general Knorrinq Georgiyevsk*
şəhərində Şimali Azərbaycan xanlarının və Qafqazın digər hakimlərinin nümayəndələri ilə
görüş keçirdi. Danışıqlarda Tərki şamxalı, Qaraqaytaq usmisi, Tabasaran hakimi və digər
dağlı hakimlərin nümayəndələri ilə yanaşı, iki Azərbaycan xanlığının — Quba və Lənkəran
(Talış) xanlıqlarının nümayəndələri də iştirak edirdilər. Digər Azərbaycan xanlıqlarının
nümayəndələri görüşdə iştirak etmədilər. Çünki buna qədər Qacarlar şahının
nümayəndəsi İbrahimxəlil xanın yanına gələrək Qarabağın tabe olmasını tələb etmişdi.
Bakı xanına da belə tələb verilmişdi.
* Georgiyevsk — Şimali Qafqazda yerləşir, 1802—1822-ci illərdə Georgiyevsk şəhəri
Qafqaz quberniyasının mərkəzi olmuşdur
Çar Rusiyasının Georgiyevsk
müqaviləsini bağlamaqda
məqsədi nə idi?
Georgiyevskdəki danışıqlar nəticəsində 1802-ci ildə müqavilə imzalandı. Müqavilədə
deyilirdi ki, «onu imzalayanlar öz xahişlərinə görə» Rusiyanın himayəsinə qəbul olunurlar.
Rusiya isə onların müstəqilliyinə toxunmayacaqdır.
Müqavilə Cənubi Qafqazda ticarətin genişləndirilməsini, Xəzər dənizində gəmiçiliyin
inkişaf etdirilməsini və s. məsələləri də nəzərdə tuturdu. Georgiyevsk müqaviləsi
bağlandıqdan sonra çar hökuməti həmin müqaviləyə əməl etmədi və Azərbaycan
xanlıqlarının ərazilərini zəbt etmək üçün hazırlığa başladı.
Müqavimət göstərmək üçün kifayət qədər hərbi gücü olmayan Azərbaycan xanları çar
Rusiyasının xanlıqların müstəqilliyini qoruyacağı barədə verdiyi vədlərə inandılar. Rusiya
onlara ayrı-ayrı Azərbaycan xanlarını Qacarlar və Osmanlı dövlətlərinin təhlükəsindən
müdafiə edəcəyinə vəd vermişdi. Lakin bu heç də çar Rusiyasının xanlıqlara müstəqillik
vermək niyyətində olması demək deyildi. Çar Rusiyası Azərbaycanın feodal hakimlərinin
Rusiya işğalına müqavimət göstərəcəklərindən ehtiyat edirdi.
Sizcə, xanlar Rusiyanın
himayəsini qəbul etməklə
nəyə ümid edirdilər?
XIX əsrin əvvəllərində xanlıqlar arasında münasibətlər kəskin olduğundan yeni işğallara
şərait yarandı. Ara müharibələri ölkənin sosial-iqtisadi vəziyyətini ağırlaşdırdı. Ölkədə
siyasi birliyin olmaması xarici qüvvələrin işğalı üçün əlverişli şərait yaratdı. Hələ I Pyotrun
yürüşü zamanı ruslar erməni amilinə xüsusi əhəmiyyət vermişdi. Çar Rusiyası
ermənilərdən Azərbaycana qarşı casusluq fəaliyyətində istifadə edirdi. İşğalçılar üçün
lazımi casusluq məlumatlarının toplanması üçün ermənilər «xüsusi» fəallıq göstərirdilər.
Azərbaycan, Osmanlı və Gürcüstan torpaqlarında «Böyük Ermənistan» dövləti yaratmaq
xülyasında olan ermənilər çar Ru-
siyasının Qafqazdakı irticaçı* siyasətinə kömək etməklə məkrli məqsədlərinə çatmağa
ümid edirdilər.
Sual və tapşırıqlar
1. Azərbaycanın Rusiya üçün hərbi-strateji əhəmiyyəti nədən ibarət idi?
2. İngiltərə-Qacarlar ticarət müqaviləsinin siyasi məqsədləri nədən ibarət idi?
3. 1802-ci ilin Georgiyevsk müqaviləsinin şərtləri nədən ibarət idi? Sadalayın.
4. XIX əsrin əvvəllərində Azərbaycanın daxili və xarici vəziyyətini mürəkkəbləşdirən
səbəblərə dair cədvəl qurun.
5. Azərbaycan torpaqlarının işğalının 1801-ci ildən başlandığını əsaslandırın.
6. Zaman oxunda verilmiş mühüm hadisələri müəyyən edin.
* İrticaçı — siyasi düşmən, mədəniyyət və tərəqqi düşməni
23. ÇAR RUSİYASI AZƏRBAYCANIN
İÇƏRİLƏRİNƏ DOĞRU İRƏLİLƏYİR
General Sisianov kim idi?
Onun vəzifəsi nədən ibarət idi?
Çar generalı Pavel
Sisianov
Car-Balakənin və İlisu sultanlığının işğalı. General Pavel Sisianov gürcü zadəgan
nəslindən çıxmışdı. Çar hökuməti Cənubi Qafqazdakı bütün mülki-hərbi hakimiyyəti
Sisianova etibar etdi. Sisianov isə çox qəddar idi. O, Azərbaycan xalqını, ümumiyyətlə,
Cənubi Qafqazın türk-müsəlman əhalisini sevmirdi. Azərbaycanın Rusiya tərəfindən
işğalının gedişində onun bir çox Azərbaycan xanlarına göndərdiyi alçaldıcı məktublar
buna dəlalət edir.
General Sisianov Car-Balakən camaatlığının ələ keçirilməsinə böyük əhəmiyyət verirdi.
Çünki bu ərazi Gürcüstandan Azərbaycanın içərilərinə doğru uzanan yolun üstündə idi.
Azərbaycanın şimal-qərb tor1801-ci il sentyabrın 12-də Kartli-Kaxetiya çarlığının Rusiyaya birləşdirilməsi haqqında
manifest elan edildi. Kartli-Kaxetiya çarlığı ilə birlikdə tarixi Azərbaycan torpaqları:
Qazax, Borçalı, Şəmşəddil və Pəmbək bölgəsi də Rusiyaya ilhaq edildi. Beləliklə,
Azərbaycan torpaqlarının Rusiya tərəfindən istilasının əsası qoyuldu. Çar hökuməti
Gürcüstan ərazisindən istifadə edərək, özünün Azərbaycan barəsindəki işğalçılıq
planlarını həyata keçirməyə başladı. Karl Knorrinqi general Sisianov əvəz etdi. O,
Qafqazdakı Rusiya qoşunlarının baş komandanı təyin edildi və Rusiyanın Cənubi
Qafqazda müstəmləkə siyasətinin icraçısı oldu. Pavel Sisianov Azərbaycanın taleyində
qanlı izlər qoydu.
Nəyə görə rus qoşunları
işğala başlayarkən ilk hədəf
olaraq Car-Balakən
seçilmişdi?
paqlarını ələ keçirməyə çalışan gürcü hakimləri də Sisianovun ətrafında birləşmişdilər.
Rus qoşunları bu ərazilərdən keçib Azərbaycanın içərilərinə doğru irəliləyəcəkdilər.
1803-cü ilin yazında rus qoşunları gürcü qoşunu ilə birlikdə hücuma başladı. Onlar CarBalakəndə yerli əhalinin müqaviməti ilə rastlaşdı. Qanıq (Alazan) çayı sahilində döyüş baş
verdi. Müqaviməti qırdıqdan sonra general Qulyakov Balakəni yandırdı. Car işğal olundu.
Aprelin 12-də Car-Balakəndən 9 nəfərdən ibarət səlahiyyətli nümayəndə heyəti Tiflisə
general Sisianovun yanına getdi. Burada onlarla Car-Balakən camaatlığının Rusiyanın
hakimiyyəti altına alınması barədə «Andlı öhdəlik» sənədi imzalandı.
Sazişin şərtlərinə görə carlılar çar xəzinəsinə ipəklə xərac ödəməli, sədaqət əlaməti
olaraq girov (əmanət) verməli, rus qoşunlarını öz ərazilərində yerləşdirməli idilər. Lakin
əhalinin itaət şərtlərini yerinə yetirmədiyini görən general Qulyakov 1804-cü ilin
yanvarında yenidən Cara hücum etdi. Car yenidən işğal olunub yandırıldı. Sonra rus
qoşunları Zaqatalaya doğru yeridilər və Zaqatala yaxınlığındakı dərədə carlılar tərəfindən
Balakən. Cümə məscidi
Sisianovun cavab
məktubunda ifadə olunan
hədə-qorxu bu gün hansı
ölkələrdə yaşanan
hadisələri xatırladır?
hücuma məruz qaldılar. Qanlı döyüşdə carlılar qələbə qazandılar. Rus qoşunlarının
salamat qalmış hissəsi Muxax kəndinə geri çəkildi, general Qulyakov isə öldürüldü.
Gəncə qalasının alınması
Rusiya hökumətinin Gəncənin
işğalı münasibətilə təsis etdiyi
medal
1804-cü ilin martında carlılar müqavimət göstərmiş adamların əfv olunması barədə
xahişlə Sisianova müraciət etdilər. Sisianov carlıların xahişini rədd etdi və onlara
məktubunda yazdı: «...İstəyirsiniz ki, mən sizə inanım və əfv edim. Gözləyin, gəlirəm,
orada mən sizin bütün evlərinizi yandıracağam, sizi yandıracağam, uşaqlarınızın və
arvadlarınızın içalatını dartıb çıxaracağam...»
Carlılar yenidən hücuma keçmiş rus qoşunlarına müqavimətin mənasız olduğunu
görərək mübarizəni dayandırdılar. Martın 29-da Car işğal olundu. Car-Balakənin
işğalından sonra qonşu İlisu sultanlığı da Rusiya təbəəliyini qəbul etməli oldu. Lakin
Sisianov Car-Balakən, İlisu və Şəki xanlığı ərazisindən Azərbaycanın içərilərinə doğru
hücuma keçməyə cəsarət etmədi.
Gəncə xanlığının işğalı. General Sisianov Gəncə xanlığının ələ keçirilməsinə böyük
əhəmiyyət verirdi. Çünki Gəncə qalası rus qoşunlarının Azərbaycanın içərilərinə doğru
sonrakı irəliləyişinin açarı idi.
Rusiya hökumətinin
Gəncənin işğalı
münasibətilə medal təsis
etməsi nəyi göstərirdi?
Gəncə xanlığı XVIII əsrin 90-cı illərindən çar Rusiyası ilə diplomatik münasibətlər
saxlayırdı. Cavad xan Sisianovun Rusiya himayəsini qəbul etmək təklifinə cavab olaraq
yazdı: «Mənimlə müharibə etmək fikrinə düşmüsənsə, mən hazır, uğur isə Allahın
əlindədir... Qaldı şəhərin təhvil verilməsinə, xamxəyalından əl çək. Gəncəyə yalnız mənim
meyitimin üstündən keçə bilərsən! Mən öləndən sonra, özgə yolla yox».
General Cavad xanın məktubuna yekəxanalıq və etinasızlıqla cavab verdi. Bu isə
münasibətləri daha da kəskinləşdirdi.
Sisianov Gəncə xanlığına qarşı amansız tələblər irəli sürdü. O, Cavad xandan ildə 20 min
çervon* məbləğində (sonralar Şəki, Qarabağ və Şirvan xanlıqları üçün
müəyyənləşdirilmiş məbləğdən 3 dəfə çox) ödənc tələb edir və yazırdı: «Əgər mənim
təklifimi qəbul etməsən, Gəncəyə atəş və qılıncla gələcəyəm».
Gəncəyə doğru yolda, şəhərin iki verstliyindəki Quruqobu adlı yerdə rus qoşunları ilə
gəncəlilər arasında ilk döyüş baş verdi. Cavad xan bir qədər müqavimətdən sonra
döyüşçüləri ilə birlikdə yorğun halda qalaya qayıtdı. Bundan sonra rus qoşunları Gəncəni
mühasirəyə aldılar. Mühasirə bir ay davam etdi. 1804-cü il yanvarın 2-dən 3-nə keçən
gecə rus qoşunları qalaya hücuma
Gəncə nəyə görə ruslar
üçün əhəmiyyət daşıyırdı?
Əsaslandırın.
başladılar. Onların iki cəhdi dəf olundu. Qalanın müdafiəçiləri inadlı müqavimət
göstərdilər. Cavad xan və onun oğlu Hüseynqulu ağa döyüşlərdə qəhrəmancasına həlak
oldular. Qanlı döyüşlərdən sonra Gəncə qalası rus hərbi dəstələri tərəfindən tutuldu.
Gəncə xanlığı ləğv olundu, şəhərin qədim adı dəyişdirildi və I Aleksandrın arvadının
şərəfinə Yelizavetpol adlandırıldı. Gəncə adını çəkmək qadağan olundu. Bu qaydanı
pozanlar cərimə edilirdilər. Azərbaycanda möhkəmlənməyə çalı-
* Çervon — pul vahidi
şan ermənilər Gəncənin işğalı zamanı işğalçı çar Rusiyası qoşunlarına yaxından kömək
göstərdilər.
Gəncənin alınması digər Azərbaycan xanlıqlarını tabe etmək üçün işğalçılardan ötrü
böyük əhəmiyyətə malik oldu. Gəncənin süqutundan sonra Gəncə xanının vassal
asılılığında olan Samux hakimi də Rusiya təbəəliyini qəbul etməyə məcbur oldu. Beləliklə,
Rusiya Azərbaycanın digər ərazilərini işğal etmək üçün imkan qazandı. General Sisianov
mayor Lisaneviçi Qarabağa İbrahimxəlil xanın yanına göndərib ondan Rusiya təbəəliyinə
keçməyi tələb etdi.
I Aleksandr 1801-ci Hin dekabrında Qafqaz qoşunlarının baş komandanı general Knorrinqə
yazırdı: «Qonşu hakimlər və xalqlarla münasibət saxlayaraq, Rusiya tərəfdarlarının sayını
artırmağa çalışmalı, xüsusən də üzərində hələlik Baba xanın (Fətəli şahın) hakimiyyəti
yaranmamış İrəvan, Gəncə, Şəki, Şirvan, Bakı və başqa xanları cəlb etməli».
«Azərbaycan tarixi», 7 cilddə, IV cild
Sual və tapşırıqlar
1. «Andlı öhdəlik» sazişini həm hərfi mənada, həm də şərtlərini təhlil edin.
2. Sizcə, Sisianov daha yüngül tələblər irəli sürsəydi, Cavad xan tabe olacaqdımı?
Müzakirə edin.
3. Gəncə xanlığının məğlubolma səbəblərini təhlil edin.
4. Yerilmiş mənbə əsasında çar Rusiyasının Azərbaycanla bağlı planlarını təhlil edin.
5. Zaman oxunda verilmiş mühüm hadisələri müəyyən edin.
24. QACARLAR DÖVLƏTİ RUSİYADAN
GERİ ÇƏKİLMƏYİ TƏLƏB EDİR
Bu narahatlıqlar nə ilə nəticələndi?
Azərbaycanın siyasi həyatında hansı gərginliklər yaşandı?
Fətəli şah Qacar
Azərbaycan torpaqları uğrunda müharibə. Fətəli şah Qacar əvvəlcə Gürcüstan və
Gəncə ilə həmsərhəd olan bütün xanlıqların ərazilərini tabe etmək niyyətində idi. Lakin
Qacarlar dövlətinin daxilində baş vermiş çaxnaşmalar və İngiltərənin vəd etdiyi köməyi
göstərməməsi bu tədbirləri yarımçıq qoydu. Bununla belə, İngiltərə Qacarları Rusiya ilə
müharibəyə qızışdırırdı.
1804-cü ilin mayında Qacarlar dövləti Rusiyadan öz qoşunlarını Cənubi Qafqazdan
çıxarmasını tələb etdi. Tələb rədd olundu və 1804-cü ilin iyulunda Rusiya ilə Qacarlar
arasında diplomatik əlaqə kəsildi, 10 il davam edən Rusiya—Qacarlar müharibəsi
başlandı. Azərbaycanın yerli əhalisinin Rusiya—Qacarlar müharibəsinə münasibəti eyni
cür
Gürcüstanın, Şimali Azərbaycanın bir hissəsinin Rusiya tərəfindən işğalı Qacarlar və
Osmanlı dövlətlərinin, habelə Cənubi Qafqazda möhkəmlənməyə çalışan İngiltərə və
Fransanın narahatlığına səbəb oldu.
Şahzadə Abbas Mirzə
deyildi. Azərbaycanın bəzi feodal hakimləri, habelə feodalların da bir hissəsi öz
hakimiyyətlərini itirməkdən qorxaraq, müharibəyə xilas yolu kimi baxırdılar. Qacarların
qalib gələcəyi təqdirdə öz hakimiyyətlərini saxlayacaqlarını düşünərək, imkan daxilində
ona kömək göstərirdilər. Əhali isə nə Qacarların, nə də Rusiyanın istilasına məruz
qalmaq istəmir, öz xanlarına müraciət edərək, istilaçılara qarşı mübarizədə onlara hər
cür kömək göstərəcəyini bildirirdi.
Rusiya ilə Qacar qoşunları arasında ilk döyüş İrəvan xanlığının ərazisində Üçkilsə divarları
yanında baş verdi. Rus qoşunları gürcü süvari dəstələrinin köməyi ilə üstünlük
qazandılar.
Növbəti döyüş İrəvan yaxınlığında, Qəmərli kəndinin yanında baş verdi. 1804-cü il iyulun
29-dan 30-na keçən gecə rus qoşun dəstəsi ilə Qacarların qoşunlarının böyük birləşməsi
arasında qanlı döyüş oldu. Rus qoşunları məğlub olub İrəvandan geri çəkildi.
Kürəkçay müqaviləsi. Qarabağ xanı İbrahimxəlil xan xanlığının müstəqilliyini qoruyub
saxlamaq üçün Rusiyaya meyil edirdi. O, Qacarların qoşunlarının hücumunun qarşısını
almaq üçün Sisianovdan hərbi kömək istədi. Qarabağ xanının Rusiya ilə
yaxınlaşmasından həyəcana düşmüş Qacarlar dövləti 500 nəfərlik dəstəni Qarabağa
göndərdi. Lakin İbrahimxəlil xan dəstəni məğlub etdi. Xanın bu qələbəsindən sonra
Sisianov Qarabağa mayor Lisaneviç başda olmaqla hərbi dəstə göndərdi. Eyni zamanda
o, xanın Rusiya təbəəliyinə keçməsini tələb etdi. İbrahimxəlil xan xanlığını qoruyub
saxlamaq məqsədilə Sisianovla görüşməyə razılıq verdi. General Sisianov və İbrahimxəlil
xan Gəncə yaxın-
Şahbulaq qalası
Şahbulaq qalası
haqqında əlavə
məlumat toplayın.
lığındaki Kürəkçaym sahilində 1805-ci il mayın 14-də müqavilə imzaladılar. müqaviləyə
əsasən xan, onun varisləri və xanlığın bütün əhalisi Rusiya təbəəliyinə qəbul olunur və
onların üzərinə rus çarına sadiq qalmaq tələbi qoyulurdu. Çar isə öz növbəsində, xan
sülaləsinin öz ərazilərində hakimiyyətini bütün zamanlar üçün təsdiq edirdi. Lakin hər
dəfə xan varisləri çar tərəfindən təsdiq olunmalı idi. Xan rus qarnizonunu Şuşaya
buraxmağı və onu zəruri şeylərlə təmin etməyi, hər il öz gəlirlərindən Rusiya xəzinəsinə 8
min çervon xərac ayırmağı öhdəsinə götürdü. Bir həftə sonra İbrahimxəlil xanın
vasitəçiliyi ilə Şəki xanlığı ilə də belə bir müqavilə bağlandı.
Qacarların Şimali Azərbaycana daxil olması. 1805-ci il iyunun ortalarında Qacarların
qoşunları Qarabağa daxil oldu. İyunun 26-da şah qoşunları rus qarnizonunun yerləşdiyi
Şahbulaq qalasını mühasirəyə aldı. Qacarlar qoşununun başçısı şahzadə Abbas Mirzə
qalanın təslim olmasını tələb etdi. Rus qoşunu təslim oldu. Sonra Qacarların qoşunu
Qazaxa daxil oldu. Onların komandanı yerli əhalinin köməyinə ümid bəsləyirdi. O,
bəyanatla kəndxudalara müraciət edərək, Qazax sakinlərini Rusiyaya qarşı üsyana
çağırdı.
I Rusiya-Qacarlar müharibəsi. Rəssam Frans Rubo
Ruslar iyulun 27-də Zəyəm yaxınlığındakı Qacarlar ordusunun düşərgəsinə hücum
etdilər. Qacar qoşunları 1805-ci ilin yayında hərbi əməliyyatlar nəticəsində Azərbaycanda
mövqelərini möhkənləndirdilər. Şirvan, Bakı və Quba xanları Qacarlara tabe oldular.
Sual və tapşırıqlar
1. Azərbaycanın hakim dairələrinin Rusiya və Qacarlar dövlətlərinə olan münasibətini
araşdırın.
2. Üçkilsə və Qəmərli döyüşlərini müqayisə edin.
3. Kürəkçay müqaviləsinin şərtlərinə uyğun cədvəl qurun.
4. 1805-ci ilin hərbi əməliyyatlarına aid sxem qurun.
5. Mətnə əsasən Rusiya—Qacarlar müharibəsində Azərbaycan xalqının məruz qaldığı
zorakılıq və ədalətsizliyi müzakirə edin.
6. Zaman oxunda verilmiş mühüm hadisələri müəyyən edin.
25. İŞĞAL DAVAM EDİR
Mustafa xan öz torpaqlarını müdafiə edə bildimi?
Onun bu cəhdi nə ilə nəticələndi?
Mustafa xanın mövqeyinə
münasibət bildirin.
Şamaxı xanlığının Rusiyaya tabe edilməsi. Hələ Qarabağ və Şəki xanlıqları ilə
müqavilələr bağlanan dövrdə Sisianov şirvanlı Mustafa xandan da Rusiyanın
hakimiyyətini qəbul etməyi tələb etmişdi. Şamaxı xanı Mustafa xan illik bac verməkdən
boyun qaçırır, daxili idarəçilikdə özünün müstəqilliyi barədə təminat və özünə daimi
məvacib təyin olunmasını tələb edirdi. Sisianov isə bu tələbləri qəbul etmirdi.
Danışıqların heç bir nəticə verməyəcəyinə əmin olduqdan sonra o, 1805-ci ilin
noyabrında indiki Mingəçevir yaxınlığında Kürü keçərək Şamaxıya doğru yeridi.
Rus qoşunlarının yaxınlaşdığını eşidən Mustafa xan təbii qala və möhkəm sığınacaq olan
Fit dağında mövqeyini möhkəmləndirdi. Sisianov qoşunlarını Şamaxının lap yaxınlığına
çəkməyə başladı. Rus qoşunları Fit dağına yaxınlaşdı. Öz vəziyyətinin çıxılmazlığını görən
xan Rusiya təbəəliyinə keçməyə razı oldu. Mustafa xanla Sisianov arasında müqavilə
imzalandı.
Qarabağ və Şəki xanlıqlarının Rusiyanın hakimiyyəti altına keçməsi haqqındakı
müqavilələrlə eyni olan bu müqavilədə rus qoşunlarının mütləq Şamaxıda
yerləşdirilməsindən danışılmırdı. Şamaxı xanlığının illik bacı 7 min çervon məbləğində
müəyyən -
Qacarların qoşunları Şamaxı, Bakı və Quba xanlıqlarında yerləşmişdi. Bu vəziyyət
Sisianovu qəzəbləndirir, daha qətiyyətli tədbirlər görməyə sövq edirdi. Onun işğalçılıq
planlarında növbəti hədəf Şamaxı xanlığı idi. Şamaxı xanı Mustafa xan isə öz
torpaqlarını müdafiə etməkdə qərarlı idi.
Rusiyanın Şamaxı və
Qarabağ xanlıqları ilə
bağladığı müqavilələrin
fərqi nədə idi?
ləşdirildi. Şamaxı xanlığı öz ərazisindən keçən karvanların təhlükəsizliyini təmin etməyə
borclu idi. Xan, həmçinin Kür sahilində — Cavadda möhkəmləndirilmiş rus məntəqəsinin
tikilməsinə icazə verməyə razılaşırdı.
Azərbaycanın ən iri xanlıqlarından biri olan Şamaxı xanlığı digər xanlıqlar arasında
mərkəzi mövqe tuturdu, böyük iqtisadi, siyasi və hərbi-strateji əhəmiyyətə malik idi. Çar
Rusiyası bütün Şimali Azərbaycanın ələ keçirilməsi üçün Şamaxı xanlığının tabe
edilməsinə çox əhəmiyyət verirdi.
Bakının işğal olunması. Sisianovun növbəti hədəfi Bakı xanlığı idi. 1805-ci ildə Ənzəli və
Rəşti ələ keçirə bilməyən rus donanması Bakıya yaxınlaşdı. 1806-cı ilin fevralında
Sisianovun da qoşunları Bakıya hücum etdi. Xanlığın strateji məntəqələri ələ keçirilmişdi.
Sisianov Bakı xanı Hüseynqulu xana müqavilə layihəsi göndərdi. Müqavilə Bakının Rusiya
tərəfindən işğal edilməsini, xanlığın bütün gəlirlərinin Rusiya xəzinəsinə göndərilməsini
özündə əks etdirirdi. Bakı xanı da digər xanlar kimi müəyyən məbləğə maaş alacaq, xarici
və daxili siyasətdən məhrum ediləcəkdi.
Hüseynqulu xan rusların təklif etdiyi şərtləri qəbul etdiyini və Sisianovla şəxsən görüşmək
istədiyini bildirdi. O, Bakının açarlarını şəxsən təqdim etmək bəhanəsi ilə qəddar
Sisianovla görüşə nail oldu.
Sisianovun
cəzalandırılmasına
münasibət bildirin.
Görüş zamanı Hüseynqulu xanın əmisi oğlu İbrahim bəy Sisianovu öldürdü. Sisianovun
ölüm xəbəri rus qoşunlarının Bakıdan çəkilməsinə səbəb oldu. Rus gəmiləri Sarı adasına,
oradan da Qızılyara çəkildi.
1806-cı il iyunun 22-də Dərbənd işğal olundu. Rus donanması Bakıya üz tutdu. General
Bulqakov əhaliyə müraciət göndərdi. Müraciətdə əhaliyə toxunmamaq vəd olunurdu.
Artıq müqavimət göstərməyin mənasız olduğunu görən Hüseynqulu xan Qacar sarayına
getdi. 1806-cı il oktyabrın 3-də Bakı, ayın sonunda isə Quba işğal olundu.
İşğalçı general Sisianovun öldürülməsi
Rusiya—Osmanlı müharibəsinin başlanması. Lənkəran, Naxçıvan və İrəvan xanlıqları
istisna olmaqla Araz çayından şimaldakı Azərbaycan torpaqları Rusiya tərəfindən işğal
olunmuşdu. Rusiya Qacarlarla müharibəyə son qoymağa çalışırdı. Çünki Rusiya dövlətinin
beynəlxalq vəziyyəti gərgin idi.
Fransa və İngiltərənin təhriki ilə Osmanlı dövləti müharibəyə hazırlaşırdı. Cənubi
Qafqazda Rusiyanın işğalçı siyasəti Osmanlı dövlətini narahat edirdi. Rusiya isə yaxınlaşan
müharibədə özünə müttəfiq axtarırdı. Bunun üçün Qacarlarla sülh bağlamağa, hətta
Qacarları Osmanlı dövlətinə qarşı müharibəyə sövq etməyə çalışırdı.
1806-cı ilin oktyabrında Rusiya qoşunları Osmanlı sərhədini pozaraq ölkənin içərilərinə
doğru 20—30 km irəlilədilər. Rusiya çarı bununla müharibəni Qafqaz cəbhəsindən
uzaqlaşdırmağa çalışırdı.
Qərbi Avropa dövlətlərindən kömək alan Osmanlı dövləti 1806-cı ilin sonunda Rusiyaya
müharibə elan etdi.
Müharibə bir neçə cəbhədə gedirdi. 1807-ci ildə Azərbaycanın qərbində Gümrü
yaxınlığında qanlı döyüşdə ruslar osmanlılara
Sizcə, nə üçün Rusiya
Osmanlı ilə müharibəni
Qafqaz cəbhəsində
aparmaq istəmirdi?
Mülahizələrinizi bildirin.
qalib gəldilər. Bu qələbədən sonra Rusiya Qacarlara qarşı yeni hərbi əməliyyatlara
başladı.
Naxçıvanı ələ keçirən ruslar İrəvanı mühasirəyə aldı. Uzunsürən mühasirə və rus
qoşunlarının həmlələri uğursuzluqla nəticələndi. Geri çəkilən rus qoşunları Naxçıvanı da
tərk etdilər. Abbas Mirzənin qoşunları rusları təqib etdi. 1809-cu ildə Qarababa kəndi
yaxınlığında baş vermiş döyüşdə rus qoşunları ağır məğlubiyyətə uğradı. Bu məğlubiyyət
rus qoşunlarının baş komandanının istefasına səbəb oldu. Qafqaz ordusuna yeni baş
komandan A.P.Tormasov təyin olundu.
Sual və tapşırıqlar
1. Şamaxı xanı Mustafa xanın imzaladığı müqavilənin şərtlərini araşdırıb sxem qurun.
2. Bakı xanına göndərilən müqavilə layihəsi Rusiyanın irticaçı mövqeyini açırdımı?
Əsaslandırın.
3. Azərbaycan xanlıqlarının işğalına aid təqdimat hazırlayın.
4. Rusiyanın həm Qacarlar, həm də Osmanlı dövləti ilə müharibədə uğur qazanması nə
ilə bağlı idi? İzah edin.
5. Zaman oxunda verilmiş mühüm hadisələri müəyyən edin.
26. GÜLÜSTAN MÜQAVİLƏSİ
Bəs bu müqavilə hansı şəraitdə bağlandı?
Şərtlər nədən ibarət oldu?
Aleksandr Tormasov
Rusiyanın Qacarlarla
danışıqlara can
atmasının səbəbləri nə
idi?
Qacarların geri çəkilməsi. Cənubi Qafqazda vəziyyət daha da mürəkkəbləşdi.
Osmanlılar və Qacarlar hərbi müdaxiləyə hazırlaşır, İmeretiya və Abxaziyada üsyan əhvaliruhiyyəsi güclənirdi. Qacarlar İngiltərənin təhriki ilə Qarabağı ələ keçirmək istəyirdi. Şah
öz qüvvələrini Osmanlı dövləti ilə birləşdirib hərbi əməliyyatları genişləndirmək niyyəti ilə
Cənubi Azərbaycana gəldi. O, Azərbaycan hakimlərinə, əhaliyə məktublar göndərərək,
onları Rusiyaya qarşı çıxış etməyə çağırdı.
İrandakı ingilis səfiri Rusiya ilə Qacarlar arasında sülh müqaviləsinin bağlanmasına hər
vasitə ilə mane olurdu. O, şahı inandırırdı ki, Qacarların qarşısında qoyulan şərtlər çar
sarayı tərəfindən deyil, baş komandan Aleksandr Tormasov tərəfindən irəli sürülür. Eyni
zamanda İngiltərə Qacarların qoşunlarını silahla təchiz edirdi.
Gülüstan müqaviləsi Azərbaycan tarixində ən ədalətsiz və zorakı müqavilələrdən
biridir. Çünki bu müqaviləyə əsasən Azərbaycan torpaqları iki işğalçı dövlət arasında
bölüşdürüldü.
Şimali Azərbaycan xanlıqları XIX əsrin əvvəllərində
1810-cu ildə Qacarların qoşunları Qarabağa, Gəncəyə və Pəmbəkə doğru irəliləyib
Qarğabazarı adlı yerdə və Mehridə möhkəmləndilər. Süngü* döyüşündə Qacarların
dəstəsi məğlub edildi və Qarabağdan çəkilməyə məcbur oldu.
Həmin ildə Qacarlarla Osmanlı dövləti arasında Rusiya əleyhinə hərbi ittifaq bağlandı.
Lakin müttəfiqlər bir-birinə fəal yardım göstərmədilər. Abbas Mirzə barışıq haqqında
danışıqlara yenidən başlamaq qərarına gəldi.
Rusiya da Qacarlarla sülh bağlanılmasında maraqlı idi, çünki Fransa ilə münasibətlər
kəskinləşirdi. Lakin danışıqlar uzandı.
* Süngü — tüfəng lüləsinin başına taxılan kəsici silah
«Məni öz dostlarımdan xilas edin!»
İngiltərənin «The Times» qəzetində
verilmiş karikatura
Rus qoşunu, eyni zamanda Osmanlı dövlətinə qarşı müharibədə bir sıra qələbələr
qazandı. 1812-ci il mayın 16-da Buxarestdə Rusiya və Osmanlı dövləti arasında sülh
müqaviləsi bağlandı. Bu müqaviləyə görə osmanlılar Cənubi Qafqazın böyük bir
hissəsinin Rusiya tərəfindən işğal olunmasını təsdiq etdi.
Rusiyanın Lənkəran (Talış) xanlığını işğal etməsi. 1812-ci ilin əvvəllərində Abbas
Mirzənin ordusu Qarabağda, Sultanbud yaxınlığında rus qoşununu məğlubiyyətə uğratdı.
Bu qələbə qacar əsgərlərinin döyüş ruhunu yüksəltdi.
Ruslar həm qurudan, həm də dənizdən hərbi qüvvələr göndərdilər. Abbas Mirzənin
komandanlığı altında 30 minlik ordu Aslandüz yaxınlığında Araz sahilində cəmləşdi. O,
rus dəstələrinə
Lənkəran qalasının alınması. Rəssam Frans Rubo
Sultanbud yaxınlığında döyüş
Sadıq xanın
qəhrəmancasına
mübarizəsi sizə hansı
qəhrəmanları xatırlatdı?
zərbə endirərək Qarabağa və Gəncəyə, daha sonra isə Gürcüstana irəliləmək niyyətində
idi. Lakin rus qoşunlarının arxadan zərbə endirməsi onun planlarını pozdu.
Ruslar dekabr ayında Araz çayını keçib Muğan istiqamətində irəlilədilər. Dekabrın 21-də
Lənkəran xanlığı ərazisinə daxil olan rus qoşunları müqavimətə rast gəldilər. Lənkəran
qalası mühasirəyə alındı. Sadıq xanın başçılığı ilə qəhrəmancasına müqavimətə
baxmayaraq, Lənkəran xanlığı işğal edildi.
Nikolay Rtişşev
Gülüstan müqaviləsinin bağlanması. Aslandüz və Lənkəran qələbələri müharibənin
taleyini həll etdi. İrandakı ingilis səfiri ser Qor Ousli Rusiya və Qacarlar arasındakı
müharibənin dayandırılmasının zəruri olması haqqında Londondan göstəriş aldı.
1813-cü ilin əvvəllərində Rusiyanın Qafqazda hərbi və mülki işlər üzrə canişini Nikolay
Rtişşev sülh haqqında danışıqlara hazır olduğunu bildirdi. Qacar şahı ilə ya-
Gülüstan kəndi harada
yerləşirdi? Həmin yerin
bugünkü vəziyyəti
haqqında nə demək
olar?
Gülüstan müqaviləsinin
ədalətsiz olduğunu
əsaslandırın.
zışma başlandı. Rtişşev qeyd edirdi ki, tutulmuş bütün torpaqları Rusiya tərkibində
saxlamaq şərti ilə sülh bağlamağa hazırdır, bu isə Qacarlar dövlətini razı salmırdı.
Danışıqlar nəticəsində Qarabağda, Gülüstan kəndində 1813-cü il oktyabrın 12-də sülh
müqaviləsi imzalandı. Gülüstan müqaviləsinə görə Qacarlar Gəncə, Qarabağ, Şəki, Şirvan,
Quba, Bakı və Lənkəran xanlıqlarının ərazisinin, habelə Şərqi Gürcüstan və Dağıstanın
Rusiya tərəfindən işğalını tanıdı. İrəvan və Naxçıvan xanlıqları Qacarların hakimiyyəti
altında qaldı.
Qacarlar Rusiyanın Xəzər dənizində hərbi gəmilər saxlamaq barədə hüququnu tanıdı.
Qacarlar dövlətinin ərazilərində isə rus tacirləri daxili gömrük rüsumlarını ödəməkdən
azad olunurdu.
Gülüstan müqaviləsi Şimali Azərbaycan (Naxçıvan və İrəvan istisna olmaqla) və bütün
Cənubi Qafqazın çar Rusiyası tərəfindən
Gülüstan müqaviləsinin imzalanması
Gülüstan müqaviləsinə görə sərhədləri göstərən xəritə. Xəritəni general Pottonun redaktəsi
altında N.S.Anosov tərtib etmişdir. Tiflis, 1902
istilasını təsdiq edirdi. Bu müqavilənin bağlanması ilə Şimali Azərbaycanın Rusiya
tərəfindən işğalının birinci mərhələsi başa çatdı.
Sual və tapşırıqlar
1. İngiltərənin Rusiya—Qacarlar müharibəsinə təsirini izah edin.
2. Qacarları çar Rusiyası ilə danışıqlara sövq edən səbəbləri müəyyən edin.
3. Sadıq xanla Cavad xanın şücaətinə aid esse yazın.
4. Gülüstan müqaviləsinin şərtlərinə aid sxem qurun.
5. Zaman oxunda verilmiş mühüm hadisələri müəyyən edin.
27. RUSİYA ŞİMALİ AZƏRBAYCANDA
MÜSTƏMLƏKƏ REJİMİ YARADIR
Bəs yeni idarə forması nə ilə fərqlənirdi?
Xanlıqlar saxlanıldımı?
Sizcə, Gəncə və Bakıda
xanlıq sisteminin ləğv
olunması nə ilə bağlı
idi?
I Rusiya—Qacarlar müharibəsinin gedişində Rusiyanın hakim dairələri Azərbaycanın işğal
olunmuş ərazilərində xanlıqları ləğv edir, müstəmləkə idarə sistemi yaradırdılar. İşğal
olunmuş Gəncə və Bakı xanlıqlarında xanlıq idarə sistemi ləğv edilmiş, əvəzində
komendant idarə üsulu yaradılmışdı. Bu idarə sisteminin başında rus zabiti —
komendant dururdu.
Quba xanlığı işğal olunduqdan sonra yerli bəylərdən ibarət əyalət şurası təşkil olundu. Bu
şura rus hərbi dairələrinin nəzarəti altında fəaliyyət göstərirdi. Bu, əslində, komendant
idarə üsuluna keçid sistemi idi. Qubanın əyalət şurasının sədri keçmiş Bakı xanı II Mirzə
Məhəmməd xan təyin edilmişdi. Bu şura formal xarakter daşıyırdı. Rus əsgərləri Qubada
soyğunçuluqla məşğul olurdu. Lakin əyalət şurası bu özbaşınalıqların qarşısını ala
bilmirdi.
Azərbaycan tarixşünaslığının banisi A.A.Bakıxanov Bakı xanı II Mirzə Məhəmməd xanın
oğlu idi.
Rusiya Şimali Azərbaycanın böyük bir hissəsini işğal etdikdən sonra yeni idarəçilik
sistemi tətbiq etdi. Lakin Şəki, Şamaxı, Qarabağ və Lənkəranda formal olaraq əvvəlki
xanlıq idarə sistemi saxlanılmışdı.
1810-cu ildə Quba əyalətini ruslara qarşı etirazlar bürüdü. Bu etirazlar yatırıldı və əyalət
şurası öz fəaliyyətini dayandırdı. Qubada komendant idarəçiliyi quruldu.
İşğalın ilk mərhələsində Şəki, Şamaxı, Qarabağ və Lənkəranda xanlıq idarə sistemi
saxlanılmışdı. Xanlıqların daxili müstəqilliyi saxlanılsa da, xanların səlahiyyətləri
məhdudlaşdırılmışdı. Xanlara general rütbəsi verilmişdi. Onlar çar Rusiyasının generalları
hesab edilir və Qafqazın baş hakiminə tabe idilər.
Yermolov nə üçün formal
da olsa, xanlıqların
saxlanmasını Rusiyanın
planlarına maneə hesab
edirdi?
Müharibənin birinci mərhələsi bitdikdən sonra general A.P.Yermolov Azərbaycan
xalqının dövlətçilik ənənələrini ləğv etmək üçün xüsusi planlar hazırlayırdı. O, formal
idarəçiliyi saxlanmış xanlıqların qalmasını Rusiyanın Şimali Azərbaycandakı planlarına
maneə hesab edirdi. Çar Rusiyası bütün müstəmləkələrdə, eləcə də Qafqazda xalqların
dövlətçilik ənənələrinə zərbə vurmaq, soykökündən uzaqlaşdırmaq, ruslaşdırma və
xristianlaşdırma siyasəti aparırdı.
Artıq xanlıqların ləğv edilməsinə başlandı. Çar generalı erməni V.Mədətovun göstərişi ilə
1819-cu ildə Şəki xanı İsmayıl xan zəhərlənib öldürüldü. Yermolov Şəki xanlığını ləğv
etdirib orada komendant idarə üsulu yaratdı. Bu hadisə çar Rusiyasının əsl üzünü
göstərdi. Rusiyaya inamını itirən Şamaxı xanı Qacar sarayına sığındı. 1820-ci ildə Şamaxı
xanlığı da ləğv edildi.
Rusiya Kürəkçay müqaviləsi ilə Qarabağda xanlıq idarə sisteminin saxlanmasına
imperator zəmanəti versə də, 1822-ci ildə Qarabağ xanlığı ləğv edildi. Qarabağda İbrahim
xan və onun varislərinin hakimiyyəti komendant idarəçiliyi ilə əvəz olundu.
1826-cı ildə Lənkəran xanlığını ləğv etməklə çar Rusiyası məqsədlərinin bir hissəsini başa
çatdırdı.
Çar Rusiyasının irticaçı siyasəti başqa xarakter aldı. Şimali Azərbaycanda xanların,
bəylərin, ağaların və başqa yerli ha-
Əhalinin sayının
Rusiyanın iqtisadi
maraqlarına nə kimi
təsiri vardı? Əsaslandırın.
kimlərin hüquqları məhdudlaşdırılırdı. Onların ölkədən çıxıb getməsi üçün hər cür
fitnəyə əl atırdılar. Vətəni tərk edən xanların və onların varislərinin torpaqlarını,
mülklərini ayrı-ayrı rus və erməni hərbçiləri ələ keçirirdi.
Erməni general V.Mədətov Qarabağda o qədər torpaq ələ keçirmişdi ki, ən böyük
mülkədara çevrilmişdi. Özünün Qarabağ məliklərinin nəslindən olduğunu bəyan
etməkdən çəkinməyən V.Mədətov özgə torpaqlarını öz torpağı kimi rəsmiləşdirmək
istəyirdi. Lakin o bu əməllərinə görə məhkəməyə verilmişdi.
Bu müddətdə xanların torpaqları, mülkləri, bağları, ümumən, bütün var-dövləti
müstəmləkəçilər tərəfindən talan edilir və xəzinənin (dövlətin) ixtiyarına verilirdi.
Rusiya hökuməti Şimali
Azərbaycanda əhalinin
sayını hansı yollarla
artırırdı?
Çar Rusiyası istila etdiyi Şimali Azərbaycan torpaqlarında iqtisadiyyatı canlandırmaq üçün
tədbirlər görməyə başladı. Əsas tədbirlərdən biri qaçıb getmiş və ya əsir götürülmüş
əhalinin geri qaytarılması idi. Müstəmləkəçilər bununla vergi verən əhalinin sayını
artırmağa çalışırdı. Bu işdə onlar rus hakimiyyətinə qulluq edən azərbaycanlı
kəndxudaların köməyindən istifadə edirdilər. Beləliklə, ruslar Cənubi Azərbaycana və
İrana qaçmış minlərlə azərbaycanlının Vətənə qayıtmasına nail oldular.
Çar Rusiyası Azərbaycanın təbii sərvətlərini mənimsəməyə başlamışdı. Neft mənbələri,
duz gölləri, balıq vətəgələri, zəy mədənləri və başqa sahələr ələ keçirilmiş və iri tacirlərə
icarəyə verilmişdi. Azərbaycanın ipəkçilik mərkəzi olan Şəkinin ipəyi Rusiya sənayesinə
yönəldilmişdi.
Bir sıra əyalətlərdə taxıl ehtiyatının az olmasına baxmayaraq, Rusiya hakim dairələri
Şimali Azərbaycandakı rus qoşunlarının tələbatını yerli əhaliyə ödətdirirdi. Təkcə 1812-ci
ildə Şəki və Şirvan
Bu gün Rusiya ilə
Azərbaycan Respublikası
arasında əlaqələr necə
inkişaf edir?
xanlıqları xəzinəyə minlərlə pud* taxıl vermişdi.
Rusiyanın Şimali Azərbaycanda həyata keçirdiyi iqtisadi siyasət müstəmləkə xarakteri
daşıyırdı. Müstəmləkəçi Rusiya Azərbaycana ucuz xammal və bahalı satış bazarı kimi
baxırdı. Təbii sərvətlər xammal şəklində Rusiyanın fabriklərinə daşınır, hazır məhsullar isə
satış üçün buraya gətirilirdi.
Əslində, Rusiyanın Şimali Azərbaycanda iqtisadiyyatı canlandırmaq üçün xüsusi planları
vardı. Lakin Qacarlarla siyasi münasibətlər sabit olmadığından Rusiya böyük iqtisadi
layihələr tətbiq etmirdi.
Sual və tapşırıqlar
1. Formal idarəçiliyi saxlanmış xanlıqların ləğv edilməsi prosesini izah edin.
2. Azərbaycanın hakim dairələrinin hüquqları necə məhdudlaşdırılırdı? Təhlil edin.
3. Müstəmləkəçi iqtisadi siyasətin mahiyyətini müzakirə edin.
4. Çar Rusiyasının Şimali Azərbaycanda böyük iqtisadi layihələr həyata keçirməsinin
səbəblərini izah edin.
5. Zaman oxunda verilmiş tarixlərə aid mühüm hadisələri müəyyən edin.
* 1 pud — çəki vahidi, təqribən 16,4 kq-dır
28. RUS ORDUSU TƏBRİZƏ DAXİL OLUR
Azərbaycan torpaqlarının bölüşdürülməsi necə davam etdi?
Nəyə görə Gülüstan
müqaviləsi İranı qane
etmirdi?
Abbas Mirzənin ordunu yenidən qurması. Qacarların Şimali Azərbaycanı ələ keçirmək
planları İngiltərənin Cənubi Qafqazdakı məqsədlərinə tam uyğun gəlirdi. Buna görə ingilis
diplomatiyası hər vasitə ilə Qacarları Rusiya ilə yeni müharibəyə təhrik edirdi. Bu
məqsədlə Tehrana yeni səfir göndərildi. O, şahı inandırmağa çalışırdı ki, Qacarlar Cənubi
Qafqazı ələ keçirə bilər, ancaq bunun üçün güclü ordu yaratmaq lazımdır. İngiltərə
Qacarlara hər il maliyyə yardımı göstərmək, ordu və hərbi gəmilər ayırmaq haqqında öz
öhdəliyini bir daha təsdiq etdi. İngiltərə Qacarlara söz verdi ki, Qacarlar dövlətinin
Gülüstan müqaviləsi ilə müəyyənləşdirilmiş sərhədlərinə yenidən baxılmasına nail
olacaqdır. İngiltərə Qacarlara yeni təlimatçı zabitlər,
silah-sursat, Təbrizdə fəaliyyət göstərən silah zavodu üçün avadanlıq göndərməyə
başladı.
Cənubi Azərbaycanın hakimi Abbas Mirzə ingilislərin köməyi ilə öz ordusunu yenidən
qururdu.
Qacarlar dövləti İngiltərə ilə yeni müqavilə bağlamaq və ordunu müharibəyə
hazırlamaqla yanaşı, Gülüstan müqaviləsinə yenidən baxmaq, Cənubi Qafqazın, əsasən,
Şimali Azərbaycan
1804—1813-cü illərdə Cənubi Qafqazın böyük bir hissəsinin Rusiya tərəfindən işğalı
ingilis müstəmləkəçilərini çox narahat etdi. Gülüstan müqaviləsini özü üçün
rüsvayçılıq hesab edən Qacarlar dövləti də Rusiyanın Cənubi Qafqazı zəbt etməsi ilə
barışmaq istəmirdi. Buna görə də İngiltərə və Qacarlar dövləti 1814-cü ildə Rusiyaya
qarşı müqavilə bağladılar.
Qacar ordusunun hərbi paradı. 1816-cı il
Sizcə, İngiltərə təhrik
etməsə, Qacarlar
yenidən Rusiya ilə
müharibəyə
hazırlaşardımı?
ərazisinin, heç olmazsa, bir hissəsinin qaytarılmasına nail olmaq üçün Rusiyadan
müəyyən güzəştlər almağa imkan axtarırdı. İngiltərə və Qacarlar dövləti ilə münasibətləri
kəskinləşdirmək istəməyən çar hökuməti sərhədlərin müəyyənləşdirilməsində bəzi xırda
güzəştlərə getməyi qərara aldı.
A.P.Yermolovun Qacarlar sarayına səfəri. 1817-ci ildə Rusiya A.P.Yermolovun başçılığı
ilə Qacarlar sarayına nümayəndə heyəti göndərdi. Nümayəndə heyətinə Rusiya ilə
Qacarlar dövləti arasında möhkəm dostluq və tərəfdaşlıq əlaqələri üçün əsas ola biləcək
xüsusi müqavilə bağlamağa səlahiyyət verilmişdi.
A.P.Yermolov Qacarlar sarayında soyuq qarşılandı. Şahzadə Abbas Mirzə rus
nümayəndəliyini qorxutmaq məqsədilə Təbrizə, onların qarşısına on minlərlə əsgərdən
ibarət hərbi birləşmə göndərdi. Yermolovun keçdiyi bütün yol boyu onu ingilis zabitləri
müşayiət edirdi. Tərəflərin görüşündə ingilis səfiri də iştirak edirdi. Elə ilk danışıqlarda
şah diplomatiyası Gülüstan müqaviləsinə görə Rusiyanın işğal etdiyi torpaqların
qaytarılmasını tələb etdi. Qacarların müharibəyə hazırlaşdığına əmin olan general
Yermolov İranı tərk etdi.
Qacar döyüşçüsü
Abbas Mirzənin Şimali Azərbaycanla bağlı hərbi əməliyyat planları. XIX əsrin 20-ci
illərində ingilislər şaha pulla, silahla və sursatla göstərdikləri yardımı daha da
gücləndirirdilər. İngilis zabitləri sərhəd qalalarını möhkəmləndirirdilər. Tehranda və
Təbrizdə metaltökmə zavodlarının əsası qoyulmuş, Təbrizdə barıt istehsalı nizama
salınmışdı.
Qacarlar dövləti gələcək müharibədə Osmanlı dövlətindən kömək almağa səy göstərirdi.
1823-cü ildə onlar arasında müqavilə bağlandı. İngilislərin köməyi ilə Cənubi Qafqazda
kəşfiyyat işləri təşkil edildi. Bunda məqsəd müharibənin başlanması ilə yerlərdə
Qacarların tərəfdarlarını gücləndirmək, yerli əhalini Rusiyaya qarşı üsyana qaldırmaq idi.
Rusiya hökuməti müharibəyə girməkdən çəkinməyə çalışırdı. 1826-cı ildə Rusiya
nümayəndə heyəti Qacarlar sarayına gəldi. Rusiya Qarabağın və Lənkəran xanlığının bir
hissəsini güzəşt etməyə hazır idi. Rusiyanın Qacarlarla hərbi toqquşmaya girməmək üçün
göstərdiyi bu cəhd uğursuz oldu.
Rusiya və Qacarlar dövləti arasında ikinci müharibənin başlanması. 1826-cı ildə
Abbas Mirzənin 60 minlik ordusu Şimali Azərbaycana daxil oldu. Abbas Mirzənin planı
qəflətən Qarabağa daxil olub, Şuşanı ələ keçirmək, sonra isə Gəncəni tutub Tiflisə hücum
etmək idi.
Ordunun bir hissəsi Gəncəyə tərəf hərəkət etdi. Digər əsas qüvvələr Şuşa üzərinə
yeridildi. Qacar ordusu ilə birgə gəncəli Cavad xanın oğlu Uğurlu xan, bakılı Hüseynqulu
xan, şirvanlı Mustafa xan və başqaları da gəlirdilər. Əhali öz keçmiş xanlarına kömək
məqsədilə Rusiya əleyhinə üsyanlar qaldırdı. Belə bir üsyan Gəncədə baş verdi. Beləliklə,
hərbi əməliyyatlar Şimali Azərbaycanın, demək olar ki, bütün ərazisini əhatə etdi.
Abbas Mirzənin Şuşa, Bakı və Gəncəni ruslardan almaq cəhdləri. Şuşa qalasının
mühasirəsi 48 gün davam etdi. Bu
Abbas Mirzənin
Azərbaycana yürüşü ilə
Ağa Məhəmməd xan
Qacarın yürüşü arasında
ümumi cəhəti izah edin.
Şuşa qalasının
məğlubedilməzliyini
başqa hansı tarixi hadisə
təsdiq edir?
müddət ərzində qaladakı rus qarnizonu strateji təşəbbüsü ələ ala bildi. Pərakəndə halda
olan qüvvələr bir mərkəzdə cəmləş- dirildi. Şuşanın uzunmüddətli mühasirəsi Abbas
Mirzənin strateji səhvi idi.
Hüseynqulu xan Bakı qalasını dənizdən və qurudan mühasirəyə aldı. Onun bütün
hücumları dəf edildi. Rus hərbi komandanlığı Bakıya böyük əhəmiyyət verirdi. Bakı limanı
Həştərxanla daimi əlaqə saxlanılmasında, rus ordusunun döyüş sursatı və ərzaqla təmin
edilməsində mühüm rol oynayırdı. Buna görə Abbas Mirzə Bakını ələ keçirmək, rus
ordusunun təchizatını pozmaq və onu mərkəzdən təcrid etmək üçün Hüseynqulu xanın
köməyinə yeni qüvvələr göndərdi. Lakin Hüseynqulu xanın bütün cəhdləri uğursuz oldu.
1826-cı ilin sentyabrında Gəncə ətrafında Qacar qoşunları hücuma başladılar. Amansız
döyüşdə ruslar qalib gəldi. Abbas Mirzə Şuşada saxlanılan dəstəni də özü ilə götürərək,
Arazın sağ sahilinə keçdi.
Gəncə döyüşü Cənubi Qafqazda baş verən hərbi əməliyyatlar içərisində ən böyük
vuruşmalardan biri idi. Müharibənin sonrakı gedişində bu döyüşün çar Rusiyası üçün çox
mühüm əhəmiyyəti oldu. Faktiki olaraq, müharibənin müqəddəratı həll edildi. Şah
qoşunu Şimali Azərbaycanı tərk etdi.
Şirvanlı Mustafa xan isə Şamaxıdan çıxdı. Başqa xanlar da Şimali Azərbaycanı tərk etdilər.
Yalnız Lənkəranda Mirhəsən xan qalırdı.
Uğurlarına baxmayaraq, düşmənləri Yermolovu çar I Nikolayın gözündən salmışdılar.
Ona görə də Yermolov Qafqazdakı orduların baş komandanı vəzifəsindən uzaqlaşdırıldı.
Yermolovun yerinə general İvan Paskeviç təyin olundu.
İrəvan xanlığının işğalı. Rus komandanlığı İrəvan qalasının mühasirəsinə vaxt
itirməməyi qərara aldı və qoşununu Naxçıvan üzərinə yeritdi. 1827-ci il mayın 26-da rus
qoşunu Naxçıvanı ələ keçirdi. Qacarların ordusu rus qoşununu əzməyi qərara aldı. 1827-
ci il iyunun 5-də Cavanbulaq deyilən yerdə döyüş baş verdi. Lakin
Rusiya və Qacarlar dövləti arasında müharibə. 1826-1828-ci illər
rus qoşunu qalib gəldi. Rus qoşunu avqustun sonlarında İrəvana yaxınlaşdı. İlk növbədə,
xeyli taxıl və digər ərzaq ehtiyatlarının toplandığı Sərdarabad qalası mühasirəyə alındı.
Sərdarabad qalası süqut etdi. Sentyabrın 26-da İrəvan qalasının da mühasirəsi başlandı.
İrəvan qalası qəhrəmanlıqla müdafiə olunurdu. İrəvan qalasının müdafiəsinə başçılıq
edən Həsən xan Qacar Paskeviçin hədələyici məktublarına məhəl qoymur, mübarizəni
davam etdirirdi. Lakin oktyabrın 1-də qanlı döyüşdən sonra rus qoşunu İrəvan qalasını
ələ keçirdi. Həsən xan döyüşdə həlak oldu.
İrəvan qalasının süqutunda erməni xəyanəti də öz rolunu oynadı. İrəvan xanlığının
ərazisində özünə dövlət yaratmağa çalışan
İrəvan qalasının çar qoşunlarına qarşı
qəhrəmancasına müdafiəsinə başçılıq
edən Həsən xan Qacar
Rusiya hökumətinin təsis etdiyi
«Təbrizin alınması» medalı
gəlmə ermənilər işğalçılara hər cür kömək göstərirdilər.
İrəvanın işğalından sonra rus qoşunu Azərbaycanın cənubuna doğru irəliləməyə başladı.
1827-ci il oktyabrın 13-də rus qoşunu Təbrizi işğal etdi. Şəhəri idarə etmək üçün Təbrizdə
müvəqqəti idarə yaradıldı. Rus qoşununun Təbrizi ələ keçirməsi ilə İrana yol açıldı.
İrəvan qalasının ruslar tərəfindən ələ keçirilməsi. Rəssam Frans Rubo
Qraf Paskeviçin Təbrizə daxil olması. Rəssam V.Maşkov
Paskeviçin yazdığı kimi, İrəvan vilayətində 10 min müsəlman (azərbaycanlı — red.) və
ancaq 3 min erməni ailəsi var idi. Ermənilər rus qoşununa hər cür yardım göstərirdilər.
Qala divarları üstündə görünən ermənilər papaqlarını yellədərək, işarə edirdilər ki, onlar
təslim olurlar. Onlar xəyanət edərək qalanın şimal darvazalarını açdılar və oktyabrın 1-də
rus qoşununu qalaya buraxdılar.
Sual və tapşırıqlar
1. II Rusiya—Qacarlar müharibəsi ərəfəsində İngiltərənin siyasi fəaliyyətini təhlil edin.
2. Rusiya ilə Qacarlar dövləti arasında gedən diplomatik danışıqlara aid cədvəl qurun.
3. II Rusiya—Qacarlar müharibəsi başlayarkən Abbas Mirzənin hücum planı necə idi?
Sxemləşdirin.
4. 1826-cı ilin hərbi əməliyyatlarında Qacarların uğursuzluğunun səbəblərini təhlil edin.
5. «İrəvan qalası mühasirədə» adlı hekayə yazın.
6. Zaman oxunda verilmiş mühüm hadisələri müəyyən edin.
29. TÜRKMƏNÇAY MÜQAVİLƏSİ
Sülh danışıqları nə ilə nəticələndi?
Azərbaycan bu müqavilə üzündən nə itirdi?
Qraf İvan Paskeviç
Türkmənçay müqaviləsi. Türkmənçay müqaviləsi ərəfəsində, 1827-ci ildə Rusiya ilə
Qacarlar dövləti arasında danışıqlar başlandı. Rusiya İrəvan və Naxçıvan xanlıqlarının ona
güzəştə gedilməsini, Qacarlar qoşununun Lənkəran xanlığını tərk etməsini və təzminat
verməsini tələb edirdi. Şah hökuməti isə rus qoşunlarının Azərbaycan ərazisindən
çıxarılması tələbini irəli sürürdü. Lakin danışıqlar yarımçıq qaldı.
1828-ci ilin yanvarında Paskeviç rus qoşununa Ərdəbil və Tehran istiqamətində hərəkət
etməyi əmr etdi. Ruslar Urmiyanı və Ərdəbili tutdular. Rus qoşununun yeni hücumu
Qacarlar sarayında narahatlıq yaratdı.
1828-ci il fevralın 6-da Təbriz yaxınlığındakı Türkmənçay kəndində Abbas Mirzə ilə
Paskeviç arasında yenidən sülh danışıqları başlandı. Rusiya hökuməti şahdan Cənubi
Azərbaycan ərazisinin də Rusiyaya verilməsini tələb edirdi. Lakin Osmanlı
Nəyə görə Rusiya tərəfi
müqavilə bağlamağa
tələsdi?
Rus qoşunları Təbrizə qədər gəlib çıxmışdı.
Rusiyanın irəliləməsindən qorxuya düşən Qacarlar dövləti
sülh bağlamağa məcbur oldu.
Türkmənçay müqaviləsinin imzalanması
dövləti ilə müharibə təhlükəsi çar hökumətini Qacarlarla sülh müqaviləsi bağlamağa
tələsdirdi. Müqavilə 1828-ci il fevralın 10-da imzalandı.
Türkmənçay müqaviləsinə görə İrəvan və Naxçıvan da daxil olmaqla bütün Şimali
Azərbaycan xanlıqları Rusiya tərəfindən işğal edildi. Cənubi Azərbaycan isə Qacarlar
dövlətinin tərkibində qaldı. Bununla Azərbaycan torpaqları iki yerə bölündü.
Cənubi Azərbaycanın Rusiya tərəfindən işğalına İngiltərə mane oldu. Çünki İngiltərə
dövləti Cənubi Azərbaycanın mühüm hərbi-strateji mövqeyinə böyük əhəmiyyət verirdi.
Cənubi Azərbaycan şah hökumətinin əlində qaldı, Şimali Azərbaycan isə çar Rusiyasının
müstəmləkəsinə çevrildi.
Türkmənçay müqaviləsinin nəticələri. Türkmənçay müqaviləsi 16 maddədən ibarət
idi. Müqaviləyə görə Qacarlar dövləti Xəzər dənizinin Rusiyanın daxili dənizi olduğunu
tanıyırdı. Xəzər dənizində hərbi donanma saxlamaq hüququ ancaq Rusiyaya verilirdi.
Rusiya Qacarlar dövlətində istədiyi şəhərdə özünün diplomatik nümayəndəliyini açmaq
və ticarət etmək hüququna malik
idi. Müqaviləyə əsasən Qacarlar dövləti Rusiyaya hərbi təzminat ödəməli idi. Müqavilədə
Cənubi Azərbaycandan Cənubi Qafqaz ərazisinə köçənlərin hüquqlarını müdafiə edən
maddə də var idi. Bu maddə müqaviləyə Qacarlar dövləti ərazisindən erməniləri Şimali
Azərbaycan torpaqlarına köçürmək üçün daxil edilmişdi. Həmin maddəyə əsasən
köçmək arzusunda olan əhalinin, yəni ermənilərin Cənubi Azərbaycandan Cənubi Qafqaz
və əksinə hərəkət etməsinə icazə verilirdi. Bunun nəticəsində ermənilər kütləvi surətdə
Naxçıvan, Qarabağ və İrəvan xanlıqlarına köçürüldülər.
Həm 1804—1813-cü və 1826—1828-ci illər müharibələrinin gedişində, həm də sonralar
ermənilərin böyük kütlələrinin Şimali Azərbaycana, o cümlədən də Qarabağa
köçürülməsi nəticəsində burada onların sayı ilbəil artırdı. Beləliklə, Şimali Azərbaycana
çoxlu erməni ailəsi köçürüldü. Yararlı torpaqların köçkün ermənilərə verilməsi
nəticəsində yerli Azərbaycan türkləri öz torpaqlarının bir hissəsindən məhrum olurdular.
Türkmənçay müqaviləsi Rusiya—Qacarlar müharibəsinə son qoydu. Qacarlar dövləti
Cənubi Qafqaza və Dağıstana olan iddialarından imtina etdi. Müqavilə Rusiyanın
Qafqazdakı strateji
1828-ci ildə ermənilərin kütləvi surətdə Şimali Azərbaycan torpaqlarına,
o cümlədən Qarabağ və İrəvan xanlıqlarına köçürülməsi. Rəssam V.Maşkov
Ermənilərin Dağlıq Qarabağa köçürülməsinin 150 illiyi münasibətilə
qoyduqları abidə. Dağlıq Qarabağ, Ağdərə rayonu.
Abidə 1988-ci ildə separatçı ermənilər tərəfindən dağıdılmışdır.
Sizcə, ermənilər bu
abidəni nə üçün
dağıtmışlar?
mövqeyini möhkəmləndirdi, onun qonşu ölkələrdə siyasi və iqtisadi təsirinin daha da
genişlənməsinə zəmin yaratdı.
Müharibə nəticəsində Azərbaycan xalqını zorla iki hissəyə bölmək kimi tarixi ədalətsizlik
baş verdi. Vahid xalq bölündü və onların hər biri bir-birindən fərqli sosial-iqtisadi, siyasi
və mədəni inkişaf yoluna qədəm qoymağa məcbur edildi.
II Rusiya—Qacarlar müharibəsinin başa çatdığı dövrdə Rusiya ilə Osmanlı arasında
münasibətlər kəskin şəkildə pisləşdi. Çarizm öz müstəmləkələrini genişləndirməyə, Xəzəri
və Qara dənizi tamamilə ələ keçirməyə can atırdı. Qacarlar dövləti üzərində qələbədən
sonra Xəzər, demək olar ki, Rusiyanın daxili dənizi idi.
Bütün Cənubi Qafqazın Rusiya tərəfindən işğalının başa çatması. 1828-ci ildə
Rusiya Osmanlı dövlətinə müharibə elan etdi. Rus qoşunları Qars istiqamətində hücuma
başladı. Qarsı tutduqdan sonra rus qoşunları Ahalsıxı ələ keçirdilər.
Yazda 1829-cu ilin hərbi əməliyyatlarına hazırlıq başlandı. Rusiyanın hakim dairələri öz
alayları üçün Azərbaycandan yeni qüvvə topladılar. Həmin il hərbi əməliyyatların
gedişində ruslar Ərzurumu ələ keçirdilər. Rus qoşunu Balkan dağların-
dan keçərək Ədirnəni də tutdu və İstanbula yaxınlaşdı. Sultan sülh danışıqlarına
başlamağa məcbur oldu. 1829-cu ildə Ədirnədə bağlanan sülh müqaviləsinə görə
Osmanlı Qara dənizin bütün Şərq sahillərini və Axalsıx paşalığının ərazisinin bir hissəsini
Rusiyaya güzəştə getdi. Bosfor və Dardanel boğazları rus və Qərbi Avropa ticarət gəmiləri
üçün açıq saxlanılırdı.
Ədirnə sülhü bütün Cənubi Qafqazın Rusiya tərəfindən zəbt olunmasını təsbit etdi.
Rusiyanın mövqeləri möhkəmləndi, Qara dənizdə ticarətin genişlənməsi üçün şərait
yarandı. Osmanlı ermənilərinin Şimali Azərbaycan torpaqlarına köçürülməsi məsələsi də
şərtlər arasında idi.
Azərbaycan iqtisadiyyatı müstəmləkə iqtisadiyyatı xarakteri aldı. Bu isə o demək idi ki,
Azərbaycan yalnız Rusiya sənayesi üçün xammal ixrac edən ölkəyə çevriləcəkdi. Beləliklə,
Şimali Azərbaycan Rusiyanın ucqar müstəmləkəsinə çevrildi.
«Əlahəzrət, olmaya mərkəzi rus torpaqlarında ermənilərin məskunlaşmasına icazə verəsiniz.
Onlar elə tayfadılar ki, bir neçə on il yaşadıqdan sonra dünyaya hay-küy salacaqlar ki, bura
bizim qədim dədə-baba torpaqlarımızdır».
A.S.Qriboyedov
Rusiya imperatoruna məktubundan
Bu fikrə münasibət bildirin.
Sual və tapşırıqlar
1. Türkmənçay müqaviləsi ərəfəsində Azərbaycanda siyasi vəziyyət necə idi?
2. Türkmənçay müqaviləsi Rusiyaya hansı hüquqları verirdi?
3. Türkmənçay müqaviləsinə görə Azərbaycan ərazisinə ermənilərin köçürülməsi kimlərin
mənafeyinə uyğun idi? İzah edin.
4. Türkmənçay müqaviləsi Rusiyanın qonşu ölkələrə siyasi və iqtisadi təsirini necə
gücləndirdi?
5. Zaman oxunda verilmiş mühüm hadisələri müəyyən edin.
AZƏRBAYCANI PARÇALAYAN VƏ
MÜSTƏMLƏKƏYƏ ÇEVİRƏN MÜQAVİLƏLƏR
Sənəd
KÜRƏKÇAY MÜQAVİLƏSİ
Birinci maddə
Mən, Şuşalı və Qarabağlı İbrahim xan öz adımdan, varislərim və vəliəhdlərim
adından İran və ya hər hansı bir dövlətin hər cür vassallığından və ya hər hansı ad
altında olsa da, hər cür asılılığından təntənəli surətdə həmişəlik imtina edirəm və
bildirirəm ki, mən özüm və varislərim üzərində Bütün Rusiyanın və onun yüksək
varislərinin və vəliəhdlərinin ali hakimiyyətindən başqa heç bir dövlətin
hakimiyyətini tanımıram, həmin taxt-taca sədaqət vəd edirəm.
...Dördüncü maddə
Mən, Şuşalı və Qarabağlı İbrahim xan, mənim və varislərimin Bütün Rusiya
imperiyasına sadiq təbəəliyimiz və həmin imperiyanın işıqlı ali və yeganə
hakimiyyətini qəbul etməyimiz haqda mənim mövqeyimin təmizliyini göstərmək
üçün Gürcüstan Baş hakimi (rus qoşunlarının baş komandanı) ilə qabaqcadan
qarşılıqlı razılıq olmadan qonşu hakimlərlə əlaqə saxlamağa, onlardan elçilər
gələrsə və ya məktub göndərilərsə, onlardan məzmunca tutarlı olanları Baş
hakimə göndərməyə və ondan icazə istəməyə, dəyəri az olanlar haqda isə
məlumat verməyə və Gürcüstan Baş hakimi tərəfindən mənim yanıma təyin
edilmiş şəxsə məlumat verməyə və onunla məsləhətləşməyə söz verirəm.
Beşinci maddə
İ.Ə.-i Şuşalı və Qarabağlı İbrahim xanın ölkəsi üzərində özünün ali və yeganə
hakimiyyətinin tanınmasını razılıqla qəbul edərək, özünün və varislərinin
adından söz verir: 1) Həmin ölkənin xalqlarını böyük Rusiya imperiyasının
sakinlərindən az da olsa ayırmayaraq öz təbəələri sayacaqdır. 2) İbrahim xan zatialilərinin və onun ocağından olan varislərin və arxasının Qarabağ xanlığı üzərində
hakimiyyəti dəyişilməz saxlanılacaqdır. 3) Daxili idarəetmə ilə bağlı hakimiyyət
işləri, məhkəmə və divanxana işləri, bununla yanaşı, ölkədən yığılan gəlir zatialilərin (xanın) səlahiyyətində qalacaqdır. 4) Zati-alilərinin və onun süla-
ləsinin, eləcə də onun ölkəsinin qorunması üçün Şuşa qalasına 500 nəfərlik Rusiya
qoşunu qərargah və baş zabitləri ilə (habelə), toplarla birlikdə yeridiləcək, ciddi
müdafiə üçün isə Gürcüstan Baş hakimi şərait və ehtiyaca görə bu dəstəni
gücləndirəcək və zati-alilərinin ölkəsini Bütün Rusiya imperiyasına məxsus olan
bir ölkə kimi hərbi qüvvə ilə müdafiə edəcəkdir.
Altıncı maddə
Mən, Şuşalı və Qarabağlı İbrahim xan, mənim sadiq təbəəlik istəyimin əlaməti
olaraq söz verirəm: 1) İstər indi, istərsə də sonralar yuxarıda adıçəkilən qoşuna
lazım olan buğda və darı yarmasını (Gürcüstan) Baş hakiminin müəyyən etdiyi
qiymətlə tədarük edəcəyəm, çünki onların Yelizavetpoldan gətirilməsi ya çox
çətindir, ya da tamamilə qeyri-mümkündür. 2) Qoşunların Şuşa qalasında
yerləşməsi üçün qoşun rəisinin bəyəndiyi evləri ayıracaq və lazımi qədər odunla
təmin edəcəyəm. 3) Şuşa qalasına Yelizavetpol tərəfdən yoxuşu sahmana salacaq
və yolu arabaların gedişi üçün yararlı edəcəyəm. 4) Hökumət Şuşa qalasından
Cavada gedən yolu qaydaya salmaq istəsə, onda bu iş üçün lazım olan işçilər
hökumətin müəyyən etdiyi məzənnə ilə mənə verilməlidir.
Yeddinci maddə
İ.Ə.-nin zati-aliləri Şuşalı və Qarabağlı İbrahim xana və onun varislərinə böyük
ehtiram və mərhəmət əlaməti olaraq onu və varislərini üzərində Bütün Rusiya
imperiyasının gerbi olan bayraqla təltif edir, bayraq onun yanında saxlanmalı və
bu ölkə üzərində əlahəzrət tərəfindən bəxş edilmiş xanlıq və hakimiyyət rəmzi
kimi müharibəyə gedəndə özü ilə aparılmalıdır.
Səkkizinci maddə
Mən, Şuşalı və Qarabağlı İbrahim xan, İ.Ə.-nin yüksək razılığı ilə özümün
gəlirimdən həmişəki kimi istifadə etməyə icazəm olduğundan İ.Ə.-nin Tiflisdə
yerləşən xəzinəsinə ildə 8000 çervon bac verməyi öhdəmə alıram, bac iki
müddətə, yəni bir hissəsi fevralın 1-də, o biri hissəsi isə sentyabrın 1-də, özü də bu
traktatın İ.Ə. tərəfindən təsdiqi zamanı birinci hissənin, yəni 4000 çervonun
ödənişi ilə başlanır. Bundan başqa, Asiya qayda-qanunu ilə and içməklə yanaşı,
mən böyük oğlum Məmmədhəsən Ağanın ikinci oğlu Şükürallahı həmişəlik
Tiflisdə yaşamaq üçün girov verməliyəm.
Doqquzuncu maddə
İ.Ə. özünün xüsusi mərhəməti ilə, Tiflisdə sədaqət bildirmək üçün saxlanılmalı
olan zati-aliləri (xanın) nəvəsinin dolanışığı üçün Rusiya pul vahidi ilə gündə 10
gümüş manat iltifatla bəxş edir.
Sənəd
GÜLÜSTAN MÜQAVİLƏSİ
...Üçüncü maddə
Şah Əlahəzrətləri Əlahəzrət Bütün Rusiya İmperatoruna səmimi dostluq
hislərinin sübutu üçün təntənəli surətdə həm öz adından, həm də İran Taxtının
Ali Vəliəhdləri adından Qarabağ və indi Yelizavetpol adı ilə əyalətə çevrilmiş
Gəncə xanlığı, həmçinin Şəki, Şirvan, Dərbənd, Quba, Bakı və Lənkəran (bu
xanlığın Rusiya imperiyasının hakimiyyəti altında olan torpaqları) xanlıqlarının,
bununla bərabər, Dağıstan, Gürcüstan (Şuragəl əyaləti ilə birlikdə), İmeretiya,
Quriya, Minqreliya və Abxaziya eyni dərəcədə, hazırda bərqərar edilmiş sərhəd
Qafqaz xətti (bu sonuncuya və Xəzər dənizinə aid olan torpaqlar və xalqlarla
birlikdə) arasındakı bütün mülk və torpaqların Rusiya imperiyasının
mülkiyyətinə mənsub olduğunu qəbul edir...
...Beşinci maddə
Rus ticarət gəmilərinə əvvəlki qayda üzrə Xəzər sahilləri yaxınlığında üzmək və
onlara yan almaq hüququ verilir. Həm də gəmi qəzası zamanı iranlılar tərəfindən
dostluq köməyi edilməlidir. İran ticarət gəmilərinə də həmin bu hüquq əvvəlki
qayda üzrə Xəzər dənizində üzmək və Rusiya sahillərinə yan almaq ixtiyarı verilir,
burada da gəmi qəzası zamanı, qarşılıqlı surətdə, iranlılara hər cür yardım
göstərilməlidir. Hərbi gəmilərə gəldikdə isə müharibədən əvvəl, habelə sülh vaxtı
və həmişə Rusiya hərbi bayrağı Xəzər dənizində tək mövcud olmuşdur. Həmin
ehtiram daxilində, əvvəlki ixtiyar indi də yalnız Rusiya dövlətinə verilir ki, ondan
başqa heç bir dövlətin hərbi bayrağı Xəzər dənizində ola bilməz.
Sənəd
TÜRKMƏNÇAY SÜLH MÜQAVİLƏSİ
Birinci maddə
Bütün Rusiya imperatoru həzrətləri və İran şahı həzrətləri arasında, onların
vərəsələri və taxt-tacın varisləri, onların dövlətləri və qarşılıqlı surətdə təbəələri
arasında bundan sonra əbədi sülh, dostluq və tam razılıq olacaqdır.
İkinci maddə
Bütün Rusiya imperatoru həzrətləri və İran şahı həzrətləri hörmətlə qəbul edirlər
ki, razılığa gələn yüksək tərəflər arasında baş vermiş və indi xoşbəxtlikdən
qurtarmış müharibə ilə Gülüstan traktatının qüvvəsi üzrə qarşılıqlı təəhhüdlər də
başa çatmışdır; onlar göstərilən Gülüstan traktatını Rusiya və İran arasında yaxın
və uzaq gələcəyə sülh və dostluq münasibətləri qurmalı və təsdiq etməli olan
indiki şərtlər və qərarlarla əvəz etməyi zəruri hesab etdilər.
Üçüncü maddə
İran şahı həzrətləri öz adından və öz vərəsələri və varisləri adından Arazın o tayı
və bu tayı üzrə İrəvan xanlığını və Naxçıvan xanlığını Rusiya imperiyasının tam
mülkiyyətinə güzəştə gedir.
...Beşinci maddə
İran şahı həzrətləri bütün Rusiya imperatoru həzrətlərinə öz səmimi dostluğuna
sübut olaraq, bu maddə ilə həm öz adından, həm də öz vərəsələri və İran taxttacının varisləri adından, yuxarıda göstərilən sərhəd xətti arasında və Qafqaz sıra
dağları və Xəzər dənizi arasında yerləşən bütün torpaqların və bütün adaların,
bununla bərabər, həmin məmləkətlərdə yaşayan bütün köçəri və başqa xalqların
əbədi zamanadək Rusiya imperiyasına məxsus olduğunu təntənə ilə tanıyır.
Altıncı maddə
İran şahı həzrətləri hər iki dövlət arasında yaranmış müharibə ilə Rusiya
imperiyasına vurulmuş xeyli ziyana, həmçinin Rusiya təbəələrinin düçar olduğu
qurbanlara və itkiyə hörmət əlaməti olaraq, onların əvəzini pul təzminatı ilə
ödəməyi öhdəsinə götürür.
...Səkkizinci maddə
Rusiya tacir gəmiləri əvvəlki qayda üzrə Xəzər dənizində və onun sahilləri boyunca
azad üzmək və bununla bərabər, onlara yaxınlaşmaq hüququna malikdir; gəmi
qəzası hallarında İranda onlara hər cür kömək edilməlidir. Bu üsulla İran ticarət
gəmilərinə də Xəzər dənizində əvvəlki qayda ilə üzmək və Rusiya sahillərinə yan
almaq hüququ verilir ki, orada gəmi qəzası hallarında onlara qarşılıqlı surətdə
hər cür vəsaitlə kömək göstərilməlidir. Hərbi gəmilərə gəldikdə isə qədimdə
olduğu kimi, yalnız Rusiya hərbi bayrağı altında olan hərbi gəmilər Xəzər
dənizində üzə bilər; bu səbəbdən də əvvəlki müstəsna hüquq indi də onlara verilir
və təsdiq edilir ki, Rusiyadan başqa heç bir dövlətin Xəzər dənizində hərbi
gəmiləri ola bilməz.
...On beşinci maddə
Şah həzrətləri öz dövlətinə sakitliyi qaytarmaq və öz təbəələrindən hazırkı
müqavilə ilə bu qədər xoşbəxtliklə başa çatmış müharibədə törədilmiş
bədbəxtlikləri daha da artıra bilən hər şeyi kənar etmək kimi xeyirli, xilasedici
niyyətlə hərəkət edərək, Azərbaycan adlanan vilayətin bütün əhalisinə və
məmurlarına büsbütün və tam bağışlanma əta edir. Hansı dərəcəyə məxsus
olmasından asılı olmayaraq, onlardan heç kəs öz hərəkətinə və ya müharibə
ərzində və ya rus ordusunun adıçəkilən vilayəti müvəqqəti tutduğu zaman
davranışına görə təqibə, dini əqidəsinə görə təhqirə məruz qalmamalıdır. Bundan
başqa, o məmur və sakinlərə bu gündən başlayaraq öz ailəsi ilə birlikdə İran
vilayətindən Rusiyaya sərbəst keçmək, hökumət və yerli rəisliyin heç bir
maneçiliyi olmadan onların satlıq malına və ya əmlakına və əşyalarına hər hansı
gömrük və vergi qoyulmadan tərpənən mülkiyyətini aparmaq və satmaq üçün bir
il vaxt verilir. Tərpənməz mülkə gəldikdə isə onun satılması və ya onun haqqında
öz xoşuna sərəncam üçün beşillik müddət müəyyən edilir. Lakin bu bağışlanma
qeyd olunan illik müddət başa çatanadək məhkəmə cəzası düşən günah və ya
cinayət işləmiş adamlara şamil edilmir.
Yaqub Mikayıl oğlu Mahmudlu
Həcər Kamaləddin qızı Əlişova
Leyla Əhliman qızı Hüseynova
Hafiz Əkbər oğlu Cabbarov
Esmira Hümbət qızı Musayeva
Sevil Şivəxan qızı Bəhrəmova
AZƏRBAYCAN TARİXİ
(Ümumtəhsil məktəblərinin 8-ci sinfi üçün dərslik)
Bakı, «Təhsil», 2015.
Nəşriyyat redaktoru Gülər Ələkbərqızı
Bədii və texniki redaktoru Abdulla Ələkbərov
Kompüter tərtibatçıları Səadət Quluzadə, Təhmasib Mehdiyev
Rəssamı Gündüz Ağayev
Korrektoru Natəvan Məmmədova
Çapa imzalanmışdır 06.07.2015. Kağız formatı 70x100/ .
Ofset çapı. Ofset kağızı. Məktəb qarnituru. Fiziki çap vərəqi 12,5.
Uçot nəşr vərəqi 12,26. Sifariş 58. Tiraj 112500. Pulsuz.
«Təhsil Nəşriyyat-Poliqrafiya» MMC
Bakı, AZ 1052, F.Xoyski küç., 121
e-mail: tahsil_az@yahoo.com
l
16