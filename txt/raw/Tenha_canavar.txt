Müşfiq XAN 
 
 
 
 
 
 
 
 
 
 
 
 
(detektiv roman) 
 
 
 
 
Azərbaycanın milli təhlükəsizlik orqanlarının qəhrəman 
əməkdaşlarına ithaf olunur. 
 
 
Hədəf Nəşrləri – 2010 
 
 
 
T Ə N H A   C A N A V A R 
 
___________________________________________________ 
2
Naşir: f.e.n. Şəmil Sadiq 
 
Redaktor: Teymur Azəri 
 
 
 
 
 
 
 
Müşfiq XAN, “Tənha Canavar” detektiv roman, 348 səh. 
 
 
 
 
 
Müəllif hüquqları qorunur. Müəllifin razılığı olmadan əsərin 
təkrar nəşri və roman əsasında film çəkilişi qəti qadağandır. 
 
 
 
Web səhifə: tenhacanavar.azersayt.com 
Elektron ünvan: tenhacanavar@yahoo.com 
 
 
 
 
 
 
© M.XAN 
Hədəf Nəşrləri 
 
 
T Ə N H A   C A N A V A R 
 
___________________________________________________ 
3
 
 
 
*** *** *** 
 
Bir gün ətrafında olan insanların hamısı səni 
tərk edəcək və sən tənha qalacaqsan. Bu mütləq 
olacaq. Ola bilsin ki, bu dünyada deyil, digər bir 
dünyada olacaq. Amma mütləq olacaq. Sən isə bu 
tənhalığınla özünü bir daha tanıyacaqsan. Mütləq 
tanıyacaqsan. Və əmin ol ki, bu dünyadasansa indiki 
ağlınla, digər bir dünyadasansa vaxtı ilə öz ağlınla 
etdiklərinin qarşılığını mütləq alacaqsan. Əmin ol ki, 
sən heç vaxt həmişə tənha qalmayacaqsan. Çünki sən 
damarlarında müqəddəs bir qan axan Türk 
Canavarısan. Diqqətlə bax! Dayandığın kifayət qədər 
yüksək təpənin zirvəsindən sənin üçün işıqlı yol 
görünür. O yol bizim yolumuzdur! 
 
 
M.XAN 
 
 
 
 
 
 
 
 
 
 
 
 
T Ə N H A   C A N A V A R 
 
___________________________________________________ 
4
PROLOQ 
 
 
 
Təyyarə eniş xəttinə yaxınlaşırdı. Bayaqdan bəri 
uçuşun bitməsini səbirsizliklə gözləyən sərnişinlər artıq yavaş-
yavaş canlanmağa başladılar. Bir-birinin ardınca eşidilən mobil 
telefonların səsi qarmaqarışıq bir mühit yaratmışdı. Nəhayət 
stüardessanın nərmə-nazik səsi eşidildi: “Xanımlar və cənablar! 
Uçuş başa çatdı. Bakıya xoş gəlmişsiniz. Havanın hərarəti 
müsbət on doqquz dərəcədir. Bizimlə uçduğunuza görə sizə 
təşəkkür edirik. Gələn uçuşlara qədər”. 
Birinci salonda sol cərgədə üçnəfərlik yerdə tək oturan 
gənc xanım uçuş müddətində, demək olar ki, salonda əyləşən 
sərnişinlərdən onu görənlərin hər birinin diqqətini cəlb etmişdi. 
Bir neçə dəqiqədən sonra stüardessanın uçuş müddətində 
sonuncu dəfə səsi eşidildi: “Xanımlar və cənablar! Xahiş olunur, 
təyyarə tam dayanana qədər təhlükəsizlik kəmərlərini 
açmayasınız. İlk olaraq çıxışa birinci salondakı sərnişinlər dəvət 
olunur. Diqqətinizə görə təşəkkür edirik”. Bu sözlərdən bir neçə 
saniyə sonra sağ tərəfdə ən sonda oturan cavan oğlan tələsirmiş 
kimi ayağa qalxdı. Onun, həqiqətən də, hansısa vacib işdən ötrü 
tələsik ayağa qalxdığını asanlıqla başa düşmək olurdu. Sol 
tərəfində “C” və “D” yerlərinin sərnişinləri hətta onun tələm-
tələsik kobud bir tərzdə ayağa qalxmasını görüb deyinməyə 
başladılar. Ayaq üstə dayanaraq ətrafa diqqətlə tamaşa edirdi. 
Sanki kimdənsə şübhələnirmiş kimi nədənsə ehtiyat edirdi. 
Əynində səliqə ilə ütülənmiş ağ rəngli köynək olan bu adam elə 
köynəyinin rəngi ilə həmahənglik təşkil edən bozumtul rəngli 
pencək geyinmişdi. Diqqətlə baxanda, əlbəttə ki, onun kiminsə 
cangüdəni olduğunu bilmək olardı. Bir anlıq dayanıb nə 
T Ə N H A   C A N A V A R 
 
___________________________________________________ 
5
barəsindəsə düşündü. Sonra telefonunu çıxarıb kiməsə zəng 
vurdu: 
- Tamerlan, sən indi haradasan? 
- Aeroportun qarşısındayam, nə isə olub? 
- Yox, heç nə olmayıb. Sən hazır ol, biz artıq düşürük. 
“İlqar, mən gecikəcəyəm deyəsən, bir az cəld olmaq lazımdır, 
bu gün işlərim çoxdur. Həm də çəkilişdə olmalıyam. Axşam isə 
yeni bir layihə ilə bağlı təqdimatım olacaq. İşləri təxirə sala 
bilmərəm” – bu sözləri bayaqdan bəri salondakıların diqqətini 
özünə cəlb etməkdə olan həmin gənc xanım dedi. Onun 
gözəlliyi, həqiqətən də, göz qamaşdırırdı. Əynində mütənasib 
bədən quruluşuna xüsusi gözəllik verən çox da qısa olmayan 
qara yubka onu daha da gözəl göstərirdi. İlqar adlı bu cangüdən 
oğlan artıq bir neçə dəqiqə ərzində insanlarda ikrah hissi 
yaratmışdı. Onun kobud hərəkətlərindən narazı olan yaxın 
cərgələrdə oturan sərnişinlər öz aralarında sanki səmimiləşib 
söhbət etməyə başladılar. “Keç, ay oğul keç, dayan bir dəqiqə 
mən qalxım, sənə yol verim, rahat keç!” Bunu bir az əvvəl 
deyinən qoca qadın canıyananlıqla deməyə başladı. 
- Əşi, otur görək, ay  xala! Görürsən tələsirəm, sən də yolumu 
kəsmə! – İlqar kobudluğu ilə fəxr edirmiş kimi növbəti dəfə 
səsləndi, hətta ona  yol vermək istəyən bu qadının çiynindən 
aşağı basıb onu oturmağa məcbur etdi və istəyinə nail olub 
sahibinə tərəf yönəldi. 
- A bala, qəribəsən, vallah... – qoca qadın küskün tərzdə 
dilləndi. 
Təxminən altı dəqiqədən sonra Heydər Əliyev adına Beynəlxalq 
Hava Limanı artıq birinci salonda əyləşən sərnişinləri qəbul 
edirdi. Hava limanının xidməti avtobusu bir az əvvəl mühərriki 
söndürülmüş təyyarənin yanında quraşdırılmış trapın 
yaxınlığında gözləyirdi. Avtobusa ilk olaraq iki cavan qadın, 
bunların ardınca isə üç nəfərdən ibarət ailə daxil oldu. Bu ailəyə 
baxanda ilk baxışdan aralarında soyuqluq olan ər-arvad və 
T Ə N H A   C A N A V A R 
 
___________________________________________________ 
6
onların bu mövqeyinin acı nəticəsini hal-hazırda bir narahatçılıq 
olaraq özündə hiss edən balaca uşaq tipi yaranırdı. Bəlkə də, bu, 
belə deyildi. Amma uşaq bayaqdan bəri nə isə soruşub inad 
edirdi. 
- Kəs bunun səsini, başım ağrıyır! -  ər dilləndi. 
- Mən nə edim axı?! Uşaqdır da... - qadın naümid halda dilləndi. 
Bu sözdən sonra kişi qadının qolundan tutub elə möhkəm 
sıxdı ki, onun gözlərindən qeyri-iradi olaraq yaş axmağa başladı. 
Kişi hələ də var gücü ilə onun qolunun aşağı hissəsindən tutub 
sıxmağı davam etdirirdi. Qadın məcbur qalıb indi daha da 
yüksək səslə ağlamağa davam edən oğlunu bir şillə ilə 
sakitləşdirdi. Həm ana, həm də 5-6 yaşlı uşaq çox pərt idilər. 
Ananın gözlərində qəribə bir təlaş  sezilirdi. Sanki elə indicə nə 
isə bədbəxt bir hadisə baş verəcək və öz sevimli oğlu ilə birgə o 
və bütün sərnişinlər məhv olacaqdılar. Uşağın atası isə bayaqdan 
bəri avtobusa minməkdə olan növbəti sərnişinlərə diqqət 
yetirirdi. Budur, növbəti sərnişinlər çox da uzaqda olmayan hava 
limanının çıxışına getmək üçün xidməti avtobusa minirlər. Daha 
qabaqda olan oğlanın 25-26 yaşları ancaq olardı. Çox səliqə ilə 
geyinmişdi. Gözündə optik eynək, əlində isə yəqin ki, yolüstü 
oxumaq üçün nəzərdə tutulmuş hansısa kitab var idi. Onun 
arxasınca isə idman stilində geyinmiş, əynində göy cins şalvar 
və qısa qara gödəkcə olan demək olar ki, cavan olan daha bir 
kişi qalxmağa başladı. Havanın kifayət qədər xoş olmasına 
baxmayaraq bu adam əynindəki kifayət qədər qalın olan 
geyimindən məmnun halda hərəkət edirdi. Onlar avtobusa 
demək olar ki,  eyni anda daxil olsalar da kənardan müşahidə 
etdikdə bu qənaətə gəlmək olardı ki, onlar bir-birlərini 
tanımırdılar. Hə, ilk baxışdan da bunu müəyyən etmək o qədər 
çətin deyildi. Avtobusa daha bir neçə nəfər mindikdən sonra 
eynəkli oğlan sanki narahat və bir az da narazı halda uzun 
avtobusun arxasına doğru getməyə başladı. Digər adam da heç 
bir dəqiqə keçməmiş onun getdiyi istiqamətdə hərəkətə gəldi. 
T Ə N H A   C A N A V A R 
 
___________________________________________________ 
7
Artıq avtobusa sərnişinlər doluşmağa başlamışdılar. Eynəkli 
oğlanın avtobusun arxa hissəsinə keçməsindən başlamış digər 
adamın onun arxasınca getməsinə qədər, bütün bundan əvvəlki 
və sonrakı hərəkətləri diqqətlə izləyən ata avtobusun arxa 
tərəfində olan insanlara gözucu nəzər salıb əlini cibindən çıxardı 
və pərt halda dayanmış cavan həyat yoldaşına işarə etdi ki, onun 
qoluna girsin. Özü isə sual verib, ardınca anasından sərt şillə 
cavabı alan oğlunu nəvazişlə qucağına götürdü. Bu, sanki, işarə 
idi. Eynəkli oğlan əlindəki qalın kitabı sanki oxuyub yarımçıq 
qoyduğu hissəsinə gətirdi. Amma telefonuna zəng gəldi. Sağ 
əlini cibindən çıxarmadan uşağı yenidən anasına qaytardı. 
Deyəsən telefonuna gələn zəng onu narahat etmişdi. Zəngə 
cavab vermədən telefonu söndürüb cibinə qoydu. Sonra nə 
fikirləşdisə yenidən telefonu çıxardı bayaqkı zəngə bu dəfə özü 
zəng etmək istəyirdi ki, həmin adam bir daha zəng etdi. 
Telefonu açıb narazı və acıqlı halda cavab verdi: 
- Eşidirəm! 
- Vəziyyət yaxşı deyil! 
- Sapko! Mən sənə deməmişdim ki, mənə zəng etmə?! 
- Məcbur qaldım, işlər çox pisləşib bu gün... 
- Sən işində ol və mən gələnə qədər dediklərimdən başqa 
özbaşına heç bir iş görmə! – bunu deyib telefonu yenidən 
söndürdü və cibinə qoydu. Ətrafda baş verənləri tələsik analiz 
edib uşağı növbəti dəfə qucağına götürdü. 
Bir an içərisində avtobusa əlində tapança olan mülki 
geyimli şəxslər daxil oldular. Onlar avtobusun arxa qapısından 
girmişdilər və görünürdü ki, həmləyə tam hazır idilər. 
Avtobusdakı sərnişinlər arasında çaşqınlıq yaranmağa başladı. 
Belə məsələlərdə vəziyyəti tam olaraq dəyərləndirmək mümkün 
olmur. İçəridəki adamlar nə baş verdiyini, bu silahlıların kimlər 
olduğunu bir an içərisində bilmək istəyirdilər. Yaxınlıqdakı 
sərnişinlərdən biri, deyəsən, bu işlərdən başı çıxan adam idi. 
Çünki yaranmış vəziyyətə çox soyuqqanlılıqla tamaşa edirdi. 
T Ə N H A   C A N A V A R 
 
___________________________________________________ 
8
Sanki hər şeyi tək olaraq qısa zaman ərzində analiz edib qərar 
çıxara biləcəyinə əmin idi. İnsanlar sanki yerlərində donub 
qalmışdılar. Dünyanın müxtəlif ölkələrini bürüyən terror 
dalğasının bir gün özlərini də bürüyə biləcəyi fikrini qəbul edə 
bilmirdilər. Özü də Azərbaycanda, özü də paytaxt Bakıda. 
Məsələnin əsl tərəfini və həqiqəti isə hər kəs bilmək istəyirdi. 
Elə bu an uzun avtobusun orta və ön qapılarına doğru sürətlə 
irəliləyən mülki geyimli daha 8 nəfər avtobusa çatan kimi 
pencəklərinin içəri sol tərəfində görünməz olan tapançalarını 
hazır vəziyyətə gətirdilər. Camaat ağzına su alıb dayanmışdı. 
Yaxın ətrafda olan bəzi sərnişinlərin isə sanki qorxudan 
qulaqları küyə düşmüşdü. Orta yaşlı qadın sərnişinlərdən biri 
qarmaqarışıq səsləri duysa da mülki geyimli bu silahlıların 
kimlər olduğunu və bayaqdan bəri yüksək səslə nə dediklərini 
ayırd edə bilmirdi. Hələ indi-indi özünə gəlib hiss etdi ki, içəri 
girən silahlılar hava limanının təhlükəsizlik işçiləridir. Amma 
yenə də hamı kimi narahat və təlaşlı idi. Nəhayət, avtobusda 
olan ailəlilər, qadınlar və uşaqlar avtobusdan düşürüldü. Əlində 
kitab olan eynəkli oğlan nə hadisə baş verdiyini anlamaq üçün 
əlindəki yarıaçıq vəziyyətdə olan qalın kitabı bağladı. Sanki 
hansısa həmləyə başlayacaqdı. Amma tez də aydın oldu ki, 
avtobusu tərk edən adamlara qoşulub aşağı düşmək istəyindədir. 
Avtobusun hər üç qapısında sıxlıq olduğu üçün bir az ləngidi və 
düşə bilmədi. Çünki artıq gec idi. Mülki geyimli tapança ilə 
silahlanmış şəxslərdən biri onun yerə yatızdırıb qolunu arxadan 
qandallamışdı. Axtarış zamanı onun üstündən Makarov tipli 
tapança və daha bir ehtiyat patrondaş tapıldı. Avtobus, demək 
olar ki, boşaldılmışdı. Vahiməyə düşən sərnişinlər əslində bu 
yerdən qaçaraq özləri canlarını qurtarmağa çalışırdılar. İçəridə 
mülki geyimli silahlılardan başqa üst-başlarının yoxlanılması 
üçün tapançaların müşayiəti ilə saxlanılan 10-a yaxın sərnişin 
var idi. Qara gödəkcəli göy cins şalvarlı adam bayaqdan bəri 
seyr etdiyi hadisələrdən daha narazı halda əlini belinə uzatdı. 
T Ə N H A   C A N A V A R 
 
___________________________________________________ 
9
Bunu gözlənilmədən və çox sürətlə etdi. Ətrafdakı insanlar bir-
birinin ardınca əvvəlcə iki daha sonra isə üç güllə səsi eşitdilər. 
Qara gödəkcəli adamın hədəfi yerdə ağzı üstə uzadılaraq 
zərərsizləşdirilmiş eynəkli oğlan imiş. O, yaxın məsafədən 
sərrast atılan iki güllə nəticəsində artıq ölmüşdü. Mülki geyimli 
təhlükəsizlik işçilərinin atdığı güllələrin təsirindən al-qan içində 
yerdə xırıldayan qara gödəkcəli adamın üstünə dərhal baxış 
keçirildi. Amma təhlükəsizlik işçilərinin axtardıqları onun da 
üstündə deyildi. Onlardan biri həyəcanla qışqıraraq soruşdu: 
- Haradadır o? Pult haradadır? Yerdə xırıldayan yalnız 
“satqınlara lənət olsun!” sözlərini deyə bildi. Təşvişə düşmüş 
təhlükəsizlik qrupunun rəhbəri dərhal əlaqəyə keçib yaxın 
ərazilərin tam boşaldılması əmrini verdi. Öz təcrübəsinə əsasən 
avtobusda ən azı daha bir nəfər cinayətkarın olduğunu 
düşünürdü. Axtarışı səylə davam etdirdilər. Amma qalan 
adamların üstündə təhlükəli və qeyri-qanuni heç nə yox idi. 
Onları nəzarətə götürüb avtobusdan çıxardılar. Qrup rəhbərinin 
diqqətini bir az əvvəl güllələnmiş optik eynəkli cinayətkarın 
yerə düşmüş kitabı çəkdi. Elə bil, arasında nə isə var idi, çətin 
bağlanmışdı. Kitabı yerdən götürdü. Üzərində “Siyasi fəlsəfə və 
kütlənin idarə olunması” yazılan bu kitab ona tanış gəldi. Səhv 
etmirdisə kursant olduğu vaxt bu kitabı oxumuşdu. Doğrusu, 
qalın kitab olmalı idi. Amma bu daha qalın idi. Kitabı açıb ilk 
səhifələri vərəqləyən təcrübəli mayor gözlərinə inanmadı. 
Kitabın ilk 10-15 səhifəsindən sonra onun içərisində kip bir 
oyuq kəsilmiş və pult oraya yerləşdirilmişdi. Bu, çox ustalıqla 
icra olunmuş bir iş idi. O hələ də gözlərinə inanmırdı. Bir az 
əvvəl hava limanına enmiş təyyarədə yerləşdirilmiş partlayıcının 
uzaq məsafədən idarə olunan pultu indi onun əlində idi. Mayor 
hiss etdi ki, o səhv etməyib, bu həmin kitabın üzü olsa da içərisi 
dəxili olmayan bədii ədəbiyyatla dəyişdirilib. O, vaxt itirmədən 
mərkəzə məlumat verib təcrübəli istehkamçı qrup lazım 
olduğunu bildirdi. Onlar artıq hava limanında gözləyirdilər. 
T Ə N H A   C A N A V A R 
 
___________________________________________________ 
10
Mayor digər əməkdaşlara meyitləri ekspertiza üçün 
göndərilməsi əmrini verib avtobusdan çıxdı. On dəqiqə 
keçməmiş təcrübəli istehkamçı qrup artıq təyyarənin ehtiyat yük 
baqajında idman çantasının içərisində yerləşdirilmiş partlayıcı 
qurğunun zərərsizləşdirilməsi haqqında raport verirdilər. İdman 
çantasının içərisində ən son tipli elektron şəffaflaşdırıcılar 
quraşdırılmışdı. İstehkamçı qrupun rəhbəri qısaca bildirdi ki, 
çantadakı partlayıcı maddə bu tip təyyarələri tamamilə havaya 
uçurmaq üçün artıqlaması ilə kifayət edir. Mayor əməliyyatı 
uğurla başa vurduqları barəsində məlumatı baş idarəyə ötürdü. 
Təxminən bir saat sonra mayor Turabov ətraflı raport 
vermək üçün baş idarədə idi. Adəti üzrə, qapını üç dəfə aramla 
döyüb içəri daxil olmaq üçün icazə istədi. Sonra qapını açıb içəri 
daxil oldu. Özlərinə məxsus tərzdə hərbi salamı verib kreslonun 
arxasında oturmuş yaşı 50-55 arası olan, saçlarının əksər hissəsi 
çallaşmış təcrübəli polkovnikə tərəf əyildi və ona uzanmış iri 
əlləri ürəklə sıxıb salamlaşdı.  
- Səni təbrik edirəm, Turabov! Hər şey gözlənildiyindən də 
uğurlu alındı. Əsas odur ki, hər hansı bir sərnişin və 
əməkdaşımız xəsarət almayıb. Elədirmi? 
- Bəli, cənab polkovnik, tam olaraq siz deyən kimidir. Amma 
cinayətkar qrupun izinə düşmək bir az çətinləşdi. Onlardan ikisi 
məlum olduğu kimi, hadisə yerində öldürüldü. Mən güman 
edirəm ki, qrupun bu əməliyyatı yerinə yetirən daha bir üzvü 
həmin an avtobusda olub. Bəlkə də, o daha səlahiyyətli 
nümayəndə olub və onun vəzifəsi bu halda tapşırığın necə icra 
olunmasına diqqət yetirmək olub. Görünür, qabaqcadan bütün 
ehtimalları götür-qoy etmiş bu adam yaxşı maskalanaraq aradan 
çıxa bilib. 
- Avtobusda həmin an olan sərnişinlərdən bir-neçəsini nəzarətdə 
saxladığınızı dedin, onlardan hər hansı qaneedici cavab ala 
bilməyibsiniz? 
T Ə N H A   C A N A V A R 
 
___________________________________________________ 
11
- Hələ ki, ilkin dindirmələr olub, cənab polkovnik. Məncə, 
onlardan heç birinin bu cinayətlə əlaqəsi yoxdur. Hadisə yerində 
öldürülən cinayətkarların hər ikisi silahlı olub. Partlayıcını işə 
salacaq qrup üzvünün 27 yaşı var imiş, C* rayonunun Papı 
kəndində doğulub, Əliyev Ənvər Nazim oğludur. Biz onun 
üzərindəki sənədlərinə əsasən bu fikirdəyik. Bizim tərəfimizdən 
zərərsizləşdirilən digər cinayətkar isə Dağıstan vətəndaşıdır, 34 
yaşı var imiş, Kizilərindəndir. Fikrimcə, bunlar bir-birini 
tanımırlarmış. Məncə, onun funksiyası partlayıcını işə salacaq 
bu oğlana nəzarət etmək imiş. Odur ki, tapşırığın uğursuzluğa 
düçar olduğunu görən kimi onu güllələdi. O, çox sərrast atırdı. 
Biz C*-dan çox şey öyrənə bilərdik. Amma indi kələfin bir ucu 
bağlanıb. 
- Sənə elə gəlmirmi ki, Əliyev Ənvəri gülləyən adam onu 
tanıyırmış? Axı, sənin fikrincə, o, partlayıcı qurğunu işə salacaq 
şəxsə nəzarət üçün göndərilmişdi. 
- Bəli, məsələnin bu tərəfini mən də sizin kimi düşünürəm. Hə, 
əlbəttə, Dağıstan vətəndaşı Ənvəri ən pis halda üzdən 
tanıyırmış. 
- Aydındır, qalan məsələlərlə bağlı sabah ciddi tədqiqata ehtiyac 
var. Eybi yox. Əsas tapşırıq uğurla bitib. İndi məqsədimiz 
qrupun üçüncü üzvünü tapmaqdır. Sizcə, bu cinayətkar qrup 
kimlərin mənafeyinə xidmət edir?  
- Cənab polkovnik, biz, hələ ki, qəti fikir söyləyə bilmirik. 
Amma ilkin araşdırmalar sayəsində deyə bilərəm ki, bu qrupun 
əsas üzvlərindən biri Azərbaycanda yaşayır. Ola bilsin ki, bu 
işin də arxasından erməni terroru çıxdı. Amma kifayət qədər 
dolaşıq məsələdir və biz bütün mümkün nüansları nəzərə almağa 
çalışacağıq. Mən getmək üçün icazənizi istəyərdim.  
- Yaxşı, Turabov, gedə bilərsən. Sənə uğurlar, hər hansı 
köməkliyə ehtiyac olsa, dərhal mənə məlumat ver. Mərkəz bu 
işin tezliklə həllini gözləyir. Hə, bir də ki, yadımdan çıxmamış 
T Ə N H A   C A N A V A R 
 
___________________________________________________ 
12
deyim, əgər araşdırmalarınızın bir ucu yenə bağlanmış 
məsələlərə gəlib çıxsa mənim bir nəfər yaxşı təklifim var. 
- Kim? Turabov maraqla soruşdu. 
- Sən onu yaxşı tanıyırsan, bizim arxivlərdə tez-tez olur.  
Mayor Turabov sualına verilən müəmmalı cavabdan sonra 
beynini işə salmağa çalışdı. Deyəsən, çox yorulmuşdu, gələcək 
yardımçısının kim olacağını müəyyən edə bilmədi. Qısa 
tutulmadan sonra “oldu, cənab polkovnik!” deyib otaqdan 
çıxmağa yönəldi.  
Fikirli halda qapının astanasına yaxınlaşmaqda olan mayor 
Turabovu təcrübəli polkovnikin ona yönələn müraciəti geri 
dönməyə məcbur etdi. Polkovnik az sezilən təbəssümlə: 
- Cənab mayor, görürəm, çox yorulubsan, get bir az dincəl. Mən 
kapitan Qüdrətovu nəzərdə tuturdum, sən onu yaxşı tanıyırsan 
axı.  
- Bəs o rayonda deyil? 
- Lazım olsa buraya gələcək, narahat olma. 
- Oldu, mifa cənab polkovnik, çox sağ olun!  
Mayor Turabovun sevincli səsi eşidildi və otaqdan çıxdı. 
O kapitan Qüdrətovu yaxşı tanıyırdı. Onunla bir dəfə 
əməliyyatda da olmuşdu. Bu düz altı il əvvəl baş vermiş uğurlu 
əməliyyatlardan biri idi. Onun təcrübəsinə çox inanırdı və buna 
görə də sevinci başa düşülən idi. Turabov üçün bu cinayətkar 
qrupu yaxalamaq indi çox vacib idi. Pilləkənləri fikirli halda 
düşüb arxa çıxışa yaxınlaşdı. O, məhz həmişə buradan gəlib-
gedirdi. Xidməti maşının sürücüsü onu görcək mühərriki işə 
salıb maşından düşdü. Onu qarşılayıb, yenidən sükana oturdu. 
Mayor Turabov isə çox fikirli idi. Qeyri-ixtiyari olaraq altı il 
əvvəl kapitan Qüdrətovla birgə iştirak etdiyi uğurlu əməliyyat 
haqqında düşünürdü... 
Həmin əməliyyatda kapitan Qüdrətov ərazini yaxşı 
tanıdığı üçün əməliyyat rəhbəri idi. Həmin dövrdə hər ikisi eyni 
rütbədə idi. Çiyinlərində üç ulduz gəzdirirdilər. Onların öz 
T Ə N H A   C A N A V A R 
 
___________________________________________________ 
13
peşəsinə olan sonsuz məhəbbəti bir-birinə çox yaxınlaşdırmışdı. 
İndi Turabov yol boyu həmin günü xatırlayırdı... 
Əməliyyata “Tüstü” şərti adı verilmişdi. 18 mart 2006-cı il... 
Novruz bayramı ərəfəsi idi. Mərkəz tərəfindən tapşırıq alan 
kapitan Qüdrətovun başçılığı ilə baş leytenant Turabov və daha 
iki nəfər gənc əməliyyatçı leytenant Y* rayonunun Çayüzü 
kəndinə ezam olunmuşdular. Perimbel kəndindəki inanılmış 
şəxsin məlumatına görə martın 17-19-u arası “N” saylı sərhəd 
zastavası ərazisində Azərbaycana külli miqdarda qanunsuz 
papiros və bayramlarda uşaqların istifadə etdiyi xüsusi partlayıcı 
paketlər və fişənglər keçiriləcəkdi. Amma bu məsələnin görünən 
tərəfi idi. Əslində isə qanunsuz olan tamam başqa bir keçid 
olunacağının söhbəti gedirdi. Əməliyyatçıların qərarına görə bu 
narkotik olmalı idi. Amma hələ ki, mal barəsində heç kim qəti 
fikir söyləyə bilmirdi. 
Kapitan Qüdrətovun şəxsi araşdırmalarına əsasən 
müəyyən olunmuşdu ki, məhz bu aylarda papiros adı ilə ölkə 
ərazisinə xüsusi bağlamalarda xam tiryək gətirilir. Digər 
məlumatları da nəzərə alan Qüdrətov mərkəzdən xahiş edərək 
əməliyyat qrupu yaratmaqlarını istəmişdi. Əgər o 
mülahizələrində yanılmırdısa, onda ölkə ərazisinə qanunsuz 
yolla daxil olan külli miqdarda narkotik maddə gətirən 
qaçaqmalçıları yaxalaya biləcəkdilər. Qanunsuz keçid olacaq 
ərazi Alçabulaq kəndi ilə həmsərhəd idi. Elə ilk gündən 
Qüdrətov komendaturanın özündə qalacağı qənaətində idi. 
Güman edirdi ki, keçid buradan da ola bilər. Əgər inanılmış 
şəxsin özünü şübhəli aparmasını nəzərə alsaq onda bu təbii ki, 
mümkün idi. Çünki komendatura ərazisindən keçib getmək 
nisbətən çətin olmasına baxmayaraq buradakı azsaylı heyətin 
əksəriyyəti gücləndirmə üçün N saylı zastavaya göndərilmişdi. 
Hərbi hissənin özündən də əlliyə qədər əsgər ətraf ərazilərə 
göndərilmişdi. Qonşu zastava rəisləri də məlumatlı idilər. Onlar 
şəxsi heyətə hər an “silaha” komandasına hazır olmaq tapşırığını 
T Ə N H A   C A N A V A R 
 
___________________________________________________ 
14
vermişdilər. Amma qaçaqmalçılar hər şeyi düşünülmüş şəkildə 
etmişdilər. Məlumata görə keçid səhərə yaxın – hava hələ 
işıqlanmamış olacaqdı. Ayın 17-si və 18-i artıq geridə qalmışdı. 
Bu son gün olmalı idi. Amma məlumat dəqiq olmaya da bilərdi. 
Baş leytenant hər gün bir-neçə dəfə inanılmış şəxslə əlaqə 
saxlayırdı. İnanılmış şəxs isə öz növbəsində hər zəngdə demək 
olar ki, eyni məlumatı – qaçaqmalçıların səfər vaxtını tam dəqiq 
bilmədiyini, amma gələcəklərinə əmin olduğunu deyirdi. 
İnanılmış şəxs bildirmişdi ki, qaçaqmalın əsas sahibi onun 
qonşusu Əlövsətdir. Qüdrətov inanılmış şəxslə sonuncu dəfə 
təxminən 5 saat əvvəl danışmışdı. İndi isə axşam saat 10-a 
qalırdı. Telefonu götürüb ona bir daha zəng vurdu. Telefon axıra 
qədər çağırdısa da heç kim cavab vermədi. Təkrar zəngdən 
sonra da telefon xeyli çağırdı və nəhayət orta yaşlı bir qadının 
səsi eşidildi.  
- Bəli... 
- Axşamınız xeyir xanım. Faiqi çağırın zəhmət olmazsa. 
- Qardaş, Faiq indi evdə deyil axı. Qonşu kəndə gedib, bacısı 
xəstədir ona dəyəcəkdi. Amma telefonu yadından çıxıb evdə 
qalıb.  
- Mən onunla necə əlaqə saxlaya bilərəm? 
- Bilmirəm vallah... Bacısıgilin evində də telefon yoxdur.  
- Bəs nə vaxt qayıdacağını demədi? – Qüdrətov fəndlə soruşdu.  
- Yox dəqiq demədi. Dedi ki, “məni gözləməyin yatarsız, mən 
gec gələcəyəm.” 
- Yaxşı sağ olun xanım, bağışlayın axşam vaxtı narahat elədim. 
Telefon danışığını bitirən kimi Qüdrətov dərhal Turabova zəng 
vurub bildirdi ki, leytenantları da götürüb diqqət çəkmədən 
komendaturaya gəlsinlər. Qüdrətov artıq hər şeyin o düşündüyü 
kimi olduğuna çox inanırdı. Təxminən yarım saat sonra Turabov 
və gənc leytenantlar Qüdrətovla birlikdə pusquda dayanmışdılar. 
Turabov bu müəmmalı əməliyyatın nə ilə nəticələnəcəyini 
düşünürdü. 
T Ə N H A   C A N A V A R 
 
___________________________________________________ 
15
- Qüdrətov sən nə fikirləşirsən axı? Bizi buraya niyə çağırdın? - 
hövsələsi tükənən Turabov Qüdrətovdan onsuz da cavab ala 
bilməyəcəyini düşünərək məyus və yarınarazı halda soruşdu. 
- Səbirli ol Turabov, səbirli ol ki, səninlə buraya gəldiyimizə 
peşman olmayım. 
Bu söz deyəsən Turabovu bərk tutdu: 
- Sənin xəbərin var ki, bir azdan zastava ərazisində qanunsuz 
keçid olacaq?! 
- Turabov, sənə səbirli olmağı tövsiyə edirəm. Bir halda ki, 
danışacaqsan onda uğurlu əməliyyatdan əlimizi üzək. Mən isə 
əməliyyat rəhbəri olaraq bununla razılaşa bilmərəm. Onda belə 
çıxır ki, sən şübhəli danışıqlarına davam edəcəksənsə deməli 
mən nə etməliyəm? 
Turabov onun bu sözünü dərhal başa düşdü: 
- Yəni məni əməliyyatdan uzaqlaşdırarsan? 
- Bəli, sənsiz çətin olsa da bunu edərəm! Odur ki, səbirli ol. Biz 
buraya konkret olaraq hansısa “kiçik” qaçaqmalçını yaxalamaq 
üçün gəlməmişik ki! Bunu əsgərlər onsuz da yaxşı bacarırlar. 
Qısaca deyim ki, bu tapşırıq üçün xüsusi təlimatımız var və 
məlumata görə gözlənilmədən çoxlu miqdarda narkotik maddə 
keçidi gözlənilir. 
Onun xəbərdarlığından sonra Turabov artıq susmuşdu. 
Qüdrətov telefonunu kitelin altında işıqlandırıb saatına baxdı. 
11-ə qalırdı. Ehtiyatda hələ bir neçə saat var idi. Hər halda əgər 
onun düşündüyü  kimi idisə, bu belə olmalı idi. Ay buludların 
arasında qalmışdı. Hava çox təmiz idi. Adətən dağ yerlərində 
bütün mövsümlərin sərin keçməsinə baxmayaraq bir neçə gün 
idi ki, havalar xoş keçirdi. Bu paytaxtdan gələn qonaqların 
ürəyincə idi. Ətrafda isə qaranlıq hökm sürürdü. Ağaclarda 
hansısa quşun cəh-cəh səsləri eşidilirdi. Qüdrətov canlıları yaxşı 
tanıyırdı. Səhv etmirdisə, bu arıquşu olmalı idi. Birdən 
yaxınlıqdakı hündür şam ağaclarından birindən nə isə şappıltı ilə 
yerə düşdü. Turabov dərhal silaha əl atdı. 
T Ə N H A   C A N A V A R 
 
___________________________________________________ 
16
- Lazım deyil, bu porsuq balasıdır. Qaranlıqda yola yaxşı bələd 
olmadığı üçün ağacdan yıxılıb. İndi anası gəlib onun çıxmasına 
kömək edəcək -Qüdrətov təmkinlə bildirdi. O, leytenant olduğu 
vaxtlarda burada iki aya yaxın olmuşdu. Təxminən iki il əvvəl. 
Əsgərlərin onu porsuq kababına qonaq etməsini xatırladı. O vaxt 
bir-neçə ay zastavanın ərzağı gecikdiyinə görə əsgərlər çox aclıq 
çəkmişdilər. Nə tapdılarsa onu yeyirdilər. Bunları bir anlıq 
yadına salıb sanki həmin günlərə qayıdırmış kimi düşünməyə 
başladısa da sonra bu fikirlərindən ayrılaraq özünə gəlməyə 
çalışdı. İlk xidməti illərini xatırlayanda həmişə o qız yadına 
düşürdü və hər dəfə də bütün qızlara qarşı nifrət hissi yaranırdı 
bircə anın içərisində. Sonra da peşmanlayıb düşünürdü ki, axı 
Sevda yalnız onlardan biridir və bütün qızlar onun kimi ola 
bilməz. Hə, ola bilməz, həm elə gözəl, həm də elə vəfasız. Ən 
sonda fikirləşdiyini sanki qeyri-ixtiyari olaraq dodaqaltı 
pıçıldadı. Qəribə sual dolu baxışlarını ona üzünə zilləyib durmuş 
baş leytenant Turabovun gecənin qaranlığında gözləri işarırdı.  
- Nədən danışırsan Qüdrətov? 
- Hə yaxşı əti var, amma yaman şit olur bu porsuqların, ani 
tərəddüddən sonra Qüdrətov dilləndi. Onun bu an nə haqqındasa 
fikirləşdiyini asanlıqla müəyyən etmək mümkün idi. 
Turabovun gözlərində qəribə həyəcan duyulurdu. 
Qüdrətov hiss etdi ki, yoldaşı onun nədən danışdığını hiss 
etməyib. Odur ki, iki il əvvələ qayıdıb burada keçirdiyi 
günlərdən, porsuq kababından ona xeyli pıçıldadı. Bəlkə də 
danışmayacaqdı, amma hiss etdi ki, buna ehtiyac var. Çünki, bir 
az əvvəl dediyi “səbirli ol ki, səninlə buraya gəldiyimizə peşman 
olmayım” sözləri doğrudan da onun xətrinə dəymişdi. Hələ 
vaxta qalırdı...Turabov bayaqdan bəri soruşduğu sualı bu dəfə 
tamam başqa formada və xüsusi ahənglə soruşdu: 
- Qüdrətov, bəs biz burada nə gözləyirik axı?! Bir azdan zastava 
ərazisindən keçid olmalıdır. Biz isə boş-boşuna burada vaxt 
itiririk.  
T Ə N H A   C A N A V A R 
 
___________________________________________________ 
17
- Səbirli ol Turabov, səbirli ol! Əsas məsələ buradır. Bizim 
tapşırığın mövzusu fikrimcə burada olacaq. Zastavada isə 
kifayət qədər heyət var. Rəis özü də oradadır. Hər hansı təhlükə 
olsa qarşısını almaq iqtidarındadırlar. Turabov nəhayət ki, bir az 
sakitləşib yenidən səbir etmək qərarına gəldi. Bu iş həqiqətən də 
hər şeydən əvvəl böyük səbir tələb edirdi. Qüdrətov bunu büruzə 
verməsə də o da çox gərgin və səbirsiz idi. Çünki əməliyyata 
birbaşa cavabdeh olan o idi... Üç günlük yorğunluq yavaş-yavaş 
öz sözünü deyirdi. Gənc leytenantlar artıq mürgüləməyə 
başlamışdılar. Qüdrətov bunu görsə də onlara irad tutmurdu. 
Çünki gənclər çox yuxusuz idilər. Özü isə kifayət qədər ayıq-
sayıq olmağa çalışırdı. Turabov isə gözləməkdən bezmişdi. 
Onun simasında gecənin qaranlığına qərq olmuş yorğunluq və 
dilxorluq müşahidə olunurdu. Qüdrətov hər şeyə əmin olsa da 
bu işdə yüz faizli heç nə ola bilməyəcəyini də çox yaxşı bilirdi. 
Əgər onun fərziyyələri səhv çıxarsa onda bütün əziyyətləri 
səmərəsiz olacaqdı. 
Bu dəfə yaranan sükutu özü pozdu: 
- Turabov, sən nə düşünürsən? Səncə bura keçid etmək üçün 
əlverişli yer deyil? 
Bu sualdan sonra Turabov sanki uşaq ehtiyatı ilə bir az 
ürəklənib cavab verdi: 
- Əlbəttə ki, başqa vaxtlar olsaydı bəlkə də yox deyərdim, 
baxmayaraq ki, bu işlərdə “mümkün olmayan” variant yoxdur. 
Amma indi həqiqətən də bura qanunsuz keçid üçün ən 
ümidverici yerdir. 
Turabov bu fikirlərini lap əsl sərhəd pozucuları kimi dedi, sanki 
özünün şübhəli izahına gülməyi gəldi. Bunu həmin an onun 
simasından da oxumaq olardı. Hətta Qüdrətov da maraqlı 
izahatdan sonra özünü saxlaya bilməyib gülümsədi. Həm də 
Turabovun sözlərindən əslində o da ürəklənmişdi və tutduqları 
mövqenin həqiqətən də doğru olduğunu getdikcə daha çox 
ümidlənirdi. Qəfildən soruşdu: 
T Ə N H A   C A N A V A R 
 
___________________________________________________ 
18
- Bəs sən hansını seçərdin? 
Turabov sualı başa düşmədi. 
- Yəni ki, qaçaqmalçı sən özün olsaydın hansı istiqaməti 
seçərdin bu anda? Zastavanı yoxsa komendaturanı? 
Bu dəfə hər ikisi bir-birinə baxıb güldülər. Turabovun bayaqkı 
incikliyindən əsər-əlamət qalmamışdı. 
- Yox, həqiqətən, mən qaçaqmalçı olsaydım və indi burada 
nəzarətin az olduğunu bilsəydim buranı seçərdim – Turabov 
nəhayət ki, cavab verdi. 
- Bax, bizim Faiq də belə fikirləşir məncə. 
Turabov artıq onun planını anladığına görə rahat və sakit idi. 
Bayaqkı kimi sükutu pozan yalnız quşların səsi idi. Amma 
deyəsən xəfif cənub küləyi də əsməyə başlamışdı. Ağacların 
yarpaqları asta-asta əsməyə başlayır və özünəməxsus zəif xışıltı 
yaradırdı. Qüdrətov birdən ondan 12-15 metr aralıda yerləşən 
qaranlıq çuxurdan şam qozasının xışıltısını eşitdi. Dərhal 
Turabova leytenantların ayıq-sayıq olmasını işarə edib, özü də 
mövqeyini möhkəmləndirdi. Ərazini yaxşı tanıyan Qüdrətov 
əvvəlcədən çox yaxşı mövqe seçmişdi. Belə ki, onları yalnız 
yuxarıdan baxdıqda görmək mümkün idi. Onların burada 
olmasını yalnız komendant bilirdi. Yəqin ki, o da öz əsgərlərinə 
zəruri təlimatı vermişdi. Qüdrətov bunu gecənin qaranlığında 
özlərinin təhlükəsizliyi üçün demişdi. Əks halda komendatura 
ərazisində atışma olarsa əsgərlər onu tanımayıb atəş aça 
bilərdilər. Qüdrətov ehmalca bir az irəliyə gəlib xışıltı gələn 
istiqamətə baxmağa başladı. O hələ gündüz vaxtı şam qozalarını 
ayrı-ayrı sahələrdən toplayaraq gecə təhlükəli ola biləcək keçid 
zonalarına düzmüşdü. Bu onun düşündüyü tələ idi. Belə ki, 
qaranlıqda kimsə yetişib açılmış şam qozalarının üzərinə 
bilmədən ayaq basarsa kifayət qədər yaxşı eşidilən xışıltı yarada 
biləcəkdi. Qüdrətov bu üsulu artıq bir dəfə uğurla sınaqdan 
keçirmişdi. Məhz insan ayağının təsir qüvvəsindən şam qozaları 
belə bir xarakterik xışıltı yarada bilərdi. Əks halda hər hansı bir 
T Ə N H A   C A N A V A R 
 
___________________________________________________ 
19
heyvanın ayaq zərbəsi eyni effekti yarada bilməzdi. O 
komendanta tapşırmışdı ki, atışma səsi eşidilməyənə qədər 
onların pusquda durduğu əraziyə heç kim gəlməsin. İndi artıq 
Qüdrətov bütün bunları bir an içərisində nəzərdən keçirib əmin 
oldu ki, onların “qonağı” var. Öz fərziyyəsinin doğruluğuna 
inandığı üçün bir az da ürəklənib səsboğucu ilə təchiz olunmuş 
tapançasını hazır vəziyyətə gətirdi. Turabova tapşırdı ki, 
diqqətlə gözləsinlər, özü isə arxa yolla gedib gələnləri 
mühasirəyə almaq qərarına gəldi. Turabov belə bir əməliyyatı 
çoxdan gözləyirdi. O, qızmış pələng kimi gözlərini işıldadırdı. 
Onun və digər leytenantların da silahları səs boğucu ilə təchiz 
olunmuşdu. Turabov artıq Qüdrətovun peşəkarlığına əmin 
olmuşdu. Qüdrətov arxa yolla keçib pusquda dayandı. Təxminən 
20-22 metr məsafədə əli avtomatlı dörd nəfəri görmək mümkün 
idi. Qüdrətov sevimli gecəgörmə cihazını çıxarıb ətrafa baxdı. 
Ağacların çətirləri arasında daha iki nəfər yekəpər silahlı adam 
dayanmışdı. Onların kimisə qoruduğu açıq aydın sezilirdi. Məhz 
kimi?! Bu sual Qüdrətov üçün çox maraqlı idi. Bəlkə o 
yanılırdı?! Hər şey bu qədər təsadüfi ola bilərdimi?! Bir az da 
tələsməsəydi bu sualın cavabını biləcəkdi. Odur ki, səbirli olub 
yekəpər cangüdənlərin məhz kimi qorumasını gözləməyə 
başladı. Bu tanış adam olmalı idi. Bəli, bu inanılmış şəxs Faiq 
olmalı idi. Öndə gedən dörd nəfər silahlı isə Turabovgilin 
pusquda dayandığı istiqamətdə səpələnərək irəliləyirdilər. Hər 
şeyin bitməsinə çox az qalırdı. Çox az... Qüdrətov Turabova 
müstəqil ani qərar çıxarıb ilk atəş edib-etməməsi səlahiyyətini 
vermişdi. Belə situasiyalarda hər şey bir an içərisində dəyişə 
bilər. Bunu Qüdrətov çox yaxşı bilirdi. Nəhayət ki, gözlədiyi an! 
Budur! O özüdür! Faiq! Satqın! O iki cangüdəni ilə gizləndiyi 
ağaclıqdan çıxıb irəliyə doğru ehmalca hərəkətə başladı. 
Qüdrətov düşünürdü ki, Faiq və bu altı nəfərdən başqa daha bir 
nəfər olmalıdır. Çünki təxminən 5-6 dəqiqə əvvəl bir nəfər onun 
şam qozalarından hazırladığı tələyə “düşüb”. Görünür o xəbər 
T Ə N H A   C A N A V A R 
 
___________________________________________________ 
20
gətirmək üçün yollanmış adam imiş. Ətrafda sakitlik olduğunu 
xəbər verdikdən sonra bunlar hərəkətə gəliblər. Yox, bəlkə elə o 
bir nəfər bu altı nəfərdən biri – daha doğrusu qabaqda olan dörd 
nəfərdən biridir. Bu da ola bilər. Deməli onlar cəmi 7-8 
nəfərdirlər. Belə halda Faiqin özünü yaxalamaq ən əlverişli 
üsuldur. Amma bu çox da asan olmayacaq. 
Bayaqdan bəri narahatçılıq içərisində pusquda dayanıb 
səbirsizliklə gözləyən Turabov isə get-gedə gələn adamların 
addımlarının qurumuş xəzan üzərində yaratdığı xışıltının daha 
da yaxınlaşdığını hiss edirdi. Diqqətlə baxıb düz onlarla eyni 
istiqamətdə dayanmış silahlı şəxsi gördü. O ətrafı müşahidə 
edirdi. Turabov onun bir az da yaxınlaşmasına şərait yaradıb 
nəhayət ki, atəş açdı. Gecənin qaranlığında atılan güllə sərhəd 
pozucusunun boyun nahiyəsindən dəymişdi. Növbəti güllə 
hədəfə çatmasa da sərhəd pozucusu ilk güllənin təsirindən yaralı 
halda yerə yıxıldı. Belə anlarda sərhəddə hər hansı buraxılış – 
parol və yaxud “dayan” xəbərdarlığı lüzumsuz olur. Hər şey 
onsuz da aydındır. Qaçaqmalçılar silah tətbiq etmək əmrini 
alıblar və onları sahibindən başqa heç kim saxlaya bilməz. 
Növbəti atəşin səsləri isə bütün yaxın ərazilərə yayıldı. Sərhəd 
pozucuları Turabovgilin pusquda dayandığı istiqamətdə 
dayanmadan atəş edirdilər. 
- Ehtiyatlı olun! Yerə yatın! – Turabov gənc leytenantlara əmr 
etdi. 
Amma gənc leytenantlardan biri artıq çiynindən yaralanmışdı. 
Bu Qurbanov idi. Yerə uzanaraq özünü itirməyib səssiz atəşlə 
qarşı tərəfə cavab verdi. Kifayət qədər sərrast atəş idi və 
qaçaqmalçı bu atəşdən sonra yerdə səssiz qaldı. Turabov da 
əyilərək Qurbanovun yanına gəldi. 
- Ağamirov, sən Qurbanova yardım göstər, mən onların 
diqqətini çəkməyə çalışacağam. Məncə bunlar çoxdurlar. Arxa 
yolla gedib Qüdrətovu görməyə çalışacağam – Turabov digər 
T Ə N H A   C A N A V A R 
 
___________________________________________________ 
21
gənc leytenanta göstəriş verib mövqeyini dəyişmək üçün 
diqqətini toplamağa çalışdı. 
Ətrafda olan silahlılar bir az əvvəl leytenantı yaralamış 
qaçaqmalçının silahının səsini çox yaxşı eşidərək ehtiyatla 
hərəkətə gəlmişdilər. Faiq artıq təhlükənin yaxında olduğunu 
duyaraq bir cangüdəni ilə yaxşı bələd olduğu digər istiqamətdə 
qaçıb yox olmuşdu. Turabov isə atışmanı davam etdirirdi. 
Qarşıdakı əlisilahlı düz onların gizləndiyi istiqamətdə bir neçə 
saniyəlik avtomatik atəş etdi. Xoşbəxtlikdən bu an Turabovgil 
yerə uzanmış vəziyyətdəydilər. Çox güman ki, bu anında 
verilmiş doğru qərar idi. Məhz bu onları avtomatdan açılan 
atəşdən çox yaxşı qorudu. Növbəti atəşi isə bir az aralıda olan 
leytenant etdi. O yaralı yoldaşına baxıb hirsindən cilov 
gəmirirdi. Onlar kursant yoldaşı olmuşdular. Hər ikisi 
akademiyanı fərqlənmə ilə bitirmişdilər. Leytenantın açdığı atəş 
hədəfinə çatmışdı. Növbəti sərhəd pozucusu bu atəşdən sonra 
ağır yaralanıb yerə sərilmişdi. Turabov da dayanmadan atəş 
edirdi. Deyəsən təcrübəli əməliyyatçının atəşləri qarşı tərəfi 
əməlli-başlı çaşdırırdı. Elə bu görünməyən istiqamətdən daha bir 
avtomat şaqqıltısı eşidildi. Bundan sonra isə komendaturada bir 
az əvvəl “silaha” komandasına qalxmış gənc əsgərlərin AK-74-
nin səsi eşidilməyə başladı. Turabov yerə sərdikləri üç 
qaçaqmalçıdan sonra belə düşünmüşdü ki, bunlar heç bitmək 
bilmir və yəqin ki, ciddi mal olduğu üçün 20-30 nəfər olar. 
Leytenantlara tapşırıq verdi ki, hələ atəş etməyib 10-15 saniyə 
gözləsinlər. Özü isə açıq-aydın gizləndiyi yerdən qaçaraq digər 
istiqamətdə hərəkət elədi. Bu, izi azdırmaq üçün atılan bir addım 
idi. Və sağ leytenanta şərait yaradırdı ki, yaralı dostuna kömək 
etsin. Turabov gizləndiyi yerdən növbəti qaçaqmalçının atəş 
etdiyi istiqamətdə diqqət etməyə çalışırdı. Nədənsə onu görə 
bilmirdi. Amma sərhəd pozucusunun silahı hələ ki, susmurdu. 
Görünür özünə yaxşı mövqe seçmişdi. Turabov isə bir az əvvəl 
yaranmış narahatlıq tufanının içərisinə get-gedə daha çox qərq 
T Ə N H A   C A N A V A R 
 
___________________________________________________ 
22
olurdu. Görəsən Qüdrətov niyə qayıtmadı?! Bəlkə onu 
vurublar?! Bəlkə köməyə ehtiyacı var?! Yox! Necə olur-olsun 
bu gizləndiyi yerdən çıxıb arxa yolla Qüdrətovun bayaq getdiyi 
istiqamətdə hərəkət etməlidir. Amma bu mümkün olmadı. Bir az 
arxada dayanmış naməlum adamın əmri eşidildi: 
- Tərpənmə, silahı yerə at və səsini çıxarmadan geriyə addımla. 
Turabov dörd illik təcrübəsində ilk dəfə idi ki, belə vəziyyətə 
düşürdü. Bir anlıq təlim tapşırıqlarını xatırladı. Nə edəcəyini, 
düşdüyü belə bir vəziyyətdən necə çıxacağını düşünürdü. Onu 
hər an ölüm gözləyirdi. Bircə ümidi Qüdrətov idi. 
- Heç nə fikirləşmə! Onsuz da heç nə alınmayacaq! Silahı yerə 
at və mənə tərəf dön! – onu arxadan silahın müşayiəti ilə 
nəzarətdə saxlayan sərhəd pozucusunun səsindəki həyəcanı 
duyan Turabov bir az ürəkləndi. Qeyri-ixtiyari olaraq kənara 
atılaraq atəş etmək istədi. Amma qaçaqmalçının mövqeyi üstün 
olduğu üçün buna imkan vermədi. Turabov ayağından yaralandı 
və əsir düşdü. Qaçaqmalçının xüsusi ustalıqla çalınmış fiti ilə 
bayaqkı avtomat susdu. Əsgərlərin avtomatı isə susmaq bilmirdi. 
Tək-tək atırdılar. Turabovu tutan sərhəd pozucusu artıq beşinci 
dəfə bağıraraq soruşmağa başladı: 
- Başçınız hanı, harada gizlənib? Rəisiniz hanı, hanı o? 
Turabov isə susurdu. Bir az əvvəl hər şeyin bitdiyini düşünsə də 
indi artıq bu sualdan sonra arxayın idi ki, Qüdrətov sağdır. 
Sağdır ki, bunlar onu axtarırlar. Deməli nə isə ümid var. Bəs 
düşdüyü vəziyyəti ona necə çatdırsın. Ağamirovu xatırladı bir 
anlıq. Onları görə bilmirdi. Bayaqkı mövqelərindən xeyli 
uzaqlaşmışdı. 
- Özün bil sualıma cavab verməsən səni cəhənnəmə 
göndərəcəyəm. Sizin yeriniz cəhənnəmdir. Hamınızın, hə 
hamınızın! – qaçaqmalçı dəli kimi danışırdı. Bir az susub yenə 
qışqırmağa başladı: 
T Ə N H A   C A N A V A R 
 
___________________________________________________ 
23
- Sizlər bizim öz zəhmətimizlə qazandığımızı əlimizdən 
alırsınız. Tez elə cavab ver. Onsuz da biz onu da tapacağıq. Hanı 
başçınız? 
- Narahat olma sözünü de o səni eşidir! – Turabov bunu elə 
soyuqqanlılıqla dedi ki, qaçaqmalçı bir anlıq duruxub qorxuya 
düşdü. Əslində bayaqdan bəri qorxu içində gözlərini Turabova 
zilləyib qışqırırdı. İndi isə artıq əli tit-tir əsdiyinə görə avtomatı 
da güclə saxlayırdı. Elə bu an o təxminən 30-40 metr aralıda 
arxa istiqamətdən gələn başqa bir fit səsini eşidib bərk dilxor 
oldu. Bu bayaqkı fitə bənzəmirdi. Bu fitdə nə isə bir həyəcan, 
bəlkə də məğlubiyyət var idi. Sən demə bu cinayətkarların öz 
aralarında işarələnmiş “təslimolma” parolu imiş. Demək 
sahibləri dar ayaqdadır.  
- Silahı yerə at, təslim ol! - Qüdrətovun gecənin qaranlığına 
daha da zəhm qatan səsi eşidildi. Turabov nəhayət ki, onun 
səsini eşidib özünə gəldi. Baş leytenant Qüdrətov cinayətkar 
dəstənin başçısını - Faiqi yaxalayıb tuta bilmişdi. Onun əsas 
cangüdəni isə artıq bu dünyada deyildi. Qüdrətov Turabovu 
yaralayan digər cangüdənə çatar-çatmaz ağır bir yumruq zərbəsi 
endirdi. Cangüdən kifayət qədər cüssəli olmasına baxmayaraq 
ayağa qalxmağın əlverişsiz olduğunu başa düşüb yerində 
qıvrılmağa başladı. 
Tezliklə yaralılara yardım göstərildi. Qaçaqmalçılar altı 
nəfər imiş. Onlardan ikisi yaralı idi, ikisi isə 
zərərsizləşdirilmişdi. Daha iki nəfər isə sağ idilər. Turabovu və 
gənc leytenant Qurbanovu yaralı olduqlarına görə yardım 
göstərmək üçün birbaşa hərbi hissənin tibb məntəqəsinə yola 
saldılar. Yaraları o qədər də qorxulu deyildi. 
Qüdrətovun qərarından sonra Ağamirovun da iştirakı ilə 
Faiq və iki qaçaqmalçı nəzarət altında malın gələcəyi yerə 
getdilər. Sərhəd pozucuları Qüdrətovun əmirlərinə tabe olaraq 
malı qəbul etməli idilər. Əks halda yerindəcə güllələnmək 
təhlükəsindən qorxurdular. Qüdrətov bu işlərdə çox həssas idi. 
T Ə N H A   C A N A V A R 
 
___________________________________________________ 
24
Qaçaqmalçıların avtomatı ilə silahlanmış leytenant arxada, Faiq 
və Qüdrətov isə qabaqda gedirdilər. Ola bilsin ki, hər hansı işarə 
ilə qaçaqmalçılar iranlı “qardaşlarının” köməkliyi ilə canlarını 
qurtarmağa cəhd göstərə bilərdilər. Odur ki, Faiq Qüdrətovun 
nəzarəti altında idi. Təyin olunmuş vaxta az qalırdı. Baş 
leytenant planını bir daha götür-qoy edib qəti qərara gəldi ki, bu 
mal mübadiləsində iştirak edən bütün cinayətkarları ələ 
keçirməlidir. Səbirlə iranlıların gəlməsini gözlədi.  
Təxminən 15-20 dəqiqə sonra iri idman çantalarındakı 
xam tiryək Faiqgil tərəfindən təhvil alınırdı. Əvəzində isə 
cangüdənin əlində tutduğu və bir az əvvəl içərisindəki pullar 
çıxarılıb torpaq doldurulan çantadakı vəsait, guya ki, sayılmaq 
üçün açılacaqdı. Bu, Qüdrətovun ona verilən tapşırığı tam yerinə 
yetirməsi üçün həyata keçirəcəyi sonuncu mərhələ idi. Onun 
işarəsi ilə hərəkətə gələn Ağamirov avtomatı gözlərini diqqətlə 
açılmaq üzrə olan çantaya dikmiş iranlının böyrünə sıxdı. Bu 
adam özü ilə gətirdiyi beş nəfər iranlı sərhəd pozucusunun 
sahibi idi. Onlar belə bir hərəkəti heç vaxt gözləməzdilər. 
Baxmayaraq ki, öz sərbazlarının “icazəsi” ilə buraya qədər gəlib 
çıxa bilmişdilər, onlarda da silah var idi. Amma Ağamirovun ani 
hərəkəti buna imkan vermədi. Sərhədi pozaraq Azərbaycan 
ərazisinə narkotik maddə gətirən digər qaçaqmalçıların da 
hamısı tərksilah edilərək tutuldu. Qüdrətov komendanta zəng 
vurub təcrübəli əsgərlərlə gəlmək göstərişini verdi. Əməliyyat 
uğurla bitmişdi. Demək olar ki, səhvsiz düşünülmüş bu planın 
yüksək səviyyədə həyata keçirilməsi Qüdrətov üçün ən böyük 
hədiyyə idi. Çünki, sabah onun ad günü idi... 
Qüdrətovun rəhbərlik etdiyi qrup səhəri gün Bakıya 
qayıtdı. Onlar özləri ilə Faiqi və onun iranlı “həmkarlarını” da 
gətirmişdilər. Mərkəz bu əməliyyatdan çox razı qaldı. Əslində 
işin məhz Qüdrətova həvalə olunması məqsədyönlü formada 
düşünülmüş bir addım idi. Çünki o, dəfələrlə ona verilən 
tapşırıqların öhdəsindən məharətlə gəlmişdi. Bu dəfə də öz 
T Ə N H A   C A N A V A R 
 
___________________________________________________ 
25
təcrübəsi, onu çoxlarından fərqləndirən analitik düşünmək və 
ani qərar vermək qabiliyyəti ona verilən tapşırığı uğurla həyata 
keçirmək imkanı verdi. İki gün sonra isə Qüdrətov bu 
əməliyyata görə kapitan rütbəsini aldı.  
- Cənab mayor çatdıq! – sürücünün səsi eşidildi.  
Mayor Turabov yol boyu düşündüklərini indi sanki bir 
neçə saniyəlik daha sürətlə fikrindən keçirməyə başladı, öz-
özünə: “Qüdrətov... O olmasaydı, indi mən də yox idim” - deyib 
maşından düşdü. Darvazadan içəri keçməzdən əvvəl nə isə 
düşündüsə üç il əvvəl sağ ayağındakı yaralanmış nahiyəyə əlini 
sürtdü, dodaqaltı daha nə isə deyib geriyə döndü. Sürücü hələ ki, 
onun içəri keçməyini gözləyirdi. Əlinin işarəsi ilə sağollaşıb 
yorğun halda həyətə keçdi. 
 
 
***  ***  *** 
 
 
- Ana bəs dayıgilə getməyəcəyik? Ana biz hara gedirik? 
- ... 
- Ana mən su istəyirəm... 
- ... 
Bayaqdan bəri dəmir qapılı pəncərəsiz otaqda köhnə divanın 
üstündə oturan qadın qapının açıldığını görüb dərhal ayağa 
qalxdı. 
- Yox, hələ getmirik - otağa daxil olan adamın səsi eşidildi. O, 
azərbaycanca müəyyən qüsurlarla olsa da aydın danışırdı. 
- Hələ ki, mənim səninlə bir-iki söhbətim olacaq. Birincisi, 
evdəkilərə gecikməyinin səbəbi ilə bağlı tamam başqa bir səbəb 
uydurub deyirsən. Daha sonra yadında yaxşıca saxla ki, sən 
məni tanımasan da, tapa bilməsən də, mən istədiyim vaxt səni 
tapa bilərəm, hətta yerin altına girsən, səni tapa bilərəm. Məni 
başa düşürsən də?! 
T Ə N H A   C A N A V A R 
 
___________________________________________________ 
26
- ... - qorxudan rəngi saralmış qadın istədisə də nə isə deyə 
bilmədi, sanki dili tutulmuşdu, səsi çıxmırdı. Yalnız başının 
işarəsi ilə razılığını bildirdi. Uşaq da sakitcə dayanıb söhbətə 
qulaq asırdı. Deyəsən o da vəziyyətin yaxşı olmadığını başa 
düşmüşdü. Həm də ki, hava limanının avtobusunda bu adamın 
işarəsindən sonra anasının onu şillə ilə vurması onun gözünü 
qorxutmuşdu. Anası onu çox istəyirdi, lap çox. Gözünün ağı-
qarası olan yeganə oğlu artıq yekə kişi olmuşdu onun fikrincə. 
Atası öləndən sonra min bir əziyyətlə böyütmüşdü onu. 
Baxmayaraq ki, qardaşı ona kömək edir, əl tuturdu, özü də bekar 
gəzmirdi. Axı qardaşının da iki balası var idi. Həm də ki, nə 
qazanırdı e?! Bütün günü sahibinə sürücülük edərək onun 
yanında olmalı, onu gedəcəyi yerlərə vaxtında çatdırmalı idi. 
Ona görə də qadın qardaşına çox əziyyət vermək istəmirdi. 
Özünü oda-közə vururdu bircə oğluna görə. Əslində elə oğlu və 
yəqin ki, qardaşının ailəsi olmasaydı, bu fani dünyada yaşamaq 
onun üçün ölümə bərabər olardı. İndi bir anlıq onları yada salıb 
düşündü ki, nə yaxşı onlar bu həyatda var. Elə hər bir zəhmətli 
işdə çalışması da onun yaşamaq eşqindən xəbər verirdi. Çalışırdı 
ki, övladı atasız olduğunu hiss etməsin. Ara-sıra Rusiyaya gedir, 
oradakı bacısıgilin yanında bir az xırda ticarətlə məşğul olub 
yenə Azərbaycana qayıdırdı. Oğlunu gələn il məktəbə qoymaq 
istəyirdi, hətta qabaqcadan məktəb üçün lazım olan bəzi 
ləvazimatları da almışdı. Oğlu da söz vermişdi ki, yaxşı 
oxuyacaq, onu həmişə sevindirəcək. Amma hələ uşaqdır. Onun 
da öz qayğısız uşaq dünyası var. Zaman keçdikcə oğlu da 
böyüyəcək, hər şey əvvəlki kimi gözəl olacaq, lap ərinin 
sağlığındakı kimi. Birdən ana sanki tutuldu. Bir anlıq reallıqdan 
ayrılıb özünün xəyal dünyasına qərq olmuş bu qadın qulağının 
yanında açılan şillə zərbəsindən sonra daha da qorxuya düşüb 
hönkür-hönkür ağlamağa başladı. 
- Lənətə gəlmiş qancığın balası! Sənin nazınla oynamağa vaxtım 
yoxdur, sənə bir daha bildirirəm, məni tanımırsan və hava 
T Ə N H A   C A N A V A R 
 
___________________________________________________ 
27
limanında danışdığımız söhbətlərimiz olmayıb. Yoxsa, əvvəlcə 
oğlunu, sonra isə səni o dünyaya göndərərəm. Məni isə heç kim 
ələ keçirə bilməz, özlərini nahaqdan əziyyətə salmasınlar - bu 
sözləri yüksək səslə və qışqıraraq deyən adam divanın üstünə 
atılmış pencəyini götürüb oturduğu stuldan qalxdı. 
- İndi isə dur gedirik! Dediklərimi qulağında sırğa elə! Mən 
lazım olanda səni özüm axtarıb tapacağam. Elə bu gündən başla 
sənə tapşırdıqlarını öyrən! 
Bunları deyib həyətə düşdü. Qadını və uşağı həyətdə dayanan 
maşına mindirdi. Bu qəhvəyi rəngli köhnə “Mersedes” markalı 
maşın idi. Maşın sanki mamırla örtülmüş köhnə hündür hasarın 
daldalanacağında gizlədilmişdi. Adam maşına minməmiş 
kiməsə zəng vurdu. Bayaqdan bəri danışmağa çalışdığı adamın 
telefonuna nəhayət ki, zəng çatırdı. Maşından xeyli aralanıb asta 
səslə qısaca məlumat verdi: 
- Григорый, операция не состоялась 
- Ничего, это еще начало. У тебя еще будут важные задания. 
Будь осторожен и жди от меня известий -  zəng edən adam 
bunu bildirib telefonu söndürdü. 
Təxminən iyirmi dəqiqədən sonra qarışıq-dolaşıq 
yollarla nəhayət ki, gəlib şəhərə çatdılar. Tezliklə bu adamın 
əlindən qurtulan qadın gözlərinə inanmırdı. Maşından düşən 
kimi qarşısına çıxan ilk taksini saxlatdırıb qardaşıgilin ünvanına 
sürməyi bildirdi. Ona elə gəlirdi ki, bu adam qara kölgə kimi 
onu ömrünün sonuna qədər izləyəcək. Bir az əvvəl saxlanıldığı 
dəmir qapılı pəncərəsiz otaq, həmin ev, həmin ərazi və ən çox da 
bu adamın siması gözlərinin qabağından getmirdi. Qərara 
gəlmişdi ki, qardaşına and-aman etdirib söz verdikdən sonra bu 
sirrini ona açacaq. Amma hələ ki, beyni dumanlı idi. Uzaq yolun 
yorğunluğunu, aclıq və susuzluğu da nəzərə alsaq demək olar ki, 
ayaq üstə yatırdı. Bunları düşünə-düşünə qeyri-ixtiyari olaraq 
gözləri qapandı... Çox yorulmuşdu... 
 
