ŞƏMİSTAN NƏZİRLİ
GENERAL ƏLİ AĞA 
ŞIXLİNSKİ VƏ 
SİLAHDAŞLARI
HƏRB TARİXİNDƏN
ARAŞDIRMALAR
Bakı – 2012
Elmi məsləhətçi: Mehman Süleymanov
   hərb elmləri doktoru, polkovnik
Şəmistan NƏZİRLİ
“GENERAL ƏLİ AĞA ŞIXLİNSKİ VƏ SİLAHDAŞLARI”
Hərb tarixi və generallarımız haqqında silsilə əsərlər müəllifi, 
tədqiqatçı-jurnalist Şəmistan Nəzirlinin adı Azər baycan oxucularına yaxşı 
məlumdur. Onun “Güllələnmiş Azərbaycan generalları”, “Azərbaycanın 
ilk hərbi təyyarəçisi Fərrux ağa Qayıbov”, “İyirminci ildə Qarabağ 
döyüşləri”, “General Yadigarov qardaşları”, “Cümhuriyyət generalları” 
və başqa əsərləri tarixi sənədlər əsasında yazılıb.
Şəmistan Nəzirli oxucuların görüşünə yeni bir əsərlə gəlib. İllərlə həyat 
və fəaliyyətini öyrəndiyi böyük sərkərdə Əli ağa Şıxlinskinin hərbiçi nəsli 
haqqında kitabını oxuculara təqdim edir. Əsərdə generalın həyat yoldaşı 
ilk azərbaycanlı hərbi şəfqət bacısı Nigar xanım, artilleriya generalı Səməd 
bəy Mehmandarov, ilk admiral İbrahim bəy Aslanbəyov, unudulmuş to-
poqraf-general İbrahim ağa Vəkilov və süvari generalı Yaqub Quliyev 
haqqında tədqiqatları da oxuculara təqdim olunur.
© Ş.Nəzirli
Şəmistan Nəzirli
3
Hər fərdin bioqrafiyası olduğu kimi, hər nəslin də özünə məxsus bi-
oqrafiyası var. Bu bioqrafiyalar müxtəlif şəraitdən, müxtəlif tarixi 
dövrlərdən keçdiyi üçün müxtəlifdir. İnsanların taleyi olduğu kimi, 
nəsillərin də taleyi var. Bu taleləri sonradan pisləmək, yaxud dəyişdirmək 
olmaz. Onların üstündən xətt də çəkmək olmaz. Onları necə varsa, eləcə 
də qəbul etmək lazımdır. Əgər sonradan gələnlər özlərindən əvvəlkiləri 
inkar etsələr, onu yoxa çıxartmağa çalışsalar, tarixin mərhələlərində bir 
boşluq əmələ gələr.
İsmayıl ŞIXLI
xalq yazıçısı
Bizim keçmişdə də ordu yaratmaq sahəsində böyük ənənələrimiz 
olub. Milli dəyərlərimizi, milli ənənələrimizi, tariximizi yaxşı bilməyən 
gənc vətənpərvər ola bilməz.
Heydər ƏLİYEV
General İsmayıl bəy Qutqaşınlı, Cəfərqulu ağa Bakıxanov, Əli ağa 
Şıxlinski, Səməd bəy Mehmandarov, İbrahim ağa Vəkilov… eh, nə 
qədər! Adları itənlərimiz, şöhrəti unudulanlarımız haqqında kim danı-
şacaq? Nə vaxt danışacaq, nə vaxt yazacaq? Balaca xalqıq, böyük hərb 
tariximiz var…
Bütün yazıçıları bir yerə yığın, hərb tariximizdən yazın. Bu bizim 
qürur hissimizdi, onu əlimizdən almaq olmaz.
Xalq şairi Nəriman HƏSƏNZADƏ
“Nabat xalanın çörəyi” povesti,
1986-cı il, səh.138
General Əli ağa Şıxlinski və silahdaşları
4
HƏRB TARİXİNƏ HƏSR  
OLUNMUŞ ÖMÜR
Mən Şəmistan Nəzirlini qiyabi olaraq çoxdan tanıyırdım. 
Onun adına ilk dəfə Çita şəhərində hərbi xidmətdə olarkən rast 
gəlmişdim. Həmin vaxt vətəndən uzaq olmağıma baxmayaraq 
çalışırdım ki, əlaqələrimi itirməyim və mənim yanıma gələn 
dost-tanışlarım həmişə mənə Azərbaycan dilində xalqımızın 
tarixinə və mədəniyyətinə aid kitab və jurnallar gətirərdilər. Çi-
tadakı xidmətim zamanı Azərbaycandan aldığım kitabların ara-
sında “Azərbaycan generalları” kitabını da gördüm. Bu kitab 
mənim üçün son dərəcə böyük maraq kəsb etdi. Doğrusunu de-
yim ki, mən ilk dəfə Azərbaycan xalqının bu qədər general öv-
ladlarına malik olması barədə məlumatla bu kitabla rastlaşdım. 
Təbii olaraq kitabın müəllifinin kim olduğu ilə maraqlandım. 
Həmin kitabın müəllifi, bildiyiniz kimi, hazırda Müdafiə 
Nazirliyində Hərbi-Elmi Mərkəzin baş elmi işçisi, polkovnik-
leytenant Şəmistan Nəzirlidir. 
Keçən əsrin doxsanıncı illərində Azərbaycanda məlum pro-
seslər başlayanda mən də könüllü olaraq vətənimə döndüm və 
xidmətimi Azərbaycanda davam etdirməyi qərara aldım. Mənə 
Müdafiə Nazirliyinin rəhbərliyi tərəfindən yeni qurulan ordu 
üçün hərbi nizamnamələrin hazırlanması, Azərbaycan hərb tari-
xinin araşdırılması və onun yeni ordunun şəxsi heyətinə çatdırıl-
ması kimi vəzifələr həvalə olundu. Hərbi nizamnamələrin hazır-
lanması işi elə bir xüsusi çətinlik təşkil etməsə də, Azərbaycanın 
hərb tarixinin araşdırılması vəzifəsi bu işi bilən mütəxəssislər 
olmadan mümkün deyildi. Yadımdadır ki, biz Elmlər Akademi-
yasına müraciət etdik. Təbii olaraq orada belə mütəxəssislərin 
olmadığı cavabı ilə rastlaşdıq. Mənə təklif olundu ki, Şəmistan 
Şəmistan Nəzirli
5
Nəzirlini bu işə cəlb edək. Mən onunla tanış deyildim. Ancaq 
adını eşidəndə xatırladım ki, bu adam mənim hələ Çita şəhərində 
əsərini sevə-sevə oxuduğum “Azərbaycan generalları” kitabının 
müəllifidir. Ona da sevindim ki, indi onunla tanış olmaq imka-
nım olacaqdı.
Bu hadisə 1992-ci ilin isti yay günlərində olmuşdu. Şəmistan 
Nəzirlini biz evdə tapa bilmədik. O, Mərdəkandakı istirahət 
evlərindən birində öz yaradıcılığı ilə məşğul idi. İstefada olan 
polkovnik Mustafa Məhərrəmovla bərabər onun yanına getdik. 
Tanış olduqdan sonra gəlişimizin məqsədini açıqladıq. Şəmistan 
əvvəlcə razı olmadı. Bildirdi ki, geniş yaradıcılıq planları var və 
işləri çoxdur. Biz söylədik ki, məqsədimiz elə onun yaradıcılıq 
fəaliyyətinə qayğı və şərait yaratmaq, üzə çıxardıqlarını ordu-
nun şəxsi heyətinə çatdırmaqdır. Bir xeyli söhbət etdik, fikir-
lərimizi bölüşdük. İlk görüşümüz zamanı Şəmistan müsbət ca-
vab verməsə də mən şübhə etmirdim ki, bizim təklifimizə o 
biganə qalmayacaqdır. Çünki ömrünü əcdadlarımızın hərb tari-
xinə həsr etmiş bir insan həmin tarixi həsrətlə gözləyən Milli Or-
dudan kənarda qala bilməzdi. Qalmadı da. Biz bunun üçün də 
ona minnətdar olmalıyıq. Onu da yaxşı bilirdik ki, Şəmistan 
Nəzirlinin həyatının hər anı bizim üçün qiymətli olan tariximi-
zin bağlı qalmış səhifələrinin açılmasıdır. Ona görə onun səmərəli 
fəaliyyəti üçün mümkün olan şəraiti yaratmağa çalışırdıq. Qısa 
müddət ərzində o çox məhsuldar işlədi. “Qoridən gələn qatar”, 
“Cümhuriyyət generalları”, “Qacarlar”, “Tam artilleriya generalı 
Səməd bəy Mehmandarov”, “Yaddaşlarda yaşayan Vurğun”, 
“Arxivlərin sirri açılır”, “Topoqraf-general İbrahim ağa Vəkilov”, 
“Qarxunlu Əşrəf bəy”, “General Yadigarov qardaşları”, “Güllə-
lə nmiş Azərbaycan generalları” və s. kimi kitabları yazıb nəşr 
etdirdi.
1999-cu ildə müdafiə naziri Gürcüstanda səfərdə olarkən qar-
şılıqlı fəaliyyət barədə müəyyən razılaşmalar əldə edilmişdi. 
Həmin razılaşmanın nəticəsi kimi Şəmistan Nəzirli bir müddət 
Gürcüstan arxivlərində araşdırmalar apardı və bu araşdırmala-
General Əli ağa Şıxlinski və silahdaşları
6
rın nəticəsi kimi xalqımızın daha on bir generalının adını və 
fəaliyyətini üzə çıxardı. Şəmistan Nəzirlinin bu istiqamətdəki 
uğurlu fəaliyyəti indi də davam etməkdədir.
Müdafiə nazirliyinin orqanı olan “Hərbi bilik” jurnalının ya-
radılmasında da Şəmistan Nəzirlinin xeyli zəhməti var. Doxsan 
üçüncü ildə ilk dəfə onun təşəbbüsü ilə bu jurnal yenidən nəşr 
olundu. O, iyirmi-otuzuncu illərdə Azərbaycanın hərbi qəzet və 
jurnalları haqqında xeyli materiallar araşdırıb üzə çıxartmışdır. 
Elə jurnalın 1993-cü ildə çap olunan ilk nömrəsində də “Hərbi 
bilik” jurnalının ilk redaktorları və general Əli ağa Şıxlinski 
barəsində onun yazıları var idi. O vaxtdan indiyə kimi Şəmistan 
Nəzirli “Hərbi bilik” jurnalının daimi müəlliflərindən biri olaraq 
qalmaqdadır.
Şəmistan Nəzirli son dərəcə zəhmətkeş bir tədqiqatçıdır. 
Zəhmətkeş olduğu qədər də sadə, gülərüz, vətənpərvər bir şəxs-
dir. Ömrünü həsr etdiyi mövzular elə onun vətənə bağlılığının 
bir nümunəsidir. Özü də Şəmistan elə bir mövzunun araşdırıcı-
sıdır ki, onun qələmindən çıxan hər bir sətir xalqımızın qəh-
rəmanlıq tarixinin canlandırılması və gənclərimizin də bu 
qəhrəmanlıq ənənələri üzərində tərbiyə edilməsi üçün misilsiz 
əhəmiyyətə malikdir. Milli hərbiçilərimizin xatirələrinin əbədi-
ləşdirilməsi üçün həmişə narahat bir ömür keçirir. Yadınıza salın 
general Ə.Şıxlinskinin “Xatirələrim”in çapı ilə bağlı onun 1984-
cü ilin zəhmətini…
1993-cü ilin mart ayında Şəmistan təklif etdi ki, Əli ağa Şıx-
linskinin anadan olmasının 130 illiyini qeyd edək. Bu tarixə çox 
az vaxt qalmışdı. Buna baxmayaraq, Şəmistanın səyləri ilə biz 
lazım olan işləri görə bildik və Əli ağa Şıxlinskinin anadan olma 
tarixini onun Yasamal qəbiristanlığındakı qəbri üzərində qeyd 
etdik. Rəhmətlik xalq yazıçısı İsmayıl Şıxlı və başqa xadimlərimiz 
bu tədbirdə iştirak etdilər. Həmin vaxtdan başlayaraq Əli ağa 
Şıxlinskinin anadan olma günü hər il onun qəbri üzərində qeyd 
edilir. 
Şəmistan Nəzirli
7
İstiqlal küçəsində tam artilleriya generalı Səməd bəy Meh-
mandarovun yaşamış olduğu evin divarında onun xatirə löv-
həsinin vurulmasında da Şəmistanın böyük zəhməti vardır. 
Onun gördüyü işləri qısa bir zaman içərisində sadalayıb qurtar-
maq mümkün deyil. Çox sevindiricidir ki, bu fəaliyyətini davam 
etdirmək üçün Şəmistanın hələ böyük imkanları vardır. İndi o 
ömrünün müdriklik və məhsuldar çağlarını keçirir və şübhə et-
mirik ki, yaxın gələcəkdə Şəmistanın yeni-yeni araşdırmalarının 
soraqlarını eşidəcəyik.
Şəmistanın yaradıcılığına qısa nəzər salmaqla əminliklə söy-
ləmək olar ki, o, ömrünü əbəs yerə keçirməmişdir. Şəmistan 
qəhrəmanlıq tariximizi üzə çıxarmaqla vətənimizə və özünə bir 
tarix yaratmışdır. Bu tarixin yeni səhifələrini yazmaqda mən ona 
böyük uğurlar arzu edirəm.
Bu gün o, oxucuların görüşünə yeni bir əsərlə gəlib. Şəmistan 
illərlə həyat və fəaliyyətini öyrəndiyi böyük sərkərdə Əli ağa 
Şıxlinski və onun silahdaşları haqqında yeni kitabını oxuculara 
təqdim edir. Əsərdə generalın həyat yoldaşı ilk azərbaycanlı 
hərbi şəfqət bacısı Nigar xanım, unudulmuş topoqraf-general İb-
rahim ağa Vəkilov, Səməd bəy Mehmandarov, ilk azərbaycanlı 
admiral İbrahim bəy Aslanbəyov, Port-Arturun azərbaycanlı 
qəhrəmanları və süvari generalı Yaqub Quliyev haqqında 
tədqiqatları da oxuculara ilk dəfə təqdim olunur.
Çingiz MƏMMƏDOV,
general-leytenant
General Əli ağa Şıxlinski və silahdaşları
8
B İ R İ N C İ  H İ S S Ə
ALİM-GENERAL
General Əli ağa Şıxlinski ilə yaxından tanış olan-
lar, onun maraqlı söhbətlərinə qulaq asanlar bilirlər 
ki, bu təvazökar və səmimi insan nə qədər ağıllı və 
ibrətli bir şəxs idi.
Heydər HÜSEYNOV
(1908-1950)
filosof-alim
Yaxşı adamların əməllərinin bizə nə qədər fayda 
gətirdiyini yadına sal...! Onda başa düşərsən ki, on-
ların xatirəsi də özləri qədər əzizdir.
  
Seneka Lutsi ANNEY
(e.ə.4–ə.65)
Roma filosofu
Fitri istedada malik olan tam artilleriya generalı Əli ağa Şıx-
linski bütün varlığı ilə sevdiyi Azərbaycan xalqına ömrünün 
sonunadək sədaqətlə xidmət etmişdir. Hərbi fəaliyyətində araş-
dırmalar apardıqda onun bir çox sahələrdə ilkin şəxs olduğunun 
şahidi oluruq. Yalnız general kimi vəzifəsini bitmiş hesab 
etməyən bu məşhur sərkərdə həm də hərb elminin görkəmli 
alim idi. Hələ əsrin əvvəllərində hərbi mütəxəssislər tərəfindən 
yüksək qiymətləndirilən “Şıxlinski üçbucağı”ndan təkcə Rusiya-
da deyil, Fransa, Avstriya, Norveç, İsveçrə və başqa ölkələrin ar-
tilleriya məktəblərində dərslik kimi istifadə olunmuşdur.
Əli ağa Şıxlinski “Üçbucağı”nda artilleriya tarixində ilk dəfə 
topların gözlə görünməyən hədəfə atəş açmaq texnikasını işləyib 
Şəmistan Nəzirli
9
hazırlamış və topların təkmilləşdirilməsi işinə bir sıra dəyərli 
yeniliklər gətirmişdir. Hərb elminin mütəxəssisləri bu gün də 
etiraf edirlər ki, general Şıxlinski qeyri-adi fəaliyyəti ilə fərqlənmiş 
nadir hərbi mütəxəssislərdəndir. O, yeganə azərbaycanlıdır ki, 
ilk dəfə Fransanın generallara məxsus fəxri “Legion ordeni” və 
zabitlərə verilən “Legion xaçı” ilə təltif edilmişdir. Əli ağa Şıx-
linski generallar arasında ən yaxşı hərb alimi, alimlər arasında 
ən məşhur artilleriya generalı idi.
Arxiv sənədlərindən məlum olur ki, general Əli ağa Şıxlinski 
1939-cu ildən sonra alim Heydər Hüseynovla müntəzəm elmi 
yaradıcılıq əlaqəsi saxlamışdır. Respublika Mərkəzi Dövlət 
Ədəbiyyat və İncəsənət Arxivindən aşkar etdiyimiz 1940-cı il 15 
iyul tarixli məktub da general tərəfindən alimə ünvanlanmışdır. 
İri ölçülü kağızlarda yazılmış iyirmi səhifəlik məktub-müra-
ciətində general Əli ağa Şıxlinski alimə 852 sözün izahını və 
düzəlişlərini yazıb göndərmişdi. Məktubdan məlum olur ki, 
1939-cu ildə Heydər Hüseynovun redaktorluğu ilə nəşr olunmuş 
“Rusca-azərbaycanca lüğət”i mütaliə etdikdən sonra general bu 
ağır zəhməti çəkmişdir. General “Qeydləri”nin müqəddiməsində 
yazır: “Redaksiyanın çağırışına əməl edərək, lüğətdə mənim rast 
gəldiyim səhvlər haqqında bəzi mülahizələrimi təqdim edirəm.
Ümumiyyətlə lüğət çox gözəldir. Hər bir sözü ayrılıqda deyil, 
bütün cümlənin ümumi mənasını tərcümə etmək üçün, 
tərcüməçilərə kömək edəcək frazeologiya xüsusilə yaxşıdır”.
Ümumi müddəalarında isə Əli ağa Şıxlinski belə qərara gəlir 
ki, lüğətin əsas çatışmayan cəhəti onun qısa olmasıdır.
“Lüğətdə çox yerdə əsas sözlər buraxılmış, ancaq onların tö-
rəmə sözləri verilmişdir. 
Bizim dilimizi ona yad olan söz düzəltmələrindən təmizləmək 
lazımdır. Əgər başqa dillərə məxsus sözlərdən istifadə etmək eh-
tiyacı varsa, onda törəmə sözlər bizim dilimizin qanunlarına uy-
ğun olmalıdır. Bu, hər şeydən əvvəl, isimlərdən sifət əmələ gəlmə 
hallarına aiddir. Məsələn: a v t o m a t  yazmaq olar və yazmaq da 
lazımdır. Ancaq a v t o m a t i k  – olmaz, artıqdır. H ə r b  sözü isə 
dilimizə çoxdan qəbul edilmişdir, onu saxlamaq, h ə r b i  sözünü 
General Əli ağa Şıxlinski və silahdaşları
10
isə atmaq lazımdır. Azərbaycan xalq dilinin zəngin xəzinəsində 
rus və Avropa sözlərinin qarışığı kimi işlətmək də məq-
sədəuyğundur. Məsələn: a x ı n t ı  (cərəyan), s a x l a n c  (ehtiyat), 
d ö v r ç a ğ  d ö n ü m ü  (dövr), d ü z g ü  (quruluş), b i l g i 
(nəzəriyyə) və s.”. 
Təvazökar general məktubunun sonunda yazır: “Əgər Siz 
təqdim olunmuş materialın heç olmasa kiçik bir hissəsindən 
istifadə edə bilərsinizsə, onda mən özümü çox xoşbəxt sanaram. 
Sevinərəm ki, mən də öz balımın kiçik bir damlasını Sizin gözəl 
arı pətəyinizə əlavə etmişəm”.
General Əli ağa Şıxlinskinin bu iradlarını məmnuniyyətlə 
qəbul edən alim Heydər Hüseynov cavab məktubunda yazır ki, 
lüğətin gələcək nəşrində sizin elmi zəhmətinizdən mütləq isti-
fadə olunacaq. Alim bunun üçün generala sətir haqqı da gön-
dərmişdir. 
Akademik Əliheydər Orucov “Əli ağa Şıxlinskinin bir əlyaz-
ması haqqında” adlı məqaləsində haqlı olaraq belə qənaətə gəlir 
ki, generalın alim Heydər Hüseynova göndərdiyi “Qeydləri” 
lüğətçilik, xüsusən də termin yaradıcılığı baxımından çox fayda-
lıdır. İndiyə qədər hərbi mütəxəssis kimi tanınan Əli ağa Şıxlins-
kinin dil, lüğətçilik, terminologiya məsələlərilə maraqlanması 
faktının özü səciyyəvi haldır. (Bax: “Terminologiya məsələləri” 
kitabı, Bakı, 1987, səh.12).
General Əli ağa Şıxlinski lüğətçiliklə 1940-cı ildənmi məşğul 
olmağa başlamışdır? Xeyr! Onun şəxsi arxivində mühafizə olu-
nan “Zabitin dəftəri”ndəki qeydlərindən məlum olur ki, o, hələ 
gənc zabit ikən hərb elmi ilə, dilçilik və hərbi lüğətlə, terminolo-
giya ilə maraqlanmış və bu sahədə gərgin axtarışlar aparmışdır. 
Uzun illər – 1879-cu ildən 1917-ci ilədək həyatının çox hissəsini 
Azərbaycandan uzaqlarda, yüksək hərbi dairələrdə, özgə məm-
ləkətdə və başqa dil mühitində yaşamasına baxmayaraq, general 
milli varlığını, ana dilini qoruyub saxlaya bilmişdir. Orada 
Azərbaycan dilində mətbuatın və nəşriyyatın olmaması üzündən 
“Rusca-türkcə qısa hərbi lüğət”ini 1926-cı ildə Bakıda üç əlifbada 
Şəmistan Nəzirli
11
– rus, ərəb və latın əlifbası ilə nəşr etdirə bilmişdir. Bununla da 
ilk dəfə Azərbaycanda hərbi lüğətin yaradıcısı olmuşdur. Məhz 
bu əvəzsiz xidmətinə görə general Əli ağa Şıxlinski SSRİ Hərbi 
İnqilab Şurasının 1928-ci il 23 fevral tarixli qərarı ilə Fəxri 
Fərmanla təltif olunmuşdur. Şıxlinskinin lüğəti hərbi nizam-
namələrin, hərbi elmi ədəbiyyatın Azərbaycan dilinə tərcümə 
olunmasında böyük əhəmiyyət kəsb etmişdir. Eyni zamanda 
hərbi məktəblərdə, yenicə yaranmış orduda xidmət edən 
azərbaycanlı əsgər və zabitlər bu lüğətdən qiymətli vəsait kimi 
istifadə etmişlər.
Həmin kitabın elmi terminoloji əhəmiyyətini maraqlı faktlar-
la araşdıran filologiya elmləri namizədi A.Hacıyeva yazır: “Əli 
ağa Şıxlinskinin lüğəti geniş dil materialının dərin təhlilinin 
nəticəsi idi.
Azərbaycan dilinin lüğət tərkibini geniş əhatə etməsi xalq 
dilinə məxsus söz və ifadələrdən yerli-yerində, səmərəli istifadə 
olunması, bir çox unudulmuş və az işlənən sözlərə yenidən ter-
min kimi həyat vəsiqəsi verilməsi baxımından Ə.Şıxlinski lüğəti 
o dövrdə nəşr edilən lüğətlərin hamısından fərqlənir. …
Azərbaycan dilində hərbi terminologiyanın olmaması bu işdə 
böyük çətinlik törədirdi. Əli ağa Şıxlinskinin lüğətinin nəşri ilə 
həmin çətinlik, demək olar ki, aradan qaldırıldı”. 
General Şıxlinskinin 1926-cı ildə nəşr etdirdiyi 280 səhifəlik 
“Rusca-türkcə qısa hərbi lüğət” elmi əsəri xüsusi dəyərə malik-
dir. Həmin lüğətin misilsiz elmi əhəmiyyətindən danışan gör-
kəmli filosof-alim Heydər Hüseynov yazır:
“...Kitabın əvvəlində general Əli ağa Şıxlinski lüğət tərtib 
edərkən yeddi əsas qəbul etdiyini göstərir: 1) Yad sözlərin yerinə 
bacardıqca, türk-Azərbaycan sözləri qoyulubdur. 2) El arasında 
işlənən türkləşmiş ərəb və fars sözləri buraxılmayıbdır: bu dürlü 
sözlər, onlar elə birmənalı türk sözlərinin yanında dırnaqlar ara-
sında yazılıbdır; məsələn: ç a ğ  (vaxt, zaman). 3) Türkcəyə qarış-
mış bəzi ərəb sözləri türkcə deyilişinə uyğun yazılıbdır; məsələn: 
q a l a  (qələ yerinə), s a h a t  (saət yerinə). 4) Kökləri ərəbcədən 
General Əli ağa Şıxlinski və silahdaşları
12
olan sözlərin deyilişləri türkcəyə uyğunlaşdırılıbdır; məsələn, 
v ə q t l ə r, t ə b i b l ə r, v ə z i f ə l i (evqat, ətibba, müəzzəf yerinə) 
və sairə…”.
Azərbaycan Respublikası Elmlər Akademiyasının müxbir 
üzvü Əliheydər Orucovun “Ə.Şıxlinskinin bir əlyazması haqqın-
da” məqaləsindən:
“Yaşının ötməsinə, səhhətinin pozulmasına baxmayaraq, ge-
neral Əli ağa Şıxlinski həyatının son günlərinə qədər dilimizin 
vəziyyəti, terminologiya, orfoqrafiya, lüğətçilik məsələləri ilə 
maraqlanırdı. Onu tez-tez Lüğətlər İnstitutunda, həmin institu-
tun direktoru Heydər Hüseynovun yanında görmək olardı. 
Heydər Hüseynov Əli ağa Şıxlinskiyə dərin hörmət və həssas 
münasibət bəslərdi. İnstitutun hazırladığı lüğətlərlə onu tanış 
edər və bu barədə fikrini bilmək istərdi. Onun 1940-cı ildə aka-
demik Heydər Hüseynova 49 səhifədən ibarət göndərdiyi 
“Qeydlər”dən göründüyü kimi, ana dili ilə bərabər, klassik ədə-
biyyatımızı, xüsusən, folklorumuzu çox gözəl bilirmiş. Əli ağa 
Şıxlinski indi ədəbi dildə işlənməyən, buna görə də müasir lüğət-
lərə düşməmiş, amma bəzi dialekt və şivələrimizdə işlənməkdə 
davam edən sözləri yada salmaqla onların yazılı dilə (lüğətlərə) 
keçirilməsini məqsədəuyğun hesab edir. Bu baxımdan onun 
özünün yeni söz və formalar yaratmaq təşəbbüsü təqdirəlayiqdir. 
Bugünkü şəraitdə daha böyük əhəmiyyət qazanmış bu məsələ, 
görünür, hələ o zaman Əli ağa Şıxlinskini düşündürmüş və 
fürsətdən istifadə edərək, yazdığı “Qeydlər” vasitəsilə fikrini 
lüğətçilərin nəzərinə çatdırmışdır”.
O vaxtdan illər keçdi. General Əli ağa Şıxlinskinin ilk vəsait 
olan hərbi lüğəti bir daha işıq üzü görmədi. Totalitar sovet rejimi 
azərbaycanlı generalın elmindən bəhrələnməyi öz millətinə ya-
saq etdi. Az tirajla nəşr olunmuş bu kitabın nadir nüsxələri qalıb. 
Bu gün zaman, dövr dəyişib. Yeni yaranan ordumuz üçün həmin 
lüğətin əhəmiyyəti, şübhəsiz ki, əvəzsiz olardı. Ona görə də 
nəşriyyatlarımız böyük hərb alimi Şıxlinskinin lüğətinin yeni 
nəşri barədə təşəbbüs göstərməlidir.
Şəmistan Nəzirli
13
MİLLİ ORDU QURUCULUĞUNDA
Əlli ildən çox nizami orduda qüsursuz xidmət edən Əli ağa 
Şıxlinski həmişə birincilər sırasında olmuşdur. O, beş müha-
ribənin şahidi, dördüncünün iştirakçısı olub: 1900-1901-ci illərdə 
Çin hərbi yürüşündə (tarixə “Boksyor üsyanı” kimi düşüb), 
1904-1905-ci illərdə Port-Artur, 1914-cü il Cahan müharibəsində, 
1918-1920-ci illərdə isə torpaqlarımızın bütövlüyü uğrunda daş-
nak Ermənistanına qarşı döyüşüb. Böyük Vətən müharibəsinin 
şahidi olan qoca general yenə də fəaliyyətini dayandırmamışdır. 
O, “Xatirələrim” kimi qiymətli hərbi memuarını diktə edib yaz-
dırmışdır. Bu, Azərbaycan hərb tarixində ilk və yeganə hərbi me-
muardır. İnqilabdan əvvəl və inqilabdan sonrakı dövrlərlə məş-
ğul olan hərb elminin elə bir alimi yoxdur ki, həmin kitabdan 
qidalanmasın, bir qiymətli mənbə kimi ondan istifadə etməsin.
Görkəmli sərkərdə Əli ağa Şıxlinskinin xalqımız üçün ən bö-
yük xidmətlərindən biri də 1917-ci ilin noyabrında olmuşdur. 
Həmin ayın on beşində Qafqaza qayıdan Şıxlinski ilk dəfə 
Tiflisdə azərbaycanlılardan ibarət milli korpus yaratmışdır. Bu-
nunla da o, Milli Azərbaycan Ordusunun təməl daşını qoymuş-
dur. Bu barədə general “Xatirələrim” hərbi memuarında daha 
dəqiq məlumat verir: 
“Tiflisə qayıtdıqda, müvəqqəti olaraq mənə korpus koman-
danlığı həvalə olduğu barədə əmri oxudum. Öz xalqımın, baş 
verə biləcək xarici təzyiqlərdən və daxili qarışıqlıqlardan özünü 
qorumasına xidmət etmək arzusu ilə korpus təşkil etməyi qət 
edib, Tiflisdə öz qərargahımı düzəltməyə başladım…1
Dekabrın otuz birində mən öz qərargahımın ilk heyəti ilə Gən-
cəyə getdim ki, orada hissələrin təşkil edilməsilə məşğul olum. 
Korpus hissələrinin təşkilində böyük əngəllərə rast gəlirdik”.
1 Qərargah Tiflisdəki “London” mehmanxanasının birinci mərtəbə-
sində yerləşirdi. İkimərtəbəli mülk indi də qalır. Bu sətirlərin müəllifi 
1999-cu ilin aprel ayında Tbilisidə yaradıcılıq ezamiyyətində olanda həmin 
binanı axtarıb tapmışdı – Ş.N. 
General Əli ağa Şıxlinski və silahdaşları
14
“Açıq söz” qəzeti 1918-ci il 7 yanvar tarixli nömrəsində nizami 
müsəlman əsgəri qüvvələrinin yaranması haqqında belə bir 
xəbər yaymışdı: 
“Yanvarın üçündə Mərkəzi Müsəlman Zaqafqaziya Komitə-
sinin üzvü, Mərkəzi Komitə sədri Fətəli xan Xoyski müsəlman 
əsgəri dəstələri təşkilatı haqqında məruzədə bulunmuşdur. 
Məruzədən anlaşıldığına görə 1917-ci il dekabrın on birində Za-
qafqaziya Komissarlığı Zaqafqaziya müsəlmanlarından nizami 
ordu təşkil etməsi qətnaməsini çıxarmışdır. Nizami ordu üçün 
lazımi qədər könüllü cəm edilməsi Zaqafqaziya Mərkəzi 
Müsəlman Komitəsinə həvalə edilmişdir. Nizami ordu təşkil 
edildikdən sonra müsəlmanlardan alınan əsgəri verginin ləğv 
edilməsi haqqında Zaqafqaziya Komissarlığı tərəfindən dekret 
veriləcəkdir. Zaqafqaziya Komissarlığının qətnaməsinə əsasən 
dekabrın on doqquzunda beşinci və yeddinci Qafqaziya nişançı 
firqələrindən ibarət olan altıncı ordu korpusunun Müsəlman Ni-
zami ordusu ilə əvəz edilməsi haqqında Qafqaziya cəbhəsi qo-
şunlarının baş komandanı tərəfindən “Əmrnamə” verilmişdir. 
Həmin əsgər dəstələrini milliləşdirmək işlərinin nəzarəti general 
Əli ağa Şıxlinskiyə həvalə edilmişdir.
General Şıxlinski öz vəzifəsinin ifasına başlamışdır”.
1918-ci il fevralın iyirmisində general Əli ağa Şıxlinski Gən-
cədə yeni yaratdığı Milli Azərbaycan Korpusunun əsgərləri qar-
şısında çıxış edərək demişdir: “Azərbaycanlılar həmişəlik yadda 
saxlamalıdırlar ki, doğma ordu xeyriyyə evi deyildir və ondan 
ötrü mövcud deyil ki, hər bir azərbaycanlı orada özünə xeyirli 
olan yeri tutsun. O, Vətənin dayağıdır və ora ölkənin ən yaxşı 
qüvvələri daxil olmalıdır.
Özünün xırda şəxsi maraqlarını doğma diyarın və öz xalqının 
maraqlarından üstün tutan adamların qiyməti çox deyil və ordu 
təəssüf etmədən onlarla vidalaşır. Özlərini düşünən mənasız 
adamlar ordunun işini artırmasınlar. Belə insanların heç bir 
dövlət xidmətində faydası olmayacaq”.
Şəmistan Nəzirli
15
General Əli ağa Şıxlinski bu vətənpərvər çıxışını Gəncədə 
praporşiklər məktəbinin birinci buraxılışı münasibətilə söy-
ləmişdir. Bu şənlikdə Qafqaz Ordusunun baş komandanı Nuru 
Paşa, atası Hacı Əhməd, xalq təhsil naziri Nəsib bəy Usubbəyov, 
daxili işlər nazirinin vəkili Mehdi bəy Hacınski, sosial-təminat 
naziri Musa bəy Rəfibəyov, Gəncə qubernatoru, general İbrahim 
ağa Vəkilov və başqa dövlət xadimləri iştirak edirlər.
Elçi adlı müəllif 1918-ci il noyabrın 7 və 8-də “Azərbaycan” 
qəzetində (rus dilində) yazır ki, ertəsi gün Bakıdan gəlmiş qo-
naqlar və demək olar ki, bütün şəhər əhalisi hərbi meydana yol-
landılar. Meydanda təlim üçün əvvəlcədən səngərlər, yarğanlar 
və cürbəcür maneələr hazırlanmışdı. Hamı özünün Milli bayra-
mına, Türk-Azərbaycan zabitlərinin ilk buraxılışına tamaşa 
etməyə gəlmişdi. Ətrafda bayram əhvali-ruhiyyəsi var idi.
Əlahiddə Azərbaycan korpusunun komandanı general Əli 
ağa Şıxlinski ətrafdakılarla birgə səflə düzülmüş yunkerlərə ya-
xınlaşıb salamlaşdı. General Əli ağa Paşanın mehriban “salamı-
na” birdən-birə səkkiz yüz gəncin ağzından gurultulu “salam” 
cavabı çıxdı. Sonra proqram üzrə təlim sınaqları keçirilməsinə 
başlandı.
1918-1920-ci illərdə Azərbaycan Silahlı Qüvvələrinin təşki-
lində Əli ağa Şıxlinskinin müstəsna rolu olmuşdur. Doğma xal-
qın nizami ordusunu yaratmaq istəyən general uzun illik hərbi 
təcrübəsindən gecə-gündüz istifadə edirdi. Yetmiş ildən çox Res-
publika Yeni Tarix Mərkəzi Dövlət Arxivində “tamamilə məx-
fidir” qrifi ilə saxlanan qiymətli bir sənəd bunu bir daha təsdiq 
edir. Milli Azərbaycan korpusunun komandiri general Əli ağa 
Şıxlinski 1918-ci il dekabrın 13-də Gəncədən göndərdiyi “Mə lu-
mat”ında yeni Azərbaycan Ordusunun layihəsini hazırlamışdı.
General yazırdı: “Azərbaycanın müstəqil respublika elan 
edilməsi mənə may ayının 27-də qəzetlərdən aydın oldu.
Mən mayın 28-də yeni dövlətin hərb nazirliyinin layihəsini 
artıq hazırlamışdım; layihənin arxasında izahedici qeyd olan 
müfəssəl sxem əlavə edilmişdir”.
General Əli ağa Şıxlinski və silahdaşları
16
Vəziyyətlə əlaqədar Əli ağa Şıxlinski layihəsində təklif edir ki, 
vaxtilə türk zabitlərinin köməyi ilə yaradılmış hərbi korpus ləğv 
edilsin. Müharibə şəraitində bu azlıq təşkil edir. “Əvəzində divi-
ziyalar təşkil edilsin. Onlar da hərb nazirinə və onun köməkçisinə 
tabe olunsun”.
Gözəl təlim və tərbiyə almış, Mancuriyada müvəffəqiyyətlə 
döyüşən, yüksək döyüş qabiliyyətli Yapon ordusunun korpus 
təşkilatı haqqında təsəvvürü belə yox idi.
Şıxlinski layihədə incə bir mətləbə də toxunmuşdu. May ayın-
da ilk müstəqil Azərbaycan hökuməti yarananda hərb naziri 
doktor Xosrov bəy Sultanov təyin edilmişdi. O da mülki şəxs idi. 
Xosrov bəy türk zabitlərinin köməyi ilə ordunun təşkilində 
bəzi təxirəsalınmaz işlər görsə də, bu, ölkədəki ağır vəziyyəti 
yüngülləşdirmədi. Azərbaycanın həm daxilindəki, həm də qon-
şuluğundakı amansız düşmənə qarşı güclü ordu yaratmaq vacib 
idi. Təhlükə o qədər artmışdı ki, ölkənin qərb rayonlarında hərbi 
vəziyyət elan olunmuşdu. Belə şəraitdə mülki şəxsin hərb naziri 
olmasını peşəkar hərbiçi olan Əli ağa Şıxlinski məsləhət bilmirdi. 
Ona görə də haqlı olaraq yazırdı ki, hərb naziri – əgər o, mülki 
şəxsdirsə – onda o özünün yanında səlahiyyətli şəxslərin çox ki-
çik sayından hərbi şura yaratmaq və qoşunların təlim və 
tərbiyəsinə bilavasitə nəzarət etmək üçün köməkçi təyin 
etməlidir. 
Mətndən o da məlum olur ki, general Əli ağa Şıxlinski layihəni 
artıq ikinci, bəlkə də üçüncü dəfə hökumətin ünvanına göndər-
mişdir.
“Hökumət Gəncə şəhərinə köçən kimi (iyun ayının əvvəlində) 
mənim layihəm hərb nazirliyi müəssisələrinin müfəssəl sxemi 
şəklində Nazirlər Sovetinin sədrinə təqdim edilmişdir.
Ehtimal edilirdi ki, hökumətə tam məlumatı, yəqin ki, Nazirlər 
Sovetinin müvafiq iclasına dəvət ediləcək korpus komandiri 
şəxsən özü təqdim edəcək.
Lakin mən heç bir yerə dəvət edilməmişəm və layihə haqqın-
da heç bir xəbərdarlıq almamışam. Güman edirəm ki, layihə heç 
Şəmistan Nəzirli
17
müzakirə edilməmişdir. Çünki Bakı quberniyasının bolşevik-
lərdən təmizlənməsi və bunun üçün lazım olan xarici kömək ilə 
əlaqədar olaraq yaranmış xüsusi şəraitə görə hökumət hərb nazi-
ri təyin etməkdən imtina etmişdir”.
Nəhayət, hökumətin əmrilə 1918-ci il dekabrın 25-də tam ar-
tilleriya generalı Səməd bəy Mehmandarov hərb naziri oldu və 
həmin gün yanıqlı bəyanatla xalqa müraciət etdi. Dekabrın 29-da 
isə general-leytenant Əli ağa Şıxlinski hərb nazirinin müavini 
təyin edildi.
* * *
“…Əli ağa Şıxlinski Cümhuriyyət dövründə Səməd bəyin 
müavini olmaqla bərabər həm də onun sağ əli idi. Səməd bəy 
Ə.Şıxlinskinin işıqlı zəkasını, hərbçilik istedadını və nəhayət, in-
sani keyfiyyətlərini yüksək qiymətləndirirdi. Səməd bəy Ə.Şıx-
linskinin bilik və təcrübəsindən özü bəhrələndiyi kimi, ordu qu-
ruculuğunda da ondan geniş istifadə edilirdi. Ordu quruculuğu 
prosesinin elmi-praktik biliklər tələb edən məsələlərinin həlli 
əsasən Ə.Şıxlinskiyə həvalə edilirdi və həmin məsələlərin 
keyfiyyətlə həll ediləcəyinə də Səməd bəydə heç vaxt şübhə ol-
mazdı. Səməd bəy insani qısqanclıqdan həmişə uzaq olmuşdu 
və vaxtilə rastlaşdığı bir çox hərbiçilərdən fərqli olaraq o, Ə.Şıx-
linski kimi bir hərbiçi ilə birgə xidmət etməyi nəinki karyerasına 
təhlükə saymamış, əksinə, onun nazir müavini olmasını təkidlə 
Cümhuriyyət hökuməti qarşısında qaldırmışdı. Səməd bəy bilir-
di ki, Ə.Şıxlinski bütünlükdə Nazirliyin yükünü öz üzərinə 
götürməyə qadir olan bir şəxsdir və onun xidmət başında olması 
xalqına yalnız fayda verə bilər. Nazirlikdə olmadığı vaxtlarda da 
Səməd bəy nazir vəzifəsinin icrasını Ə.Şıxlinskiyə həvalə edərdi. 
Cümhuriyyət dövründə hərbi nazirin vəzifəsini digər generallar 
da icra etmişlər. Ancaq bu o zaman olurdu ki, həm Mehmanda-
rov, həm də Ə.Şıxlinski xidməti ezamiyyətdə olurdular.
General Ə.Şıxlinskinin Cümhuriyyət ordusunun təşkilində 
çox böyük xidmətləri vardır. Onun komandanlığı altında yara-
General Əli ağa Şıxlinski və silahdaşları
18
dılmış Müsəlman korpusunun və Azərbaycan korpusunun tari-
xinə toxunmadan qeyd etmək lazımdır ki, ilk milli peşəkar milli 
hərbi məktəbin təşkili də əslində Ə.Şıxlinskinin adı ilə bağlan-
malıdır. Gəncədə açılan bu məktəbin – Milli hərbiyyə məktəbinin 
işə başlaması çox vaxt tarixi ədəbiyyatda türk hərbiçilərinin 
fəaliyyəti ilə bağlanılır. Sözsüz ki, Milli hərbiyyə məktəbinin 
fəaliyyətə başlamasında, ilk milli hərbi kadrların hazırlanmasın-
da türk hərbiçilərinin böyük zəhmətini qiymət ləndirməmək ol-
maz. Ancaq ədalət naminə o da bildirilməlidir ki, Milli hərbiyyə 
məktəbinin əsası Ə.Şıxlinski tərəfindən qoyulmuşdur. Bu mək-
təbin təşkili üçün Ə.Şıxlinski Müsəlman korpusunun komandiri 
kimi 1918-ci ilin əvvəllərində əmr vermişdi. Məktəb Bakıda açıl-
malı idi. Sonradan Bakıda hərbi şəraitin mürəkkəbləşməsi 
üzündən onun Gəncədə təşkili qərara alındı”. (M.Süleymanov. 
“Mehmandarov” kitabı, Bakı, 2000, səh.167)
Şəmistan Nəzirli
19
PORT-ARTURUN AZƏRBAYCANLI  
QƏHRƏMANLARI
Zaqafqaziya müsəlmanlarının başçısı Şeyxülis-
lam Əbdülsəlam Axundzadə Rusiya-Yaponiya müha-
ribəsinin başlanması ilə xalqa xüsusi bir müraciət-
namə ünvanladı. Orada müsəlmanların xəyanətkar 
yaponlara qarşı müharibədə iştirak etməyə hazır ol-
duqları göstərilirdi.
Azərbaycan burjuaziyası müharibə fonduna çoxlu 
vəsait verdi. Bakı bələdiyyə idarəsi müharibə fondu-
na 15 min manat, Gəncə şəhər duması 2 min manat. 
Neft sənayeçilərinin qurultay şurası 150 min manat, 
Hacı Zeynalabdin Tağıyev, Şəmsi Əsədullayev, Musa 
Nağıyev və başqa iri kapitalistlər 10 min manatdan 
çox pul vermişdilər. Müharibə fonduna vəsait top-
lanmasında varlılarla bərabər məmurlar, mürtəce 
zabitlər də can-başla iştirak edirdilər. Azərbaycan 
bəy-mülkədar dairələrindən çıxan bir sıra azər-
baycanlı zabitlər də Port-Arturun müdafiəçiləri sıra-
sında idi.
“Azərbaycan tarixi”, II cild,
1964-cü il nəşri, səh.548
1904-1905-ci illərdə Uzaq Şərqdə Port-Artur qalası uğrunda 
döyüşlərin iştirakçısı iki sərkərdənin – Əli ağa Şıxlinski və Səməd 
bəy Mehmandarovun olduğu oxuculara məlumdur. Təəssüf ki, 
onların da həmin illərdəki döyüş yolları indiyədək xalqımıza 
çatdırılmamışdır. Hərb tariximizin bu açılmamış səhifələrində 
arxiv sənədləri əsasında tədqiqat aparanda məlum oldu ki, 
General Əli ağa Şıxlinski və silahdaşları
20
indiyədək adı və xidməti unudulmuş tam süvari generalı Hü-
seyn xan Naxçıvanski, şahzadə-general Əmirkazım Mirzə Qa-
car, Əsəd bəy Talışxanov, Şahzadə-podyesaul (kazak qoşunla-
rında kapitan) Feyzulla Mirzə Qacar, Şahzadə-podpolkovnik 
Əliqulu Mirzə Qacar, polkovnik İlyas bəy Ağalarov, ştabs-
kapitan Gəray bəy Vəkilov, xounjuy (kazak rotasında ilk zabit 
rütbəsi) Əbdürrəhman Qurbanov, Cəlaləddin Musayev, poruçik 
Ağababa Sadıqov, podporuçik Zülfüqar bəy Bağırbəyov və baş-
qaları Port-Artur müharibəsində mərdliklə vuruşmuşlar.
* * *
Gecə keçirdi, istirahət etməyə hazırlaşırdım. Birdən telefon 
zəng çaldı. “Belə bivaxt, kimdi görəsən?” – fikirləşib dəstəyi qal-
dırdım. Zərif səsli bir qadın üzürxahlıq edib:
– Mənə filankəs lazımdır, – dedi.
– Mənəm, eşidirəm sizi...
– Gec olduğu üçün bağışlayın, sizi narahat edən Qalina Sem-
yonovna Səfərovadır. Telefonunuzun nömrəsini indicə çətinliklə 
öyrənə bildim. Tərtib etdiyiniz general Əli ağa Şıxlinskinin “Xati-
rələrim” kitabını mən maraqla oxudum. Bilirsiniz, sizi niyə nara-
hat elədim? Bizdə 1905-ci ildə nəşr olunmuş “Niva” jurnalı sax-
lanılır. Orda Əli ağa Şıxlinski və Səməd bəy Mehmandarov haq-
qında yazılar var, şəkilləri də dərc olunub. Amma nədənsə Şıx-
linski kitabına yazdığınız “İzahlar və qeydlər” bölməsində bu 
barədə oxuculara heç bir məlumat verməmsiniz.
– Qalina Semyonovna, – dedim, – mənim o mənbədən xəbərim 
yoxdur. Çox sağ olun ki, bu barədə məlumat verdiniz. Günü sa-
bah kitabxanaya gedib...
– Kitabxanaya niyə? – Qalina Semyonovna etiraz etdi, – məm-
nuniyyətlə jurnalı müvəqqəti istifadə üçün sizə verə bilərəm.
Ertəsi gün Q.Səfərovanın Şors küçəsindəki mənzilində görü-
şüb jurnalı birgə vərəqlədik.
“Niva” jurnalı 1905-ci il dördüncü nömrəsinin yetmişinci səhi -
fəsində Əli ağa Şıxlinskini altı nəfər döyüşçü – zabit və iki qadınla 
birgə çəkilmiş fotoşəklini dərc edib. Şəkilaltı yazıda oxuyuruq:
Şəmistan Nəzirli
21
“Port-Artur müdafiəsinin igid artilleriya komandiri Əli ağa 
Şıxlinski Syuşin kəndinin yaxınlığındakı Drakonovıy Xrebet da-
ğına atəş açaraq yaponların hücumunu dəf etmişdir. Podpolkov-
nik Əli ağa Şıxlinski göstərdiyi rəşadətə görə “Müqəddəs Geor-
gi” ordeninin dördüncü dərəcəsinə təqdim edilmişdir.
Şəkildə ortada artilleriya komandiri Əli ağa Şıxlinski, zabit 
Mixaylov, Şişkin, Karamışev, Qyunter, Şuleykin və başqaları”.
Üçüncü istehkamda olan bir hadisəni illər keçəndən sonra Əli 
ağa Şıxlinski belə xatırlamışdır:
“Tamamilə açıqda duran toplarımın atəşi, hücum edən yapon 
piyada qoşununu geriyə oturtdu. Atışma səsini eşidən polkov-
nik Mehmandarov general Nadeinin yeraltı qazmasından çıxa-
raq yanıma gəldi. Fikirləşdim ki, ehtiyatsızlığıma görə hirs lənə-
cəkdir. Vəziyyətlə tanış olduqdan sonra dedi:
– Yaxşı eləmisiniz. Birinci batareyanın bir vzvodunu da sizə 
köməyə göndərirəm.
Mehmandarov tədbir və sərəncamları bəyəndiyini söyləyib, 
öz məntəqəsinə qayıtdı. Bu əməliyyata görə mən, köhnə orduda 
qəhrəmanlıq ordeni olan Georgi Pobedonosets ordeninə təqdim 
edildim”.
Jurnalın həmin səhifəsində həmyerlimiz Səməd bəy Mehman-
darovun da şəkli verilib. Haqqında isə belə bir məlumat yazılıb:
“Yeddinci Şərqi-Sibir artilleriya briqadasının general-mayoru 
Səməd bəy Sadıq bəy oğlu Mehmandarov Port-Artur müda fiə-
sindəki qəhrəmanlığına görə dördüncü dərəcəli “Müqəddəs Ge-
orgi” ordeni ilə təltif olunub”. 
“Niva”nın yetmiş birinci səhifəsində gözəl, zərif naxışlarla 
işlənmiş bir buynuz şəkli də verilib. Port-Artur döyüşlərinin ko-
mandanı general Anatoli Mixayloviç Stesselə Zaqatala şəhər 
cəmiyyəti tərəfindən hədiyyə olunan bu buynuz gümüşlə işlənib. 
Şəklin altında oxuyuruq: “Zaqatala şəhər sakinlərindən general-
adyutant A.M.Stesselə dağ keçisi buynuzunu hədiyyə edirik”.
“Niva” jurnalı təkcə birillik nömrələrində Azərbaycan xalqı-
nın müharibəyə könüllü ianə toplaması haqqında və Qafqaz sü-
General Əli ağa Şıxlinski və silahdaşları
22
vari briqadasının tərkibində vuruşan oğullarımızın qəhrəmanlığı 
barədə az da olsa məlumatlar verir. Onu da xatırladaq ki, Port-
Arturda Ə.Şıxlinski və S.Menmandarovdan başqa yapon samu-
raylarına qarşı döyüşən həmyerlimiz Əsəd bəy Talışxanov, Hü-
seyn xan Naxçıvanski, İbrahim ağa Usubov, qvardiya polkovniki 
Kərim bəy Novruzov, polkovnik Davud bəy Yadigarov, Gəray 
bəy Vəkilov, poruçik Ağababa Sadıqov və hələ adını bilmədiyimiz 
onlarca Azərbaycan oğlu mərdliklə vuruşmuşlar.
Dövrdən, quruluşdan asılı olmayaraq oğullar həmişə Vətənin 
əsgərləridirlər. Vətən nə vaxt təhlükə qarşısında olarsa, igidlər 
bir səslə silaha sarılmağa hazırdılar. İyirminci əsr tarixə “nəfə-
sindən” barıt püskürəndə, eloğullarımız da bir səslə ayağa qal-
xıb Vətənin müdafiəsinə gediblər.
XIX əsrin ortalarında Qarabağ igidlərinin, Şirvan alayının, 
Kəngərli döyüşçülərinin, Qazax süvari dəstələrinin yadellilərə 
qarşı qeyri-adi qəhrəmanlıqlarının şahidi olan xalqımızın böyük 
mütəfəkkir oğlu M.F.Axundov fəxrlə deyirdi: “Doğmamış Qaf-
qazda analar qorxaq”.
Hələ bir xeyri əvvəl (1828-ci ildə) məşhur rus tarixçisi, general 
Platon Zubov “Gürcüstan və Qafqaz haqqında altı məktub” 
əsərində yazırdı:
“Müsəlman süvari alayları haqqında mühakimə yürütmək 
üçün onları döyüşdə görmək lazımdır: bunlar şimşəyi xatırladır, 
bunlar qəzəblənmiş allahın birdən-birə içərisinə düşərək ölüm 
və dəhşət saçan oduna bənzəyirdi. Müsəlman alaylarının 
gözlərim önündə törətdikləri igidlik xariqələrini hələ də heyrətlə 
yad edirəm... Onlar silahdan çox böyük bir məharətlə istifadə 
edərək, qorxmaz və cəsur süvari kimi döyüşürdülər”.
Əgər oxucu Aleksandr Stepanovun “Port-Artur”, Trofim Ba-
risovun “Portarturçular” romanlarını mütaliə edərsə, onda görər 
ki, 1904-cü il dekabrın on altısında komandan Stessel qalanı ya-
ponlara danışıqsız təslim etmək istəyəndə polkovnik S.Meh-
mandarov və onun zabit heyəti etiraz edərək necə əsəbiləşmişdilər. 
Səməd bəy Mehmandarov və onun zabit heyəti inad edirdilər ki, 
Şəmistan Nəzirli
23
qalanı son nəfəsə qədər müdafiə etmək lazımdır. Heç kəs biabır-
çı vəziyyətdə Rusiyaya qayıtmaq istəmirdi.
“– Kapitan, sizin kimi zabitlərə orduda qulluq etmək yara-
maz! – Mehmandarov onun üstünə qışqırdı. – Siz bizim adımızı 
korlayırsınız, – deyib yumruğunu havada oynatdı.
– Əlahəzrət, xahiş edirəm, məni təhqirlərdən qoruyasınız, – 
kapitan Vamenzon1 hirsindən pörtmüş halda general Stesselə 
müraciət etdi.
– Hər şeydən qabaq sakit olmaq lazımdır, cənablar! Polkovnik 
Mehmandarov, sizi qayda-qanuna riayət etməyə dəvət edirəm.
Qızğın mübahisələr başlandı, zabitlər iki hissəyə bölündülər: 
bir neçəsi kapitan Vamenzonu, qalanları isə polkovnik Mehman-
darovu müdafiə edirdilər” (A.Stepanov. “Port-Artur”, səh.777-
778).
* * *
1904-cü il yanvarın 26-da Rusiya-Yaponiya müharibəsi başla-
nanda polkovnik Hüseyn xan Naxçıvanski əksəriyyəti qafqazlı-
lardan təşkil olunmuş ikinci Dağıstan süvari alayına komandan-
lıq edirdi. Hüseyn xanın alayı 1905-ci il yanvarın 14-də Lanlun-
qou kəndi uğrunda ağır döyüşlər aparmışdır. Bir neçə gün kəndi 
ala bilməyən döyüşçülər mahir komandirin hərbi fəndi ilə dan 
üzü hücuma keçərək sürətli zərbə ilə yaponları kənddən vurub 
çıxartmışlar. Bu güclü döyüş səhnəsi məşhur rəssam V.V.Mazu-
rovskinin yağlı boya ilə işlədiyi rəsmdə əbədiləşmişdir. Əsərdə 
alay döyüşçülərin qızğın həmləsi və süvari polkovniki Hüseyn 
xan Naxçıvanskinin obrazı ön planda ustalıqla işlənmişdir.
Məşhur rus jurnalisti A.Kvitka Port-Arturda müharibə başla-
nanda könüllü cəbhəyə getmiş və döyüşlərdə jurnalist-zabit 
1 A.N.Vamenzon (1866–?) – artilleriya kapitanı, 22-ci batareyanın ko-
mandiri. Əsgərlərlə vəhşi rəftarı ilə fərqlənən pis rəftarlı komandir. Port-
arturçu L.V.Kabelyaski məlumat verir ki, müharibədən sonra Rusiyaya 
qayıdan Vamenzon əsgərlərin ondan alacağı intiqamdan qorxaraq 
familiyasını dəyişib, Vadin eləmişdi (“Lit. qazeta”, 1959-cu il, 27 oktyabr)
General Əli ağa Şıxlinski və silahdaşları
24
kimi iştirak etmişdir. Müharibə gedə-gedə “Zabaykalye kazak 
zabitinin gündəliyi” adlı maraqlı bir əsər yazmışdır. 1908-ci ildə 
Sankt-Peterburqda nəşr etdirdiyi həmin kitabda igid eloğlumuz 
polkovnik Hüseyn xan Naxçıvanski haqqında da maraqlı 
səhifələr var.
Səhifə 181-də: “Axşamüstü Bensixuda süvari qvardiyası Hü-
seyn xan Naxçıvanskinin təşkil etdiyi ikinci Dağıstan alayı 
gözlənilir. Alay qafqazlılardan və süvari qvardiyasında xidmət 
edən seçmə zabitlərdən təşkil olunmuşdu.
...Avanqard tağımının ardınca yüzlərcə adam, polk komandi-
ri, onların da ardınca uca bir ağacın zirvəsində polkovnik Xan 
Naxçıvanskiyə məxsus qızılı aypara nişanları dalğalanan dəstə 
göründü. 
Alay cərgələnmiş tağımlarla kolon boyu uzanırdı. Biz isə Xanın 
zabitlərindəki atlara həsədlə baxırdıq. Mən axşam saat onda Hü-
seyn xanı general Lyubavinin yanına ötürüb, evimə qayıtdım”.
Səhifə 245-də: “Dağıstanlıların komandiri Hüseyn xan Naxçı-
vanski, podpolkovnik Byuntiq və knyaz Tumakov həyətinə daxil 
olanda səhər saat on bir olardı. Onlar mənimlə nahar etməyə qal-
dılar... Hüseyn xanın əsgər və komandirləri döyüşlərdə hamı-
dan seçilirdi. Onları bir şeyə qınamaq olardı, o da həddindən 
artıq cəsur olmalarında...”
Səhifə 361-də: “Polkovnik Xan Naxçıvanskinin Qafqaz-kazak 
briqadasının cəsurları üç yapon nəqliyyatını məhv etmişlər...” 
İgid həmyerlimiz, polkovnik Hüseyn xan Naxçıvanski yapon-
lara qarşı apardığı döyüş məharətinə görə “Müqəddəs Georgi” 
və dördüncü dərəcəli, bantlı, üstü yazılı qızıl silahla – “Müqəddəs 
Vladimir” və “İgidliyə görə” ordenləri ilə təltif olunmuşdur. 
Rusiya-Yaponiya müharibəsindəki sərkərdəlik fəaliyyətinə 
görə Hüseyn xan Kərbalı xan oğlu Naxçıvanskiyə 1907-ci il mar-
tın 31-də general-mayor rütbəsi verilmişdir.
Şəmistan Nəzirli
25
General Səməd bəy Mehmandarov
Port-Artur döyüşlərində
Port-Arturun müdafiəsi zamanı göstərdiyi döyüş 
xidmətlərinə görə Səməd bəy Mehmandarov bir neçə 
döyüş ordeni və qızıl silahla təltif edildi, general-
mayor rütbəsi aldı. General Səməd bəy Mehmanda-
rovla bir yerdə xidmət edən və onu şəxsən tanıyan 
zabitlərin onun sarsılmaz soyuqqanlılığı və misilsiz 
rəşadəti haqqında böyük rəğbətlə danışırdılar.
1904-cü il dekabrın 16-da Port-Artur qalasının 
hərbi şurası danışıqsız təslim olmağa səs verdikdə, 
general Səməd bəy Mehmandarov və onun igid zabit 
heyəti buna qarşı qəti olaraq etiraz etdilər.
“1904-1905-ci illərdə Rusiya-Yaponiya 
müharibəsinin salnaməsi”ndən
1904-cü ildə Rusiya-Yaponiya müharibəsi başlananda Səməd 
bəy Mehmandarovun qırx səkkiz yaşı vardı. Yelizaveta Nikola-
yevna ilə evlənmələrinin bir ili tamam olmamışdı. Yelizaveta Ki-
yev qadın gimnaziyasını bitirmişdi. Port-Artur hərbi səhra 
xəstəxanasında şəfqət bacısı işləyirdi. Səməd bəy kimi o da 
zadəgan nəslindən idi. İyirmi bir yaşlı Yelizaveta, elə bil anadan 
olandan səbir dərsi keçmişdi. O, nə ağır hərb işinə, nə də yaralı 
əsgərlərə qarşı laqeyd deyildi. Zadəganlara məxsus sadəliklə Ye-
lizaveta əsgərlərlə çox mehriban davranırdı. Yaralıları müalicə 
edib, savadsız olanların ailəsinə məktub yazır, müharibə 
çətinliyinə səbirlə, dəyanətlə dözürdü.
Bir dəfə Səməd bəy ona deyir: 
– Komandanlıqdan sənin Peterburqa qayıtmağına icazə almı-
şam. Hazırlıq gör, sabah, ya da birisi gün səni yola salacam.
Ərinin üzünə şax baxan Yelizaveta:
General Əli ağa Şıxlinski və silahdaşları
26
– Səməd bəy, – demişdi, – ölkədə müharibə gedirsə, səncə, 
əsgərin yeri harada olmalıdır?
– Əlbəttə, cəbhədə!
– Bax, mən də cəbhədəyəm, yoxsa məni qadın görüb əsgər 
olmağıma şübhə edirsən?!
– Axı, sən ana olmağa...
– Bir də bu söhbətə qayıtmayaq. Söz verirsən... Bu mövzudan 
vaz keç, əzizim! Sənsiz mənə Peterburq yox, heç Paris də lazım 
deyil.
Bu, ərinə, Vətəninə sadiq bir qadının açıq ürək söhbəti idi.
Yanvarın iyirmi altısında gecə yaponlar rusların Port-Artur 
limanında dayanan eskadrasına hücum edib “Retvizan”, “Sesa-
reviç” zirehli gəmilərini və “Pallada” kreyserini yandırdılar. 
Mü ha ribə başlandı. Səhərisi Səməd bəy Mehmandarovu yeddin-
ci Şərqi-Sibir atıcı topçu divizionunun komandiri təyin edirlər. 
Bu, quru qoşunlarının komandanı, general-mayor Roman Kond-
ratenkonun əmri idi. Roman İsidoroviç Mehmandarovun dö-
yüşdə dəyanətinə, komandirlik bacarığına yaxşı bələd idi. Məhz 
ona görə də Səməd bəyi Şərq cəbhəsinin rəisi təyin etdi. Bura 
Port-Artur müdafiəsində ən mühüm cəbhə hesab olunurdu. Ya-
ponlar ən güclü qüvvəni də buraya yeritmişdilər. Onlar şiddətli 
həmlələr edir və arasıkəsilmədən bombalar yağdırırdılar. Pol-
kovnik Səməd bəy Mehmandarov komandan Kondratenkonun 
ən yaxın köməkçilərindən biri idi. Topçuların əməliyyatına baca-
rıqla rəhbərlik edən Mehmandarov qala mühasirədə olanda 
həmişə ön mövqelərdə və çox təhlükəli yerlərdə sərrast atəşlə 
samurayların hücumunu dəf edirdi.
* * *
Port-Artur müharibəsinin başlanmasından yüz bir il keçir. Bu 
müddətdə rus dilində minlərlə ədəbi-bədii, elmi və publisistik 
əsərlər nəşr olunub. Xüsusilə, 1905-1910-cu illərdə bu mövzuda 
çoxlu gündəlik və xatirələr yazılmışdır. 1906-cı ildə nəşr olun-
muş P.Larenkonun “Port-Arturun əzablı günləri” kitabı da bu 
Şəmistan Nəzirli
27
qəbildəndir. Burada sərkərdə eloğlumuz Səməd bəy Mehman-
darovun təkcə döyüş qabiliyyəti deyil, həm də şəxsiyyət kimi 
dönməzliyi, böyüklüyü şahidlərin dili ilə verilib. İlk dəfə Azər-
baycan oxucularına təqdim etdiyimiz gündəlikdən parçaları 
oxuyanda istər-istəməz həmyerlimizə görə iftixar hissi keçirirsən.
Həmin kitabın “Noyabr hücumları” fəslində, səhifə 494-də:
“Hələ avqust bombardmanı zamanı yaponlar hiss edirlər ki, hardan-
sa, arxadakı fortlar xəttindən onları dəqiq atəşə tutublar. Polkovnik 
Mehmandarovun komandası altında olan yeddinci Şərqi-Sibir artilleri-
ya divizionu (yəni səhra artilleriyası) həmləyə məruz qalmış istehkam 
xəttinin sağ cinahının arxasında örtülü mövqeləri tutaraq müdafiəyə 
böyük kömək göstərirdi. Çünki qala artilleriyası hələ bombardmanın ilk 
günlərində çox zərər çəkmişdi. Polkovnik Səməd bəy Mehmandarovun 
səhra artilleriyası ən fədakar həmlələri belə dəf edərək yaxınlıqda olan 
yapon batareyaları ilə son dərəcə müvəffəqiyyətlə vuruşurdu”.
Səhifə 597-də:
“S. daxil oldu. O, söhbət edirdi ki, ön həmlənin topçularından pol-
kovnik Mehmandarov (sağ cinahın bütün artilleriya üzrə komandiri) 
və podpolkovnik Stolnikov öz şəxsi təhlükələrinə qəribə nifrətlə yanaşır-
lar; bombardman vaxtı batareyalarda elə gəzirdilər ki, elə bil partlayan 
mərmiləri görmürlər. Belə ki, onlar bu hərəkətləri ilə yerdə qalanları da 
ruhlandırırdılar. Onların birincisi qafqazlılara məxsus cəngavər kimi 
(Səməd bəy Mehmandarov – Ş.N.), ikincisi isə taleyinə sədaqətlə itaət 
edən dindar adamlar kimi davranırdılar.
Burada – səhra artilleriyasının öhdəsinə başlıca olaraq həmləni və 
şrapnellə, karteclə düşmən kolonlarını məhv etmək məsələsi düşür. 
Qala topları çox ziyan çəkdiklərindən, səhra artilleriyası isə tez-tez ye-
rini dəyişdiyindən onlarla mübarizə aparmaq yaponlar üçün çətin idi. 
O isə zərbələri elə hey endirirdi”.
Səhifə 606-da (11-24 dekabr):
“Yaralı zabitlərlə apardığım söhbətlərdən polkovnik Mehmandarov 
haqqında bəzi şeyləri öyrəndim. O, cəsur, özünü çox sevən, tabeliyində 
olanlara tam ciddiyyəti ilə yanaşan bir adam idi. Onları məcbur edirdi 
ki, şəxsi mərdlikləri ilə hamıya nümunə olmağı bacarsınlar. Təbiətən 
General Əli ağa Şıxlinski və silahdaşları
28
coşqun, hərarətli olan bu adam sözünü çox kəskin deyirdi. Polkovnik 
Mehmandarov deyirdi ki, yalnız şücaət göstərməyi bacaran, ağıllı, özü-
nü sevən adamları qiymətləndirir; karyeraçı zabitlərinsə ən böyük ar-
zusu – həyatlarını qoruyub saxlamaq və heç bir xidmət göstərmədən 
ordenlər almaqdır”.
Səhifə 630-da (17-30 dekabr):
“Üçüncü fortun məğlubiyyəti bizim artilleriyanın vəziyyətinə pis 
təsir göstərdimi? – sualına polkovnik Mehmandarov belə cavab verdi ki, 
o, vəziyyətdə bir ağırlaşma görmür. Artilleriya şəraitinin pisləşməsinə 
üçüncü fortun heç bir mənfi təsiri yoxdur.
Yalnız general A.V.Fok özünü birbaşa cavabdan qaçıraraq, ümumi 
nəticəsi olmayan bir yığın söz dedi”.
Səhifə 643-də (18-31 dekabr):
“Kimsə döyüş meydanından belə bir xəbər gətirdi ki, bu gün general 
Fokla polkovnik Mehmandarov arasında ciddi mübahisə olub. Fok sü-
but etməyə çalışırdı ki, qala artıq dözməyəcək; Mehmandarov isə sübut 
edirdi ki, ayrı-ayrı istehkamların məhvi hələ qalanın sonu çatdığına sü-
but deyil, çünki müdafiənin ikinci xəttindən də müqavimət göstərmək 
olar.
Döyüş meydanında isə tək-tək atırdılar. Qaranlıqdır. Üçüncü fort 
istiqamətində, bəzən də qayalıqdan qırmızı fənərlər görünürdü. Deyirlər 
ki, bu fənərlər bizim sanitarlara sarğı məntəqəsini nişan verir.
Bərk yorğunluq hiss edirəm, ona görə də indi uzanıb yatacağam”.
Səhifə 690-da (23 dekabr–5 yanvar):
“S. mənə xəbər verdi ki, dünən yapon artilleriyasının rəisi qərargahı 
ilə birgə qalaya gəlmişdi və qalanın sağ cinahının artilleriya rəisini, 
polkovnik Mehmandarovu (mühasirə zamanı general-mayor olmuşdu)1 
axtarırdı. Səməd bəy Mehmandarov faktiki olaraq avqust ayının ortala-
rında bütün artilleriyaya rəhbərlik edirdi.
1 Port-Artur döyüşlərindəki xidmətlərinə görə Səməd bəy Mehman-
darova 1904-cü il oktyabrın 22-də general-mayor rütbəsi verilmişdir. 
Səməd bəy həm də 4-cü dərəcəli “Müqəddəs Georgi”, birinci dərəcəli 
“Müqəddəs Stanislav” ordenləri və brilyantla bəzədilmiş qızıl dəstəkli 
qılıncla təltif edilmişdir – Ş.N.
Şəmistan Nəzirli
29
Görüş zamanı o belə bir söz işlətdi: “Hörmətli qonaqlar yəqin səhv 
salıblar. Onlar çox güman ki, qala artilleriyasının rəisi, general Belini 
görmək istəyirdilər. Lakin qonaqlar cavab verdilər ki, məhz mübarizə 
aparmaqda böyük əziyyət çəkdikləri, özlərinə möhtərəm rəqib saydıqları 
adamla – Mehmandarovla tanış olmaq onlar üçün çox maraqlıdır. On-
lar general Mehmandarovun şəninə çoxlu tərifli sözlər, komplimentlər 
dedilər; etiraf etdilər ki, Port-Artur yaxınlığında yapon artilleriyasının 
verdiyi itki olduqca çoxdur. İyirmi beş minə kimi adam tələf olub, çoxlu 
yapon silahı məhv edilib, həmçinin Port-Arturda mərmilərin çatışmaz-
lığı onların məsələsini yüngülləşdirib.
General Mehmandarov əsirliyə yolu düşdü… o, vicdanına and içib 
“evə” gedənlərin ən qəddar düşməni olacağını bildirdi.
Gündüz saat on ikidir. Yaralıların yanında idim. Hər yerdə eyni söz-
söhbət – qalanın təhvil verilməsindən və əsirlikdən gedirdi”.
Səhifə 752-də (3-16 yanvar):
“Hakimiyyətin ələ keçirilməsi” haqqında müxtəlif fikirlər söylənirdi. 
Məsələn, həmişə döyüş mövqelərinin sağ cinahında olan F. və Ş. qeyd 
etdilər ki, guya mövqelərdə olarkən necə olubsa, onların yanında pol-
kovnik (indi general) Mehmandarov da söhbət əsasında bu mövzu haq-
da öz fikrini bildirmişdi: “Hakimiyyəti ələ keçirmək” nə deməkdir? Mən 
bunu başa düşmürəm. Əgər mən komendant olsaydım və vəzifəmin 
öhdəsindən az da olsa gələ bilsəydim, mənim qanuni hakimiyyətimi gö-
rüm əlimdən kim ala bilərdi?! Əgər elə adam tapılsaydı mən deyərdim: 
Əlahəzrət, nə qədər ki, kimin əsl komendant olduğunu ayırd etməmişik, 
bu yerdən heç yana tərpənən deyilik… Bu ilin sonu nə qədər axmaq 
nəticələr versəydi belə, məni bu yolda niyyətimdən heç bir şey döndərə 
bilməzdi”.
Həmişə ön cəbhədə olan Səməd bəy Mehmandarovun Port-
Artur döyüşlərində xüsusi xidmətləri olmuşdur. Yaxşı ki, onun 
müasiri olan rus jurnalistləri Səməd bəyin döyüş fəaliyyətini 
qələmə almışlar.
Jurnalist E.K.Nojin Port-Arturda çıxan “Novıy kray” qəzetinin 
xüsusi müxbiri olmuşdur. Odlu cəbhələri gəzən jurnalist maraq-
lı gündəliklər müəllifidir. Qeydlərindən aydın olur ki, o, general 
eloğlumuz Səməd bəy Mehmandarovla həmişə ön xətdə görü-
General Əli ağa Şıxlinski və silahdaşları
30
şərmiş. Rus jurnalisti azərbaycanlı sərkərdənin vətəni Qafqaz 
üçün darıxmasının da şahidi olub.
“…Blindaja girdim. General Nadein həmişəki kimi sakitdir. 
Onun qərargah rəisi Stepanov yorğundur. Burada bir neçə zabit 
var. Polkovnik Mehmandarov da buradadır. Biz həmişəki kimi 
çox səmimi görüşdük. Mehmandarov heyranlıqla vətəni Qafqazı 
yad edirdi:
– Qafqaz çox yaxşıdır, çox gözəldir! – deyirdi. – Təbiət hər 
şeyin keyfiyyətinə zəmanət verərək ona öz möhrünü vurmuş-
dur. Amma bədbəxtlik ondadır ki, bəzən daş lazım olan yerdə 
bir dənə də daş tapmazsan, lazım olmayan yerdə isə sayı-hesabı 
yoxdur. Su lazım olan yerdə su olmur, ehtiyac olmayan yerdə 
dərya qədərdir. – Ani olaraq dayanan Mehmandarov sözünə da-
vam etdi: – Bəs İslam? Yaxşı nə varsa – onu sonrakı həyatın verə-
cəyini vəd edir. Hər şey çox yaxşıdır, amma bizə cənnətdə yeddi 
mələk boyun olublar, yeddisinin də gözü girdə. Sizcə, bu nə olan 
işdir? Peşmançılıq deyilmi? Bilirsinizmi, mən indi heç nə istə mi-
rəm – nə cənnəti, nə də mələkləri. Mən yalnız azca istirahət istəyirəm.
Ətrafda hər yanda mərmilər partlayırdı. Onların ikisi blinda-
jın tavanına düşdü. Zabitlər qorxu hissi ilə ayağa durdular. İgid 
polkovnik Mehmandarov isə heç tövrünü belə pozmadı. Onun 
iri, ağıllı gözlərində zərrəcə qorxu hissi yox idi”.
Səməd bəy Mehmandarovun ən təhlükəli döyüşdə belə özü-
nü itirmədiyinin şahidi olan onun silahdaşı Əli ağa Şıxlinski ya-
zır ki, oktyabrın on dördündə – qala topa tutulan zaman Səməd 
bəy Mehmandarov mənim mövqeyimə gəldi. Həmin mövqe ya-
ponlar tərəfindən on bir düyməli topdan, otuz yeddi millimetr-
lik xırda dəniz topuna qədər müxtəlif toplarla atəşə tutulmuş-
dur. Həm də, bu mövqe yaponların tüfəng və pulemyot atəşi al-
tında idi. Bu zaman Mehmandarovun yaxınlığında altı düyməlik 
mərmi partladı və yerdən qalxan qara palçıq onun üstünü bula-
dı, amma yaralanmadı.
Mehmandarov buna əsla əhəmiyyət verməyərək, böyük so-
yuqqanlıqla cibindən ağ dəsmalını çıxarıb, gözəl təzə paltosu-
nun üzərinə sıçrayan palçığı silməyə başladı.
Şəmistan Nəzirli
31
* * *
Dekabrın ilk günlərində qalaya iki ağır zərbə vurdular. Rusla-
rın inadlı müqavimətinə baxmayaraq, onlar qalanın bir neçə mü-
hüm fortlarını tutdular. İkinci ağır zərbə isə 1904-cü il dekabrın 
ikisində oldu. Komandan general Roman Kondratenko 
qəhrəmanlıqla həlak oldu. Əvəzində iradəcə zəif olan general-
leytenant Aleksandr Fok komandan təyin edildi. On altı gün 
sonra yaponlar qalanın taleyini həll edən Drakonovıy Xrebet da-
ğını ələ keçirdilər. Port-Arturun qorxaq və istedadsız komen-
dantı general Anatoli Stessel qalanı dərhal düşmənə təslim etmək 
üçün hərbi şuranın iclasını çağırdı. Şurada iştirak edən bəzi 
komandirlər general Stesselin təklifinə şərik oldular. Lakin gene-
ral-mayor Səməd bəy Mehmandarov, polkovnik Semyonov və 
bir qrup mərd zabitlər təslim olmağa qəti etiraz etdilər. Döyüşkən 
zabitlər inad edirdilər ki, güclü yapon ordusunu geri oturtmağa 
hələ qüvvələri çatar. General Mehmandarov başda olmaqla on-
lar deyirdilər ki, qala hələ özünü saxlamağa qadirdir, nə qədər 
ki, mərmi var, toplardan atəş yağdıracağıq. Nə qədər ki, patron 
var, tüfənglərdən atəş açacağıq. Mərmi və patron qurtardıqda 
isə süngü ilə döyüşəcəyik.
Lakin cəsarətsiz general Stessel mərd zabitləri eşitmədi, silahı 
yerə qoymağı qarnizona əmr etdi. Sonralar Rusiyaya qayıdanda 
general Stessel qala müdafiəçilərinin tələbi ilə Port-Arturu tələsik 
təslim etdiyinə görə hərbi məhkəməyə verildi.1
1 1907-ci il noyabrın 27-də Peterburqda başlayan hərbi məhkəmədə 
general Səməd bəy Mehmandarov şahid kimi iştirak etmişdir. O, Port-Ar-
turu düşmənə vaxtından əvvəl təslim edən general A.M.Stesseli, Foku, 
Reysi və Smirnovu əsaslı faktlarla günahlandırmışdır. Sonuncu üç nəfərin 
fəaliyyətində guya cinayət tərkibi olmadığına görə məhkəmə onlara bəraət 
vermişdir. General-leytenant A.M.Stesselə isə prokuror güllələnmə tələb 
etmiş, lakin çar İkinci Nikolayın məsləhəti ilə (o, çarın qohumu idi) ona on 
il həbs cəzası kəsilmişdir. Cəmisi beş ay Petropavlovsk qalasında dustaq 
saxlanan general Stesselin guya səhhəti ağır olduğuna görə çarın mər-
həməti ilə əfv olunmuşdur. Məhkəmə bir neçə ay davam etmişdir – Ş.N.
General Əli ağa Şıxlinski və silahdaşları
32
General-mayor Səməd bəy Mehmandarov və onun zabit dost-
ları qala təslim edildikdən sonra da hərbi anda sadiq qalaraq 
başqa əsgər və zabitlər üçün nümunə göstərdilər. Yaponların 
şərtlərinə görə, əsgərlər hərbi əsir alınır, zabitlər isə Yaponiyaya 
qarşı bir daha müharibədə iştirak etməyəcəkləri barədə yazılı il-
tizam verəndən sonra Rusiyaya qayıda bilərdilər. General Stes-
selin ətrafındakı mürtəce fikirli bir qrup zabit dillərindən belə bir 
iltizam verdilər. Lakin xalqımızın igid oğlu Səməd bəy Mehman-
darov zabit şərəfini təhqir edən belə bir alçaq vəddən boyun qa-
çırdı. Bir daha Yaponiyaya qarşı müharibədə iştirak etməyəcəyi 
barədə iltizam vermədiyinə görə general-mayor Səməd bəy 
Mehmandarov əsir alınıb Yaponiyanın Naqoya şəhərinə gön-
dərildi. O, 1905-ci il avqustun 23-də Amerikanın Portsmut şəhə-
rində sülh müqaviləsi bağlanandan sonra Rusiyaya qayıda bildi.
Üç yüz otuz iki günlük məşhur Port-Artur qalasının müdafiəsi 
general Səməd bəy Mehmandarovun taleyinə belə qismət oldu.
* * *
Aleksandr Stepanovun “Port-Artur”, P.Larenkonun “Port-
Arturun əzablı günləri” və Trofim Borisovun “Portarturçular” 
romanlarında bir azərbaycanlı soyadına da rast gəldik – poruçik 
Sadıqov. Bu əsərlərdə poruçik Sadıqovun əzablı döyüş yolu ya-
zıçılar tərəfindən maraqla izlənilir. Hətta P.Larenkonun 1906-cı 
ildə Peterburqda nəşr olunmuş “Port-Arturun əzablı günləri” 
sənədli əsərində (II cilddə) yaralanmış poruçik Sadıqovun hospi-
talda müalicə olunduğu vaxtda iki dəfə fotoşəkli də dərc olunub. 
Döyüşlərdə mətanət və mərdliklə vuruşan poruçik Sadıqov 
qəhrəmanlıqla həlak olub. Poruçik Sadıqov kimdir?
Bu barədə “Kommunist” qəzetinin 1984-cü il doqquz sent-
yabr tarixli sayında dərc edilən yazımdan sonra respublikanın 
ayrı-ayrı bölgələrindən çoxlu məktub aldım. Xeyli adam poruçik 
Sadıqovun onun qohumu olduğunu yazırdı. Lakin sabirabadlı 
Böyükağa Sadıqovun gətirdiyi faktlar, sənədlər və fotoşəkillər 
sübut elədi ki, poruçik Ağababa Hacıbaba oğlu Sadıqov onun 
Şəmistan Nəzirli
33
əmisidir. Poruçik Ağababa Sadıqov 1875-ci ildə Şamaxının Ər də-
billi məhəlləsində ziyalı ailəsində anadan olub. Atası Hacıbaba-
nın Peterburq və Moskvada ipək dükanı varmış. 1903-cü ilin 
əvvəllərində igid poruçik Ağababa Peterburqdakı Mixaylov top-
çuluq məktəbini bitirib. 1905-ci ilin əvvəllərində igid poruçik 
Ağababa Sadıqovun həlak olması haqqında qara kağız da alınıb.
Port-Artur döyüşçüləri haqqında inqilaba qədər onlarca əsər 
yazılıb. Kabardin və çeçen igidlərinin Port-Arturdakı döyüş 
fəaliyyəti haqqında Əhmədxan Naloyevin “Dan üzünün atlıları” 
tarixi romanı, Vikenti Veresayevin “Yapon müharibəsi haqqında 
hekayətlər” silsiləsi, yazıçının irihəcmli gündəlik və yol qeydləri, 
Sergey Senskinin “Susima”, N.A.Levitskinin “1904-1905-ci illər-
də Rusiya-Yaponiya müharibəsi” maraqla oxunan əsərlərdəndir. 
Bunların hamısında eloğullarımızın qəhrəmanlığı haqqında az-
çox məlumat verilir.
“Niva” jurnalının 1905-ci il iyirmi beşinci sayının 496-cı səhi-
fə sində bir həmyerlimizin də adına və fotoşəklinə rast gəldim. 
Onun haqqında ancaq bu sözlər yazılırdı: “Otuz üçüncü Şərqi-
Sibir atıcı alayının poruçiki Zülfüqar Mirzə Ələkbər oğlu Ba-
ğırbəyov fevral döyüşlərində igidliklə vuruşub kontuziya oldu”.
Adından, atasının adından və soyadından poruçik Zülfüqar 
Bağırbəyovun azərbaycanlı olması şübhəsizdir. Düşünürdüm. 
Görəsən, Uzaq Şərq sərhədləri uğrunda igidliklə vuruşan poru-
çik Zülfüqar Bağırbəyovun qohum-qardaşından sağ qalanı var-
mı? Doxsan ildən çoxdu bu tərlan baxışlı igid həmyerlimizin 
fotoşəkli “Niva” jurnalının səhifəsində saralıb solur.
Taleyin qismətinə min şükür ki, axtarışlarım bəhrə verdi. Se-
vindim ki, uzun illərdən sonra igid həmyerlimizin unudulmuş 
adı, xidməti xalqımıza bəlli oldu.
1987-ci ildə İçərişəhərdə yaşayan səksən iki yaşlı bir ağsaqqal-
la görüşdüm. Məhəmməd Cavad oğlu Bağırov bildirdi ki, “Niva” 
jurnalından şəklini götürdüyünüz poruçik Zülfüqar Mirzə Ələk-
bər oğlu Bağırbəyov mənim doğma əmimdir. Əmim Zülfüqar 
1874-cü ildə Şuşada anadan olub. Port-Artur döyüşlərindən sağ-
General Əli ağa Şıxlinski və silahdaşları
34
salamat qayıdan əmim Novobəyazid süvari alayında ştabs-kapi-
tan rütbəsində xidmət edib. 1912-ci ildən 1914-cü ilədək Bakı 
şəhərində hərbi komendant işləyib, rütbəsi mayor idi, Birinci 
Dünya müharibəsi illərində Avstriya və Rumıniya cəbhəsində 
döyüşlərdə iştirak edib.
Zülfüqar bəyin müasiri, Azərbaycan Cümhuriyyətinin lider-
lərindən biri Nağı bəy Şeyxzamanlı Türkiyədə nəşr etdirdiyi 
“Xatirələrim” kitabında yazır ki, Zülfüqar bəy Bağırbəylinin Bi-
rinci Dünya müharibəsində, 1915-ci ildə Qafqaz cəbhəsində uc-
qar Olti qəzasında məchul bir güllə ilə vurulduğunu ailəsinə 
xəbər verdilər. Sonralar məlum oldu ki, Zülfüqar bəy bir erməni 
tərəfindən vurulmuşdur. Ancaq rus komandanlığı tərəfindən 
qatil axtarılmamış və cinayət “məchul güllə ilə törədilmiş” – 
deyə ört-basdır edilmişdir.
* * *
Böyük türk dünyasının nüfuzlu orqanı “Tərcüman” qəzeti 
Port-Artur müharibəsinin gedişatını müntəzəm izləmiş və öz 
səhifələrində orduda qəhrəmanlıqla döyüşən, dini müsəlman 
olan əsgər və zabitlərin fəaliyyətindən xəbərlər dərc etmişdir. 
Qəzet 11 iyun 1904-cü ildə “Müxtəlif xəbərlər” rubrikasında 
yazırdı: “İstehkamçı – kapitan İlyas bəy Ağalarov yeni podpol-
kovnik rütbəsi alaraq Uzaq Şərq döyüşlərinə yola düşür. Məşhur 
bəy nəslinin nümayəndəsi İlyas bəy Ağalarov əla hərbi təhsil al-
maqla elektrotexnika sahəsində də görkəmli mütəxəssis olmuş-
dur. Onun orduda keçən hərbi xidməti, həyatı və rütbəsi Rusiya-
da yaşayan hər bir müsəlman əhlində iftixar hissi doğurur”.
Gürcüstan Mərkəzi Dövlət Arxivində İlyas bəy Allahyar bəy 
oğlu Ağalarova məxsus azsaylı sənədlərdən məlum olur ki, o, 
Port-Artur döyüşlərindən sağ-salamat qayıtmışdır. Sonralar 
ikinci Qafqaz istehkamçı batalyonun komandiri olan polkovnik 
İlyas bəy Ağalarov 1860-cı il iyunun 7-də Gəncədə nüfuzlu bəy 
ailəsində dünyaya gəlib.
Şəmistan Nəzirli
35
Sənədlər göstərir ki, İlyas bəy İkinci Moskva hərbi gimnaziya-
sında və Pavlov hərbi məktəbində təhsil alıb. Hərbi xidmətə 
1879-cu il aprelin 26-da başlayıb. 1887-ci il avqustun 8-də podpo-
ruçik, 1885-ci il avqustun 8-də poruçik, 1894-cü il avqustun 1-də 
ştabs-kapitan, 1898-ci il avqustun 1-də kapitan, 1904-cü il iyunun 
26-da podpolkovnik, 1910-cu il dekabrın 6-da isə polkovnik 
rütbəsi ilə təltif olunub.
Polkovnik İlyas bəy Ağalarovun Port-Artur döyüşlərində və 
nizami ordudakı nümunəvi xidmətləri 1901-ci ildə ikinci dərəcəli 
“Müqəddəs Stanislav”, 1905-ci ildə ikinci dərəcəli “Müqəddəs 
Anna”, yenə həmin ili dördüncü dərəcəli “Müqəddəs Anna” 
(bant və qılıncla birgə ordenlərinə layiq görülmüşdür.
1913-cü il martın on səkkizində polkovnik İlyas bəy qəfil 
mərmi partlayışından həlak olub. Bu sərkərdə eloğlumuzun 
məzarı hazırda Gəncədə İmamzadə məscidinin həyətindədir. 
Məzarın mərmər başdaşında solmaqda olan “Qvardiya polkov-
niki İlyas bəy Ağalarov” sözlərini oxuyanda unudulmuş igidin 
xatirəsi qəlbimi göynətdi. İllərin tufanı mərmər qəbir daşından 
onun sonuncu izini də silib aparır… Sərkərdəlik fəaliyyəti lazı-
mınca öyrənilməmiş və hərb tariximizin heç bir səhifəsində 
indiyədək adı çəkilməyən belə igidlərimizi düşünəndə: “Hər bir 
insanın içərisində onunla birgə doğulan və ölən kainat var. Hər 
bir başdaşı altında bütöv bir dünya tarixi yatır” – deyimini xatır-
lamaya bilmirsən.
İstər-istəməz dahi Nizami Gəncəvinin:
Gəl, gör kiminkidir bu çökmüş məzar?
Yıxılmış baş daşı, göyərmiş otlar.
Mən torpaqda yatan bir mirvariyəm.
Qaldırsan görərsən sən tək diriyəm.
Batıb gedən bilmə sən hər gedəni,
Məni görməsən də, görürəm səni. –
misraları yada düşür.
General Əli ağa Şıxlinski və silahdaşları
36
“Tərcüman” qəzeti 1904-cü il noyabrın 5-də “Müsəlmanlar 
Port-Arturda” adlı xəbərində yazırdı: “Mancuriya ordusunun sı-
ralarında və həmçinin Port-Artur döyüşlərinin qəhrəman 
müdafiəçiləri arasında azsaylı müsəlmanlar da şərəflə vuruşur-
lar. Redaksiyanın aldığı məktubdan aydın olur ki, yeddinci 
Şərqi-Sibir artilleriya divizionunun rəisi, general-mayor Səməd 
bəy Sadıq bəy oğlu Mehmandarov Qarabağ bəylərindəndir. Qala 
artilleriyasının xəzinədarı isə Litva müsəlmanlarından olan 
Ədhəm bəy Muxranskidir. Şimali Qafqazdan olan artilleriya po-
ruçiki Y.İ.Dudarov isə avqust hücumlarının birində mərd zabit 
kimi şərəflə vuruşaraq həlak olmuşdur. Allah ona rəhmət eləsin. 
Amin!”
General Əli ağa Şıxlinski  
Port-Artur döyüşlərində
Azərbaycanlılar birinci dəfə deyil ki, vuruş mey-
danlarında yaponlarla qarşı-qarşıya gəlirlər. Mən 
Port-Artur uğrunda gedən döyüşlərdə fərqlənmiş 
məşhur topçu Əli ağa Şıxlinskinin adını çəkə bilərəm. 
Bu ad rus hərbi elmi tarixində şöhrət qazanmışdır.
Səməd VURĞUN,
Xalq şairi
Port-Artur döyüşlərinin qala müdafiəsi zamanı düşmən 
həmlələrinin dönə-dönə dəf edilməsində top artilleriyasının ma-
hir ustası Əli ağa Şıxlinskinin döyüş xidmətləri misilsizdir. Onun 
1904-1905-ci illərdəki hərbi rəşadəti bütün Rusiyaya yayılmışdı. 
Qısa müddətdə qəhrəmanlığı altı ordenə layiq görülən, rütbəsi 
kapitandan podpolkovnikə yüksələn Şıxlinski haqlı olaraq “Xati-
rələrim”də yazır ki, Port-Artur epopeyasının iştirakçısı olduğumu 
Şəmistan Nəzirli
37
həmişə iftixarla yad edirəm. 1905-ci il aprelin 1-də “Tərcüman” 
qəzetinin “Müxtəlif xəbərlər” rubrikasında oxuyuruq:
“Dördüncü Şərqi-Sibir atıcı artilleriya briqadasının kapitanı 
Əli ağa Şıxlinski oktyabrın yeddisindən noyabrın on doqqu zuna-
dək Port-Arturda yaponların basqınını dəf etməkdə fərqləndiyi 
üçün ali ehtiramla – “İgidliyə görə” medalı və üstü yazılı Qızıl 
qılıncla təltif olunub”.
Həmin döyüşlərin iştirakçısı 1906-cı ildə “Port-Arturun əzablı 
günləri” adlı ikicildlik monumental əsərin müəllifi P.Larenko 
yazır ki, Laperov dağında batareya komandiri kapitan Əli ağa 
İsmayıl ağa oğlu Şıxlinski ağır yaralanmışdır. Bütün qafqazlı-
lar kimi cəsur olan komandir Kinjo döyüşlərində, “Zelyonnı” və 
“Volçye” dağları vuruşmalarında əsl qəhrəman kimi iştirak etdi. 
Avqustun əvvəllərində öz batareyası ilə “Vısokaya qora”da, av-
qustun onundan isə daima Laperov dağında döyüşlərdə olmuş-
dur. Elə buradan da girəcək yerlərini və istehkamları atəşə tutub 
həmlə kolonnalarını dəf edərək düşmənin səhra artilleriyası ilə 
inamlı döyüşlər aparırdı.
Port-Artur qalası təslim olandan sonra müharibədə iştirak 
etməmək şərtilə yaponlar podpolkovnik Əli ağa Şıxlinskini ağır 
yaralı kimi vətənə göndərdilər. Vətəndə yaraları gözlənildiyindən 
də tez sağaldığından, o yenidən Mancuriya ordusuna göndə-
rilməyi xahiş etdi. Lakin onu buraxmadılar.
Müharibədən sonra Rusiyaya qayıtmağını və yenidən cəbhəyə 
getmək istədiyini Əli ağa Şıxlinski “Xatirələrim” hərbi memua-
rında daha dəqiq təsvir edir. O yazır: “Mayın ikinci yarısında 
mən Peterburqa gedib böyük knyaza təqdim olundum və Man-
curiya ordusuna qayıtmaq istədiyimi ona söylədim. O, məndən 
soruşdu:
– Siz oraya necə gedə bilərsiniz?
Onda mən hospitalımızdan aldığım şəhadətnaməni ona 
göstərdim. Şəhadətnamədə yazılmışdır ki, yapon tibb komissi-
yası məni hərbi qulluğa yararsız hesab edərək dilimdən iltizam 
almadan vətənimə qayıtmağa icazə vermişdir.
General Əli ağa Şıxlinski və silahdaşları
38
– Beləliklə, – dedim, – hazırkı müharibədə iştirak etməyə tam 
ixtiyarım var. Rusiyaya qayıtmağımın səbəbi ancaq budur, yoxsa 
müdafiədə iştirak etmiş o biri əsgərlərin taleyinə şərik olardım.
Bu sözləri deyərkən ağlıma gəldi ki, mənim bu fikrim yapon-
larla vuruşmamaq üçün dillərindən kağız verərək vətənlərinə 
qayıdan zabitlərə qarşı bir ittiham kimi düşünülə bilər, odur ki, 
əlavə edib dedim:
– Orada zabitlərin arasında iki rəy var idi: bir qismi deyirdi ki, 
bizim böyük təcrübəmiz var, buna görə də vətənə gedib orada 
Mancuriya ordusuna göndərilmək üçün yeni qüvvələr hazırla-
maqla fayda verə bilərik. O biri hissə isə (o cümlədən mən) başqa 
cür düşünürdük. Bu zabitlərin fikrincə ordu ancaq qismən 
səfərbərliyə alınmışdır, vətəndə zabitimiz çoxdur, odur ki, orada 
bizim köməyimizə heç bir ehtiyac yoxdur. Buna görə də, 
əsgərlərin taleyinə şərik olmaq lazımdır. Belə ki, dilimdən ya-
ponlara heç bir iltizam vermədən evimə qayıtdım. İndi Sizdən 
xahiş edirəm ki, məni müharibəyə göndərəsiniz.
Sergey Mixayloviç əlilə işarə edərək dedi:
– Müharibədə nələr çəkdiyiniz yetər, buraxmaram”.
1905-ci il aprelin 5-də yapon tibb komissiyasının verdiyi ara-
yış generalın arxivində indi də saxlanılır. Onun mətni belədir:
“Arayış doqquz saylı ehtiyat səhra hospitalından dördüncü 
Şərqi-Sibir atıcı artilleriya briqadasının kapitanı Şıxlinskiyə veri-
lir. Ondan ötrü ki, onun yapon tibb komissiyası tərəfindən hərbi 
xidmətə yararlı olmadığı (Əli ağa Şıxlinski sol qıçından yaralan-
dığı üçün yapon həkimi arayışı belə yazmışdı – Ş.N.) müəyyən-
ləşdirilib. O, Rusiyaya buraxılır”.
Yapon tibb komissiyasının onu hərbi qulluğa yararsız hesab 
etməsinə baxmayaraq, dilindən yazılı iltizam verməyən Əli ağa 
Şıxlinski Vətənə qayıdandan sonra yenidən yaponlarla döyüşmək 
üçün Mancuriya müharibəsində iştirak etmək arzusunda oldu-
ğunu bildirir. Lakin topçu general-müfəttişi knyaz Sergey Mi-
xayloviç “Port-Arturda çəkdiyiniz yetər, buraxmaram” – deyir 
və onun yenidən cəbhəyə qayıtmasına qıymır.
Şəmistan Nəzirli
39
Onun Port-Arturdakı nümunəvi döyüş xidmətləri “İgidliyə 
görə” sözlərlə yazılmış qılıncla, dördüncü dərəcəli “Müqəddəs 
Anna” ordeninə əlavə olaraq qızıl qılınc nişanı, qılınc və bantlı 
“Müqəddəs Vladimir” ordeni, üzərində “İgidliyə görə” sözləri 
yazılmış qızıl silah və məşhur “Müqəddəs Georgi” ordeninin 
dördüncü dərəcəsinə layiq görülmüşdür.
Azərbaycan Tarixi Muzeyində generalın şəxsi əşyaları arasın-
da 1908-ci il martın 5-də imperator tərəfindən təsdiq olunmuş 
“Port-Artur qalasının müdafiəçisi döş nişanı” saxlanılır. Onu Əli 
ağa Şıxlinskinin ünvanına keçmiş Kvantun vilayətinin və Port-
Artur şəhər sovetinin sədri podpolkovnik İ.A.Verşinin göndərib:
 
“Çox möhtərəm və əziz Port-Artur silahdaşım
Əli ağa Şıxlinskiyə
Keçmiş Kvantun vilayətinin Triryan hissəsi üzrə 
komissarı və keçmiş Port-Artur şəhər 
sovetinin sədri A.Verşinindən
Ordu və donanmaya əmr
Qarnizonun mərdliyi və mətinliyi ilə bütün dünyanın təəc-
cübünə səbəb olmuş Port-Arturun qəhrəmancasına müdafiəsi, 
qalanın qəflətən rüsvayçılıqla təslim edilməsi ilə kəsildi.
Ali məhkəmə qalanın verilməsinin müqəssirini yerindəcə 
cəzalan dıraraq, igid qarnizonun unudulmaz hünərlərinin doğru-
luğunu tam əzəməti ilə bərpa etdi.
Port-Arturun cəsur müdafiəçiləri! Uzaq Şərqdə bizim istinad-
gahımızın müdafiəsi zamanı göstərdiyiniz fədakarcasına qəhrə-
manlıq və anda sədaqətinizlə Siz ölməz şöhrət qazandınız və rus 
ordusunun hünər salnaməsinə yeni parlaq səhifələr yazdınız.
Qədirbilən Rusiya Sizin ilə fəxr edir və Siz onun qarşısında 
borcunuzu unutmadığınız kimi, o da Sizin hünərinizi yaddan çı-
xarmayacaq.
Əslini İmperator həzrətləri öz əli ilə yazmışdır:
II Nikolay, Çarskoye-Selo şəhəri”.
General Əli ağa Şıxlinski və silahdaşları
40
* * *
Port-Artur döyüşlərinin şahidi, yazıçı Aleksandr Stepanovun 
“Port-Artur” və “Zvonaryovlar ailəsi” romanları tarixi əsər kimi 
ədəbiyyatın qızıl fonduna daxil olmuşdur. İndiyədək on doqquz 
dəfə nəşr olunan romanın tirajı milyonu keçmişdir. İngilis, fran-
sız, macar, yapon və başqa dillərə də tərcümə olunan belə bir 
məşhur əsərin səhifələrində (271, 350, 353 və s.) kapitan Əli ağa 
Şıxlinskinin qəhrəmanlıq fəaliyyəti öz əksini tapmışdır.
“…İrman ədəb-ərkanla təzim edib çevrildi və otağı tərk etdi. 
Diviziya rəisinin yanından çıxandan sonra İrman cəld xəstəlik 
haqqında raport və komandan Kondratenkoya müfəssəl məktub 
yazdı. Sonra isə məktubu Əli ağa Şıxlinskiyə verdi və dərhal ge-
neralın yanına getməsini əmr etdi. İrman kapitana xeyir-dua ve-
rib dedi:
– Sizdən çox şey asılıdır, Əli ağa.
– Narahat olmayın, Vladimir Aleksandroviç. Əli ağa hələ 
indiyə kimi heç kəsin etimadını yerə salmayıb, ömründə satqın-
lıq eləməyib. Əgər general Fok yeddinci diviziyanın yaponların 
zərbəsi altına salmaq istəyirsə, o, buna nail ola bilməyəcək. Onun 
kələyini kəsmək və general Kondratenkoya kömək etmək üçün 
bütün qüvvəmi əsirgəməyəcəyəm, – bunu deyib, Əli ağa Şıxlins-
ki sıçrayıb ata mindi və dördnala çaparaq ordan uzaqlaşdı…”
Keçmiş SSRİ xalqlarının bir neçə dilinə tərcümə olunan bu 
qiymətli roman, təəssüf ki, hələ də Azərbaycan mütərcimini 
gözləyir. Romanda təkcə kapitan Əli ağa Şıxlinskinin yox, həm 
də general Səməd bəy Mehmandarovun, poruçik Sadıqovun 
fəaliyyətini oxuduqca fəxr etməyə bilmirsən.
“…Praporşik çadırdan çıxıb öz komandasının qərar tutduğu 
yerə tərəf getdi. Yolda Əli ağa Şıxlinski də ona qoşuldu. İrmanın 
tapşırığı ilə o, batareyaya baş çəkməli və indiki mövqelərindən 
getmək üçün onları xəbərdar etməli idi.
– Necə, artilleriya da bu sahəni tərk edir? – deyə Zvonaryov 
təəccübləndi.
Şəmistan Nəzirli
41
– Fok əmr verib ki, bütün topları yığışdırmalı, mühəndislər 
isə səngərdən sipərləri söküb, materiallarından başqa sahələrində 
istifadə etməlidir.
– Qısası, Kondratenkoya boş yer verilir ki, orada hər şeydən 
əvvəl yeni istehkam düzəltsin.
– Ehtimal ki, yaponlar istehkamları sökdüyümüzü görüb 
bizdən qabaq hücuma keçsinlər.
– Bu barədə təcili generalı xəbərdar etmək lazımdır, – Zvonar-
yov qərara gəldi və geri – Semyonovun qərargahına qayıtmaq 
istədi, lakin kapitan Əli ağa Şıxlinski təklif etdi ki, ora şəxsən özü 
getsin.
– Çox da narahat olmayın. Mənim briqada komandirim pol-
kovnik İrman qərara gəlib ki, sağ cinahdakı batareyaları Fokun 
əmrinin əksinə olaraq hələlik yerində saxlamaq lazımdır. Mən 
şəxsən polkovnik Mehmandarovla görüşəcəm. Biz onunla köhnə 
dostlarıq, bir-birimizi yek kəlmədən başa düşərik. Fok necə əmr 
verirsə versin, mənim zabiti olduğum podpolkovnik Laperovun 
batareyası Kondratenkonun diviziyasının polkunu köməksiz qo-
yub getməyəcək, – Şıxlinski coşqun halda dilləndi. – Romanovs-
kinin sağdakı batareyasından iyirmi altıncı polkun qərarga hı-
nadək cəmi üç-dörd verstdir, mən yarım saata ora çatıb lazım olan 
hər şeyi deyərəm. Siz isə birbaşa Yençeyevskinin yanına gedin”.
Əli ağa Şıxlinskinin döyüş məharətini gözləri ilə görən ikinci 
rus yazıçısı Trofim Borisov olmuşdur. Uzaq Şərq həyatından ma-
raqlı, elmi və bədii əsərlər yazan T.Borisov sonu faciə ilə bitən 
Rusiya-Yaponiya müharibəsi haqqında 1959-cu ildə Vladivos-
tokda “Portarturçular” adlı sanballı bir roman nəşr etdirmişdir. 
Müəllif sıravi əsgərlərin və zabitlərin döyüş yolunu özünəməxsus 
ustalıqla ön plana çəkir. Böyük hərarətlə, məhəbbətlə xalqımızın 
mərd oğulları Əli ağa Şıxlinski və Səməd bəy Mehmandarov 
haqqında söhbət açır. İlk gündən Şıxlinskinin batareyasında 
döyüşən podporuçik Trofim Borisov onun qəhrəmanlığını, xa-
rakter və xasiyyətini daha dəqiq işıqlandırmışdır.
General Əli ağa Şıxlinski və silahdaşları
42
“Səhər saat onda batareyanın baş zabiti kapitan Əli ağa Şıx-
linski kazarmaya gəldi. Onun iri uzunsov sifətinə bir qədər sivri 
burnu daha ciddi görkəm verirdi. Sıx bığları qalın idi, başının 
tükləri qabaqdan azca seyrəlmişdir. Çatma qaşları bir qədər yu-
xarı dartılmışdır. Qonur gözlərində sevinc işığı vardı. Balaca ağ 
əllərinin ağ barmaqlarını arxasında tutmuşdu. Əli ağa Şıxlinski 
hamı ilə görüşəndən sonra orduya təzəcə çağırılmışların adlarını 
oxudu:
– Antonov Valentin Pavloviç.
– Mən, – deyə o, cavab verdi.
– Sən az savadlısan?
Əsgər dolaşıq sözlərlə nəsə dedi. Kapitan, Morozovu çağırdı:
– Sənin də savadın yoxdur, bu necə olur? Böyük şəhərdən 
gəlibsən, amma heç bir təhsilin yoxdur. – Sonra üzünü divizio-
nun əsgərlərinə tutub: – Siz niyə oxumayıbsınız?
Bu iradlardan sonra Morozovun sifətinə yüngül qızartı çökdü.
Kapitan Əli ağa Şıxlinski sıranın önündən keçib, əlində yeni 
çağırılmışların siyahısı olsa da, gülümsəyə-gülümsəyə, bir-bir 
onların soyadını, adını, atasının adını çəkdi.
– Ancaq biz izləyir və fikirləşirdik ki, sibirlilər bizim inamımı-
zı doğruldacaqlar… Pribaltika quberniyalarındakı və Mərkəzi 
Rusiyadakı savadsızlıq orada da hökm sürür. Yaxşı deyil, artille-
riyaçı mükəmməl biliyə malik olmalıdır. – Kapitan Şıxlinskinin 
sifətinə bir ciddilik çökdü. Gicgahı tarıma çəkildi, ancaq göz lə-
rində bayaqkı təbəssüm işartısı qalırdı. Təzə çağırılanlarla söhbət 
edə-edə onlara göstəriş verirdi: – Başını düz tut, sağ çiynini 
əymə, – deyə kapitan, Pudovnikə müraciət etdi. – Sən məh kəmə 
palatasında çoxmu işləyibsən? 
– İki il? 
– Bəs ona kimi harada işləyibsən?
– Prikazçik işləmişəm. Ancaq mənim əsas işim balıqçılıqdır.
– Sənin xəttin yaxşıdırmı?
– Mirzəliyi istəmirəm, zati-aliləri…
Şəmistan Nəzirli
43
– Baxarıq. Bəs mirzəliyə kimi təyin edək? Özün görürsən, ya-
zılarımızı yazmağa mirzə də lazımdır… Abramoviç Moisey İosi-
foviç! Sən usta-çilingərsən?..
“Yaddaşa bax, yaddaş belə olar, siyahını bircə dəfə oxuyan 
kimi hamının ad və soyadını, atasının adını necə də dəqiq yadın-
da saxladı”, – Pudovkin fikrə getdi”.
Port-Arturdakı oktyabr döyüşlərində Əli ağa Şıxlinskinin 
qəhrəmanlığını əyani əks etdirən tarixi sənədlər də az deyil. 
1905-ci ildə çap olunmuş “Yaponlarla müharibənin salnaməsi” 
almanaxının səksən birinci nömrəsinin min beş yüz yetmiş yed-
dinci səhifəsində bu barədə oxuyuruq:
“Müqəddəs Georgi” ordenli süvari dumasının təqdimatına 
əsa sən Əlahəzrət imperator – 1905-ci il oktyabrın 3-də böyük 
hörmət göstərərək, Port-Arturun müdafiəsində şücaəti ilə fərq-
lənmiş, 1904-cü il oktyabrın 13-dən 17-dək üç saylı istehkamı və 
bu istehkamın digər qurğularını artilleriya briqadasının podpol-
kovniki Əli ağa Şıxlinskini dördüncü dərəcəli şəhid və müzəffər 
Georgi ordeni ilə təltif etmişdir. Podpolkovnik Əli ağa Şıxlinski 
bu döyüşdə böyük şücaət göstərmiş, ixtiyarında olan yarımbata-
reyanın nişançıları həlak olduğundan çox vaxt topları şəxsən 
özü tuşlayaraq düşmən artilleriyasını dəfələrlə susmağa məcbur 
etmiş və adı çəkilən istehkamlara yaxınlaşmağa can atan yapon 
piyadalarını qeyri-adi cəsarətlə geri oturtmuşdur…”
* * *
Şahzadə Bəhmən Mirzə Qacarın 1905-ci ildə Port-Artur 
döyüşlərində igidliklə həlak olmuş podpolkovnik oğlu Əliqulu 
Mirzə hərbdə və fotoqrafiya sənəti sahəsində qeyri-adi istedada 
malik idi. O, Tiflisdəki Kadet korpusunu bitirdikdən sonra Vla-
diqafqazda və Oryol şəhərində yerləşən əlli birinci Çerniqov ala-
yında xidmət etmiş, 1903-cü ildə Yeletsdəki əlli ikinci Nejinski 
alayına dəyişdirilmişdir. Port-Artur döyüşlərində həlak olan 
podpolkovnik Əliqulu Mirzə Qacar döyüş xidmətlərinə görə 
“Müqəddəs Stanislav” ordenilə təltif olunmuşdur. 
General Əli ağa Şıxlinski və silahdaşları
44
Bu barədə “Tərcüman” qəzeti 1905-ci il 18 fevral tarixli sayın-
da yazırdı: “Qızıl Xaç Cəmiyyətinin əlahəzrət himayəçisi Məlakə 
imperator Mariya Fyodorovna Qızıl Xaç hesabına mərhum pod-
polkovnik, şahzadə Əliqulu Mirzə Qacarın cənazəsini Qafqaza, 
Yevlax stansiyasına qədər aparılmasını lazım bilmişdir”.
Uzaq Port-Arturda gedən ağır döyüşlərdə minlərlə əsgər və 
zabit həlak oldu. Onların hamısına öz doğma torpağında uyu-
maq qismət olmadı. Vətəninə, Bərdənin İmamzadə qəbiristan-
lığındakı məqbərədə dəfn olunmaq şərəfi Əliqulu Mirzə Qacara 
ona görə qismət oldu ki, şahzadə nəslindən idi. Səksən ildən çox 
sovetlərin tənqid atəşinə tutduğu imperator II Nikolay nüfuzlu 
nəsillərə belə ehtiram göstərirdi.
Şahzadə-podpolkovnik Əliqulu Mirzə Qacar 1854-cü ildə Qa-
rabağın Şuşa şəhərində anadan olmuşdur.
İllər keçir, eloğullarımızın Rusiya-Yaponiya müharibəsindəki 
hünərlərini əks etdirən sənədlər müxtəlif arxivlərdə tədqiq olun-
mamış qalır. Açılmayan qovluqlar öz yazıçısını, tədqiqatçısını 
gözləyir.
Unutmaq lazım deyil ki, hərb tarixində misilsiz xidmətlərinə 
görə “Artilleriyanın allahı” sayılan alim-general Əli ağa Şıxlinski 
fəxrlə yazırdı ki, Port-Artur epopeyasının iştirakçısı olduğumu 
həmişə iftixarla yad edirəm.
* * *
Dost sözü: – Əziz Şəmistan, “Port-Arturun azərbaycanlı 
qəhrəmanları” oçerkini birnəfəsə oxudum. Sənin yazıçı-jurnalist 
qeyrətinə heyrət etdim. Arxivlərin kəsif qoxulu tozunu udaraq 
belə gözəl tədqiqatı ərsəyə gətirdiyinə görə sənə “sağ ol” deyir 
və ürəyimdə təsis etdiyim qeyrət ordeni ilə təltif edirəm.
Öpürəm, bağrıma basıram. Sən xalqımızı nə qədər böyük 
məhəbbətlə sevirsən.
yazıçı qardaşın Əmir Mustafayev,
“Azərbaycan” qəzetinin Baş redaktoru,
20 dekabr 2001-ci il
Şəmistan Nəzirli
45
Tarixi romanlar müəllifi Aleksandr Nikolayeviç  
Stepanovun (1892-1965) “Zvonaryovlar ailəsi”  
romanından kiçik bir parça1
...Bu yaxınlarda general Əli ağa Şıxlinski burada olmuşdu. Siz 
onu Port-Arturdan tanımalısınız. İndi o, böyük knyaz Sergey 
Mixayloviçin sərəncamındadır.
– Şıxlinski yaxşı yadımdadır. Orada kapitan idi. Ayaqlarından 
ağır yaralanmışdı, odur ki, yaponlar onu Rusiyaya buraxmışdı-
lar. Generallığında rast gəlməmişəm. Bu müddətdə dəyişib-
dəyişmədiyini deyə bilmərəm, – Boreyko cavab verdi.
Koçarovski rişxəndlə:
– Sizcə, belə çıxır ki, o da başqa generallar kimi ağıl sarıdan 
geriləyib? – dedi.
– Zati-aliləri, rəyindən daşındırmağa cürət etmərəm.
– Əhsən Şıxlinskiyə, əzmkar, başbilən adamdır, həm də bö-
yük diplomat, knyaz kimi dərəbəylə dil tapa bilib. Hə, Şıxlinski 
deyirdi ki, Ali komandanın qərargahı nəzdində komandanlığın 
gücləndirmə vasitəsi olası fövqəlağır artilleriya yaratmaq 
istəyirlər.
Boreyko:
– Yəni almanların qırx santimetr ölçülü, dəmiryol platforma-
larında gəzdirilən topları kimi? Belələrini Novogeorgiyevsk 
ətrafında uzaqdan-uzağa görmüşdüm. Özü də ən yaxşı isteh-
kamlarımızı necə alt-üst elədiklərinin şahidi olmuşdum, – dedi.
– Yox, tam eyni deyil! Qərb cəbhəsində bizim müttəfiqciyəzlər 
olmazınca güclü toplar tətbiq etmişlər, on iki düymlü qaubitsa 
da, uzaqvuran toplar da. Bizlərdə də nəhəng toplardan ibarət bir 
sıra divizionlar yaradılır...
1  A.Stepanovun romanından bu parçanı kitaba ona görə əlavə etdik 
ki, general Əliağa Şıxlinskinin Birinci Dünya müharibəsindəki fövqəladə 
igidliyi burada (Bax: “Zvonaryovlar ailəsi” (rusca), II kitab, Moskva, 1963-
cü il nəşri) işıqlandırılır – Ş.N.
General Əli ağa Şıxlinski və silahdaşları
46
...Əli ağa Şıxlinskidən bu barədə eşidən kimi, sizin batareya-
nız yadıma düşdü...
...Bir neçə gündən sonra batareya şose yolu ilə irəliləyərkən, 
Koçarovski ilə rastlaşdı. Generalı iki zabit də müşayiət edirdi. 
Boreyko əvvəl onları tanıya bilmədi.
Kapitan “farağat” əmri verib atını Koçarovskiyə sarı sürdü. 
General yanındakı atlıya işarə etdi və Boreyko Əli ağa Şıxlinskini 
tanıdı.
– Əli ağa! – sevincindən qışqıran Boreyko tez də özünü ələ 
alıb əlavə etdi: – Zati-aliləri!
– Köhnə dostlar üçün mən həmişəki kimi Əli ağayam. Xahiş 
edirəm, elə belə də deyəsiniz.
Batareya gecələmək üçün düşərgə salanda, hər iki general 
yenə də Boreykoya baş çəkdilər. Boreyko Novogeorgiyevsk 
hadisələrini ətraflı danışdı. Şıxlinski qulaq kəsilib bloknotunda 
nə isə yazırdı.
– Bütün danışdıqlarınız olduqca ibrətamizdir. Qalaların ömrü 
ötüb keçməsi barədə qənaətim təsdiqlənir. Komandanlığa da 
beləcə çatdıracağam, – deyə Şıxlinski öz mülahizələrinə yekun 
vurdu...
* * *
...Boreyko öz zabit və əsgərləri ilə gəlib çıxdı. Qərargaha yal-
nız zabitlər yollandı. General Əli ağa Şıxlinski onları dostcasına, 
köhnə portarturlu silahdaşları kimi qarşıladı, hansı batareyada 
xidmət etmək istədiklərini soruşdu. Boreyko dilləndi:
– Ən ümdəsi, xahiş edirik, bizi ayırmayasınız, hamınızı zabitli-
əsgərli bir batareyaya göndərəsiniz.
– Neynək, bu yaxşı olar, – general ümid verdi.
– Həm də ən böyük topları olan batareyaya, – kapitan sözünə 
davam etdi.
– Deməli, sizi təşkil olunan “Vikkers” topları batareyalarına 
yollayacağıq, orada avadanlıq qəlizdən qəliz, atəşaçma, səhih-
ləşdirmə qaydaları isə hələ pis işlənmişdir. Qoşqu yalnız mexa-
Şəmistan Nəzirli
47
nikidir. Sizin topçular batareyanın özülünü təşkil edəsidir. Həm 
də batareyanın sərəncamına hidrogenlə qalxan aerostat da veri-
lir. Uçuculuq peşəsinə də bələd olmaq gərəkdir. Bu iş üçün 
zabitlərdən birini ayırın...
...Moskva xəfiyyələri heç də mürgü vurmurdu, yeni təşkil 
edilən hissələrdə siyasi cəhətdən etibarsız əsgərlərin çox olduğu-
nu bilib gözlənilmədən Boreykonun batareyasına soxuldular. 
Kapitan bu barədə Zuyevə xəbər verməyə macal tapdı, yasaq 
ədəbiyyatı cəld seyfdə gizlətdilər. Batareyanı ələk-vələk edən 
jandarmların əli boşa çıxdı. Hirsdən boğula-boğula Əli ağa Şıx-
linskinin yanına gedib şikayətləndilər. General onlara... o batare-
yanın ərazisindən tezcə mürəxxəs olmağı təklif etdi.
– Bizim gördüyümüz bütün əməliyyat tamamilə məxfidir, 
odur ki, burnunuzu buraya soxmaq rəva deyil. Bir də gözümə 
dəysəniz, alman casusları kimi tutduracağam, – deyə general 
Şıxlinski çaşbaş qalan jandarmların köpünü yatırtdı.
Bir neçə gündən sonra ucqar barıt anbarının gözətçi mən-
təqəsində keşikçi – Boreyko batareyasının topçusu – gecə vaxtı 
anbarın yanından keçən əsgəri güllə ilə vurmuşdu. İstintaq baş-
landı...
...Hamıya məlum oldu ki, barıt anbarı yanında vurulan jan-
darm agenti imiş.
...Başqa batareyaların döyüşçülərindən Lejnyev casus “yığış-
dırılan” günü qonşu xutorda keçirilən əsgər məşvərətindən də 
xəbər tutmuşdu. Jandarm agenti bu yığıncağa gələndə əsgərlər 
duyuq düşür. Bütün “qiyamçı” çıxışları, bolşeviklərin soldatlara 
müraciətnaməsi, soldatların oradaca tərtib etdiyi cavabı din-
ləməyə casusa imkan verirlər... O da ağzını açıb qulaq kəsilir, 
taxt-taca, əlahəzrət çara sədaqətlə xidmət etdiyinə görə sinəsinə 
taxılacaq ordeni, vəzifəsinin böyüdülməsini, mükafat-filanı 
xəyalına gətirirdi... Natiqlərin adlarını, üsyankar sözlərini yadda 
saxlamağa çalışırdı. Xəbəri yox idi ki, əsgərlər sıxlaşıb onu araya 
almışlar. Haçandan-haçana, yığıncaq qurtarandan sonra əsgər-
lərin lal-dinməz, tərs baxışlarından sivrişib çıxa bilməyəndə 
General Əli ağa Şıxlinski və silahdaşları
48
ürəyinə bəd güman damdı. Dağılışan soldatlara qoşulmaqdan 
başqa əlacı qalmadı. Bilirdi ki, yol barıt anbarının yanından ke-
çir. Əsgərlər də bunu bilirdi. Odur ki, yaxa qurtarmağa can atan 
casus əl-qol ata-ata, qaça-qaça haray salanda onu tutub saxlayan 
olmadı. Güllə səsləndi, əlləri zalı qalan kölgə tirtap yerə bərələndi. 
Əsgərlər tələsik öz batareyalarına yönəldilər.
Jandarmlar çox baş sındırsalar da, casusu dübbədüz qarovul-
çunun üstünə gətirənin kim olduğunu yəqin edə bilmədilər. 
Buna baxmayaraq, batareyadan az qala on əsgərin həbs olunma-
sını qət etdilər. Yalnız istintaqın dayandırılmasını tələb edən ge-
neral Şıxlinskinin işə qarışması topçuların başının üstünü alan 
bəlanı sovuşdurub onları xilas etdi...
O, “qətl haqqında iş”in göndərildiyi jandarm idarəsində:
– Mən bu əsgərləri tanıyıram, – deyə həyan çıxdı. – Hələ Port-
Artur vaxtlarından, komandirləri də, özləri də əla, etibarı əsgər-
lərdir. Onlar həbs olunsa, mən batareyanın vaxtında döyüş ha-
zırlığını təmin edə bilməyəcəyəm.
Şıxlinski jandarmların onun nəzarətində olan işlərə qarışma-
sına qarşı qəti etirazını bildirdi.
– Başa düşün, axı mənim sərəncamıma ən yeni sistemli tolar 
tapşırılıb. Siz isə bir ucdan bağışlayın, bu gicbəsərləri çuğulçu-
luq etməyə göndərirsiniz. Cənablar, məni xəfiyyələrdən uzaq 
tutun. Əks təqdirdə onları öz ərazimdə görsəm, hissədən qov-
malı olacağam.
Beləliklə, bu “arxa” hücumu da dəf olundu.
Zaman ötdü, yeni – 1916-cı il gəldi. Yazda bütün cəbhə boyu 
almanlara qarşı aparılası hücumdan söz-söhbət yayıldı. Əlahiddə 
ağır artilleriyanın təşkilini tezliklə qurtarmaq lazım idi. İndən belə 
jandarm böhtanlarına məhəl qoyan olmadı. İş yoluna düşdü.
...Vyazma səfərlərinin birində Vaya Şıxlinski ilə tanış oldu. 
Onlar hələ Port-Arturda rastlaşsa da o vaxt Əli ağa yeniyetmə 
qıza diqqət yetirməmişdi. Şıxlinskinin həyat yoldaşı Nigar xa-
nım1... Tiflisdə “Müqəddəs Bina” İnstitutunu bitirmişdi...
1 A.Stepanovun romanında səһvən “Tamara xanım” deyilir – Ş.N.
Şəmistan Nəzirli
49
...Divizion gəlib çıxanda Boreyko öz batareyaları üçün tapşı-
rıq almaq məqsədilə Birinci Qvardiya korpusunun qərargahına 
yollandı. Qərargahda iki-üç gün ərzində alman müdafiəsini 
cəbhə boyu altı verst geninə darmadağın etməyi lazım bildilər. 
Boreyko çarəsiz qaldı. Reynin nüfuzuna istinad edərək topların 
bu vurhavura tab gətirməyəcəyini, qərargah tapşırığının baş tut-
mayacağını bildirdi. Qərargah işçiləri təəccübləndi:
– Siz də bu işin öhdəsindən gələ bilmirsinizsə, bəs onda alman 
müdafiəsini kim dağıdasıdır?
Xoşbəxtlikdən, qərargaha general Əli ağa Şıxlinski gəldi. O, 
dərhal işdən agah olub günü sabah bu barədə sanballı rəy hazır-
lamağa söz verdi.
...General qərargahın hərbi əməliyyat şöbəsinə baş çəkib al-
man istehkam xətlərinin düzümü-biçimi haqqında əldə olan ma-
terialları araşdırmağa başladı. Alman istehkamlarının aerofoto-
şəkillərinə Əli ağa xüsusi diqqət yetirdi. Şəkillər o qədər də ya-
rarlı-karlı olmadığından general sabaha özü təyyarə ilə kəşfiyyata 
çıxmaq fikrinə düşdü.
General Şıxlinskinin bu fikri qərargahı heyrətə gətirdi. Hələ 
generalların yavaş uçan, gücsüz-təpərsiz, köhnəlmiş təyyarələrdə 
uçmağı görünməmişdi, o təyyarələr ki, fransızlar, ingilislər rus 
ordusu üçün üçqat baha qiymətə satıb calayırdılar. Di gəl, rus 
təyyarəçiləri, “uçan tabut” adlandırdığı bu aeroplanlarda daha 
iti, daha uca uçan, daha möhkəm və çevik olan “yunkers”lərə 
üstün gəlməyə nail olurdular.
Şıxlinskini “ağılsız” niyyətindən daşındırmağa çalışırdılar.
O isə qara gözləri parlaya-parlaya gülümsünürdü:
– Xeyr, cənablar, səhv edirsiniz. Təyyarələr yeni imkanlar açır: 
havadan döyüş meydanının nəhəng bir mənzərəsini müşahidə 
etmək olur. Mən şəxsən hücuma keçəcəyimiz üçün sahəni uçub 
dolanacağam, – deyə general qətiyyətlə bildirdi.
Boreyko generalı yanlayıb onu da təyyarə səfərinə aparmağı-
nı xahiş etdi. Şıxlinski razı olmadı.
General Əli ağa Şıxlinski və silahdaşları
50
– Canım, mənim öz çəkim yeddi puddan on girvənkə az olar-
olmaz, siz də, maşallah, geriyə qalmazsınız. İkimizi birdən qal-
dırmaq hər təyyarənin xörəyi deyil, ya da benzini az götürəsi 
olacaq, onda da sahəni dolanıb əməlli-başlı nəzərdən keçirə 
bilməyəcəyik.
Qərara gəldilər ki, Boreyko general qayıdandan sonra uçsun, 
Şıxlinskinin aldığı məlumatı tamamlayıb dəqiqləşdirsin.
Kəşfiyyat uçuşunu səhər tezdən aparmağı qət etdilər, günəş 
şərq tərəfdən boylananda düşmən istehkamlarını daha yaxşı gö-
rüb seçmək olardı.
Hələlik Əli ağa Boreyko ilə topların bərbad halda olduğunu 
öz gözüylə görmək üçün batareyaya yollandı.
– Bizim müttəfiqlərimiz az aşın duzu deyillər ha! Əlinə keçən 
dəmir-dümürü üçqat qiymətə sırıdıqları bəs deyil, hələ naşükür 
deyə qınayırlar da. Ali komandanın qərargahında da əcnəbilər 
meydan sulayırlar. Bütün əməliyyat planları müttəfiqlərin ko-
mandanlığı ilə razılaşdırılır. Daha doğrusu, onlar bizə buyurur, 
biz də əməl etməyə can atırıq.
Bizim hücumumuz fransızlar üçün Verdenin qurtuluşu oldu, 
yoxsa almanların əlinə keçəcəkdi. İtalyan ordusunu Kaporetto 
ətrafında darmadağın olunmaqdan xilas edən də bizlərik. Avs-
triyalılar çoxdan Venesiyada oturası, italyanlar isə oyundan 
kənar qalasıydı. Bir sözlə, biz hamını qanımızın bahasına xilas 
edirik, – Şıxlinski yana-yana danışırdı.
– Bütün bunlara bais ən əvvəl çar hökumətidir. Yapon 
müharibəsindən sonra inqilabı boğmaq üçün nə qədər ağır borc-
lara düşdü. İndi o borcları əsgər qanımızla ödəyirik, – qanıqara 
Boreyko gözünü generala dikmişdi.
– Paho, Boris Dmitriyeviç, deyəsən siz də azad fikirlilərdən-
siniz! – zarafatla dillənən Şıxlinski dostunu qıyqacı süzdü. Pod-
polkovnik sözün altında qalmadı:
– Port-Arturdan sonra hamımız azadfikirli olmuşuq, Əli ağa. 
Siz özünüz də. Amma mən düşündüyümü deyirəm, sizsə, hələlik 
susursunuz.
Şəmistan Nəzirli
51
General dostcasına tövsiyə verirmiş kimi, yaxud tabeliyində 
olanı qınayırmış kimi dilləndi:
– Hələ ki, hər ikimiz dilimizi uzatmasaq yaxşıdır. Əli ağada 
general təkəbbüründən əsər-əlamət yox idi... Şıxlinski hərbi aka-
demiyanı bitirməsə də, fitri zəkası, praktik fəhmi topçuluq 
məsələlərində ona böyük nüfuz qazandırmışdı.
Şıxlinski hünərvərliyi dillərdə dastan olmuşdu. Odur ki, onun 
top hədəflərini müəyyənləşdirmək üçün təyyarə ilə havaya qal-
xıb artilleriya kəşfiyyatı aparmaq arzusu Boreykonu heç də 
təəccübləndirmədi.
Ertəsi günü, dan yeri ağaran kimi Şıxlinski və Boreyko hərbi 
uçarlığa gəldilər. Qırıcı təyyarə sayılan, sürəti saatda üç yüz 
kilometrə çatan “Nyupor”da uçmağı rəva bilmişdilər. Uçuşun 
ən yüksək həddi dörd kilometrə yaxın idi. Silah-sursat propelle-
rin tuşundan atəş açan pulemyot, bir neçə bombadan ibarət idi. 
Əli ağa pilotun arxasındakı kabinəyə özünü birtəhər pərçim etdi. 
Aşağıları müşahidə etmək üçün təyyarənin yan tərəfindən boy-
lanmaq lazım gəlirdi. Alatoranlı sübh çağı idi. Ağaran duman 
zolaqları torpağın əyrisini-düzünü gizlədirdi. Təyyarə çəpəki 
dolaylarla yavaş-yavaş yüksəkliyə varırdı. Tezliklə o, durbinlə 
də çətin sezilən xırda qara nöqtəyə döndü. Lazımi yüksəkliyə 
qalxandan sonra pilot təyyarəni düşmən mövqeləri səmtinə 
yönəltdi. Alman istehkamları üzərinə yetər-yetməz neçə-neçə 
zenit topları onlara atəş yağdırdı. Təyyarənin yan-yörəsində tez-
tez mərmi partlayışları bulud-bulud ağardı. Boreyko durbinlə 
təyyarəni diqqətlə izlədərək dilləndi:
– Ətrafında dəqiqə başı mərmi partlaya-partlaya yerüstü 
hədəfləri ayırd eləmək çətindən çətindir.
Təyyarəni izləyən pilotlar o qədər də nigarançılıq keçirmirdilər.
– Zenit topundan təyyarəni vurmaq ehtimalı cüzidir. Daha 
qorxulusu alman yunkerlərinin havada görünməsidir. Onlar 
bizimkilərdən həm sürətli, həm çevikdir. Əlbəttə ki, asanlıqla 
təyyarəmizi haqlayıb vura bilərlər.
General Əli ağa Şıxlinski və silahdaşları
52
Budur, üfüqdə güclə sezilən nöqtə peyda oldu. Təyyarəçilər 
dərhal təşvişə düşdü.
– İki “Yunker” bizim “Nyupor”un yolunu kəsdirməyə cu-
mub. Tez qayıtmaq lazımdır!
Boreyko durbinlə Əli ağanın hələ də davam edən uçuşunu 
izləyirdi. Təyyarə birdən-birə geriyə dönüb başıaşağı şütüməyə 
başlasa da, düşmən onu haqlayırdı. Yerdəkilər ürəyi üzülə-üzülə 
havada baş verənlərə baxırdı. Qəfildən yaxınlıqda dabanbasma 
top gurultuları ucaldı, “Yunker”lərin ətrafında sıx-sıx mərmi 
partlayışları tüstüləndi. “Yunker” enməkdən əl çəkib biryolluğa 
bir neçə qəlpə saçan bomba yağdırdı. Bombalar yerə qonmağa 
üz qoyan “Nyupor”un yaxınlığında partladı.
Uçuşdan sonra nəfəsini dərən Şıxlinski təyyarədən gördük-
lərini xəritədə qeyd etməyə başladı.
– Təyyarədən müşahidə aparmaq çətindir. Çox şeyi görə 
bilmədim. Xülasə, almanların üç müdafiə xətti var. Biri çay boyu 
uzanır, oradan altı cərgə tikanlı məftil çəkilmiş, bir verst aralı – 
ikinci xətdir, dörd cərgə məftili var, yəqin bu xətt nisbətən zəifdir. 
Onların da arxasınca, üç verst aralı, daha bir xətt də keçir, çox 
möhkəmdir, on cərgə məftillə çəpərlənmiş, istehkam nöqtələri 
də əsaslı-köklüdür. Belə bir tilsimi qırıb keçmək asan deyil. Ağır 
toplarımız yalnız ön xətti, uzaqbaşı ikinci xətti dağıda bilər, 
üçüncüyə isə mərmiləri çatmayacaq. Hərbi sursat da, əlbəttə, ol-
duqca çox sərf olunacaq. Hava kəşfiyyatının məlumatını yerüstü 
kəşfiyyatla səhihləşdirib tamamlamaq lazımdır. Onu da deyim 
ki, bu sahədə alman mövqelərinə doğru qoşun axışmaqdadır. 
Cəbhə arxasında stansiyalar eşelonlarla doludur. Yəqin ki, 
düşmən məhz bu sahədə zərbə vuracağımızı gözləyir.
...Boreyko alman batareyalarının mövqeyi barədə məlumatı 
xeyli dəqiqləşdirməyə nail oldu...
– ...Bizdə min iki yüz iri çeşidli mərmi var. Olan-qalan hərbi 
sursatımızdır. Özü də toplarımız yalnız yüz atıma tab gətirə 
bilər. Deməli, toplarımız atəş açarkən dəvamət həddini haqlaya-
caqlar. Ən başlıcası isə odur ki, bunca bol mərmi işlətsək də al-
Şəmistan Nəzirli
53
manların güman ki, tək-tük atəş nöqtələri salamat qalacaq, hü-
cum edən hissələrimiz olmazınca tələfata uğrayacaqlar, – Borey-
ko xəbərdarlıq edirdi. 
Şıxlinski:
– Bəs bu açıq-aydın həqiqəti generalların başlarına necə 
yeridəsən? – dedi.
– Qvardiya dəstəsinin qərargahına gedək, necə olursa olsun 
qərargah rəisi... Qraf İqnatyevlə görüşək. Olsun ki, o bizi başa 
düşər, alayları hücuma atıb bada verməz.
Şıxlinski şübhə ilə:
– Heç yerdə qərargahdakı qədər hamı şan-şöhrətə can atıb 
tələfatı vecinə almayan yoxdur, – dedi, – iyulun on beşində gene-
ral Bezobrazovun ad günüdür. Adətən onu çar özü təbrik edir. 
Odur ki, əlahəzrətin təbrikini rəşadətli çar qvardiyasının zəfər 
xəbəri ilə qeyd etməyə can atırlar, – Əli ağa acı-acı gülümsədi.
– Bu lap dəhşətdir! – Boreyko qəzəbləndi.
– Rasputinçilikdən betər! Eh, ürəyimə damıb ki, dul qalanla-
rın göz yaşları yerdə qalmayacaq!
* * *
...Ertədən Şıxlinski, Reyn və Boreyko Zuyevin müşayiəti ilə 
Rojitse stansiyasının yaxınlığında, müdafiənin ön xəttindən on 
beş kilometr aralı yerləşən qvardiya qərargahına yollandılar...
Boreyko təklifini bildirdi:
– Hücumu avqustun birinədək təxirə salmalı, azı iki min ağır 
mərmi daşıyıb gətirməli, bu sahədə əlavə olaraq iki-üç güclü top 
divizionu cəmləşdirməliyik.
Bezobrazov:
– Ali komandanlıq qərargahının razılığı olmadan bu iş müm-
kün deyil.
Şıxlinski yığıncaqda Ali qərargah nümayəndəsi olduğundan 
ona Mogilyova, qərargah yerləşdiyi yerə dərhal yollanmaq, 
məsələni orada təcili surətdə aydınlaşdırmaq həvalə edildi...
General Əli ağa Şıxlinski və silahdaşları
54
...Batareyada Varya yenicə Ali qərargahdan qayıdan Şıxlinski 
ilə rastlaşdı. General qaşqabaqlı idi, dinib-danışmırdı. Hətta Var-
ya ilə dilucu soyuqca salamlaşdı. Zvonaryova – Şıxlinskinin da-
rıldığını duyub batareyada bir yeni xəbər eşitsin deyə topçuların 
yanına getdi. Bloxinin qanı qara idi. O, yuxarıdakıların ucbatın-
dan, heç bir lüzum olmadan böyük qırğın verəcəyinə əmin idi.
– Nə olaydı, soldatlar durub dirənəydi ki, hücuma qalxmırıq, 
vəssalam! Di gəl, orduda hələ də buyruğa baş əyirlər, illah ki, 
qvardiya ola, – deyə o, ucadan düşünüb daşınırdı. – General Şıx-
linski də qayıtdı, qərargahın hökmünü xəbər verdi – nəyin baha-
sına olursa olsun, nemesin üstünə hücum etməliyik, hökmən də 
iyulun on beşində, müqəddəs Vladimir günündə...
Sən demə, Qrişka Rasputin1 özü həmin günü təyin eləyib-
miş... Onun da ki sözü qeybdəndir... Guya tanrıya dua oxuyub 
yatanda yuxusunda Kiyev knyazı Vladimir həzrətlərini görüb-
müş... Odur ki, yuxunu peyğəmbərlik kimi, günü də tanrının 
işarəsi kimi yozublar... Çar hökumətini kökündən baltalamaq 
gərəkdir, onda belə işlər baş verməz...
1 Rasputin Qriqori Yefimoviç (1872-1916) – Tobolsk quberniyasında 
kəndli idi, “Xlıstlar” sektasına başçılıq edirdi. Tobolsk yepiskopu Varnava 
vasitəsilə saray əyanları sırasına daxil olmuş və “peyğəmbər loğman” kimi 
çarın adamlarına qeyri-məhdud təsirə malik olmuşdu. Çarın arvadı Alek-
sandra Fyoderovnanın mistik əhvali-ruhiyyəsinə və onun vasitəsilə II 
Nikolaya təsir göstərəcək dövlət işlərinin həllinə qarışırdı. “Rasputinçilik” 
saray mühitinin və çar Rusiyanın bütün idarə orqanlarının kəskin böhran 
vəziyyətinin parlaq ifadəsi idi. 1916-cı ilin dekabrında böyük knyaz Dmitri 
Pavloviç Romanov, V.M.Purişkeviç və knyaz F.F.Yusupov tərəfindən 
öldürülmüşdür.
Qriqori Rasputin qeyri-sağlam əməllərini uzaqdan-uzağa da olsa 
müşahidə edən general Əli ağa Şıxlinski onu “Xatirələrim” əsərində (1984-
cü il, səh.170) yada salıb yazırdı: “1916-cı ilin dekabr ayında Petroqradda 
Rasputin öldürüldü. Bu hadisə bütün Rusiyanı hərəkətə gətirdi. Saray 
dairələrində himayə edilən bu fırıldaqçı və yaramaz dövlət işlərinə o 
dərəcədə nüfuz etməyə başlamışdı ki, hətta nazirləri təyin edirdi, işdən 
götürürdü” – Ş.N.
Şəmistan Nəzirli
55
...Müşavirədə topçular hər batareyanın atəş hədəflərini 
müəyyənləşdirdilər... Uzaqvuran topları cəbhənin ön xəttinə ya-
xınlaşdırmağı qət etdilər. Bu düşmənin arxa tərəfini atəşə tutma-
ğa imkan yaratsa da, batareyaların özlərini belə almanların ağır-
yüngül toplarının zərbəsi altında qoyacaqdı.
– Bizi hazırlayıcı top atəşini açar-açmaz vura bilərlər, topları-
mız isə nadir dəyərlidir, – deyə həmin batareyaların komandirləri 
etiraz edirdilər.
General Şıxlinski istehza ilə:
– Onda nadir eksponatlarınızı muzeyə aparın, – dedi.
* * *
...Boreyko Mogilyov şəhərinə, general Əli ağa Şıxlinskinin 
görüşünə yollandı. Onun dediklərini dinləyən general hiddətləndi:
– Bunların işindən baş açmaq olmur! Elə bil almanlarla yox, 
öz rus soldatlarımızla vuruşuruq, yaxşıların yaxşısını tutub 
dama basırlar! Tam Georgi kavaleri Bloxinı! Əzazilliyə bax! Bəs... 
döyüşən-vuruşan kim olacaq? Bəlkə cənab jandarm polkovniki-
nin özü? Onda elə indidən məğlubiyyətə qol çəkmək olar!..
Otaqda əsəbi halda var-gəl edən general Boreykoya söylədi 
ki, əsgər Lepenyovun ölüm xəbəri uydurmadır, o, sağdır, Jitomir 
həbsxanasında ağzıbirdə saxlanılır.
– Bütün bunlar jandarm fitnə-fəsadıdır, – general əlinin 
hərəkətlərilə sanki sözlərinə qüvvət verirdi. – Rəsmən soldatın 
həlak olduğunu bəyan elədilər, indi də hər dəqiqə onunla haqq-
hesabı çürüdə bilərlər. Öz özlərinin əl-qolunu açmışlar!
– Kimdən eşitmisiniz? – Boreyko həm təəccüblənir, həm də 
sevinirdi.
– Qərargahın baş prokurorundan. O, özü Berdiçevdə olmuş, 
Lepenyovu gözüylə görmüşdür... Yeri gəlmişkən, o fırıldaqçı Xa-
tovla bağlı əhvalatı sizə çoxdan danışmaq istəyirdim. Bilirsiniz-
mi, axır ki, onun izinə düşdüm. Daha doğrusu, onunla qaladan 
qaçan dəftərxana məmurunu axtarıb tapdılar. Nə olsa yaxşıdı – 
hər şeyi boynuna aldı. Siz haqlı çıxdınız: onlar qaladan nəhəng 
General Əli ağa Şıxlinski və silahdaşları
56
məbləğ aparıbmış, əlbəttə, xəzinəyə təhvil vermək niyyətilə yox. 
Amma son anda Xatov nədənsə bütün pulları çırpışdırmaqdan 
çəkinib. Bic vələddüzna! Fikirləşib ki, yarısını təhvil verib yarısı-
nı da mənimsəmək daha yaxşı olar. Oğurluqda günahlandır-
mazlar, bəlkə hələ “hünərinə” görə bir orden də verərlər. Hesa-
bını düz tutubmuş. O düşündüyü kimi oldu. İstədim açım sandı-
ğı, töküm pambığı. Qoydular ki! Küy qaldırdılar: “Nə danışırsı-
nız! Zabiti rüsvay eləmək istəyirsinizmi?” Ört-basdır elədilər...
...Əli ağa Şıxlinskini dilə tutub Brusilovun qəbuluna getməyə 
vadar edən Boreyko yol boyu generala Bloxinin günahsız oldu-
ğundan, düzlüyündən, həm Port-Arturda, həm indiki mühari-
bədə göstərdiyi hünərdən vəcdlə danışdı.
Brusilovun qəbulunda bir qədər gözləməli oldular. Yavər 
hansı məsələ üçün gəldiklərini soruşanda Şıxlinski sərt tərzlə 
Brusilova gəlişlərini çatdırmağı əmr etdi. Adyutant içəriyə keçdi, 
tezliklə Şıxlinski ilə Boreyko Brusilovun kabinetinə daxil oldu-
lar. Əli ağa mətləbi qısaca söylədi.
– Demək, bizim qanunpərəstlər yenə hoqqa çıxarıblar. – Alek-
sey Brusilov prokuroru və hərbi məhkəmə sədrini yanına çağır-
mağı əmr etdi.
Məhkəmə sədri başladı ittihamnaməni çözələməyə.
– Kəsə söyləyin, – general Brusilov hərbi hakimi tələsdirdi, 
sonra: – Demək, siz dörd Georgi xaçı olan, cəbhəçi zabitin dar 
ağacından asılmasına fərman vermisiniz? Mən sizi düzmü başa 
düşmüşəm?
– Məhkəmənin hökmü belədir, – hakim təsdiq etdi.
– Siz, prokuror, bu hökmə etiraz etmədinizmi?
– Xeyr! – deyə prokuror-polkovnik kəkələdi.
– Onda etirazı mən özüm edərəm! Hökmü təsdiqləmirəm. 
İşin əməlli-başlı araşdırılmasını lazım bilirəm. Cənablar, özünüz 
düşünün görün, adamın müqəssirliyini bircə həftəyə 
yəqinləşdirib ölümə məhkum etmək olarmı? Siz hətta onun ko-
mandirini dinləməyi rəva bilməmisiniz. O isə Bloxinə parlaq 
Şəmistan Nəzirli
57
xasiyyətnamə verir. Polkovnikə deyin ki, onu vəzifədən azad 
edirəm. Belə getsə o mənim ən yaxşı əsgərlərimi, zabitlərimi bir-
bir asdırar! Mən sizi daha yubatmıram, cənablar!
Əli ağa Şıxlinski:
– Zati-aliləri, icazə verin, biz də gedək, – dedi.
– Xeyr, Əli ağa, sizi də, polkovnik Boreykonu da elə-belə bu-
raxan deyiləm. Buyurun, qəlyanaltı edək.
* * *
...Üç gün sonra Petroqrada Boreyko və həbsdən azad edilən 
Zuyev gəlib çıxdılar. Mogilyovdan, Ali komandanın qərar-
gahından Əli ağa Şıxlinski də onlarla idi. Çiyinlərində tam1 artil-
leriya generalı poqonları parlayırdı. Əli ağa 10-cu ordunun ko-
mandanı vəzifəsinə təyin olunduğunu söylədi...
Əli ağa Şıxlinskinin xatirələrindən:
1914-1918-ci illər müharibəsi dövründə mən birinci dərəcəli 
Stanislav ordeni, qılıncla birinci dərəcəli Anna ordeni, qılıncla 
ikinci dərəcəli Vladimir ordeni (bu, gənc bir general üçün çox 
yüksək bir mükafat idi) təltif edilib, general-leytenant rütbəsini 
aldım.
Mənim üçün xidmət xoşbəxtliklə keçmişdir. Yaponiya müha-
ribəsindən başlamış, ordudan getdiyim künə qədər mən heç bir 
müvəffəqiyyətsizliyə uğramadım. Mən rusların “gözəl doğulma, 
xoşbəxt doğul” qədim atalar sözünü dəfələrlə özümdə sınamı-
1 İnqilabdan əvvəl çar ordusunda cəmi dörd general rütbəsi olub. Ar-
dı cıllıq belə idi: general-mayor, general-leytenant, general və general-
feldmarşal. Zabit heyətində generalları tam general adlandırırdılar (indiki 
general-polkovnik rütbəsinə bərabərdir). Fərəhləndirici haldır ki, inqilab-
dan əvvəl xalqımızın üç oğlu tam general kimi yüksək rütbəyə layiq 
görülüblər. Onlar Hüseyn xan Naxçıvanski, Əliağa Şıxlinski və Səməd bəy 
Mehmandarovdur. Hərbi hissələrin növünə görə isə generalları infanteri-
yadan, artilleriyadan, kavaleriyadan kimi sözlər əlavə etməklə ayırırdılar – Ş.N.
General Əli ağa Şıxlinski və silahdaşları
58
şam. Doğrudan da həm xidmət sahəsində, həm də şəxsi həyatımda 
xoşbəxtlik məndən heç bir vaxt uzaq olmamışdır. Mən heç bir 
vaxt mənsəb ardınca düşməmişəm, mənsəb özü mənim ardınca 
gəlmişdir. Hətta, demək olar ki, mənsəb özü mənə doğru yüyür-
müşdür. Bunu isbat etmək üçün belə bir misal göstərə bilərəm.
Mən Ali baş komandan yanında tapşırıq generalı olduğum 
zaman Saray naziri qraf Frederiks mənə göndərdiyi rəsmi bir ka-
ğızda yazmışdı ki, əlahəzrət yanında xidmət edən bir şəxs oldu-
ğum üçün məiyyət generalları ilə bərabər mən də, əlahəzrətə ra-
port vermək və ya poçta və teleqrafla məlumat vermək hüququna 
malikəm. Lakin bu böyük hüquqdan bir dəfə də olsun istifadə 
etməmişdim, çünki bütün binagüzarlıqları qərargah rəisi edir və 
padşaha yalnız cəbhədə olan işlərdən və öz binagüzarlıqları 
barəsində məlumat verirdi; şəxsən verəcəyim raport və məlumat 
ümumi işə heç bir xeyir vermədən, yalnız şəxsən mənim irəli 
çəkilməyimə səbəb ola bilərdi. Buna görə də qəsdən və qəti 
surətdə padşaha raport verməkdən boyun qaçırırdım.
Saray nazirinin mənə göndərmiş olduğu həmin kağızı dörd 
qat büküb gizlətmişdim. 1916-cı ildə oktyabr ayında cəbhədə ol-
duğum zaman mən bu kağızı qəza rəisi olan qardaşım oğluna 
verdim. Bilirdim ki, o bununla fəxr edəcək. O mənim padşaha 
tez-tezmi raport verdiyimi soruşdu.
– Heç bir dəfə də raport verməmişəm, – deyə cavab verərək 
səbəbini izah etdim. 
O, təəssüf etdi. Bununla belə o, həmin kağızı saxlayıb öz dost-
larına göstərir və əmisinin bu qədər etibarlı bir adam olması ilə 
öyünərək deyirdi:
– Bütün ləyaqətlərinə baxmayaraq, mənim əmim çox qəribə 
adamdır. Təsəvvür edin ki, o bu hüquqdan bircə dəfə də olsun 
istifadə etməmişdir.
Bir misal da göstərəcəm. Qərargahın növbətçi generalı gene-
ral Kondzerovski və onun sağ əli olan polkovnik Balaşov yaman 
qanun güdən idilər və rütbəvermə qaydalarına çox ciddi əməl 
edirdilər. İvan Balaşov mənim fəaliyyətimi çox faydalı görüb 
Şəmistan Nəzirli
59
məni təşviq etmək üçün təklif etmişdi ki, məni padşahın məiy-
yətinə daxil etsinlər.
Bu təklifdən xəbər tutan kimi xahiş etdim ki, məni bu fəxri 
işdən azad etsin, çünki məndən məiyyət generalı olmaz, mən 
müharibə meydanında iş görən sadə bir adamam, sarayda işim 
yoxdur.
Mən Balaşova dedim:
– İvan Stepanoviç, mənə olan diqqətinizə qarşı təşəkkür 
edirəm, ancaq öz planınızı həyata keçirməyin.
Mənim heç bir vaxt mənsəb dalınca düşmədiyimi, ən başlıca-
sı, irəli getmək üçün heç kəsin ayağından çəkmədiyimi və heç bir 
intriqaya girmədiyimi anlamaq üçün bu iki misal kifayətdir. 
Buna görə də mən öz keçmişimə təmiz bir vicdanla və müa sir-
lərimin üzünə tam cəsarətlə baxıram.
Müstəqil Azərbaycanın yaşaması üçün 1920-ci ilin dəhşətli 
mart günlərində mənfur daşnakların torpağımıza təcavüz 
etməsi Milli Azərbaycan ordusunun hər bir əsgərini təpədən 
dırnağacan silahlandırdı. Qısa bir müddətdə (martın 22-dən 
aprelin 3-nə kimi) xəyanətkar daşnak süvari dəstələrini darma-
dağın edən Azərbaycanın əsgər və zabitləri füsunkar Qarabağı 
düşməndən geri aldı. İlyarımlıq fəaliyyətində qəhrəman 
Azərbaycan ordusunun üçüncü yürüşü də zəfərlə başa çatdı.
“İyirminci ildə Qarabağ döyüşləri” sənədli povestində tam 
artilleriya generalları Səməd bəy Mehmandarovun, Əli ağa 
Şıxlinskinin, general-mayor Həbib bəy Səlimovun, Qarabağ 
general-qubernatoru Xosrov bəy Sultanov və polkovnik Bəh-
ram bəy Nəbibəyovun unudulmaz xidmətləri yeni arxiv sənəd-
ləri əsasında möhtərəm oxuculara təqdim olunur. 
General Əli ağa Şıxlinski və silahdaşları
60
İYİRMİNCİ İLDƏ QARABAĞ DÖYÜŞLƏRİ
(Sənədli povest)
1920-ci il martın iyirmi ikisində, Novruz bayramı 
gecəsi Qarabağ vilayətinin dağ yerlərində məskun 
ermənilər qiyam edərək “Əsgəran keçidi”ni tutdular. 
Bu səbəbdən də Əsgəran cəbhəsinə mirliva Həbib bəy 
Səlimovun komandanlığı ilə qüvvətli bir ordu yeri-
dildi. Aprelin üçündə Azərbaycan ordusu ermənilərə 
qarşı qüvvətli bir hücum etdi. Əcəba, hansı azər-
baycanlı o məsud günü xatırlamır?! Ordunun qali-
biyyət və intizamı, mənəviyyatı təsvirolunmaz dərə-
cədə fövqəladə idi. Xarici aləm az bir müddət ərzində 
vəsaitsizlik içində bu qədər müntəzəm təşkilata ma-
lik bir əsgəri qüvvə vücuda gətirdiyimizə heyran qal-
mışdı. Əhalidən bir çoxu duyduğu həyəcandan ağla-
yırdı.
O gün Azərbaycanın ən şanlı, ən bəxtiyar günü idi.
Polkovnik İsrafil bəy İsrafilbəyov,
(25.01.1893 – iyul, 1945), 
“Milli Azərbaycan hərəkatı” kitabından
Hərbiyyə naziri Səməd bəy Mehmandarov Əsgəran cəbhəsinə 
gəlmişdi. Ön cəbhədə ölüm-dirim savaşında vuruşan əsgərləri 
təbrik edir, onların qələbəsinə uşaq kimi sevinirdi. Ordu yaranan 
gündən üç böyük qələbəsi olmuşdu.
1919-cu ilin ilk günlərində Zəngəzur erməniləri İrəvan daş-
naklarının köməyi ilə qəzanı Azərbaycandan ayırıb Ararat res-
publikasına birləşdirmək üçün azərbaycanlıları qovur və 
kəndləri yandırırdılar. Üstəlik də elan eləmişdilər ki, Azərbaycan 
hökumətini tanımaq istəmirlər. Yanvar ayında general-mayor 
Cavad bəy Şıxlinskinin komandanlığı ilə Zəngəzura əsgəri qüvvə 
yeridildi. Onun komandanlığı ilə piyada diviziyası bir aydan çox 
Şəmistan Nəzirli
61
inadlı döyüşlər aparıb ermənilərin möhkəmləndirilmiş son sığı-
nacağı olan Dığ kəndini də ələ keçirdilər. Zəngəzur qəzası 
yenidən Azərbaycan ərazisində qaldı.
İkinci qələbə həmin ilin iyul ayında olmuşdu. Muğanda və 
Lənkəranda Azərbaycan milli hakimiyyətini tanımaq istəməyən 
malakan və rus-erməni qüvvələri ordumuzun gücü ilə darmada-
ğın edilmişdi.
Bu gün nazir Səməd bəy Mehmandarovun təbrikə gəldiyi 
üçüncü qələbə idi. 1920-ci il martın iyirmi ikisində Novruz bay-
ramı gecəsi ermənilər qiyam edib Əsgəran keçidini zəbt etdilər. 
Qiyama İrəvandan gələn daşnak generalı Dro Kanyan başçılıq 
edirdi.
Azərbaycan Cümhuriyyətinin müdafiə nazirliyi Qarabağı 
düşməndən xilas etmək üçün fövqəladə tədbir hazırladı. Nazir 
Səməd bəy Mehmandarovun əmrilə Əsgəran cəbhəsinə qüvvə 
ayrıldı. Martın iyirmi üçündə Azərbaycan ordusunun əsas 
hissəsi – iyirmi minə qədər əsgər və zabiti cəbhəyə göndərildi. O 
cümlədən üçüncü Gəncə, beşinci Bakı, birinci Cavanşir, ikinci 
Quba polkları general-mayor Həbib bəy Səlimovun komandan-
lığı ilə Yuxarı Qarabağa yola düşdü. Qızğın döyüşlər on iki gün 
ara vermədi. Azərbaycanın cəsur əsgər və zabitləri ana torpağın 
hər qarışı uğrunda mərdliklə vuruşaraq Şuşa qalasına daxil ol-
dular. 
Sonuncu iki qələbə Milli ordumuzun ən cəsur generalların-
dan biri Həbib bəy Səlimovun mahir komandanlığı ilə qazanıl-
mışdı. Əslində altmış dörd yaşlı hərbiyyə nazirini həyəcana 
gətirən və Qarabağa təbrikə aparan da general Həbib bəyin apre-
lin səkkizində göndərdiyi raport idi. Cəmisi bir səhifəlik raportu 
dönə-dönə oxuyan nazir bir neçə yerdə işarələr qoydu, ürəyində 
“afərin” sözünü təkrar etdi. Səməd bəy istər general, istərsə də 
nazir olanda da özünü həmişə sıravi əsgər, döyüşçü sanırdı. 
Neçə-neçə müharibənin iştirakçısı kimi o yaxşı bilirdi ki, koman-
danın əsgərləri döyüş meydanında təbrik etməsi nə deməkdir. 
Ona görə də müavini Əli ağa Şıxlinskiyə:
General Əli ağa Şıxlinski və silahdaşları
62
– Əmr hazırlayın, əvəzində nazir vəzifəsində sən qalırsan, – 
dedi. – Mən sabah tezdən Qarabağa döyüşçüləri təbrik etməyə 
gedirəm. Ancaq, Əli ağa, bu raportda Həbib bəyin “günümüzün 
qəhrəmanı” – deyə təriflədiyi Nəbibəyovu nədənsə xatırlaya 
bilmirəm.
Azacıq eyhamla gülümsünən Əli ağa Şıxlinski:
– Yadınızdadırmı, – dedi, – keçən ilin iyun ayında Siz bir neçə 
gün Yevlaxda olanda yenə nazir əvəzi məni təyin etmişdiniz. 
Onda birinci Cavanşir piyada alayının kapitanı Vahid bəy 
Nəbibəyov raport yazıb hərbi xidmətdən azad olunmasını xahiş 
etmişdi. O, raportunda belə bir cümlə işlətmişdi: “Səhhətim və 
şərait mənə respublika hökumətinə xidmət etməyə imkan ver-
mir”. Mən də məhz bu cümlədən qəzəblənib Azərbaycan zabiti-
nin ləyaqətini, şərəf və şanını yüksək tutmadığına görə yanıma 
çağırıb onu danladım, xidmətdən azad etməklə həbs edilməsi 
barədə əmr verdim. Bir neçə gündən sonra Siz qayıdıb onun qa-
nının arasına girdiniz.
Səməd bəy Mehmandarov pensnesini silə-silə gülümsündü.
– Hə, yadıma düşdü. Əzizim, indi bildim: ağır təbiətli, uca 
boy…
– Bəli, sizin nəzərinizdə ağır təbiətli, mənim fikrimcə, tənbəl 
və bir az da yaşı ötmüş zabit-kapitan Vahid bəy Nəbibəyovdur. 
Həbib bəyin “günümüzün qəhrəmanı” dediyi isə onun kiçik 
qardaşı podpolkovnik Bəhram bəy Nəbibəyovdur. Bəhram bəy 
Dünya müharibəsində də yaxşı döyüş yolu keçib. Buyurun. 
Xidmət dəftərçəsini istəmisiniz, gətirmişəm. Tanış ola bilərsiniz.
– Verin baxım. 
Nazir podpolkovnik Bəhram bəy Nəbibəyovun çox da böyük 
olmayan, cəmi səkkiz səhifəlik şəxsi xidmət dəftərçəsinin ilk 
səhifəsini açıb dayandı.
– Əliağa, – dedi, – unutmamış onu da deyim ki, kapitan Vahid 
bəy mənim yanıma gəldi, belə raport yazmaqda səhv etdiyini 
boynuna aldı. Hiss elədim ki, uzun müddət milis dəstəsində 
xidmət etdiyinə görə hərbi nizamnaməni o qədər də dərindən 
Şəmistan Nəzirli
63
bilmir. Bildirdi ki, işlətdiyi cümlədə heç bir qərəzli məqsədi ol-
mayıb. Ona inandım. Mən də şəxsən sənin, general Şıxlinskinin 
nüfuzunun qorunmasına ehtiramla yanaşmaq şərtilə kapitan 
Nəbibəyovun raportunun üstünə “mən ona verdiyim cəzanı ba-
ğışlayıram” – cümləsini dərkənar qoydum. Məsuliyyəti öz 
üzərimə götürüb onu orduya yenidən qaytardım. Deyirsən pod-
polkovnik Bəhram bəy onun kiçik qardaşıdır, lap yaxşı.
– Səməd bəy, bu onun kimi astagəl zabitlərdən deyil. Bəhram 
bəy od parçasıdır. Nəbibəyovlardan bizim orduda dörd qardaş 
olmalıdır. Vahid bəy, Bəhram bəy, Zahid bəy, Hüseyn bəy... yox, 
beş nəfərdir, bir də Məmməd bəy.
Nazir:
– Əli ağa, nə yaxşı da yadında qalıb, əhsən sənə və yaddaşına, 
dostum.
– Bilirsən, 1918-ci ilin noyabr-dekabr aylarında Tiflisdə Müsəl-
man korpusunu təşkil edəndə Nəbibəyov qardaşlarını orduya 
mən qəbul eləmişdim. Onda qərargahım Veriyski körpüsünün 
yanındakı “London” mehmanxanasının birinci mərtəbəsində 
yerləşirdi. Düzü, ona görə yadımda qalıb ki, bunların çox maraq-
lı, dünyagörüşlü ataları var. Oğlanları ilə Qasım bəy özü də 
gəlmişdi. Türkmənistanda general Kuropatkinin qərargahında 
Şərq dilləri üzrə tərcüməçi olub. İndi istefadadır. Mirzə Fətəli 
Axundovla dostluğundan danışırdı.
– Demək, Bəhram bəy 1884-cü il dekabrın altısında Şəkidə bəy 
ailəsində anadan olub. Sonra Kutaisi realnı məktəbini və 1904-cü 
ildə, sentyabrın ikisində Peterburqdakı Konstantin Artilleriya 
məktəbini birinci dərəcəli diplomla bitirib. – Nazir dayanıb pens-
nesinin üstündən müavininə baxdı, fəxrlə: – Oho, nə yaxşı... bi-
zim məktəbi bitirib ki, bir yuvadan pərvazlanmışıq… Görürsən, 
Əli ağa, Konstantin məktəbinin artilleristlərini?..
– Səməd bəy, əsgər komandirinə, zabit generalına oxşamalı-
dır. Komandir döyüşkəndirsə, əsgəri də ona oxşayar, zabit 
zəifdirsə, əsgəri də əfəldir. Zərbi məsələ dönmüş bu müdrik 
kəlamlar sizə məxsusdur. Amma xalqımızda belə bir məsəl də 
General Əli ağa Şıxlinski və silahdaşları
64
var: alma kökündən gen düşməz. Mən inanıram ki, podpolkov-
nik Bəhram bəy sizin layiqli davamçınızdır.
– Demək istəyirsən ki, Bəhram bəy xidmətdə mənə oxşayıb? 
– deyən nazirin sevincdən gözləri parıldadı.
Əli ağa Şıxlinski ciddi general zəhmilə:
– Mən hələ 1918-ci ilin iyun-iyul aylarında onun Hövsan və 
Nobel çənləri ətrafındakı bolşevik-daşnaklara qarşı apardığı 
döyüşlərin şahidi olmuşam. Bəhram bəy çox qoçaq və bilikli za-
bitdir. Onunla fəxr etməyə dəyər. Dəli Qazar kimi generalı mü-
ha sirəyə salıb məhv etməsinə şəxsən mən şəkk-şübhə etmirəm. 
Belə qoçaq, hərbi işə böyük məhəbbəti olan zabitin yeri akademi-
yadır. 
– Mən də bu fikirdəyəm. Ancaq hanı hərbi akademiya? Rusi-
yaya yollar bağlı, özümüzdə isə yox, ölkəmiz də müharibə 
vəziyyətində... – deyən nazir yenidən Bəhram bəyin sənədlərinə 
göz gəzdirdikcə baxışları canlanır, üzündə sevinc görünürdü: – 
Qafqaz Əlahiddə Ordusundakı iyirminci artilleriya briqadasında 
podporuçik, 1909-cu il, sentyabrın yeddisində poruçik, 1912-ci 
ildə üçüncü batareyanın komandiri. Sonra Əlahiddə Qafqaz or-
dusunda artilleriya rəisinin müavini vəzifəsində çalışıb. Müha-
ribəni axıra qədər Qafqaz cəbhəsində keçirib.
– Təltiflərini axtarırsınız? O biri səhifənin arxasındadır, – deyə 
Əli ağa Şıxlinski şəhadət barmağını irəli uzadıb göstərdi.
– Aha, budur, – deyə Mehmandarovun iti nəzərləri kağızın 
üzərində gəzindi. – “Müqəddəs Stanislav” ordeninin üçüncü 
dərə cəsi və “Müqəddəs Anna” ordeni1. Amma sonuncunun 
dərəcəsi göstərilməyib. Eybi yoxdur, hər şey aydındır. Siz doğru 
buyurursunuz, Əli ağa. Belə peşəkar zabitlərimiz çoxdur. Onlar 
akademik hərbi təhsil ala bilsəydilər, ordumuzun gücü birə-beş 
artardı. Nə fayda, hələlik buna imkan yoxdur.
1  Polkovnik Bəhram bəy Qasım bəy oğlu Nəbibəyovun 1916-cı ilə 
qədər “Hərbi-xidmət siyahısı”nın surətini 1999-cu ildə Rusiya Dövlət 
Hərbi Tarix Arxivindən nəvəsi Bəhram Aslan oğlu Sultanov gətirtdi. Bu 
xidmət üçün ona təşəkkürümüzü bildiririk – Ş.N.
Şəmistan Nəzirli
65
Polkovnik Bəhram bəyin igidliyi
Raportun son cümlələri nazir Mehmandarovda xüsusi maraq 
oyatmışdı. General Həbib bəy Səlimov yazırdı ki, Zati-Aliniz 
tərəfindən yaradılan şanlı qoşunlarımız köhnə, döyüşlərdə bər-
kimiş hissələrə məxsus şücaətlə vuruşurdular.
Döyüşün qəhrəmanları bunlar idi: şığıyaraq Daşkənd yüksək-
liyini ələ keçirən qubalılar və bir neçə erməni basqınına baxma-
yaraq bir an da sarsılmayan və üzərinə düşən hər mərmiyə görə 
dərhal cavab atəşi açan podpolkovnik Bəhram bəy Nəbibə yovun 
dördüncü dağ batareyası.
Yol boyu qələbənin havası ilə öz-özünə danışan, ilk baxışdan 
qaraqabaq nazirin ürəyi işıqlı arzularla dolu idi. Oğlu qədər sev-
diyi, istedadlı komandir Həbib bəy Səlimovun uğurları ona elə 
bil qanad taxmışdı. Üstəlik də Həbib bəy kimi qoçaq generalın 
Nəbibəyovun haqqında göndərdiyi raport ona sonsuz sevinc 
bəxş eləmişdi.
İnişil (1918-ci il, dekabrın 5-də) yenicə təşkil olunan Azərbay-
can ordusunun hissələrinə baxış keçirən hərbiyyə naziri Səməd 
bəy Mehmandarov Tərtərdə yerləşən Dağ batareyasının əsgər və 
zabitlərindən tam razı qalmışdı. Nazir səkkiz saylı əmrində qeyd 
edirdi ki, yoxlanış zamanı batareya komandiri Bəhram bəy 
Nəbibəyovun əsgərləri məndə xoş təəssürat yaratdı. Hiss olunur 
ki, batareya komandiri zabitlərlə birlikdə qüsurları aradan qal-
dırmağı bacarır. Komandir Nəbibəyovun qısa müddətdə etdik-
ləri mənə qəti inam verir ki, ən yaxın vaxtda bu batareyanı daha 
yüksək səviyyədə görəcəyəm. Onun azsaylı zabitlərinə və ko-
mandir Nəbibəyova yorulmaz zəhmətlərinə görə təşəkkür 
edirəm.
“Demək, Həbib bəyin raportundan belə məlum olur ki, daş-
nak Dəli Qazarın dəstəsini bizim Dəli Bəhram bəy Nəbibəyovun 
batareyası mühasirəyə salıb məhv edib. Yaxşıdır, çox yaxşıdır”, 
– deyə öz-özünə danışan nazir podpolkovniklə generalın döyüş 
dostluğundan qürrələnirdi. – Qələbə, ancaq və ancaq döyüş vax-
General Əli ağa Şıxlinski və silahdaşları
66
tı əmr verənlə icraçının başa düşməsi sayəsində qazanılır. Nə 
yaxşı, Nəbibəyov haqqında inişilki raportu yazanda zəndim 
məni aldatmayıb… Elə biri Baş Qərargah rəisi onda, dolayısı da 
olsa, mənə işarə verdi ki, Bəhram bəy yaxşı komandirdir. Amma 
çox çılğındır, bəzi məsələlərdə özünü cilovlaya bilmir...
– Komandir cəld və çılğın olmasa, əvvəla, əsgərlər onu say-
maz. İkincisi də, döyüş vaxtı özü zorla yeriyən komandirin 
əsgərləri yerindən qalxana kimi düşmən onları haqlayıb məhv 
edər, – cavabını vermişdi nazir Mehmandarov.
Mehmandarov Milli Orduda hərbiyyə naziri vəzifəsində 
xidmətdə olandan ilk dəfə idi ki, təzə mundirini geyinmişdi. 
Təmtəraqlı geyimin o qədər də aludəsi olmayan nazir bu dəfə 
akselbant və venzili1 də taxmışdı. Yaxasında isə bircə orden var-
dı: Cahan savaşında hər sərkərdənin ala bilmədiyi “Ağ qartal” 
ordeni. O, 1915-ci ildə alman generalı Makenzenin sürətli döyüş 
əməliyyatı planlarını puça çıxartdığına görə bu ali ordenlə təltif 
olunmuşdu.
 
Qəhrəman alay
Avtomobilin şeypuru təhlükə görmüş qaz kimi həyəcanlı 
gəlirdi. Qışlanın qabağında toplaşmış zabit və əsgərlər naziri ta-
nıyıb “urra” deyə qışqırdılar.
Bəhram bəy irəli yeridi. Sərt səslə “sıraya düzülün” komanda-
sı verdi. Zabitlər qabaqda, əsgərlər də onlardan sonra nizami 
qıvraqlıqla sıraya düzüldülər. Bəhram bəy sıra qabağında vü-
qarla dayanıb ahəngdar səslə komanda verdi:
– Alay, sağa – dön! Düzlən, düzlən, deyirəm, arxada səs var…
Alay bir nəfər vücud kimi sağa dönüb farağat dayandı. Ma-
şından üç nəfər düşdü. Qarabağın general-qubernatoru Xosrov 
bəy Sultanov, Qarabağ ərazi qoşunlarının komandanı general-
mayor Həbib bəy Səlimov və hərbiyyə naziri, tam artilleriya ge-
1 Akselbant, venzel – imperiya ordusunda zabitlərin çiyinlərinə və 
döşlərinə taxdıqları zərli, hörmə qaytan – Ş.N.
Şəmistan Nəzirli
67
neralı Səməd bəy Mehmandarov. Nazirin iti qartal baxışları ni-
zami qaydada düzülən əsgərlərə zillənmişdi.
– Cənab hərbiyyə naziri, tam artilleriya generalı, Sizin gəlişiniz 
münasibətilə döyüşən ordunun üçüncü artilleriya batareyasının 
zabit və əsgər heyəti sıraya düzülmüşdür. Batareya komandiri, 
podpolkovnik Bəhram bəy Nəbibəyov.
Nazir Səməd bəy Mehmandarov gur və məğrur səslə:
– Azad, mənim Vətənimin qəhrəman əsgərləri, – deyib bir 
neçə addım irəli yeridi, Bəhram bəyin əlini sıxdı: – Mərhəba, ala-
yına da, özünə də. Sizin döyüşdə göstərdiyiniz qeyri-adi qəh rə-
manlıqlar artıq Azərbaycanın hər yerində iftixarla söylənir. Ko-
mandanınız general Həbib bəy Səlimov da buradadır. Əmr 
edirəm! Üçüncü artilleriya batareyasının hər bir əsgər və zabit 
heyəti döyüşdə göstərdiyi igidliyə görə təltif olunsun. Komandi-
riniz Bəhram bəyi isə təbrik edə bilərsiniz. O, daha podpolkov-
nik yox, polkovnikdir…
Batareya üç dəfə “urra, urra, urra” deyə komandirini alqışladı.
Nazir birdən sərt hərəkətlə yerində dikəlib, pəncələri üstə 
qalxdı.
– Mərhəba, yenə mərhəba, mənim Vətənimin xilaskarları! 
Batareyanın əsgər və zabitlərindən dalğa-dalğa çıxan səs Qa-
rabağ dağlarında əks-səda verdi. Onlar bir nəfər kimi avazla: 
“Azərbaycan xalqına xidmət edirik!” – cavabını verdilər. Hər biy-
yə naziri sıra qarşısında var-gəl edib, tən ortada dayandı.
– Biz bu gün səhər Şuşada bir yığıncaq keçirdik. Mən orada da 
qoşunlarımızı təbrik etdim. Əvvəlcədən əmr vermişdim ki, sizin 
batareyanı oraya gətirməsinlər. Sonra Bakıdan çıxanda öz-özlü-
yümdə belə qərara gəldim ki, sizi öz yerinizdə, döyüş bölgənizdə 
təbrik edim. Siz buna layiqsiniz, bu hörmət və ehtiramı qəhrə-
manlığınızla qazanmısınız. Bəli, Dəli Qazar kimi generalı məhv 
edib, süvarisini də pərən-pərən salan üçüncü Artilleriya batare-
yası Azərbaycan bayrağını ilk dəfə Qarabağda dalğalandırdı. 
Martın iyirmi ikisindən iyirmi üçünə keçən gecə saat üç 
radələrində düşmən ilk dəfə güclü qüvvə ilə burdan, Əsgərandan 
General Əli ağa Şıxlinski və silahdaşları
68
baş qaldırıb. Bizim əlli nəfər əsgərimizin bir neçəsini məhv edib 
və əsir alıb. Siz də ilk dəfə düşmənin burnunu Əsgəranda ovub, 
öz silahdaşlarımızın qanını yerdə qoymadınız.
Qəhrəman əsgərlər! Mən şəxsən Almaniya cəbhəsində bir çox 
döyüşlərdə oldum. Fəqət, sizin qədər qəhrəman əsgərlərə nadir 
hallarda təsadüf etmişəm. Siz mənim ümidlərimi qüvvət lən-
dirdiniz. Siz canınızla gənc Azərbaycan ordusunun namusunu 
layiqincə müdafiə etdiniz. Eşq olsun siz və sizə döşlərindən süd 
verən analara!
Əsgərlər sevimli komandanlarını “yaşasın Azərbaycan!” söz-
lərilə alqışladılar.
Ürəyini boşaldan nazir xeyli sakitləşdi. Yaşının çox olmasına 
baxmayaraq o, özünü rahat və gümrah hiss edirdi. Sıradakı əsgər 
və zabitlərə yaxınlaşır, həmsöhbət olur və hal-əhval tuturdu. 
Mehmandarov cavan, sir-sifətdən göyçək zabiti göstərib nəsə so-
ruşdu. General Həbib bəyin işarəsilə həmin zabit addımlarla qa-
bağa çıxıb dedi: 
– Möhtərəm Səməd paşa, mən Qafqaz İslam ordusundan kö-
nüllü olaraq Sizdə yardımçı qaldım. Çünki dilimiz bir, inancımız 
bir, tariximiz də birdir. Azərbaycan həm sizin, həm də bizim 
vətəndir.
– İsminiz nədir? – nazir maraqla soruşdu.
– Əfv edin, günahkar bəndəyəm. Unutdum, daha doğrusu, 
şaşırdım. İsmim: yarbay İsmayıl Həqqi əfəndidir.
General Həbib bəy Səlimov nazirə bir az yaxınlaşıb əlavə etdi:
– Cənab nazir, yarbay əfəndi yaxşı şərqilər qoşur. Döyüşlərarası 
fasilədə əsgərlər üçün tarixdən, ədəbiyyatdan, fəlsəfədən maraq-
lı söhbətlər eləyir. Hər gün də yarım saat özü yazdığı marşları 
əzbərlədir.
Nazir səmimiyyətlə:
– Afərin, – dedi, – bu da gərəkdir. Çox gərəkdir. Yüzillik rus 
hakimiyyətindən azad olunmuş türk xalqlarına xatırlatmaq la-
zımdır ki, biz həmişə boyunduruq altında olmamışıq. Hətta, Av-
ropa və Asiyaya öz tələblərimizi diktə etmişik... Xalq özünün 
Şəmistan Nəzirli
69
ümumdünya tarixinin səhifələrində yazılmış şanlı, mübariz keç-
mişini bilməlidir. Əgər düşmənə qalib gəlmək istəyirsənsə, xalq-
da sağlam milli hissləri oyatmalısan. Cənab yarbay, evlisinizmi?
– Xeyr, hələ subayam.
– Nə oldu, briqada komandanı Həbib bəy subay, diviziya ko-
mandiri Cavad bəy subay, batareya komandiri Bəhram bəy su-
bay, siz də subay… Canım, atın bu subaylığın daşını... 
İsmayıl Həqqi əfəndi:
– Möhtərəm paşam, – dedi, – məstəvsiz gavurların axırına çı-
xaq, sonrasına…
Nazir general Həbib bəydən soruşdu:
– Yarbay İsmayıl Həqqi əfəndi harada yaşayır. Bakıda?
– Xeyr, cənab nazir, Şəkini özünə vətən kimi qəbul edib. Bu da, 
bilirsiniz, kimə görədir? O, Bəhram bəyin çox yaxın dostudur. 
– Çox əla, çox pakizə, – deyib nazir dübarə sorğu-suala başladı: 
– Yarbay İsmayıl Həqqi əfəndi, cəlallı İstanbul üçün darıxmır-
sınız ki?
– Xeyr, mən öz Vətənim Azərbaycandayam. Mən Qeysər 
şəhərində dünyaya gəldim. İstanbulda az, lap az yaşamışam. 
Qafqazda çox yerlərdə oldum. Dərbənddə, Teymurxan-Şurada, 
Axtıda, hətta İmam Şamilin köyünə də getdim. Amma oralarda 
bənd almadım. Çünki oralarda İslama, müqəddəs dinimizə, 
hörmət görmədim, orda şişpapaq bolşeviklər yabançı təbliğatlar 
aparırlar. Ötən il dostum Bəhram bəy məni Şəkiyə qonaq apardı. 
Şəkini Vətən kimi, Bəhram bəyi qardaş qədər sevdim, yenə 
sevəcəm. Oradan ev də aldım.
Nazir soruşdu: 
– Şarkılarından birini oxuyarmısan?
– Baş üstə, icazə verin... Mən oxuyan kimi bütün batareya 
mənə qoşulacaq. 
Biz əsgəriz – azəriyiz
Aləmdə ürfanlıyız.
Uca Qafqaz vətənimiz, 
Qan axıdar məcfərimiz,
General Əli ağa Şıxlinski və silahdaşları
70
Pək şanlıyız!
Ata-ana əkbərimiz, 
Allah, Allah rəhbərimiz,
Yaşa, yaşa sərdarımız,
Qan axıdar xəncərimiz
Pək şanlıyız!
Düşmənləri qəhr ediriz, 
Ordusunu məhv ediriz,
Aslan kibi cəng edəriz,
Biz bir tabur aslanlarız.
Mərdanlarız!
Düşmən təslim olmayanda
Mehmandarovun gəlişinə yığışanlar çəkilib getdilər. Otaqda 
nazirdən başqa üç nəfər qalmışdı: qubernator Xosrov bəy Sulta-
nov, general Həbib bəy Səlimov və polkovnik Bəhram bəy 
Nəbibəyov. Nazir qonaq üçün ayrılmış otağın bürkülü havasın-
dan darıxdı. Üzürxahlıq edib yan otağa keçdi. Bir azdan ev 
qiyafəsində qayıdıb: 
– Qafqazda, hər yer gözəldir! – dedi. – Amma mənim Vətənim, 
dədə-baba torpağım Qarabağın füsunkar təbiətinin tayı-bərabəri 
yoxdur. Əlli ilə yaxın ondan cismən ayrılsam da, ruhən həmişə 
qarabağlı olmuşam. Uzaq Şərqdə, Port-Arturda və Varşavada 
olanda da həmişə onu xatırlayıb, istəmişəm. Dünyada heç nəyi 
– nə var-dövləti, nə cənnəti, nə də onun mələklərini istəməmişəm. 
Ən böyük arzum istefaya çıxıb ömrümün axırına kimi Şuşada 
yaşamaq olub. Atam rəhmətlik bu şəhəri övladı qədər sevərdi. – 
Üzünü qubernator Xosrov bəyə tutub: – Sənə qibtə eləyirəm, – 
dedi, – qardaşım! Bilirəm ki, bu namərd daşnakların öhdəsindən 
Qarabağ general-qubernatoru kimi bircə sən gələ bilirsən. Çünki 
sən, üzünə demək olmasın, hünər, əməl, iş adamısan. Nə isə, bu 
təhlükədən də sovuşduq…
Şəmistan Nəzirli
71
Mehmandarov bu tərifləri Xosrov bəy haqqında nahaq yerə 
demirdi. Ötən ilin yayında Qarabağda hay-küy qaldıran daşnak-
ları yenə Xosrov bəy diz çökdürmüş və onları silah gücünə Azər-
baycan hökumətini tanımağa məcbur etmişdir. Hətta Şuşadakı 
gizli daşnak komitəsinin üzvlərini qovub ərazidən çıxartmışdı. 
Əllərindən bir iş gəlməyən daşnaklar bolşevik əhvali-ruhiyyəli 
müsəlmanların köməyilə səs yaymışdılar ki, hərbiyyə naziri 
Xosrov bəyi geri çağıracaq. Bu şayiələri kəsmək üçün Üzeyir bəy 
Hacıbəyli “Azərbaycan” qəzetində (24 iyun 1919-cu il) yazırdı:
“Həqiqətən, Xosrov bəy Qarabağ üçün ən münasib bir rəisdir. 
Qarabağ həyatına tamamilə aşna olan bu zat sağlam bir vücuda 
malik olan kimi, sağlam və salamat politika yeridən və təht 
idarəsinə tapşırılmış olan ümum mənafeyini xüsusi surətdə 
nəzərdə tutan bir zatdır. Ermənilər Qarabağda qəsdən süni iğti-
şaşlar çıxarmaqla Qarabağ general-qubernatorunu baş koman-
danlıq gözündə ləkələmək istəyirlər. Əgər Qarabağ müsəlmanları 
arasında böyük və layiqli bir nüfuza malik olan və erməni 
cəmaəti tərəfindən dəxi möhtərəm sayılan Xosrov bəy Qaraba-
ğın hökuməti başında olmasa idi, burası Azərbaycanın cənnəti 
hesab olunan bu yer çoxdan bəri cəhənnəmə dönüb qətli-qital 
ocağı olmuşdu”.
Dəmir çarpayıda mütəkkəyə dirsəklənən nazir astadan yor-
ğun-yorğun danışırdı. Onun səsindəki yaşlı adamlara məxsus 
kövrəklik həmsöhbətlərinin diqqətindən yayınmamışdı.
– Altmış dörd yaşım var, – deyirdi general, – xoşbəxtəm ki, 
ömrümün sonunda bir əsgər kimi vətənimə gərək oldum. – Son-
ra birdən nəyisə xatırlamış kimi oldu. – Balam, elə təkcə mən 
danışıram... Bəs siz? Mən Bakıdan sizi eşitməyə gəlmişəm. Ba-
yaq Əsgərandan qayıdanda Həbib bəydən soruşdum ki, Dəli 
Qazar əməliyyatı necə olub, təfsilatı ilə bir danış görüm. O da 
cavab verdi ki, həmin əməliyyatı polkovnik Bəhram bəy aparıb, 
o da Sizə danışacaq. Hə, Bəhram bəy eşidirik səni.
Ayaq üstə dayanan Bəhram bəy gözləmədiyi sualdan qıpqır-
mızı oldu.
General Əli ağa Şıxlinski və silahdaşları
72
Nazir:
– Danış, – dedi, – burda çəkinməyin yeri deyil. Bu qələbənin, 
əgər belə demək mümkünsə, qəhrəmanı sənin batareyandır.
General Həbib bəy dostunun sıxıldığını görüb onun köməyinə 
gəldi:
– Daşbaşı yüksəkliyi uğrunda döyüşlərdə artilleriyanı susdu-
ran Bəhram bəy əvvəlcə məni hövsələdən çıxarmışdı. Yavərim 
tez-tez xatırladırdı ki, Bəhram bəy deyir tələsməsin. Dəli Qazar-
sa elə hey irəliləyirdi. Onu da deyim ki, Bəhram bəy batareyasını 
çox böyük məharətlə meşənin ətəyində gizlətmişdi. Sanki, düş-
mən qarşısında heç nə yox idi. Dəli Qazarın süvari dəstəsi də 
inamla irəliləyirdi. Bəhram bəy susur, düşmən irəliləyir, dözmək 
olmur, az qala, ürəyim partlayırdı. Nəhayət, dözməyib bunların 
mövqeyinə gəldim. Mənə işarə verdi ki, narahat olmayın. Kəş-
fiyyat xəbər gətirib ki, ermənilərin toplarının əksəriyyəti sıradan 
çıxıb, atmır. Biclik eləyib yararsız topları da özlərilə gətirirlər. 
Necə deyərlər, bizə “xox” gəlirlər. Təxminən səkkiz-on dəqiqə 
keçdi. Bax, indi vaxtdır, – deyib Bəhram bəy var səs ilə komanda 
verdi: “İrəli, mənim tərlanlarım, irəli anamız Azər baycan uğu-
runda!”
Döyüşə bir qasırğa kimi başlayan batareya güllə yağışı altında 
düşmən üstünə şığıdı. Heç yarım saat çəkmədi erməni süvarisi 
yavaş-yavaş geri çəkilməyə məcbur oldu. Quba batalyonunun 
bir rotası və Zaqatala alayının xeyli hissəsi düşmənə yandan və 
arxadan göz açmağa imkan vermədi. Dəli Qazarın süvarilərindən 
otuz-otuz beş adam ancaq qaçıb canını qurtara bildi. Ortada beş-
altı nəfərlə sağ qalmış Dəli Qazar yaralı heyvan kimi bağırırdı. 
Bəhram bəyin səsini eşidib daha da qəzəbləndi.
Nazir maraqlandı:
– Necə, danışırdılar. Yəqin ki, rusca?..
– Yox, əksər sözləri Bəhram bəy o itin öz dilində deyirdi. 
Düzü, çoxunu başa düşə bilmirdim. Bir onu gördüm ki, insanın 
tələyə düşməsi necə də böyük fəlakət imiş. Eşitmişdim ki, suda 
Şəmistan Nəzirli
73
boğulan saman çöpünə əl atar. Bax, elə bir vəziyyətdə idi erməni 
generalı.
Nazir cəld bir hərəkətlə başını qaldırıb:
– Axı, nə deyirdin, Bəhram bəy, sən ona?..
– Kutaisi realni məktəbində oxuyanda onların dilini öyrə-
nmişdim. Əvvəla, mən ona təklif elədim ki, təslim olsun, uşaqla-
ra da tapşırdım ki, hələ atmayın. Onu diri tutmaq istə yirəm. 
Gördüm ipə-sapa yatmır. Yalandan dedim ki, zavallı, sənin əs-
gər lərinlə əvvəlcədən danışıb, səni satın almışam. Səni özünün-
külər satıb. Təslim olmalısan…
General Həbib bəy Səlimov:
– Cənab nazir, eynilə bir teatr səhnəsi…
Nazir: 
– Dayan, dayan, – dedi Həbib bəy, – qoy özü danışsın.
Bəhram bəy davam elədi:
– Dedim, təslim olmursansa, onda belə çıxır ki, müsəlman 
əsgərinin gülləsilə ölməyə özün özünü məhkum eləmisən.
– Gözəl demisən, əhsən sənə. Bax, görürsünüzmü peşəkar 
hərbiçi olmaq budur. Bu əclafın döyüş ruhu varmış. Qəsbkarlıq 
iştahı da varmış, amma döyüş qabiliyyəti yoxmuş. Yalançı gene-
ral olduğunu dar macalda büruzə verib. Heç bir xidməti olma-
dan aldığı general rütbəsi onu iştahlandırıb ölümə gətirib. Belə 
adamdan yalnız döyüşçü kimi istifadə etmək olardı. Hə, maraq-
lıdır, sonra nə oldu?
Bəhram bəy:
– Dəli Qazar yalvarırdı ki, icazə verin çıxıb gedim. Dilcana, bir 
də Qarabağda görünsəm, atama lənət. Uşaq aldadır... Gəldim 
Həbib bəyin yanına. Soruşdum ki, nə etməliyəm, əsgərlərim də 
qanına susayıblar, öldürmək istəyirlər. O da yek kəlmə ilə cavab 
verdi: susdurun!
Biz də tapşırığa əməl elədik.
Səməd bəy Mehmandarov:
– Düz eləmisiniz, – dedi. – Düşmən təslim olmadıqda onu 
məhv edərlər.
General Əli ağa Şıxlinski və silahdaşları
74
General Səməd bəy narahatdır…
Qapı astadan döyüldü. Səməd bəy “buyurun” deyənə kimi, 
qapıya yaxın olan polkovnik Bəhram bəy irəli yeridi. Qapıda 
mehriban üzlü, qıvraq geyimli bir gənc zabit “çay hazırdır, icazə 
verin gətirim” – deyib əli podnoslu içəri keçdi. Divara söykədilmiş 
çox da böyük olmayan stolu nazirin çarpayısına yaxınlaşdırdı. 
Səməd bəy mütəkkəni kənara qoyub, çarpayıda oturdu. Çay 
gətirən gənc zabit dərhal dabansız ev ayaqqabılarını cütləyib 
onun ayaqlarının yanına qoydu. Səməd bəy mehribanlıqla zirək 
zabitə baxıb üzərində “afərin” dedi. Üzü pörtmüş gənc zabit 
stəkanlara çay süzüb, stolun qırağındakı çaynikin üstünə qalın 
dəsmal sərdi. Ayaqlarını cütləyib, yaraşıqlı vücudunu şax tutdu. 
“İcazə verin, mürəxxəs olum”. Nazir hələ də xoş təbəssümlə 
onun hərəkətlərini izləyirdi.
General Həbib bəy:
– Azadsan, – dedi, – amma uzaq getmə…
Gənc zabit çıxan kimi Səməd bəy onun davranışını, səliqəli 
geyimini və əsl zabit yaraşığını təriflədi.
– Bəzi rus şovinistləri təkidlə deyirlər ki, siz müsəlmanlardan 
hərbiçi olmaz. Buyursun baxsın, belə yaraşıqlı zabiti rus ordusun-
da çıraqla da axtarsan tapmazsan. İlyarımlıq fəaliyyəti döv ründə 
ordumuzda qabiliyyətli zabit yetişibsə, rus ordusu kimi üç yüz il 
yaşı olsaydı, gör nələrə qadir olardıq. – O, dərindən köks ötürdü. 
– Qoyurlar ki, yağlı tikə olan Azərbaycana hərə bir caynaq atır. 
Denikin rədd olub getdi. İndi də bu bic bolşeviklər cənuba qoşun 
yeritmək həsrətilə minbir oyundan çıxırlar. Dağıstanda, Şimali 
Qafqazda kazaklarla dağlıların arasına təfriqə salıb toqquşdurdu-
lar. Bu bilirsiniz, “ayır-buyur” siyasətinin ən bariz nümunəsidir.
– Səməd bəy, Sizcə, Denikin yenidən Qafqazda peyda ola 
bilərmi? – qubernator Xosrov bəy Sultanov çəp gözlərlə1 Səməd 
bəyə baxıb soruşdu.
1 1917-ci ildə Bakıda məşhur bir ağanın qoçusu ilə mübahisədən son-
ra bir-birinə güllə atıblar. Qoçu Xosrov bəy Sultanova sol gözündən xətər 
yetirib. Bundan sonra gözü çəp qalıb – Ş.N.
Şəmistan Nəzirli
75
– Yox, heç vaxt! Bolşeviklər artıq onun mahnısını oxudular... 
Denikinin işi bitdi. – Üzündə təbəssüm yox olan nazir Səməd 
bəy sonra nifrət hissiylə əlavə elədi: – Bolşeviklər elə toxumdur 
ki, onlar hara yerisələr, yüz il orda ot bitməz. Bu saat Volqa bo-
yunda və Sibirdə vətəndaş müharibəsi aparan Kolçak cənablarını 
da belə bir tale gözləyir.
– Əsir aldığımız ermənilər deyirlər ki, sizə qarşı ağqvardiyaçı 
Denikinlə birləşmək istədik, baş tutmadı, – deyə polkovnik Bəh-
ram bəy Nəbibəyov söhbətə qoşuldu. – Gec-tez bolşeviklərlə 
əlbir olub, Azərbaycan adlı müstəqil respublikaya divan tutaca-
ğıq. Keşişkənd uğrunda qanlı döyüşlər gedəndə ermənilərin ço-
xusu sərxoş idi. Podpolkovnik Rəfibəyovun və polkovnik Leves-
tamın əsir götürdüyü ermənilər də bu barədə çox sayaqladılar.
Səməd bəy Mehmandarov:
– Bolşeviklər Bakıda yaşayıb işləyən rus fəhlələri və müsəlman 
bolşevikləri arasında güclü təbliğat aparıb. Azərbaycan milli 
hökumətinə və bu hökuməti istəyənlərdə nifrət hissi yaratmağa 
çalışırlar. Bu gün də içimizdən təmizləyə bilmədiyimiz agent və 
şpionların sayəsində. Bir həftə əvvəl Gəncədə agent Smıslovun 
təxribatçı qrupunu həbs etdik. Bu dəstədə kimlər vardı? Bakıda 
Baş Qərargahda çalışan – adını çəkmək istəmirəm – bir nəfərin 
zövcəsi Nelli Çernışova, Stanislav Zuber və başqaları – hamısı 
bizim əleyhimizə işləyib. Görünür, bizim əks-kəşfiyyat və daxili 
orqanlar zəif fəaliyyət göstərir, mürgüləyirlər… Mənim aldığım 
məlumata görə bolşeviklər Ermənistanda başqa cür təbliğat apa-
rır. Onlar ermənilərə canıyananlıqla bildiriblər ki, siz nə Azər-
baycansınız, nə də Gürcüstan. Siz İran, Türkiyə və Azərbaycan 
kimi müsəlman ölkələri arasında boğulursunuz. Biz sizə Türkiyə 
və Azərbaycandan torpaq qopartmaqla ərazinizi böyüdüb tam 
dövlət müstəqilliyinizə zəmanət veririk. Görürsünüzmü, bol-
şeviklər özlərinin ikiüzlü, xəbis siyasətlərilə Şimali Qafqazı və 
Dağıstan dağlılarını fəth edib, indi də murdar əllərini bizə – 
cənuba tərəf uzadırlar.
General Həbib bəy Səlimov ikrah hissi ilə:
General Əli ağa Şıxlinski və silahdaşları
76
– Rusların bu ikiüzlü siyasəti bizi təngə gətirib, – dedi. – Siz 
ötən həftə Gəncədə olanda, müavininiz general Əli ağa Şıx-
linskiyə ermənilərin Qarabağdan qovub çıxartmaqla arxayınlaş-
mamaq barəsində bir məlumat göndərmişdim. Yəqin ki, Sizə 
çatdırıb. Şuşa və Xankəndi Cavanşir alayının, Quba alayının, bir 
də Tatar süvari alayının sayını artırmaq şərtilə, qvardiyanın da 
sayını çoxaltmalıyıq. Çünki, əsir alınan ermənilər desə də, 
deməsə də daşnaklar Qarabağ iştahı ilə yaşayırlar. Mənim zən-
nimcə, onlar mütləq bolşeviklərlə birləşib, məhz, Qarabağa hü-
cum edəcəklər.
Yorğun və əsəbi Səməd bəy Mehmandarov:
– Məncə, – dedi, – hələlik Şəki və Ərəş alaylarını da burda 
saxlamalıyıq. Polkovnik Seyfulla Qacarın alayını isə Qazaxa 
göndərin. Ordan da həyəcanlı xəbərlər gəlir. Əmir xan Xoyski-
nin məlumatına görə sərhəd kəndi Kəmərliyə və Tatlıya ermənilər 
hücuma hazırlaşırlar.
Dostları gedəndən sonra Səməd bəy yata bilmədi. Yuxusu 
ərşə çəkilmiş nazir oturduğu yerdə xeyli fikrə getdi. Gərgin 
düşüncələr onu ağır məngənə kimi sıxırdı. Günorta üstü polkov-
nik Bəhram bəyin batareyasında olan şən əhvali-ruhiyyəsindən 
elə bil onu illər ayırmışdı. Dirsəyini mütəkkəyə söykədi, göz qa-
paqlarını yumdu ki, bəlkə yuxuya gedə, mümkün olmadı. Həyə-
candan boynunun damarları, əlləri titrəyirdi. Durub pəncərənin 
qabağına gəldi. Aşağılarda, Ərimgəldi təpəsindəki evlərdə 
təkəm-seyrək işıqlar yanırdı. Uzaqdan qəfil güllə səsi eşidildi. 
İtlər dərhal ağız-ağıza verib hürüşdülər. Səməd bəy pəncərəyə 
yanaşı durub dədə-baba Mehmandarovlar mülkünə baxmaq 
istədi. Heç nə görə bilmədi. Birdən xatırladı ki, o tamam başqa 
səmtlərdir. “Sabah mütləq ora gedəcəm, – fikirləşdi. – Mütləq, 
yoxsa atam Sadıq bəyin, babam Qatırçı Muradın ruhu məndən 
inciyər. Ya qismət, bir də nə vaxt gələcəm, Şuşaya, Allah bilir…” 
Fikir-xəyal ona aman vermirdi. “İllah ki, bolşeviklərin Azərbay-
cana soxulmaq iddiası. Dünyanın işinə bax ki, Bakıda yaşayan 
rus fəhlələri özlərini şəhərin mütləq sahibi kimi aparırlar. Onla-
Şəmistan Nəzirli
77
rın hamısına malçişka Əliheydər dil verir. Cəfər Babayev kimisi-
ni Qusara göndərib alayda bolşevik təbliğatı apartdırır. Kimin 
fitvası ilə? – Mikoyan kimi daşnakın. Niyə bolşeviklər bu millətə 
sərbəst, müstəqil yaşamağı günah hesab edir? Qayıdan kimi 
belələrini həbs elətdirib, ciddi rejim altında saxlamaq barədə 
sərəncam verməliyəm. Yoxsa… Əliheydər kimi bolşe viklər rus 
fəhlələrini öyrətməklə, özümüzün bəzi nadanlarımızı da başdan 
çıxarır. Bu da fitilə od vurmaq kimi bir şeydir. Mübarizə aparma-
lıyıq. Kim gəlir gəlsin, qabağına silahla çıxmalıyıq. Döyüşməliyik, 
vəssəlam!”
Orta boylu, ağ saçlı, ağ saqqallı, səsində və sifətində hərbiçi 
zəhmi olan altmış dörd yaşlı general Səməd bəy Mehmandarov 
gecənin dan qaranlığında xalqının taleyini fikirləşməkdən yu-
mağa dönmüşdü. Qəzəb və hiddət hissi onu boğurdu.
İki addımlıqdakı Köçərli məhəlləsində xoruzlar səs-səsə ver-
di. Bikef nazir gözucu stolun üstündəki zəncirli saatına baxdı. 
Gözlərinə inanmadı, pensnesini taxıb təəccüblə dodaqlarını bir-
birinə sıxdı. Saat dördə on dəqiqə qalırdı. Canı ağrıyan, narahat 
Səməd bəy çarpayısına tərəf getdi…
General Əli ağa Şıxlinski və silahdaşları
78
GENERALA ALİM QAYĞISI
Əli ağa Şıxlinski taktika sahəsində dərin nəzəri, 
əməli bilikli sayca çox olmayan artilleristlərdən biri 
olub. O, hərb elmini təcrübədə tətbiq etmək sahəsində 
nadir bir istedada malik idi. Əli ağanın qəhrəmanlığı 
öz vətəninin şərəf və azadlığını müdafiə edən hər bir 
şəxs üçün nümunə olmalıdır.
Hərb elmləri doktoru,
professor, general-mayor, 
Dövlət mükafatı laureatı 
Yevgeni Barsukov
Əli ağada general təkəbbüründən əsər-əlamət yox 
idi. General Şıxlinski hərbi akademiyanı bitirməsə 
də, fitri zəkası, praktik fəhmi artilleriya elmində ona 
böyük nüfuz qazandırmışdı. General Əli ağa Şıxlins-
ki hünərvərliyi dillərdə dastan olmuşdu.
Aleksandr Stepanovun
“Zvonaryovlar ailəsi” romanından
Şöhrətli sərkərdəmiz Əli ağa Hacı İsmayıl ağa oğlu Şıxlinskidən 
danışanda filosof-alim Heydər Hüseynovun xidmətlərini unut-
maq haqsızlıq olardı. Generalın “Xatirələrim” kitabının yazılma-
sında ən müstəsna rolu olan ilkin şəxs Azərbaycan Elmlər Aka-
demiyasının akademiki Heydər Hüseynovdur.
Bu “Xatirələr” Azərbaycan tarixində yeganə və ilk hərbi me-
muardır. Düzdür, yetmiş-səksəninci illərdə bəzi veteranlar Bö-
yük Vətən müharibəsi haqqında xatirələrini qələmə aldılar. La-
kin heç biri general Əli ağa Şıxlinskinin əsərinin səviyyəsinə çat-
Şəmistan Nəzirli
79
madı. İstər faktların zənginliyi, istər mövzu baxımından, istərsə 
də yazı dilinin şirinliyinə görə əsər özünə geniş oxucu marağı 
qazandırmışdır. Yalnız mərhum polkovnik Baxış Mehdiyevin 
223-cü Azərbaycan atıcı diviziyası haqqında yazdığı “Xatirələrim” 
kitabını haradasa general Əli ağa Şıxlinskinin hərbi memuarı ilə 
yanaşı qoymaq olar.
1944-cü ildə akademik Heydər Hüseynov general Əli ağa Şıx-
linskinin xatirələrini iki dildə – rus və Azərbaycan dillərində 
7500 nüsxə tirajla nəşr etdirdi. Təəssüf ki, amansız ölüm görkəmli 
generalımıza xatirələrini kitab şəklində görməyə imkan vermədi. 
Kitab generalın ölümündən doqquz ay sonra – 1944-cü ilin may 
ayında nəşr olundu. Bu qiymətli kitaba hərb elminin böyük alimi 
professor, general-mayor Yevgeni Barsukov çox dəyərli ön söz 
yazmışdır. Əlbəttə, bu da akademik Heydər Hüseynovun xid-
mə tidir. Maraqlı burasıdır ki, general Əli ağa Şıxlinskinin şəx-
siyyəti və döyüş qəhrəmanlığı ilə fəxr edən Heydər Hüseynov 
general Barsukovun həmin məqaləsini (l ç.v. həcmində) yenə iki 
dildə ayrıca kitabça şəklində “Əli ağa Şıxlinski” adı ilə nəşr et-
dirmişdir. Bundan başqa alim Heydər Hüseynov həmin illərdə 
Rusiyanın görkəmli sərkərdələrinə, vaxtı ilə Əli ağa Şıxlinski ilə 
birgə çalışıb işləyənlərin xatirələrini istəmişdir.
Məhz Heydər Hüseynovun təşəbbüsü ilə 1945-ci ildə (№3) 
Moskvada çıxan “İstoriçeski jurnal”ın üçüncü nömrəsində pro-
fessor Arkadi Lavroviç Sidorovun generalın kitabı haqqında 
“Ə.Şıxlinski. Mənim xatirələrim” adlı elmi məqaləsi dərc olun-
muşdur.
M.V.Lomonosov adına Moskva Dövlət Universitetinin profes-
soru A.L.Sidorov bu qiymətli kitabın hərbiçilər və tarixçi alimlər 
üçün ən yaxşı məxəz olmasından bəhs edərək yazır: “General Əli 
ağa Şıxlinskinin xatirələri inqilabdan sonra da öz əlaqəsini 
Vətəndən və ordudan kəsməyən şəxslər tərəfindən yazılmış 
qiymətli tarixi sənədlərdən biridir. Buna görə də Şıxlinskinin 
xatirələri, ordunun tarixini öyrənmək üçün xüsusi bir məxəz 
kimi qiymətlidir.
General Əli ağa Şıxlinski və silahdaşları
80
Rusiya-Yaponiya müharibəsi haqqındakı fəslin tarixçilər üçün 
əhəmiyyəti daha böyükdür. Məşhur artilleriyaçı Əli ağa Şıxlins-
kinin adı artilleriya elmində həmişə hörmətlə çəkilib və gələcək 
illərdə də çəkiləcəkdir”.
Məhz bundan sonra generalın xatirələri İttifaq miqyasında 
daha çox şöhrət qazanmışdır. Baş Artilleriya marşalı Nikolay Ya-
kovlev, general-polkovnik Mixail Parseqov, Birinci Dünya mü-
haribəsi illərində general Şıxlinskinin tabeliyində hərbi xidmətdə 
olan ordu generalı Pavel Lebedev və başqaları bu qiymətli kitab-
dan bir nüsxə onlar üçün göndərməyi Heydər Hüseynovdan xa-
hiş etmişlər.
1945-ci il aprelin 20-də professor general-mayor Yevgeni Bar-
sukov akademik Heydər Hüseynova göndərdiyi məktubunda 
yazırdı: “Sizdən artıq dərəcədə xahiş edirəm general Əli ağa Şıx-
linskinin “Xatirələrim”dən heç olmasa iki nüsxə də əlavə gön də-
rəsiniz. Mənim xahişimi rədd etməyin. Baş Qərargahda yoldaş-
lar məndən çox-çox rica edirlər, çünki biz artilleristlərə, ilk növ-
bədə artilleriyamızın şanlı tarixini öyrənmək üçün general Əli 
ağa Şıxlinskinin kitabı əvəzsiz vəsaitdir”.
1945-ci il aprelin iyirmi altısında isə artilleriya general pol-
kovniki Mixail Parseqov SSRİ Elmlər Akademiyasının Azərbay-
can filialının direktoruna yazırdı: “Hörmətli direktor, bu gün SSRİ 
EA Tarix İnstitutunun nəşri olan “İstoriçeskiy jurnal”ın üçüncü 
nömrəsini “Tənqid və biblioqrafiya” bölməsində Moskva Dövlət 
Universitetinin professoru Arkadi Sidorovun “Əli ağa Şıxlinski. 
Mənim xatirələrim” resenziyasını oxudum. Giriş sözü Dövlət 
mükafatı laureatı, hərb elmləri doktoru  Y.Z.Bar su ko vundur.
Məlum olduğu kimi, Əli ağa Şıxlinski qocaman artilleriya 
(topçu) generalıdır, onun böyük mübariz həyat təcrübəsi var. İlk 
dəfə mən bu general barədə iyirmi il bundan əvvəl eşitmişəm, o 
vaxt mən hələ Qızıl Ordu artilleriyasının təkmilləşmə kursunda 
dinləyici idim.
Artıq dərəcədə Sizdən təvəqqe edirəm, xahişimi rədd etməyib 
mənə general Əli ağa Şıxlinskinin “Mənim xatirələrim” əsərinin 
bir nüsxəsini göndərəsiniz. Çünki biz artilleristlərə ilk növbədə 
Şəmistan Nəzirli
81
artilleriyamızın tarixini bilmək üçün hər bir hərbiçinin stolüstü 
kitabıdır”.
Generalın döyüş yolunu, şəxsiyyətini, ədəbi-bədii yaradıcılı-
ğını, ən başlıcası onu tarixi şəxsiyyət kimi qiymətləndirən alim 
Heydər Hüseynov yazırdı: “General Əli ağa Şıxlinski ilə yaxın-
dan tanış olanlar, onun maraqlı söhbətlərinə qulaq asanlar 
bilirlər ki, bu təvazökar və səmimi insan nə qədər ağıllı və ibrətli 
bir şəxs idi”. 
MİLLİ HƏRBİ LÜĞƏTİMİZİN BANİSİ
“Əli ağa Şıxlinski üçbucağı” təkcə rus artilleriya-
sında deyil, Fransa, İsveçrə, Norveç və Avstriya artil-
leriyasında da böyük şöhrət qazanmışdır.
Prof. V.Bertels, 
1912-ci il, Varşava 
Fitri istedada malik olan tam artilleriya generalı Əli ağa Şıx-
linski bütün varlığı ilə sevdiyi Azərbaycan xalqına ömrünün 
sonunadək sədaqətlə xidmət etmişdir. Hərbi fəaliyyətində araş-
dırmalar aparıldıqda onun bir çox sahələrdə ilkin şəxs olduğu-
nun şahidi oluruq. Yalnız general kimi vəzifəsini bitmiş hesab 
etməyən bu məşhur sərkərdə həm də hərb elminin görkəmli ali-
mi idi. Hələ ötən əsrin əvvəllərində hərbi mütəxəssislər tərəfindən 
yüksək qiymətləndirilən “Şıxlinski üçbucağı”ndan təkcə Rusiya-
da deyil, Fransa, Avstriya, Norveç, İsveçrə və başqa ölkələrin ar-
tilleriya məktəblərində də dərslik kimi istifadə olunmuşdur.
Əli ağa Şıxlinski “Üçbucağı”nda artilleriya tarixində ilk dəfə 
topların gözlə görünməyən hədəfə atəş açmaq texnikasını işləyib 
hazırlamış və topların təkmilləşdirilməsi işinə bir sıra dəyərli 
yeniliklər gətirmişdir. Hərb elminin mütəxəssisləri bu gün də 
etiraf edirlər ki, general Şıxlinski qeyri-adi fəaliyyəti ilə fərqlənmiş 
General Əli ağa Şıxlinski və silahdaşları
82
nadir hərbi mütəxəssislərdəndir. O, yeganə azərbaycanlıdır ki, 
ilk dəfə Fransanın generallara məxsus fəxri “Legion ordeni” və 
zabitlərə verilən “Legion xaçı” ilə təltif edilmişdir. Əli ağa Şıx-
linski generallar arasında ən yaxşı hərb alimi, alimlər arasında 
ən məşhur artilleriya generalı idi. 
Arxiv sənədlərindən məlum olur ki, general Əli ağa Şıxlinski 
1939-cu ildən sonra alim Heydər Hüseynovla müntəzəm elmi 
yaradıcılıq əlaqəsi saxlamışdır. Respublika Mərkəzi Dövlət Ədə-
biyyat və İncəsənət Arxivindən aşkar etdiyimiz 1940-cı il 15 iyul 
tarixli məktub da general tərəfindən alimə ünvanlanmışdır. İriöl-
çülü kağızlarda yazılmış iyirmi səhifəlik məktub-müraciətində 
general Əli ağa Şıxlinski alimə 852 sözün izahını və düzəlişlərini 
yazıb göndərmişdir. Məktubdan məlum olur ki, general bu ağır 
zəhməti 1939-cu ildə Heydər Hüseynovun redaktorluğu ilə nəşr 
olunmuş “Rusca-azərbaycanca lüğət”i mütaliə etdikdən sonra 
çəkmişdir. General “Qeydlər”inin müqəddiməsində yazır: “Re-
daksiyanın çağırışına əməl edərək, lüğətdə mənim rast gəldiyim 
səhvlər haqqında bəzi mülahizələrimi təqdim edirəm. 
Ümumiyyətlə, lüğət çox gözəldir. Hər bir sözü ayrılıqda de-
yil, bütün cümlənin ümumi mənasını tərcümə etmək üçün tərcü-
məçilərə kömək edəcək frazeologiya xüsusilə yaxşıdır”.
Ümumi müddəalarında isə Əli ağa Şıxlinski belə qərara gəlir 
ki, lüğətin əsas çatışmayan cəhəti onun qısa olmasıdır: “Lüğətdə 
çox yerdə əsas sözlər buraxılmış, ancaq onların törəmə sözləri 
verilmişdir.
Bizim dilimizi ona yad olan söz düzəltmələrindən təmizləmək 
lazımdır. Əgər başqa dillərə məxsus sözlərdən istifadə etmək eh-
tiyacı varsa, onda törəmə sözlər bizim dilimizin qanunlarına uy-
ğun olmalıdır. Bu, hər şeydən əvvəl, isimlərdən sifət əmələ gəlmə 
hallarına aiddir. Məsələn: a v t o m a t  yazmaq olar və yazmaq 
da lazımdır. Ancaq a v t o m a t i k  – olmaz, artıqdır. Hərb sözü 
dilimizə çoxdan qəbul edilmişdir, onu saxlamaq, hərbi sözünü 
isə atmaq lazımdır. Azərbaycan xalq dilinin xəzinəsindən rus və 
Avropa sözlərinin qarşılığı kimi işlətmək də məqsədəuyğundur. 
Şəmistan Nəzirli
83
Məsələn: a x ı n t ı  (cərəyan), s a x l a n c  (ehtiyat), d ö v r ç a ğ 
d ö n ü m ü  (dövr), d ü z g ü  (quruluş), b i l g i  (nəzəriyyə) və s.”. 
Təvazökar general məktubunun sonunda yazır: “Əgər Siz 
təqdim olunmuş materialın heç olmasa kiçik bir hissəsindən 
istifadə edə bilərsinizsə, onda mən özümü çox xoşbəxt sanaram. 
Sevinərəm ki, mən də öz balımın kiçik bir damlasını Sizin gözəl 
arı pətəyinizə əlavə etmişəm”.
General Əli ağa Şıxlinskinin bu iradlarını məmnuniyyətlə qə-
bul edən alim Heydər Hüseynov cavab məktubunda yazır ki, 
lüğə tin gələcək nəşrində Sizin elmi zəhmətinizdən mütləq isti fa-
də olunacaq. Alim bunun üçün generala sətir haqqı da gön dər-
mişdi.
Akademik Əliheydər Orucov “Əli ağa Şıxlinskinin bir əlyaz-
ması haqqında” adlı məqaləsində haqlı olaraq belə qənaətə gəlir 
ki, generalın alim Heydər Hüseynova göndərdiyi “Qeydlər”i 
lüğətçilik, xüsusən də termin yaradıcılığı baxımından çox fayda-
lıdır. İndiyə qədər hərbi mütəxəssis kimi tanınan Əli ağa Şıxlins-
kinin dil, lüğətçilik, terminologiya məsələlərilə maraqlanması 
faktının özü səciyyəvi haldır. (Bax: “Terminologiya məsələləri”, 
Bakı, 1987, səh.12) General Əli ağa Şıxlinski lüğətçiliklə 1940-cı 
ildənmi məşğul olmağa başlamışdır? Xeyr!
Onun şəxsi arxivində mühafizə olunan “Zabitin dəftəri”ndəki 
qeydlərindən məlum olur ki, o, hələ gənc zabit ikən hərb elmi ilə, 
dilçilik və hərbi lüğətlə, terminologiya ilə maraqlanmış və bu 
sahədə gərgin axtarışlar aparmışdır. Uzun illər – 1879-cu ildən 
1917-ci ilədək həyatının çox hissəsini Azərbaycandan uzaqlarda, 
yüksək hərbi dairələrdə, özgə məmləkətdə və başqa dil mühitində 
yaşamasına baxmayaraq general milli varlığını, doğma dilini qo-
ruyub saxlaya bilmişdir. Orada Azərbaycan dilində mətbuatın 
və nəşriyyatın olmaması üzündən “Rusca-türkcə qısa hərbi 
lüğəti”ni 1926-cı ildə Bakıda üç əlifbada – rus, ərəb və latın 
əlifbası ilə nəşr etdirə bilmişdir. Bununla da ilk dəfə Azərbaycanda 
hərbi lüğətin yaradıcısı olmuşdur. Məhz bu əvəzsiz xidmətinə 
görə general Əli ağa Şıxlinski SSRİ Hərbi İnqilab Şurasının 1928-ci 
General Əli ağa Şıxlinski və silahdaşları
84
il 23 fevral tarixli qərarı ilə Fəxri Fərmanla təltif olunmuşdur. 
Şıxlinskinin lüğəti hərbi nizamnamələrin, hərbi elmi ədəbiyyatın 
Azərbaycan dilinə tərcümə olunmasında böyük əhəmiyyət kəsb 
etmişdir. Eyni zamanda hərbi məktəblərdə, yenicə yaranmış or-
duda xidmət edən azərbaycanlı əsgər və zabitlər bu lüğətdən 
qiymətli vəsait kimi istifadə etmişlər.
Həmin kitabın elmi terminoloji əhəmiyyətini maraqlı faktlar-
la araşdıran filologiya elmləri namizədi A.Hacıyeva yazır: “Ge-
neral Əli ağa Şıxlinskinin lüğəti geniş dil materialının dərin təh-
lilinin nəticəsi idi.
Azərbaycan dilinin lüğət tərkibini geniş əhatə etməsi, xalq 
dilinə məxsus söz və ifadələrdən yerli-yerində səmərəli istifadə 
olunması, bir çox unudulmuş və azişlənən sözlərə yenidən ter-
min kimi həyat vəsiqəsi verilməsi baxımından Ə.Şıxlinskinin 
lüğəti o dövrdə nəşr edilən lüğətlərin hamısından fərqlənir. 
Azərbaycan dilində hərbi terminologiyanın olmaması bu işdə 
böyük çətinlik törədirdi. Əli ağa Şıxlinskinin zəngin lüğətinin 
nəşri ilə həmin çətinlik, demək olar ki, aradan qaldırıldı”.
General Şıxlinskinin lüğətinin misilsiz elmi əhəmiyyətindən 
danışan görkəmli filosof-alim Heydər Hüseynov yazır:
“Kitabın əvvəlində general Əli ağa Şıxlinski lüğət tərtib edər-
kən yeddi əsas qəbul etdiyini göstərir: 1) Yad sözlərin yerinə ba-
cardıqca, türk-Azərbaycan sözləri qoyulubdur. 2) El arasında 
işlənən türkləşmiş ərəb və fars sözləri buraxılmayıbdır: bu dürlü 
sözlər, onlar elə bir mənalı türk sözlərinin yanında dırnaqlar ara-
sında yazılıbdır; Məsələn: ç a ğ  (vaxt, zaman). 3) Türkcəyə qarış-
mış bəzi ərəb sözləri türkcə deyilişinə uyğun yazılıbdır. Məsələn: 
q a l a  (qələ yerinə), s a h a t  (saət yerinə). 4) Kökləri ərəbcədən 
olan sözlərin deyilişləri türkcəyə uyğunlaşdırılıbdır; məsələn: 
v ə q t l ə r, t ə b i b l ə r, v ə z i f ə l i (ovqat, ətibba, müəzzəf yerinə) 
və sairə”.
Azərbaycan Respublikası Elmlər Akademiyasının müxbir 
üzvü Əliheydər Orucovun “Ə.Şıxlinskinin bir əlyazması haqqın-
da” məqaləsindən: “Yaşının ötməsinə, səhhətinin pozulmasına 
Şəmistan Nəzirli
85
baxmayaraq general Əli ağa Şıxlinski həyatının son günlərinə 
qədər dilimizin vəziyyəti, terminologiya, orfoqrafiya, lüğətçilik 
məsələləri ilə maraqlanırdı. Onu tez-tez Lüğətlər İnstitutunda, 
həmin institutun direktoru Heydər Hüseynovun yanında gör-
mək olardı. Heydər Hüseynov Əli ağa Şıxlinskiyə dərin hörmət 
və həssas münasibət bəslərdi. Onun 1940-cı ildə akademik 
Heydər Hüseynova 49 səhifədən ibarət göndərdiyi “Qeydlər”dən 
göründüyü kimi, ana dili ilə bərabər, klassik ədəbiyyatımızı, 
xüsusən folklorumuzu çox gözəl bilirmiş. Əli ağa Şıxlinski indi 
ədəbi dildə işlənməyən, buna görə də müasir lüğətlərə düşməmiş, 
amma bəzi dialekt və şivələrimizdə işlənməkdə davam edən 
sözləri yada salmaqla onların yazılı dilə (lüğətlərə) keçirilməsini 
məqsədəuyğun hesab edir. Bu baxımdan onun özünün yeni söz 
və formalar yaratmaq təşəbbüsü təqdirəlayiqdir. Bugünkü 
şəraitdə daha böyük əhəmiyyət qazanmış bu məsələ, görünür, 
hələ o zaman general Əli ağa Şıxlinskini düşündürmüş və fürsət-
dən istifadə edərək, yazdığı “Qeydlər” vasitəsi ilə fikrini lüğət-
çilərin nəzərinə çatdırmışdır”.
O vaxtdan illər keçdi. General Əli ağa Şıxlinskinin ilk vəsait 
olan hərbi lüğəti bir daha işıq üzü görmədi. Totalitar sovet rejimi 
azərbaycanlı generalın elmindən bəhrələnməyi öz millətinə ya-
saq etdi. Az tirajla nəşr olunmuş bu kitabın nadir nüsxələri qalıb. 
Bu gün zaman, dövr dəyişib. Yeni yaranan ordumuz üçün həmin 
lüğətin təkrar nəşri, şübhəsiz ki, çox vacibdir.
Alim Heydər Hüseynov general Şıxlinskinin ölümündən son-
ra da onun xidmətlərinin unutmamış, xatirəsini əziz saxlamış-
dır. O, respublika mərkəzi mətbuatında generalın ömür və dö-
yüş yolundan bəhs edən rus və Azərbaycan dillərində silsilə 
məqalələr dərc etdirmişdir: “Bakinski raboçi” (18 avqust 1944-cü il), 
“Kommunist” qəzeti (18 mart 1944-cü il), “Azərbaycan EA Xəbər-
ləri” (№8, 1945-ci il, səh.87-94), “Kommunist” qəzeti (18 avqust 
1945-ci il), “Ədəbiyyat qəzeti” (5 avqust 1945-ci il), “Azərbaycan” 
(Cənubi Azərbaycan Demokrat firqəsinin orqanı, 1946-cı il, №8, 
General Əli ağa Şıxlinski və silahdaşları
86
səh.14-15), “Kommunist” qəzeti (18 avqust 1946-cı il), “İzv. Az. 
FAN” (1944-cü il, №9, səh.78-83).
Görkəmli ədəbiyyatşünas-alim Məmməd Arif 1965-ci ildə 
“Heydər Hüseynov” adlı məqaləsində yazır: “Çap olunan şey 
qalacaqdır” – sözlərini təkrar edən Heydər Hüseynov nəşriyyat 
işinə xüsusi əhəmiyyət verirdi. O, yeni çıxan kitabı əlinə götürüb 
iftixarla deyərdi: “Tərcümədə respublikalar arasında biz qabaq-
da gedirik. Bax, bu Üzeyir bəy Hacıbəyovun “Azərbaycan musi-
qisinin əsasları” əsəridir; xalq musiqisi haqqında misilsiz kitab-
dır. Bəs general Əli ağa Şıxlinskinin xatirələrini oxumusunuz-
mu?.. Oxuyun görün, orda nələr var, şöhrətli bir insanın döyüş 
və ömür yolu başdan-başa tarixdir”.
Bütün bunları tədqiq edən, nəşri üçün ürəkdən sevinən, gene-
ralın elmi fəaliyyəti ilə iftixar edən alim Heydər Hüseynov yazır-
dı: “Əli ağa Şıxlinski dünyada şöhrət qazanmış artilleriya elmi 
sahəsindəki kəşfləri və fəaliyyəti ilə yanaşı olaraq, dil və ədə-
biyyat məsələləri ilə də yaxından məşğul olurdu. O, uzun illər 
Rusiyada qulluq etsə də Azərbaycan dilini mükəmməl bilirdi. 
İslah, ifadə quruluşu, yeni söz yaradıcılığı ilə ciddi məşğul ol-
muşdur”.
Çoxları indiyədək bilmir ki, general həm də güclü poeziya 
həvəskarı idi. Onun özünün yazdığı bir sıra şeirləri, bədii tər-
cümələri və məktubları alim Heydər Hüseynovun şəxsi fondun-
da saxlanılır. Generalın 1904-cü ildən qeydlər apardığı “Zabitin 
dəftəri” də alimin fondunda saxlanılır. General iftixarla yazır ki, 
mən klassik şairlərimiz Molla Vəli Vidadinin, Mustafa ağa Arif 
Şıxlinskinin və Mirzə Məhəmməd Qayıbzadənin nəslinə məx su-
sam. Anam Şahyəmən xanım Molla Vəli Vidadinin qız nəvəsidir.
Alim Heydər Hüseynov 1945-ci il aprelin 20-də general Şıx-
linskinin qayını doktor Bahadır bəy Qayıbovun tibbi-ictimai 
fəaliyyətinin 40 illiyi münasibəti ilə təbrik məktubunda yazırdı: 
“Mən burada Sizin Vətən və elm qarşısındakı daha böyük xid-
mə tinizi qeyd etmək istəyirəm. Siz və Sizin həyat yoldaşınız 
Şəmistan Nəzirli
87
məş hur hərbi xadim və alim, keçmiş ordunun generalı, Azər-
baycan xalqının sadiq oğlu Əli ağa Şıxlinskinin həyatının son 
illərini qayğı və diqqətlə əhatə etmiş və bəzəmisiniz”.
Doktor Bahadır bəy Qayıbov isə 1946-cı il 30 sentyabr tarixli 
məktubunda yazırdı:
“Hörmətli Heydər Nəcəfoğlu!
Əlbəttə, Sizin unudulmaz Əli ağa və Nigar bacı haqqında ya-
zılarınız həmişə çox uğurlu alınır. Bəli, onları unutmaq olmaz! 
Onların hər ikisi öz vətəni Azərbaycanı və xalqını səmimi-
qəlbdən sevirdilər. Onlar yalnız təhsil aldığı rus dilini deyil, öz 
doğma ana dillərini də əla bilirdilər.
 Heç vaxt unutmaram ki, onların hər ikisinə şəxsən ana dilində 
təhsil verən, həmçinin Tiflisdə və Qoridə Müəllimlər Seminari-
yasında yüzlərcə azərbaycanlı uşağını oxudan rəhmətlik atam 
Mirzə Hüseyn əfəndi Qayıbzadə səbəbkardır. Rəhmətlik Nigar 
bacım atamdan daha çox şey əxz etmişdir; o, yetkinliyində, 
nəinki İran klassikləri Sədi, Firdovsi, Hafiz, Cami, türk Məhəm-
məd Fizuli, Molla Pənah Vaqif və başqalarını oxumuş, həmçinin 
klassik şairlərimiz Xaqani, Nizami, Əlişir Nəvaini mütaliə etmiş, 
ərəb dilini öyrənmiş və ərəb ədəbiyyatı ilə də yaxından tanış idi.
Heyf ki, Siz onunla tanış deyildiniz. O, həqiqətən rus dili bir 
yana, Azərbaycan və fars ədəbiyyatının bilicisi idi.
Hörmətlə Sizin dostunuz: 
Bahadır bəy Qayıbov” 
* * *
Solmayan şöhrət və əbədi məhəbbət
1943-cü il avqustun 18-də indiki Musa Nağıyev adına 
xəstəxanada kardiosklerozdan vəfat edən general Əli ağa Şıx-
linskinin dəfn mərasimini filosof-alim Heydər Hüseynovun özü 
təşkil etdi. Generalla heç bir qohumluğu olmayan alimin Ə.Şıx-
General Əli ağa Şıxlinski və silahdaşları
88
linski şəxsiyyətinə, onun sərkərdəlik fəaliyyətinə, xüsusilə, lü-
ğət çilik sahəsindəki elmi-publisistik yaradıcılığına böyük rəğbəti 
vardı.
Dəfn mərasimini Bakı Hərbi Qarnizonundan çağırılmış alay 
orkestrlə müşayiət etdi. Qəbri üstündə topdan və avtomatlardan 
yaylım atəşi atıldı. “Artilleriyanın allahı”nı görkəmli sərkərdələrə 
məxsus hərbi qaydada torpağa tapşırdılar. Heydər Hüseynovun 
özü, generalın yetirmələri və qohumları son vida nitqi söylədilər.
Tam artilleriya generalı Əli ağa Hacı İsmayıl ağa oğlu Şıxlins-
kinin adı və hərbi quruculuq tariximizdəki misilsiz xidmətləri 
bu gün də unudulmamışdır. İndi Bakıda, Gəncədə, İmişli və Qa-
zax rayonlarında abad küçələr onun adını daşıyır. Respublika 
Nazirlər Sovetinin 1990-cı il 28 iyul tarixli qərarı ilə Sabirabad 
rayonundakı altı saylı pambıqçılıq kolxozuna və Bakının yed-
dinci mikrorayonundakı 135 saylı orta məktəbə general Əli ağa 
Şıxlinskinin adı verilmişdir. Vaxtilə yaşadığı Cəfər Cabbarlı 
küçəsindəki binaya xatirə-barelyefi vurulmuşdur.
1990-cı il iyulun 23-də isə Respublika Prezidentinin fərmanı 
ilə ali məktəb tələbələri üçün xüsusi “general Əli ağa Şıxlinski” 
təqaüdü təsis edildi. 
Qazax Xeyriyyə Cəmiyyəti cəbhə bölgəsində və orduda fəallıq 
göstərən əsgər və zabitlər üçün “General Əli ağa Şıxlinski müka-
fatı” təsis edib. Hər il general Əli ağa Şıxlinskinin doğum və 
vəfatı günü qeyd olunur. Fəaliyyəti və şəxsiyyəti haqqında ki-
tablar və çoxlu məqalələr yazılır, xatirə günü keçirilir.
Vətənin, doğma Azərbaycanın şərəf və azadlığı yolunda igid 
bir sərkərdə kimi danılmaz xidmətləri olan tam artilleriya gene-
ralı Əli ağa Şıxlinski doğma xalqının ehtiramına tam mənada la-
yiq şəxsiyyətdir.
Şəmistan Nəzirli
89
YADLARIN ETİRAFI
General Əli ağa Şıxlinskinin adı daima böyük nü-
fuza və rəğbətə malik olmuşdur. O, təkcə rus topçula-
rına deyil, Avstriya və Fransa ordusunun geniş 
dairələrində də çox yaxşı tanınmışdı və son dərəcə 
məşhurlaşmışdı. 
 
General-mayor,
hərb elmləri doktoru, professor
Yevgeni Barsukov 
İllər keçəcək, zaman, dövr dəyişəcək, amma məşhur sərkər-
dəmiz Əli ağa Şıxlinskinin hərbi-elmi fəaliyyətinə, sərkərdəlik 
bacarığına münasibət dəyişməyəcək… yeni gələn nəsil onun 
hərbi biliyindən bəhrələnəcək, döyüş yolu ilə fəxr edəcək.
Vaxtilə Əli ağa Şıxlinskinin müasiri olan minlərlə rus generalı 
nizami orduda xidmət edir və müxtəlif hərbi-elmi mərkəzlərdə 
çalışırdı. Hər birinin də özünə görə bacarığı və xidməti vardı. 
Amma heç bir rus və ya qeyri millətdən olan oğula “artilleriya-
nın allahı” kimi fəxri ad almaq qismət olmadı. Bu şöhrət çələngi 
ancaq bizim eloğlumuzun – Əli ağa Şıxlinskinin çiyinlərinə qon-
du. Nizami ordu generalı Əli ağa Şıxlinski hərb elminin alimi 
kimi qeyri-adi bacarığa malik şəxsiyyət idi. 1912-ci ildə “Şıxlins-
ki üçbucağı” Varşavada nəşr olunanda eloğlumuzun şöhrəti 
Avstriya, Fransa, Norveç və başqa ölkələrin sərhədlərini aşdı. 
Həmin ili Artilleriya Zabitləri məktəbinə birinci müavin təyin 
edilən Şıxlinskiyə dünyanın adlı-sanlı topçuları təbrik teleqramı 
göndərdilər. Fransa Topçu Zabitləri Məktəbinin rəisi, general-
mayor Nolle iftixarla yazırdı:
“Rus topçu məktəbinin ikinci şefi (məktəb müdirinin müavini 
ikinci rəhbər hesab olunurdu – Ş.N.) təyin edilməyinizi eşitdim. 
Sizin simanızda rus artilleriyasını təbrik edirəm”.
General Əli ağa Şıxlinski və silahdaşları
90
Rusiya Baş Qərargah Akademiyasının professoru, general-
mayor A.A.Neznamov isə yazırdı: 
“Sizi və rus artilleriyasını təbrik edirəm”.
Yalnız bir şəxsin timsalında bütöv bir ölkənin artilleriya 
heyətini təbrik etmək… əlbəttə, o şəxsin – Əli ağa Şıxlinskinin 
böyüklüyündən, dahiliyindən başqa bir şey deyildi. Üstəlik də 
yad məmləkətdə, xristian dünyasında tək bir Türk-Azərbaycan 
oğlu Əli ağa Şıxlinskinin danılmaz, parlaq qələbəsi idi. 
Bu günlərimizdə isə tarixin olduğu kimi yazıldığı bir vaxtda 
rus tarixçisi B.Semyannikov ulu babamız Şıxlinskinin doxsan il 
əvvəlki parlaq qələbəsini etiraf etmişdir. Onun “Rusiya generalı, 
Azərbaycan oğlu” məqaləsinin “Voennıe znaniya” jurnalında 
(1995-ci il, noyabr) dərc olunması oxucuda təəccüb hissi doğur-
mamalıdır. Əksinə, iftixar və sevincə səbəb olmalıdır. 
B.Semyannikovun məqaləsi Əli ağa Şıxlinskinin hərbi fəaliy-
yətinin 1917-ci ilə qədərki dövrünü qısaca əhatə edir. Bu da təbii 
haldır. Əlbəttə, rus tarixçisi eloğlumuzun Milli Azərbaycan or-
dusunun yaradılması kimi misilsiz fəaliyyətindən bixəbərdir. 
Üstəlik də general Əli ağa Şıxlinski ömrünün sonuna kimi (1943) 
milli Azərbaycan diviziyalarının təşkilində, Azərbaycanda ilk 
dəfə “Hərbi bilik” jurnalının, Hərbi-Elmi Cəmiyyətin, hərbi 
lüğətin, hərbi nizamnamələrin yazılması və tərcüməsində əvəz-
siz əmək sərf etmişdir.
Bütün bunların tədqiq olunması bu gün Azərbaycan hərb 
tarixçilərinin vəzifə borcudur.
Rus tarixçisi B.Semyannikovun yığcam yazılmış oxunaqlı 
məqaləsində hər şey olduğu kimi tədqiq olunmuşdur. Hətta bizə 
məlum olmayan bir neçə fakt yenilik oldu: 1912-ci ildə Peter-
burqda “Artilleriya Zabitləri Məktəbinin jurnalı”nın ilk dəfə Əli 
ağa Şıxlinskinin təşəbbüsü ilə buraxılması, 1917-ci il aprelin 2-də 
Əli ağa Şıxlinskinin general-leytenant rütbəsi alması və s. faktlar 
Azərbaycan oxucusu üçün yenilikdir. 
Yalnız bir fakt da rus tarixçisi B.Semyannikov səhvə yol ver-
mişdir. O da Əli ağa Şıxlinskinin təvəllüd tarixinin 1866-cı il kimi 
göstərilməsidir. Bu, əlbəttə, o qədər də qeyri-adi səhv deyil. 
Şəmistan Nəzirli
91
Zənnimizcə, tarixçi B.Semyannikovun məqaləsində gedən 
təvəllüd yanlışlığı olsa-olsa mətbəə səhvi ola bilər. Şübhəsiz ki, 
bu fakt tarixçi B.Semyannikovun məqaləsinin istər elmi, istərsə 
də publisistik dəyərini azaltmır. Azərbaycan hərb tarixi üçün 
qiymətli odur ki, bizim xalqın görkəmli oğlunun xidmətini yad-
lar da etiraf edirlər. 
* * *
Ümumiyyətlə götürdükdə, general Əli ağa Şıxlinskinin təvəl-
lüd tarixi yalnız bir mənbədə səhv göstərilib. Generalın vəfatın-
dan bir il sonra 1944-cü ildə nəşr olunmuş “Xatirələrim” kitabında 
onun təvəllüd tarixi 23 aprel 1863-cü il göstərilib. Üzdə olan bu 
səhv faktla hamı Əli ağa Şıxlinskinin ad və xatirə gününü qeyd 
edir. Amma arxivlərdə saxlanan rəsmi sənədlər bunu inkar edir. 
Unutmamalıyıq ki, generalın “Xatirələrim” kitabı ölümündən 
doqquz ay sonra nəşr olunub. İndi generalın şəxsi əşyaları ara-
sında saxlanan 1943-cü ilin iyun və avqust ayına məxsus sənəd-
lərdə kiminsə tərəfindən edilən saxtakarlıqlar aydınca görünür. 
Generalın təvəllüdündə yalnız 23 aprel doğum günü olduğu 
kimi saxlanılıb. Anadan olma ili isə qara mürəkkəblə düzəldilib. 
1865-ci il 1863-cü illə əvəz olunmuşdur.
Bəs general Əli ağa Şıxlinskiyə məxsus sənədlərdə bu saxta-
karlığı kim eləmişdir? Mərkəzi Dövlət Tarix Muzeyində saxla-
nan sənədlərdə generalın qaynı Bahadır Qayıbovun arvadı, 
milliyyətcə erməni olan Varvara Minayevanın elədiyi məlum 
olur. Tamamilə generala məxsus olmayan xətlə Əli ağa Şıxlinski-
nin adından Varvara özünə vərəsəlik yazıb. Həmin saxta sənəd-
ləri Oktyabr rayon Hərbi Komissarlığının dördüncü şöbə rəisi 
Tumanyan və Bakı şəhər dördüncü milis şöbəsinin “məsul şəxsi 
Kerimaryuk” imzalayıb təsdiq etmiş və çox pis oxunan möhür 
vurmuşlar. 
Şübhəsiz ki, generalın ölümündən sonra da vərəsə kimi Var-
vara Minayeva fərdi təqaüd (ayda 500 manat) almaq üçün belə 
bir saxtakarlığa əl atmışdır.
General Əli ağa Şıxlinski və silahdaşları
92
General Əli ağa Şıxlinskiyə məxsus sənədlərdən məlum olur 
ki, həmin günlərdə o, Semaşko adına xəstəxanada son günlərini 
yaşayırdı. 
Erməni Varvara Minayevanın saxtakarlığını sübut etmək 
üçün Sankt-Peterburq, Moskva və Çarskoye-Seloda saxlanan 
rəsmi arxiv sənədlərinə müraciət edək.
Sankt-Peterburqdakı Artilleriya Muzeyinin Arxivində saxla-
nan sənəddə general Əli ağa Şıxlinski öz dəsti-xətti ilə “1865-ci il 
aprelin 23-də anadan olmuşam” sözlərini yazıb.
1914-cü ildə Çarskoye-Selo şəhərində özünün qol çəkib təsdiq 
etdiyi “Hərbi xidmət kitabçası”nda oxuyuruq: “1865-ci il aprelin 
23-də Yelizavetpol quberniyası, Qazax qəzasının Qazaxlı 
kəndində ağalıq nəslində anadan olmuşam”.
Həmin sənədin on birinci səhifəsində isə yazır: “1909-cu il 
oktyabrın 27-də, 44 yaşında Zaqafqaziya müftisi Mirzə Hüseyn 
əfəndi Qayıbovun qızı – dul qadın Nigar xanım Palovandova ilə 
qanuni evlənmişəm. Uşaqlarımız yoxdur. Hər ikimiz İslam 
dininə etiqad edirik”.
Generalın 1944-cü ildə çıxan “Xatirələrim” kitabında isə saxta 
düzəliş edilərək “46 yaşında” yazılıb. 
Bu sətirlərin müəllifi 1984-cü ildə Sankt-Peterburqda və Çars-
koye-Seloda yaradıcılıq ezamiyyətində olarkən general Əli ağa 
Şıxlinskiyə məxsus “Hərbi xidmət kitabçası”nın kserosurətini 
çıxardıb gətirmişdir. Həmin qiymətli sənəd şəxsi arxivimdə sax-
lanılır.
Onu da xatırladım ki, həmin sənədin bir surəti də Rusiya 
Mərkəzi Dövlət Hərbi Tarix Arxivində mühafizə olunur. (Bax: 
F.H/k, iş 109, vərəq 1.)
1920-ci il Bakıda 28 aprel çevrilişinin səhəri bolşevik çekistləri 
həbs etdikləri hərbiyyə naziri Səməd bəy Mehmandarova və mü-
avini Əli ağa Şıxlinskiyə belə bir sualla müraciət etmişlər:
– Hansı partiyanın və ya inqilabın mənafeyini müdafiə edirsi-
niz?
Şəmistan Nəzirli
93
General Səməd bəy Mehmandarovun cavabı: “Bütün ömrüm 
boyu mən, hər cür siyasətdən uzaq olmuşam”.
General Əli ağa Şıxlinskinin cavabı: “Hər bir inqilaba əks-
inqilab kimi yanaşıram, heç vaxt belə şeylərə qoşulmamışam, 
qoşulmazdım da…”.
Azərbaycan Respublikası Milli Təhlükəsizlik Nazirliyinin 
Arxivində saxlanan həmin dindirilmə sənədində:
– Neçə yaşınız var? Harada yaşayırsınız? – sualına general Əli 
ağa Şıxlinski belə cavab vermişdir: 
– Əlli beş yaşım var. 1865-ci ildə anadan olmuşam. Nikolayev 
küçəsində (indiki İstiqlal küçəsi – Ş.N.) beş saylı evin üçüncü 
mənzilində yaşayıram.
Rus hərb tarixçisi K.A.Zalesskinin 2003-cü ildə “Birinci Dün-
ya müharibəsində kim kim olub” irihəcmli (893 səh.) ensiklope-
dik əsəri Moskvada nəşr olunub. Həmin kitabın 675 və 676-cı 
səhifələrində general Əli ağa Şıxlinski haqqında geniş məlumat 
verilir. Orada da generalın doğum təvəllüdü 23 aprel 1865-ci il 
göstərilir.
Azərbaycan oğlu, Rusiya generalı
Rus ordusunun görkəmli artilleriyaçılarından biri Əli ağa İs-
mayıl ağa oğlu Şıxlinski 1865-ci ildə Yelizavetpol quberniyası, 
Qazax qəzasının Qazaxlı kəndində qədim nəsildən olan ailədə 
anadan olmuşdur. Gələcək artilleriyaçının atası İsmayıl ağa 
cəsur döyüşçü kimi tanınırdı və ailə ənənəsinə görə, oğul da 
həyatını hərbi xidmətə həsr etməli idi. 
Oğlan 1876-cı ilin avqustunda Tiflis hərbi gimnaziyasının bi-
rinci sinfinə daxil olmuş, oranı – artıq kadet korpusuna çevrilmiş 
gimnaziyanı 1883-cü ildə birinci şagird kimi bitirmişdi. Sonra öz 
təhsilini Sankt-Peterburqda, Mixaylovski Artilleriya Məktəbində 
davam etdirmişdi. O, orda da nəinki bacarıqlı şagird kimi, həm 
də əla süvari və gimnast kimi müvəffəqiyyət qazanmışdı. Yun-
kerin müvəffəqiyyətləri diqqətdən kənarda qalmamış, təhsilin 
General Əli ağa Şıxlinski və silahdaşları
94
başlamasından 7 ay sonra o, unter-zabit olmuş, 1885-ci il oktyab-
rın 13-də isə portupey-yunkerliyə layiq görülmüşdü. Gələcək 
alimin müəllimləri məşhur artilleriyaçılar N.L.Kirpiçev, N.V.Mai-
yevski, A.V.Qadolin idi. Əli ağa onlardan bütün yaxşı cəhətləri 
mənimsəmişdi. Çılğın gənc həmçinin kütləvi mühazirələr və 
məruzələrdə iştirak etmiş, digər hərbi məktəblərin kurslarını 
dinləmişdi.
1886-cı il avqustun 11-də Əli ağa Şıxlinski məktəbi podporu-
çik rütbəsi almaqla birinci dərəcə ilə bitirdi. Xidmətinin birinci 
ilindəcə öz ilk pedaqoji təcrübəsini qazandı: artilleriya briqadası-
nın tədris komandasının müəllimi, sonra isə briqada komandası-
nın rəisi oldu. O, özünü parlaq artilleriya bilicisi, yaxşı təşkilatçı, 
bacarıqlı müəllim və tərbiyəçi kimi göstərmişdi. 1900-cü ildə ka-
pitan Şıxlinski Şərqi Sibirə dəyişdirilməsi xahişi ilə müraciət etdi. 
Onu Əlahiddə Zabaykalye artilleriya divizionunun batareya baş 
zabiti vəzifəsinə təyin etdilər, bundan başqa, Artilleriya Toplan-
tısı Komitəsinin sədri kimi, o, dəfələrlə batareya və divizion 
komandirlərinin səlahiyyətlərini icra etmişdi. 
1904-cü il mayın əvvəllərində batareya yaponlara qarşı yürüşə 
çıxdı. Rusiya-Yaponiya müharibəsində Şıxlinski Port-Artur 
müda fiəsinin qəhrəmanı kimi məşhurlaşdı. Qalanın müdafiəsinin 
ən mühüm sahələrində olan Şıxlinski yaponların hücumlarının 
qarşısının alınmasında yarımbatareyanın atəşi ilə düşmənə bö-
yük zərbə vuraraq fəal iştirak etmişdi. Tanınmış hərbi tarixçi, ge-
neral-mayor İ.Krupçenko sonralar yazırdı: “Yapon hücumlarının 
dəf edilməsində rus artilleriyaçıları böyük rol oynayırdılar. On-
lar cəsarətlə topları qabağa çəkərək dəqiq nişangahla birbaşa 
karteçlə yaponlara böyük zərbə yetirirdilər”. Şıxlinski onların 
arasında idi. O, döyüşlərdə örtülü və açıq mövqelərdən artilleri-
ya atəşi aparır, qorxmadan topları düz nişangahla atmaq üçün 
qabağa çəkirdi. Qəhrəmanlığına görə onu “Müqəddəs Georgi 
Pobedonosets” ordeni təqdim etdilər. Sonralar Şıxlinski yazırdı: 
“Mən həmişə Port-Artur epopeyasının iştirakçısı olduğumu 
fəxrlə xatırlayıram”. Yeri gəlmişkən, əgər Siz A.N.Stepanovun 
Şəmistan Nəzirli
95
məşhur “Port-Artur” romanını oxumuşsunuzsa, onda yəqin ki, 
əsərin səhifələrində şöhrətli rus artilleriyaçısı ilə rastlaşmısınız”.
Əli ağa 1906-cı ildə artıq podpolkovnik kimi, Artilleriya 
Zabitləri Məktəbinə (indiki Mərkəzi Artilleriya Zabitləri kursla-
rı) oxumağa getməyə nail oldu və oranı fərqlənmə ilə qurtardı. 
İlk əvvəl onu artilleriya briqadasına ezam etdilər, lakin tezliklə 
məktəbə qayıtdı. Müəllimlər əsasən, Artilleriya Akademiyasının 
təcrübəli və istedadlı, bir ildən az olmayaraq batareyalara ezam 
edilmiş məzunlarından seçilirdi. Şıxlinski isə hələ təcrübəsi və 
müvafiq akademik təhsili olmadan bütün müəllimlərdən ən bi-
liklisi hesab olunmuşdu. Biliklərə yorulmaz yanğı, fasiləsiz 
özünətəhsil və hərbi təcrübə – ona kömək edən bunlar idi.
Artilleriya zabitləri məktəbində Şıxlinski özünü qabaqcıl ide-
yaları təcrübədə tətbiq edən yenilikçi zabit kimi göstərirdi. 
Xidmətdə fərqləndiyinə görə, ona vaxtından əvvəl polkovnik 
rütbəsi verildi. O, 1912-ci ildə aeroplanların tətbiqi təcrübələrinin 
(hərbi aviasiyanın inkişafına təkan verən çox maraqlı təcrübələrin) 
işlənməsi üzrə komissiyanın üzvü, bir ildən sonra isə məktəb 
rəisinin köməkçisi (müavin – Ş.N.) oldu. Tezliklə, “Artilleriya 
Zabitləri Məktəbinin xəbərləri” jurnalı çıxmağa başladı. Jurnalın 
səhifələrində generalın özü də çıxış edirdi.
1913-cü ildə məktəb Şıxlinskinin təklifi ilə bəndlənmiş aeros-
tatdan atəşin, müşahidə və hədəfin kəşfiyyatı üzrə təcrübələrə, 
həmçinin, aerostata və təyyarələrə atəşin əsas müddəalarının 
işlənib hazırlanmasına başladı. Bu məsələ üzərində Əli ağa artıq 
çoxdan işləyirdi. Hələ 1911-ci ildə, məktəbdə hava hədəfinə 
atəşin qaydaları məsələsi müzakirə olunarkən, alim hesabı (bax-
mayaraq ki, həmin dövrdə təyyarələr yalnız saatda 60 verst uçur-
dular) saatda 180 verstlə uçacaq təyyarələr üzrə aparmağı təklif 
etmişdi. Artıq o vaxt Şıxlinski aviasiya və hava hücumundan 
müdafiənin perspektivini düzgün başa düşmüşdü.
Alim quru qoşunları artilleriyasının inkişafı üçün də çox işlər 
görmüşdür: O, alaylara artilleriya hissələrinin daxil edilməsinə 
nail oldu. Doğrudur, bu yalnız 1924-cü ildə Qızıl Orduda həyata 
General Əli ağa Şıxlinski və silahdaşları
96
keçirildi və özünü tamamilə doğrultdu. Artilleriya atəşi təcrü-
bəsinə daxil edilən mühüm yenilik “Şıxlinski üçbucağı” adlanan 
hədəf göstərməsinin rasional üsulu oldu. Bu üsul ilkin olaraq ba-
tareyaları elə tuşlayır ki, seçilmiş oriyentirdən yayınan, istənilən 
nöqtədə görünən hədəflər asanlıqla, müəyyən düzəlişlərin 
köməyi ilə ilkin tuşlama əsasında artilleriyanın atəşinin altına 
düşə bilər. Bu, batareyanı vaxtında hədəfə tuşlamaq imkanı ve-
rirdi.
Birinci Dünya müharibəsinin əvvəllərində Şıxlinski gəmilər-
dən alman desantçılarının çıxarılması ehtimalına qarşı Petroqrad 
artilleriyasının rəisi təyin edildi. O, şəxsən müdafiə xətti üzrə bü-
tün cəbhəni gəzmiş, batareya qurğularının yerini və atəş mövqe-
lərinin qurulması qaydasını müəyyənləşdirmişdir. O, aeroplan-
lardan müdafiəyə böyük diqqət yetirmişdir. Onun təşəbbüsü ilə 
Petroqradın ətrafında general Rozenberqin sistemi əsasında xü-
susi platformalarda 1900-cü il nümunəli, 3 düymlü tezatan top 
qurğuları ilə təyyarə əleyhinə müdafiə təşkil edildi.
Tezliklə Şıxlinskinin Şimal-Qərb cəbhəsinin artilleriya müfət-
tişi vəzifəsinə keçirdilər. Orada general tapşırıqların yerinə yeti-
ril məsində artilleriya qruplarına şəxsən rəhbərlik etmiş, geniş 
miqyasda artilleriya hazırlığı həyata keçirilmişdir. Öz nəzəri 
işləmələrini döyüşün aparılması təcrübəsilə əlaqələndirərək ya-
radıcılıqla istifadə edir, hərb elmini yeni töhfələrlə zənginləş-
dirirdi. O, tezliklə çəpərləmə (maneə) atəşi aparılması üçün 
təlimat işləyib hazırladı.
1917-ci il aprelin 2-də Ə.Şıxlinski general-leytenant oldu. O, 
sentyabrda Ümumqoşun 10-cu ordusuna komandanlıq etdi ki, 
bu da onun hərbi istedada malik olmasının bir daha təsdiqi idi. 
Yeri gəlmişkən, bu barədə A.N.Stepanovun “Zvonaryevlər 
ailəsi” romanında oxuya bilərik.
General Oktyabr inqilabının qəbul etmiş və alqışlamışdı. 
Nəhəng hərbi mütəxəssis, artilleriya işinin parlaq bilicisi kimi, o, 
Qızıl Ordunun quruculuğuna öz bilik və təcrübəsini həvəslə ve-
rirdi. Ə.Şıxlinski FKQO ali hərbi-tədris müəssisələrində müəllim 
Şəmistan Nəzirli
97
olmuş, Azərbaycanda Qızıl Ordu hissələrinin formalaşmasına 
köməklik etmişdir. Əsas fəaliyyətindən başqa çoxlu hərbi əsərləri 
Azərbaycan dilinə çevirmişdir. Respublikada Milli komandan 
kadrlarının hazırlanması üzrə Şıxlinskinin işini M.Frunze yüksək 
qiymətləndirmişdir.
Səhhətinə görə 1929-cu ildə Əli ağa Şıxlinski Qızıl Ordu sıra-
larından tərxis olmağa məcbur oldu. Lakin hərbi-elmi fəaliyyətini 
dayandırmadı. “Mənim xatirələrim” kitabı üzərində işləməyə 
başladı. Bu əsər indiyə qədər tarixçilər üçün rus ordusunun keç-
mişi haqqında öz hərbi dəyərini itirməmişdir.
Döyüşçü-alim, beynəlmiləlçi və vətənpərvər 1943-cü il avqus-
tun 18-də vəfat etmiş, Bakıda dəfn olunmuşdur. Onun kitabları 
döyüşçü borcuna və Vətəninə sadiqliyinə ən yaxşı abidəsi ol-
muşdur.
General Əli ağa Şıxlinski və silahdaşları
98
“HEÇ KİM GÜLLƏLƏNMƏSİN…”
(Bunu Nəriman Nərimanov  
qəti şəkildə tələb etdi)
Azərbaycanı başdan-başa qarət edirlər, sağa və 
sola güllələyirlər.
İşlərlə tanış olduqdan sonra, mən İnqilab Komi-
təsinin Rəyasət Heyətinin iclasını təyin etdim və o 
zaman faktiki olaraq hər şeyi idarə edən Semyon 
Pankratovu dəvət etdim. Mən belə bir məsələ qoydum 
ki, İnqilab Komitəsinin sanksiyası olmadan heç kim 
güllələnməsin.
Mirzə Davud Hüseynov və Əliheydər Qarayev bu-
nun əleyhinə çıxdılar. Beləliklə, hər şey əvvəlki kimi 
davam edirdi…
Bütün bunların müəllifi, onlardan daha ağıllı ol-
duğu üçün A.Mikoyan sayılır. Çevriliş baş verdikdən 
sonra A.Mikoyan dedi: “Biz Nərimanovu İnqilab 
Komitəsinin sədri seçərik və onu elə mühasirəyə ala-
rıq ki, o çox da öz nüfuzundan istifadə edə bilməsin, 
o bizim təsirimiz altında olsun”.
Nəriman Nərimanov. 
“Ucqarlarda inqilabımızın tarixinə dair” 
(İ.V.Stalinə məktub) kitabı, səh.17-26.
Nahardan bir az keçmiş Azərbaycan Xalq Komissarı Soveti-
nin Sədri Nəriman Nərimanovun qəbuluna XI Ordu Siyasi İda-
rəsinin xüsusi şöbə rəisi Semyon Pankratov gəldi. Bozüzlü qov-
luğu açıb böyük bir siyahını sədrin stolun üstünə qoydu. Nəri-
manov: “Bu nə siyahıdır?” – soruşanda Pankratov: – Bunlar, – 
Şəmistan Nəzirli
99
dedi, – fəhlə və kəndli düşmənlərinin ad və sayıdır. Tanış ola 
bilərsiniz, hər biri dindirilib, onlardan izahat alınıb. Sübut olu-
nub ki, bunların hamısı güllələnməlidir.
Siyahını vərəqləyən İnqilab Komitəsinin Sədri təəccüblə 
yenidən birinci səhifədəki Adjibekov Uzeir bek Abdulquseyn 
oğlunun adını bərkdən oxuyub, əsəbi halda dedi:
– Hacıbəyov soyadını düz yazmamasınız. Baxıram, burda nə 
az, nə də çox – 99 azərbaycanlı ziyalısının və hərbçilərinin qətlinə 
fərman vermisiniz. Axı, bunlar nəyə görə, hansı əməllərinə görə 
güllələnməlidirlər?! Bu qədər də xalq düşməni olar?
Pankratov etiraz etdi:
– Hələ bunlar hamısı deyil. Yaxın günlərdə daha böyük siyahı 
olacaq. Samur körpüsündə, Biləcəridə qabağımıza çıxıb bizə 
güllə atanları da həbs etmişik. İndi onların dindirilmə istintaqı 
gedir. Bu 99 nəfərin dindirilmə protokolları bizim idarədədir. 
Onları gətirmədim, ağır yükdür. Ancaq təsdiq olunmuş siyahını 
sizə təqdim etmişəm.
– Yoldaş xüsusi şöbə rəisi, mən sizdən yenə soruşuram: bu 99 
adamın günahı nədir?
Yerində dikələn Pankratov həyasızcasına dedi:
– Axı, mən sizə dedim ki, onlar burjuydurlar… Yoldaş Nəri-
manov, siz məhz kimi soruşursunuz?
– Elə birinci şəxsi Hacıbəyovu, ya da general Mehmandarovu, 
Şıxlinskini, Xosrov bəy Sultanovu, Mahmudbəyov qardaşlarını, 
hansı birini deyim?..
– Generallar müsavat vaxtı, hərbi nazirliyə rəhbərlik edəndə 
bizə, Rusiyaya qarşı silah qaldırıblar. Bakıda fəaliyyətdə olan bi-
zim kommunistləri həbs ediblər. Hacıbəyov isə yazdığı felyeton-
larında biz rusları lağa qoyub. Mənə qəzet gətirdilər, oxuyub 
tərcümə etdilər. Hacıbəyovun orada çoxlu məqaləsi dərc olunub. 
Rusiyadakı bolşevik hökumətini ələ salıb gülür. O yazır ki, Lenin 
hökuməti ilə keçmiş Nikolay hökuməti arasında heç bir təfavüt 
yoxdur. İkisi də bir benzin qırağıdır. Mən qəlbən rusun düşmə-
General Əli ağa Şıxlinski və silahdaşları
100
niyəm. Türkçülüyə rəğbətim isə əbədidir. Yoldaş Nərimanov, o, 
hətta Azərbaycanın sadiq bolşeviki Əliheydər Qarayev yoldaşı 
da lağa qoyur.
– Siz bilirsinizmi felyeton janrı nədir, necə yazılır? Felyeton 
ona görə yazılır ki, insanın qüsurunu üzünə desin, səhvi olan 
adamı düz yola qaytarsın. Görünür, yoldaş Qarayevin də hara-
dasa səhvi olub. Burda cinayət tərkibli heç nə yoxdur. Yoldaş 
Hacıbəyov sağlam ruhlu ziyalıdır. Mən onu yaxşı tanıyıram. 
O ki qaldı generallara, onlar hərbi nazir və müavin vəzifəsinə 
ona görə qoyulmuşlar ki, Vətəni qorusunlar. Bu, onların vəzifə, 
vətəndaşlıq borcu idi. Onlar qaçaq-quldur deyildilər…
– Hansı vətəni?.. Bu generallar bizim Azərbaycanda qurduğu-
muz bolşevik hökumətini sevmirlər. Dindirilmə vaxtı bunu 
özləri etiraf etdilər. Məsələn, general Şıxlinski “Hansı siyasi par-
tiyanın və ya inqilabın mənafeyini müdafiə edirsiniz?” sualına 
cavab verdi ki, hər bir inqilaba əks inqilab kimi yanaşıram, heç 
vaxt belə şeylərə qoşulmamışam, keçmişdə də qoşulmazdım… 
Onun naziri Mehmandarov isə həmin suala belə cavab verdi: 
“Bütün ömrüm boyu mən hər cür siyasətdən uzaq olmuşam”. 
Görürsünüzmü, yoldaş Nərimanov, hər ikisi bizim inqilabı 
təhqir edir, zəhmətimizi qiymətləndirmir. Bizim gətirdiyimiz 
azadlığı…
Nəriman Nərimanov:
– Bir dəqiqə dayanın. Onlar düz fikirləşir və düz də cavab 
veriblər, – dedi. – Ona görə ki, onlar hərbiçidirlər. Axı, bunu siz 
bilməlisiniz. Hərbiçi, poqon gəzdirən şəxs heç bir cəmiyyətin, 
partiyanın üzvü ola bilməz. Bu barədə hərbi nizamnamədə xü-
susi qeyd olunub. Mənə verilən məlumata görə siz keçmişdə 
hərbi dəniz qüvvələrində xidmətdə olmusunuz. Matrossunuz. 
Elədir?
Pankratov şəstlə:
– Bəli, – deyə cavab verdi. – Odessada xidmətdə olmuşam…
Dərhal susdu. Az qaldı desin ki, ağqvardiyaçıyam. Çünki Qır-
mızı orduya gələnə qədər həmişə, hər yerdə ağqvardiyaçı olma-
Şəmistan Nəzirli
101
ğı ilə fəxr edirdi. Ağqvardiyaçılar Rusiya ərazisindən qovulan-
dan sonra o, fürsət tapıb bolşevik ordusuna soxulmuşdu. Bunu 
orduda çox az adam bilirdi.
– Semyon Andreyeviç, sizin generallar haqqında dediyiniz 
iradlar həqiqətdən çox ara söhbətlərinə oxşayır. Daha doğrusu, 
qarayaxmadır, – deyən Nərimanov az qaldı soruşsun ki, sən 
hansı yuvanın quşusan?
– Siz bilirsinizmi, iki il əvvəl Azərbaycan adlı məmləkəti daş-
naklardan qoruyan elə bu generallar olublar? Əgər ayyarım bun-
dan əvvəl gələn bolşevik hökuməti bu qədər ziyalının və 
hərbiçinin qətlinə fərman verirsə, özü də dəlilsiz-sübutsuz, onda 
bizim fəhlə-kəndli hökuməti xalqın məhəbbətini necə qazana 
bilər? Məlum olur ki, mən Azərbaycana gələnə qədər də xeyli 
adamı güllələmisiniz. Ona görə də mən belə bir ciddi məsələ 
qoydum ki, İnqilab Komitəsinin sanksiyası olmadan heç kim 
güllələnməsin.
– Onda Azərbaycanda bolşevik hökumətini qurmaq bizə çox 
çətin olacaq, yoldaş Nərimanov.
– Biz Sovet hökumətini qanla, silahla yox, təbliğatla, xalqa 
yeni hökumətin nüfuzunu başa salmaqla qura bilərik. Respubli-
kada elə bir vəziyyət yaratmalıyıq ki, hakimiyyət süngü ilə deyil, 
kütlələrin şüurluğu ilə müdafiə olunsun. Sizdən soruşuram, mən 
rayonlarda səfərdə olanda on iki azərbaycanlı generalını və hərb-
çilərini nəyə görə, hansı əsasla güllələmisiniz?!
– Yoldaş Nərimanov, mən onları özbaşına güllələməmişəm. 
Bu generallar yoldaş Orconikidze və Mikoyan yoldaşın əmri ilə 
güllələnib. Sanksiyanı da onlar verib. Mən əmri yerinə yetir mi-
şəm. Sizə qədər bu stolda onlar əyləşirdi. Əmri də onlar verdi. 
Hər ikisi mənə başa saldılar ki, biz Dərbənddə dayananda həmin 
generallar bolşevik əks-təbliğatı aparıblar. Bakıda və Azərbay-
canda bolşevikləri həbs edib güllələyiblər.
– Bu yersiz qətlləri törətməklə siz fəhlə və kəndlinin də ürəyinə 
qorxu xofu salırsınız. ona görə də balaca fürsət tapan kimi ziya-
lılarımız qaçıb İrana, Türkiyə və Almaniyaya mühacirətə gedir. 
General Əli ağa Şıxlinski və silahdaşları
102
Bəs biz kimlərlə işləyəcəyik?.. Təkcə Gəncə üsyanının deyil, Za-
qatala, Qarabağ, Tərtər və Dəvəçi üsyanlarının ölkəni ağzına al-
masının səbəblərini də burda axtarmaq lazımdır. Bakıda oturub 
qiymətli oğulları həbs etməkdənsə qəzalara gedib camaatın 
dərd-sərinə qalmaq lazımdır.
Nərimanov masanın üstündəki qovluqlardan birini açıb dörd-
beş vərəqdən ibarət məktubu tapdı. İki gün əvvəl aldığı məktu-
bun üstünə dərkənar qoymuşdu: yoxlayıb, dəqiqləşdirməli.
– Semyon Aleksandroviç, – dedi, – onsuz da sizi çağırtdıra-
caqdım, yaxşı oldu özünüz gəldiniz. Bu günlərdə siz və işçiləriniz 
Təzəpir məscidi yanında yaşayan Tacir Hacı Qədirin evində ol-
musunuz?
– Bəli, – Pankratov cavab verdi.
– Hacının mənzilinə getməkdə məqsədiniz nə idi?
– Əvvəla, mən oraya öz işçilərimlə getməmişdim. Bakı Komi-
təsinin katibi Sərkis Danilyanın və Qarayev yoldaşın mənə qoş-
duğu adamlarla getmişdim. Yeddi-səkkiz nəfər idik. Kapitan 
Kornev, Bakı fəhlə-kəndli klubunun müdiri Tevosyan, sıravi 
əsgər Yemelyanov, Nikolay Unanyan və mən. Danilyan yoldaş 
bizə tapşırıq vermişdi ki, Hacı Qədirin və o ərazidə yaşayan mü-
savat dövründə vəzifədə olan varlı adamların evində vəzndən 
yüngül, çəkidən ağır nə varsa, alıb gətirin. Danilyan bizə varlı 
adamların siyahısını da vermişdi.
Nərimanov Hacının məktubu Pankratova göstərib dedi:
– Hacı Qədir mənə göndərdiyi məktubda onun təhqir və qarət 
olduğunu yazır.
– Bizə demişdilər ki, onun çoxlu qızılı var. Əvvəlcə Hacı boy-
nuna almadı, qızılım-zadım yoxdu, – dedi, – kasıb adamam. 
Onda evi axtarmalı olduq. Aynabəndin döşəməsində ağzı təzəcə 
sementlənmiş quyu aşkar etdik. Hacı müqavimət göstərmək 
istədi. Nikolay Unanyan silahı göstərib, kənara çəkilməsini əmr 
etdi. Quyudan böyük bir küp çıxdı. Onun içində 22 pud zinət 
Şəmistan Nəzirli
103
şeyləri, on pud qızıl və gümüş pullar həmçinin çoxlu brilyant və 
qiymətli daş-qaş vardı.
– Hamısını götürdünüz?
– Bəli, üstəlik də on yeddi iriölçülü xalçaları da alıb gətirdik.
– Bu məktubda göstərilir ki, sizin dəstə həmin gün Təzəpir 
məscidi ərazisindəki əhalidən dörd min xalı-xalça götürüb.
– Doğrudur, o xalçaların hamısı da valyutaya gedən mallardır.
Nərimanov hirslə:
– Sizcə, bu soyğunçuluq və qarət deyilmi? – dedi. – Belə 
məlum olur ki, Qırmızı ordunun “Talan həftəsi” hələ də davam 
edir. Müsadirə olunan bu qiymətli mallar indi haradadır, maraq-
lanmısınızmı, xüsusi şöbə rəisi?..
– Xeyr, maraqlanmamışam. Biz o əşyaların hamısını sənəd-
ləşdirib Sərkis Danilyan yoldaşa təhvil verdik.
– Amma mən maraqlanmışam. Bilirsiniz hardadır, o xalı-xal-
çalar, o zinət şeyləri vaqonlara yüklənib Moskva və İrəvana 
göndərilib. Azərbaycan xalqının qiymətli sərvətini respublika-
dan çıxarmağa heç kimin ixtiyarı yoxdur. Belə biabırçılıqlara son 
qoymaqdansa, siz həbslərlə, güllələnmələrlə məşğul olursunuz.
Pankratov dinmədi. Müqəvva kimi susub, heç bir əsaslı cavab 
verə bilmədi.
Nərimanov onun potaş sifətinə, bulanıq gözlərinə diqqətlə 
baxdı. Ona bir şey başa sala bildiyini az qala üz-gözündən oxu-
maq istədi. Amma o canilərə məxsus küt sifətdə rəhm görmədi. 
Ona görə də nifrətlə:
– Yaxşı, – dedi, – gedə bilərsiniz. Qoyun siyahı məndə qalsın. 
Bir daha baxıb, tanış olaram.
Semyon Pankratov gedən kimi Nərimanov köməkçisi Nur-
məm məd Şahsuvarovu (1881-1958) yanına çağırıb belə bir sərən-
cam verdi:
– Bu namərd əqidə dostlarının yanına çatmamış mənim adım-
dan həbsxana rəisinə bir əmr hazırla. Qoy 99 nəfərin hamısını 
azadlığa buraxsın. Rəsmi məktub da hazırlayın İnqilab Komi-
təsinin adından, özümü də həbsxana rəisi ilə telefonla calaşdır. 
General Əli ağa Şıxlinski və silahdaşları
104
Həbs olunanlardan iki nəfəri general Səməd bəy Mehmandaro-
vu və general Əli ağa Şıxlinskini mənim yanıma gətirsinlər. 
Pankratova da xəbər verin ki, hər iki generalın dindirilmə proto-
kollarını gətirib gəlsin.
* * *
Bir xeyli sonra sənədlərlə qayıdan Pankratovu Nərimanov 
dərhal qəbul etmədi. Köməkçisinə dedi:
– Protokolları və sənədləri ondan al gətir, qoy özü hələ 
gözləsin, bir azdan çağıraram.
Generalların hər biri haqqında on beş-iyirmi səhifəlik “Həbs 
vərəqəsi” tərtib olunmuşdu. Bir neçə rus və erməni bolşeviki 
dindirilmədə onların əleyhinə ifadələr vermişdi. Nərimanov 717 
nömrəli protokolu açıb oxuyanda donub qaldı. Buradakı azər-
bay canlı rotmistrinin imzası ona daha ağır təsir etdi. Təəssüf 
hissilə başını yırğalayıb öz-özünə dedi: “Ay namərd İlyas bəy, 
kimi kimə satırsan? Vaxtilə adı-sanı ilə rus ordusunda şöhrət 
tapmış dindaşın olan sərkərdələrimizimi? Anam Həlimə haqlı 
deyərdi ki, oğul, hər çiy süd əmənə inanma, insanın naxələfliyi 
onun bəy və ya rəiyyət olmasına dəlalət eləmir. “Kotanı bərkdə, 
igidi yaman gündə sınarlar” – deyib babalar. Bu dindirənlərin 
A.Qubin, Boris Qluxaryev, Semyon Pankratov olmalarını başa 
düşürəm. Bəs səni – ziyalı nəslin bəy balasını, rotmistri necə an-
layaq?! Ay namərd, gör nə ifadə vermisən: “General Səməd bəy 
Mehmandarov nazir olanda fəhlə və kəndliyə düşmən gözü ilə 
baxırdı. O, müsavat hökumətinin bu vəzifəyə təyin etdiyi əlaltısı 
idi. Bolşevik hökumətinə nifrət edirdi. İnqilabımızı, Qırmızı or-
dunu sevməyən qatı müsavatçıdır. Qoca general Səməd bəy 
Mehmandarov Qırmızı ordunun bəzən düçar olduğu məğlu-
biyyətdən çox razı qalardı. General Əli ağa Şıxlinskinin isə Deni-
kin ordusuna rəğbəti vardı”.
İki saatdan çox sənədlərlə tanış olan Nərimanov heç kəsi 
qəbul etmədi. Xeyli fikirli dayanıb daş kimi hərəkətsiz qaldı. 
Otaqda yalnız bircə səs sükutu pozur – divar saatı aramsız tıqqıl-
Şəmistan Nəzirli
105
dayırdı. O gözləmədiyi müdhiş bir çətinliklə üzbəüz durduğunu 
yaxşı dərk edirdi. Yuxudan yarımçıq oyanıb, yatağından durma-
ğa taqəti olmayan adamlar kimi halsız idi. Başında dumanlı 
xatirələr cövlan edirdi. Qəlbinə dolan kəskin nifrət duyğusu ilə 
qarşısındakı sənədlərə indi ötəri baxırdı. Çox sevdiyi general 
eloğlularının əleyhinə yazılmış qarayaxma sətirlər gözlərini yan-
dırırdı. Bayaqdan yarıaçıq qapıda dayanan köməkçi Nurməmməd 
məhəbbətlə ona baxırdı. Qayğıkeşliklə:
– Narahat oldum, yoldaş Nərimanov, – dedi, – yorulmadınız?..
Sədr köməkçisinin sualını cavabsız qoyub:
– Burax, gəlsin, – dedi, – onu…
İçəri girən Pankratov çox bikef idi. Hiss olunurdu ki, sədrin 
onu bu qədər gözlətməyi xətrinə dəymişdi.
– Yoldaş Pankratov, söhbətimiz bir növ istintaqsayağı olacaq. 
Mən sizin və Qubin familiyalı işçinizin dindirilmə protokolları 
ilə tanış oldum. Dəqiqlik naminə sizdən bəzi faktları bilmək 
istərdim. Bax, elə götürək general Əli ağa Şıxlinski barədə yazı-
lanları. Siz burada göstərirsiniz ki, Əli ağa Şıxlinski ağqvardiyaçı 
general Denikinlə əlaqə yaradıb, Qırmızı ordunun məğlubiyyətinə 
sevinib və Qırmızı orduya qarşı hərbi qüvvələri indi də səfərbər 
edir. Bu faktlar hardandır və nə dərəcədə doğrudur?
– Bu faktları bizə agentimiz verib.
– Axı, burada agentin yox, xüsusi şöbənin böyük hərbi müs-
təntiqi Qubinin imzası qoyulub. Siz bu sənədi oxumusunuzmu?
– Yox, oxumamışam.
– Bəs dindirilmə protokolunun üstündə sizin dərkənarınız 
var. “Həbs olunsun və cəzalandırılsın” yazmısınız.
– Mən əməkdaşlarıma özüm qədər inanıram.
– Necə inanırsınız ki, protokolu oxumadan az qala ölüm 
hökmünə qol çəkirsiniz. Görkəmli generalın taleyinə belə etina-
sız yanaşmaq nə dərəcədə doğrudur?
– İşimin çoxluğundan vaxt tapıb oxuya bilməmişəm.
– Onda mən oxuyum, siz də eşidin. “Tamamilə məxfidir”. 
Tam artilleriya generalı, hazırda Azərbaycan Sovet Sosialist Res-
General Əli ağa Şıxlinski və silahdaşları
106
publikasının Hərbi-Dəniz Komissarının müavini Əli ağa Şıxlins-
ki təqsirli bilinir:
1. Ondan ötrü ki, 1917-1918-ci illərdə Əli ağa Şıxlinski hərbi 
hissələr təşkil etmiş və Sovet hökumətinə qarşı ən fəal iştirakçı 
olmuşdur.
2. 1920-ci ildə Qızıl Ordu əleyhinə Azərbaycandakı bütün 
hərbi qüvvələri səfərbər etmişdir. 27 aprel çevrilişindən sonra 
Gəncəyə qaçmağa imkan tapmamışdır.
3. Fürsətdən istifadə edərək Hərbi-Dəniz Komissarının etiba-
rını qazanmış və onun müavini olmuşdur. Bu vəzifədə olarkən 
fəhlə-kəndli hökumətinin Gəncədə və Gürcüstanda olan düş-
mən ləri ilə gizli əlaqə saxlamışdır.
4. Sovet hökumətinə rəğbəti olan Azərbaycan zabitlərinin ha-
mısını həbs etdirmişdir.
5. Azərbaycanda Sovet hökumətinin qələbəsindən sonra Kö-
nüllü Denikin ordusu ilə əlaqələri haqqında çox mühüm 
sənədləri mayın 15-17-də məhv etmişdir.
6. Mayın 25-də Gəncədə olan üsyan haqqında onun xəbəri ol-
muş və təşkilatçıları ilə əlaqə yaratmışdır. 
XI Ordunun xüsusi şöbəsinin böyük
hərbi müstəntiqi A.Qubin”.
Ürəkağrısı ilə köksünü ötürən Nərimanov dedi:
– Altı bəndin hamısının iftira olduğu məlumdur. Mən bunlar 
barədə daxili işlər naziri Həmid Sultanov və Hərbi-Dəniz Ko-
missarı Çingiz İldırımla məsləhətləşdim. Sizin əməkdaşınız 
A.Qubinin yazdıqlarının yalan olduğunu onlar da təsdiq etdilər. 
Digər bir sənəddə oxuyuruq ki, Gəncə üsyanı vaxtı general Şıx-
linski Bakıda olub. Bunu keçmiş birinci Gəncə süvari diviziyası-
nın qərargah rəisi polkovnik Vasili Sokolovdan aldığınız dindi-
rilmə protokolunda açıq-aydın yazmısınız.
Gəlin həmin protokolla tanış olaq: “On birinci ordunun xüsu-
si şöbə müstəntiqi A.Qubin Gəncə üsyanının iştirakçısı və ağq-
Şəmistan Nəzirli
107
vardiyaçı generalla yaxın münasibətinə görə ittiham olunan 
müttəhim Vasili Nikolayeviç Sokolovun dindirilmə protokolun-
dan çıxarış:
S u a l: Nə vaxt və kiminlə general Cavad Şıxlinski teleqraf 
xətti və telefonla neçə dəfə, nə barədə danışmışdır?
C a v a b: Sovet hökumətinin ilk günləri Hərbi-Dəniz Qüvvələ-
rinin xalq komissarı yoldaş Çingiz İldırım general Cavad Şıxlins-
kini telefona çağırdı. Orduda qalıb xidmət edib-etməyəcəyi fikri-
ni soruşdu. Cavad bu təklifə cavab vermək üçün Əli ağa Şıx-
linskidən məsləhət almaq istəyini bildirdi. Çingiz İldırım dedi 
ki, general Əli ağa Şıxlinski yanımdadır. Və dəstəyi ona verdi. 
Əli ağa Şıxlinski Cavada dedi: “Çevriliş qansız başa çatmışdır, 
vəziyyət əladır. Mən qulluq edirəm”.
Bundan sonra Əli ağa Şıxlinski dəstəyi Çingiz İldırıma qaytar-
mışdır. Cavad da Çingiz İldırıma Sovet hökumətində hərbi qul-
luqda qalacağını və xidmət edəcəyini bildirmişdir.
Bütün bu söhbət Cavad Şıxlinski tərəfindən mənə deyilmiş və 
mən də bu izahatımda olduğu kimi çatdırıram. Cavadın Çingiz 
İldırımla gürcü zabitlərinin həbsi ilə bağlı telefon söhbəti də ol-
muşdu. Mayın iyirmisinə kimi (nə qədər ki, Gəncə şəhərindəki 
qarnizonun rəisi vəzifəsindən çıxarılmamışdı) özünün baş yavəri 
rotmistr Əhməd bəy Əfəndiyev Musabəyovu beş dəfə Əli ağa 
Şıxlinskini telefona çağırmaq üçün teleqrafa göndərmişdi. Danı-
şığın baş tutub-tutmaması haqqında mən heç nə bilmirəm.
S u a l: Hesab edirsiniz ki, Əfəndiyev, Əli ağa Şıxlinski ilə Ca-
vad Şıxlinskinin adından danışmışdır? Üsyanın gedişi vaxtı Ca-
vadın bu üsyanda təşkilatçı və iştirakçı olması mümkündürmü?
C a v a b: Üsyanın baş tutmasını Cavad çox istəyirdi. Mən 
belə fikirləşirəm ki, əlbəttə, üsyanın başında duran adam onun 
qələbə ilə nəticələnməsini arzulayar.
S u a l: Üsyanın başında kimlər dururdu?
C a v a b: Mayın 15-də və 20-də Azərbaycan diviziyasının 
zabit lərinin vəzifədən çıxarılıb əvəzində rus sovet zabitlərinin 
təyin olunması yalnız Azərbaycan zabit heyətinin deyil, Gəncə 
General Əli ağa Şıxlinski və silahdaşları
108
əhalisinə də bərk toxunmuşdu. Bu təyinatı milli zabitlər özlərinə 
təhqir bilirdilər. Bu xüsusilə, general Cavad Şıxlinskini, general 
Məhəmməd Mirzə Qacarı, polkovnik Cahangir bəy Kazımbəyovu 
və başqalarını bərk əsəbiləşdirmişdi. Səhv etmirəmsə, üsyana da 
bunlar rəhbərlik edirdilər. Bu dəyişiklikdən sonra onlar özlərinə 
yer tapa bilmirdilər.
S u a l: Üsyan vaxtı general Səməd ağa Mehmandarov və Əli 
ağa Şıxlinski Gəncəyə gəlmişdilər?
C a v a b: Xeyr, mən o vaxtlar Gəncədə idim. Onları orada 
görməmişəm.
S u a l: Bəs niyə Cavad məhz general Əli ağa Şıxlinski ilə 
məsləhətləşir və tez-tez onu telefona çağırırdı?
C a v a b: Axı, general Əli ağa Şıxlinski onun doğma əmisidir. 
Cavad ona ata kimi hörmət edirdi. Əvvəllər də həmişə ağsaqqal 
kimi onunla məsləhətləşirdi. Mən Azərbaycan ordusuna qulluğa 
gələndən belə məsləhətləşmənin dönə-dönə şahidi olmuşam. 
Mənim yadımdadır ki, Cavadın kiçik qardaşı, polkovnik Rüstəm 
bəy Şıxlinski də əmisi general Əli ağa Şıxlinskidən məsləhət alardı.
S u a l: O qardaşdan danışmayın, sizdən onun barəsində so-
ruşmuram. Polkovnik Rüstəm bəy adlı şəxs daha yoxdur. O, Ba-
kıda Sovet hökumətinin düşməni kimi güllələnib”.
Nərimanov oxumağına ara verib dayandı, diqqətlə Semyon 
Pankratova baxıb soruşdu:
– Polkovnik Rüstəm bəyi nəyə görə güllələmisiniz?
Pankratov soyuqqanlılıqla cavab verdi:
– O, komandanlıq etdiyi ikinci artilleriya divizionu ilə 
Biləcəridə qarşımıza çıxmışdı. Bizə qarşı vuruşurdu. Onu dör-
düncü şöbənin müstəntiqi kapitan Akopcanov və Troyan həbs 
edib iyunun 11-də güllələyiblər. Bizdən xəbərsiz…
Nərimanov:
– Davam edək, – dedi. – Daha sonra müstəntiq Qubin polkov-
nik Sokolovdan soruşur:
– Siz general Səməd bəy Mehmandarov və Əli ağa Şıxlinski ilə 
yaxından tanışsınız?
Şəmistan Nəzirli
109
C a v a b: Cahan müharibəsi illərində general Səməd bəy 
Mehmandarovun korpusunda xidmət etmişəm. Ordan tanışlığı-
mız vardı. 1920-ci ilin fevral ayında mənzil məsələsinə görə ra-
port yazmışdım. Çağırıb vəziyyətimi soruşdu. Ailəmin Tiflisdə 
yaşadığını biləndə kömək eləməyə söz verdi. Əli ağa Şıxlinski ilə 
dəfələrlə görüşüb söhbət etmişəm. Gəncəyə gələndə həmişə qar-
daşı oğlu Cavad Şıxlinskinin evində qalardı. Gəncədəki Azərbay-
can praporşiklər məktəbini yoxlamağa və buraxılışına gələrdi.
S u a l: Üsyan vaxtı harada xidmət edirdiniz?
C a v a b: Sovet ordusu Gəncəyə gələndən üç-dörd gün sonra 
general Vodopyanovun ikinci süvari korpusunun qərargahında 
xidmət edirdim.
S u a l: Nə vaxt həbs olunmusunuz?
C a v a b: İyunun 25-də həbs olunmuşam. Qırmızı ordu gələnə 
qədər Gəncədəki Birinci Azərbaycan süvari diviziyasında 
qərargah rəisi idim. Cavad Şıxlinski ilə birgə xidmət etdiyimə 
görə həbs olunmuşam.
S u a l: Günahınızı boynunuza alırsınızmı və niyə məhz Azər-
baycan ordusuna xidmətə gəlmisiniz?
C a v a b: İmperiya ordusu dağılandan sonra bir çox hərbçilər 
kimi mən də işsiz qaldım. Ailəm ehtiyac içində idi. 1918-ci ildə 
Gəncəyə gəlib raport yazdım. Dərhal qəbul etdilər.
S u a l: Siz Azərbaycan ordusunda xidmət edəndə ağqvardi-
yaçı general Denikinlə neçə dəfə görüşmüsünüz? Söhbətiniz 
hansı mövzuda olub?
C a v a b: Mən heç vaxt Denikinlə görüşməmişəm. Söhbətimiz 
də olmayıb.
S u a l: Yox, görüşmüsünüz. Polkovnik Sokolov, istintaqa ya-
lan məlumat verirsiniz. Suala düzgün cavab verin. General Meh-
mandarov və Şıxlinski sizi ona görə qulluğa götürüblər ki, gene-
ral Denikinin Bakıya girməsi haqqında danışıqları siz aparasınız. 
Rus olduğunuza görə sizdən istifadə ediblər. Hətta, ağqvardiya-
çı general Vladimir İrmanovun Kutaisi şəhərindən Mehmanda-
General Əli ağa Şıxlinski və silahdaşları
110
rov və Şıxlinskiyə 31 mart 1920-ci ildə göndərdiyi surğuclu məxfi 
məktubu siz gətirmisiniz. Həmin məktub sizin seyfdə saxlanılıb.
C a v a b: Ağqvardiyaçı general İrmanovdan gələn məktubu 
mən oxumuşam. Onu mənə Cavad Şıxlinski verdi. Oxu, – dedi, 
– gör əmimə İrmanov nə yazır. O da sənin kimi iş axtarır. Oxu-
dum. Məndən alıb yavəri Əfəndiyevə verdi: – Qoy seyfində qal-
sın, gələndə əmimə verərik.
Mənim seyfimdə belə məktub olmayıb. Əslində belə məktub 
qərargah rəisinin seyfində saxlanılmalıdır. Cavad onu mənə 
vermədi. Görünür rus olduğuma görə etibar etmədi. Siz deyirsi-
niz ki, Azərbaycan generalları Denikinin Bakıya gəlməsini istə-
yiblər. Əksinə, hər ikisi – həm Şıxlinski, həm də Mehmandarov 
ağqvardiyaçı Denikinə nifrət edirdilər. Hələ mənim bildiyimə 
görə Mehmandarov Azərbaycan parlamentində çıxış edib deyib 
ki, Denikin məni keçmiş rus ordusundan yaxşı tanıyır. O heç 
vaxt mənim komandanlıq etdiyim ordunun üstünə yeriməyə 
cəsarət eləməz. Elə də oldu, tarixin gedişatı bunu sübut elədi.
S u a l: Yaxşı, general İrmanovun məktubunu siz oxumusu-
nuz, nə yazırdı?
C a v a b: Əvvəla, general İrmanov Port-Artur və Cahan 
müharibəsi illərində hər iki Azərbaycan generalları ilə çiyin-
çiyinə vuruşub. Bunu məktubunda da yazırdı. Qısa bir tanışlıq-
dan sonra yazıb yalvarır ki, işsizəm, Azərbaycan ordusunda vic-
danla xidmət etməyə hazıram. Lap kiçik vəzifə də olsa işləyərəm. 
Ailəm çox böyük maddi ehtiyac içindədir.
Məktubda general Denikini və general Şkuronu söyür, onlar-
la mübahisə edib işdən çıxdığını yazır. Bir müddət Şkuronun 
Kuban ordusunda xidmət etməsini, ac-yalavac, ordunun dağılıb 
stanitsalarına getməsini, Denikinlə siyasi baxışlarının barışma-
ması haqqında qısaca qeyd edir. Məktubda siyasi məzmunda 
heç nə yox idi. Hətta, qızlarından və həyat yoldaşından salam 
söyləyir. Görünür, ailəvi yaxın olublar.
Şəmistan Nəzirli
111
AZƏRBAYCANA ETİBAR OLUNMUR
Azərbaycanda daşnak siyasəti tam gücü ilə həyata 
keçirilir. Mənim zərrə qədər də şübhəm yoxdur ki, 
Serqo və Stalinin simasında AKP MK biz türklərə 
etibar etmir və Azərbaycanın taleyini erməni daş-
naklarına tapşırır… Onlar həmişə Əliheydər Qara-
yevi irəli çəkirlər, onu isə bütün Azərbaycan hər 
cəhətdən satqın adam kimi tanıyır. Azərbaycanda 
namuslu türk işçiləri partiyanın bu üzvlərinin sima-
sında RKP MK tərəfindən Azərbaycana olan belə eti-
nasızlığı heç vaxt yaddan çıxarmayacaqlar.
Nəriman Nərimanov
1924-cü il, 27 may, Moskva.
1920-ci il iyunun 29-da müstəntiq A.Qubin təxribatçılıqda gü-
nahlandırılan rotmistr İlyas Əliqulu oğlu Şahtaxtinskinin din-
dirilmə protokolundan (iş №717) çıxarış:
General Əli ağa Şıxlinskini Azərbaycan Ordu Qərargahında 
xidmət eləyəndən tanıyıram. Onun Sovet hökumətinə münasibəti 
barədə deyə bilərəm ki, o, heç də bundan razı deyildi. Əksinə, bu 
qoca general Qırmızı ordunun bəzən düçar olduğu məğlubiyyətdən 
razı qalırdı. Şıxlinskinin Könüllü orduya rəğbəti vardı. Bolşevik 
terroristləri Könüllü ordunun nümayəndələrinə mərmi atdıqla-
rına görə tutulan zaman Əli ağa Şıxlinski sevinc və məmnunluqla 
yavəri kapitan Stanislav Mixayloviç Çayevskiyə deyib: “Siz bu 
əclafları artıq həbs etmisiniz. Çox yaxşıdır”. Bu sözlərini mən 
özüm eşitmişəm. Qırmızı ordu Dərbənddə olarkən Azərbaycan 
ordusunun qərargah komandiri Qədimova silahı təmizləyib 
həmişə qərargahda olmaq və heç yerə getməmək əmrini vermiş-
di. General Şıxlinski bu əmri verməyin səbəbini Qırmızı ordu-
nun yaxınlaşmasını və bu səbəbdən də bolşeviklərin Bakıya girə 
bilməsi təhlükəsi ilə izah edirdi.
General Əli ağa Şıxlinski və silahdaşları
112
1920-ci il təxminən aprelin 15-də mən Qarabağ ordusunun 
Şuşadakı qərargahında ezamiyyətdə idim. Bu zaman müvəqqəti 
hərbi nazir vəzifəsini icra edən general Əli ağa Şıxlinskidən ge-
neral Həbib bəy Səlimovun adına şifrəli teleqram gəldi. O, Quba 
və Tatar süvari alayları vəziyyətinin ciddi olmasını nəzərə alaraq 
göndərilməsini tələb edirdi. Bu teleqramın şifrəsini mən açdım. 
General Səlimov alayları göndərdi və cavab verdi ki, Azərbaycan 
iki cəbhədə vuruşa bilməz. General Əli ağa Şıxlinskinin Sovet 
hökumətində yaxşı xidməti barədə heç nə deyə bilmirəm. Ona 
görə ki, bu vaxtlarda mən həbsdə olmuşam.
İmzaladı:   İlyas Şahtaxtinski
İş icraçısı: 
* * *
Canüzücü, yalan və iftiralarla dolu protokolları oxuyub qur-
tardıqdan sonra Nəriman Nərimanov xüsusi şöbə rəisi Semyon 
Pankratovu vəzifəsindən azad etdi. Şübhəsiz ki, bu qədər cina-
yətindən sonra onun özü güllələnməyə məhkum olundu. Bu 
barədə 1920-ci il mayın 30-da menşevik Gürcüstanında dərc olu-
nan “Грузия” qəzeti daha dəqiq məlumat verir. Qəzet yazır: 
“Fövqəladə komissiya qırğına ehtiyatla başlamışdır, lakin sonra-
dan sərt şəkildə fəaliyyət göstərərək ucdantutma həbslər etdi. 
Komissiya xüsusi ilə matros Pankratovun rəhbərliyi altında 
“daha müvəffəqiyyətlə” işləmişdir. Lakin Nərimanovun Bakıya 
gəlişindən sonra Semyon Pankratov aradan götürüldü”.
Azərbaycana “azadlıq” gətirən XI Ordu 79 nəfər hərbçimizi 
1920-ci il iyunun 6-da həbs edib, Nargin adasında, məhz matros 
Semyon Pankratovun sərəncamı ilə güllələmişdir. Onların ara-
sında Gəncə general-qubernatoru Xudadat bəy Rəfibəyov, gene-
ral Əbdülhəmid bəy Qaytabaşı, podpolkovnik İsmayıl xan Zi-
yadxanov, general İbrahim ağa Usubov, general Əmir Kazım 
Qacar, Bakı şəhər Polis İdarəsinin rəisi Quda Qudiyev, milyonçu 
Şəmistan Nəzirli
113
Murtuza Muxtarov, general Məhəmməd Mirzə Qacar, general-
leytenant Məmməd bəy Sulkeviç, general Həbib bəy Səlimov, 
İsgəndər bəy Seyfulin və başqa Azərbaycan ziyalıları vardı.
* * *
Nərimanov nə qədər yorğun olsa da, indi başından bir fikri 
qova bilmirdi. Bu qırğınlardan sonra qalan iki generalımızı necə 
qorumalı?..
Köməkçisi Nurməmmədi çağırıb bir fincan çay istədi.
– Başım bərk ağrıyır, – dedi, sonra generalların harada olma-
sını soruşdu. 
Şahsuvarov dedi:
– Onların üst-başı pis gündə idi. Neçə günlük türmə həya-
tından çox sınıxıblar. Belə görkəmdə özləri də sizin qəbulunuza 
gəlmək istəmədilər. Bilirdim ki, Pankratovla söhbətiniz uzun 
çəkəcək. Evlərinə göndərdim. Amma, yoldaş Nərimanov, etibar-
lı bir nəfər mənə zəng edib xəbər verdi ki, generalları izləyirlər. 
Deyəsən başlarında yenə qovğa var. 
– Mənim adımdan daxili işlər komissarı Həmid Sultanova 
zəng elə, hər ikisinin Nikolayev küçəsindəki mənzilinə gözətçi 
qoysun. Özün də get, onlara baş çək, həm də xəbər ver ki, səhər 
saat onda onları gözləyəcəm.
Həmid Sultanov, Muxtar Hacıyev, Çingiz İldırım və bəzi ya-
xın adamlar, Nərimanovun Azərbaycana gəlməsinə sevinənlər 
ona bildirmişdilər ki, gələn Qırmızı ordunun sıralarında çoxlu 
sayda daşnak əsgəri və zabiti var. Onlar da havadarları Levon 
Mirzoyana, Anastas Mikoyana, Sərkis Danilyana, Serqo Orconi-
kid zeyə arxalanıb minbir fəndlə, yerli-yersiz burjuy, müsavatçı 
damğası ilə Azərbaycanın oğul və qızlarını həbs edir və gül-
lələyirlər. Xüsusilə Gəncə üsyanından sonra azərbaycanlılara 
düşmən gözü ilə baxırlar.
1920-ci il aprelin 27-də yeni gələn bolşevik hökuməti Çingiz 
İldırımı Hərbiyyə və Bəhriyyə Komissarı vəzifəsinə təyin etdi. 
Aprelin 30-da səkkiz saylı əmrlə o, özünə müavin general Əli 
General Əli ağa Şıxlinski və silahdaşları
114
ağa Şıxlinskini götürdü. Çingiz İldırımın sənəti inşaat mühəndisi 
olduğuna görə hərb işini o qədər də yaxşı bilmirdi. Sonralar 
Ə.Şıxlinski xatirələrində yazırdı: “Komissar mənim yanıma gəlib, 
onun müavini vəzifəsini qəbul etməyimi təklif etdi. Mən razı ol-
dum. Onda o, gülümsəyərək mənim poqonlarımı göstərib dedi:
– Bunları çıxarmaq lazımdır.
Mən belə cavab verdim:
– Madam ki, mən sizinlə işləməyə razılıq verirəm, bu o de-
mək dir ki, məndə hər şeydən əvvəl daxili bir dəyişiklik əmələ 
gəlir; bu isə, əlbəttə, zahiri əlamətdən daha əhəmiyyətlidir 
(Ə.Şıx linski. “Xatirələrim”, Bakı, 1984, səh.191).
İki ay yeddi gün Hərbi-Dəniz Komissarı vəzifəsində işləyən 
Çingiz İldırım gördü ki, bolşeviklər keçmiş milli ordunun əsgər 
və zabitlərini məhv edib dağıdırlar. Onda hərbi müşavirədə sərt 
şəkildə bolşevik rəhbərlərinə bildirdi ki, siz açıq-açığına bizim 
ordunu dağıdırsınız. Niyə və niyə görə, səbəbi məlum deyil. Axı, 
aprelin 27-də biz kommunistlər Azərbaycan Parlamentinin 
fövqəladə iclasına qərar təqdim etmişdik: səs çoxluğu ilə qəbul 
edilən səkkiz şərtin birinci bəndində “Sovet hakimiyyətinin 
idarə etdiyi Azərbaycanın tam müstəqilliyi qorunub saxlanıla-
caqdır”, yeddinci bəndində isə “Azərbaycan ordusu olduğu kimi 
qalacaq”. Bu gün ordunu dağıdan, zabitlərimizi güllələyən yol-
daşlar bu vədi, bu bəndləri niyə unudublar? Sizin ordunu qırıb-
çatmağınız Azərbaycan xalqının, Azərbaycan bolşeviklərinin 
arasında bərk narazılıq yaradır. Xalq bolşevik hökumətinə ina-
mını itirir. Əgər belə davam edərsə, mən bu vəzifədən istefa 
verəcəm.
İyulun 4-də elə həmin müşavirədə Çingiz İldırımı etibarsız 
komis sar kimi vəzifəsindən çıxartdılar. Əvəzində rusların sadiq 
bolşeviki, onların marağını sadiq qul kimi həyata keçirən Əli-
heydər Qarayevi iyulun 26-da Azərbaycan Hərbi-Dəniz Komis-
sarı təyin etdilər. Əliheydər Qarayevin təyinatından bir az sonra 
müavin Əli ağa Şıxlinski də istefa verdi. Əli ağa Şıxlinski bilirdi 
ki, Əliheydər Qarayevin hərbi-dəniz işlərindən zərrəcə başı çıx-
Şəmistan Nəzirli
115
mır. Deyilən məsləhəti də eşitmək istəmir. Hətta, həmin vaxtlar-
da Azərbaycan ziyalıları Qarayevə qəddarlığına görə istehza ilə 
“səfeh malçişka” ayaması vermişdilər.
Əliheydər Qarayevin təyinatından sonra Azərbaycanda qarət-
lər, sərxoş rus və erməni əsgərlərinin özbaşınalığı, sürgünlər, 
güllələnmələr daha da artdı.
Əliheydər Qarayevin həmin illərdəki fəaliyyətinin şahidi 
olan, 1939-cu ildə kommunist rejimindən idarə etdiyi təyyarə ilə 
birgə qaçıb canını qurtaran təyyarəçi-zabit Məmməd Altunbəy 
Türkiyədə qələmə aldığı “Azadlığa uçan türk” kitabında Əli hey-
dər Qarayevin qəddarlığı haqqında yazır:
“Gəncə basqınından sonra yeni gələn bolşeviklərin ən yaxın 
adamı olmuş Əliheydər Qarayev öz millətinə ermənidən və rus-
dan daha çox zülm etmişdi. Ruslar bir sıra azərbaycanlıların 
öldürülməsində, sürgün və həbs edilməsində məhz Əliheydər 
Qarayevin köməyindən istifadə etmişlər. Hətta, iş o yerə çatmış-
dı ki, Gəncədə bir-birinə qarğış edənlər “Əliheydər Qarayevin 
qəzəbinə gələsən” deyərdilər. Əliheydər Qarayev çox zalım, 
qəd dar bolşevik nökəri və amansız bir adam idi”.
Nərimanov heç vaxt gözləmədiyi, ağlına belə gətirmədiyi 
vəziyyətə düşmüşdü. Neyləməli, indiki vəziyyətdə bu iki gene-
ralı necə qorumalı sualı ona rahatlıq vermirdi. Dərdini deməyə 
sirdaş, sadiq dost axtarırdı. Kiminləsə dərdləşmək, ürəyini bo-
şaldıb məsləhət almaq istəyirdi. Uzun götür-qoydan sonra qəti 
qərara gəldi: “Yox, bu qarışıq vaxtda onları Bakıda qorumaq 
mümkün olmayacaq”.
* * *
Səhəri gün tezdən onları qəbul edib xeyli söhbət elədi. Res-
publikada bugünkü vəziyyətin çətinliyindən danışdı. Haqsız 
həbs olunanlardan, özbaşınalığın baş alıb getməsindən, mərkəz 
Moskvanın onu bir xeyli gec göndərməsindən təəssüfləndiyini 
bildirdi.
General Əli ağa Şıxlinski və silahdaşları
116
Ağsaqqal kimi hörmətlə ilk dəfə Səməd bəy Mehmandarova 
müraciət etdi:
– Səməd bəy, Gəncə hadisəsindən sonra hiss edirdim ki, 
qəzalarda vəziyyət o qədər də yaxşı deyil. Yerlərdən çoxlu 
şikayətlər gəlirdi. Şikayətlərin hamısı da Qırmızı ordunun yerli 
əhali ilə pis davranışı barədə idi. Məktublardan bir neçəsini 
yerində yoxlamaq üçün xüsusi komissiya ilə bölgələrə səfər et-
dim. Yevlaxda, Şəkidə, Zaqatala və başqa yerlərdə Qırmızı ordu-
nun əsgər və zabitlərinin özbaşınalığını bəzi yüksək rütbəlilər 
adi hal kimi qəbul edir. Mən bunlara dözməyib onları tənbeh 
edir və cəzalandırırdım. Ordan birbaşa sizin ata-baba vətənimiz 
Şuşaya gəldim. İnanın, orada vəziyyəti lap acınacaqlı gördüm. 
Ona görə də götürüb mərkəzə şikayət xarakterli belə bir teleq-
ram vurdum: “Respublikanın kəndlərinə səfərim zamanı mənə 
kütləvi şikayətlər daxil oldu və indi də bunlar davam edir. 
Kəndlilər şikayət edirlər ki, inqilab komitələri, ərzaq agentləri və 
XI Ordu hissələrinin nümayəndələri tərəfindən onların sonuncu 
tikə çörəyi əllərindən alınır. Mən hesab edirəm ki, bu, inqilab 
komitələrinin öz işlərinə laqeyd və öz vəzifələrinə cinayət-
karcasına yanaşması deməkdir. Bu irad XI Ordu hissələrinə aid-
dir və qısa müddətdə bu biabırçılığa son qoyulmalıdır”.
Moskvada Azərbaycanın səlahiyyətli müvəkkili Behbud bəy 
Şahtaxtinski bizim şikayət xarakterli daha bir məktubumuzu 
RSFR XKS Sədri V.İ.Leninə çatdırıb. Orda da XI Ordunun qüvvəsi 
ilə Ermənistan sərhədindəki müsəlman əhalisinin tərk-silah 
edilməsini, daşnak hücumlarının təhlükəsi qarşısında qoyması-
nı yazmışıq. Yazmışıq ki, “müsəlman əhalisi tərk-silah edilir, 
daşnakların silahlı dəstələri isə müsəlman kəndlərini amansızca-
sına qılıncdan keçirir və məhv edirlər. Kəndlilər bağlarını, 
əkinlərini və avadanlıqlarını ataraq dağlara qaçır. Müsəlman 
əhalisi daimi müsadirələrə və xüsusilə də mənzillərin kommu-
nallaşdırılmasına görə ümidsizliyə qapanırlar. Çünki bu axırıncı 
xalqın məişət tərzinə və şəraitə tamamilə əksdir. Buna əsrlərlə 
davam edən adət-ənənələrin ağır təhqiri kimi baxılır.
Şəmistan Nəzirli
117
…Qızıl Ordu əvvəlcə özünü yaxşı aparırdı, indi isə özünü ir-
ticaçı kimi göstərir. Yerlərdən sarsıdıcı məlumatlar alınır. İş o 
yerə çatıb ki, qızlar və qadınlar açıq şəkildə zorlanır. Öz çörəyi 
ilə dolanan Azərbaycan indi çörəksiz qalıb” (B.Rəfiyev. “Aysber-
qin sualtı hissəsi”, Bakı, 1995, səh.14).
Bunların başında gələn komandirlər və rəhbərlər yerlərdəki 
inqilab komitələrinə elə bir səlahiyyət veriblər ki, Azərbaycan 
hökuməti ilə qətiyyən hesablaşmır, ordu hissələrinin koman-
dirləri müstəmləkəçilik siyasəti yeridirlər. Şuşada olanda “ordu 
klubu” deyilən bir binaya baş çəkdim. Nə görsəm yaxşıdır? Kef 
məclisinin şahidi oldum. Qarabağ xanı Mehdiqulu xanın mülkü-
nün böyük zalında xalı-xalçanın üstündə əyləşən sərxoş zabitlər 
erməni qadınları ilə musiqi dinləyir, rəqs edib, çalıb-oynayırlar.
Nərimanov danışdıqca Səməd bəy son dəfə gördüyü Şuşada-
kı dədə-baba mülkünü xatirində canlandırırdı. Ürək eləyib soru-
şa bilmirdi ki, bizim Mehmandarovlar mülkünə baş çəkdinizmi? 
Ehtiyat elədi, qorxdu ki, “sizin mülkü də əsgərlər üçün kazarma 
eləyiblər” cavabını eşidər. İndi dağlar mələyi Şuşanın istilaçı 
əsgərlər tərəfindən nə kökə düşdüyünü xəyalında canlandıran 
Səməd bəy az qala sarsılırdı. Nərimanov Əli ağaya nəyisə izah 
edirdi. Onların söhbətindən heç nə eşitməyən Səməd bəy öz 
aləmində idi. Lənkərandan iki-üç günlüyə Şuşaya gələndə atası 
Sadıq bəy həmişə balaca Səməd bəyi də özü ilə gətirərdi. Əlindən 
tutub enişli-yoxuşlu şəhərdə gəzdikcə bir-bir məhəllələri, əzə-
mətli mülkləri ona göstərib deyərdi: “Oğlum, bura Köçərli 
məhəl ləsidir, bu, Vəzirovların evidir, bura Xan qızı Natəvanın 
mülküdür. Bura isə qırx ildən çox Qarabağ xanı olan İbrahimxəlil 
xanın sarayıdır. Oğlum, bunlarda yaşayanların hamısı sənin ya-
xın-uzaq qohumlarındır”.
Xəyallardan ayılan Səməd bəy: “Yaxşı ki, sədrdən mülkümü-
zün nə kökdə olduğunu soruşmadım, birdən deyərdi ki, mülkü-
müzü əsgərlər at tövləsi eləyiblər. O da mənə bir dərd olardı”, – 
düşündü.
General Əli ağa Şıxlinski və silahdaşları
118
Nərimanov bolşeviklərin güllələdiyi on iki Azərbaycan gene-
ralının dadına çata bilməməsinə heyfsilənib dedi ki, onların hər 
birini yaxşı tanıyırdı. Səməd bəy başını qaldırıb ilk dəfə onun 
üzünə baxdı. Kövrək, hüznlü səslə:
– Heç bilirsinizmi, general Əbdülhəmid bəy Qaytabaşının 
neçə yaşı vardı? – soruşdu, özü də təəssüflə: – Otuz dörd, – cava-
bını verdi. – Çox istedadlı cavan bir sərkərdəni Azərbaycan xalqı 
itirdi. Otuz doqquz yaşı tamam olmamış general Həbib bəy 
Səlimov isə heç evlənməmişdi. Hər dəfə ona ata ərkilə deyəndə 
ki, “niyə evlənmirsən, ömür-gün keçir, oğul...” – bircə cavabı olar-
dı: “Səməd bəy, qoy dünyamız düzəlsin, sonra…”. Bu da dü zə lən 
dünyanın sonu... – deyib göz yaşını ağ dəsmalına hopdurdu.
Nəriman Nərimanov:
– Əli ağa, – dedi, – sizi hansı günahınıza görə ittiham etdik-
lərindən xəbəriniz var? Matros Semyon Pankratov o qədər qara 
yaxıb ki, guya ağqvardiyaçı Denikini Azərbaycana çağıran Siz 
olmusunuz. Həbs olunma sənədlərinizdə o qədər cəfəngiyat ya-
zılmışdı ki…
Sədr sözünü bitirməmiş çılğın təbiətli Əli ağa Şıxlinski soruşdu:
– Ay Nəriman, niyə bizə başağrısı verirlər. Siz Azərbaycana 
gələnə qədər bizi üç dəfə həbs ediblər. Qoy güllələsinlər, canı-
mız qurtarsın. Nə qədər bitli-sirkəli türmələrdə çürümək olar?
Nərimanov günahkar adamlar kimi:
– Əli ağa, – dedi, – görünür, sən özünü qiymətləndirə 
bilmirsən. Axı, səni hamı “rus artilleriyasının allahı” adlandırır. 
Biz onu da başa düşməliyik ki, bizim xalq üçün bir generalı 
yetişdirməyə əlli il vaxt lazımdır! Bəs onda niyə biz öz generalla-
rımızı güllələməliyik?
Sonra Səməd bəyə müraciətlə:
– Özünüz, – dedi, – bu saat respublikadakı vəziyyəti bilirsi-
niz, hazırkı vəziyyətə ziyalılarımızın, əsgər və zabitlərimizin 
əleyhinə qəsd-qərəzlik var. Mən bunu sizdən gizlətmirəm. Ona 
görə belə qərara gəlmişəm ki, sizi birilliyə, burda sabitlik olana 
kimi, Moskvaya, Lenin yoldaşın sərəncamına göndərim. Əgər 
Şəmistan Nəzirli
119
razısınızsa… Hərçənd, burada daha çox lazımsınız. Yenə 
deyirəm, vəziyyət belə tələb edir. Başqa çarəmiz yoxdu.
Azərbaycan İnqilab Komitəsinin Sədri Nəriman Nərimanov 
onların razılığını alandan sonra V.İ.Leninə yazdığı məktub və 
keşikçi dəstəsilə ayrıca vaqonda hər iki generalı Moskvaya 
göndərdi. Nərimanov məktubunda yazırdı:
“Əziz Vladimir İliç!
Gəncə üsyanı zamanı köhnə Azərbaycan ordusunun bütün 
zabitləri həbsə alınmışdır. Bu məktubu Sizə təqdim edən məşhur 
generallar – Mehmandarov və Şıxlinski də onların arasında idi. 
Diqqətli yoxlama nəticəsində məlum oldu ki, bu generalların üs-
yanla əlaqəsi olmamışdır. Lakin mövqeyimiz sakitləşənə kimi və 
ümumi işimizə kömək məqsədilə biz hər halda bu qərara gəldik 
ki, onları qərargahda işləmək üçün Sizin sərəncamınıza 
göndərək, çünki onlar hərbi mütəxəssis olmaq etibarı ilə 
əvəzsizdirlər. Onlardan biri – Şıxlinski Nikolay ordusunda “ar-
tilleriyanın allahı” sayılırdı. Polşa cəbhəsi qurtarana qədər qoy 
onlar Moskvada işləsinlər. Sonra Sizdən xahiş edəcəyəm ki, bi-
zim əsgəri hissələrimizi təşkil etmək üçün onları buraya 
göndərəsiniz. Bu müddətdə onların qayğısına qalmaq lazımdır.
Kommunist salamı ilə: N.Nərimanov
01 avqust 1920-ci il”.
Qayğıkeş Nəriman Nərimanov hər iki generala iyulun 31-də 
öz imzası ilə belə bir vəsiqə də vermişdir:
“Bu vəsiqəni təqdim edən Əli ağa Şıxlinski yoldaş Azərbaycan 
İnqilab Komitəsi tərəfindən gələcəkdə döyüş cəbhəsinə yola 
düşmək üçün Moskvaya – RSFR İnqilabı Hərbi Şurasının 
sərəncamına göndərilir.
Bütün hərbi və mülkü idarələr, ayrı-ayrı şəxslər yol boyu Əli 
ağa Şıxlinski yoldaşa mənzil başına maneəsiz çatmağa və ona 
qanuni kömək göstərməyə çağırılır.
General Əli ağa Şıxlinski və silahdaşları
120
Əli ağa Şıxlinski yoldaşda olan əşyalar və ərzaq məhsulları 
müsadirə və rekvizisiya oluna bilməz.
Azərbaycan İnqilab Komitəsinin Sədri
Nəriman Nərimanov
İdarəsi işləri rəisi …………. imza”.
Bu minvalla hər iki general Azərbaycanda olan daşnak-bolşe-
vik təhlükəsindən xilas oldular. Onlar bir il iki ay Moskvada ya-
şayıb, Ali Topçuluq Məktəbində müəllim işlədilər.
1921-ci il noyabrın 18-də hər iki generalı Nəriman Nərimanov 
xahiş və minnətlə Bakıya qaytara bildi.
* * *
Bəli, istəyirsiniz adınız baqi qalsın, tək özünüz 
üçün, öz nəfsiniz üçün yaşamayınız, ümumi və 
müştərək məqsədə çalışınız.
Nəriman Nərimanov
 
Nəriman Nərimanov yalnız bu iki məşhur generallımızı bol-
şevik qətlindən xilas etməmişdir. Az müddət Azərbaycan Res-
publikası Xalq Komissarları Sovetinin sədri olanda general Firi-
dun bəy Vəzirovu, general-qubernator Xosrov bəy Sultanovu, 
polkovnik Gəray bəy Vəkilovu və onlarca hərbçini, ziyalını 
güllələnməkdən xilas etmişdir.
1920-ci il bolşevik-daşnak işğalından sonra Bakıda qalmağa 
ehtiyat edən Məmməd Əmin Rəsulzadə Lahıca getdi. Həmin il 
may ayının 16-da Moskvadan Bakıya gələn Nəriman Nərimanov 
M.Ə.Rəsulzadənin də bolşevik-daşnak təhlükəsindən xilas ol-
ması üçün təşəbbüs göstərmişdir. Məmməd Əmin Rəsulzadə 
“Stalinlə ixtilal xatirələri” əsərində (səh.23) bu qayğını etiraf et-
mişdir. O yazır: “Kommunist” qəzetinin 1920-ci il iyun ayı nüs-
xəsində Azərbaycan Sovet hökumətinin sədri doktor Nəriman 
Nərimanovun imzası ilə ilk səhifədə rəsmi bir məlumat vardı: 
Şəmistan Nəzirli
121
“Məmməd Əmin Rəsulzadəni vilayətlərdə hər cür təhlükədən 
qorumaq məqsədilə Sovet hökuməti onun paytaxta gətirilməsinə 
qərar vermişdir. Burada isə həyatı əmniyyət (qorunması) altın-
dadır, əhalinin bu xüsusda əmin olmasını və həyəcana düşməmə-
sini tövsiyə edirik”.
Həmin kitabın 24-cü səhifəsində yenə Məmməd Əmin 
Rəsulzadə yazır: “…Başda doktor Nəriman olmaqla, Sovet 
Azərbaycanının bütün nüfuzlu şəxsləri “Məmməd Əminin ba-
şından bir tük belə əskik olmamalıdır!” – demişdi.
Həmin dövrdə Nəriman Nərimanov ziyalılarımıza da qayğı-
sını əsirgəməmişdir. Məşhur alim-ədəbiyyatşünas Salman Müm-
tazın qızı Şəhla xanım atası ilə bağlı şahidi olduğu əhvalat haq-
qında yazır:
“1920-ci ilin əvvəllərində atama yaxın bir dostu deyib ki, 
Biləcəridə kimdəsə nadir bir əlyazması var. Atam tələsik evə 
xəbər verib gedib. O, vağzala gələndə qatar tərpənib. Yüyürüb 
bir əlilə vaqonun dəstəyindən tutub. İkinci əli dəstəyə çatmayıb 
və qatar onu sürüyüb. Camaat xəbər tutub qatarı saxlatdırır.
Fayton səsi gələndə darvazaya yaxınlaşdım. Gördüm ki, ata-
mın paltarı cırılıb. Tozun içindədir. Onu faytondan bir neçə nəfər 
qucağında düşürüb evə gətirdi. Bir aydan çox yataqda qaldı. 
Sonra çətinliklə gəzdi.
1921-ci ildə yenə Biləcəriyə əlyazmaların dalınca gedəndə isə 
atam yatalaq xəstəliyinə tutulmuşdu. Bunu eşidən Nəriman 
Nərimanov bizə gəlmişdi. O gedəndən sonra atama baxmaq üçün 
həkim təhkim etdi, evimizdə vanna otağı düzəltməklə yanaşı, te-
lefon da çəkdirdi. Nərimanov işinin çoxluğundan atamın yanına 
gələ bilmirdisə də, hər gün telefonla atamdan xəbər tuturdu. 
Nəriman Nərimanov atamı “Şərqin ədəbiyyat açarı” adlandır-
mışdı (Şəhla xanım Mümtazzadə, “Xatirə” məqaləsi, “Ədəbiyyat 
və incəsənət” qəzeti, 30 noyabr 1974-cü il). 
 
Görədil Hərbi İstirahət evi
18 yanvar 2012-ci il
General Əli ağa Şıxlinski və silahdaşları
122
VƏTƏNİ CANDAN ƏZİZ TUTAN GENERAL
(Sənədli hekayə)
Azərbaycan nişançı firqəsi gəncdir. Azərbaycan 
qızıl əsgərlərinin keçmiş təcrübəsi azdır. Ona görə də 
onlar öz hərbi biliklərini artırmaq üçün daha çox ça-
lışmalıdırlar. Onların hərb zamanında döyüşkən 
olacaqlarına tam əminəm. Azərbaycan qızıl əsgərinə 
səmimi salamlar!
Bakı, 1925-ci il 18 aprel
Mixail Frunze
1925-ci il aprelin 16-da SSRİ Hərbi və Dəniz İşləri Xalq Komis-
sarı M.V.Frunze ikinci dəfə Azərbaycana gəldi. Qarnizon qoşun-
ları Salyan kazarmaları önündə ona təqdim olundu. General Əli 
ağa Şıxlinski Azərbaycan komanda heyəti məktəbinin rəis müa-
vini vəzifəsində idi. Komissar generalla köhnə tanış kimi (onlar 
1916-cı ildə Qərb cəbhəsində tanış olmuşdular) səmimiyyətlə 
görüşdü və xahiş etdi ki, indi keçiriləcək müxtəsər təlim vaxtı 
onunla azərbaycanlı əsgərlər arasında tərcüməçi olsun. Azərbay-
canlı əsgər və zabitlərin hərbi işə marağını, hərbi biliyini yoxla-
maq üçün Mixail Frunze əvvəlcə sadə suallar verirdi. Cavablar-
dan razı qalan komandan suallarını getdikcə mürəkkəb ləşdirirdi. 
Üz-gözündən hiss olunurdu ki, topçuların həm təlim, həm də 
taktiki biliyi onu qane edir. Xoş əhvali-ruhiyyə ilə şən-şən 
gülümsünən komandan aradabir onlarla zarafatlaşırdı: “Nişan-
lın varmı, ona məktub yazırsanmı? Çalış, Azərbaycan gözəli nin 
gözünü yolda qoyma. Sən Vətəni, torpağı, ana-bacına görə qoru-
yursan, yoxsa sevgilin üçün?” – suallarına aldığı cavablara bəzən 
qəhqəhə çəkib gülürdü.
Şəmistan Nəzirli
123
Arabir də Türk-Qırğız dilində bildiyi sözləri işlədirdi: “Siz ci-
gidsiniz, cigid qorxmaz!” – deyəndə topçu əsgərlər arasında pıç-
hapıç düşürdü. Onların narahatlıqdan xilas etmək naminə Frun-
ze özü haqqında fəxrlə deyirdi: “Mənim əsl-nəcabətim Bessara-
biyadandır. Orada da qonum-qonşumuz türklər və qırğızlar idi. 
Ötən il Türkiyədə olanda türkcə danışdığımı eşidənlər deyirdilər: 
Ələdüşməz qırmızı rus-türküdür bu!” Əli ağanın sevinci Frun-
zeninkindən qat-qat artıq idi. Zarafat deyildi, komandan nə 
əsgərlərdə, nə də bir zabitdə qüsur olduğunu demədi, halbuki 
qüsur vardı, istəsə deyərdi. Xırda-para qüsuru görürdüsə, üstü-
nü vurmurdu. Şıxlinski özü də hiss edirdi ki, komandan gəncləri 
orduya həvəsləndirir. Topçulara kağızsız qısa nitq söyləyən 
Frunze sonda fəxrlə qeyd etdi ki, Azərbaycan diviziyasının əldə 
etdiyi müvəffəqiyyətlər xüsusilə gözə çarpır. Bu diviziyada niza-
mi duruş və hərbi təlim tamamilə təqdirəlayiqdir. Sizin pis əsgər, 
zəif zabit olmağa haqqınız yoxdur. Çünki sizin xalqa, sizə örnək 
olan general Səməd bəy Mehmandarov və Əli ağa Şıxlinski kimi 
şöhrətli sərkərdələriniz var. Çox sağ olun ki, onların adına layiq 
xidmət edir və onların yaxşı davamçılarısınız.
Təlimdən sonra Frunze general Əli ağa Şıxlinskidən soruşdu:
– Siz nə fikirdəsiniz, batalyonlarda top tətbiq etməyə dəyərmi?
– Əlbəttə, dəyər, – cavabını verdi general.
Mixail Frunze:
– Bununla biz piyadanın yükünü artırmış olarıqmı?
– Yox, artırmırıq, çünki qoşunda top, cibdə qızıl kimi bir şey-
dir: o nə qədər çox olsa, sahibinin ruhu da o qədər yüksək və özü 
də o qədər ürəkli olar. Başqa cür desək, orduda top nə qədər çox 
olsa, o qədər cürətlə hücum edər. Bir də ki, Mixail Vasilyeviç, – 
deyə general izahını davam etdi, – “batalyon topları” sözü düz-
gün olmaz, çünki orada minaatanlar və əldə sürülən kiçik toplar 
da olacaq ki, bunlar əsl toplar deyil, onların yalnız surroqatları-
dır. Batalyonlara verilən minaatanları və kiçik topları top deyil, 
batalyonun atəş vasitələri adlandırmaq lazımdır.
General Əli ağa Şıxlinski və silahdaşları
124
– Çox gözəl, çox yaxşı təkliflərdir, yoldaş general! – deyə 
ürəkdən səmimiyyətini bildirən M.V.Frunze: – Mən həmişə 
demişəm və yenə də deyirəm, Azərbaycanda general Şıxlinski 
üçün fəaliyyət sahəsi çox dardır. Sizin də, general Səməd bəy 
Mehmandarovun da iş yeri Moskvadır. Axı, sizlər vaxtilə ordu-
lara komandanlıq etmisiniz. 1921-ci ildə yoldaş Nərimanovun 
təkidli tələbi olmasaydı, Sizi Azərbaycana qaytarmayacaqdıq… 
Yaxşı, nə üçün Moskvaya qayıdıb orada işləməyə, bizə kömək 
etməyə razılıq vermirsiniz?
General Əli ağa Şıxlinski:
– Əvvəla, arvadım xəstədir, yaş ötüb kövrəlib, qohum-əqrəba-
dan ayrılmaq istəmir, – dedi. – Elə mən özüm də... – “Qocalmı-
şam” sözünü dilinə gətirə bilmədi. – 1916-cı ilə baxmayın, onda 
cavan idim. Vaxtilə rütubətli çəmənlərdə, su dolu səngərlərdə o 
qədər qalmışam ki, indi məndə şiddətli yel ağrıları baş qaldırıb. 
Bu vəziyyətdə qorxuram ki, vicdanla işləyə bilməyəm. Sizin 
dəvətinizi topçu müfəttişi, keçmiş şagirdim Mixail Mixayloviç 
Ratkeviç mənə çatdırıb. Çox sağ olun ki, unutmamısınız. Yalnız 
səhhətimə və ailə vəziyyətimə görə dəvətinizi qəbul edə 
bilmirəm…
Mixail Frunze əlini generalın çiyninə toxundurub:
– Söz verirəm ki, Sizə çətin və məsuliyyətli iş tapşırmayaca-
ğıq. Mənzil və təqaüdlə də təmin edərik, sakitcə yaşayacaqsınız. 
Hərdənbir məsləhət üçün Sizə müraciət edəcəyik. Buna ehtiyacı-
mız var. 
Əli ağa Şıxlinski fikirli-fikirli dedi:
– Mixail Vasilyeviç, axı Moskvada daha yaxşı hərbi mütə-
xəssislər var. Elə götürək mənim dostlarım general Aleksey Bru-
silovu, Yevgeni Barsukovu, bir də son vaxtları Voroşilov soyadlı 
generalı çox tərifləyirlər.
Frunze ehtiyatla ətrafına boylandı. Onlar əsgər və zabitlərin 
yığışdığı gur yerdən xeyli aralanmışdılar. Şıxlinski neçə dəfə 
ayaq saxlayıb geri dönmək istədisə hiss elədi ki, narkom nə da-
yanmaq, nə də geri qayıtmaq istəmir. Yanğı ilə danışa-danışa, 
Şəmistan Nəzirli
125
asta-asta hey irəliləyirdilər. Onlar qarnizonun qərb tərəfinə doğ-
ru gedirdilər. Sonuncu qazarmanı keçib, geniş təlim-məşq mey-
danına çıxdılar. Yenicə susan Frunze dərdli adamlar kimi dərin-
dən nəfəs aldı. Onun sifətində əzab nişanələri vardı. Topçularla 
görüşdəki şən-şux Frunzedən əsər-əlamət yox idi.
– Əli ağa, – dedi, – sizin dostunuz general Brusilov qocalıb, 
xəstəhaldır. Karlovı-Varıya istirahətə, müalicəyə getdi. Düzü, in-
diki hakimiyyətin də ona münasibəti sən deyən yaxşı deyil. Belə 
ağıllı, bilikli, mərd bir generalı qəbul etmək istəmirlər, köhnəliyin 
qalığı deyə ona hədyanla baxırlar. Məhz ona olan pis münasibət 
onu ruhdan salıb qocaltdı. Ona görə də başını götürüb müalicə 
adı ilə aradan çıxdı və düz də elədi. Yevgeni Barsukov isə bildi-
yiniz kimi, sırf hərbi nəzəriyyəçidir, kəsəsi, elm xadimidir. Prak-
tik işlərdə məharəti yoxdur. Adını çəkdiyiniz Voroşilovda isə 
mən yaltaqlıqdan başqa heç nə görmürəm. Nə hərb elmində, nə 
də taktiki təcrübədə onun bacarığı yoxdur. Siz allah, məni bağış-
layın, açıq danışdığım üçün…
– Sizi başa düşürəm, Mixail Vasilyeviç, düz sözə nə deyəsən. 
Mənə Voroşilovla nə işləmək, nə də tanışlıq qismət olmayıb.
Mixail Frunze dərhal dedi:
– Yaxşı ki, qismət olmayıb. Bilirsiniz, bu saat Qızıl Ordu 
deyilən təşkilatda vəziyyət necədir? İndiki halda bu ordu döyüş 
qabiliyyətini tamamilə itirib, pərakəndə intizamsız quldur dəstə-
sini xatırladır. İnanın, mən sizə bu sözləri Baş Hərbi İdarənin 
başçısı kimi deyirəm. Sizi Dünya müharibəsindən yaxşı tanıdığı-
ma görə ürəyimdəkiləri açıb söyləyirəm. Yeni qurulan hökumətə 
belə ordu yaramır. Hakimiyyət orduya baxmır, yuxarı eşelon si-
yasi çəkişmələrlə məşğuldur.
– Mixail Vasilyeviç, yaxşı hərbi kadrların əksəriyyəti mənə çatan 
məlumata görə mühacirətə gedib. Onları çox nahaq buraxıblar.
Frunze:
– Buraxmaq yox, qovdular… Dərd burasındadır ki, 1918-1920-
ci illərdə burada qalan bacarıqlı hərbi kadrların da əksəriyyəti 
General Əli ağa Şıxlinski və silahdaşları
126
güllələndi, ya da bu saat türmələrdə çürüyürlər. Eloğlumuz Hü-
seyn xan Naxçıvanski yadınızdadırmı?
– Əlbəttə, əlbəttə, çox böyük sərkərdə idi. Heyf ondan. Deyirlər 
Hüseyn xan güllələnəndən sonra ailəsi xaricə mühacirətə gedib.
– Hüseyn xanı 1919-cu ildə “çarın qohumusan, ona məktub 
yazmısan ki, hakimiyyətdən imtina etmə” faktını bəhanə gətirib 
güllələdilər. Eləcə də süvari generalı Aleksey Kaledini, qardaşı 
general Vasili Maksimoviçi, Kolçakı isə İrkutskda güllələdilər. 
Denikini ölkədən didərgin saldılar. General Dmitri Baqrationu, 
Eris xan Əliyevi və onlarca belələrini Leninə sui-qəsddən sonra 
güllələdilər. İndi Qızıl Ordu deyilən qurum fakt başsızdır. Ordu 
keçmiş praporşik və podpraporşiklərin ümidinə qalıb.
Əli ağa Şıxlinski onun səmimiyyətinə bir tərəfdən inanır, o 
biri tərəfdən qəlbinin dərinliyində şübhə onu boğurdu. O da 
ürəyindəkiləri, Sovet hökuməti dövrünün beş ilində şahidi oldu-
ğu ədalətsizlikləri danışıb yüngülləşmək istəyirdi. Amma ehti-
yat edirdi…
Frunze papirosunu atıb ayağı ilə əzdi:
– Siz də, – dedi, – görürəm ki, balaca respublika olsanız da 
vəziyyət ordu barədə pis deyil. İki gündür gəzib görürəm. 
Mənim bildiyimə görə çar və müsavat dövrünün zabitlərini, 
hətta sıravi əsgərlərini də orduda saxlamısınız. Çox da yaxşı 
eləmisiniz. Bu, yəqin ki, Səməd bəyin və Sizin təşəbbüsünüzdür. 
Bizdə isə deyirlər ki, fəhlə-kəndli gəncləri orduya çağırın, qoy 
onlar komandanlıq etsinlər. Axı, istər kəndlinin, istərsə də 
fəhlənin peşəkar hərbçi kimi yetişməsinə bir qərinə vaxt gərəkdir. 
Əvvəla, onların əksəriyyəti sırf savadsızdır. Belə olan halda sa-
vadsız adamı komandir qoymaq olarmı?! Əlbət ki, yox!
– Mixail Vasilyeviç, bizdə hələ bundan qat-qat yaxşı ola 
bilərdi. Keçmiş Az.ÇK-nın sədri, namərd Semyon Pankratov ol-
masaydı. O, bizə, bizim orduya çox ağır zərbələr vurdu. İyirmin-
ci ildə yüzlərlə, minlərlə əsgər və zabitlərimizi, qabaqcıl ziyalıla-
rımızı güllələtdi, didərgin saldı, Sibirə göndərdi. Müsavat gene-
ralı kimi yalnız Səməd bəylə mən qalmışam. Ona da Nəriman 
Şəmistan Nəzirli
127
Nərimanov səbəbkar oldu. Düz üç dəfə bizi həbs etdi, sorğu-su-
al, min cür baş ağrısı. Bircə ona şükür etdik ki, anamız namaz 
üstə imiş, rəhmətlik Nəriman tez xəbər tutub bizi xilas etdi.
Qaça-qaça gələn cavan bir kapitan onların beş-altı addımlı-
ğında dayandı:
– İcazə verin, yoldaş komandan, məruzə edim. Bizim koman-
dir Sizi nahara dəvət edir.
Bikef Mixail Frunze:
– Gedin, biz də indi gələrik, – deyib üzünü yenidən Əli ağaya 
tutdu. – Mən buradan başqa respublikalara da gedəcəyəm. 
Səfərim bir aya qədər davam edəcək. Xahiş edirəm, bu müddətdə 
götür-qoy edəsiniz. Moskvaya qayıdanda bu məsələ barədə yenə 
düşünməli olacağam.
– Fikirləşərəm, bəlkə, bir çıxış yolu tapdım. Hələlik söz 
vermirəm…
Frunze gülə-gülə:
– Siz evdəki “generalla” oturub yaxşı-yaxşı düşünüb bir qəra-
ra gəlin. Mən öz adımdan da xanımınıza cansağlığı arzu edirəm. 
Ümidim var ki, Moskvada yenidən görüşəcəyik… – dedi.
Təəssüf ki, həmin il oktyabrın otuz birində komandan 
M.V.Frunze qəflətən müəmmalı şəkildə vəfat etdi. Cərrahiyyə 
əməliyyatı aparan Mərkəzi Komitənin həkimi, milliyyətcə er-
məni Poqosyants bicliklə məhz Frunzenin bədəninin tab gətirmə-
diyi anesteziya1 tətbiq etmişdi. Komandan cərrahiyyə stolunda 
keçindi. Bu ölümün qəsdən edildiyini dəqiqləşdirən Frunzenin 
arvadı Sofiya Alekseyevna intihar etdi. Yazıçı Boris Plinyak bu 
faciədən otuzuncu illərdə “Söndürülməmiş ay dastanı” əsərini 
yazdı. Həmin povest ona baha başa gəldi. Onu 1937-ci ildə 
güllələdilər. General Əli ağa Şıxlinski isə ömrünün axırına kimi 
(1943-cü il avqustun 18-i) candan əziz bildiyi vətəni Azərbaycanda 
qalıb işlədi.
1 Anesteziya – keyləşmə
General Əli ağa Şıxlinski və silahdaşları
128
DİLÇİ – ALİM – GENERAL
Məşhur generalımız Əli ağa Şıxlinski hərb elmi ilə müntəzəm 
məşğul olan yeganə sərkərdəmizdir. O, ötən əsrin sonlarından 
başlayaraq Rusiyada dərc olunan müxtəlif qəzetlərdə, “Artilleri-
ya Zabitləri Məktəbinin xəbərləri”1 jurnalında hərbi elmi-publi-
sistik məqalələrlə çıxış etmişdir. 1910-1914-cü illərdə Luqa şəhə-
rində nəşr olunmuş “Səhra toplarının cəbhədə işlədilməsi”, “Di-
vizion miqyasında topçu manevrlərin təşkili üçün təlimat”, 
“Top çu zabitləri məktəbində Əli ağa Şıxlinski tərəfindən oxun-
muş mühazirələrin xülasəsi”, “Öz qoşunlarının başı üstündən 
top atışı haqqında” kitabları Port-Artur qəhrəmanı Əli ağa Şıx-
linskiyə şan-şöhrət gətirmişdir.
1918-1920-ci illərdə və sovetlər dövründə də general Əli ağa 
Şıxlinski hərbi elmi mövzusunda silsilə məqalələrin və hərbi ki-
tabların müəllifi olmuşdur. Onun 1926-cı ildə “Azərbaycan hərbi 
redaksiyası” tərəfindən nəşr olunmuş 300 səhifəlik “Rusca-tür k-
cə qısa hərbi lüğət”i hərbi nizamnamələrin, hərbi elmi ədəbiy-
yatın tərcümə olunmasında böyük əhəmiyyət kəsb etmişdir. Na-
dir nüsxəyə çevrilən lüğət bu gün də misilsiz dəyərə malikdir.
1920-ci ildə onun təşəbbüsü ilə yaranan Bakı qarnizonunun 
Hərbi Elmi Cəmiyyəti, “Hərbi bilik” jurnalı və “Hərbi” nəşriyyat 
bizə “Əli ağa Şıxlinski Azərbaycanda hərb elminin banisidir” 
deməyə haqq verir – sovetlər dövründə onun XI Orduda məcburi 
xidmət etməsi, bolşeviklərin ona çar və müsavat generalı kimi 
mənfi münasibətləri onun əlyazmalarında, müasirlərinin xatirə-
lərində açıq-aydın bilinir. Totalitar rejimin “gözükölgəli” etdiyi 
general Əli ağa Şıxlinski ona görə də bu illərdə bütün gücünü, 
biliyini hərb elmi ilə məşğul olmağa daha çox sərf etmişdir. 
1 Bu hərbi jurnal 1912-ci ildə Əli ağa Şıxlinskinin təşəbbüsü ilə Sankt-
Peterburqda nəşr olunmuşdur – Ş.N.
Şəmistan Nəzirli
129
Onun “Hərbi bilik” jurnalında və “Kommunist”, “Bakinski rabo-
çi” qəzetlərində “Gələcək müharibədə toplar”, “Topların piyada 
və süvarilərlə qarşılıqlı əməliyyatı”, “Topların dağlıq yerlərdə 
atəş xüsusiyyəti haqqında”, “Alay topları haqqında” silsilə 
məqalələri dərc olunmuşdur.
Bu günlərdə “Kommunist” qəzetinin 1926-cı il fevral ayı nöm-
rə lərini vərəqləyərkən məşhur sərkərdəmizin indiyədək bizə 
məlum olmayan dəyərli bir məqaləsinə rast gəldik. “Darılmaq 
istəməz” adlı məqalə tam artilleriya generalı Əli ağa Şıxlinski bu 
gün də vacib olan dilimizin saflığından, istər danışığımızda, 
istərsə də yazılarımızda türkləşməni, türk hərbi istilahlarını daha 
vacib bilir.
O yazır: “Dili türkləşdirmək istəyənlər Azərbaycanın uca dağ-
larında, dərin dərələrində yaşayan kəndlərə, yenə kəndlərə 
getməlidirlər. Şəhərlərdə türk sözü qalmamışdır. Onların yer-
lərini ərəb, fars, rus sözləri tutmuşdur. Xüsusən, hərbi istilahlar 
üçün kəndə üz çevirməlidirlər. Çünki topoqrafiya istilahlar və 
hər dürlü silaha aid sözlər orada işlənir. Şəhərdə isə işlənən 
sözlərin çoxu dükan-bazar, arşın-girvənkəyə aiddir. Biz kəndlə-
ri mizdə saxlanmış sözləri tapmalı, yığmalı və yaşatmalıyıq. 
Unudulmuş türk sözləri yalnız danışmaq üçün deyil, ən gərəkli 
kitablarımıza yazılmalıdır ki, bu sözləri öyrənmək oxuyanların 
yarağı olsun”. 
General Əli ağa Şıxlinskinin səksən altı il əvvəl qələmə aldığı 
“Darılmaq istəməz” məqaləsinin üslubuna, cümlə quruluşuna 
toxunmadan təqdim edirəm. 
DARILMAQ İSTƏMƏZ
“Müvəqqəti topçu təlimnaməsi”nin (atış qaydalarının) tərcü-
məsi Səttarov yoldaşı çox acıtmışdır (“Kommunist”, №81). Yol-
daşın tənqidi kəskin, fəqət büsbütün haqsızdır. Məqalə yeni ara-
ya çıxmış təlimnaməni görməyən gənc topçularımızın ürəklərini 
qopara bilər. Buna görə də cavab verməyi özümə borc bildim.
General Əli ağa Şıxlinski və silahdaşları
130
Azərbaycan Xalq Maarif Komissarlığı yanında düzəlmiş “İs-
lahat” komisyonu dilimizdən yad sözlərin çıxarılmasını və yer-
lərinə mümkün olduqca türk sözlərin qoyulmasını qərara almış-
dır. Hərbi nəşriyyat komisyonu da bu yol ilə getməyə çalışır. 
Əlbəttə, yanlışımız olmaya bilməz. Yanlışsız kim işləyə bilər? 
Təlimnamə müvəqqətidir. Bir ya iki ildən sonra dəyişdiriləcəkdir. 
O vaxtadək komandalarımızın sınağı (təcrübəsi) və yazıçılarımı-
zın tənqidlə yanlışlarımızı düzəldə biləriz, fəqət tənqidi də bilik-
li adamlar etməlidirlər. Bir çoxları hər il istilah dəyişdirilməyəcəyini 
söyləyə bilərlər. Ancaq öz dilini ədəbiyyat və elmi uydurmaq 
üçün uzun-uzun illər çalışmalı və götürülmüş münasibətsiz söz-
lər daha uyarları ilə dəyişməlidir. Tərcümə etdiyimiz rus təlim-
namələrində də 200 ildən artıq işlənən islahatların çoxu inqilab-
dan sonra dəyişdirilmişdir. Bəzi istilahlar 1922-ci ildən indiyədək 
2-3 dəfə dəyişdirilmişdir. İndi Səttarov yoldaşın anlamadığı və 
tənqid etdiyi sözlərə keçəlim. Təlimnamədə yazılmış:
1) “Gecikdirənli və gecikdirənsiz – toqquşmalı tapası və 
həmçinin ölçülməli tapası olan qumbara”. Bunun tərcüməsi 
belədir:
“Граната с взрывателями с замедлением и без замедления, 
а также с дистанционной трубкой”.
Bunlar topçu istilahlarıdır. Kim olursa olsun, topçuluq işi ilə 
tanış deyilsə, bu istilahları anlamaz. 
2) “Danə” fars sözüdür. Və əsl mənası “taxıl toxumu”dur. Os-
manlı türkləri bu sözü (400-500 il bundan əvvəl) “atdığına” uy-
duranda topun gülləsi yumru və bütün idi. Bu güllələrə rusca 
“qranata” deyil, “yadro” deyilir. İndiki top gülləsinin içi barıtı ilə 
doldurulmuş...1 yenə ona qumbara deyilir. Osmanlılar əski adı 
“danəni” – yeni gülləyə də qoymuşlarsa, bizə bu, əl verməz.
3) Təpə. İnsan və heyvan bədəninin yuxarısına, dağın başına. 
Hər bir şeyin yuxarı ucuna və bir də kiçik dağa deyilir. Təpəyə 
rusca bir neçə məna verilə bilər. (Temya) – xolma, verşina. Təpə, 
1 İllərin sarılıb-solmuş sətirlərində bu cümləni oxumaq mümkün ol-
madı – Ş.N. 
Şəmistan Nəzirli
131
yaxud tipa şüşənin ağzını qapayan tıxaca deyilir ki, ruscası 
“propka”dır. (Şəmsəddin Samini sözlüyünün 370-878-ci səhi-
fələrinə baxın)1. Topçuluqda təpə top gülləsinin ağzına burulan 
və yeri gələndə onun iç barıtına od verən alətə deyilir ki, ruscası 
“trupka”dır. Bununla təpə ilə tipa-nın arasında böyük fərq vardır.
4) Mərmi ərəb sözüdür. Mənası da “atılan şey” deməkdir. 
“Roma” – atdı, tulladı; “atdıq” isə türk sözüdür: “atdıqdan” ya-
ranıb. Dilimizin qanuni üzrə uydurulmuş sözüdür ki, mənası 
mərmidir. “Atdıq” istilahının doğruluğunu göstərmək üçün iki 
cümlə alalım: “Atdığınız nədir?” – Qumbaradır. Qonşu batareya-
nın atdığı nədir? – Şrapnerdir”.
5) Rusca (vzrıvatel) və ya (udarnaya trubka) dəniləni. Osmanlı-
lar “musadəməli” yerinə biz türk sözü “toqquşmalı” işlədirik.
6) “Təyyarə”, osmanlılar uçar şeyə deyirlər. Ucaya təyyarə 
deyirlər. Maarif komissarlığının istilahlar komisyonu və hərbi 
nəşriyyat komisyonunun qəbul etdiyi üsula görə bütün Avropa 
və Amerikada işlənən texniki istilahlar – məsələn: aeroplan, avto-
mobil, lokomotiv və sonra türkcəyə çevrilməlidir. Fəqət rusun (let-
çik)inə – “uçucu” və (samolet)una – “uçqaç” deməyi biz “təyyarə” 
və “təyyar”dan daha yaxşı sanırıq.
7) Şöbə ərəb sözüdür və əsl mənası türkcə – “butaq”dır. (Os-
manlı ləhcəsində “dal”, “budaq”, Ş.Sami sözlüyünün 778-ci səhi-
fəsinə baxın). Ruscada (otdel) sözünün əsl mənası ayrılmış şişin 
adıdır. Türkcə “butaq-butaq ayrılmaq” təbiri çox işlənir. Ərəbcə 
“şöbə” deməkdən isə öz dilimizcə “butaq” deyə bilərik. 
8) Nişangah fars sözüdür. Əsl mənası “nişan qoyulan yer”dir. 
Türkiyə ordusu Azərbaycana gəlincəyə qədər heç kəs top və 
tüfəngi nişana doğrultmaq üçün olan alətə nişangah deməzdi. 
Deyilməməlidir də, çünki bu, yanlış bir istilahdır.
1 Şəmsəddin Sami (1850-1904) – məşhur türk leksikoqrafı və yazıçısı. 
Şərqdə altıcildlik “Qamus ül-əlam” ensiklopediyasını, ikicildlik “Qamusi-
fransəvi” və yenə ikicildlik “Qamusi-türki” kimi qiymətli türk dillərinin 
izahlı lüğətinin müəllifidir. Şəmsəddin Saminin əsərlərində Azərbaycana 
dair məlumatlar vardır. Onun “Dəmirçi Gavə” pyesi 1920-ci il aprel 
çevrilişindən əvvəl Azərbaycan səhnəsində tamaşaya qoyulmuşdur – Ş.N.
General Əli ağa Şıxlinski və silahdaşları
132
Nişangah yerinə biz “tuşlamağ” yazdıq. Fəqət bu söz Səttarov 
yoldaşı çox acıtmışdır. Və öylə acıtmışdır ki, özü də bizim ağır 
günahlarımıza uğradan sözündən yeni söz çıxarmışdır (düzüm-
ləmə). “Tuşlamağ”ı biz “tuşlama” sözündən düzəltdik. “Tuşla-
ma” isə “navodka”, “priselivanie” sözlərinə ən yaxın türk sözüdür. 
9) Tuşlama – yəni tuş qoyma, quş tutma. “Tuş” isə “muzey” 
sözü, yaxud bəzi qəzalarda işlənən sözlərdən deyildir. 
Azərbaycanın Qazax, Gəncə, Ağdam, Cəbrayıl və başqa qəza-
larında, Gürcüstanın Borçalı, Sığnaq qəzalarında, Ermənistanın 
İrəvan, Yeni Bəyazid, Sürməli və başqa qəzalarında bu söz 
bəllidir. “Tuş” sözü yalnız Zaqafqaziya “muzeylərində” deyil, 
başqa türk ölkələrində də işlənir. Cığatay ləhcəsində: “tuş” – 
tərəf, səmt deməkdir: “Tuşlamağ”, “tuşlamaq”, “duşlatmaq” – “qar-
şı-qarşıya gəlmək”. “Hər tuşda” – hər səmtdə deməkdir. “Tuş çağı” 
– günorta, yəni gün baş üstündə olan çağ deməkdir.
Qırğız ləhcəsində: “Tuşda” – qarşıda. “Tuşuna” – üz-üzə. “Tuş-
çu” – qarşılayıcı deməkdir. 
Başqırd ləhcəsində: “Tuşyanı” – “günorta səmti” deməkdir.
Altay ləhcəsində: “Tuşdamaq” qarşılamaq, qabaq-qabağa demək-
dir. 
Səttarov yoldaş tuşlamaq yerinə düzənəmək deyir. Türk 
dilində belə söz yoxdur, ola da bilməz.
“Düzən” əsl türk sözüdür, mənası da ərəbcə tərtib, nizam (Ş.Sami, 
626-cı səhifə), rusca isə “poryadok”dur. Səttarov yoldaş göstərdiyi 
“qayda” (pravilo) deməkdir. 
Səttarov yoldaşın arzusu çox böyükdür. Onu yaratmaq müm-
kün deyildir. Yoldaş Səttarov kənddən yeni gələn əsgərlərin və 
bütün xalqın topçu təlimnaməsini görən kimi anlamasını istəyir. 
Bütün xalqa bu heç lazım deyildir. Topçu əsgərlərinə də bu 
təlimnaməyə öncə komandanlar ağızdan və göstərişlə öyrədirlər.
Ancaq bundan sonra istilahları öyrənmiş savadlı əsgərlər 
təlimnaməni özləri oxuyub anlaya bilərlər. Yalnız Azərbaycanda 
deyil, bütün ölkələrdə bu böylədir. 
Şəmistan Nəzirli
133
Elm, fənn və sənət kitablarını anlamaq üçün ya bir işlə tanış 
olmaq və ya bir öyrədiciyə müraciət etmək lazımdır. Əsgərlərə o 
komandanları öyrədir.
Yeni çıxmış təlimnamənin istilahlarına alışanadək komandan-
larımız da bir qədər çətinlik çəkəcəklər. Fəqət bu çətinlik iki-üç 
həftədən artıq sürməyəcəkdir. 
Səkkiz il bundan əvvəl Azərbaycana gələn türk ordusu içimizə 
bir neçə ərəbcədən alınmış hərbi istilahlar atıb getmişdir. Nədən 
isə biz bu yad sözləri atmaq istəmirik. Bizə deyirlər ki, eşidilməmiş 
türk sözlərini ortalığa çıxarmayın. Fəqət, Türkiyə ordusu gəl-
məmiş ərəbcə hərbi istilahlar hansı Azərbaycanın qəzalarında 
eşidilmirdi?
Dili türkləşdirmək istəyənlər Azərbaycanın uca dağlarında, 
dərin dərələrində yaşayan kəndlərə, yenə kəndlərə getməlidirlər, 
şəhərlərdə türk sözü qalmamışdır. Onların yerlərini ərəb, fars, 
rus sözləri tutmuşdur. Xüsusən, hərbi istilahlar üçün kəndə üz 
çevirməlidirlər. Çünki topoqrafiya istilahları və hər dürlü silaha 
aid sözlər orada işlənir. Şəhərdə isə işlənən sözlərin çoxu dükan-
bazar, arşın-girvənkəyə aiddir. Biz kəndlərimizdə saxlanmış 
sözləri tapmalı, yığmalı və yaşatmalıyıq. Unudulmuş türk sözləri 
yalnız danışmaq üçün deyil, ən gərəkli kitablarımıza yazılmalı-
dır ki, bu sözləri öyrənmək oxuyanların yarağı olsun.
Danə, mərmi, təyyarə, şöbə, nişan alma, tərtib və bunlar kimi ərəb 
və ya fars sözlərini öyrənə bilən türklər qumbara, atdıq, uçqaç, bu-
daq, tuşlama, düzən və bu kimi türk sözlərini də öyrənə 
bilməzlərmi? (Əli ağa Şıxlinski, “Kommunist” qəzeti, №38-39, 
14-15 fevral 1926-cı il). 
General Əli ağa Şıxlinski və silahdaşları
134
İLK HƏRBİ MEMUARIMIZ
General Əli ağa Şıxlinski içərisindən çıxmış oldu-
ğu Azərbaycan xalqına bütün varlığı ilə sadiq olub, 
onu sonsuz dərəcədə sevib. Əli ağa Şıxlinskinin “Xa-
ti rələrim”i son dərəcə maraqlı və ibrətlidir. Bunu bü-
tün vətənimizin geniş oxucu dairələrinə tövsiyə et-
məli, ordunun komanda heyəti onunla tanış olmalı, 
topçular isə öyrənməlidirlər.
Əli ağanın aldığı hərbi tərbiyə, təhsil, orduda 
xidməti, şanlı döyüş fəaliyyəti və keçdiyi yol elə bir 
həyat nümunəsidir ki, öz Vətəninin şərəf və namusu-
nu, azadlıq və istiqlaliyyətini qorumaq kimi müqəd-
dəs bir vəzifəyə layiq olmaq istəyən hər bir kəs ondan 
nümunə götürməlidir. 
Yevgeni Barsukov,
general-mayor, hərb elmləri doktoru, 
professor, Dövlət mükafatı laureatı
Durğunluq dediyimiz illərdə şöhrətli sərkərdəmiz Əli ağa 
Şıxlinskinin “Xatirələrim” hərbi memuarına izahlar və qeydlər 
fəsli əlavə etməklə yenidən nəşrə hazırladım (1982-1984). Kitabı 
hansı nəşriyyata təqdim edirdimsə, bir-iki aydan sonra özümə 
qaytarırdılar ki, çar və müsavat generalı olub, nəşr edə bilmərik. 
Nəhayət, mərhum xalq yazıçımız İsmayıl Şıxlıya müraciət etdim. 
Daha doğrusu, ondan kömək istədim. Qovluğu götürüb İsmayıl 
müəllimlə birgə nəşriyyata getdik. Mübahisələr, yersiz iradlar 
başlandı, nə başlandı…
Vüqarla əyləşib, səbirlə bu nadanları dinləyən İsmayıl Şıxlı-
nın əvəzinə mən əsəbiləşirdim. Yerimdə otura bilmirdim. Onun 
səbrinə heyran qalmışdım. Dinib cavab vermək istəyirdim. 
Düzü, İsmayıl müəllimdən çəkinirdim. O biri tərəfdən də burda-
kıların hamısı məndən yaşca çox böyük idi.
Şəmistan Nəzirli
135
Qocalar o qədər “alovlu” danışırdılar ki, biri asqırdı, biri ös-
kürürdü, üçüncüsünün səsi xırıldayanda İsmayıl Şıxlı eynilə 
qəhrəmanı Cahandar ağa sayağı sərt səslə:
– Qurtardınız? – dedi. – Sizin üçünüzə bircə sualım var: bu 
kitabı 1944-cü ildə hamımızın yaxşı tanıdığı filosof-alim Heydər 
Hüseynov yazdırıb, cəmisi yeddi min nüsxə nəşr etdirib. Elə bir 
vaxtda ki, Mircəfər Bağırovun qılıncının dalı da kəsirdi, qabağı 
da. Təbiidir ki, Stalin də hakimiyyətdə idi. İndi deyin görüm, Siz 
ağıllısınız, vətənpərvərsiniz, yoxsa Heydər Hüseynov? Nə de-
yirsiniz?.. Aparaq bu kitabı rusca, ermənicə çap etdirək? Öz 
nəşriyyatımız, öz dilimiz ola-ola…
Üçlərdən heç biri dinmədi. Otağa ağır, çox ağır bir sükut çök-
müşdü. Mən fəxrlə, həm də böyük qürur hissi ilə döyüşdən qalib 
çıxmış sərkərdə – kişi kimi əyləşən İsmayıl Şıxlıya baxdım. Ba-
xırdım və düşünürdüm ki, ürəyi, varlığı Azərbaycan üçün ya-
nıb-yaxılan İsmayıl Şıxlılar niyə azdır… Amma ötəri də olsa gör-
düm ki, əzəmətli İsmayıl Şıxlının yaraşıqlı üzünün əti əsəbdən 
titrədi. O, şümşad barmaqları ilə eynəyini düzəldib:
– Gedək, Şəmistan, – deyib ayağa durdu. Bir-iki addım atar-
atmaz başda əyləşən qoca yumşaq səslə:
– İsmayıl, qoy qovluq qalsın, baxarıq, yuxarılarla məsləhət-
ləşərik, – dedi.
İsmayıl müəllim sərt hərəkətlə geriyə dönüb:
– Yuxarıları bəhanə gətirməyin, – dedi. – Siz kitabı plana sa-
lın, yuxarılarla özüm danışaram…
1984-cü ildə general Əli ağa Şıxlinskinin “Xatirələrim” kitabı 
uzun əziyyətdən və mübahisələrdən sonra “Azərnəşr”də rus və 
Azərbaycan dillərində altmış min tirajla nəşr olundu.
Yeni nəşr olunmuş “Xatirələrim” kitabından üç nüsxəni 
Moskvaya, Hərbi Sovet Ensiklopediyasının Baş redaksiyasına 
göndərdim. Əlavə məktub yazıb, baş redaksiyaya iradlarımı da 
bildirdim ki, rus general-mayorları və polkovnikləri haqqında 
ensiklopediyanızda məqalələr var. Amma general-leytenant 
Səməd bəy Mehmandarov, nə də Əli ağa Şıxlinski haqqında sətir 
General Əli ağa Şıxlinski və silahdaşları
136
belə yoxdur. Bunu necə başa düşək? Nə üçün belə şöhrətli gene-
ralların haqqında səkkiz cildlik “Hərbi Sovet Ensiklopediyası”nda 
qısaca bir məqalə verilməyib. Əgər general Şıxlinski haqqında 
məlumatınız yoxdursa, onun haqqında yazıb sizə bildirirəm. 
Həm də generalın kitabından üç nüsxə Sizə göndərirəm, oradan 
daha geniş məlumat ala bilərsiniz.
Düz bir aydan sonra “Hərbi memuar ədəbiyyatı” redaksiyası-
nın Baş redaktoru V.Makeyevdən cavab məktubu aldım. O ya-
zırdı ki, məktubunuzu və general-leytenant Əli ağa Şıxlinskinin 
kitablarını aldıq. Generalın kitabını rəy üçün SSRİ Müdafiə Na-
zirliyinin Hərbi Tarix İnstitutuna göndərdik. Yaxın günlərdə on-
lardan aldığımız rəyi sizə bildirəcəyik.
Nəhayət, 1986-cı il iyulun 26-da “Hərbi” nəşriyyatdan sevin-
dirici cavab aldım. Bu dəfə “Hərbi memuar ədəbiyyatı” redaksi-
yasının Baş redaktor əvəzi A.Kryukov yazırdı ki, general-leyte-
nant Əli ağa Şıxlinskinin kitabını redaksiyada oxuduq və onun 
yenidən çapını hərbi-tarixçi alimlərlə məsləhətləşdik. Kitab onla-
rın da çox xoşuna gəldi, institut əməkdaşları “Xatirələrim” kita-
bının çox qiymətli olmasını xüsusi qeyd etdilər. Lakin kitabın 
yenidən çap olunması üçün azı beş il növbəyə durmaq lazımdır. 
Baş redaktor A.Kryukov mənə göndərdiyi cavabında M.V.Frunze 
adına Hərbi Akademiyanın Hərb sənəti tarixi kafedrasının baş 
müəllimi, polkovnik L.Zaytsevin general-leytenant Şıxlinski ki-
tabının yeni nəşri üçün yazdığı rəyi də göndərmişdi.
Düzü, rəyi oxudum, fərəhdən heyrətə gəldim. Ona görə ki, 
polkovnik L.Zaytsev böyük bir ürəklə və hərarətlə yazdığı 
altısəhifəlik makina yazısında Əli ağa Şıxlinskini xalqının həqiqi 
qəhrəmanı, alovlu vətənpərvəri adlandırırdı. Port-Artur, Birinci 
Dünya müharibəsindəki və artilleriya sahəsindəki misilsiz xid-
mət lərini xüsusi qeyd edirdi. Kitabın yenidən çapına tam məsu-
liyyətlə redaktor kimi cavabdeh olduğunu bildirirdi. Təəssüf-
lənirdi ki, nə üçün kitab respublikamızda çox az – cəmisi 30 min 
(ruscası) tirajla nəşr olunub. Bunları ona görə qeyd edirəm ki, 
“Azərnəşr”də mənim kitaba yazdığım izahlar və qeydlər fəs-
Şəmistan Nəzirli
137
lində məhz bu sözləri “xalqımızın qəhrəman oğlu, igid general”ı 
ixtisar etmişdilər.
Əlavə olaraq polkovnik L.Zaytsev bildirirdi ki, “Birinci Dün-
ya müharibəsi” adlı irihəcmli xatirələr, reportajlar, oçerk və 
sənədlər məcmuəsini nəşrə hazırlayırıq. Sizin göndərdiyiniz ge-
neral Əli ağa Şıxlinski kitabından “1916-cı ilin yayında Qərb 
cəbhəsində” fəslini bütövlükdə mən həmin məcmuəyə daxil et-
dim. Kitab 1989-cu ilin tematik planına daxil edilib.
Həmin ili 607 səhifəlik məcmuədə Əli ağa Şıxlinskinin 
xatirələrindən bir parça bu kitabda dərc olundu. Lakin sovet 
hakimiyyəti dağıldığına görə generalın kitabı Moskvada işıq üzü 
görmədi…
M.V.Frunze adına Hərbi Akademiyanın hərb sənəti tarixi ka-
fedrasının baş müəllimi, polkovnik L.Zaytsevin şöhrətli genera-
lımız Əli ağa Şıxlinskinin kitabı haqqında 1986-cı il iyun 3-də 
yazdığı rəyin oxucuların xoşuna gələcəyinə əminəm. Ona görə 
də möhtərəm oxuculara təqdim edirəm. 
Əli  ağa Şıxlinskinin “Mənim xatirələrim”  
kitabı haqqında rəy
Ədəbiyyatın spesifik sahəsini özündə təmsil edən hərbi me-
muarlar, Silahlı Qüvvələrin əsgərlərinin, xüsusilə böyüməkdə 
olan gənc nəslin, keçmişdə baş vermiş hadisələri daha dərindən 
öyrənilməsi üçün böyük əhəmiyyətə malikdir. 
Keçilən çətin yollar, çox ağır sınaqlar haqqında danışarkən, 
keçmiş tarixi hadisələrin, xüsusilə müharibə kimi hadisələrin 
məzmununu və mənasını şərh edən memuarların müəllifləri 
keçmişin həqiqi mənzərəsini yaratmağa kömək edir, keçmiş ilə 
bugünkü gün arasına körpü yaradır, gənclərdə öz vətənləri uğ-
runda iftixar hissini inkişaf etdirir, onları yeni qəhrəmanlıq işlə-
rinə çağırır.
General Əli ağa Şıxlinski və silahdaşları
138
Hərbi memuarlar kütlələrin siyasi tərbiyəsi və tarixi maarif-
lənməsi sahəsində mühüm əhəmiyyət kəsb edir. Böyük elmi 
dərketmə və tərbiyəvi əhəmiyyətə malik olmaqla, memuarlar fa-
şizmin və imperializmin müdafiəçiləri ilə, hərb tarixinin burjua 
saxtakarlıqları ilə mübarizədə mühüm ideya silahıdır.
Ölkəmizdə nəşr edilən və oxucu kütləsinə çatdırılan hərbi 
memuarların sayı daim artır. Lakin, bir qayda olaraq, son illərdə 
nəşr edilən memuarların əksəriyyəti Böyük Vətən müharibəsi 
haqqındadır. Vətəndaş müharibəsi tarixi ilə, inqilaba qədər baş 
vermiş hərbi hadisələr ilə bağlı xatirələr çox az hallarda nəşr edi-
lir. Bu, o qədər də təəccüblü hal deyildir. İllər keçir və keçmiş 
tarixi hadisələrin şahidlərinin sayı günü-gündən azalır. Ona 
görə də bu cür memuarlar nadir tapılan kitablara çevrilir. 
Bizim vətənimizin daha uzaq keçmişinə həsr edilmiş bu cür 
əsərlərin az tapılması ilə əlaqədar olaraq nəşriyyatlar, o cümlədən 
hərbi nəşriyyat özünün tarixi-idraki qiymətini saxlamış, kitabxa-
na rəflərində və kitab mağazalarında çox çətin tapılan, keçmişdə 
nəşr olunmuş hərbi memuarları təkrarən nəşr etməyə məcbur-
durlar.
Oxucular və tədqiqatçılar üçün böyük marağa səbəb olan bu 
cür əsərlərdən biri də general Əli ağa Şıxlinskinin 1942-ci ildə 
yazdığı, 1944-cü ildə Bakı şəhərində nəşr olunmuş və həmin 
nəşriyyat – “Azərnəşr” tərəfindən 1984-cü ildə, cəmi 30 min 
nüsxə tirajla yenidən çap edilmiş “Mənim xatirələrim” kitabıdır.
Əli ağa Şıxlinski öz xatirələrini Böyük Vətən müharibəsi 
günlərində yaratmışdır. Əsəri tamamlayarkən o yazır: “Mən 
Azərbaycan xalqının qardaş xalqları ilə çiyin-çiyinə öz vətənini 
qoruduğunu və bizim ölkəni əsarət altına almağa çalışan faşist 
dəstələrinə məhvedici zərbələr vurduğunu düşündükcə qürur 
hissi keçirirəm. Mən tamamilə əminəm ki, dahi Stalinin rəhbərliyi 
altında Qələbə bizim olacaqdır. Əgər gənc nəsil, o cümlədən də 
zabitlər, mənim xatirələrimdə düşmən ilə əzəmətli döyüşdə on-
lara kömək edə bilən bəzi məlumatlar əldə edə bilsələr, mən 
özümü xoşbəxt sanaram” (səh.187).
Şəmistan Nəzirli
139
Bu sözlərdə Vətənin qorunmasını özünün müqəddəs borcu 
hesab edən, öz ölkəsinin əsl vətənpərvərlərinin surəti dəqiq 
təsvir edilir.
Bu sözlər Rusiya-Yaponiya və Birinci Dünya müharibəsində 
həqiqi qəhrəmanlıq göstərmiş, rus ordusunun general-leytenant 
rütbəsini qazanmış və ədalətli inqilab mübarizəsinə qalxmış öz 
xalqının tərəfini saxlamış şəxs tərəfindən yazılmışdır.
Qeyri-adi topçu Əli ağa Hacı İsmayıl oğlu Şıxlinskinin adı həm 
keçmiş rus ordusunda, həm də Rusiyanın xaricində məşhur idi. 
Bu haqda SSRİ dövlət mükafatı laureatı, hərb elmləri doktoru, 
professor Y.Z.Barsukovun, rus ordusunun artilleriyasında birgə 
xidmətdə şəxsən tanıdığı Şıxlinskinin kitabına yazdığı müqəd-
dimədə tam doğruluqla məlumat verilmişdir.
Barsukov yazır: “Bu maraqlı kitabın müəllifinin adı daima bö-
yük nüfuza və rəğbətə malik olmuşdur, o, təkcə rus topçularına 
deyil, rus ordusunun keçmiş dairələrində çox yaxşı tanınmışdı 
və son dərəcə məşhurlaşmışdı. Onu 1904-1905-ci illər Rusiya-Ya-
poniya müharibəsi, 1914-1918-ci illər Dünya müharibəsi iştirak-
çıları, xüsusilə Ə.Şıxlinskinin qəhrəmanlıq göstərdiyi məşhur 
Port-Artur epopeyasının iştirakçıları yaxşı tanıyırdılar” (səh.3). 
Topçu Şıxlinskinin nüfuzunun beynəlxalq aləmdə də tanınması, 
onun 1912-ci ildə Fransa hökumətinin Fəxri “Legion ordeni” və 
“Legion xaçı” ilə təltif olunması bir daha təsdiq edirlər. 
Azərbaycan xalqının şanlı oğlu general Əli ağa Şıxlinskinin 
xatirələri – onun özünün məktəb skamyasından başlayaraq, 
ordu komandanı vəzifəsi ilə başa çatan, müxtəlif hadisələrilə 
zən gin, peşəkar hərbçi həyatını təsvir edən sadə, başa düşülən 
maraqlı üslubda yazılmış avtobioqrafik əsərdir.
General Əli ağa Şıxlinskinin ömür yolunda onun qeyri-adi 
şəxsiyyət olduğunu təsdiq edən çoxlu dəlillər var. Onlardan bir 
neçəsini misal gətirək. O, gimnaziyada oxumağa başlayarkən 
ikiillik kursu yeddi ay ərzində başa çatdırmışdır. Tiflis hərbi 
gimnaziyasını tamamlayarkən bütün fənlərdən əla qiymət al-
mışdır. O, 1886-cı ildə Mixaylov adına topçuluq məktəbini qur-
General Əli ağa Şıxlinski və silahdaşları
140
taran ən yaxşı üç tələbədən biri olmuş və hətta məktəbdə oxu-
yarkən əldə etdiyi müvəffəqiyyətlərə görə pul mükafatı və qızıl 
saat da almışdır. Məktəbdə oxumaq ilə yanaşı, o, müstəqil olaraq 
məktəb proqramına daxil olmayan ehtimal nəzəriyyəsini də 
öyrənmişdir. Mühəndislər Akademiyasında oxunan məruzələri, 
Baş Qərargahın Akademiyasında general M.İ.Draqomirovun 
məruzələrini dinləyirdi.
Məktəbi qurtardıqdan sonra podporuçik Əli ağa Şıxlinski 39-cu 
topçu briqadasında xidmət edir və əla xidmətinə görə ona iki 
orden verilir. 1904-1905-ci illərdə onun Rusiya-Yaponiya mühari-
bə sindəki iştirakı, birinci minomyot yaradanlardan biri, məşhur 
rus topçusu, kapitan Qobyato ilə birlikdə döyüşlərdən başlamışdı.
General Əli ağa Şıxlinski mühasirəyə alınmış Port-Artur 
döyüşlərində fərqləndi. O, bu döyüşlərdə o zaman üçün yenilik 
sayılan, artilleriya toplarından şrapnellə “kombinasiya edilmiş 
atəş” üsulunu ixtira işləyib hazırladı və geniş tətbiq etdi. Elə ora-
da da yaralanmışdı. Port-Artur təslim edildikdən sonra Şıxlinski 
yaponlara qarşı gələcək döyüşlərdə iştirak etməmək haqqında 
yazılı iltizamnamə vermədi və Rusiyaya gəldikdən sonra o, 
yenidən Mancuriyaya cəbhəyə getmək xahişi ilə müraciət etdi. 
Rusiya-Yaponiya döyüşlərində iştirakına görə o, altı mükafat və 
polkovnik-leytenant rütbəsi aldı. 
Rusiya-Yaponiya və Birinci Dünya müharibəsi arasında olan 
müddətdə Şıxlinski Artilleriya Zabitləri Məktəbində işləyərək, 
general-mayor rütbəsini aldı. Həmin vaxt o, polkovnik rütbəsin-
dən general rütbəsinə qədər cəmi 4 il xidmət etmişdi, halbuki, 
adətən bu müddət 10 il, xüsusi fərqlənmələr üçün isə 8 il davam 
edir. Əli ağa Şıxlinski müharibə getməyən ölkədə çox qısa 
müddətdə general-mayor rütbəsini qeyri-adi hərbi biliyinə və 
bacarığına görə almışdır. Bu zaman Əli ağa Şıxlinski öz qoşunla-
rının başı üstündən atış və təyyarələrə atəşaçma üsulu daxil 
edilməklə, artilleriyanın atışı və döyüşdə tətbiq məsələləri ilə 
bağlı bir sıra kitabçalar, təlimatlar, konspektlər yazdı. Məşhur 
“Şıxlinski üçbucağı”ndan Fransa, Avstriya, Norveç və digər 
ölkələrin topçuları tərəfindən istifadə edilirdi. Əli ağa Şıxlinski 
Şəmistan Nəzirli
141
döyüşlərdə artilleriyanın piyadanı müşayiət etməsi məsələsini 
də qaldırdı ki, bu ideya da alay və tabor artilleriyasının yaranma-
sına səbəb oldu. 
Birinci Dünya müharibəsi illərində general Əli ağa Şıxlinski 
fəaliyyətdə olan rus ordusunda Peterburqun (Petroqradın) mü-
dafiə artilleriyasının rəisi, 5-ci ordunun, Şərq-Sibir cəbhəsinin 
artilleriya inspektoru (indiki komandan), 10-cu ordunun koman-
danı kimi yüksək vəzifələri daşımışdı. O, dəfələrlə mükafata la-
yiq görülmüş, general-leytenant rütbəsini almışdı.
Çar hökuməti devrildikdən və hakimiyyətə müvəqqəti 
hökumət gəldikdən sonra Şıxlinski orduda xidmət etməyi da-
vam etdirdi. O, Minsk milisinin birinci rəisi M.V.Mixaylovun1 
üzv olduğu Minsk ilə sıx əlaqədə işləməli oldu. M.V.Mixaylov ilə 
onun arasında səmimi münasibət yaranmışdı.
Qeyd etmək lazımdır ki, Şıxlinski öz xatirələrində, o zamankı 
məşhur siyasi və hərb xadimləri ilə görüşləri haqqında yazır və on-
ların haqqında bəzən çox qısa, lakin dəqiq xarakteristika verirdi.
1917-ci ilin noyabrında Şıxlinski səhhətinə görə ordudan azad 
olunmağa və Bakıya qayıtmağa məcbur oldu. 1920-ci ildə Qaf-
qazda bir sıra əksinqilabi çıxışlar baş verdiyi zaman Bakı İnqilab 
Komitəsinin sədri general Şıxlinski və general Mehmandarovu, 
onlardan mərkəzi hərbi aparatda, dəyərli hərbi mütəxəssis kimi 
istifadə etmək üçün Moskvaya, Leninin yanına göndərmək qə-
rarına gəldi. Əli ağa Şıxlinski Ali Artilleriya Məktəbində müəllim 
və Artilleriya Nizamnamə Komissiyasının tərkibində işləyirdi.
1921-ci ildə o, Bakıya qayıtdı və Bakı qarnizonunun hərbi-
elmi cəmiyyətində sədr müavini vəzifəsini tutdu. 1921-1929-cu 
illər o, artilleriyanın döyüşdə tətbiqi məsələləri haqqında çoxlu 
çıxışlar etmiş, qarnizonun topçularının praktik hazırlıqları ilə 
məşğul olmuşdu. General Əli ağa Şıxlinski Azərbaycanda, onun 
fəaliyyətini yüksək qiymətləndirən M.V.Frunzenin qarşısında 
Qızıl Orduda alay və tabor artilleriyasının yaradılması məsələsini 
qaldırmışdı.
1 Görkəmli sərkərdə və dövlət xadimi M.F.Frunzenin (1885-1925) in-
qilabdan əvvəlki gizli imzasıdır – Ş.N.
General Əli ağa Şıxlinski və silahdaşları
142
1929-cu ildən sonra Şıxlinskinin səhhəti birdən-birə pisləşdi, 
onun görmə və eşitmə qabiliyyəti zəiflədi. O, 1943-cü ildə vəfat 
etdi. Ölümündən qabaq diktə etdiyi “Mənim xatirələrim” kitabı 
bütün həyatı boyu qulluq etdiyi rus ordusunun artilleriya 
tarixinə general Əli ağa Şıxlinskinin son əmanəti oldu.
Kitab sadə, asan, anlaşılan dildə yazılmış və rahat oxunur. 
Ayrı-ayrı stilistik nöqsanlar kitabdan alınan ümumi təsəvvürü 
korlamır, elə bil ki, onlar təsvir edilən hadisələrin zamanı ilə bu-
günkü gün arasında olan fərqi göstərir.
Oxucu üçün əhəmiyyətə malik olmayan bəzi şəkilləri kitab-
dan xaric etmək olar. Bizim fikrimizə görə, Əli ağa Şıxlinskinin 
həyat yoldaşının şəkillərindən birinin, generallardan S.S.Meh-
mandarovun, N.Q.Stoletovun, A.A.Brusilovun portretlərinin bu 
kitabdan çıxarılması yaxşı olardı.
NƏTİCƏ: Məzmununa, tarixi əhəmiyyətinə, faktiki material-
ların bolluğuna, rus ordusunun, xüsusilə onun artilleriyasının 
döyüş fəaliyyətinin və həyatının geniş işıqlandırılmasına görə 
general Əli ağa Şıxlinskinin “Mənim xatirələrim” kitabı yenidən 
nəşr edilməyə layiqdir.
SANKT-PETERBURQDA İYİRMİ İKİ GÜN
Əli ağa Şıxlinski heç bir zaman mənsəb dalınca 
düşməmişdir, onun heç bir himayəçisi olmamışdır. 
Xidmətdə irəli getmək üçün o, heç bir intriqaya əl at-
mamışdır: mənsəb özü onun ayağına gəlmiş və o, 
köhnə ordunun topçuluğunda yüksək vəzifə qazan-
mışsa, bu cəhətdən tamamilə özünə borcludur.
Yevgeni Barsukov
Dövlət mükafatı laureatı, 
general-mayor, 
hərb elmləri doktoru, professor
Şəmistan Nəzirli
143
Leninqradın həmişə gur olan Sadovaya küçəsində qədim bir 
bina var. Məşhur rus yazıçısı Saltıkov-Şedrinin adını daşıyan 
kütləvi kitabxana burada yerləşir. Məni bu kitabxanaya məşhur 
general Əli ağa Şıxlinskinin inqilabdan əvvəl çıxmış kitabı və Pe-
terburq jurnallarında dərc olunmuş məqalələri ilə tanış olmaq 
arzusu gətirmişdi.
Axtarışa “Rus jurnalı şöbəsi”ndən başladım. 1912-ci ildən 
fəaliyyətə başlayan “Artilleriya Zabitləri Məktəbinin xəbərləri” 
jurnalının elə üçüncü nömrəsində Əli ağa Şıxlinskinin “Öz qo-
şunlarının başı üstündən top atəşi” adlı iri məqaləsi dərc olunub. 
Rusiya-Yaponiya müharibəsindən sonra bu atəş üsulu müxtəlif 
fikirlərə səbəb olubmuş. Bir çoxları deyirmiş ki, hücum edən pi-
yada qoşununu himayə etmək üçün bəzən onun başı üstündən 
atmaq lazımdır. Ali rütbəli zabitlərin bir qismi bu atəş üsulunun 
öz qoşunlarına zərər verəcəyindən ehtiyat edir, daha doğrusu, 
ondan istifadə etmək istəmirdilər.
Polkovnik Əli ağa Şıxlinski isə bu məqaləsində hesablama və 
sxemlərlə sübut edirdi ki, bu üsul, qoşunlar düzəngahda daya-
nıb hədəfə ancaq yüz sajen qalanda qorxuludur. “Bu məsafəyə 
qədər, heç bir şeydən ehtiyat etmədən atəş açmaq olar. Düşmən 
üzü bizə tərəf olan yamacı tutduqda, bu məsafə otuz-otuz beş 
sajen azalır. Düşmən bizimlə üzbəüz olan başqa bir yamacı tut-
duqda isə biz hücum edən hissəmizi süngü vuruşması başlayana 
qədər top atəşi ilə himayə edib qoruya bilərik”. Həmin jurnalın 
1914-cü il fevral (22) nömrəsində “V.İ.” imzalı bir müəllif bu üsu-
la yüksək qiymət verərək artilleristlərə tövsiyə edir ki, Port-Artur 
döyüşlərinin iştirakçısı Şıxlinskinin toxunduğu bu məsələni 
dərindən öyrənsinlər…
Bu yeniliyə dönə-dönə qayıdan jurnal özünün “Redaksiya-
dan” adlı qeydlərində göstərir ki, Şıxlinskinin məqaləsi topçu 
qoşun komandirlərinin görüşlərində böyük və əsaslı dəyişiklik 
yaratdı.
General Əli ağa Şıxlinski 1942-ci ildə qələmə aldığı “Xatirə-
lərim” adlı hərbi memuarında bu barədə yazır: “Hələ 1924-cü 
General Əli ağa Şıxlinski və silahdaşları
144
ildə Qızıl Ordu məcmuələrinin birində bu məsələyə istinad edil-
mişdir. Bu cür atəşdən qorxan skeptiklər1, şübhəsiz ki, indi də 
vardır”.
İllərin zərrəcə saraldıb-soldura bilmədiyi jurnalı yenidən 
vərəqləyirəm. Yüksək keyfiyyətli kağızda çap olunmuş məqa-
lələrlə, ölkənin ayrı-ayrı hərbi dairələrində qulluq edən artilleri-
yaçılar haqqında verilən xəbərlərlə yanaşı Şıxlinskinin müxtəlif 
şəkillərinə də rast gəldim. Onun ordugahda məşq zamanı, tələbə 
və zabit heyətilə birgə təsvir olunmuş şəkillərini nə şəxsi 
arxivində, nə də qohumlarında görmüşdüm.
Jurnalın 1914-cü il fevral nömrəsində “1913-cü ildə artilleriya 
zabitləri məktəbinin yerinə yetirdiyi kursun hesabatı” verilib. 
Qırx iki səhifəlik hesabat yeddi fəsildən və bir epiloqdan 
ibarətdir. Onu artilleriya zabitləri məktəbinin rəisi, artilleriya ge-
neralı Aleksandr Nikolayeviç Sinitsın, məktəbin rəis müavini ge-
neral-mayor Əli ağa Şıxlinski və Sergeyev, hərbi təlim meydanı-
nın rəisi podpolkovnik İvanov imzalayıblar.
Jurnalın səhifələrindən öyrənirəm ki, 1913-cü ilin payızında 
artilleriya zabitləri məktəbinin rəisi, tam artilleriya-generalı 
A.N.Sinitsın qocalığına görə istefaya çıxır. Jurnal bu münasibətlə 
Sinitsının portretini ikinci səhifədə dərc edir, haqqında böyük 
bir yazı verir. Əli ağa Şıxlinskinin bu münasibətlə yazdığı iki 
bənd şeir də dərc olunur.
General-leytenant A.N.Sinitsına həsr olunur
Yorulmaq bilmədən sən uzun illər.
Öz ağır topuna sükançı oldun.
Hər dəfə əmrinlə birləşdi əllər,
Bir ailə kimi sənin mərd ordun.
Toplardır əbədi məktəbimiz də;
Siz onun atası, tarix yazanı.
1 S k e p t i k  – hər şeyə şübhə ilə baxan adam.
Şəmistan Nəzirli
145
Ürəkdən salamlar göndərib sizə,
Hörmətlə önündə baş əyir hamı…
13 dekabr 1913-cü il
Çarskoye-Selo
A.N.Sinitsın istefaya çıxdıqdan sonra düz bir il (1913-cü ilin 
payızından 1914-cü ilin oktyabr ayına kimi – Ş.N.) artilleriya 
zabitləri məktəbinin rəisi vəzifəsini general-mayor Əli ağa Şıx-
linski aparmışdır. 1914-cü ilin oktyabr nömrəsində jurnal “Re-
daksiyadan” adlı məqaləsində yazır:
“Artilleriya zabitləri məktəbinin rəisi vəzifəsini ifa edən gene-
ral-mayor Əli ağa Şıxlinski hazırkı müharibənin iştirakçılarına 
məktubla müraciət edərək döyüşçülərin, artilleriyanın fəaliyyəti 
barədə bildiklərini təfsilatı ilə yazmalarını və lazım olan ünvana 
göndərmələrini xahiş etmişdir”.
1914-cü ilin dekabr nömrəsində jurnal məktəbin qırxsəhifəlik 
illik hesabatını dərc edib. Həmin hesabatı da məktəbin rəisi 
vəzifəsini ifa edən general-mayor Əli ağa Şıxlinski və Sergeyev, 
hərbi təlim meydanının rəisi podpolkovnik İvanov hazırlayıblar.
Çox keçmir ki, yuxarı dairələrdə, baş topçuluq idarəsində 
məktəbə təzə rəis təyin olunması məsələsi müzakirə olunur. Bö-
yük knyaz bu vəzifəyə general-leytenant Qaitinovu məsləhət gö-
rür. Lakin o, bu işə hazır olmadığını bildirir.
Böyük knyaz cavabında deyir:
– Mən sizi ancaq birilliyə təyin edirəm. 1914-cü ildə orduda 
islahat aparmaq üçün böyük proqram həyata keçiriləcək, onda 
siz Odessa hərbi dairəsinin topçu rəisi vəzifəsinə təyin olunacaq-
sınız. Məktəbə rəhbərlik isə Şıxlinskiyə tapşırılacaq. Şıxlinski 
məktəb müdiri müavini vəzifəsində az işlədiyinə görə hazırda 
hərbi məsləhətçilərimi razılığa gətirə bilmirəm.
General-leytenant Qaitinov soruşur:
– Bəs bu bir ilin ərzində mən nə edə bilərəm, əlahəzrət?
– Sizin işi yaxşı bilən Şıxlinski kimi köməkçiniz olacaqdır.
General Əli ağa Şıxlinski və silahdaşları
146
– Onda icazə verin, əvvəlcə onunla danışım.
– Danışın…
* * *
“Məni telefona çağırdılar. Gəldim. Həyəcanlı bir səs eşidildi: 
– Salam, Əli ağa, sizinlə danışan Qaitinovdur.
– Salam, Valeri Mixayloviç, mənə aid qulluğunuz?
– Mən əlahəzrətin kabinetindən danışıram. Mənə təklif etdilər 
ki, sizin məktəbdə rəis işləyim. Sizdən çox xahiş edirəm ki, saat 
beşdə ordu və donanmanın klubuna gələsiniz. Həm bir yerdə 
yemək yeyək, həm də məsləhətləşək.
Mən oraya getdim. Qaitinov rəhbərliyi öz üzərinə götürdü, 
mənim isə məşğələləri aparmağıma razı olub-olmadığımı soruş-
du. Razılıq verdim. – Təşəkkür edirəm, – dedi…
Yeni rəis general-leytenant Qaitinov daima auditoriyalara baş 
çəkir, baş qərargah zabitlərinin rəhbərliyi altında mühazirə və tak-
tiki məşğələlərə gəlir, lakin bu məşğələlərin gedişatına qarışmır, 
bunların hamısını öz müavininə (Şıxlinskiyə – Ş.N.) tapşırırdı”.
Bu kiçik epizod “Xatirələrim” kitabındandır. Şıxlinskini dəmir 
yaddaşı çox şeyi olduğu kimi hifz edib saxlamışdır. Məsələn, 
vaxtilə (1907-ci ildə) məktəbin rəisi onu İkinci Konstantin topçu 
məktəbinə batareya komandirliyi vəzifəsinə namizəd göstərəndə 
Baş Topçu İdarəsinin rəisi general Kuzmin Karavayev gözlənilən 
təklifi rədd edərək demişdir ki, bu vəzifəyə “tatar” (azərbaycanlı 
– Ş.N.) yox, rus tapmaq lazımdır.
Bütün bunlara baxmayaraq, çar hökuməti, çar ordu heyəti ge-
neral Əli ağa Şıxlinskinin əvəzsiz xidmətinə laqeyd qala bilmə-
mişdi…
1912-ci ildə artilleriya məktəbinə müavin təyin edilən Şıxlins-
kinin müvəffəqiyyətinə sevinənlər az deyildilər. Ona Rusiyanın, 
hətta xarici ölkələrin adlı-sanlı topçuları təbrik teleqramları 
göndərmişlər. Baş Qərargah Akademiyasının professoru gene-
ral-mayor A.A.Neznamov yazırdı:“Sizi və rus artilleriyasını təbrik 
edirəm!”
Şəmistan Nəzirli
147
Fransa topçu zabitləri məktəbinin müdiri Nolle isə ürək 
sözlərini belə ifadə eləmişdi: “Rus topçu məktəbinin ikinci şefi 
(məktəb müdirinin müavini ikinci rəhbər hesab olunurdu – Ş.N.) 
təyin edilməyinizi eşitdim. Sizin simanızda rus artilleriyasını təbrik 
edirəm!”
Jurnalın nömrələrini vərəqlədikcə məlum olur ki, əsrin 
əvvəllərində “Şıxlinski üçbucağı” adlı hərbi nəzəriyyə müəllifinə 
böyük şöhrət gətiribmiş. Bu nəzəriyyə təkcə Rusiyada dərc olu-
nan hərbi dərsliklərə salınıb istifadə olunmurdu. Ədəbiyyatlardan 
məlum olur ki, “Şıxlinski üçbucağı” Fransa və Avstriyada da ge-
niş yayılıbmış. Məsələn, Fransa topçu divizionunun komandiri 
mayor Laver Şıxlinski ilə söhbətlərindən birində demişdir: 
“Fransaya elm üçün çox əhəmiyyətli olan xeyli material aparıram. Bu-
nun üçün sizə minnətdaram”.
1913-cü ilin yayında general Joffre fransız ordusunun on yed-
di nəfərlik zabit heyəti ilə Rusiyaya gəlir. Onlar bir neçə gün ar-
tilleriya zabitləri məktəbinin proqramı ilə maraqlanırlar. 
Fransızlar qısalüləli topdan örtülü atəş üsulu ilə bir komandi-
rin rəhbərliyi altında batareyadan necə atəş açıldığını göstərməyi 
xahiş edirlər. Bütün atəş üsulunun təşkilinə komandirlik Əli ağa 
Şıxlinskiyə həvalə olunur. General Şıxlinskinin təşkil etdiyi 
dəqiq atəş üsulu və qısalüləli ağır top atışı fransızları heyrətdə 
qoyur. Onlar qısalüləli atəş üsulunu (o vaxta qədər fransızlarda 
qısalüləli top atəşindən istifadə olunmurmuş – Ş.N.) özlərində 
tətbiq etməyi elə oradaca qət edirdilər.
Bir il sonra Rusiyaya gələn Fransa prezidenti Paunkare Ray-
mon rus artilleriyaçıların general Joffreyə və onun heyətinə 
göstərdikləri hörmət müqabilində mükafatlar gətirir. Bu müka-
fatların arasında generallara məxsus cəmi iki fəxri – “Legion or-
deni” də vardı. Onun biri süvari generalı Bezobrazova, ikincisi 
ilə Əli ağa Şıxlinskiyə təqdim olunur.
Əli ağa Şıxlinskinin hərbi və pedaqoji fəaliyyəti ilə yaxından 
tanış olduqda bu mahir sərkərdənin misilsiz istedadına qibtə 
etməyə bilmirsən.
General Əli ağa Şıxlinski və silahdaşları
148
1897-ci ildə gənc Əli ağa Şıxlinski ilə söhbət edən iyirminci 
topçu briqadasının baş həkimi Zelenski ondan soruşur ki, belə 
bir istedadınız olduğu halda niyə akademiyaya getmədiniz?
Əli ağa Şıxlinski isə cavabında “iş belə gətirdi” – təvazökarlıqla 
cavab verir. Bu görüşdə iştirak edən general Baumqarten də söh-
bətə qoşulur: “Akademiyanı neyləyir, akademiya onun başıdır”.
Doğrudan da keçmiş rus ordusunda ikinci elə bir şəxs yoxdur 
ki, qeyri millətdən ola-ola, ali hərbi təhsil almadan qısa bir vaxt-
da dörd il otuz altı gündən sonra növbədənkənar general-mayor 
rütbəsinə yüksəlsin.
Əli ağa Şıxlinski hərbi xidmətdə belə tez, həm də böyük 
sürətlə irəliləməsinin ilkin səbəbini Rusiya-Yaponiya müharibə-
sinin iştirakçısı olmasında, bir də Topçu Zabitləri Məktəbindəki 
hərbi-pedaqoji fəaliyyətində görürdü. 
Əli ağa Şıxlinskinin 1908-ci il noyabrın 26-dan 1914-cü il iyu-
lun 8-dək topçu zabitləri məktəbində olan elmi-pedaqoji fəaliy-
yəti çox yüksək qiymətləndirilmişdir. O, üçüncü dərəcəli “Mü-
qəd dəs Vladimir”, eləcə də fransızların zabitlərə məxsus fəxri 
“Legion ordeni”nə layiq görülmüşdür.
“Artilleriya Zabitləri Məktəbinin xəbərləri” jurnalının səhifə-
ləri, orada verilmiş ayrı-ayrı elanlar təsdiq edir ki, Əli ağa Şıx-
linski məktəbdə qoşun bölmələrində və Peterburqun müxtəlif 
elmi yığıncaqlarında hərbi mövzuda silsilə mühazirələr oxu-
muşdur. Bu mühazirələr Baş Qərargahın əmrilə kitabça şəklində 
çap olunmuşdur. Onun “Divizion miqyasında topçu manevr lə-
rinin təşkili üçün təlimat”, “Dağ və səhra artilleriyası üçün 
məsələ və misallar məcmuəsi” (1913-cü ildən 1916-cı ilədək üç dəfə 
təkrar nəşr olunub – Ş.N.), “Səhra toplarının cəbhədə işlədilməsi” 
və “Topçu zabitləri məktəbində podpolkovnik Şıxlinski tərəfin-
dən oxunmuş mühazirələrin xülasəsi” kimi sanballı kitabları çap 
olunmuşdur. Xüsusilə, sonuncu kitab topçular arasında çox bö-
yük şöhrət qazanmışdır. Onu da deyək ki, artilleriya zabitləri 
məktəbinin mətbəəsində çap olunan bu kitab məktəbə xeyli 
mədaxil gətirir. Həmin gəlirdən Əli ağa Şıxlinskiyə qızıl pulla 
500 manat müəllif haqqı verilir…
Şəmistan Nəzirli
149
Bizə Əli ağa Şıxlinskinin indiyədək bircə kitabı məlumdur. 
O da 1944-cü ildə SSRİ Elmlər Akademiyasının Azərbaycan filia-
lı tərəfindən rus və Azərbaycan dillərində çap olunmuş “Xatirə-
lərim”dir. Vəssalam. Bəs, yuxarıda adlarını çəkdiyimiz kitabla-
rın taleyi nə yerdədir, harada, kimdə, necə saxlanılır? Bax, bu 
suallara cavab tapmaq lazımdır. 
Kitab axtarışında
Anketlərin ağ səhifəsini doldurmaqdan yorulurdum. Dalba-
dal general Əli ağa Şıxlinskinin kitablarını sifariş verirdim. 
Səhərisi cavabı üçün gələndə eyni sözləri oxuyurdum. “Belə ki-
tab yoxdur. Mənbəni dəqiqləşdirin”. 
Məni təəccüb bürümüşdü. Axı, müəllif özü yazır ki, belə bir 
kitabım çıxıb. Onu da bildirim ki, Əli ağa Şıxlinski “Xatirələrim” 
hərbi memuarını ancaq yaddaşına güvənib yazmışdır. Özü də 
yetmiş səkkiz yaşında! “Xatirələrim”i yenidən çapa hazırlayan-
da düzü şübhələndim: axı ola bilməz ki, bu yaşda adam bu qədər 
faktı yadında saxlaya, rəqəmləri, tarixi hadisələri dəqiq deyə 
bilə. Ona görə də kitabda adı çəkilən şəxsiyyətlərin familiya və 
rütbəsini, ayrı-ayrı hadisələri bir daha hərbi ensiklopediya ilə 
yoxlayıb tutuşdurdum. Zərrəcə səhv tapa bilmədim. Ona görə 
də mən general Əli ağa Şıxlinskinin yazdığı hər bir fakta tam 
inamla yanaşırdım. Altıncı günü anketimə baxan növbətçi qız 
dedi ki, sizi biblioqrafiya fondunun baş mühafizəçisi çağırır. 
Dəftər-qələmimi yığışdırıb onun yanına getdim. O, məni “hü-
cumla” qarşıladı: 
– Hələ sizin kimi inad adama rast gəlməmişəm. Bütün azər-
baycanlılar belədirlər? 
– Xeyr, – dedim, – əlimizdə əsaslı fakt olmasa, biz heç vaxt 
yersiz inad göstərmərik. 
– Axı, sizə dönə-dönə deyirlər ki, belə bir kitab yoxdur, siz isə 
yenə də yazırsınız. Heç olmasa, anketlərə heyfiniz gəlsin. Özü-
nüz fikirləşin, olmayan şeyi sizə haradan və necə verə bilərik?
General Əli ağa Şıxlinski və silahdaşları
150
Mən yenə də əl çəkmədim:
– Siz inanın, – dedim, – artıq on beş ilə yaxındır ki, Şıxlinski-
nin həyat və fəaliyyəti ilə məşğul oluram. Onun rus və Azərbaycan 
dilində xatirələrini çapa hazırlamışam. Yazdığı yüzlərlə faktı 
dönə-dönə yoxlamışam, bir işıq ucu qədər yanlışlıq görməmişəm. 
O, özü yazır ki, 1910-cu ildə Luqa şəhərində belə bir kitabım çı-
xıb. Özünüz fikirləşin, bundan sonra mən neyləməliyəm?
– Bilmirəm, cavan oğlan, – dedi, – onun haqqında bizdə bircə 
kitab var. O da Sabir İbrahimovun “General Əli ağa Şıxlinski” 
monoqrafiyasıdır. Sizi qane edirmi? Böyük Vətən müharibəsi 
illərində Luqa şəhəri faşistlər tərəfindən dağıdılmışdır. Bəlkə, ki-
tab o vaxt məhv olub, bizə gəlib çatmayıb?
Kor-peşman qayıdıb oxu zalına gəldim, buraxılış vərəqəsi al-
maq üçün. Qəfildən ağlıma bir fikir gəldi. Təzə anket götürüb 
doldurdum. Kataloqda inqilabdan əvvəl Luqada nə qədər artil-
leriyaya aid kitab və kitabça çıxıbsa, sifariş verdim. Yarım saatlıq 
fasilədən sonra stolunun üstündə ondan çox kitab vardı. Bir-bir 
vərəqləyib onların axırıncı səhifəsində verilən elanları oxudum. 
Üz qabığı qalın, həcmcə o qədər də böyük olmayan, 1911-ci ildə 
çap olunmuş “Artilleriya Zabitlər Məktəbinin anbarına satış 
üçün qəbul olunmuş kitablar”. Yeddinci kitab Əli ağa Şıxlinski-
nin “Səhra toplarının cəbhədə işlədilməsi” əsəri idi. Sevin-
diyimdən gözlərimə inanmadım. Dönə-dönə baxdım. Açıq-ay-
dın yazılmışdır: “Şıxlinski Ə. 1910-cu il, qiyməti 70 qəp. Luqa 
şəhəri, V.M.Kuroçkinin yeni mətbəəsində çap olunub”. Ayağa 
qalxdım. Növbətçi qızın yanına gedib yazını ona göstərdim. 
Oradan birbaşa fondun baş mühafizəçisinin yanına qaçdım.
– Baxın, baxın… 
Baş mühafizəçi məni sakitləşdirdi:
– Özünüzə gəlin, qoyun əməlli-başlı baxım. – O, eynəyi çıxa-
rır, oxuyur, özü də bərkdən: “Ə.Şıxlinski”. Bəli, biz təslim olduq, 
cavan oğlan, indi bildim haradadır. Nina Qriqoryevna, – deyə 
yaxınlıqdakı bir qadını səslədi. – Bir baxın, bu azərbaycanlı bizi 
təslim etdi. Demək, belə bir kitab varmış.
Şəmistan Nəzirli
151
Nina Qriqoryevna:
– Bu kitab olsa hərbi dərsliklər şöbəsində olacaq, – dedi. – Si-
farişi təzələyin…
* * *
Artıq bir həftədir ki, Sankt-Peterburq bəyaz havasına oxşar bi-
nada məni bir yazı stolu gözləyir. Beş, ya da on dəqiqə, lap uzağı 
iyirmicə dəqiqə geciksəm, gərək kiminsə durmağını gözləyəm. 
Nahara qədər də öz “isti yuvasını” tərk edən adam çox çətin ta-
pılar. Ona görə də səhər saat doqquz tamamda kitabxananın 
qarşısında olmağa adət eləmişəm.
Mənə müvəqqəti verilmiş vəsiqəmi təqdim edib soruşuram:
– Zəhmət olmasa, K-9178 nömrəli sifarişi yoxlayın.
– Sizin istədiyiniz kitab tapılıb, amma bir qədər gözləməli ola-
caqsınız…
– Yəni nə qədər?
– Dəqiq deyə bilmirəm… Bəlkə bir gün, bəlkə üç gün, bəlkə 
bir həftə… Ona görə də hər gün gəlib yoxlamalısınız.
* * *
Sankt-Peterburq ətrafındakı iki şəhər Əli ağa Şıxlinskinin 
hərbi fəaliyyəti ilə bağlı olub. Onlardan biri Luqa, digəri isə 
Çarskoye-Selo (indiki Puşkin şəhəri – Ş.N.) şəhəridir. Əli ağa Şıx-
linski xatirələrində bu yerləri böyük məhəbbətlə yad edir. İnqi-
labdan əvvəl artilleriya zabitlər məktəbi Çarskoye-Seloda, bütün 
Avropada ən nümunəvi hərbi təlim meydanı isə Luqa düzən-
liyində yerləşirmiş. Ona görə də fürsətdən istifadə edib Çarsko-
ye-Seloya getmək – Şıxlinskinin yaşayıb-işlədiyi şəhəri görmək 
arzusu məni rahat buraxmırdı…
Azərbaycanlı, yoxsa polyak?
 
İstirahət günü olduğundan Lisey-muzeyə baxmağa gələnlər 
daha çox idi. Hava dumanlı və yağışlı olsa da, böyük növbə var 
idi. Şəhərin qədim və zəngin tikililəri, təkrarsız gözəlliyi – sarı 
General Əli ağa Şıxlinski və silahdaşları
152
xəzəlli cökə xiyabanları, uzaqdakı dumanlı meşələr, “Səssiz” gö-
lün cilvələnən ləpələri doğrudan da insanı valeh edir. 
Yanımda dayanan eynəkli kişi əlindəki qəzeti büküb gileylən-
məyə başladı:
– Başa düşmürəm ki, bu boyda binaya niyə az adam buraxır-
lar. Ötən il də burada olmuşam, onda belə deyildi. 
– Əgər ötən il olmusunuzsa, bu il nəyinizə gərəkdir? – deyə 
mən söhbətə qoşuldum.
– Elə deməyin. Gərək tarixə dönə-dönə baş çəkəsən… Bağışla-
yın, hardansınız?
– Azərbaycandanam…
– Mən də Tambovdanam. Gəlin tanış olaq: biologiya elmləri 
namizədiyəm.
Mən də özümü təqdim etdim. Buraya nə məqsədlə gəldiyimi 
dedim. O, tələsik soruşdu:
– Yaxşı, ay dost, bir dayan, lisey hara, Azərbaycan hara? Məgər 
burada azərbaycanlılar da oxuyub?
– Düzü, bu haqda heç nə bilmirəm. Amma bir faktı dəqiq 
bilirəm ki, xalqımızın general oğlu Əli ağa Şıxlinski burada, keç-
miş Çarskoye-Seloda xidmət edib. Mən onun sorağı ilə gəlmişəm. 
Vaxtdan istifadə edib Lisey-muzeyə də baxmaq istədim. 
Nikolay Xaritonoviç heyrət və təəccüblə:
– Məgər general Şıxlinski sizin xalqın oğludur?
– Bəli, necə məgər?
– O ki polyakdır.
Mən acı-acı gülümsünürəm. Eyni zamanda fikirləşirəm ki, 
bunun günahı özümüzdədi. Biz xalqımızın şöhrətli oğlunu yaxşı 
tanımırıq. Üstəlik bəzi qələm sahiblərimiz yerli-yersiz ona çar 
generalı damğası vurublar. Elə burda, bu dar macalda, necə 
deyərlər, dəridən-qabaqdan çıxıb müsahibimi başa salıram ki, o, 
polyak deyil, azərbaycanlıdır.
Mən ona Dövlət mükafatı laureatı, general-mayor, hərb 
elmləri doktoru, professor Yevgeni Zaxaroviç Barsukovun 
sözlərini xatırladıram:
Şəmistan Nəzirli
153
“Əli ağa Şıxlinski içərisindən çıxmış olduğu Azərbaycan xal-
qına bütün varlığı ilə sadiq olub, onu sonsuz dərəcədə sevib, eyni 
zamanda bütün Rusiyanın və bütün Sovetlər ölkəsinin də qızğın 
bir vətənpərvəri kimi həmişə Vətən yolunda canından keçməyə 
hazır idi”.
Nikolay Xaritonoviç:
– Oxumuşam, – deyir, – onun haqqında. Mən bioloq olsam da, 
tarixlə maraqlanıram. Lovğalıq olmasın, az-az tarixi roman və 
yaxud elmi-tarixi əsər olar ki, oxumamış olam. Aleksandr Stepo-
novun “Port-Artur”u, “Zvonaryovlar ailəsi” romanları stolüstü 
kitablarımdır. Orada kapitan Şıxlinski, general Şıxlinski qoçaq 
adam kimi təsvir olunur, fəxr etməyə dəyər. Təsəvvür edin ki, 
çar, Port-Arturda uduzan rus generallarını – Stesseli, Foku, Smir-
novu və başqalarını məhkəməyə verdi. Şıxlinskini isə əksinə 
(1906-cı ildə – Ş.N.), məşhur Georgi ordeni ilə təltif etdi.
– Azərbaycanlı general Şıxlinski (qəsdən “azərbaycanlı” sözü-
nü tez-tez işlədirəm ki, həmsöhbətimin yadında yaxşı qalsın, 
bundan sonra heç vaxt çaşmasın – Ş.N.) öz xatirələrini yazıb. Heç 
şübhəsiz ki, oxumamısınız.
– Xeyr, oxumamışam. Nəsə rast gəlməyib.
– Bizim Azərbaycanda nəşr olunub. Hökmən göndərərəm…
– Yadıma düşdü, – deyə Nikolay Xaritonoviç sevinclə bildirir. 
– Onun familiyasına “Rus artilleriyası Birinci Dünya müharibə-
sində” adlı kitabda da rast gəlmişəm. Amma yenə deyirəm, mən 
bu günədək onu polyak bilmişəm. İndi siz deyirsiniz azərbaycan-
lıdır. Bunu sübut edən əsaslı bir faktı varmı?
İlişmişdim, özü də möhkəmcə. Yaxşı ki, əl çamadanımda Əli 
ağa Şıxlinskiyə, onun həyat yoldaşı Nigar xanıma aid materialla-
rı, fotoşəkilləri özümlə gətirmişdim.
– Lisey-muzeydən çıxanda hara gedəcəksiniz? – soruşdum.
– Sankt-Peterburqa, orda qalıram, “Sovetski” mehmanxana-
sında. 
– Nə xoş təsadüf, mən də orda qalıram, on üçüncü mərtəbə, on 
doqquzuncu otaq. Axşam qonağımızsınız, ətraflı söhbət edərik…
General Əli ağa Şıxlinski və silahdaşları
154
* * *
Sankt-Peterburqda ən çox sevindiyim 1984-cü ilin bir oktyabr 
günü oldu. İntizarında olduğum kitab, nəhayət, tapıldı. “Səhra 
toplarının cəbhədə işlədilməsi”, müəllifi polkovnik Şıxlinski, 
Luqa şəhəri, 1910-cu il.
Artilleriyanın, xüsusən Rusiya-Yaponiya müharibəsində, 
səhra artilleriyasında döyüşdə istifadə olunması qaydaları konk-
ret şəkildə işlənib hazırlanmış və elmi cəhətdən əsaslandırılmışdır. 
Kitab altı fəsildən ibarətdir.
Bu uğurlu gündə V.Bertelsin 1912-ci ildə Varşavada çap etdir-
diyi “Quru qala qoşunları və ağır səhra artilleriyası tərəfindən 
atəş açılmasında artilleriya cihazlarından istifadə edilməsi haq-
qında məlumatlar” kitabını əldə edib, hər ikisinin surətini çıxart-
dırdım. V.Bertels kitabının ikinci hissəsində polkovnik Şıxlinski 
“Üçbucağı”nın artilleriyada böyük, əvəzsiz əhəmiyyətindən 
bəhs edir: “Artilleriya atəşinin aparılmasında “Şıxlinski üçbuca-
ğı” böyük rol oynamışdır. “Üçbucağın” ətraflı şəhəri və yazılışı 
ilk dəfə 1912-ci ildə çap olunmuşdur.
“Şıxlinski üçbucağı” təkcə rus artilleriyasında deyil, Fransa, 
İsveçrə, Norveç və Avstriya artilleriyasında da böyük şöhrət qa-
zanmışdır”.
Şəmistan Nəzirli
155
ÖMRÜN SON GÜNLƏRİ
(Sənədli hekayə)
Təbiət Əli ağaya böyük bir ağıl, müstəsna bir qa-
bi liyyət və hərbi istedad, mərdlik və nəcib sifətlər, 
Vətən müdafiəsi üçün çox faydalı olan fəaliyyət ehti-
rası ilə dolu coşqun bir enerji vermişdir.
Yevgeni Barsukov, 
artilleriya generalı, professor
General Əli ağa Şıxlinskinin
1943-cü ildə çəkilmiş son fotoşəkli
Görünür qismətdi, bəlkə də bu, taleyin hökmüdür. Hər nədir-
sə, əlli beş il bundan əvvəl görülən iş Azərbaycanımızın hərb 
tarixinə əvəzsiz töhfədir. Əgər 1942-ci ildə məşhur filosof-alim 
Heydər Hüseynov ömrünün son illərində dünyaşöhrətli sərkər-
dəmiz Əli ağa Şıxlinski ilə görüşməsəydi, Azərbaycan hərb me-
muarının təməl daşını qoyan “Xatirələrim” kitabı da yaranmaya-
caqdı. Generalın xatirələri ölümündən bir il sonra 1944-cü ildə 
cəmi yeddi min beş yüz tirajla nəşr olundu. Nadir nüsxəyə dönən 
bu qiymətli kitab 80-ci illərdə tapılmadı. Bu dövrdən başlayaraq 
hərb tariximizə general Əli ağa Şıxlinski xatirələrinə oxucu “aclı-
ğı” güclənmişdir.
Şəmistan Nəzirli, mərhum xalq yazıçısı İsmayıl Şıxlının qay-
ğısı ilə generalın aydan arı-sudan duru xatirələrini 1984-cü ildə 
kütləvi tirajla (60 min) yenidən Azərbaycan və rus dilində nəşr 
etdirdi. Kitabı izahlar, qeydlər və əlavələrlə nəşr etdirən Şəmistan 
Nəzirli topladığı yeni faktlar əsasında “Ömrün son günləri” adlı 
sənədli hekayə yazıb.
General Əli ağa Şıxlinski və silahdaşları
156
* * *
General qocalmışdı, elə qocalmışdı ki, nə gözü əməlli-başlı 
görürdü, nə də qulağı eşidirdi, yerişi də o yeriş deyildi. At be-
lində, piyada cəbhələr gəzən, batalyonlara, alaylara, orduya sər-
kər dəlik edən generalın indi tərpənməyə halı qalmamışdı. 
Dövlətin ona verdiyi bir neçə otaqdan özü üçün ancaq birini sax-
lamışdı. Onda da təktənha yaşayırdı. Oğulsuz-qızsız, nəvəsiz-
nəticəsiz. Tale onu bu nemətdən məhrum etmişdi. Həyat onun 
üçün hələ adiləşməmişdi. Nikbin baxışı, əzəmətli vüqarı, yaşa-
maq ehtirası və dərin ağılı tam üstündə idi. Kim onu küçədə, 
bayırda görürdüsə, fəxrlə tanımayana göstərirdi: “Port-Artur 
qəhrəmanı, “artilleriyanın allahı” Əli ağa Şıxlinski!”. Bu adı 
1906-cı ildə qazanmışdı. Hər yerdə onu belə nişan verirdilər.
…İndi uzaqlarda toplar dinir, tüfənglər atılır, insanlar qırılır, 
kəndlər, şəhərlər dağılırdı. Onun topçuluq və artilleriya haqqın-
dakı təklifləri bu müharibədə də əsgərlərimizin köməyinə 
gəlirdi. Rus topçuluq elmindəki kəşflərindən, xüsusən “Şıxlinski 
üçbucağı”ndan və “Şıxlinski formulu”ndan geniş istifadə olu-
nurdu. General isə dəmir darvaza arxasında saxlanan pələng 
kimi tək-tənha qalmışdı. Yetmiş səkkiz illik ömür yolunda gene-
ral yaşamağına, dünyaya gəlməsinə zərrəcə heyfsilənmirdi. 
Keçmişdən söhbət düşəndə o, fəxrlə deyirdi: 
– …Mən öz keçmişimə sakit bir vicdanla nəzər salır və müa-
sirlərimin gözlərinə cürətlə baxıram. – Stola söykənib qalın bığ-
larını eşər, xeyli sükut etdikdən sonra gülümsünən general: – Bu 
günlər də bizim ömrümüzün qocalıq çağına düşdü, – deyərdi.
Altmış ildən çox nümunəvi hərbi qulluğu ona şan-şöhrət 
gətirmişdi. Uzaq Şərqdəki xidməti, Rusiya-Yaponiya və Birinci 
Dünya müharibələrində, 1918-1920-ci illər də Milli Ordudakı mi-
silsiz fəaliyyəti bütün hərbiçilərə nümunə göstərilirdi.
Bunların hamısı Vətənin azadlığı naminə görülən ən xeyir-
xah, yaddançıxmaz xidmətlər idi. General xidmət illərini xatırla-
yanda qəlbi nurla dolur, gözünə işıq gəlir. Bu anlarda sanki 
uzaqlarda atılan qələbə soraqlı topların səsini belə eşidirdi. 
Şəmistan Nəzirli
157
Onu yalnız tənhalıq sıxırdı. Bu anlarda dünyada ən çox sevdi-
yi bir adamla səssizcə danışmaq ona təsəlli verirdi. Bu adam 
şəkil olub, divardan asılmışdı. Düz on iki ildən çox idi şəklə 
dönən insan onun pıçıltılarına cavab vermirdi. Onunla danışan-
da generalın səsi boş otaqda əks-səda verib özünə qayıdırdı.
O, özü kimi qoca kresloda sakitcə əyləşmişdi. Ötən günləri 
qovub xəyalından, yaddaşından silmək istəyirdi. Keçmişə qayıt-
maq istər-istəməz əziz Nigarını xatırlamaq demək idi. O, bunsuz 
keçinə bilmirdi. Bu, mümkün də deyildi. Bütün xidməti boyu 
Nigar onunla qoşa addımlamışdı. Saysız-hesabsız əsgərlərə zərif 
əllərilə şəfa verib həyata qaytarmışdı. 
Otaq buz kimi soymuşdu. Bakıya qatı duman gəlmişdi. Gözə-
görünməz çisəkdən nəmlənmiş asfalt parıldayırdı. Küçələrdən 
gediş-gəliş kəsilmişdi. Cəbhə həyatı keçirən şəhər sanki köçmüş-
dü. Bayaqdan pəncərə ağzında quruyan generalın yadına Sovet 
Məlumat Bürosunun hər saat radio ilə verilən xəbərləri düşdü. 
Yaxasından gödəkcəsinin cibinə sallanan qədim saatın zəncirini 
çəkib onu işığa tutdu. Səkkizə beş dəqiqə qalırdı. Küçədə telefon 
dirəyindən asılmış reproduktorun altına xeyli adam yığışmışdı. 
General pəncərəyə yaxın oturub, buradan aydın eşidilən cəbhə 
xəbərlərini dinlədi.
…Bu gün Qızıl Ordu hissələrimiz Stalinqrad ətrafı döyüşlərdə 
faşist generalı Fridrix Paulyusun və Feldmarşal Fon Manşteynin 
ordusunu darmadağın etmişdir. Xilaskar Qızıl Ordu hissələri 
müvəffəqiyyətlə hücumu davam etdirir…
 İndi qələbə tam bizimlədir. Quduz qəsbkarın yuvası dağıla-
caq…
 Daha heç nəyi eşitməyən general evin içində sürətli addım-
larla gəzinirdi. Qalın cod bığları sevincdən titrəyirdi. Sevincini 
bölüşməyə adam axtarırdı. Geriyə dönüb şəklə baxa-baxa:
– Gözün aydın, Nigarım, Vətən oğulları qırdı düşmənin belini.
Şair Vidadinin nəvəsi olan general bütün həyatı boyu bir neçə 
şeir yazmışdı. Həmin şeirlər iyirmi iki il bir yastığa baş qoyduğu 
General Əli ağa Şıxlinski və silahdaşları
158
ömür-gün yoldaşı Nigara həsr olunmuşdu. İndi ona elə gəlirdi 
ki, qulağı da eşidir, gözü də görür.
Radioda son xəbərlərin oxunuşu qurtardı. Azacıq zəfər mar-
şından sonra diktor:
– Şair Səməd Vurğun mikrofon qarşısındadır, – dedi. 
Gur, alovlu şair səsi şəhərə yayıldı:
Ay ellər, obalar, gözünüz aydın!
Düşmənin səfləri pozulur bu gün!
Bizim qoç igidlər nərə çəkdikcə, 
Zalımın məzarı qazılır bu gün!
Qapı döyüldü. O, cəld irəliyə doğru getdi. Fikirləşdi ki, yəqin 
qonşum Bahadurla Varvaradır, gəzməkdən qayıdırlar. Fikrindən 
keçdi ki, bu qələbə münasibətilə hər ikisini öpsün. Soruşmadan 
qapını açdı. Cavan, yad bir adamı qapıda görüb özünü itirən 
kimi oldu. 
Gecdən-gec:
– Kimi istəyirsiniz? – həyəcanla soruşdu.
Qapıda dayanan cavan oğlan dedi:
– General Əli ağa Şıxlinski sizsinizmi?
– Bəli, buyurun içəri keçin.
Qonaq irəli bir addım atıb əl uzatdı:
– Akademiyanın elmi işçisiyəm. Məni vitse-prezident Heydər 
Hüseynov Sizin yanınıza göndərib. Tapşırıb ki, xatirələrinizi 
yazmaqda Sizə kömək edim. 
– Yaxşı eləyib gəlmisən, oğul! Düzü, mənim üçün çox çətindir. 
Belə ki, əllərim əsir, gözüm pis görür, qulaqlarım da yaxşı eşit-
mir. Ancaq hafizəm, yaddaşım hələ qalıb. Hər bir hadisəni, 
əhvalatı gününə, hətta saatına qədər də xatırlayıram. – Sonra buz 
kimi soyuq, kimsəsiz otağı göstərdi. – Nə bilim, bu şəraitdə 
mümkündürmü?..
Səhərisi akademik Heydər Hüseynovun özü qoca generalın 
görüşünə gəldi. Görkəmli alim qarşısında dayanan ucaboy, enli-
Şəmistan Nəzirli
159
kürək generala heyranlıqla baxırdı. Sanki onun sağlığına inana 
bilmirdi. Professor Barsukovun kitablarında Əli ağa Şıxlinskinin 
adına dönə-dönə rast gələndən sonra şəxsən alim özü elmi işçi 
Avedyayevi məcbur eləmişdi ki, qapı-qapı gəzməli olsa da, ge-
neralı tapmalıdır.
Alimlə general üzbəüz oturdu. Ötəri də olsa, evə göz gəzdirən 
alim, burada kitablardan və qədim mebeldən başqa qiymətli heç 
nə görmədi.
Ağzı yarıaçıq qalan şkafdan bir dəst general mundiri asılmış-
dı. General əli əsə-əsə stolun üstündəki solğun gülün əyilmiş bu-
dağını düzəltdi. Qonaq titrək səslə:
– Yoldaş general, – dedi, – bizim akademiya general-professor 
Yevgeni Barsukovun yenicə nəşr olunmuş əsərlərini alıb. Profes-
sor dördcildlik “Rus artilleriyası Birinci Dünya müharibəsində” 
əsərində Sizin yalnız rus topçuları arasında deyil, həm də rus 
ordusunun geniş dairəsində hörmət və nüfuzunuzu, Port-Artur 
epopeyasında son dərəcə böyük şöhrətinizi məhəbbətlə, ehti-
ramla xatırlayır.
Bayaqdan susan, qonağını dinləyən general təvazökarlıqla:
– Hə, – dedi, – az-çox cavanlıqda vətən qarşısında xidmətimiz 
olub. Yevgeni Zaxaroviçlə təxminən iyirmi il birgə qulluq etmi-
şik. Topçu Zabitləri Məktəbində, Luqa şəhərində, topçu general 
müfəttişliyində işləmişik.
Heydər Hüseynov onu tapdığına uşaq kimi sevinirdi. Fik rin-
də, ürəyində özünü danlayırdı ki, xalqımızın belə şöhrətli oğul-
ları çoxdur. Amma biz onları itirib-axtarmırıq. Bu gün görkəmli 
rus professoru onun əvəzsiz xidmətini nahaqdan xatırlamır. Özü 
də bir-iki yerdə yox... Düz qırx bir dəfə öz elmi əsərində onun 
hərbi üçbucağından, Birinci Dünya müharibəsindəki fəaliyyə tin-
dən ağız dolusu danışır. 
O, özü ilə gətirdiyi kitabı stolun üstünə qoydu. Səhifələrin 
arasında qoyulan nazik kağız parçalarını götürüb dedi:
– İcazənizlə, bir epizod oxuyum, yəqin ki, Sizin üçün maraqlı 
olacaq.
General Əli ağa Şıxlinski və silahdaşları
160
– Buyurun, – ağır eşidən general stulunu bir az da yaxına 
çəkdi. Damarı çıxmış iri əllərini dizləri üstünə qoydu. – Məmnu-
niyyətlə qulaq asıram.
– “General Əli ağa Şıxlinski 1916-cı ildə Krevo yaxınlığında 
alman mövqelərinin yarılması əməliyyatına, Qərb cəbhəsinin 
onuncu ordu cəbhəsində 1917-ci il iyul əməliyyatının topçuluq 
cəhətindən hazırlanmasına rəhbərlik etmişdir. Əli ağa Şıxlinski-
ni həmişə ön mövqelərdə görmək olardı. O, topçu hissələrinin 
yerlərini yoxlayır, topları daha düzgün yerləşdirmək üçün gös-
tərişlər verir, onların döyüş əməliyyatlarını izləyir və rəhbərlik 
edirdi”.
Heydər Hüseynov səhifəni axıra qədər oxuyub vərəqi çevirdi. 
Sakitcə oturub onu dinləyən generala baxdı. O, keçmişdən gələn 
şan-şöhrətinə diqqətlə qulaq asırdı. Dumanlaşmış eynəyini çı-
xardıb ehmallıca sildi. İri sifətindəki batıq ordları həyəcandan 
titrədi.
– Bu səhifədə isə Sizin onuncu ordunun komandanı olan vaxt 
yazdığınız bir raportun mətni verilib.
– Maraqlıdır, mən yüzlərlə raport yazmışam. Görəsən, hansı 
əməliyyatdır ki, bir tarixi fakt kimi hətta kitaba belə düşüb? Oğul, 
zəhmətdən keçib, rica edirəm, onu da oxuyun, – general nəzakətlə 
xahiş etdi. 
– “Topçu hazırlığı başlandı. Müharibənin üç ili ərzində mən 
topçuların bu qədər gözəl bir əməliyyatını görməmişdim. Qo-
şunların ruhu yüksəlməyə başladı. Hətta topçulara çox böyük 
tələblər verən piyada da razı qalmışdı. Otuz səkkizinci korpusda 
piyadalar hazırlığı tamamilə bitmiş hesab edib, hətta onu davam 
etdirmək təklifindən əl çəkdi… hissələr hücuma keçdilər, onlar 
təntənə ilə yürüyərək düşmənin iki-üç sıra səngərini aşıb, onun 
batareyalarına çatdılar, düşmən toplarının nişangahlarını götü-
rüb gətirdilər”…
– Hə, yadıma gəldi, – deyib, general sinədolusu nəfəs aldı. – 
Çox sağ ol, oğlum…
Şəmistan Nəzirli
161
– Hələ qurtarmamışam, yoldaş general, – deyib Heydər Hü-
seynov yenidən oxumağa başladı. O, generalı sevindirdiyinə 
özü də hədsiz dərəcədə şad olmuşdu.
– Əli ağa çox tələbkar və zabitəli komandir olmaqla bərabər, 
eyni zamanda ədalətli, xeyirxah, özünə tabe olanların qeydinə 
qalan bir adam idi. Onlar Əli ağaya hörmət edər və onu son 
dərəcə sevərdilər…
– Bəsdi, oğul, bəsdi, – deyib general alimin biləyindən tutdu. 
– Dosta üzgörənlik eləyib Yevgeni Zaxaroviç, məni lap çox 
tərifləyib.
– Zənnimizcə, elə xidmətiniz müqabilində də Yevgeni Zaxa-
roviç tərif yazıb. Amma Siz, nədənsə, elə tərifdən qaçırsınız.
– Axı, ay oğul, biz o işləri tərif naminə görməmişik. Bu, hər 
birimizin borcu idi, onu da pis-yaxşı yerinə yetirdik.
– Yoldaş general, borca qalanda… – susdu, cəsarət eləməyib 
elə-belə kitabı vərəqlədi.
– Hə, buyur, oğul, nəsə sözlü adama oxşayırsan, de, utanıb 
çəkinmə…
– Sizdən bir təvəqqem var, amma gərək yox deməyəsiniz…
– Oğul, bir de görüm əlimdən gələn işdimi, – və kövrək-
kövrək: – Məgər bu əldən-ayaqdan düşmüş qoca da kiminsə 
işinə yarıyar?
– Yaxşı olar ki, Siz də xatirələrinizi yazasınız. Sizin xatirələr bu 
gün faşizmə qarşı ölüm-dirim mübarizəsi aparan əsgər və 
zabitlərimiz üçün ən gözəl töhfə olardı.
General kitabı əlinə alıb, eynəyini gözünə taxdı. Kitabın ilk 
səhifəsinə elə-belə göz gəzdirib:
– Ay oğul, – dedi, – dünən Sizin bir elmi işçiniz də gəlmişdi, 
ona da dedim. Bu, elə çətin işdi ki, tək mən öhdəsindən gələ 
bilmərəm. Belə ki, lap uşaqlıqdan hərbi işə olan marağım, hərbi 
gimnaziyada, Peterburqdakı Mixaylovski Topçuluq Məktəbində 
oxumağım, hamısı... Rusiya-Yaponiya müharibəsindəki xidmə-
tim, Cahan müharibəsində və inqilab illərində olan bütün hadi-
sələr təfərrüatı ilə yaddaşımda qalıb. Bu, görünür, ömrümdə bir 
General Əli ağa Şıxlinski və silahdaşları
162
dəfə də olsun araq içməməyimdən, ət yeməməyimdən irəli gəlir. 
Ümumiyyətlə, uşaqlıqdan məndə qumara və insana məxsus ol-
mayan əyləncələrə qarşı nifrət var. Boş vaxtımı at sürməkdə, ki-
tab mütaliəsində keçirmişəm. Bəlkə ona görə də yaddaşdan yax-
şıyam. Amma qulaqlarım və gözlərim mənə vəfasızlıq edir. Bu 
da görünür qocalıqdandır. Axı, zarafat deyil, bu yolu mən ötən 
əsrin ortalarından gəlirəm.
Alim sevinclə:
– Eybi yoxdur, yoldaş general, – dedi. Generalın xatirələrini 
yazmağa razılıq verməyi onun hədsiz sevincinə səbəb oldu. – 
Mən Sizə köməkçi verərəm. Hiss eləyirəm nasazsınız, əgər etiraz 
etməsəniz, Sizə bir nömrəli xəstəxanada otaq ayırardıq. Orada 
həm müalicə olunardınız, həm də xatirələrinizi diktə edərdiniz. 
O adam gecə-gündüz sizinlə bir otaqda yaşayacaq.
– Mən etiraz etmirəm, – deyə general qocalara məxsus xoş 
təbəssümlə gülümsündü. – Onsuz da evdə tək-tənha darıxıram. 
Həkimlər mütaliəni də mənə çox gördülər. Amma bir şeyi də 
demək istəyirəm. Sizin o alim yoldaşın günahı nədi, sapsağlam 
ola-ola xəstə…
– Siz onun üçün narahat olmayın. O özü buna ürəkdən razı-
dır. Başa düşür ki, bu xatirələrin hər bir epizodu xalqın azadlığı 
yolunda əzab-əziyyətlərə dözən, odlu səngərlərdə “Vətən uğ-
runda!” deyib hücuma keçən əsgər və zabitlərə hava, su qədər 
gərəklidir.
– Mən hazıram, – general ürəkdən razılıq verdi. Gur səslə: – 
Bir şərtlə ki, lap uşaqlıqdan başlayacağam. Çünki uşaqlığım 
mənim üçün çox əzizdir, – dedi. – Sizə onu da xatırladım ki, kiçik 
bir mülkədar olan atam İsmayıl ağa Əli Qazax oğlu Şıxlinski, əsli 
1537-ci ildən başlayan igid bir nəslə mənsub olub. Bizim ulu ba-
bamız Ağdolaq Məmmədağa Qazax qəzasında igidliyi ilə ad-san 
qazanıbmış. Onun iki oğlu olub. Böyük oğlu Şıxı çox ağıllı və 
sakit, kiçiyi Əli Qazax isə çox igid, amma dəlisov bir adam imiş. 
Mən Əli Qazaxın nəslindənəm. Əvvəllər ikisi də Qazaxlı kən-
dində yaşayıblar. Şıxının övladları artıb böyüyəndə görünür, 
Şəmistan Nəzirli
163
torpaq sahəsi azlıq edib. Ona görə də onlar bir qədər də qərbə 
köçüb – biri Sınıq körpünün yanında, o biri də Kürün sahilində 
kənd salıblar. İndiki Şıxlı kəndləri mənim ulu babamın adını da-
şıyır.
– Eşitdiyimə görə, Sizin böyük şair Molla Vəli Vidadiyə də 
qohumluğunuz çatır?
– Çatır, oğul, – general fəxrlə izah etdi. – Mənim anam Şah-
yəmən xanım Vidadinin dost-doğma nəvəsidir. O dövrün iki 
məşhur şairi də bizim nəslin yetişdirməsidir. Kazım ağa Salik və 
Mustafa ağa Arif Şıxlinskilər eşitmisənmi?
– Bəli, ədəbiyyat tarixində belə şairlər var. Amma heyf ki, çox 
az şeirləri bizə gəlib çatıb. O da Firidun bəy Köçərlinin xidməti 
sayəsində...
Alim hiss edirdi ki, danışmaq, o illəri xatırlamaq general üçün 
çətin də olsa xoşdur. Səhhəti ona imkan vermirdi. Həyəcanlanmış 
general durub rəfdən qalın bir kitab gətirdi. Vərəqləyib istədiyi 
səhifəni tapdı. Kresloda əyləşib dərindən nəfəs aldı. 
– Rəhmətlik Firidun bəy Köçərli gör nə qədər cünglərdə, boğ-
çalarda itib-batmaqda olan Azərbaycan şairlərinin şeirlərini üzə 
çıxartdı. Yəqin ki, bu kitabı oxumusunuz. Görürsünüzmü, Ka-
zım ağa Salikin, Mustafa ağa Arifin neçə şeiri verilib. Ömrünü 
Rusiyada sürgündə keçirən mayor Mustafa ağa da bizim nəslə 
mənsubdur. Mustafa ağa ilə Kazım ağa, deyilənə görə, qardaş, 
ya da əmioğlu olublar. Diqqət elə gör, qürbətdə Qazaxı xatırla-
yan Mustafa ağa Arif Salikə nə yazır:
 
Bilməm nə oldu bizim Qazax, Şəmsəddin,
Gəlmədi onlardan bir xəbər, yəqin.
Qəzayi-ilahi bu imiş həmin, 
Getdi əldən o dövranlar, ağlaram!
…Söhbət elə şirinləşdi ki, qonaq getməyi, general isə xəstəliyini 
unutmuşdu. Sanki onlar bir-birini neçə illər idi tanıyıb sevirdi. 
Alim ürəyində deyirdi: “Hər xalqın təlxəyi də var, məşhur 
General Əli ağa Şıxlinski və silahdaşları
164
sərkərdəsi də... Ağıllı xalq, şübhəsiz ki, sərkərdəsi ilə fəxr edir. 
Biz isə belə sərkərdəni itirib-axtarmırıq. Vaxtilə ”rus artilleriyası-
nın allahı” sayılan, xalqımızın hərb tarixinə şanlı səhifə yaza 
biləcək insan Cəfər Cabbarlı adına küçənin on dörd nömrəli 
evində tək-tənha ölümünü gözləyir”.
– Bəs hərbçi necə? Nəslinizdə Sizdən əvvəl hərbçi olubmu?
– Bizim nəsil cəngavərliyi, tündməcazlığı ilə tanınıb. Ona görə 
də bizi qəzada “dəliqazaxlı” adlandırıblar. 
Əli Qazaxoğlu nəslində birinci savadlı adam mənim atam 
olub. O, 1804-cü ildə Rusiya-İran müharibəsində süvari dəstənin 
tərkibində vuruşmuşdur. Atam İsmayıl ağa döyüşdə xüsusi ilə 
fərqlənən, təltif olunanlar sırasında olub.
Şıxlinskilər nəslində Avropa üsulu ilə tam təhsilli birinci adam 
isə mən olmuşam.
Atam rus dilini bilməsə də, görünür ona böyük hüsn-rəğbəti 
olub. Məndən iyirmi beş yaş böyük qardaşımı çar konvoyuna 
göndərib. Qardaşım atamdan aldığı maddi yardımla özünə 
müəllim tutub rus dilini öyrənir. Üç ildən sonra zabitliyə imta-
han verib, süvari zabiti adını alır. 
Mənə isə Avropa üsulunda hərbi təhsil vermək atamın ən bö-
yük arzusu idi. Ona görə də məni götürüb özü ilə Tiflisə apardı. 
Anamın əmisi oğlu o vaxt çox məşhur olan, savadlı, bir çox 
azərbaycanlıların təhsil almasına yaxından kömək edən Mirzə 
Hüseyn əfəndi Qayıbzadəyə tapşırdı. Bundan sonrakı bütün 
fəaliyyətim üçün həm müəllimim, həm də qayınatam Mirzə 
Hüseynə borcluyam.
General susdu. Gödək saqqalını, qalın bığını fikirli-fikirli sı-
ğalladı. Qonağın sorğu-sualı onu həyatının ilk gənclik çağına 
qaytardığından ürəyindəki, qəlbindəki nisgili də tərpətmişdi. 
Görüşdüyü saysız-hesabsız əsgərləri, dostları, tanışları, hamısını 
elə bil qonaq özü ilə gətirmişdi. “Qayınatam” deyəndə istər-
istəməz, Nigarını xatırladı. Başını söykənəcəyə dirədi. Dünyanın 
ağrısı-acısı köksünü didirdi.
– Hə, oğul, deyəsən kitabın bir fəslini yazıb bitirdik. 
Şəmistan Nəzirli
165
Alim onun bərk yorulduğunu görüb ayağa durdu. Sağollaşıb 
ayrıldı. Söhbətdən sonra xeyli vaxt özünə gələ bilməyən general 
nahar etməyi də unutmuşdu. O, fikrə getdi. Ötən günlər onu 
bərk yaxalamışdı. Diqqəti məchul bir nöqtədə ilişib qalan ev sa-
hibi fikrən hadisələri ilbəil bir-birinin yanına düzürdü.
…1908-ci il, iyirmi beş noyabr. Çarskoye-Seloda “Müqəddəs 
Georgi Pobedonosets” ordeni günü bayram edilirdi. Podpolkov-
nik Şıxlinskiyə əla xidmətlərinə görə polkovnik rütbəsi verilirdi. 
O, on illik xidməti borcunu üç ildə yerinə yetirmişdi. Bu barədə 
yuxarı dairələrdə də, orduda da çox nadir bir hadisə kimi danı-
şılırdı. Sülh vaxtı bu, ağlasığmaz təltifat idi.
Əli ağanı məşhur Şipka qəhrəmanı, piyada generalı Nikolay 
Qriqoryeviç Stoletova burada təqdim etdilər. Hərbi sovetin üzvü 
N.Q.Stoletov çatılmış qaşları altından iri mavi gözlərini Əli ağa-
ya dikib, təmiz Azərbaycan dilində dedi: 
– Tanışlığımıza çox məmnunam, cənab polkovnik.
 Əli ağa donub qaldı. Ona elə gəldi ki, qulağı səsə düşüb. Ge-
neralın qarşısında hərbi qaydada farağat dayanıb təəccüblə: 
– Mən də həmçinin… – səsi qırıldı.
– Qulluğunuz necə keçir, füsunkar Qafqaz üçün darıxmırsı-
nızmı?
– İşin çoxluğu bəzən buna imkan vermir. Lakin vətən həmişə 
vətən olaraq qalır. Məgər onun üçün darıxmamaq olarmı?
– Çoxdanmı ayrılmısınız Qafqazdan?
– Artıq səkkiz il keçir, cənab general. İcazənizlə, soruşmaq 
istərdim, əgər sirr deyilsə, bizim dili belə təmiz kimdən öyrən-
mi siniz?
General gülümsünüb ərklə əlini Əli ağanın çiyninə qoydu:
– Bu dili mən sizinkilərdən öyrənəndə, yəqin ki, sən onda 
uşaq idin. 1860-cı ildə Tiflisdə hərbi xidmətdə olmuşam. Sevas-
topol kompaniyasından sonra mənə ştabs-kapitan rütbəsi verib, 
Qafqaz ordusunun baş qərargahına göndərdilər. Orda cavan bir 
azərbaycanlı ilə tanış oldum. Bu adam ərəb, fars dilində yaxşı 
təhsilə malik olsa da, rus dilini çox zəif bilirdi. Bu dilə isə güclü 
marağı var idi. Biz onunla dostlaşdıq, belə qərara gəldik ki, mən 
General Əli ağa Şıxlinski və silahdaşları
166
ona rusca, o da mənə azərbaycanca dərs keçsin. Azərbaycan dili-
ni bilməyən adam Qafqazda çətin hərəkət edə bilər. Bunu Martı-
nov qülləsinin günahsız qurbanı, böyük şair Lermontov da etiraf 
etmişdir. Onu da deyim ki, Sizin Azərbaycan dili bir neçə dəfə 
Şibka döyüşlərində də köməyimə çatıb. Son həmlələrin birində 
əsir aldığımız məşhur türk sərkərdəsi Hacı Osman Paşanı mən 
azərbaycanca danışdıranda onun gözü kəlləsinə çıxdı. Dodaqaltı 
deyinib, hirslə gözlərini üzümə bərəltdi:
– Gavura satılan qafqazlı, – deyə məni təhqir etdi.
– Lütfən deyin, cənab general, o dərs aldığınız adamın adını 
xatırlamırsınız ki…
– Əlbəttə, xatırlayıram, Mirzə Hüseyn əfəndi, – general ani 
olaraq fikrə getdi.
Əli ağa Şıxlinski dərhal sevinclə soruşdu:
– Qaibzadə, eləmi?
– Bəli, məgər Siz də onu tanıyırsınız?
– Necə tanımayım. Hüseyn əfəndi mənim anamın doğmaca 
əmisi oğludur. Həm də mənim qayınatamdır. Mən də ondan 
dərs alıb bu rütbəyə çatmışam.
– Görürsünüz, tanış çıxdıq. Bu, çox yaxşı oldu. Axtarılsa, siz 
qafqazlılar hamınız bir-birinizə qohumsunuz. Vaxtınız olanda 
bizə buyurun, cənab polkovnik, Sizi Qafqaz çayına qonaq edərik.
– Cənab general, icazə versəydiniz, mən də Sizi keçmiş dostu-
nuzun qızı Nigar xanımın bişirdiyi Qafqaz plovuna dəvət 
edərdim…
– Böyük məmnuniyyətlə…
Əli ağa Şıxlinski Uzaq Şərqdəki xidmət illərini, Çinə səfərini, 
Rusiya-Yaponiya və Birinci Dünya müharibəsindəki iştirakını, 
Azərbaycanda xidmətini, Nəriman Nərimanov, general Səməd 
bəy Mehmandarov, Məmməd bəy Sulkeviç, Həbib bəy Səlimov, 
Mixail Frunze, Əbdülhəmid bəy Qaytabaşı kimi dövlət xadimi 
və məşhur sərkərdələrlə görüşlərini xatırlayır, titrək qələmi ilə 
xırdaca qeydlər edirdi.
O gündən unudulmuş qoca generala fərdi təqaüd kəsildi. 
Həkimlər həyəcanlanmamağı tapşırırdılarsa da, bu, mümkün ol-
Şəmistan Nəzirli
167
murdu. Daim ön xətlərdə, müharibə meydanlarında döyüş əmə-
liyyatlarının mahir sərkərdəsi həyəcansız danışa bilmirdi.
1943-cü ilin aprelində kitabın son səhifələrini diktə edən ge-
neral vətəndaşlıq borcunu xatırlayaraq deyirdi: “İçərisindən çıx-
dığım xalqıma və onun özü üçün seçmiş olduğu hökumətə 
həmişə sədaqətlə xidmət etmişəm, edirəm və edəcəyəm”.
Bütün varlığı ilə xalqını sonsuz ehtiramla sevən generala nə 
kitabının çıxması, nə də xalqımızın cahanşümul qələbəsini gör-
mək qismət oldu. Gələcək nəsillərə onun böyük bir əmanəti qal-
dı. İbrətamiz həyat yolunu, hərbi xidmətini ayna kimi göstərən 
məşhur “Xatirələrim” kitabı ölümündən bir il sonra işıq üzü gör-
dü. Topçu hissələri ilə tankların açıq üsulu kimi ağıllı təklifləri 
düşməni məhv etməkdə döyüşçülərimizin köməyinə gəldi.
Dövlət mükafatı laureatı, hərbi elmlər doktoru, artilleriya tak-
tikası professoru Yevgeni Zaxaroviç Barsukov kitaba yazdığı 
müqəddimədə bunu bir daha təsdiq edirdi:
“Qızıl Ordunun artilleriyası özünün möhtəşəm qüvvəsini 
yaradarkən təkcə bu günün nailiyyətlərindən istifadə etməmiş, 
təkcə gələcəyə baxmamış, eyni zamanda keçmişdən bütün fay-
dalı və lazım olanları da götürmüşdü. O, köhnə rus ordusunda 
olan ən yaxşı döyüş ənənələrini mənimsəmişdir.
Döyüş ənənələri və köhnə rus artilleriyasında yaxşı nə vardı-
sa, hamısı general-leytenant Əli ağa Şıxlinski ilə əlaqədardır”.
1944-cü ildə isə professor respublika Elmlər Akademiyasına 
göndərdiyi məktubda yazırdı:
“Hörmətli yoldaş Hüseynov! Əli ağa Şıxlinskinin kitabından 
altı nüsxə göndərdiyiniz üçün səmimi-qəlbdən təşəkkür edirəm. 
Həmin kitabları marşal Voronova, Yakovleva, Proçkoya, Xoxlov 
və Samsonov yoldaşlara vermişəm. 
Bundan əlavə, əgər mümkünsə, SSRİ EA Tarix İnstitutunun 
direktoru, akademik Qrekova, bizim şanlı Qızıl Ordunun ko-
mandanlığının Əli ağa Şıxlinskinin “Xatirələrim” kitabı ilə ma-
raqlanan bəzi üzvlərinə verməkdən ötrü daha altı nüsxə 
göndərməyinizi Sizdən xahiş edirəm”.
General Əli ağa Şıxlinski və silahdaşları
168
GENERAL ƏLİ AĞA ŞIXLİNSKİNİN  
MÜDRİK FİKİRLƏRİNDƏN
– Adi bir insan özünü dahi hesab edərsə, demək, o, ən küt bir 
adamdır.
– İnsan nə mələkdir, nə də heyvan; ansaq özünü mələk hesab 
edəndə heyvan vəziyyətinə düşür.
* * * 
1920-ci ildə iyirmi səkkiz aprel çevrilişinin səhəri həbs olunan 
general Əli ağa Şıxlinskiyə bolşevik çekisti belə bir sual vermiş-
dir:
– Hansı siyasi partiyanın və ya inqilabın mənafeyini müdafiə 
edirsiniz? 
General Əli ağa Şıxlinskinin cavabı:
– Hər bir inqilaba əks-inqilab kimi yanaşıram. Heç vaxt belə 
şeylərə qoşulmamışam, qoşulmazdım da… Mən hərbçiyəm...
* * *
1919-cu il fevralın iyirmisində general Əli ağa Şıxlinski Gən-
cədə yeni yaranan Azərbaycan ordusunun əsgərləri qarşısında 
çıxış edərək demişdir:
– Azərbaycanlılar həmişəlik yadda saxlamalıdırlar ki, doğma 
ordu xeyriyyə evi deyildir və ondan ötrü mövcud deyil ki, hər bir 
azərbaycanlı orada özünə xeyirli olan yeri tutsun. Ordu Vətənin 
dayağıdır və ora ölkənin ən yaxşı qüvvələri daxil olmalıdır. 
Özünün xırda şəxsi maraqlarını doğma diyarın və öz xalqının 
maraqlarından üstün tutan adamların qiyməti çox deyil və ordu 
təəssüf etmədən onlarla vidalaşır. Özlərini düşünən mənasız 
adamlar ordunun işini artırmasınlar. Belə insanların heç bir 
dövlət xidmətində faydası olmayacaq.
Şəmistan Nəzirli
169
* * *
İyirminci ilin Aprel çevrilişi günlərində Müsavat hökumətinin 
daxili işlər nazirinin müavini Şəfi bəy Rüstəmbəyov Əli ağa 
Şıxlinskidən soruşmuşdur:
– Hə, cənab general, qaçmırsınızmı?
– Öz vətənimdən niyə qaçım ki?
– Sizi öldürərlər.
Ağırtəbiətli general təmkinini pozmadan cavab vermişdir:
– Gələnlər ağıllı adamlar olsalar, məni öldürməzlər, çünki 
mən onların işlərinə yararam. Axmaqlardan isə, heç yerdə canını 
qurtara bilməzsən. Buna görə də Vətənimin adama ehtiyacı ol-
duğu bir zamanda, mən onu qoyub heç yerə getmərəm.
Tərəzinizi dibindən çıxardan oğullar
1880-ci ildə Tiflis kadet korpusunda təhsil alan kursant Əli 
ağa Şıxlinski bir gün dostları ilə şəhərə gəzməyə çıxır. Kursantlar 
güclərini sınamaq üçün güc tərəzisinə yaxınlaşırlar. Hamı bir-bir 
öz gücünü göstərir. Əli ağaya da təklif edirlər. O deyir ki, gəlsəniz 
mən bunu divardan tamam qopardım (o vaxtlar güc sınanan 
tərəzi yumruqla vurulmurdu. Divara bərkidilirdi, güc sınayan-
lar onu özlərinə tərəf dartırdı).
Yoldaşları deyir:
– Əli ağa, zarafat eləmə, altıya, yeddiyə qədər çəkə bilsən, 
qalibsən.
Tərəziçi:
– Bala, əvvəl çək, sonra öyün, – deyib ona kinayə ilə baxır.
Əli ağa var qüvvəsi ilə elə çəkir ki, güc sınanan tərəzi divar-
dan yerli-dibli qopur.
Tərəziçi:
– Bala, – deyir, – sən doğrudan da güclü imişsən, bu güclə 
öyünməyə haqqın var. Beşə qədər çəkənə altı manat düşür. Sən 
isə onu yerli-dibli qopartdın. Al, mükafatın on manatdır.
General Əli ağa Şıxlinski və silahdaşları
170
Əli ağa:
– Mənə on manat lazım deyil. Mən istədim biləsiniz ki, 
tərəzinizi dibindən çıxardan oğullar da var, – deyə cavab verir.
* * *
Müdrik general Əli ağa Şıxlinski 1919-cu ildə xarici ölkələrə 
təhsil almağa gedən gənclər qarşısında çıxış edərək demişdir:
– Vətənə məhəbbət ailə və məktəbdən başlayır.
* * *
1942-ci ildə general Əli ağa Şıxlinskiyə xatirələrini yazmağı 
təklif edən filosof-alim Heydər Hüseynova general demişdir:
– Mənim hərbi xidmətim xoşbəxtliklə keçmişdir. Kursant vax-
tımdan ta ordudan istefaya getdiyim günə qədər heç bir 
müvəffəqiyyətsizliyə uğramamışam. Gəhgir at kimi gənclik ehti-
rası ilə həmişə irəliyə atılaraq, həyatda öz yerimi tapa bilmişəm. 
Rusların “gözəl doğulma, xoşbəxt doğul” qədim atalar sözünü 
dəfələrlə özümdə sınamışam. Həm hərbi xidmətdə, həm də şəxsi 
həyatımda xoşbəxtlik məndən heç vaxt uzaq olmamışdır. Mən 
heç vaxt mənsəb dalınca düşməmişəm, mənsəb özü mənim ar-
dımca gəlmişdir. Hətta demək olar ki, mənsəb özü mənə doğru 
yüyürmüşdür. Ona görə mən öz keçmişimə təmiz bir vicdanla 
və müasirlərimin üzünə tam cəsarətlə baxıram.
Heydər Hüseynovun həyat yoldaşı Talə xanım xatırlayırdı:
– 1940-cı ildə Mərkəzi Komitəyə çağırılan Heydərdən soru-
şublar ki, nə üçün çar və müsavat generalı Əli ağa Şıxlinski haq-
qında çox yazırsınız? 
Heydər bu suala çox sərt cavab vermişdir: 
– Bəs nə üçün rus alimləri Suvorov və Kutuzov haqqında 
daha çox yazırlar?..
Bizim ailədə generaldan iki gümüş qaşıq – yemək və çay qaşı-
ğı saxlanılır. Onların tutacağında çalkeçirli (Venzelli) generalın 
ad və soyadının baş hərfləri yazılıb: “Ə.Ş.”. Bunları general Əli 
ağa Şıxlinski özü Heydərə hədiyyə verib.
Şəmistan Nəzirli
171
DANIŞAN SƏNƏDLƏR
Azərbaycan korpusu komandirinin məlumatı
№ 67, 13 dekabr 1918-ci il, Gəncə şəhəri
Azərbaycanın müstəqil respublika elan edilməsi mənə may 
ayının 27-də qəzetlərdən aydın oldu. 
Mən mayın 28-də yeni dövlətin hərb nazirliyinin layihəsini 
artıq hazırlamışdım; layihə arxasında izahedici qeyd olan 
müfəssəl sxem əlavə edilmişdi.
Bu layihədə, ümumi şəkildə aşağıdakılar deyilirdi:
I. Hərb nazirliyinin idarə və müəssisələri ordunun təşkilat, 
tədris, tərbiyə və təminatı üçün heç bir şeyi əsirgəməməlidir.
Aşağıdakıların təşkil edilməsi zəruridir:
1) nazirliyin dəftərxanası;
2) Ali Baş Qərargahın idarəsi (elə özü də baş qərargah);
3) intendantlıq;
4) artilleriya idarəsi;
5) qoşunların yerləşdirilməsi təminatı üzrə şöbə ilə hərbi tex-
niki idarə;
6) məhkəmə və sanitar qüvvələri və sairə.
Bundan başqa hərb naziri – əgər o, mülki şəxsdirsə – onda o, 
özünün yanında səlahiyyətli şəxslərin çox kiçik sayından hərbi 
şura yaratmalı və qoşunların təlim və tərbiyəsinə bilavasitə 
nəzarət etmək üçün köməkçi təyin etməlidir.
Artıq məsul vəzifələrə mənə şəxsən tanış olan şəxslər təyin 
edilmişlər. Yeri gəlmişkən, dəftərxana rəisi vəzifəsinə Koll dəvət 
edilmiş və o da tam razılıq vermişdir. Rus hərb nazirliyinin 
dəftərxanasında uzun müddət xidmət etmiş və bu müəssisənin 
iş fəaliyyəti ilə əla tanış olan Genşelman müşavir vəzifəsinə təyin 
edilmişdir.
II. Şöbə rəislərinin hamısı çox yüksək maaş alan əlahiddə kor-
pusun iri qərargahları və idarələri ləğv edilsin və hərb nazirliyi-
General Əli ağa Şıxlinski və silahdaşları
172
nin idarə və müəssisələrinin qurulmasında həmin rütbəli şəxs-
lərdən istifadə edilsin.
Diviziyalar bilavasitə hərb nazirinə və ya onun köməkçisinə 
tabe edilsin. Gözəl təlim və tərbiyə almış, Mancuriyada müvəf-
fəqiyyətlə döyüşən, yüksək döyüş qabiliyyətli yapon ordusunun 
korpus təşkilatı haqqında təsəvvürü belə yox idi. 
Bundan başqa heç bir hərbi-dairə idarəsi nəzərdə tutulmurdu.
Hərb nazirliyinin idarə və müəssisələri öz növbələrində gənc 
və son dərəcə kiçik olan dövlətin vasitələri və onun qoşunlarının 
sayına müvafiq olaraq – ziyalı qüvvələrə artıq dərəcədə qənaətlə 
yanaşmağı təşkil etməlidirlər.
III. Bu əsas layihə ilə yanaşı olaraq mən başqa ehtimalı da 
nəzərdə tuturdum:
1) Hərb naziri (onda bu vəzifəyə mülki şəxs təyin edilmişdi) 
onun korpus komandirinə verəcəyi tapşırıqlar müqabilində özü-
nün şəxsi yazışması üçün çox az sayda yavərlər və kargüzarlar 
ştatı alır.
2) Əlahiddə korpus idarəsi demək olar ki, qalır, gənclərin 
hərbi qulluğa səfərbərliyi və qoşunların yerləşməsinin təminatı 
üzrə olan orqanlarla tamamlanır.
3) Korpus komandiri hökumətin müzakirə etdiyi hərbi 
məsələlərin hamısında nazir ilə bərabər səs hüququna malikdir.
IV. Birinci layihə (qismən və 2-ci ehtimal şübhəsiz olaraq aşa-
ğıdakı faydaları verə bilərdi):
1) bizdə həddən artıq az olan, zabit və hərbi məmurların, 
xüsusilə Ali Baş Qərargahın zabitlərinin və hərbi mühəndislərin 
ziyalı qüvvələrin qənaət edilməsi;
2) çoxlu pul qənaəti;
3) idarənin bəsitləşməsi, belə ki, müasir şəraitdə qətiyyən la-
zım olmayan bir instansiya azalacaqdır.
V. Hökumət Gəncə şəhərinə köçən kimi (iyun ayının 
əvvəlində) mənim layihəm hərb nazirliyi müəssisələrinin 
müfəssəl sxemi şəklində Nazirlər Sovetinin sədrinə təqdim edil-
mişdir.
Şəmistan Nəzirli
173
Ehtimal edilirdi ki, hökumətə tam məlumatı, yəqin ki, Nazirlər 
Sovetinin müvafiq iclasına dəvət ediləcək korpus komandiri 
şəxsən özü təqdim edəcək. Lakin mən heç bir yerə dəvət edil-
məmişəm və layihə haqqında heç bir xəbərdarlıq almamışam. 
Güman edirəm ki, layihə heç müzakirə edilməmişdir, çünki Bakı 
quberniyasının bolşeviklərdən təmizlənməsi və bunun üçün la-
zım olan xarici kömək ilə əlaqədar olaraq yaranmış xüsusi şəraitə 
görə hökumət hərb naziri təyin etməkdən imtina etmişdir.
Mən bu sadə məsələnin üstündə ona görə çox dayanıram ki, 
mən çox zəif olduğuma görə bizim hamımızın həyəcanına səbəb 
olan mövzu haqqında qəti danışa bilmirəm və şəxsən məlumat 
vermək imkanından məhrumam.
VI. Bizdə hərb nazirliyinin yaradılması və yuxarıda göstər-
diyim prinsiplərin Siz cənab zat-ali …….. bəyənəcəyinə tam 
əmin olaraq aşağıdakı vəsatətləri edirəm:
1) Azərbaycanın korpus qərargahı dərhal ləğv edilsin;
2) Onun şəxsi heyətindən qalan və onun təşkili üçün dəvət 
olunmuş şəxslərdən hərb nazirliyinin idarə və müəssisələrinin 
yaradılmasında istifadə edilsin.
general-leytenant
Əli ağa Şıxlinski
Vahid türk terminologiyası üzrə nəticə
Türk xalqları üçün hərbi terminologiyanın birləşdirilməsi, 
aşağıdakı iki əsasa görə əhəmiyyətli sayıla bilər:
1) Hərbi terminologiyada müxtəlif fikir ayrılığı nə qədər az 
olarsa, ordu üçün o qədər yaxşıdır.
2) Terminologiyanın birləşdirilməsi türk dilinə daxil olmuş 
xarici sözlərin hamısının da olmasa, çoxunun (əsas etibarilə ərəb 
və fars sözlərinin) əvəz edilməsi üçün lazım olan miqdarda əsl 
türk sözlərini toplamaq imkanını verə bilər. Xarici sözlərin axını, 
General Əli ağa Şıxlinski və silahdaşları
174
bu və ya digər dərəcədə unudulmuş, ya da ki, türk mənşəli müx-
təlif xalqların saymadıqları ana sözlərinin ədəbi türk dilindən 
“qovub” çıxarmışlar.
Bir çox əsl türk sözləri var ki, onlar Azərbaycanda çox geniş 
işləndiyi halda, Tatarıstanda, Özbəkistanda və sair yerlərdə 
işlənmir və əksinə, o respublikalarda işlənən sözlər Azərbaycanda 
işlənmir. 
Vahid türk hərbi terminologiyasının praktik olaraq həyata 
keçirilməsi üçün aşağıdakıları etmək olar:
1. Marağı olan respublikaların nümayəndələrindən ibarət ko-
missiya təşkil etmək. Komissiyaya rus və türk dillərinin (öz xalq-
larının ləhcəsini) mükəmməl bilən və hərbi işlə əsaslı surətdə 
tanış olan şəxslər daxil olmalıdır. 
Komissiyanın yeri Bakı şəhərində müəyyən edilməlidir, çünki 
şəhər həm coğrafi mövqeyinə görə uyğun gəlir, həm də orada 
komissiyanın kooptasiya edə bilən, türk dilini yaxşı bilən şəxslər 
çoxdu. Komissiyanın tərkibinə daxil edilmiş şəxslərin sayı az ol-
malıdır.
2. Terminoloji lüğətin tərtib edilməsi üçün komissiya Orduda 
qəbul edilmiş terminlər məcmuəsini vermək lazımdır. Məcmuə 
təcili surətdə Moskvada hazırlanmalıdır. Məcmuəyə köhnə hərbi 
terminlər (avanqard, aryerqard, zastava və s.) kimi tarixi əhə-
miy yəti olan və bugünkü gündə də öz əhəmiyyətini itirməmiş 
köhnə hərbi məcmuələrdə saxlanmış sözləri də daxil etmək la-
zımdır.
3. Komissiya öz işində həddən artıq ehtiyatlı olmalıdır, heç bir 
dilə üstünlük verməməlidir ki, heç bir şübhə, narazılıq yaranma-
sın.
Xalqların siyasi həyatında dil çox böyük əhəmiyyətə malikdir. 
Bunu Fridrix Engels aşağıdakı sözlərlə çox əla ifadə etmişdir: 
“Dövlətlərin təbii sərhədləri dil və simpatiyalar ilə müəyyən edi-
lir”.
Komissiya bütün türk xalqları üçün absolyut vahid terminlərin 
yaranmasına çalışmalıdır.
Şəmistan Nəzirli
175
Əgər onlardan hər biri, digərindən xarici sözləri və ya boş söz 
yerlərini əvəz etmək üçün əsil türk sözü qəbul edərsə – bu əsas 
hal kimi qəbul edilməməlidir – və yaxud öz sözünün əvəzinə 
daha münasib əsil türk sözü seçərsə, bu kifayətdir. Bu hallar va-
cib deyildirlər, söz seçmək, səs çoxluğundan asılı olmayaraq kö-
nüllüdür.
Azərbaycan Hərbi Redaksiya Nəşriyyat Komitəsinin və 
Azərbaycan SSR-in Maarif Xalq Komissarlığının Elmi-termino-
loji Komissiyasının təqdir etmiş, mənim tərtib etdiyim “Qısa 
hərbi lüğət” türk hərbi terminologiyasının birləşdirilməsi komis-
siyasının işi üçün kifayət qədər material verə bilər.
 
Azərbaycan Redaksiya-Nəşriyyat 
Komissiyasının Sədri
Əli ağa Şıxlinski
2 iyun 1925-ci il 
* * *
Əlahiddə Azərbaycan Korpusunun komandiri ge-
neral-leytenant Əli ağa Şıxlinski Hərbi nazirin müa-
vini təyin edilməsi haqqında Səməd bəy Sadıq bəy 
Mehmandarovun Fətəli xan Xoyskiyə
Təqrir
№799, Gəncə 25 noyabr 1918-ci il
Müsəlman hərbiçiləri arasında ziyalı zümrənin kasadlığını 
nəzərə alaraq general-leytenant Əli ağa Şıxlinskinin təqririni 
təqdim etməklə, mən, onun Hərbi nazirin müavini təyin edilməsi 
barədə vəsatət verirəm. Bu vəsatət bir də o mülahizədən doğur 
ki, mənə yaxın zamanlarda müxtəlif hissə, idarə və anbarları 
yoxlamaq üçün tez-tez getməli olacağam, buna görə də Yeliza-
vetpolda (Gəncədə – Ş.N.) müavinin olması zəruridir. Bundan 
General Əli ağa Şıxlinski və silahdaşları
176
başqa, general Əli ağa Şıxlinskiyə mən bütün texniki və hərbi 
tədris müəssisələrinə rəhbərliyi həvalə etmək fikrindəyəm.
Tam artilleriya generalı:  Səməd bəy Mehmandarov
Baş Qərargahın rəisi, 
polkovnik:    Həbib bəy Səlimov
* * *
Azərbaycan Redaksiya-Nəşriyyat Komissarlığının  
Sədri Əli ağa Şıxlinskiyə
NKP yanında Elmi Türk 
Terminologiyasının tərtib
 edilməsi komissiyası
20 avqust 1925-ci il 
Sizin 2 iyun 1925-ci il sorğunuza cavab olaraq Elmi-Türk Ter-
minologiyasının Komissiyası bildirir ki, SSRİ -də vahid termino-
logiyanın tərtib edilməsi siyasi məsələ olduğu üçün, bu məsələyə 
dair Komissiyanın fikir söyləməyə hüququ yoxdur. Yalnız onu 
əlavə edə bilərik ki, Komissiyanın razılığı ilə Əli ağa Şıxlinski 
ASSR üçün üç min sözdən ibarət olan Hərbi Lüğət tərtib edilmiş-
dir, lakin o hələ çapdan çıxmamışdır.
Komissiyanın sədri – imza 
Katib – imza
Əsli ilə düzdür: Az. MİK-in iş icraçısı – imza və tanış olub: Əli 
ağa Şıxlinski.1
* * *
1 General Əli ağa Şıxlinskinin tərtib etdiyi 280 səhifəlik “Rusca-türkcə 
qısa hərbi lüğət” əsəri 1926-cı ildə “Azərbaycan hərb redaksiyası” 
tərəfindən Bakıda nəşr olundu. Həmin əsərə görə Əli ağa Şıxlinski SSRİ 
Hərbi İnqilab Şurasının 1928-ci il 23 fevral tarixli qərarı ilə Fəxri Fərmanla 
təltif edilmişdir – Ş.N.
Şəmistan Nəzirli
177
Çox hörmətli və əziz Əli ağa!
Mən bu gün keçmiş rus ordusunda öz xidmət yoldaşım və 
dostum kimi tam artilleriya generalı Səməd bəy Mehmandarova 
məktub yazmışam. Əli ağa, eyni duyğularla Sizə də məktub ya-
zıram. Habelə mənə Azərbaycan Cümhuriyyəti qoşunlarında 
hər hansı bir vəzifə verilməsi xahişi ilə müraciət edirəm. Mən 
könüllü ağqvardiya Ordusunda Kazak briqadası komandiri kimi 
kiçik bir vəzifə tuturdum. Sonra qısa müddətdə Kuban ordusu 
qərargahı yanında tapşırıq generalı oldum. 
Ailəmin yaşayışını təmin edə bilməkdən ötrü istənilən vəzi-
fəyə qane olacağam. Siz məni tanıyırsınız. Mən istənilən vəzifədə 
Azərbaycan Cümhuriyyətinə faydalı olacağam. Xidməti (hərbi) 
sədaqət andı içməyə hazıram. Arvadım və uşaqlarım – qızlarım 
Vera və Nadejda Sizə, Əli ağa və Nigar xanıma səmimi salamla-
rını göndərirlər. 
Sizə səmimi sədaqət və səmimi hörmətlə 
V.İrmanovlar ailəsi. 
31 mart 1918-ci il Kutaisi şəhəri 1
* * *
1914-cü il sentyabrın 8-də general-mayor Əli ağa Şıxlinskinin 
Baş Artilleriya İdarəsinə ərzindən:
“Uçan aparatlarla mübarizədən ötrü, ordumuzu xüsusi səhra 
topları ilə təchizin təxirəsalınmaz zəruriliyi məni əlbəəl, uçan 
aparatlara atəş açmaq üçün 3 düymli toplarla silahlanmış 4 top 
avtomobil batareyasının yaradılması barədə vəsatət qaldırmağa 
sövq edir. Deyilən batareyanın formalaşdırılmasının və ona ko-
1 İrmanov Vladimir Aleksandroviç (18.10.1852-27.04.1931) – tam artil-
leriya generalı. Port-Artur və Birinci Dünya müharibəsində Əli ağa Şıx-
linski və Səməd bəy Mehmandarovla çiyin-çiyinə döyüşlər aparmışdır. 
Oktyabr inqilabından sonra ağqvardiyaçıların könüllü ordusunda birinci 
Qafqaz-kazak korpusunun komandanı olmuşdur. Ağqvardiyaçıların məğ-
lu biyyətindən sonra Yuqoslaviyaya mühacirətə getmiş, 1931-ci ildə No-
visad şəhərində vəfat etmişdir. – Ş.N.
General Əli ağa Şıxlinski və silahdaşları
178
mandanlığın qvardiya ştabs-kapitanı Tarnovskiyə həvalə olun-
masını vacib sayıram. Zira, əvvəla, təklif olunan toplar Putilov 
zavodunda ştabs-kapitan Tarnovskinin niyyətinə görə və 
nəzarəti altında hazırlanır və zabitlərdən heç biri təklif olunan 
topla hal-hazırkı vaxtda qvardiya ştabs-kapitanı Tarnovski qədər 
tanış ola bilməz. Və sonrası, həmin batareyaya komandanlıq ona, 
döyüş təcrübəsi əsasında öz sistemini gələcək təkmilləşdirmə 
üçün çoxlu qiymətli məlumat gətirər…1
* * *
Türk generalı Xəlil Paşanın (1882-1957) yavəri yüzbaşı 
Səlahəddinin general Əli ağa Şıxlinski haqqında xatirəsindən
Gümrüdə olduğumuz günlərdə, çarlıq ordusunda topçu ko-
mandanı olmuş general Əli ağa Şıxlinski bizə xidmət etmək üçün 
gəlmişdi. Əli ağa Şıxlinski Şıxlı kəndindən idi. Yeni qurulan 
Azərbaycan İslam ordusunda və ya məmləkəti olan Şimali Qaf-
qaz Dövləti ordusunda xidmət etmək istəyirdi. Xəlil Paşa bu 
adama çox hörmət göstərdi. Əli ağa Şıxlinski bizə gəldiyi zaman 
əynində hələ də rus hərbi forması və çarın ordenləri vardı. Xəlil 
Paşa ona bir türk ordeni verdi və rus ordusundakı rütbəsinə 
bərabər olan tam general (general-leytenant) türk forması geymə 
səlahiyyəti verdi. Üstəlik, atlarından birini hədiyyə etdi. General 
Əli ağa Şıxlinski təxminən bir həftə Gümrüdə qaldı. Bir vaxtlar 
komandanlıq etdiyi şəhəri gəzdi. Bəzən mən də onunla birlikdə 
gəzirdim. Bir gün Gümrüdə kazarmaların yanındakı hərbi 
kilsəni gəzərkən mənə belə dedi: “Siz bu kilsədə gəzərkən nə 
hiss edirsiniz?”. “Heç bir şey”. “Mən həyatımda iki dəfə çar 
həzrətlərilə birlikdə bu kilsədə mərasimdə iştirak etdim. Böyük 
rus imperiyasının varlığını, dəbdəbəsini o mərasimdə görmək 
1 Sənəd 2003-cü ildə (dekabr ayı) Moskvada çıxan “Техника и 
вооружение” jurnalından götürülüb. Jurnalda “Rus zenit artilleriyasının 
yenilikçisi” adlı məqalə və general Əli ağa Şıxlinskinin fotoşəkli də 
verilmişdir – Ş.N.
Şəmistan Nəzirli
179
çox gözəl idi. İndi sanki o günləri yenidən yaşayıram kimi həzz 
içindəyəm. Çar həzrətləri çox böyük insandı. Heyf ondan…”.
“Yüzbaşı Səlahəddinin romanı” kitabı, İstanbul,
1984, səh.417-418
* * *
1919-cu il 2 iyun tarixli sayında “Azərbaycan” qəzeti Əhməd 
Cavadın “Abbaszadə Mirzə Abbasın yubileyi” məqaləsində yazır:
“Ərəş Türk Müəllimlər İttifaqının və sairənin teleqramı oxu-
nub, alqışlanır. Bundan sonra hərbiyyə nazirinin müavini gene-
ral Əli ağa Şıxlinski, bələdiyyə rəisi qubernator Xudadat bəy 
Rəfibəyov, Qazax Müəllimlər İttifaqı nümayəndəsi söz söyləyib, 
alqışlanır”.
* * *
General Əli ağa Şıxlinski Avropaya oxumağa gedən 
azərbaycanlı tələbələr haqqında deyir:
“Üç ildir tələbələr Darülfünunsuz qalmışdır. Amerikaya 
tələbə göndərilir. Qərbə qoşulub müasir həyata hazır qayıtmalı. 
Qərbə yüksək idealla getməli. Avropa və Amerikaya gedənlər 
bilməlidirlər ki, niyə və nə üçün gedir. Rusiyada təhsil alanlar 
milli həyatla yaşamalıdırlar. İlyaslar – İlya, Məhəmmədlər – 
Mişa, Vəlilər – Vasya və Vladimir olmamalıdırlar. Onlar Vətənə 
yüksək idealla, milli hislərlə, ziyalı kimi qayıtmalıdırlar”. 
“Azərbaycan” qəzeti, 
1919-cu il, 24 yanvar 
Əli ağa Şıxlinskiyə verilmiş vəsiqə
31 iyul 1920-ci il
Bu vəsiqəni təqdim edən Əli ağa Şıxlinski yoldaş Azərbaycan 
İnqilabi Komitəsi tərəfindən gələcəkdə döyüş cəbhəsinə yola 
düşmək üçün Moskvaya – RSFSR İnqilabi Hərbi Şurasının sərən-
camına göndərilir.
General Əli ağa Şıxlinski və silahdaşları
180
Bütün hərbi və mülki idarələr, ayrı-ayrı şəxslər yolboyu Əli 
ağa Şıxlinski yoldaşa mənzilbaşına maneəsiz çatmağa və ona qa-
nuni kömək göstərməyə çağrılır.
Əli ağa Şıxlinski yoldaşda olan əşyalar və ərzaq məhsulları 
müsadirə və rekvizisiya oluna bilməz. 
Azərbaycan İnqilab Komitəsinin Sədri   N.Nərimanov
İdarə işlər naziri     imza
* * *
Qafqaz cəbhəsi Qoşunlarının Baş Komandanı 
vəzifəsini icra edən general Y.V.Lebedinskiyə
R a p o r t
İndiki zamanda geyim formasının dəyişdirilməsi, o cümlədən 
mövcud çiyin poqonlarının klapanlarla (petlisa – Ş.N.) 
əvəzlənməsi ordumuza yeni zərbə vurar və haradasa azacıq qa-
lan milli ruhun daha da aşağı düşməsinə aparıb çıxarar. 
Yenidən formalaşdırılan Müsəlman Korpusu üçün ləğv 
fəlakətli rol oynaya bilər. Buna görə də Müsəlman Korpusundan 
ötrü geyim formasının təsdiqi haqqında təkidlə xahiş edirəm.
Ümumi cizgilərlə bu forma belə layihələndirilmişdir: 
– baş geyimi – papaq; kokarda əvəzinə – beşguşəli ulduz;
– çərkəzi paltar və başlıq;
– ərəb əlifbası ilə “Müsəlman” şifrli və hərbi hissənin nömrəsi 
olan çiyin poqonları.
Geyim formasının ətraflı təsviri əlavə təqdim olunacaqdır.
Müsəlman Korpusunun Komandiri
general-leytenant Əli ağa Şıxlinski 1
9 fevral 1918-ci il
1 Bu vaxt Azərbaycan Hərbiyyə Nazirliyi yaranmamışdır. 1918-ci il 
noyabrın birində Hərbi Nazirlik, noyabrın 15-də isə Ümumi Qərargah, 
1919-cu ilin mart ayında Baş Qərargahın Baş İdarəsi təşkil edildi – Ş.N. 
Şəmistan Nəzirli
181
* * *
Tam artilleriya generalı Əli ağa Şıxlinskiyə
Teleqram 
Gəncədən
Hərbiyyə naziri Səməd bəy Mehmandarovun və şəxsən öz 
adımdan tam artilleriya generalı rütbəsi ilə təltif olunduğunuza 
görə Sizi ürəkdən təbrik edirik.
General-mayor
Həbib bəy Səlimov1
Qazax general-qubernatoru hörmətli cənab Əmirxan2
№179
12 fevral 1920-ci il
Bakı şəhəri
Qəzetlərdə məzmunu təxminən aşağıdakı mövzuda olan ya-
zılar peyda olub:
“Qazaxdan təxribat xarakterli xəbərlər gəlir ki, guya general 
Əli ağa Şıxlinski, Daxili işlər naziri Məmmədhəsən Hacınski, 
doktor Qarabəy Qarabəyov və Qarabağ general-qubernatoru 
1 Bu tarixsiz teleqram fonda (f.2898, iş 2, 11, səh.221) əlyazması halın-
dadır. Əli ağa Şıxlinski bu ali rütbəyə 28 iyul 1919-cu ildə Azərbaycan De-
mokratik Cümhuriyyətinin 339 saylı əmriylə təltif olunmuşdur – Ş.N.
2 Əmirxan Cahangir xan oğlu Xoyski (1888-1954) 1919-cu il oktyabrın 
13-dən 1920-ci il aprelin 27-dək Qazaxda qubernator olub. Xarici işlər na-
ziri Fətəli xan Xoyskinin qardaşı oğlu idi. Bolşevik-daşnak təzyiqindən 
iyun ayında bacısı Sarabəyimlə Türkiyəyə qaçdı. 1954-cü ildə İstanbul 
şəhərində vəfat etmişdir.
Məktub-teleqram elə bir vaxtda yazılmışdır ki, yerli bolşeviklər və Ru-
siyadan gələn təxribatçılar həm Milli orduda, həm də yüksəkrütbəli ziya-
lılar arasında şayiə yayıb onlarda Azərbaycan hökumətinə qarşı inamsız-
lıq yaradırdılar. Daha doğrusu, hökumət orqanlarının və şəxsiyyətləri bir-
birinə vuruşdurmaq məqsədi güdürdülər. Məktubun surəti Milli 
Təhlükəsizlik Nazirliyinin Arxivində (iş №4344, səh.137) saxlanılır – Ş.N.
General Əli ağa Şıxlinski və silahdaşları
182
(Xosrov bəy Sultanov – Ş.N.) hakimiyyəti ələ almaq niyyətilə 
hərbi çevriliş eləməyə hazırlaşırlar”. 
Aparılan sorğulardan məlum olur ki, siz bu barədə Ömər Faiq 
əfəndiyə (Nemanzadə – Ş.N.) və parlamentin üzvü Mustafa bəy 
Vəkilova demisiniz.
Siz bilirsiniz ki, yüksək vəzifədə olan hərbçinin sui-qəsddə iş-
tirak etməsi necə böyük bir cinayətdir. 
Yalnız bircə dəfə mənə Sizi görmək nəsib olub. Mən inanıram 
ki, ciddi səbəb olmadan Siz məni günahlandırasınız: görünür 
siz, özünüz inandığınız adamdan bu barədə eşitmisiniz.
Xahiş edirəm, tezliklə mənə bu ağ yalanı Sizə çatdıran adamın 
kim olduğunu bildirəsiniz ki, bu bədxah şər kələfini açaraq gü-
nahkarı məsuliyyətə cəlb edə bilim.
Sizə hörmət edən: Əli ağa Şıxlinski.
* * *
Azərbaycan Respublikasının
Hərb naziri
№ 3157, 9 mart 1920-ci il
Bakı şəhəri
Şəxsi təşəbbüslər əsasında yaradılmış Qırmızı Aypara Azər-
baycan Cəmiyyəti, eyni zamanda böyük dövlət əhəmiyyətinə 
malikdir. Müharibə şəraitində vətənin hərbi müəssisələrinə, 
eləcə də fəlakətə məruz qalmış respublika əhalisinə kömək 
etmək vəzifəsini üzərinə götürmüş Qırmızı Aypara Azərbaycan 
Cəmiyyəti xalq kütlələrinin geniş köməyinə arxalanmaq üçün 
tam əsası olan bir təşkilatdır.
Lakin, respublikanın bütün müəssisə və ictimai təşkilatlarının 
işlərinin təşkilatçılıq dövrünə nəzər salsaq, görərik ki, başlanğıc 
işlər zamanı bu cəmiyyətin nə dərəcədə dövlət əhəmiyyəti kəsb 
etdiyinə kifayət qədər qiymət verilməyə də bilər. Həm də əgər 
öz müstəqilliyində hələ gənc olan xalq kütlələrinin siyasi dövlət 
Şəmistan Nəzirli
183
kamilliyinin zəif olmasını nəzərə alsaq, aydın olar ki, ancaq 
vətəndaşların zamanlar özünü kifayət dərəcədə doğrultmaya-
caqdır.
Bununla yanaşı, gənc respublikanın dövlət formalarının və 
müəssisələrinin öz xalqının inamına və hörmətinə nail olmaları-
nı yadda saxlayaraq, yeni təsis edilmiş Qırmızı Aypara 
Azərbaycan Cəmiyyətinin işinin ilk çağlarında, təşkilat dövrü 
üçün maddi təminatının möhkəm əsasını yaratmaq üçün, onun 
dövlət tərəfindən himayə edilməsi məsələsi irəli çıxır; daha son-
ra isə, şübhəsiz ki, yaxın gələcəkdə respublikanın həmin xalqının 
maraqlarının həyata keçirilməsi üçün nəzərdə tutulmuş 
vəzifələrin yerinə yetirilməsi üçün, xalqın rəğbəti çoxlu ianə axı-
nı verəcəkdir.
Bütün bunlar haqqında məlumat verərək və Qırmızı Aypara 
Cəmiyyətinin Baş İdarəsinin təchizatı və birinci üç ayda onun 
saxlanması üçün smeta təqdim edərək, 483.490 manat məbləğində 
hesablanmış pulun buraxılması haqqında Azərbaycan Respubli-
kasının Parlamenti qarşısında vəsatət qaldırıram.
Bu qanun layihəsi mart ayının 10-da Nazirlər Sovetinin qərarı 
ilə bəyənilmişdir.
Əlavə: İzahedici yazı ilə birlikdə smeta və Nazirlər Sovetinin 
dəftərindən çıxarışın surəti.
İmza: Hərb naziri vəzifəsini müvəqqəti icra edən 
tam artilleriya generalı Əli ağa Şıxlinski.
İmza: Ordu Qərargah rəisi vəzifəsini müvəqqəti 
icra edən general-mayor Əbdülhəmid bəy Qaytabaşı.
İmza: Hərb Nazirliyinin dəftərxana rəisi vəzifəsini 
müvəqqəti icra edən kollegiya məsləhətçisi.
General Əli ağa Şıxlinski və silahdaşları
184
* * *
Azərbaycan Respublikası Hərbi İdarəsinin
(Ordu Qərargahı üzrə)
197 №-li ƏMR
Bakı şəhəri 8 aprel 1920-ci il
Səhhətim pozulduğuna görə aprelin 6-da işdən azad 
edilməyim, istefaya çıxmağım haqqında raport vermişəm.
Bu halda Hərbi İdarə üzrə məlumat verərək, qanun əsasında 
müvəqqəti olaraq Hərbi Nazir vəzifəsini icra etməyi Hərb Nazi-
rinin müavini, artilleriya generalı Əli ağa Şıxlinskiyə təklif 
edirəm.
Yeni hərbi nazir təyin edilənə qədər mən xəstə sayılıram.
Hərb naziri, artilleriya generalı:  Səməd bəy Mehmandarov
Ordu Qərargahı rəisi vəzifəsini
icra edən, general-mayor:   Əbdülhəmid bəy Qaytabaşı
P.S. Bundan əvvəl də hərbi nazir Səməd bəy Mehmandarov 
1919-cu il dekabrın 30-dan 1920-ci il fevralın 12-dək, ayyarım 
səhhəti ilə əlaqədar hərbi xidmətdə olmamışdır – Ş.N. 
* * *
Azərbaycan Respublikası Hərbi İdarəsinin
(Ordu Qərargahı üzrə)
222 №-li ƏMR
Bakı şəhəri  24 aprel 1920-ci il
Şəmistan Nəzirli
185
§ 1
Bugünkü gündən mən öz vəzifəmin icrasına başlayıram. Hərb 
nazirinin müavini, artilleriya generalı Əli ağa Şıxlinskiyə öz 
vəzifəsini icra etməyə başlamağı təklif edirəm.
Hərb naziri, artilleriya generalı  Səməd bəy Mehmandarov
Ordu Qərargahı rəisi 
vəzifəsini icra edən, 
general-mayor    Əbdülhəmid bəy Qaytabaşı
* * *
90 №-li əmrindən
 20 fevral 1919-cu il
Vəzifələrdən uzaqlaşdırılmış həkim Hacıqasımov və müşavir 
Əliyev öz xahişləri əsasında bu yaxınlarda yenidən xidmətə 
qəbul edilmişdilər. Vəzifələrinin icrasına başlamağa imkan tap-
mamış onlar yenidən onu icra etməkdən imtina etmişlər. Güman 
edirəm ki, öz Vətəninin həqiqi övladları qurulmaqda olan 
dövlətin belə ağır vaxtında, xüsusən də eyni məzhəb və eyni 
qandan olan yurddaşlarımızdan ibarət ziyalı işçilər bizim üçün 
belə qiymətli olduğu bir vaxtda bu cür hərəkət etməməlidirlər.
Azərbaycanlılar həmişəlik yadda saxlamalıdırlar ki, doğma 
ordu xeyriyyə evi deyildir və ondan ötrü mövcud deyil ki, hər bir 
azərbaycanlı orada özünə xeyirli olan yeri tutsun. Ordu Vətənin 
dayağıdır və ora ölkənin ən yaxşı qüvvələri daxil olmalıdır.
Özünün xırda şəxsi maraqlarını doğma diyarın və öz xalqının 
maraqlarından üstün tutan adamların qiyməti çox deyil və ordu 
təəssüf etmədən onlarla vidalaşır. Ancaq qoy belələri heç olmasa 
özləri haqqında mənasız yazışmaları ilə ordunun işini artırma-
sınlar. Belə insanların heç bir dövlət xidmətində faydası olmaya-
General Əli ağa Şıxlinski və silahdaşları
186
cağını güman edərək, bu əmrin surətini Nazirlər Şurasına təqdim 
edəcəyəm.
Hərbi nazir vəzifəsini müvəqqəti
icra edən general    Əli ağa Şıxlinski
Vaxtilə general Əli ağa Şıxlinskinin kursantı olmuş,  
mərhum general-mayor Akim Abbasovun  
(1911-1992) xatirə çıxışı:
– Ömrümün qırx ildən çoxu ordu sıralarında keçib. Bir zabit 
kimi yetişməyimdə 30-cu illərin hərbiçi gəncləri – məşhur gene-
rallarımız Əli ağa Şıxlinskiyə, Səməd bəy Mehmandarova borc-
luyam. Bakıda yerləşən Serqo Orconikidze adına Zaqafqaziya 
hərbi hazırlıq məktəbində general Əli ağa Şıxlinski bizə artilleri-
ya taktikasından dərs deyirdi. O, dərslərdə ciddi və tələbkar idi. 
Biz gənclərə atalıq qayğısı ilə təlim-tərbiyə verir, yaxşı bilik al-
mağımıza səy edirdi.
Bu gün fəxrlə deyə bilərəm ki, Əli ağa Şıxlinskinin vaxtilə dərs 
dediyi kursantlar sonralar Böyük Vətən müharibəsi illərində 
mərdliklə vuruşaraq xalqın sevimli qəhrəmanları olublar. Bu 
qəbildən mən iki dəfə Sovet İttifaqı Qəhrəmanı tank qoşunları 
general-mayoru Həzi Aslanovun, iki dəfə Sovet İttifaqı Qəh-
rəmanı polkovnik Həbibulla Hüseynovun, polkovnik Aslan 
Vəzirovun və başqa şöhrətli oğullarımızın adını çəkə bilərəm.
General Əli ağa Şıxlinski 50 ildən çox ordudakı xidməti və 
hərbi-elmi pedaqoji fəaliyyəti ilə xalqımızın adını ucaltmışdır. 
Bu gün biz xalqımızın sevimli oğlu ilə fəxr edirik. Şəxsən mənim 
üçün ikiqat sevincdir. Əziz generalımızın, sevimli müəllimimizin 
xatirəsini əbədiləşdirdiyi üçün qədirbilən Azərbaycan xalqına 
minnətdaram. 
Şəmistan Nəzirli
187
1984-cü il iyulun 17-də Əməkdar müəllim Mirqasım Omar 
oğlu Əfəndiyevin (1902-1992) general Əli ağa Şıxlinski  
haqqında söylədiyi xatirə:
– 1928-ci ildə Azərbaycan Dövlət Universitetinin fizika-riya-
ziyyat fakültəsində oxuyurdum. O vaxt bizə hərbi dərs keçirdilər. 
General Səməd bəy Mehmandarov alçaq boylu, çox gümrah, ağ-
saqqallı nurani kişi idi. O, bizə hərbi taktikadan, Əli ağa Şıxlin-
ski artilleriyadan, topoqraf-general İbrahim ağa Vəkilov isə 
hərbi topoqrafiyadan dərs deyirdi. Dərslərin rusca keçirilməsinə 
baxmayaraq generallar bizə hərb sənətini Azərbaycan dilində 
başa salırdılar. Mehmandarov dilimizi zəif bilsə də onun danışı-
ğını çox yaxşı başa düşürdük. Yüksək səviyyəli mədəni insan 
olan Səməd bəy dilimizi pis bildiyinə görə tez-tez üzrxahlıq edir-
di. Əli ağa isə azərbaycanca o qədər təmiz və səlis danışırdı ki, 
adam onun uzun illər Rusiyada yaşamasına az qala inanmırdı.
Yayda biz tələbləri ikiaylıq Hacıkəndə lagerə təlim-məşqə 
apardılar. Bir istirahət günü Mehdixan Vəkilovla mən Əli ağanın 
evinə getdik. Həyat yoldaşı Nigar xanım onda sağ idi. Bizi xoş 
üzlə qarşılayan Nigar xanım aynabənddə oturan ərini çağırdı:
– Əli ağa, – dedi, – eloğluların gəlib, gəl gör bunlara nə qonaq-
lıq verirsən.
– A Nigar, – dedi, – uşaqlar yəqin xeyli vaxtdı bozartma yemə-
yiblər. Bu dağların qoynunda bir Şıxlı bozartması bişirsən, pis 
olmazdı.
O vaxt Azərbaycan diviziyası manevr keçirdi. Bizim diviziya 
Çaykənddən başlayıb, Təkgöz dağlı istiqamətində irəliləyib Go-
ranboy stansiyasına çıxdı. Gəncənin yaxınlığında gürcülərə “hü-
cuma” keçdik. Komandirimiz Şahbazov familiyalı mayor idi. 
Qozlu deyilən yerdə diviziya komandiri Cəmşid xan Naxçıvan-
ski və Əli ağa Şıxlinski aşağı enib, əsgər və zabitlərlə görüşüb 
hal-əhval tutdular.
Əli ağa dedi:
General Əli ağa Şıxlinski və silahdaşları
188
– Ay yoldaş Şahbazov, sən öz rotanı gətirib düşmənin ağzına 
verdin. Əsgərin qalmadı, qırıldı. Axı, belə yaramaz, yaxşı ki, bu 
təlim məşqdi. Sabah müharibə başlasa, onda sənin kimi koman-
dirin vay halına.
Bizim də, gürcülərin də on iki topu vardı. Gürcülər Təkgöz 
dağını top atəşinə tutmuşdular. Bizim topçuların atəşi sərrast 
deyildi. Bunu komanda məntəqəsindən müşahidə edən Əli ağa 
Şıxlinski enib topçuların yanına gəldi. Sərrast olmayan top 
atəşləri Əli ağanı əsəbiləşdirmişdi. O çox cəldliklə on iki topun 
on ikisini də yoxladı. Zəhmli komandir səsilə topçulara əmr ver-
di. On iki topun hamısı hədəfi dəqiq vurdu. Bizimkilər üstünlük 
qazandılar. Cəmşid xan qucaqlayıb Əli ağa Şıxlinskini öpdü. 
Fəxrlə dedi:
– Anan ölsün, top allahı Əli ağa, üstünlüyü tarix boyu əldən 
verməz…
Sonuncu dəfə general Əli ağa Şıxlinskini müalicə xəstəxana-
sında gördüm. 1941-ci ilin payızında. Səməd Vurğun bizə gəldi. 
Bərk dilxor idi, bıçaq vursan qanı çıxmazdı. Müharibə hamı kimi 
onu da əsəbi eləmişdi. Elə bil “müsəlləh əsgərəm, mən də bu 
gündən” şeirini yazan nikbin ruhlu Səməd deyildi. O vaxtlar səs 
yayılmışdı ki, çeçenləri, balkarları və Krım tatarlarını köçürürlər. 
Hələ üstəlik, pıçıltı ilə də olsa, Bakının və bütöv Azərbaycanın da 
qeyri-rəsmi Orta Asiyaya köçürülməsi haqqında şəhərdə söz-
söhbət gəzirdi.
Qanıqara Səməd Vurğun köçürülməkdən çox narahat idi.
– Elə şey olsa, – dedi, – bu millət bədbəxt olacaq. Çoxusu yolda-
izdə itib-batacaq. Sağ qalanı da Qazaxıstanın susuz çöl lərində 
məhv olacaq. A Mirqasım, general xəstədi, gedək ona baş çəkək.
O vaxt Məhəmməd ağa Qayıbov həmin xəstəxananın baş 
həkimi idi. Əli ağanın palatasına o da bizimlə getdi. Görüşdük. 
O vaxtlar söhbətin mövzusu ancaq müharibədən olardı.
Əli ağa Şıxlinski dedi ki, ruslarda yaxşı sərkərdələr var, niyə 
geri çəkilirlər, başa düşmürəm. Almanları qarşı-qarşıya çıxıb 
əzmək mümkün deyil. Ona görə ki, tarix boyu almanların hərbi 
Şəmistan Nəzirli
189
taktikasında ən çox qüvvəni birinci eşelona, ön cəbhəyə çıxardır-
lar. Ruslarda isə əksinədir. Qabağa nisbətən zəif qüvvəni çıxar-
dıb düşmənin gücünü zəiflədə-zəiflədə geri çəkilirlər. Ən çox 
qüvvəni arxada saxlayırlar, – general kağız götürüb titrək əlləri 
ilə çertyoj çəkib, bizə izah elədi:
– Faşistlərə yalnız yan xətdən və arxadan zərbə endirib məğlub 
etmək olar. Müasir texnika ilə indi yaxşı imkan var. Faşistlərin 
arxasında desant endirmək, partizan hərəkatına başlamaq, yan-
dan və arxadan vurmaq lazımdır. Çünki tarix boyu almanların 
əsgər və zabitinin sürünüb fənd işlətməkdən, ya da tindən atəş 
açmaqdan xoşu gəlmir. Onlar ədabazlıqdan döyüşə əlisilahlı 
ayaq üstə gedirlər. Arxaları və yanları boş qalır. Xalq qisasçıları-
nı arxaya atmaqla faşistləri məhv etmək olar.
Yadımdadır, bu görüşdə general ürəkağrısı ilə dedi ki, mən 
heç zaman müasirlərimin ayağına baxmamışam. Həmişə onların 
gözünün içinə dik baxmışam, özümün yaxşı əməlimlə, işimlə… 
İndi bu müharibədə iştirak edə bilmədiyimə görə çox sıxılıram, 
çox, lap çox darıxıram. Ürəyim sağlam, hafizəm də yerindədir. 
Yalnız gözümlə qulağım mənə vəfasızlıq edir. Səməd Vurğun 
1942-ci ildə Tiflisdə antifaşist mitinqdə çıxış edib qayıdanda bizə 
gəldi. Sevinclə dedi: 
– A Mirqasım, yadındamı general keçən ilin payızında xəstə-
xanada yatanda çertyoj çəkib bizə izah elədiyi taktika? İndi rus-
lar faşistləri Əli ağa Şıxlinskinin dediyi taktika ilə məğlub edirlər. 
Moskvaaltı döyüşlər, Stalinqrad artıq faşistlərdən təmizlənir.
* * *
“Qüdrətli filosof, gözəl insan” məqaləsindən:
…O vaxtkı qaydaya görə Akademiyanın bütün institutlarının 
kadr məsələlərinin tam həlli axırıncı olaraq prezidentin birinci 
müavini kimi Heydər Hüseynovdan keçirdi. Onun köməkçisi 
məqsədimi bildikdən sonra səhərki gün qəbuldan bir saat qabaq 
gəlməyimi məsləhət gördü və söz verdi ki, onun yanına burax-
mağa çalışacaq. Köməkçi qadın öz sözünə əməl edərək səhərisi 
General Əli ağa Şıxlinski və silahdaşları
190
gün Heydər Hüseynovdan icazə alıb, məni qəbul vaxtından bir 
saat qabaq içəri buraxdı. Heydər Hüseynovdan başqa kabinetdə 
mərhum yazıçımız Mehdi Hüseyn də əyləşmişdi. Onlar çox 
səmimi söhbət edirdilər. Salam verdikdən sonra heç bir söz 
demədən ərizəni təqdim etdim. Ərizəni makinada yazdırmış-
dım. Heydər müəllim ərizəni diqqətlə oxudu və mənə əyləşməyi 
təklif etdi. Stul çəkib əyləşdim. O, birdən gülümsəyərək mənə 
müraciətlə dedi: “Əgər əsl tarixçi olmaq istəyirsənsə, söhbətə qu-
laq as, sonra sənin xahişinə baxarıq”.
Onlar Azərbaycanın məşhur generalı Əli ağa Şıxlinski haqda 
söhbət edirdilər. Birdən Heydər Hüseynov qəflətən məndən so-
ruşdu ki, Əli ağa Şıxlinskini tanıyırsanmı? O, kim olub? Xatirə-
lərini oxuyubsanmı? Mən cavab verməkdə çox tələsdim və de-
dim ki, xatirələrini oxumamışam, ancaq eşitmişəm ki, çox yaxşı 
topatan olub. Onlar hər ikisi, xüsusən, H.Hüseynov qəhqəhə ilə 
gülərək: “Onun yaxşı topatan olduğunu kimdən eşitmisən?” – 
soruşdu. Mən qulaqlarımın ucuna kimi qızardım. Hiss elədim 
ki, yersiz danışmışam.
Heydər Hüseynov general-leytenant Əli ağa Şıxlinski ilə 
görüşlərindən çox fərəhlə danışırdı. O dedi ki, general Şıxlinski-
nin yaşının 80-ə yaxınlaşmasına baxmayaraq, 1942-ci ildən onun 
yanına gedib, hərbi vətənpərvərlik işini gənclər arasında yaxşı 
təbliğ etmək üçün xatirələrini yazmasını xahiş etdim. General 
gözünün çox zəif görməsinə və qulağının ağır eşitməsinə bax-
mayaraq, mənim xahişimi yerə salmadı. Həqiqətdə onun yazdığı 
xatirələri biz müharibə illərində həm Azərbaycan, həm də rus 
dillərində çap etdirdik və bu, çox yaxşı səmərə verirdi.
Heydər Hüseynov general Şıxlinskinin həyat yoldaşı Nigar 
xanım haqqında danışaraq göstərirdi ki, yaxşı savadlı və Şıxlins-
kinin dediyinə görə çox mehriban bir qadın olub. Birinci Dünya 
müharibəsi illərində şəfqət bacısı kimi yaralı döyüşçülərin 
müalicə edilməsində yorulmaz fəaliyyət göstərib. Bu zaman 
Mehdi Hüseyn dilləndi: “Professor, mən təəccüb edirəm, necə 
olub ki, yaxşı ziyalı ailəsində böyüyən və şəxsiyyətcə gözəl olan 
Şəmistan Nəzirli
191
belə cavan qız 50 yaşlı generala ərə getməyə razı olub”. Heydər 
Hüseynov bir az duruxub cavab verdi: “Məsələ elə deyil, əvvəla, 
Şıxlinski evlənən zaman 50 yox, 44 yaşında olub, ikincisi isə ge-
neral Şıxlinski Nigar xanımın ikinci əri olub, onun birinci əri1 
vəfat etdikdən sonra dul qadın kimi Şıxlinskiyə ərə gedib”. Meh-
di Hüseyn onunla razılaşdı, daha bir söz demədi.
H.Hüseynov sözünə davam edərək dedi ki, Şıxlinskidən baş-
qa köhnə rus ordusunda general-leytenantlar Səməd bəy Meh-
mandarov, Hüseyn xan Naxçıvanskinin də xidməti böyükdür. 
Lakin xalqımız onları yaxşı tanımır. Müharibə illərində onun Əli 
ağa Şıxlinski haqqında qəzet və jurnallarda xeyli yazıları çap 
olunmuşdur, ancaq bu, çox azdır. Onlar haqqında Siz yazıçılar 
də gərək öz sözünüzü deyəsiniz, bədii ədəbiyyatda onları işıq-
landırasınız, bu çox vacib və əhəmiyyətlidir. Mərhum Mehdi 
Hüseyn gülümsəyərək cavab verdi ki, işıqlandırmağa işıqlandı-
rarıq, ancaq qorxuram sonra keçmişi idealizə etdiyimiz üçün bizi 
partiya məsuliyyətinə cəlb edəsiniz.
Heydər Hüseynov xeyli duruxdu, sonra dedi ki, sən müəyyən 
dərəcədə haqlısan, təəssüf ki, bizimlə qonşu xalqlara nisbətən bu 
sahədə biz çox məhdud hərəkət edirik. Ancaq əminəm ki, vaxt 
gələcək, bu məhdudiyyət aradan götürüləcəkdir.
Bununla da onların söhbəti qurtardı. Mehdi Hüseyn durub 
getmək istəyirdi ki, Hüseynov gülə-gülə dedi: “Mehdi müəllim, 
tələsmə, qoy bu yaxşı topatan yoldaşın ərizəsinə də baxaq, sonra 
gedərsən”. Sonra məndən zaçot kitabçamı istədi və tələsmədən 
onu vərəqləyib qiymətlərimi nəzərdən keçirərək üzümə baxıb: 
“Sən lap yaxşı oxuyansan ki”, – dedi. Mehdi Hüseyn söhbətə qa-
rışdı: “Professor, yəqin yaxşı oxuyur ki, Sizin yanınıza gəlib, pis 
oxusa, çətin ki, cürət edə bilərdi”. 
Talıb ƏLİYEV, 
Mərkəzi Müəllimləri Təkmilləşdirmə 
İnstitutunun baş müəllimi
1 Nigar xanımın birinci əri milliyyətcə acar olan Dərviş bəy Məmməd 
bəy oğlu Palavandov idi. Dini müsəlman idi – Ş.N.
General Əli ağa Şıxlinski və silahdaşları
192
“Dilin sahibi xalqdır” məqaləsindən
…Bu yaxınlarda Azərbaycan Elmlər Akademiyasının Əlyaz-
ma ları İnstitutunda xalqımızın fəxri, böyük hərbi sərkərdə Əli 
ağa Şıxlinskinin 1940-cı ildə çapdan çıxmış “Azərbaycan-rusca 
lüğət” (Heydər Hüseynovun redaktəsi ilə) haqqında yazdığı 
rəyin əlyazmasına rast gəldim. Həmin materialdan faydalan-
maqla bərabər, müəllifin Azərbaycan xalq dilinin sirlərinə nə 
qədər dərindən bələd olduğuna heyran qaldım. Dilimizin necə 
də gözəl, necə də mənalı sözləri varmış. General Azərbaycan dili 
barədə, onun lüğət tərkibinin zənginliyi barədə çox maraqlı 
fikirlər söyləməklə yanaşı, lüğətin tərtibçilərinin bir sıra sözlərin 
məna çalarlarını nəzərə almaqda, nəticədə onların ruscaya da 
düzgün tərcümə etməməkdə təqsirləndirmişdir.
Bizim indiki hərbi mütəxəssislərimizə, hərbi sərkərdələrimizə, 
hərbi jurnalistlərimizə tövsiyə etmək istərdim ki, ana dilinə mü-
nasibəti, ana dilini sevməyi general Əli ağa Şıxlinskidən öy rən-
sinlər; heç olmazsa, “dislokasiya” (“qoşun dislokasiyaları, dislo-
kasiya etmək”) kimi qəliz terminlərin azərbaycanlaşdırıl masına 
çalışsınlar. Təxminən yetmiş il bundan əvvəl Əli ağa Şıxlinskinin 
Azərbaycan dilində yaratdığı hərbi terminlərə də onların 
münasibətini bilmək istərdik. Mənə belə gəlir ki, vaxtilə genera-
lın yaratdığı hərbi terminlərdən bu gün də istifadə etmək olar.
 
Məmməd Qasımov,
filologiya elmləri doktoru, professor
“Ədəbiyyat qəzeti”, 2 sentyabr 1998-ci il 
* * *
“Rus ordusu generallarından azərbaycanlı Əli ağa Şıxlinski 
çar Rusiyasının Avropa cəbhəsində xidmət etmək üçün Qafqaz 
müsəlmanlarından təşkil etmiş olduğu “Vəhşi diviziya”ya 
mənsub əsgər və zabitlərdən “Tatar alayı” adı ilə altı yüzə yaxın 
Şəmistan Nəzirli
193
süvari toplayaraq, erməni qırğınlarının qarşısını almağa cəhd 
göstərdi. Bu qoşunda bir neçə rus zabiti də vardı”. 
“Birinci dünya hərbində türk hərbi, Qafqaz cəbhəsi, üçüncü 
ordu hərəkatı” tarixi əsərindən. Əsər 1993-cü il Türkiyə Silahlı 
Qüvvələri Baş Qərargahının nəşriyyatında çap olunmuşdur”. 
* * *
Заместителю председателя Президиума
Азербайджанского филиала
Академии Наук СССР, Г.Н.ГУСЕЙНОВУ
Глубокоуважаемый Товарищ,
Приношу Вам сердечную благодарность за присланные 
мне два экземпляра брошюры “Али Ага Шихлинский” и 
переведенный мне по телеграфу гонорар две тысячи рублей, 
как указано Вами любезно в письме от 11 апреля.
Гонорар получен мною месяц тому назад и я тогда же, за-
казным письмом 10 апреля искренно поблагодарил Мир 
Джафар Багирова за этот неожидаемый мною подарок, как 
и за другие два щедрые подарка из даров богатой природы 
Вашей прекрасной страны.
Очень рад, если по долгу дружбы с Али Ага я мог оказать 
посильную помощь в деле издания его интересных и ценных 
для истории “Воспоминаний” и если составленное мною 
предисловие настолько понравилось Вам, что оно издано от-
дельной брошюрой на его родном языке.
Надеюсь получить от Вас в скором времени вышедшие из 
печати “Воспоминания Али Ага Шихлинского” – в знак до-
брой незабвенной памяти о дорогом моем друге, с которым 
мы отдали лучшие годы нашей жизни беззаветному служе-
нию родной русской артиллерии. С “Воспоминаниями” Али 
Ага необходимо основательно познакомиться широкому 
кругу командования нашей молодой доблестной артилле-
рии Красной армии. Позволю себе просить Вас прислать 
General Əli ağa Şıxlinski və silahdaşları
194
“Воспоминания Али Ага” главному маршалу нашей артил-
лерии Воронову Николаю Николаевичу и генерал-лейтенан-
там артиллерии И.С.Прочко, В.И.Хохлову и Ф.А.Самсонову, 
а также начальнику ГАУ маршалу артиллерии Н.Д.Яковлеву.
От всей души желаю Вам доброго здоровья и успеха во 
всем. Искренно Вас уважающий
профессор, генерал-майор
Евгений Барсуков
10.05.1944
Москва
* * *
“…Azərbaycan Respublikası Prezidenti İşlər İdarəsi Siyasi 
Partiyalar və İctimai Hərəkatlar Dövlət Arxivində general-mayor 
Yevgeni Barsukovun M.C.Bağırova göndərdiyi məktubları ilə ta-
nış olmaq mümkündür. General Barsukov Ə.Şıxlinskinin “Xati-
rələri”nin əlyazması ilə tanış olduqdan sonra yazdığı “Müqəd-
dimə”də azərbaycanlı generalın barəsində ürək sözlərini ifadə 
etmişdi.
1944-cü il aprel ayının 10-da Moskvadan hərbi elmlər dokto-
ru, professor Y.Z.Barsukov Bakıya göndərdiyi məktubunda ya-
zırdı:
“Çox hörmətli Mir Cəfər! Mən özümə şərəfli bir borc bildim ki, Si-
zin xahişinizi yerinə yetirim. Rus artilleriyasında köhnə dostum və sir-
daşım Əli ağa Şıxlinskinin “Xatirələrim” kitabına müqəddimə yazdım. 
Mən bu əməyimə görə cüzi də olsa belə, qonorar almaq fikrində deyil-
dim. Bu gün gözlərimə inanmadım:
Siz mənə füsunkar Azərbaycan torpağının təbii zənginliyinin rəmzi 
olan bir ərməğan göndərmisiniz. Sizdən nə gizlədim, müharibənin 
törətdiyi fəlakətlər nəticəsində yaranmış ərzaq qıtlığı şəraitində ailəmiz 
üçün bu misilsiz yardımdır. Mənə sonsuz sevinc bəxş etdiyiniz həmin 
gün Sizdən ikinci hədiyyəni aldım ünvanıma iki min manat məbləğində 
pul göndərmisiniz. Sizdən, çox hörmətli Mir Cəfər, nə gizlədim, bu 
sürpriz mənim üçün bir möcüzədir, qəlbimin dərinliyindən qopan 
Şəmistan Nəzirli
195
minnətdarlığımı qəbul edin. İndiki bahalıq şəraitində fərdi təqaüdümün 
məbləği azlıq edir. Stalin mükafatından qəpik-quruş qalıb. Hərbi 
nəşriyyatla müqaviləyə əsasən qonorarımı ala bilmirəm. Hələ 1941-ci 
ilin mayında Baş artilleriya marşalı N.N.Voronovun razılığı ilə kita-
bım nəşr olunmalı idi.
Bir daha Sizə minnətdarlığımı bildirirəm.
Səmimi hörmətlə:    Yevgeni Barsukov
10.IV.1944, Moskva”.
Arxivdə saxlanılan bir teleqramdan aydın olur ki, Mir Cəfər 
Bağırov moskvalı hərbi təqaüdçünü 1 May bayramı ərəfəsində 
də yaddan çıxarmamışdır. Azərbaycan K(b)P MK-ya Moskva-
dan göndərilmiş bir teleqramda deyilir:
“Bakı. Azərbaycan KP MK katibi Mir Cəfər Bağırova
May bayramı münasibətilə Sizi ürəkdən təbrik edirəm. Zəngin bay-
ram hədiyyəsi üçün təşəkkürümü bildirirəm. Vətənimizin çiçəklənməsi 
naminə Sizə uğurlu fəaliyyət arzulayıram.
professor Barsukov
30.IV.44”
SSRİ EA Azərbaycan filialı tərəfindən bilavasitə Heydər Hü-
seynovun iştirakı ilə ana dilimizdə və rusca 1944-cü il may ayın-
da bu yeddi min beş yüz nüsxə tirajla buraxılmış “Xatirələrim” 
kitabının yayılmasına da alimin özü rəhbərlik etmişdi. Bundan 
əlavə, M.C.Bağırovun təklifi ilə Heydər Hüseynov general 
Y.Z.Barsukovun Əli ağa Şıxlinski haqqında məqaləsini azərbay-
canca və rusca ayrıca kitabça halında nəşr etdirmiş, qonorarını 
müəllifə poçta ilə göndərmişdi. Beləliklə, Azərbaycan alimi ilə 
rus generalı arasında canlı Bakı-Moskva körpüsü yaranmışdır. 
Alim, generalın “Xatirələrim” kitabının Moskvada da yayılması-
nı təşkil etmişdi. Arxiv sənədlərimdən aydın olur ki, Ə.Şıxlinski-
nin “Xatirələrim” kitabı nəşr edildikdən dərhal sonra Heydər 
Hüseynov Moskvaya, general Y.Barsukova altı nüsxə göndər-
General Əli ağa Şıxlinski və silahdaşları
196
mişdir. Bir neçə gündən sonra “Müqəddimə” müəllifindən Bakı-
ya aşağıdakı məktub gəlmişdir:
“Hörmətli yoldaş Heydər Hüseynov! Əli ağa Şıxlinskinin kitabın-
dan 6 nüsxə göndərdiyiniz üçün səmimi-qəlbdən təşəkkür edirəm. 
Həmin kitablardan beş nüsxəsini Voronov, Yakovlev, Proçko, Xoxlov və 
Samsonov yoldaşlara vermişəm... Əgər mümkünsə, SSRİ EA Tarix 
İnstitutunun direktoru akademİk Qrekova, bizim şanlı Qızıl Ordunun 
komandanlığının Əli ağa Şıxlinskinin “Xatirələrim”i ilə maraqlanan 
bəzi üzvlərinə verməkdən ötrü daha 6 nüsxə göndərməyinizi xahiş 
edirəm.
Sizə səmimi qəlbən hörmət edən professor Yevgeni Barsukov”.
1944-cü il avqustun 18-də alim Heydər Hüseynov general Əli 
ağa Şıxlinskinin vəfatının bir illiyinə həsr edilmiş xatirə gecəsi 
keçirmişdir.
“Kommunist” qəzetinin 1944-cü il 20 avqust tarixli sayında 
dərc edilmiş “Əli ağa Şıxlinskinin xatirə gecəsi” sərlövhəli xəbər-
də oxuyuruq: “Avqustun 18-də rus ordusunun general-leytenantı Əli 
ağa Şıxlinskinin vəfatı gününün birilliyi tamam olmuşdur. Həmin gün 
SSRİ Elmlər Akademiyası Azərbaycan filialının böyük salonunda, rus 
ordusunun görkəmli generallarından biri olan Əli ağa Şıxlinskinin 
xatirə gecəsi keçirilmişdir. Gecədə Qızıl Ordunun zabitləri, alimlər və 
ziyalıların nümayəndələri toplanmışlar. Xatirə gecəsini SSRİ Elmlər 
Akademiyası Azərbaycan filialı Rəyasət Heyətinin sədri professor Hey-
dər Hüseynov başlanğıc nitqi ilə açmışdır. Sonra mayor Hacıağa İbra-
him bəyli çıxış edərək Əli ağa Şıxlinskinin həyat və fəaliyyəti haqqında 
məruzə etmiş və Şıxlinski haqqında öz xatirələrini danışmışdır. Gene-
ral-mayor Tərlan Əliyarbəyov topçuluq sahəsində görkəmli mütəxəssis 
olan Əli ağa Şıxlinski haqqında öz xatirələrini söyləmişdir. Rus topçu-
luğunun inkişafında Əli ağa Şıxlinskinin fəaliyyəti haqqında general-
mayor Beskrovnov danışmışdır. Xatirə gecəsi münasibətilə Əli ağa 
Şıxlinskiyə həsr edilən ədəbiyyat, fotoşəkilləri və əlyazmaları sərgisi çox 
maraqlı idi” (T.Qurban. “Mir Cəfərin məhkəməsi necə hazırlan-
mışdır” məqaləsi, “Ekspress” qəzeti, 5-7 sentyabr 2009-cu il).
Şəmistan Nəzirli
197
* * *
Доктору военных наук
профессору Е.З.Барсукову
Глубокоуважаемый Евгений Захарович,
Приношу Вам искреннюю благодарность за Ваше письмо 
и добрые пожелания.
Рад, что могу выслать Вам вышедшие в свет мемуары 
А.А.Шихлинского, которые направляем Вам для передачи 
маршалу артиллерии Н.Н.Воронову и генерал-лейтенантам 
артиллерии И.С.Прочко, В.И.Хохлову и Ф.А. Самсонову, а 
также начальнику ГАУ маршалу артиллерии Н.Д.Яковлеву. 
Смею думать, что “Воспоминания” Али Аги принесут не ма-
лую пользу нашим доблестным командирам.
Примите мои искренние пожелания, Вам доброго здоро-
вья и успеха в делах.
С глубоким уважением,
Гейдар Гусейнов
6 июля 1944 года
Р.С. Прошу, если не явится для Вас затруднительным, 
подтвердить получение посланных шести экземпляров 
книги А.А.Шихлинского.
* * *
Глубокоуважаемый Гейдар Наджаф оглы
Наши артиллеристы очень интересуются книгой Али Ага 
Шихлинского “Мои воспоминания”. Мне пришлось отдать 
последний единственный свой экземпляр книги, уступая 
просьбе одного из командиров бригад гвардейских мино-
метных частей, находящихся на фронте Отечественной вой-
ны. Ко мне продолжают поступать просьбы от артиллерий-
General Əli ağa Şıxlinski və silahdaşları
198
ских командиров и с фронта, и от находящихся в тыловых 
учреждениях.
Будьте добры поручить вверенному Вам Секретариату вы-
слать мне наложенным платежом еще 5 или 10 экземпляров 
книги Али Аги Шихлинского, если это возможно, – или я 
переведу деньги, как только получу книги.
Кроме того, прошу выслать фото Али Ага (желательно 
было бы фото, напечатанное в газете “БАКИНСКИЙ РАБО-
ЧИЙ” от 18.VII.1944 г. № 164; на этом фото Али Ага очень 
похож, каким он выглядел, когда мы с ним расстались в 1917 
г.) для альбома истории Офицерской артиллеристской шко-
лы, по адресу: Ленинград, 9. Улица Комсомола 22. Началь-
нику Ордена Ленина Краснознаменной Высшей Офицер-
ской Артиллеристской школы, генерал-полковнику артил-
лерии Бесчастнову Тимофею Андреевичу.
Прошу извинить за причиняемое беспокойство, искренне 
Вас уважающего и всегда Вам признательного.
С уважением к Вам,
Евгений Барсуков
14.III.1945
Москва, 65.
Софийская Набережная, д. 34, кв. 96
* * *
Директору Азербайджанского филиала
академии наук СССР
Уважаемый директор, сегодня, читая “Исторический 
журнал” № 3-1945 года издания института истории Акаде-
мии Наук СССР, в разделе “Критика и библиография” про-
читал рецензию профессора МГУ А.СИДОРОВА “Али Ага 
ШИХЛИНСКИЙ. Мои воспоминания”, предисловие Лауре-
ата Сталинской премии доктора военных наук, профессора 
Şəmistan Nəzirli
199
Е.З.БАРСУКОВА, издательства Азербайджанского филиала 
Академии Наук СССР.
Али Ага ШИХЛИНСКИЙ, как известно, старый генерал 
артиллерист, с большим боевым и жизненным опытом. 
Впервые я услыхал об этом генерале 20 лет тому назад, буду-
чи молодым артиллеристом на курсах усовершенствования 
артиллерии Красной Армии.
Убедительно прошу Вас не отказывать в моей просьбе 
выслать мне один экземпляр “Али Ага ШИХЛИНСКИЙ. 
Мои воспоминания”, ибо нам, артиллеристам в первую оче-
редь крайне ценно и необходимо изучать и знать историю 
своего славного рода войск артиллерию.
С уважением к Вам,
ГЕНЕРАЛ-ЛЕЙТЕНАНТ АРТИЛЛЕРИИ:
подпись: (ПАРСЕГОВ)
26 апреля 1945 г.
General Əli ağa Şıxlinski və silahdaşları
200
GENERAL ƏLİ AĞA ŞIXLİNSKİNİN  
ŞƏRƏFİNƏ YAZILAN ŞEİRLƏRDƏN:
SALAM, MƏNİM GENERALIM!
Görkəmli Azərbaycan sərkərdəsi, cəsur general Əli 
ağa Şıxlinskinin anadan olmasının 130 və vəfatının 
50-ci ildönümü münasibətilə
Salam, mənim generalım,
Sənsiz pisdir mənim halım.
Bu dar gündə sənin kimi,
Sərkərdəni hardan alım?
İnciməsin indikilər, 
Sıramızda az deyil nər,
Fəqət, əsil komandana,
Həsrət qalıb bu igidlər.
Dövran çətin, zaman təzə,
Boylanırıq yola, izə.
Kaş sənintək bir general,
Qoşulaydı cərgəmizə.
Əlli ildir həsrətliyik,
Qayğılıyıq, zəhmətliyik.
Unutmarıq heç bir zaman,
Biz səninlə şöhrətliyik.
Şəmistan Nəzirli
201
Bir sözü də gərək deyəm,
Generalın ad günündə.
Gəlib ona raport verək,
Vətənimin şad günündə.
Şıxlinski yatan torpaq,
O vaxt nura qərq olacaq.
Qələbəmiz düşmənlərə,
Özü boyda dərd olacaq.
Bax belə bir arzu ilə, 
Qəbrin üstə gəlmişik biz.
Bircə ona yanıram ki, 
Qədrini gec bilmişik biz.
Salam, mənim komandanım, 
Sənsiz keçir günüm, anım.
Fəxr edirəm, olub bir vaxt,
Sənin kimi generalım
Sənin kimi qəhrəmanım!
Həmid Abbas
16.03.93-cü il
* * *
YAZAQ
Elin şeir yazanları, keçin bu üst yana yazaq,
Yurdumuzun mərd oğlunun adını dastana yazaq.
O, xalqın dostu olub, tərifi dostyana yazaq,
İgidlikdə, kişilikdə bənzəyib astana yazaq,
Şeirimizin surətini Zaloğlu Rüstəmə yazaq.
General Əli ağa Şıxlinski və silahdaşları
202
Rus topunun allahıdı Şıxlinski Əli ağa,
Harda adı çəkilirsə, ürəyimiz dönüb dağa.
Öyrənmək istəyənlər çox düşməsinlər sorağa, 
Haqqında çox çalışıb yazıbdı neçə varağa,
Buna görə çox sağ olun, Nəzirli Şəmistana yazaq.
Bir orduya lərzə salıb bircə kəlmə sözü ilə,
Böhtana inanmayıb ta görməmiş gözü ilə.
Ürəkləri isindirib ürəyinin közü ilə,
Öz xalqının şöhrətini gəzdiribdi özü ilə,
Bəlkə daha aşıqların sazları sazdana yazaq.
Azərbaycan torpağına adı şöhrət-şan olubdu,
Kür yadına düşən zaman qara bağrı qan olubdu. 
Döyüş günü igidlərin canlarında can olubdu,
Düşməni vecə almayıb neçə milyon san olubdu,
Doğulanda mərd doğulub anadan, düzyana yazaq.
Şair Telman Tovuzlunun coşubdu sinəsi yenə,
Ürəyi sözlə dolub, o olub dinəsi yenə.
Xəstədi həkim yazıb şeirdi kinəsi yenə,
Əli ağa tək oğul gərək atları minəsi yenə,
Gorun nurla dolsun sənin, afərin ustana yazaq.
Telman Tovuzlu 
05.07.83
Şəmistan Nəzirli
203
GÖRKƏMLİ ADAMLAR GENERAL  
ƏLİ AĞA ŞIXLİNSKİ HAQQINDA
Hərb elminin araşdırıcıları qəlbən etiraf edə bilərlər ki, bizdə 
tam artilleriya generalı Əli ağa Şıxlinskidən başqa ikinci hərbi 
alimimiz yox dərəcəsindədir. Xüsusilə, artilleriyadan söhbət 
düşəndə Fransa və rus hərbi alimləri, görkəmli sərkərdələri eloğ-
lumuzun misilsiz xidmətlərindən iftixarla söhbət açırlar.
Hərb elmləri doktoru professor general-mayor, Dövlət müka-
fatı laureatı Yevgeni Barsukov: 
– Əli ağa Şıxlinski taktika sahəsində dərin nəzəri və əməli bi-
likli sayca çox olmayan topçulardan biri olub. O, hərb elmini 
təcrübədə tətbiq etmək sahəsində nadir bir istedada malik idi. 
Əli ağanın qəhrəmanlığı öz vətəninin şərəf və azadlığını müdafiə 
edən hər bir şəxs üçün nümunə olmalıdır.
V.Bertels 1912-ci ildə Varşavada nəşr etdirdiyi “Quru qala 
qoşunları və ağır səhra artilleriyası tərəfindən atəş açılmasında 
cihazlardan istifadə edilməsi haqqında məlumatlar” kitabında 
onun elmi fəaliyyətinə yüksək qiymət verərək yazmışdır:
– “Şıxlinski üçbucağı” təkcə rus artilleriyasında deyil, Fransa, 
İsveçrə, Norvec və Avstriya artilleriyasında da böyük şöhrət qa-
zanmışdır.
Yazıçı Aleksandr Stepanov:
– Əli ağada general təkəbbüründən əsər əlamət yox idi… Şıx-
linski hərbi akademiyanı bitirməsə də, fitri zəkası, praktik fəhmi 
topçuluq elmində ona böyük nüfuz qazandırmışdı. General Əli 
ağa Şıxlinski hünərvərliyi dillərdə dastan olmuşdu.
Moskva Dövlət Universitetinin professoru Arkadi Sidorov:
– Keçmiş ordunun general-leytenantı məşhur artillerist Əli 
ağa Şıxlinskinin adı artilleriya elmində həmişə hörmətlə çəkilir.
General Əli ağa Şıxlinski və silahdaşları
204
Akademik Heydər Hüseynov:
– Əli ağa Şıxlinski dünyada şöhrət qazanmış topçuluq elmi 
sahəsindəki nəşrləri və fəaliyyəti ilə yanaşı, dil və ədəbiyyat 
məsələləri ilə də məşğul olurdu. Əli ağa Şıxlinski ilə yaxındın 
tanış olanlar, onun maraqlı söhbətlərinə qulaq asanlar bilirlər ki, 
bu təvazökar və səmimi insan nə qədər ağıllı və ibrətli bir şəxs 
idi.
Xalq şairi Səməd Vurğun:
– Azərbaycanlılar birinci dəfə deyil ki, vuruş meydanlarında 
(1945-ci ildə olan Rusiya-Yaponiya müharibəsi – Ş.N.) yaponlarla 
qarşı-qarşıya gəlirlər. Mən Port-Artur uğrunda gedən döyüşlərdə 
fərqlənmiş məşhur topçu Əli ağa Şıxlinskinin adını çəkə bilərəm. 
Bu ad rus hərb elmi tarixində böyük şöhrət qazanmışdır.
Görkəmli Dövlət xadimi, yazıçı-dramaturq Nəriman Nəri-
manov:
– Şıxlinski Nikolay ordusunda “artilleriyanın allahı” sayılırdı.
General-mayor Akim Abbasov:
– Üç il iki məşhur generalımız Səməd bəyin və Əli ağanın 
oxuduğu mühazirələrin dinləyicisi olmuşam. Onların hər sözü, 
hər mühazirəsi biz dinləyicilərin qəlbinə çox asanlıqla yol tapır-
dı. Hərb elmində və hərbi taktikada qazandığım bütün 
müvəffəqiyyətlər üçün onlara borcluyam.
Ordu komandanı İona Yaker (1896-1937):
– Yoldaş Şıxlinski möhkəm iradəyə və enerjiyə malikdir, 
vəziyyəti düzgün qiymətləndirməyi bacarır, tabeliyində olanla-
ra qarşı tələbkar, lakin çox ədalətlidir, onlara yoldaşlıq münasibəti 
bəsləyir. İntizamlıdır, sağlamdır, yaşının çox (1925-ci ildə yazılıb 
– Ş.N.) olmasına baxmayaraq səfərlərdə çox dözümlüdür. Hərbi 
Elmi Bilik Cəmiyyətinin ən fəal üzvüdür. Yüksək hərbi elmi 
biliyə malikdir.
Şəmistan Nəzirli
205
SÖZ ARDI
Haqqım əleyhinə söz danışanlar,
Əyri pərdə kimi yanlış çalarlar.
Nizami Gəncəvi 
Bəzi nadanlar ötən əsrin doxsanıncı illərində hay-küy saldılar 
ki, guya general Əli ağa Şıxlinski bolşeviklərin hücumu zamanı 
Xaçmaz yaxınlığındakı dəmir yolu xətlərini sökdürmək əmrini 
versəydi, istilaçı bolşevik-daşnak cəlladları Bakıya girə bilmə-
yəcəkdi. Bu yalan nə ayaq tutdu, nə də yeridi. Azərbaycan xalqı 
bu yalanlara inanmayıb, inanmayacaq da... Xalq dünən də, bu 
gün də əzəli və əbədi məhəbbətlə sərkərdə oğlu Əli ağa Şıxlins-
kini sevir və sevəcək də... Bütün bunlara onun hərbi fəaliyyəti, o 
illərdən qalma xatirələr və arxiv sənədləri şahidlik edir.
Bir daha dırnaqarası alimlərə cavab olmaq üçün 1920-ci ilin 
təlatümlü mart və aprel aylarından qalma bir xatirəni və bir 
rəsmi sənədi möhtərəm oxuculara təqdim edirəm. Xatirənin 
müəllifi 1918-1920-ci illərdə Azərbaycan Demokratik Cümhuriy-
yətində əks-kəşfiyyat idarəsinin rəisi vəzifəsində işləmiş Nağı 
bəy Şeyxzamanlıdır. Nağı bəy həmin xatirəni 1934-cü ildə Türki-
yədə mühacirətdə olarkən yazıb. 
* * *
Azərbaycan hökuməti Türkiyədən gələn zabitləri orduya 
götürməyə əmr vermişdi. Gələnlər parlamentin mühafizə alayı-
na daxil oldular. Ancaq onlar hökumətimizdən aldıqları maaş-
dan bir neçə dəfə çox maaş fırıldaqçı nümayəndələrdən alırlar-
mış. Hamısı Moskvanın pulları idi. Hökumətimiz işğal ərəfəsində 
son bir qərar verir: Hökumət təcili Bakıdan Gəncəyə köçəcək, 
Qızıl Ordu ilə müharibəyə Gəncədən başlayacaqdı. Bu məsələnin 
həlli üçün pula ehtiyac var idi. Təcili olaraq Azərbaycan Döv-
lətinin Mərkəzi Bankı Gəncə şöbəsinə 100 milyon manat göndə-
rilməsinə əmr verdi. Pullar sandıqlara qoyuldu. Stansiyaya gön-
General Əli ağa Şıxlinski və silahdaşları
206
dərilərək vaqonlara yerləşdirildi. Qatar hərəkət edəcəyi vaxt 
parlamentin mühafizə alayından Xalid adında qısaboylu türki-
yəli bir zabit əlli-altmış silahlı nəfərlə qatarı saxladır və hərəkətinə 
mane olur.
Hökumətimizin daxilində çox məşum rol oynamış Məmməd 
Həsən Hacınski gizli olaraq Moskva agentləriylə sözləşmiş, hö-
ku mətimizin və xalqımızın əleyhinə çalışmışdır. Moskvanın gös-
tə rişi ilə hərəkət etmişdir. Əsl xəyanətkar olan bu bədbəxt xainin 
hərəkəti pula tamahı olmayıb alçaqlığından irəli gəlmişdir. 
Müdafiə naziri (Müdafiə nazirinin müavini olmalıdır – Ş.N.) ge-
neral Əli ağa Şıxlinski Birinci Dünya müharibəsində rus ordula-
rının baş müfəttişi olaraq şöhrət qazanmış general fırıldaqçı nü-
ma yəndə olan Xəlil paşaya inanıb saflığının və qocalığının qur-
banı olmuşdur.
Qızıl Ordu sərhədimizdə toplandığı vaxt hökumətimiz Quba 
qubernatoruna dəmiryol xətlərinin bir kilometrə qədər sökülməsi 
əmrini verir. Ertəsi gün qubernator xətləri sökdürür. Lakin Xəlil 
paşa general Şıxlinskiyə gedib deyir: “Amandır, paşam, hökumət 
sərhəddə dəmiryol xətlərini sökdürübdür. Qızıl Ordu Anadolu-
ya keçə bilməyəcək, yardım gecikəcəkdir. Tədbir görün”. Gene-
ral Şıxlinski dərhal əmr verir və xətlər bərpa olunur.
Aprelin 2-də Qızıl Ordu Bakıya gəlir və hər yanda mühüm 
nöqtələri tutur. İlk tədbir olaraq mühafizə alayının adını dəyiş-
dirib, “Yardım” alayı qoyurlar. İki gün keçdikdən sonra onu 
istifadə edirlər. Üçüncü gün Qızıl Ordu “Yardım” alayının əsgər-
lərindən silahı alıb, “marş evinizə” deyirlər. Alay zabitlərinin isə 
ələ keçənlərini güllələyirlər. Yaxalanmayanlar isə bir müddət 
gizlənib, sonra hərəsi bir tərəfə qaçırlar. Artıq bolşeviklərə görə 
bu alay öz vəzifələrini yerinə yetirmişdir. Bu fırıldaqçılardan 
Xəlil paşa, Baha Said, Nail və başqaları canlarını qurtarıb Gür-
cüstana keçə bilmişdilər.
İşğalın ikinci günü idi. “İttihadi-İslam” firqəsinin sədri doktor 
Qarabəyov ilə safsulu general Şıxlinski Bakıdakı kazarmaları do-
laşaraq azəri əsgərlərinə nitq söyləyirdilər. Qarabəyov dindən, 
Şəmistan Nəzirli
207
müsəlmançılıqdan bəhs edirdi. Qoca general Şıxlinski isə: “Öv-
ladlarım, türk ordusu paşalarının rəhbərliyi altında gələrək bi-
zim Bakımızı düşməndən təmizlədi. İndi yardım etmək növbəsi 
bizə çatdı. Türklərin İstanbulunu düşmənlər işğal etmişlər. İs-
tanbulu düşməndən təmizləmək lazımdır. Mən də siz əsgərlərimi 
alıb köməyə gedəcəm. Siz də gedəcəyinizə, savaşacağınıza söz 
verirsinizmi?” – soruşur. Əsgərlər sevinc göz yaşları içində “ge-
dəcək və öləcək” deyə qışqırırlar. Şıxlinski deyir: “Övladlarım, 
köməyə gedən yalnız biz olmayacağıq. Ənvər paşa vaxtıylə Ru-
siyada əsir düşən bütün türk əsgərlərini və bir milyona yaxın 
tatar könüllüsünü toplayıbdır. Gəlib buradan keçəcək. Biz də on-
lar ilə gedəcəyik”.
Safdil Şıxlinski söylədiyi sözləri səmimi-qəlbdən deyirdi. 
Bolşeviklərə satılmamışdı. Xainlərin təbliğatına ağılsız kimi 
inandığından söyləyirmiş. Təbliğat dediyimiz şey ən iti qılıncdır. 
O vaxt bolşeviklər Ənvər paşa ordusuyla gəlir deyə bir şayiə çı-
xarırlar və bütün şəhər camaatı stansiyaya toplaşır. Sonra Ənvər 
paşa bir gün gecikir deyə ikinci bir şayiə çıxır və camaat evlərinə 
qayıdır.
(Nağı bəy Şeyxzamanlı. “Azərbaycan İstiqlal mücadiləsi xati-
rələri”, “Azərbaycan” nəşriyyatı, 1997, səh.100).
* * *
Воззвание к гражданам Азербайджана
 
 16 марта 1920 г.
Всем известна трагедия турецкого народа в Аидинском 
вилайете с главным городом Смирной, где коварно и жесто-
ко были истреблены многие тысячи наших единоплеменных 
братьев.
Весть об этих страшных событиях с быстротою молнии 
пронеслась по всему мусульманскому миру и до сих пор 
жжет сердца.
General Əli ağa Şıxlinski və silahdaşları
208
Но нас, азербайджанцев, смирнские события должны 
волновать и беспокоить больше всех. Освобождением нашей 
столицы г. Баку от захвата врагов наших мы всецело обязаны 
тем турецким героям, в серде коих 60% были айдинские уро-
женцы. эти герои легли костьми на чужбине, лелея надежду 
по исполнении долга вернуться к родным очагам и ласкать, 
после продолжительной разлуки, своих детей.
Между тем дети и жены этих героев ныне изнывают под 
гнетом жестоких событий, обреченные на голод и холод, и 
наш священный долг всеми мерами и силами прийти на по-
мощь мусульманам, пострадавшим от смирнских событий, 
настолько же необходима она и беженцам Нахчивани и Зан-
гезура, которые являются неотьеммыми частями Азербайд-
жана. 
Ради спасения жизни обреченных на голодную местно-
стей, мы нравственно обязаны уделить из своего состояния 
посильную лепту.
Необходима, чтобы во всех местах Азербайджана образо-
вались общества для сбора пожертвований в пользу мусуль-
манских беженцев.
Приглашаем всех граждан к участию в пожертвованиях 
на это не терпеящее отлагательства дело.
Председатель Центрального Комитета по сбору
пожертвований генерал Али Ага Шихлинский
газета “Азербайджан”,
1920 г., 16 марта 
Şəmistan Nəzirli
209
* * *
Azərbaycan Süvari Diviziyasının Komandirinə  
Bakı şəhəri, 18 oktyabr 1927-ci il, № 5 
tərcüməçi Əli ağa Şıxlinskinin
MƏLUMATI
Nəşriyyat komissiyasının keçmiş redaksiyanın tapşırığı ilə 
mən “Hərbi Səhra Nizamnaməsi”ni tərcümə edirəm.
Tərcüməyə görə pul ödənilib, çap olunmaq üçün isə keçən ilin 
smetasına təxsis edilmişdir.
Rus dilini bilməyən və ya zəif bilən orta və kiçik komandir 
heyəti üçün daha çox zəruri olan, “Piyadanın Döyüş 
Nizamnaməsi”nin II hissəsinin çıxması ilə əlaqədar olaraq və 
“Səhra Nizamnaməsi”ni yenidən işlədikdən sonra gəldiyim 
nəticələrə görə aşağıdakı təklifləri təqdim edirəm:
1. “Səhra Nizamnaməsi”nin çap edilməsi işləri onun yeni re-
daksiyası təqdim olunana qədər kənara qoyulsun.
2. Onun çap olunması üçün buraxılmış məbləğ “Piyadanın 
Döyüş Nizamnaməsi”nin II hissəsinin çap edilməsi üçün 
keçirilsin.
3. Mən “Səhra Nizamnaməsi”nin yerinə “Piyadanın Döyüş 
Nizamnaməsi”nin tərcümə etməyə razıyam, eyni zaman-
da artıq tərcümə etdiyim, hazır hissənin qonorarından im-
tina edirəm; “Səhra Nizamnaməsi”nin yeni nəşri hazır ol-
duqda isə, mən onu yeni qiymətlərə əsasən tərcümə 
edərəm.
 Əli ağa Şıxlinski
General Əli ağa Şıxlinski və silahdaşları
210
* * *
7 aprel 1928-ci il 13 №-li PROTOKOL 
Təşkilatçı … iclasın protokolundan
ÇIXARIŞ
Dinlənildi Qərara alındı
2. Hərbi müəssi-
sə lər də xidmət et-
miş şəxslərə təqaüd
(… və …təqdim 
edir) İş № 969
Təşkilatçı … iclasın, cari ilin 15.III tarixli 9 
№-li protokolun 3-cü maddəsinə əlavə ola-
raq və … təqdimata müvafiq olaraq cari ilin 
fevral ayının 1-dən etibarən… təqaüd çüsü 
qəbul edilmiş şəxslər üçün aşağıdakı miq-
darda təqaüdlər təyin edilsin.
18. Əli ağa Şıxlinski – 120 manat.
19. Səməd bəy Mehmandarov – 100 ma-
nat.
Hazırkı zamanda mülkü müəssisələrdə 
xidmətdə olan şəxslər, yalnız xidmət yerlərini 
tərk etdikdən sonra yuxarıda göstərilmiş 
təqaüdü ala bilərlər. Əgər onların xidmət 
etdikləri yerlərdə maaşları təyin olunmuş 
təqaüddən azdırsa, onlar əlavə olaraq müva-
fiq fərqi almaq hüquqları vardır.
5. Təqaüdlər mərkəzləşdirilmiş qaydada, 
… yolu ilə verilsin. 
Sədr:  M.D.Hüseynov
İşlər müdiri: N.Sokolovski
Əsli ilə düzdür: Qərargahın VI şöbə rəisinin müavini
Kotoyans
Əsli ilə düzdür:
Azərbaycan diviziyası Qərargahının
nizami şöbəsinin rəisi
imza: Barmet
Şəmistan Nəzirli
211
* * *
Nizamnamələrin, təlimatların və 1928-1929-cu büdcə ilində 
türk dilində olan təlimatların nəşr edilməsi ilə əlaqədar 
görülən işlərə görə mükafatların verilməsinə dair Azərbaycan 
Süvari Diviziyası Siyasi şöbəsinin nəşriyyat hissəsinin
p a y l a m a  c ə d v ə l i
№
№ Kimə və nəyə görə verilir
Çap 
vərəq-
lərinin 
sayı
HAQQ
Alan 
şəxsin 
imzası
I çap 
vərəqi 
üçün
cəmi 
çatmalı-
dır
verilir
Manatlar
1. Yol. Əli ağa Şıxlinskiyə – 
Terminologiya lüğəti əla-
və edilməklə batareya və 
diviziyaların idarəedilmə 
taqımları xidməti… “Ar-
tilleriya təlimatı”nın tər-
cü məsinə görə 3,5 50 175 175
2. Yenə də ona – … 1928-ci 
il, I hissə Piyada Nizam-
na məsinin layihəsinin, 
ter mi nologiya lüğəti əla-
və edilməklə tərcü mə sinə 
görə avans 5,5 50 275 25
Yekunu:
№  Nəşriyyat hissəsinin rəisi:
“___” may 1929-cu il  Təlimatçı:
Bakı şəhəri   
General Əli ağa Şıxlinski və silahdaşları
212
* * *
Nizamnamələrin, təlimatların və 1928-1929-cu büdcə ilində 
türk dilində olan təlimatların nəşr edilməsi ilə əlaqədar 
görülən işlərə görə mükafatların verilməsinə dair Azərbaycan 
Süvari Diviziyası Siyasi şöbəsinin nəşriyyat hissəsinin
p a y l a m a  c ə d v ə l i 
№ Kimə və nəyə görə  verilir
Çap 
vərəq-
lərinin 
sayı
H A Q Q
Alan 
şəxsin 
imzası
I çap 
vərəqi 
üçün
cəmi 
çatma-
lıdır
veri-
lir
Manatlar
1. Yol. Əli ağa Şıxlinskiyə 
– 1928-ci ildə çap olun-
muş … “Səhra Nizam-
naməsi”nin (terminolo-
giya lüğəti əlavə edil-
məklə) tərcüməsinə görə 12 50 600 600
№   Nəşriyyat hissəsinin rəisi:
“___” ________ 1929-cu il Katib:
Bakı şəhəri
* * *
“Qızıl Əsgər” qəzetinin
məsul redaktor müavini
 18 dekabr 1930-cu il
Əli ağa Şıxlinski “Piyadanın əlahiddə komandiri üçün vəsait” 
kitabını türk dilinə tərcümə etmişdir. Kitab cəmi 279 səhifədir.
Qəbul etdi – Cavadov
Az.SSR____________________
Bakı Soveti Səhiyyə şöbəsinin
4№-li həkim-nəzarət komissiyası
Bakı şəhəri, 6 yanvar 1929-cu il
Şəmistan Nəzirli
213
V ə s i q ə
Verilir Əli ağa Şıxlinskiyə, ondan ötrü ki, o, həqiqətən də ağ 
ciyərin emfizeması, arterioskleroz xəstəliklərinə tutulmuşdur, 
hər iki qulağı çox pis eşidir, ona görə də o, əlilliyin üçüncü qru-
puna aid edilə bilər. Arayış Bakı qarnizonu həkim komissiyası-
nın xəstəlik haqqında verdiyi 26 dekabr 1928-ci il, 425№-li Şəha-
dətnamə.
Əslini imza edənlər: 
Komissiyanın sədri:  Həkim Baksov və 
     komissiyanın üzvü
Əsli ilə düzdür: 
İmza:    Azərbaycan Qərargahının 
     atıcı hissəsinin rəisi
* * *
A r a y ı ş
Verilir Əli ağa Şıxlinskiyə ondan ötrü ki, o, Semaşko adına 
xəstəxanada müalicə üçün yatmış və 18 avqust 1943-cü ildə vəfat 
etmişdir. 1943-cü il, avqust ayı üçün, 3.VIII.43-cü ildən ayın axı-
rına qədər müddət üçün olan çörək kartoçkası xəstəxanaya təhvil 
verilmişdir.
Məsul şəxs Kerimaryuk
möhür
___ №-li Qəbz kötüyü
Bakı şəhəri, 4-cü milis şöbəsi tərəfindən 4.XI.41-ci ildə vətəndaş 
Əli ağa İsmayıl oğlu Şıxlinskiyə verilmiş U-LS seriyalı 740862 
№-li pasport sahibinin ölməsi ilə əlaqədar olaraq vətəndaş 
Yekimçevdən qəbul edilmişdir.
Pasport stolunun rəisi
imza
.....................................................
General Əli ağa Şıxlinski və silahdaşları
214
___________________________
Maliyyə Xalq Komissarlığı
№ 1/403 20.07.36-cı il
Tiflis şəhəri,
Djuqaşvili küçəsi № 4
Ünvan: Bakı şəhəri
Kasıblar küçəsi, № 14 (keçmiş Şamaxinskaya)
təqaüdçü Əli ağa İsmayıl oğlu Şıxlinskiyə
Maliyyə Xalq Komissarlığı Katibliyinin mühasibliyi Sizin 
nəzərinizə çatdırır ki, ...iclasın protokoluna müvafiq olaraq, 
1.07.1936-cı ildən etibarən Siz, ... fərdi təqaüdçülərin siyahısın-
dan çıxarılmışsınız.
Əlavə: 22.V.36-cı il ... fərdi təqaüdçülərin siyahısına yenidən 
baxan Komissiyanın iclasının protokolundan çıxarış.
İmza   Maliyyə Xalq Komissarlığının
   baş mühasibi (Mikailyan)
* * *
Sığorta kassasına təqdim etmək üçün
1073 №-li ölüm haqqında
şəhadətnamə
Vətəndaş Əli ağa Şıxlinski 18.08.43-cü ildə ölmüşdür. Bu 
haqda 1943-cü il üçün vətəndaşların vəziyyətləri haqqında aktla-
rın qeydiyyat kitabında ____ №-li müvafiq qeyd edilmişdir.
Ölümün səbəbi – kardioskleroz.
Ölüm yeri – Bakı şəhəri.
Yaşı – 81 (səksən birdir) (səhvdir: 79 yaşında olmalıdır – Ş.N.)
İmza ...        VVAQ bürosunun müdiri möhür
İmza ...        Kargüzar
Şəmistan Nəzirli
215
TAM ARTİLLERİYA GENERALI ƏLİ AĞA 
ŞIXLİNSKİ ÖMRÜNÜN ƏSAS TARİXLƏRİ
(1865-1943)
Mən öz keçmişimə təmiz bir vicdanla və müasir-
lərimin üzünə tam cəsarətlə baxıram.
General Əli ağa Şıxlinski
1865, 23 aprel – Gəncə quberniyası Qazax qəzasının Qazaxlı 
kəndində məşhur mülkədar Hacı İsmayıl ağa Alqazax ağa oğlu 
Şıxlinskinin və Şahyəmən xanım Mirzə Məhəmməd qızı Qayıbo-
vanın (qız soyadı) ailəsində anadan olub.
1875, 17 noyabr – Tiflisdəki ikiillik şəxsi gimnaziyaya daxil 
olub. Qeyri-adi istedada malik olduğuna görə ekstern imtahan 
verib, ikiillik gimnaziyanı yeddi aya fəxri fərman və əla diplomla 
bitirmişdir.
1876, avqust – Tiflis hərbi gimnaziyasına qəbul olunub. Son-
ralar Kadet Korpusu adını almış həmin gimnaziyanı 12 ballıq əla 
qiymətlərlə bitirib.
1883, 1 sentyabr – Peterburqdakı Mixaylov Artilleriya Mək-
təbinə daxil olub.
1884, 6 aprel – unter-zabit, 14 avqustda starşinalıq, 13 okt-
yabrda (1885-ci ildə) porputey-yunker rütbəsi alıb.
1886, 11 avqust – Mixaylov Artilleriya Məktəbini podporuçik 
rütbəsində birinci dərəcə ilə bitirib. Buraxılış imtahanında qazan-
dığı müvəffəqiyyətlərə görə pul mükafatı və atçapma yarışında 
birinciliyə görə qızıl saatla mükafatlandırılıb. Qafqazda yerləşən 
39-cu Topçu briqadasına həqiqi hərbi xidmətə gön dərilib.
General Əli ağa Şıxlinski və silahdaşları
216
1888, 23 fevral – poruçik, iyunun 15-də (1894-cü ildə) Əlahəz-
rətinin əmri ilə ştabs-kapitan, iyunun 19-da kapitan rütbəsi veri-
lib.
1895-1896-cı illərdə 39-cu Topçu briqadasında əla xidmətinə 
görə üçüncü dərəcəli “Stanislav” və üçüncü dərəcəli “Müqəddəs 
Anna” ordenləri ilə təltif olunub.
1900-1901-ci illərdə – Çin hərbi yürüşündə (tarixə “Boksyor 
üsyanı” kimi daxil olub) iştirak edib.
1901, 1 may – çinlilərə qarşı Taoxovyay, Çançunlin və Boluna 
şəhəri uğrunda döyüşlərdə fərqləndiyinə görə ikinci dərəcəli 
“Müqəddəs Stanislav” (qılıncla birgə) ordeni ilə təltif olunub. 
1903, 1 iyun – Dördüncü Şərqi-Sibir atıcı artilleriya briqada-
sında ikinci batareyaya nümunəvi komandirlik etdiyinə görə 
ikinci dərəcəli “Müqəddəs Anna” ordeni ilə təltif olunub. 
1904, 11 sentyabr – ikinci dərəcəli “Müqəddəs Anna” ordeni 
ilə təltif olunub.
1905, 28 sentyabr – dördüncü dərəcəli “Müqəddəs Georgi”, 
həmin il oktyabrın 23-də dördüncü dərəcəli “Müqəddəs Vladi-
mir” (qılınc və bantla birgə) ordenləri ilə, noyabrın 19-da isə üstü 
yazılı “İgidliyə görə” qızıl silahla mükafatlandırılıb. 
1905, 26 noyabr – Port-Artur döyüşlərində göstərdiyi qəhrə-
manlığa görə podpolkovnik rütbəsi verilib. 
1906, fevralın 1-dən avqust ayınadək Çarskoye-Selo şəhərin-
dəki Artilleriya Zabitləri Məktəbində kurs keçib. Əla qurtardığı-
na görə həmin məktəbdə müəllim saxlanılıb.
Məktəb müduriyyəti onun “Xidmət kitabçası”na belə bir dər-
kənar qoymuşdur: “Topçu Zabitləri Məktəbini əla qiymətlərlə 
bitirmiş və müvəffəqiyyətlərinə görə padşahın yüksək iltifatına 
nail olmuşdur”. 
1906-cı il – gözlə görünməyən hədəfi nişan alan “Şıxlinski üç-
bucağı” hərbi-elmi nəzəriyyəsini kəşf edib.
1907, 22 fevral – Rusiya-Yaponiya  müharibəsinin xatirə gü-
nündə bantlı gümüş medalla təltif olunub.
Şəmistan Nəzirli
217
1907-ci il – Riqa şəhərində yerləşən 29-cu topçu briqadasında 
batareya komandiri olub.
1908, 26 noyabr – polkovnik rütbəsi verilib.
1909, 27 oktyabr – Nigar xanım Mirzə Hüseyn qızı Qayıbova 
ilə ailə qurmuşdur.
1910, 4 avqust – İyirmi birinci artilleriya briqadasının birinci 
divizionuna komandir təyin edilib. “Səhra toplarının cəbhədə 
işlədilməsi” elmi əsərini nəşr etdirmişdir.
1913, 2 yanvar – Artilleriya Zabitləri Məktəbinin rəis müavini 
təyin edilib.
1913, 14 aprel – general-mayor rütbəsi ilə təltif olunub.
1913, 13 sentyabr – Fransa hökumətinin generallara məxsus 
“Fəxri Legion” ordeni ilə təltif olunub.
1915, yanvar – Şimal-Qərb cəbhəsinə dəvət olunub. Müharibə 
üçün ağır artilleriya heyətinin təşkilinə rəhbərlik edib. 
1915, 26 may – “Müqəddəs Anna” ordeninin (qılıncla birgə) 
birinci dərəcəsilə, həmin il həm də “Müqəddəs Stanislav” orde-
ninin birinci dərəcəsilə təltif olunub.
1915, 31 oktyabr – Ali Baş Komandan yanında tapşırıq gene-
ralı vəzifəsinə təyin edilib. Ağır artilleriya divizionlarına və bri-
qadalara rəhbərlik edib. 
1916, 16 aprel – Qərb cəbhəsindəki ordunun artilleriya 
müfəttişi təyin edilib.
1917, 9 sentyabr – Onuncu Ordunun komandanı təyin olu-
nub.
1917, 2 aprel – general-leytenant rütbəsi ilə təltif olunub. 
1917, 15 noyabr – öz xahişi ilə İmperiya ordusundan tərxis 
olunmağı haqqında raport verib. Rəsmi olaraq dekabrın 2-də 
ordu komandanı vəzifəsindən istefaya çıxmışdır. 
1917, noyabr – Qafqaza qayıdır və azərbaycanlılardan ibarət 
“Əlahiddə Müsəlman Korpusu”nu təşkil edir. Bununla da Milli 
Azərbaycan ordusunun təməl daşını qoyur.
1918, aprel – Gəncədə ilk Milli Hərbi Məktəb general Əli ağa 
Şıxlinskinin təşəbbüsü ilə yaradılmışdır. 
General Əli ağa Şıxlinski və silahdaşları
218
1918, 13 dekabr – Milli Azərbaycan ordusunun yaradılması 
haqqında “Hərbi layihə” hazırlamışdır.
1918, 25 noyabr – Azərbaycan Respublikasının ilk hərbiyyə 
naziri, tam artilleriya generalı Səməd bəy Mehmandarovun mü-
avini təyin olunur. 
1919, 3 yanvar – Milli qoşun hissələrinin, idarələrin və müəs-
sisələrin ştatlarının, maaş cədvəllərinin və Azərbaycan ordusu-
nun şəxsi heyətinin geyim formasının layihəsini hazırlayan ko-
missiyanın rəhbəri təyin edilmişdir.
1919, 28 iyul – Azərbaycan Demokratik Cümhuriyyətinin 339 
saylı əmri ilə Əli ağa Şıxlinskiyə tam artilleriya generalı rütbəsi 
verilmişdir. 
1920, 9 mart – ilk dəfə onun təşəbbüsü ilə Azərbaycan Demok-
ratik Respublikasında Qızıl Aypara Cəmiyyəti təsis olunmuş-
dur. 
1920, avqust 1921, noyabrın 18-dək – Moskvadakı Ali Artille-
riya Məktəbində gələcəyin artilleriya marşalları L.A.Qovorova, 
N.N.Voronova, N.D.Yakovlevə və M.N.Çistyakova dərs demiş 
və Petroqrad Topçu Akademiyasında mühazirələr oxumuşdur. 
1922-ci il – Azərbaycan Komanda Heyəti Məktəbində topçuluq-
dan dərs demiş və Hərbi-Elmi Cəmiyyətin sədr müavini seçilib.
1923-cü il – “Kommunist” qəzetində (aprel, №9, 10, 11) “Gələcək 
müharibədə toplar” silsilə məqalələrini dərc etdirmişdir.
1924-cü il – Azərbaycan Komanda Heyəti məktəbinin rəis 
müavini olmuşdur.
1925-ci il – Azərbaycan Hərbi tərcümə kollegiyasının baş re-
daktoru. 
1926-cı il – Bakıda “Rusca-türkcə qısa hərbi lüğət” əsəri nəşr 
olunmuşdur. Bu, Azərbaycan hərb tarixində ilk kamil hərbi lüğət 
idi.
1927-ci il – “İşçi-kəndli Qızıl Ordu topçusunun döyüş təlimna-
məsi” elmi əsəri nəşr olunmuşdur. Həmin il oktyabrın 18-də 
“Hərbi Səhra Nizamnamə”si kitabını tərcümə etmişdir. 
Şəmistan Nəzirli
219
1928-ci il – “Hərbi bilik” jurnalının beş və altıncı saylarında 
“Alay topları haqqında”, “Topçuların piyada və süvarilərlə qar-
şılıqlı əməliyyatı” silsilə hərbi-elmi məqalələrlə çıxış etmişdir. 
1929-cu il – səhhətinə görə istefaya çıxmışdır. Lakin hərbi-
elmi pedaqoji fəaliyyətini dayandırmamışdır. “Topların dağlıq 
yer lərdə əməliyyatı”, “Dağlıq yerlərdə top atəşinin 
xüsusiyyətlərinə dair”, “Bir maraqlı gecə atışı haqqında”, “Artil-
leriya döyüşü“ elmi-nəzəri məqalələrini yazmışdır. Ömürlük 
fəxri təqaüdlə təmin olunmuşdur.
1930, 18 dekabr – “Piyadanın Əlahiddə komandiri üçün və-
sait” kitabını tərcümə etmişdir.
1943, 18 avqust – Bakıda, C.Cabbarlı küçəsindəki 14 saylı bi-
nanın 20-ci mənzilində kardiosklerozdan vəfat etmişdir.
1944, aprelin 9-da – “Xatirələrim” kitabı nəşr olunmuşdur. 
Həmin kitab 1984-cü ildə “Azərnəşr”də əlavə və izahlarla kütləvi 
tirajla (60 min) Azərbaycan və rus dillərində tədqiqatçı Şəmistan 
Nəzirli tərəfindən nəşr etdirilmişdir.
General Əli ağa Şıxlinski və silahdaşları
220
BİZİ DÜŞÜNDÜRƏN GENERAL
General Əli ağa Şıxlinskinin qəhrəmanlığı öz 
Vətə ninin şərəf və azadlığını müdafiə edən hər bir 
şəxs üçün nümunə olmalıdır.
Yevgeni Zaxaroviç Barsukov 
Dövlət mükafatı laureatı,
hərb elmləri doktoru, professor, 
artilleriya generalı
Əziz general baba, bu günlərdə arxivdən tapdığım sənin 
yeganə mülkü geyimdə fotoşəklində necə də fikirlisən. Mənalı, 
müdrik görüşündən niyə qəm, kədər yağır? Kim də olmasa mən 
səni çox gözəl başa düşür, anlayıram. Sənin bu fotoşəklin 1942-ci 
ilin avqust ayında çəkilib. Dünyanın işinə bax, mən elə həmin ili, 
həmin ayda anadan olmuşam. Taleyin bu təsadüf və xeyirxah 
işinə nə qədər sevindiyimi bircə Ulu Tanrı bilir. Görünür, sənin 
unudulmuş ömür və qəhrəmanlıq yolunu öyrənmək də mənə bu 
tarixdən qismət olub. Axı, indi mənim haqqım, hüququm varmı 
ki, 1998-ci il avqustun 12-də əlli altı ildən sonra arxivdən tapdı-
ğım sənin müqəddəs şəklindən soruşum ki, Əli ağa baba, niyə 
belə fikirlisən, nədir səni qəm dəryasına qərq edən. Heç kim də 
olmasa mən az-çox bilirəm, nədir sənin qəmin, kədərin. Ömrü-
nün sonuna cəmi bircə il qalıb.
Qərbi nurla dolmuş görkəmli alim-filosof Heydər Nəcəf oğlu 
Hüseynov səni akademiyaya dəvət edib tanınmış ziyalılarla gö-
rüşünü keçirib. Bu saf ziyalımız sənin könlünü açmaq, yetmiş 
səkkiz illik mənalı ömür yolunu xalqa bəyan etmək istəyib. Bu 
fədai elcanlı insan sənin üçün nələr etməyib? “Xatirələrim” kita-
bını nəşr etdirib, sənin haqqında silsilə dərin məzmunlu məqa-
Şəmistan Nəzirli
221
lələr yazıb. Bütün bunlara görə “yuxarıların” tənə və töhmətinə 
məruz qalıb.
Niyə belə baxırsan, Əli ağa baba, elə bil min ilin ağrısı-acısı 
var canında. Olacaq, əlbəttə, sən əlli iki illik ordu həyatında so-
yuq və nəm səngərlərdən keçmisən. Diviziyalara, alaylara və or-
duya komandanlıq eləmisən. Bütün döyüşlərdən zərərlə çıxmı-
san. Hər yerdə – Uzaq Şərqdə, Port-Arturda, Rusiyada başımızı 
uca etmisən. 1918-ci ildə millətimizin dar günündə ilk dəfə Milli 
Ordu korpusu yaradıb torpağımızı yağılardan qorumusan. Sənin 
haqqın var başı uca gəzməyə. Gəzdin də… səni unutmamışıq, 
unutmarıq da. Bu gün onlarla elmi-publisistik əsərlərin bizə ya-
digar qalıb. Xalq, millət onu öyrənir, ondan bəhrələnir. Uzaq 
Fransanın, Norveç və İsveçrənin, Rusiyanın hərbi məktəblərində 
dərslik kimi keçirilən “Şıxlinski üçbucağı”n bizə şan-şöhrət 
gətirir.
1942-ci ildə xatirələrində yazmısan ki, mən elə bir ömür yaşa-
mışam ki, keçmişimə təmiz bir vicdanla və müasirlərimin üzünə 
tam cəsarətlə baxıram. Bəli, əziz general baba, biz səni belə də 
qəbul edirik, xatirənin də həmişə yaşadırıq. İndi sənin adına Ba-
kıda, Qazaxda, Şəmkirdə, Gəncədə küçə, xatirə lövhəsi və 
müəssisələrdə büstün var. Sən bunlara layiqsən, çünki xalqımın 
nadir sərkərdələrindən birisən. Sənin haqqı-sayını biz unutsaq, 
bu Azərbaycan adlı məmləkətdə yaşamağa haqqımız olarmı? 
Əlbəttə, yox!
Şəkildə dümağ bığ, çənəndə isə müdrik qocalarımıza məxsus 
ağ saqqalın var, iri, ala gözlərin isə məchul bir nöqtəyə dikilib. 
Görəsən fotoqraf sənin ömrünün hansı anını, hansı qəhrəmanlığını 
yadına salıb xatırlatdı. İlk gəncliyindən ta ömrünün bu anına 
kimi bütün fotoşəkillərdə hərbi geyimdəsən. Vüqarlı, qartal du-
ruşlu şəkillərin bizə yadigar qalıb. Müasirlərinin dediyinə görə, 
ağ at üstündə çəkilmiş şahanə duruşlu, əsl sərkərdələrə məxsus 
bir fotoşəklin də varmış. Heyf, çox heyf, bu günə kimi onun so-
rağındayam, tapa bilmirəm. Port-Arturda, Çarskoye-Seloda, Pe-
terburqda, Mogilyov cəbhəsində, Tiflisdə Nigar xanımla üzbəüz, 
General Əli ağa Şıxlinski və silahdaşları
222
xilaskarımız, türk generalı Nuru Paşa və əsgərlərlə çəkilmiş 
hərbi geyimli şəkillərin bizə ərmağandı. Bunların hansı birinə 
baxanda fəxr edib qürurlanırıq. Bizim vüqarımız, başımızın hərb 
çələngi deyirik sənə…
Axı, bircə bu fotoşəkildə nə olub sənə, yenə soruşuram: niyə 
belə kədərlisən, general baba? Bəlkə övladsızlıq, bəlkə mühit, to-
talitar sovet rejimi səni sıxıb. Axı, sən özün yazmısan və dönə-
dönə şifahi söhbətlərində dosta-tanışa demisən ki, hər bir 
Azərbaycan gənci mənim övladımdır. Bəlkə düşünürsən ki, öm-
rün baharı keçib, qışı gəlib. Nigar xanımsız günlərimdə sevincli 
heç nə yoxdur?
Bəzi sovet buqələmunları üzünə yalandan hırıldayır, arxanca 
çar və müsavat generalı deyə hədyan danışırlar. Qədir-qiymətini 
yaxşı bilən yalnız Heydər Hüseynov idi, səni bu ikiüzlü yaltaq-
lardan qoruyan. Neyləməli, zaman, dövr başqa idi. İndi biz nəvə-
nəticələrin sənin arzusunda olduğun müstəqillik dövründə ya-
şayırıq. Bu nemətin ilk dadını, tamını bizə 1918-ci ildə silahdaş-
ların general Səməd bəy Mehmandarov, İbrahim ağa Usubov, 
Əbdülhəmid bəy Qaytabaşı, İbrahim ağa Vəkilov, Qaçar və Ya-
digarov qardaşları ilə gecəli-gündüzlü çalışıb siz verdiniz. İndi 
biz yetmiş il “tamamilə məxfidir” qıfıl altında saxlanıb qadağan 
olunmuş sənin və silahdaşlarının ömür və döyüş yolunuzu sətir-
sətir öyrənirik. Hər bir ağsaqqal və gənc səninlə fəxr edir. Adına 
nəğmələr qoyur.
Salam mənim komandanım,
Sənsiz keçir günüm, anım.
Fəxr edirəm, olub bir vaxt,
Sənin kimi generalım,
Sənin kimi qəhrəmanım. 
Şəmistan Nəzirli
223
İ K İ N C İ  H İ S S Ə
ŞƏXSİYYƏT
(Mirzə Hüseyn əfəndi Yusif oğlu Qayıbzadə)
(1830-1917)
Mirzə Hüseyn əfəndi Qayıbzadə, Mirzə Fətəli 
Axun dovun çox yaxın dostu idi. O, ərəbcə kitab və 
təzkirələri oxumaqda Mirzə Fətəliyə kömək edirdi, 
çünki ərəbcəni o, Mirzə Fətəlidən daha yaxşı bilirdi. 
Ədəbiyyatı çox sevdiyindən Azərbaycan şairlərinin 
şeirlərindən ibarət dördcildlik böyük bir külliyyat 
tərtib etmişdir.
General Əli ağa Şıxlinski
“Xatirələrim” kitabından
Müfti Mirzə Hüseyn əfəndi Qayıbzadə “Azərbay-
canın məşhur olan şüərasının əşarına məcmuədir” 
təzkirəsini düzüb qoşmaqla millətin mənəvi sərvət 
xəzinəsində iftixar doğuran və təqdirəlayiq olan sənət 
nümunələrini aşkara çıxarıb nişan verdi.
Xeyrulla Məmmədov,
professor
Müfti Mirzə Hüseyn əfəndi Yusif oğlu Qayıbzadə Tiflisdə Za-
qafqaziya ruhani idarəsinin müsəlman mədrəsəsində şəriət 
müəllimi olmuş, ərəb, fars və rus dillərini mükəmməl bilirmiş. 
Bu dövrdə Mirzə Hüseyn, M.F.Axundov, Adolf Berje, Məm-
mədağa Şahtaxtlı, Səid Ünsizadə, Aleksey Çernyayevski, Səfərəli 
bəy Vəlibəyov və gürcü şairi İlya Çavçavadze ilə tanış və dost 
General Əli ağa Şıxlinski və silahdaşları
224
olur. Qori Müəllimlər Seminariyasında Azərbaycan şöbəsinin 
açılması üçün Mirzə Fətəli Axundovla birgə səy göstərir. 1858-ci 
ildə Tiflis Müsəlman Məktəbində Şərq dilləri müəllimi işləyən 
Mirzə Hüseyn 1875-ci ildə kasıb balaları üçün xüsusi “Müfti 
məktəbi” açmışdır. O, 1882-ci ildə “Tövsiyələr”, 1906-cı ildə 
“Ariflərin şəriət qanunları” kitabını nəşr etdirmişdir. Qori semi-
nariyasında işlədiyi illərdə “Nümuneyi-ləhçeyi-Azərbaycan”, 
“Müqəddəs tarix və sərf-nəhv” (Yeniyetmələr üçün elmin əsas-
ları), “Məsaili-Aləmi-hesab” (Dünyəvi hesab elminin məsələləri) 
adlı dərslik kitablarını yazmışdır.
Mirzə Hüseyn Qori Seminariyasında Şərq və Azərbaycan 
dillərindən dərs deyib, 1884-cü il yanvarın birində Qafqaz cani-
şininin əmrilə müəllimlikdən azad olub, Zaqafqaziya Sünni 
Məzhəbi İdarəsinin sədri təyin edilir. Müfti vəzifəsinə seçilərkən 
Mirzə Hüseyn demişdir: “Mən heç vaxt ruhani olmamışam və 
heç bir dini ayin icra etməmişəm. Bundan sonra da icra 
etməyəcəyəm. Lakin mənə təklif olunan vəzifəni qəbul edirəm. 
Çünki bu vəzifədə xalqıma daha böyük fayda verə biləcəyimi 
güman edirəm”. O, bu vəzifədə otuz üç il fəaliyyət göstərmişdir. 
Yüzlərlə azərbaycanlı gənci maarif və mədəniyyətə cəlb etmiş-
dir. Qadın təhsili və qadın azadlığı məsələsi onu çox düşündür-
müş, bu yolda böyük əmək sərf etmişdir. O, “Dəsturi-nisvan”, 
“Qadın və qızlarımızın təlim və tərbiyəsi” adlı məqalələrində 
sübut edirdi ki, qızların yeni tipli məktəblərdə təhsil almaları heç 
də şəriət qanunlarına zidd deyildir. Şəriətin qara qanunlarının 
hökm sürdüyü belə bir ağır vaxtda o, öz həyat yoldaşı Səadət 
xanıma “Qafqaz Qadınları Xeyriyyə Cəmiyyəti”ndə iştirak 
etməyə icazə vermiş, qızları Nigar və Gövhəri rus dilində Tiflis 
Nücabə Qızlar İnstitutunda oxutmuşdur. Həmin İnstitutu Nigar 
xanım Qayıbova (Şıxlinskaya) 1889-cu ildə, Gövhər xanım Qayı-
bova (Usubova) 1903-cü ildə qızıl medalla bitirmişdir.
Hər ikisinin həyat yoldaşı hərbçi idi. Nigar xanım 1909-cu ildə 
tam artilleriya generalı Əli ağa Şıxlinski ilə, Gövhər xanım isə 
1911-ci ildə süvari generalı İbrahim ağa Musa ağa oğlu Usubovla 
ailə qurmuşdur.
Şəmistan Nəzirli
225
Mirzə Hüseyn əfəndi üç oğul atası idi. Oğlanlarının hamısına 
ali təhsil vermişdir: Nadir bəy (1874-1941) Sankt-Peterburqdakı 
Yol Mühəndisləri İnstitutunu, Bahadır bəy (1878-1949) Xarkov 
Universitetinin Tibb fakültəsini qızıl medalla, Cahangir bəy 
(1882-1938) isə Moskvadakı Lazarev İnstitutunun Şərq dilləri 
fakültəsini birinci dərəcə ilə bitirmişdir.
Mirzə Fətəli Axundov Adolf Berjeyə 1876-cı il 21 oktyabr ta-
rixli məktubunda açıqlayır: “Biz sizin gəlməyinizi səbirsizliklə 
gözləyirik. Bu məktubu qurtaran kimi mən şairlərin tərcümeyi-
halı haqqında Molla Hüseyn Qayıbovun bu gün Azərbaycan 
dilində göndərməli olduğu məktubu tərcümə etməyə başlayaca-
ğam”.
Mirzə Hüseyn dördcildlik toplusunda söz sənətinin mahir us-
tadı M.P.Vaqifin şeirlərinə geniş yer verilmişdir. Araz Dadaşzadə 
“M.P.Vaqif” kitabında A.Berje, F.Köçərli, M.Y.Nersesov kimi 
görkəmli tədqiqatçılara yanaşı, M.H.Qayıbovun da fəaliyyətini 
yüksək qiymətləndirir: “A.Berjeyə böyük ədəbiyyat həvəskarı, 
Zaqafqaziya müftisi Hüseyn əfəndi Qayıbovun da müəyyən 
köməyi olmuşdur” qənaətinə gəlir.
İnqilaba qədər Vaqifin əsərlərinin toplanmasında, onun qeyri-
mətbu şeirlərinin aşkara çıxarılmasında M.Y.Nersesovdan sonra 
ən mühüm rolu Hüseyn Qayıbov oynamışdır. M.F.Axundovun 
arxivindəki bir məktubdan anlaşılır ki, Hüseyn Qayıbov ondan 
“Vaqif və digər müasirin” məcmuəsinin göndərilməsini xahiş 
edir və açıqca göstərir ki, “Məcmueyi-əşar” hazırlamaq fikrin-
dədir.
Mirzə Hüseyn əfəndi Qayıbov bu işə hələ altmışıncı illərdən 
başlamışdır. Onun tərtib etdiyi dördcildlik məcmuə səksəninci 
illərdə tamamlanmışdır. O, toplusunda Azərbaycanda tanınmış, 
məşhur və az tanınan yüz doqquz XVIII-XIX əsr şairlərinin 
əsərlərindən nümunələr vermişdir. Bu sahədə ilk təşəbbüsü 
Mirzə Hüseyn göstərmişdir.
Mirzə Hüseyn əfəndi Qayıbov Qori Seminariyasında işləyər-
kən tələbələrini, Qafqaz müftisi təyin olunarkən ruhaniləri şifahi 
General Əli ağa Şıxlinski və silahdaşları
226
xalq ədəbiyyatı toplamağa sövq etmişdir. Onun topladığı mate-
riallar M.F.Axundov tərəfindən tərcümə edildikdən sonra “Aktı” 
məcmuəsində çap olunmuşdur. Bundan başqa o, uzun illər xal-
qımızın adət-ənənələri, həyat tərzi, ədəbiyyatı ilə bağlı topladığı 
məlumatlar əsasında “Azərbaycanda məşhur olan şüəranın 
əşarına məcmuədir” adlı antologiyasını tərtib etmişdir. Heç şüb-
həsiz, onun ən böyük xidməti bu antologiyanın tərtibidir. Onun 
da meydana gəlməsində M.F.Axundovun səyi və təşəbbüsü 
təqdirəlayiqdir. Onlar möhkəm dost olmuşlar. Axundovun 
nəvəsi, fransız dili müəllimi Aliyə xanım Sultanova xatiratında 
yazırdı ki, babası əlyazmalarının surətini gözəl xətt sahiblərinə 
çatdırardı ki, onlardan biri də Hüseyn əfəndi idi. Qayıbovun ar-
vadı Səadət xanım ömrünün son günlərində belə Mirzə Fətəlini 
çox yaxşı xatırlayırdı.
1909-cu il yanvarın 30-da Müfti Mirzə Hüseyn əfəndi Qayıbov 
(1830-1917) Bakıda həkim işləyən oğlu Bahadır bəy Qayıbova ya-
zırdı:
“Rəşid bəy Malixoliyanın “qələbə”sindən sonra məyusluqla 
özünü tapança ilə qətl elədi. Oğlu Fətəli (Mirzə Fətəli Axundo-
vun adı qoyulan nəvəsi – Ş.N.) bu günlərdə gələsidir. Rəşid bəy 
məni və Xanbaba xanı (M.F.Axundovun kürəkəni, polkovnik idi 
– Ş.N.) apekon (qəyyum) təyin edibdir. Bu barədə də kağız ya-
zıbdır.
Bu gün “Kavkaz”dakı cənab Sərdara və qrafinaya oxunan nit-
qinin (reçinin) müsəlmancəsini mən tərtib edib, sonra Nərimanov 
ruscasını Sərdara və qrafinaya hüzurlarında oxuduq. Hər ikisi 
çox razı qaldılar və Sərdar dedi ki, bu on beş nəfər qızların 
vəsaitimlə Svetaya Ninaya götürtməkləri mənim tərəfimdən bir 
cüzi nümunədir. Gələcəkdə gücüm çatan qədər müsəlman uşaq-
larının təlim və tərbiyələrinə çalışacağam…”.
Mirzə Hüseyn ədəbi-bədii irsimizin toplanmasında da böyük 
və əvəzsiz xidmət göstərmişdir. O, böyük dramaturqumuz 
M.F.Axundovun məsləhəti ilə XVIII-XIX əsr şairlərimizin 
əsərlərindən ibarət dördcildlik “Azərbaycanda məşhur olan şüa-
Şəmistan Nəzirli
227
ranın əşarına məcmuədir” adlı kitabın tərtibçisidir. Burda yüz 
doqquz şairin əsərlərindən nümunələr toplanmışdır. Şərqşünas 
Adolf Berje 1867-ci ildə Leypsiqdə dərc etdirdiyi “Qafqaz və 
Azərbaycanda məşhur olan şüəranın əşarına məcmuədir” və 
sonralar, Firidun bəy Köçərli “Azərbaycan ədəbiyyatı tarixi ma-
terialları” adlı əsərini yazarkən Mirzə Hüseyn əfəndinin dörd-
cildlik məcmuəsindən geniş istifadə etmişlər. Mirzə Hüseyn 
əfəndi Qayıbzadəni yaxşı tanıyan, onun ailəsinə çox yaxın olan 
ədəbiyyatşünas-alim Firidun bəy Köçərli haqlı olaraq yazırdı:
“…Cənab Berjenin (Adolf) məcmuəsini tərtib edən Zaqafqa-
ziya Müftisi Hüseyn əfəndi Qayıbzadə olubdur ki, ol cənabın 
şeir və ədəbiyyata artıq meylü-həvəsi var idi. Bu məcmuə dəxi 
əlan çox az tapılır” (F.Köçərli. “Azərbaycan ədəbiyyatı” kitabı, 
Bakı, 1978, 1-ci cild, səh.171).
Mirzə Hüseynin öz əlilə yazdığı dördcildlik külliyyat Respub-
lika Elmlər Akademiyasının Məhəmməd Füzuli adına Əlyaz-
maları İnstitutunun Fondunda ən qiymətli bir abidə kimi saxla-
nılır (rəf.S, v. 1091). Külliyyatın birinci cildi 1986-cı ildə, ikinci 
cildi 1989-cu ildə, üçüncü cildi isə 2002-ci ildə nəşr olunmuşdur.
Qafqaz müftisi Mirzə Hüseyn əfəndi Qayıbov məktəblərin 
vəziyyətini yoxlamaq üçün 1887-ci il mayın 22-də Şamaxıya 
gəldi. Ruhani məktəblərində dərslərin keyfiyyəti ilə maraqlanıb, 
yoxlanış apardı. Çoxdan görüşmək arzusunda olduğu “xoş-
məzmun və ibrətamiz nağıl və hekayələri ana dilində tərtib edib, 
öz şagirdlərinə oxuyan” (F.Köçərli) məşhur şair Seyid Əzim Şir-
vaninin dərs dediyi şəhər məktəbinə də gəlib tanış oldu. Seyid 
Əzimin nikbin ruhlu qəzəlləri, dərslikləri, “Tarixi-Şirvannamə” 
adlı əsərindən oxuduğu ayrı-ayrı hissələr Mirzə Hüseyn əfəndi 
Qayıbzadəni heyran qoydu. Seyid Əzimin köməkliyi ilə Qayı-
bov, Nişat Şirvaninin, Ağa Məsih Şirvaninin, Ağa Bağırın, Əli-
qulu bəy Köçməzin, Zülali Şirvaninin, Molla Qədir Nacinin, Vaiz 
Şirvaninin və başqa şirvanlı şairlərin əsərlərini gələcək məcmuəsi 
üçün topladı.
General Əli ağa Şıxlinski və silahdaşları
228
Şair “Qəsideyi-türki” mənzuməsində əleyhdarlarından, şəxsi 
məktəbini bağlatmaq istəyənlərdən əqidə, inam dostu olan 
Mirzə Hüseyn əfəndi Qayıbzadəyə acı-acı şikayətlənirdi:
Özün agahsan hər bir kəsin felü ədasından,
Bilirsən, kim sədaqət etdi, kim əhli-riya gəldi.
Dağıtdı məktəbimi sədri-pakun sui-tədbiri
Təmlə hər tərəf kim, atdı ox tiri-xəta gəldi.
Müfti H.Qayıbovun Şirvana gəlişini alqışlayan Seyid Əzim 
dostuna həsr etdiyi səksən dörd misralıq qəsidəsində onu ilk 
dəfə məktəb bina edən peyğəmbər adlandırır:
Hüseyni-paktinət, müftiyi-Qafqaz kim, anın
Vücudundan bu torpağə xəvasi-kimya gəldi.
Sanırsan bir yədi-qüdrətdü, oldu qeybdən zahir,
Bu Qayıbzadə zahir oldu, dəhrə yüz cila gəldi.
Hüseyn namında çün məşhur idi imdadə yetməklik,
Vilayət mülkünün şahı “vəliyyü-innəma” gəldi. 
Vücudun oldu çün öz ülfətinlə mürşidi-kamil,
Sənə tədrisdə İdrisdən yüz mərhəba gəldi.
“Seyid Əzimin Azərbaycanda məşhur olan şüəranın əşarına 
məcmuədir” adlı toplusundakı əsərlərini H.Qayıbov bilavasitə 
şairin özündən almışdır. Bu, Seyid Əzim ilə Müfti əfəndi arasın-
dakı görüşün ilk faydalı nəticələrindən idi. İkincisi, “Qəsideyi-
türki” mənzuməsində şairin sevimli məktəbdən ayrılması ilə 
əlaqədar olaraq keçirdiyi həyəcan və iztirablar H.Qayıbova 
təsirsiz qalmazdı. Çalışqan müəllimin göstərdiyi səylər Qayıbo-
vun da nəzərini cəlb etmişdi. Təsadüfi deyil ki, həmin görüşdən 
bir qədər sonra müəllim Seyid Əzimin medalla təltif edilməsi 
məsələsi ortaya atılır. Bu təklifin irəli sürülməsində ilk təşəb-
büskarlardan biri də Hüseyn əfəndi Qayıbovun olduğuna 
Şəmistan Nəzirli
229
qətiyyən şübhə ola bilməz” (S.Hüseynov. “Seyid Əzim Şirvani-
nin yaradıcılıq yolu”, Bakı, 1977, səh.56).
Mirzə Hüseyn əfəndi Qayıbzadə 1830-cu ildə Qazax qəzasının 
Salahlı qəryəsində anadan olmuşdur. 1917-ci il fevralın 20-də 
vəfat edən Mirzə Hüseyn Tiflisdə böyük məsləkdaşı Mirzə Fətəli 
Axundovun yanında “Nəbatət bağı”nda dəfn olunmuşdur.
Fevralın 21-də Əlahəzrət Qafqaz canişini Qafqaz Maarif 
Sərdarının popeçiteli N.F.Rudolfa əmr göndərmişdir ki, görkəmli 
maarifçi, din alimi Müfti Mirzə Hüseyn əfəndi Qayıbzadənin 
vəfatı münasibəti ilə Tiflis və Bakı quberniyalarındakı təhsil 
müəssisələrində dərslər dördgünlüyə dayandırılsın. Qori şəhə-
rindəki Seminariyanın şagirdləri də Tiflisə gətirilib Qayıbzadənin 
son mənzilə yolasalma mərasimində iştirak etsinlər.
Bakıdan “Nəşri-Maarif” Cəmiyyətinin sədri Hacı Zeynalab-
din Tağıyev, “Səadət” İlahi Qüvvələr Cəmiyyətinin sədri Axund 
Hacı Abdulla Rəhim Hadızadə, “Nicat” Cəmiyyətinin sədri 
Mirzə Əsədullayev və başqa görkəmli şəxslər Mirzə Hüseyn 
əfəndi Qayıbzadənin yas mərasimində iştirak edib, ailəsinə baş-
sağlığı veriblər.
Müfti Mirzə Hüseyn əfəndi Qayıbzadə vəsiyyətində demişdir 
ki, tabutumun üzərinə əklil qoymayın, təmtəraqlı mərasimimə 
yığılan pulları xeyriyyə və məktəb işlərinə sərf edin. Onun vəfatı 
ilə əlaqədar “Kaspi”, “Kavkaz”, “Tərcüman” və başqa qəzetlər 
yazılar vermiş, mütərəqqi ziyalılar matəm saxlamışlar.
Dövrünün çox görkəmli şəxsiyyəti olan Mirzə Hüseynin sağ-
lığında məşhur şairlər onun şərəfinə şeirlər yazmışlar. Seyid 
Əzim Şirvani (1835-1888), Mirzə Ələsgər Növrəs (1836-1912), şu-
şalı Mirzə Rəhim Fəna (1841-1929), Qobustan İmamı Molla 
Zəkəriyyə Qədir Əfəndizadə və başqaları.
Mirzə Hüseyn əfəndi Qayıbzadənin müasiri görkəmli şair 
Abbas ağa Nazir (1849-1919) də onun maarifçilik və elmi fəaliy-
yətinin əlliilliyi münasibətilə 43 beytlik “Vücudun fəxri-insandır” 
adlı şeir yazmışdır. 1908-ci ildə görkəmli alim M.H.Qayıbzadənin 
General Əli ağa Şıxlinski və silahdaşları
230
şərəfinə yazılan bu şeir indiyədək oxucu üzü görməmiş, alimin 
arxivində qorunub saxlanılmışdır.
Azərbaycan Respublikası Mərkəzi Dövlət Ədəbiyyat və 
İncəsənət Arxivində, akademik Heydər Hüseynovun şəxsi fon-
dunda general Əli ağa Şıxlinskiyə məxsus çoxlu sənəd və 
müxtəlif materiallar var.
Beş yüz on dörd nömrəli fondda general Əli ağa Şıxlinskinin 
bir dəftəri də saxlanılır. Qara meşin üzlü zabit dəftərində gene-
ralın öz dəsti-xəttiylə yazdığı şeirləri, bədii parçaları, tərcümə və 
qeydləri var. Həmin dəftərin 8-ci səhifəsində 1908-ci il fevralın 
6-da Rəhim bəy Qayıbovun Zaqafqaziya müftisi Mirzə Hüseyn 
əfəndi Qayıbova göndərdiyi məktubun mətninə rast gəldim.
“Yanvarın otuz birində azərbaycanlıların nəfinə səmərəli 
fəaliyyətimizin 50 illiyi tamam oldu. Sizin həmişə həyat şüarınız 
belə olmuşdur: hər şey xalq üçün, özün üçün isə heç nə. Siz ha-
zırkı şəraitdə görüləsi mümkün olan bütün işlərin öhdəsindən 
gəlmisiniz. Cəsarətlə deyə bilərsiniz ki, nahaq yerə yaşamamı-
şam. Çox faydalı əməyinizin 50 illiyi münasibətilə təbrik edir, 
Sizə hələ bundan sonra da yaradıcılıq nailiyyətləri arzu edirik”.
Mirzə Hüseyn əfəndi Qayıbovun əvəzsiz maarifçilik xidməti 
müasirlərinin nəzər-diqqətini həmişə cəlb etmişdir. XIX əsrin 
sonu, XX əsrin əvvəllərində yaşayıb-yaratmış şair Abbas ağa Na-
zir fəxrlə yazırdı:
Var idi bir müəllimi-mümtaz,
Sözü əlan Müftiyi-qafqaz,
Şəxsi-qabil hünərvər adı Hüseyn,
Əsl ustadı həm müəllimi-eyn.
Hücrədə əyləşib sabah-axşam,
Vəxti tədrisə sərf edərdi müdam,
…Müxtəsər, ol müəllimi-fazil,
Elmi-tədrisdə mahiru-kamil.
Şəmistan Nəzirli
231
Mirzə Hüseyn əfəndi din alimi olduğuna görə, sovet dövründə 
onun haqqında var səsimizlə danışa bilməmişik. Tədqiqatçılar, 
ədəbiyyatşünaslar, tarixçiləri ondan bol-bol bəhrələnsələr də 
onun xidmətini danmışlar. Təkcə məşhur ədəbiyyatşünas-
alimimiz Firidun bəy Köçərli (1863-1920) onun əvəzsiz xidmətini 
yüksək qiymətləndirmişdir. Biz də bu gün bəyənmədiyimiz, yet-
miş il tənqid atəşinə tutduğumuz Çar hökuməti Mirzə Hüseyni 
1878-ci ildə “Qızıl Xaç” medalı ilə, Yaxın Şərq xalqları üçün 
dərsliklər müəllifi olduğuna görə 1884-cü ildə İranın “Şire-Xor-
şid” ordeni ilə, 1871-ci ildə qeyri-xristianlar üçün təsis olunmuş 
üçüncü dərəcəli “Müqəddəs Anna”, 1876-cı ildə ikinci dərəcəli 
“Müqəddəs Stanislav”, 1879-cu ildə ikinci dərəcəli “Müqəddəs 
Anna”, 1883-cü ildə dördüncü dərəcəli “Müqəddəs Vladimir” 
ordenləri ilə və dəfələrlə pulla mükafatlandırılmışdır.
General Əli ağa Şıxlinski və silahdaşları
232
İLK HƏRBİ ŞƏFQƏT BACISI
(Nigar xanım Şıxlinskaya)
Mən yalnız bir qadının mehriban nəvazişilə yaşa-
yıb ölmək istərdim.
Jül Renar
Dadıma çatmışdı şəfqət bacısı,
Hörüklü saçları dəydi üzümə.
Kövrəldim. Qanımda ağrı, acısı,
Dedim: “Burax məni, özünü üzmə,
Qoy qalıb can verim, allah xətrinə…”
Elə məyus-məyus baxdı ki, mənə,
Daha dinlənmədim. Yaramı yudu,
Sonra da ehmalca onu sarıdı.
Yakob Polonski1
Hər dəfə Nigar xanım Şıxlinskayadan söz düşəndə istər-
istəməz Qafqaz tarixinin mahir bilicisi Vasili Veliçkonun “Nəcib-
lik azərbaycanlıların qanındadır, onlar təbiət etibarilə xoşxasiyyət 
və rəhmlidirlər, mərd və alicənabdırlar” sözlərini xatırlayıram. 
Nigar xanımın ömür yolu ilə tanış olanda görürsən ki, nəciblik 
sözü onun təbiətinə xas olan xüsusi bir keyfiyyət imiş. Bu nəcib 
və xoşxasiyyət qadınla iyirmi iki il ömür sürmüş məşhur 
sərkərdəmiz Əli ağa Şıxlinski yazır:
“1909-cu il oktyabrın 27-də qırx dörd yaşında ikən mən Zaqaf-
qaziya müftisi Mirzə Hüseyn əfəndi Qayıbovun qızı Nigar xanım-
la evləndim… Bu dəyişiklik mənim həyatımı işıqlı bir yola, parlaq 
səadətə yönəltdi. Bir yerdə keçirmiş olduğumuz iyirmi iki illik 
1 Şeiri şair Səyavuş Məmmədzadə tərcümə edib.
Şəmistan Nəzirli
233
həyatın aydın səmasında bir bulud ləkəsi belə görünmədi. Fitrən 
istedadlı olan, yaxşı təhsil görmüş, mülayim xasiyyətli Nigar xa-
nım ailə səadəti üçün yaradılmış bir qadın idi. Mən bu səadətə 
tam mənası ilə nail oldum. Lakin 1931-ci il avqustun on beşində 
Nigar xanımın ölümü mənim üçün ən ağır zərbə oldu. Mənim hər 
şeyim: həm səadətim, həm də səhhətim onunla getdi”.
Nigar xanım 1871-ci il oktyabrın 10-da Tiflisdə ziyalı bir ailədə 
dünyaya gəlmişdir. Atası şeir-sənət xiridarı, məşhur din alimi 
Mirzə Hüseyn, anası Səadət xanım isə Qafqaz Qadınları Xeyriyyə 
Cəmiyyətinin fəxri sədri idi.
İlk təhsilini evdə ata-anasından və məşhur riyaziyyatçı Əbdül-
kərim ağa Qayıbovdan alan Nigar xanım Tiflisdəki Nücabə Qız-
lar İnstitutunu 1889-cu ildə qızıl medalla bitirmişdir1. Fransız və 
rus dillərində sərbəst danışan Nigar xanım, ərəb və fars dillərini 
də kamil bilirdi.
Zaqafqaziya müftisinin qızı Nigar xanım Qayıbova qızıl me-
dalla, Dilşad xanım Axundova və Fərruxa xanım İsmayılova gü-
müş medalla təltif olundular.
Dilşad xanım böyük dramaturq M.F.Axundovun qaynı, pol-
kovnik Mirzə Mustafa Axundovun (1835-1903) qızı idi.
Fərruxa xanım isə şamaxılı Ağaəli Əkbər İsmayılovun qızı idi. 
Sonralar Fərruxa xanım polkovnik Şahzadə Xancan xan Qacarın 
həyat yoldaşı oldu.
Bahadır bəy Qayıbovun akademik Heydər Hüseynova 1946-
cı il 30 sentyabr tarixli məktubu:
“Hörmətli Heydər Nəcəfoğlu!
Əlbəttə, Sizin unudulmaz Əli ağa və Nigar bacı haqqındakı 
yazınız həmişə çox uğurlu alınır. Bəli, onları unutmaq olmaz: on-
ların hər ikisi öz Vətənini və xalqını səmimi-qəlbdən sevirdilər. 
1 “Tiflisskiy listok” qəzeti 1889-cu il 3 iyun (№124) tarixli sayında 
yazır ki, ötən həftənin cümə axşamı Zaqafqaziya Qızlar İnstitutunun 
təntənəli buraxılışı oldu. İnstitutu bitirən 194 nəfər müdavimin 17 nəfəri 
ali təltifata layiq görüldü. Təltif olunanlar arasında müsəlman qızları da 
var – Ş.N.
General Əli ağa Şıxlinski və silahdaşları
234
Onlar yalnız təhsil aldığı rus dilini deyil, öz doğma ana dilini də 
əla bilirdilər.
Heç vaxt unutmaram ki, onların hər ikisinə şəxsən ana dilində 
təhsil verən, həmçinin Tiflisdə, Qoridə – Müəllimlər seminariya-
sında yüzlərcə azərbaycanlı uşağını oxudan rəhmətlik atam 
səbəbkardır.
Rəhmətlik Nigar bacı atamdan daha çox şey əxz etmişdir: o 
yetkinliyində, nəinki İran klassikləri Sədi, Firdovsi, Hafiz, Cami 
və başqalarını oxumuş, həmçinin bütün Azərbaycan şairləri – 
Xaqani, Nizami, Füzuli, Vaqif və başqalarını mütaliə etmiş, ərəb 
dilini öyrənmiş və ərəb ədəbiyyatı ilə yaxından tanış idi. Heyf ki, 
Siz onunla tanış deyildiniz – o, həqiqətən rus dili bir yana, bizim 
və fars ədəbiyyatının bilicisi idi”.
1918-ci ildən Bakıda yaşayan Nigar xanım “Yeni fikir” qəze-
tində Azərbaycan ədəbiyyatına dair silsilə məqalələri ilə çıxış et-
mişdir. O, 1923-cü ildə “Proletar mədəniyyəti” şüarı altında 
klassik irsimizə xor baxan, dilimizin saflığını korlayan cığırdaş 
qələm sahiblərini cəsarətlə tənqid edir və Nizami Gəncəvinin nə 
üçün farsca yazmasının tarixi səbəblərini elmi izahını əsaslı fakt-
larla şərh edir, Nizaminin azərbaycanlı olmasına şübhə edənləri 
kütbeyin, savadsız adlandırır. O, Nizaminin azərbaycanlı olma-
sını yazan ilk tədqiqatçılardan biridir.
Nigar xanım Şıxlinskayanın “Yeni fikir” qəzetinin doqquz 
oktyabr 1923-cü ildə dərc etdirdiyi “Azərbaycan ədəbiyyatına 
dair” irihəcmli elmi məqaləsində ədəbi problemlərin həlli araş-
dırılır.
O yazır: “Yeni fikir” qəzetinin keçən nömrəsindən birində 
“Ədəbiyyat necə xidmət etməlidir?” ünvanlı məqaləsində Hü-
seyn bəy Hacınski cənabları deyir ki, “bizim dahi şairlərimiz 
hələ gəlməyiblər. Fars tayfasının dahiləri: Firdovsi, Sədi, Hafiz, 
Ömər Xəyyam… yazdıqları ədəbiyyat ilə dünyada məşhur ol-
muşlar. Bizim bunlar kimi heç bir şairimiz olmayıbdır. Olsa da 
Molla Rumi, Şeyx Nizami kimi fars dilində gözəl əsərlər qoyub. 
Öz dillərinə məhəl qoymayıblar. Odur ki, biz onlara türk şairi 
Şəmistan Nəzirli
235
deyib fəxr etməməliyik. Farsdan, ərəbdən qafiyə düzəldib dili-
mizi xan-xarab edərək mədh və ya həcv yazan ədib ola bilməz. 
İndiki şairlərimizdən Abdulla Şaiq, Hüseyn Cavidə az-çox ədib 
demək olar, ancaq bunlar dillərini molla dili deyil, camaat dili 
yapmalı, şeirlərini osmanlı türkcəsilə deyil, Azərbaycanın şivə-
sinə uyğunlaşdırmalıdırlar”.
Hüseyn bəy Hacınski cənabları deyir ki, “bizim dahi şair ləri-
miz hələ gəlməyiblər. Biz bu cür ədibləri, şairləri gözləyirik. On-
lar bundan sonra gələcəklər”.
Nigar xanım Şıxlinskaya, Hüseyn bəy Hacinskiyə irad tutaraq 
sonra fikrini belə əsaslandırır:
“İstədiyiniz şair, ədiblər gələcəklərmi – bunu bilmək çətindir. 
Bu halda şairlərimiz, ədiblərimiz vardır və keçmişdə də var 
idilər. Bunu yəqin deyə bilərik. Abdulla Şaiq və Hüseyn Cavid 
cənabları, əlbəttə ki, ədibdirlər və təbii-şairanələri də vardır…”
Nigar xanım məqalələrində bolşevik fitvasına uyanlara, 
klassik irsimizi inkar edənlərə, zəngin Azərbaycan dilini mü-
kəmməl bilməyənlərə məsləhət verərək yazırdı:
“…Həmişə və hər yerdə camaatın söylədiyi dildə yazmaq ol-
maz. Hər millətin və camaatın növbənöv şivəsi vardı, amma 
ədəbi dili birdir. Yazan özü də şivədə danışsa da, yazdığı ədəbi 
dildə olmalıdır. Dilimizdə olan ərəb, fars sözlərini mümkün 
qədər əvəz edib Azərbaycan sözlərini işlətmək lazımdır. Çünki 
öz dilimizdə Azərbaycan sözləri çoxdur. Ərəb və fars sözlərini 
ancaq azərbaycanca əvəzi olmadıqda izahlarla işlətməliyik.
Dilimizdə köklənmiş ərəb, fars sözləri işlətmək olar, çünki 
bunları oxumamışlarımız da bilirlər. Rus dilində də əcnəbi 
sözləri vardır. Başqa dillərdən iqtibas etməmiş heç bir dil tapıl-
maz. Osmanlı şivəsini bilmək lazımdır, lakin bizim Azərbaycan 
şivəsini bütün-bütünə tərk etmək böyük səhv və xətadır, çünki 
osmanlı türkcəsindən isə bizim Azərbaycan türkcəsində əsl türk 
sözləri artıqdır...
Şeyx Nizami fars dilində gözəl əsərlər qoyub, öz dilinə məhəl 
qoymuyubdur – demək yersizdir, çünki Şeyx Nizaminin farsca 
General Əli ağa Şıxlinski və silahdaşları
236
yazmağı türkcəyə məhəl qoymamağından əmələ gəlməyibdir, 
səbəbi başqadır. Deyil ki, Şeyx Nizaminin vaxtında, hətta qırx-
əlli il bundan müqəddimədə farsicə yazan çox idi. Rəsmi kağız-
lar farsicə yazılırdı, bir möhtərəm kimsəyə məktub yenə də 
farsicə olurdu. Fars dilinin bizim türklər arasında şöhrəti təbii 
şeydir. Tarixçə məlumdur ki, mədəniyyətcə geridə olan millət, 
hətta zor ilə məğlub etdiyi mədəni millətlərin mədəniyyətinə 
tabe olurlar. Məsələn, qədim zamanlarda rumlular yunanlara 
qalib olub. Yunanıstanı fəth edəndə külliyyatı əsir götürmüşdülər. 
Bununla belə, yunan mədəniyyəti onlarınkından artıq olduğuna 
görə əsirlərinin mədəniyyətinə məğlub oldular. Rumlular başla-
dılar yunan dilini və ədəbiyyatını öyrənməyə... Yunan dilinə və 
ədəbiyyatına olan şövq o dərəcəyə çatdı ki, rum şair və ədibləri 
öz dillərini qoyub, yunanca yazdılar... Xeyli müddətdən sonra 
rumlular yavaş-yavaş yunanca yazmağı tərk edib, öz dillərində 
yazdılar... Türklər dəxi haman bunlar kimi olublar.
Zorən farslara qalib olmuşlarsa da özlərindən artıq mədəni 
olan farslara mədəniyyətcə məğlub olublar: farsca yazmaq bir 
adəti şey olubdur və bu hal uzun müddət davam edibdir. İran ilə 
həmsərhəd və bir vaxt İrana tabe olan Azərbaycanda, hətta İran-
dan çox uzaqda olan Krımda və Türkiyədə dəxi şairlərin farsca 
yazılmış əsərləri az deyil. Zənn olunmasın ki, türk dili vüsətin 
deyil, elə fikir var ki, onu demək üçün farscada bir tək söz oldu-
ğu halda türkcədə iki-üç söz var ki, bir mənada olub və hər biri 
bir başqa dərəcəni göstərir: məsələn: ağlamaq – sıtqamaq, içinmək, 
sınqarmaq... Yuxarıda dediyimizdən məlum olur ki, Şeyx Niza-
minin farsca yazmağı türkcəyə məhəl qoymamaq deyil, zəma-
nəyə tabe olmağındandır.
Keçmişdə ədiblərimiz və şairlərimiz çox olubdur. Onların 
əsərlərinin barəsində ətraflı, müfəssəl yazmalı olsaq, neçə cild 
kitab yazmaq lazımdır.
Mərhum Müfti əfəndi Qayıbzadə Qori seminariyasında 
müəllim işlədiyi zamanında Azərbaycan şairlərinin şeirlərini yı-
ğıb böyük bir məcmuədə əmələ gətirmişdir. Məcmuə dörd bö-
Şəmistan Nəzirli
237
yük cilddir. Bütün Azərbaycan ədəbiyyatını göstərən məcmuə 
pul olmadığına görə basılmamış qaldı. O məcmuə basılıb cəmaət 
arasında yayılmış olsaydı, uşaqlarımız və böyüklərimiz görər-
dilər ki, biz azərbaycanlıların da şairləri, ədibləri olublar və elə 
şair və ədiblər ki, onların vücudu ilə fəxr etməkdə haqqımız 
var”.
* * *
1948-ci il noyabrın 28-də gecə saat ikidə dünyadan köçən dahi 
bəstəkar Üzeyir bəy Hacıbəyovun pianosunun üstündə bitməmiş 
bir not qaldı. Üzeyir bəy general Əli ağa Şıxlinskinin altıbəndlik 
“Mənim” şeirinin iki bəndinə romans yazmışdı.
1912-ci ildə Çarskoye-Seloda yazılan bu şeirdə general sonsuz 
bir məhəbbətlə sevdiyi Nigarını tərənnüm edirdi:
Ey sevdiyim, ey dilrüba,
Səbrim, qərarımsan mənim.
Səd mərhəba, səd mərhəba,
Nə türfə yarımsan mənim.
Görən səni, ey nazənin,
Deyər pəh-pəh, səd afərin!
Dünyada mislin yox, yəqin
Əcəb dildarımsan mənim!
Gözəl zahirdə surətin,
Gözəl batin, təbiətin.
Gözəl, hər işdə qeyrətin,
Namusum, arımsan mənim.
Mənim baharda bülbülüm, 
Mənim qızılca sünbülüm.
Gülşənlərdə zərif gülüm,
Bağlarda barımsan mənim.
General Əli ağa Şıxlinski və silahdaşları
238
Səni ziyarət eylərəm,
Sənə ibadət eylərəm.
Həm çox sədaqət eylərəm,
Çün sən Nigarımsan mənim.
Mən aşiqin adı Əli,
Verdin bu dərsi, bilməli.
Eşqindən olmuşam dəli,
Sən ahü zarımsan mənim.
Nigar xanımın fransız dilini mükəmməl bilməsi haqqında 
mənim bildiyim iki olmuş əhvalat var. Onlardan birini general 
Əli ağa Şıxlinski xatirələrində ötəri də olsa yazıb.
…1912-ci ilin yayında Çarskoye-Seloya gələn Fransa hərbi 
nümayəndə heyətinin başçısı general Dezavye general Əli ağa 
ilə səmimi münasibətdə olur. Bir gün Şıxlinski onu evinə qonaq 
dəvət edir.
Fransızca çətinliklə danışan Əli ağaya Nigar xanım da arabir 
kömək edirmiş. Nigar xanımın fransız dilini incəliklərinə qədər 
bilməsi general Dezavyeni heyrətə gətirdi. O, maraqla soruşur 
ki, neçə il Parisdə yaşamısınız. Onda Nigar xanım gülümsünüb 
deyir ki, heç Parisin üzünü görməmişəm. Heç vaxt Rusiya əra-
zisindən kənara çıxmamışam. Ona təşəkkür edən general De-
zavye demişdir:
– Məni heyrətə gətirdiniz, madam, öz gözəl, təmiz Paris 
ləhcənizlə…
İkinci əhvalatı isə mənə on il əvvəl Nigar xanımın yaxın qohu-
mu, mərhum Zülfüqar Qayıbov danışmışdı.
…Bir dəfə anası Səadət xanımla doğma Salahlı kəndindən 
Tiflisə gedən Nigar Saloğlu stansiyasında qatar gözləməli olur. 
Bu vaxt Qarayazı çölündən ekspedisiyadan qayıdan iki fransız 
da qatarın gəlməsini gözləyirmiş. Fransızlardan biri o birinə mil-
li geyimdə olan Nigar xanımı göstərib deyir:
Şəmistan Nəzirli
239
– Ora bax, gör türk qızı necə gözəldir, amma heyf ki, çox zövq-
süz geyinib.
Fransızların Nigara baxıb nəsə dediklərini hiss edən anası 
Səadət xanım: 
– Qızım, – deyir, – onlar deyəsən səndən danışırlar?
– Ana, dinmə, onlar məni və geyimimi təhqir etdilər. Eybi 
yoxdur, bu saat cavablarını alarlar.
Qatar gəlir. Minirlər. Bir xeyli gedəndən sonra Nigar xanım 
çölə baxıb fransızlardan təmiz fransız dilində soruşur:
– Cənab, zəhmət olmasa, deyin görək saat neçədir, hələ Naf-
tulluğa çoxmu qalır?
Heyrətdə qalan fransızlar özlərini itirirlər. Dönə-dönə Nigar 
xanımdan və anasından üzr istəyirlər.
Nigar xanım xalqımızın ilk hərbi şəfqət bacısıdır.
Birinci Dünya müharibəsi başlananda general Əli ağa Şıxlins-
ki Çarskoye-Selodakı Artilleriya Zabitləri Məktəbində rəis müa-
vini idi. Döyüşən orduya gedən müdavimlərin tədris binası, ka-
zarmaları (qışlaları) yaralı əsgərlər üçün hospitala çevrilir. Zabit 
arvadları yaralı əsgərlərə tibbi yardım göstərmək üçün “Qırmızı 
Xaç Cəmiyyəti” təşkil edirlər. Nigar xanım həmin cəmiyyətə 
sədr seçilir.
İmperatorun “Qırmızı Xaç Cəmiyyəti”nin səlahiyyətli nəza-
rət çisi polkovnik Velçinski bir yoxlama zamanı demişdir ki, Ni-
gar xanım Şıxlinskayanın başçılıq etdiyi hərbi xəstəxana hazırkı 
müharibədə fövqəladə təşkil olunmuş bütün “Qırmızı Xaç 
Cəmiyyəti” xəstəxanaları arasında ən yaxşısıdır. Onu da xatırla-
daq ki, hərbi xəstəxananın rəsmi adı “Topçu zabitləri məktəbi 
qadın komitəsinin xəstəxanası” olmasına baxmayaraq, hörmət 
əlaməti olaraq hamı ona “Şıxlinskayanın xəstəxanası” deyirmiş.
Həmin illəri xatırlayan general Əli ağa Şıxlinski yazır:
– Mənim arvadım Nigar xanım həmişə xəstəxanada olurdu. 
Komitənin sədrliyi vəzifəsini ifa etməkdən başqa əsgərlər üçün 
rusca, Kazan tatarlarının kazak və özbəklərin dillərində evlərinə 
məktub yazırdı. Əsgərlər onu ana kimi son dərəcədə sevir və 
General Əli ağa Şıxlinski və silahdaşları
240
onu “mamaşa” – deyə çağırırdılar; tez-tez bu xəstəxanaya get-
diyimdən mənə də “papaşa” deyirdilər.
1984-cü ilin oktyabrında Sankt-Peterburqdakı Saltıkov-Şedrin 
adına kütləvi kitabxananın arxivində saxlanan “Artilleriya 
Zabitləri Məktəbinin Xəbərləri” jurnalının səhifələrində Nigar 
xanım haqqında xeyli maraqlı faktlara rast gəldim. Jurnalın 1914-
cü il oktyabr (30) nömrəsində (səh. 60-61) yazılıb ki, Nigar xanım 
Şıxlinskaya “Qadın Xeyriyyə Cəmiyyəti”nin sədri seçilib. Digər 
bir səhifədə isə daha qırx belə qadının adı, familiyası dərc edilib. 
Bunlar “Qadın Xeyriyyə Cəmiyyəti”nin üzvləri Nigar xanımın 
tabeliyində işləyənlərdir. Daha sonra jurnalın yetmiş səkkizinci 
səhifəsində Nigar xanımın “Dul qadınlar, yetim uşaqlar və aşağı 
rütbəli ailələr üçün” adlı müraciət-məqaləsi dərc olunub.
Məqalədə göstərilir ki, hökumət müharibədə ailə başçısını 
itirənlərə yardım verib, təqaüd kəsməlidir…
* * *
Sankt-Peterburqun və onun ətraf şəhərlərinin havasını bircə 
gün yağmursuz təsəvvür etmək çətindir. Çətiri olmayanlar 
Lisey-muzeyindən çıxan kimi qaçıb özünü avtobusa salırdı. Na-
valçalardan tökülən aramsız yağış mərkəzi küçənin asfaltını yu-
ya-yuya axıb səssiz gölə qarışırdı. Gün günortadan keçmişdi. Nə 
hava açılırdı, nə də yağış kəsirdi. Buna baxmayaraq, dəstə-dəstə, 
ikibir-üçbir şəhər bağını, Yekaterina sarayının ərazisini başı 
çətirli gəzənlər azalmadı.
Artilleriya zabitləri məktəbini və onun arxivinin yerini soruş-
dum.
Lisey-muzeydəki növbətçi qız dedi ki, arxivi deyə bilmərəm, 
amma məktəbin binası durur. Arxiv üçün şəhər muzeyinə 
müraciət edin. Park küçəsi ilə gedin, muzey yolun üstündədir.
Muzeydə bələdçi qız dedi ki, Əli ağa Şıxlinskinin adını birinci 
dəfədir eşidirəm. Direktorumuz məzuniyyətdədir, amma bir 
yana getməyib, şəhərdədir. O, keçmiş Çarskoye-Selo və indiki 
Puşkin şəhəri haqqında kitab yazır, bilməmiş olmaz. İstəyirsiniz, 
Şəmistan Nəzirli
241
ev telefonunu verim, zəng edib soruşun. Məmnuniyyətlə razı ol-
dum. O, “buyurun” deyə ev telefonu, ad və familiya yazılmış 
balaca bir kağızı mənə verdi. 
Telefona Nina Aleksandrovna Trofimovanın özü gəldi. O, Ba-
kıdan olduğumu biləndə:
– Allah xatirinə, heç bir izahat, təqdimat lazım deyil, vaxtınız 
varsa, gözləyin, indi gəlirəm.
Yarım saat keçər-keçməz Nina Aleksandrovna gəlib çıxdı.
– Bağışlayın, – dedi, – bir az gecikdim, lətifəsi sizdən uzaq, 
bizim şəhərin yağışı üzlü qonaq kimidi, gəldi, getmək bilmir. 
“Bakı” sözünü eşidəndə sevindim. Bakılılara, ümumiyyətlə, 
azərbaycanlılara böyük hörmətim var.
Ürəyim fərəh hissiylə döyündü. Uzaqda yağışlı, soyuq bir ha-
vada xalqımızın haqqında eşitdiyim xoş söz canıma hərarət, 
gözümə nur gətirmişdi.
– Buyurun, eşidirəm, mənə dair qulluğunuz? – Nina Alek-
sandrovna mehriban gözlərini mənə dikdi. 
Mən nə məqsədlə gəldiyimi izah elədim.
O, gülümsəyə-gülümsəyə dedi:
– Əli ağa Şıxlinski general olub, özü də elə-belə general yox, 
ordudakı misilsiz xidmətinə görə artilleriyanın “allahı” sayılıb. 
Mən onun haqqında eşitmişəm də, oxumuşam da. Amma çox 
təəssüf ki, onunla bağlı muzeyimizdə heç nə yoxdur, təkcə on-
dan yox, heç onun işlədiyi məktəbdən də bir sənəd, fotoşəkil qal-
mayıb. Məndə bir kitab var, 1911-ci ildə Sankt-Peterburqda çap 
olunub – “Çarskoye-Selo”, müəllifi də Sergey Nikolayeviç Velçi-
kovskidir. O kitabı gətirim baxaq.
Kitabın bir yerində polkovnik Şıxlinskinin adı çəkilir. Məktəb 
haqqında olan faktları dəftərçəmə köçürdürəm. Arxiv, haqqında 
isə yenə də heç nə əldə edə bilmirəm.
Nina Aleksandrovna soruşur:
– Yaxşı, qonaq, belə yağışda yolun haradır?
– Məktəbə baxmaq istəyirəm. 
– Gedək göstərim, mənim evim də o istiqamətdədir.
General Əli ağa Şıxlinski və silahdaşları
242
Biz məktəbin həyətinə çatdıq. İndi burada “Puşkin şəhər Ali 
Radiotexnika Məktəbi” yerləşir. Bazar günü olduğundan rəhbər 
işçilərindən heç biri yoxdur. Nina Aleksandrovna xahiş edib mu-
zeyi açdırdı. Təəssüf ki, general Əli ağa Şıxlinski haqqında heç 
nə tapa bilmədik. Muzey əsasən 1940-cı ildən bu günlərədək 
olan eksponatlar əsasında qurulub. Biz siyasi işlər üzrə rəis mü-
avini, keçmiş məktəb zabitlərinin yaşadığı binanın yerini 
göstərməyi xahiş etdik. O, ikimərtəbəli bir binanı göstərdi.
“Burada məktəbin rəisi, müavinləri, əlbəttə, ailələri ilə birlikdə 
yaşayıblar”. “Məktəb müavininin evi”. Deməli, Şıxlinski həyat 
yoldaşı Nigar xanımla burda yaşayıb. 1906-cı ildən ta 1914-cü 
ilin yayına kimi isti ocağı, doğma evi bura olub. Burada o, 
gecədən keçənə kimi qərib-qərib yanan lampa işığında elmi-
hərbi məqalələrini yazıb, onu bütün dünyaya tanıdan məşhur 
“Şıxlinski üçbucağını” tərtib edib. 1912-ci ildə Nigar xanım qışın 
bir ayını Tiflisdə atası evində olanda general Əli ağa Şıxlinski 
qəribsəyərək yazmışdı:
Səni ziyarət eylərəm, 
Sənə ibadət eylərəm.
Həm çox sədaqət eylərəm,
Çün sən Nigarımsan mənim.
Mən aşiqin adı Əli, 
Verdin bu dərsi, bilməli: 
Eşqindən olmuşam dəli,
Sən ahü zarımsan mənim.
Burada, bu evdə general Şıxlinskinin həyat yoldaşı Nigar xa-
nımın bir vaxt bişirdiyi dadlı-tamlı Şərq xörəkləri qraf Baransevi, 
general Sinitsını, Barsukovu, knyaz Sergey Vasilyeviçi heyran 
qoyub…
1914-cü ildə məktəbi yoxlamağa gələn qraf Baransev üzünü 
general Şıxlinskiyə tutub deyir:
Şəmistan Nəzirli
243
– Hamı Sizi tərifləyir. Həyat təcrübəmə görə əgər bir adamı 
tərifləyirlərsə, deməli, burada bir fırıldaq var.
On gün məktəb heyətinin işilə yaxından tanış olan yoxlama 
qrupu heç bir qüsur tapa bilmir. Qraf Baransev Əli ağa Şıxlinskiyə 
nümunəvi rəhbərliyinə təşəkkür etmək üçün general Qaitinovla 
onun evinə gəlir. 
“Qraf Baransev gəldi. O, son dərəcə mehriban idi. Arvadımla 
tanış oldu, onun əlini öpdü, sonra general Qaitinova müraciət 
edərək dedi:
– Mən indi inandım ki, belə bir köməkçisi olan hər cəhətdən 
xatircəm ola bilər.
Görüşüb ayrılarkən qraf Nigar xanıma dedi: 
– İzin verin, ərinizi qucaqlayım.
 Arvadım ona cavab verdi:
– Nəinki icazə verirəm, ona qarşı səmimiyyətinizə görə 
təşəkkür edirəm.
Qraf məni qucaqlayıb üç dəfə öpdü”.
Çarskoye-Selo xatirələri general-mayor, hərb elmləri doktoru 
professor Yevgeni Barsukovun da qəlbində unudulmaz izlər 
qoymuşdu: “1905-ci ildən 1914-cü ilə kimi mən həmişə topçu – 
general-müfəttiş tərəfindən taktika dərsləri vermək və qrupların 
təcrübə atışlarına rəhbərlik etmək üçün topçu zabitləri məktəbinə 
göndərildim. İşi ilə yaxından tanış olduğuma görə, təsdiq edə 
bilərəm ki, Əli ağa Şıxlinski məktəbi ali akademik topçuluq təh-
sili görmüş bütün ştatlı rəhbərləri arasında ən görkəmlisi və ən 
istedadlısı idi…
Əli ağa Şıxlinski arvadını sonsuz bir məhəbbətlə sevirdi, övla-
dı yox idi. Qumara nifrət edirdi, heç bir zaman spirtli içki 
içməzdi. Pulla kart və başqa bir oyun oynamazdı, çox mehriban 
və qonaqpərvər idi. Yoldaşlarını tez-tez ləzzətli plova qonaq 
edərdi…”. 
Mən bütün bunları Nina Aleksandrovnaya və siyasi işlər üzrə 
müavinə danışdım. Onlar məni heyranlıqla dinlədilər. Hiss edir-
General Əli ağa Şıxlinski və silahdaşları
244
dim ki, bəzi faktlara şübhə ilə yanaşırlar. Bəlkə ona görə də Nina 
Aleksandrovna dözə bilməyib soruşdu:
– Məgər general Şıxlinskinin həyat yoldaşı rus olmayıb?
– Xeyr, – dedim, – öz əmisi qızını – Nigar xanım Mirzə Hü-
seyn qızı Qayıbovanı alıb. Buyurun, baxın, bu da fotoşəkli. 
Tiflisdəki Nücabə Qızlar İnstitutunda oxuyarkən çəkilib, 1889-cu 
ildə çəkdirib, həmin institutu qızıl medalla bitirməsi münasibətilə, 
yaxasındakı banta fikir verin. İnstitutu əla qurtaranların hamısı 
belə bir bantla təltif olunurdu.
Danışdıqca hiss edirdim ki, kursantları da, Nina Aleksand-
rovnanı da, siyasi işlər üzrə müavinin özünü də Nigar xanımın 
sonrakı taleyi, daha doğrusu, inqilabdan sonrakı fəaliyyəti daha 
çox maraqlandırır. Ona görə də Əli ağa Şıxlinski haqqında 
söhbətimə yekun vurub, Nigar xanım haqqında bildiklərimi on-
lara nəql etdim.
Hələ inqilabdan əvvəl Tiflisdə təşkil olunmuş “Qafqaz Qadın-
larının Xeyriyyə Cəmiyyəti”nə ömürlük üzv seçilən Nigar xanım 
Azərbaycan qadınlarının azadlığı və təhsili ilə xüsusi məşğul ol-
muşdur.
1921-ci ildə Nigar xanım “Yeni fikir” qəzetində Azərbaycan 
ədəbiyyatına dair sanballı bir məqalə ilə çıxış etmiş, dilin saflığı-
nı korlayan cığırdaş qələm sahiblərini tənqid atəşinə tutmuşdu. 
“Axır vaxtlarda çox yazır və söyləyirlər ki, molla dili, kitab dili ilə 
yazmaq lazım deyil, yazı el, camaat diliycə yazılmalıdır ki, “hamı 
onu qansın”. Belə sözləri oxuyanda, eşidəndə adam fikir edir ki, 
kişi doğru deyir, camaat dili ilə yazılsa, hamı başa düşər. Amma 
bu doğru deyən kişinin dediyini yerinə yetirmək çox çətin işdir. 
Camaat dili ilə demək asandır. Amma camaat dili – “Azərbaycan 
oxumamış dili” hansıdır? Hamıya məlumdur ki, Azərbaycan ca-
maatı növbənöv şivədə danışır: Şəki, Şirvan, Gəncə… hər biri 
başqa şivədə. El dili ilə yazmaq istəyən hansı camaatın şivəsi ilə 
yazılmışdır? Məsələn: “bayır” desin, yoxsa “eşik”, “külək” desin, 
yoxsa “yel”, “necə” desin, yoxsa “hancarı”, “nöşün” desin, yoxsa 
“niyə”, “ana” desin, yoxsa “ciji”, “cici”, “dəgil” desin, yoxsa 
Şəmistan Nəzirli
245
“dögü”, “deyil” və i.a. Bu camaatın hansının şivəsində yazılsa, o 
birinin xoşuna gəlməyəcəkdir. Demək ki, həmişə və hər yerdə 
camaat söylədiyi dildə yazmaq olmaz. Hər millətin və camaatın 
növbənöv şivəsi vardır, amma ədəbi dili birdir. Yazan özü hər nə 
şivədə danışsa da, yazdığını ədəbi dildə yazır”. 
Nigar xanım Şıxlinskaya zəngin klassik ədəbiyyatımızı, mə-
dəni irsimizi qoruyub saxlamağı gənc nəslə tövsiyə edir, 
ədəbiyyatımızı, dilimizi yad ləhcələrdən təmizləməyin doğru-
dürüst yolunu göstərirdi.
* * *
Çölə baxdım, qaranlıq düşmüşdü. Dərhal xəyalından keçdi 
ki, görəsən, Əli ağa Şıxlinskinin 1913-cü ildə nəşr olunmuş kita-
bını arxiv işçiləri tapdımı? Sifarişlərimin cavabı indi necədir? 
Şəhərə çatana kimi kitabxana bağlanacaqmı? Özümə təsəlli üçün 
bir el məsəlini xatırladım: axşamın xeyrindən gündüzün şəri yax-
şıdır. Ona görə də birbaşa mehmanxanaya qayıtmağı qət elədim.
Ayrılanda Nina Aleksandrovnanı fikirli gördüm. Düzü, əvvəl 
ürək eləmədim soruşmağa. Nəhayət, dözə bilməyib:
– Niyə belə fikirlisiniz, Nina Aleksandrovna? – soruşdum, – 
nəsə sözlü adama oxşayırsınız? Bəlkə mənim çıxışımda xətrinizə 
dəyən söz…
O, gülümsəyə-gülümsəyə başını buladı və soruşdu:
– Hər adın bir mənası var. Nigar nə deməkdir? Mənası nədir?
– Nigar, – dedim, – sevgili, şəkil kimi gözəl deməkdir.
– Onda mümkünsə, Nigar xanımın şəklinin birini yazıb mənə 
bağışlayın. Bircə qızım var, – dedi, – tale mənə onu qoca yaşla-
rımda qismət edib. Bir neçə ay olar ki, ərə vermişəm. Nəvəm qız 
olsa, adını Nigar qoyacağam…
Nədənsə məni qəribə, kövrək bir hiss bürüdü. Özümü 
cəmləşdirib dedim:
– Çarskoye-Seloda yetmiş il əvvəl kişi qeyrətli bir Nigar yaşa-
yıb. Özünün zərif əllərilə yaralı əsgərlərə şəfa verib. Qoy gözəl 
Puşkin şəhəri heç vaxt Nigarsız olmasın. Sizin Nigar bizim Nigar 
General Əli ağa Şıxlinski və silahdaşları
246
xanımın adına layiq böyüsün, elinə-obasına gərəkli övlad olsun, 
– deyib xudahafizləşdim.
Həmin ili – 1914-cü ildə Nigar xanım başqa bir mətbuat orqa-
nında çıxış etmişdir. O, “Russkiy invalid”1 qəzetinin dörd avqust 
nömrəsində “Əzizlərini müharibəyə yola salan qadınlara” adlı 
məqaləsini dərc etdirmişdir. Hərbi şəfqət bacısı kimi yaralılara 
tibbi yardım göstərən xeyirxah Nigar xanım təkcə bununla 
kifayətlənməmişdir. O, bir ziyalı kimi çıxış edərək demişdir ki, 
döyüşçünün qadını ağlayıb sızlamaqdansa, sağlamlığını qoru-
malı, uşaqlarına qayğı göstərməlidir. Qoy Vətən və torpaq uğ-
runda döyüşən ərin qulağına ailəsi, uşaqları haqqında xoş 
sədalar yetişsin. 
Yetmiş səkkiz il əvvəl xalqımızın fədakar və nəcib ziyalısı Ni-
gar xanım Şıxlinskayanın yazdığı müraciət-məqaləsi bu günü-
müzlə necə də eyni ruhda səsləşir. Ona görə də həmin məqaləni 
möhtərəm oxuculara təqdim edirəm:
“Əksər hallarda, zabitin döyüşən orduya təyin olunması haq-
da çağırış gələrkən, onun ailəsindəki qadınlar ağlaşmağa, 
ümidsizliyə qapılmağa başlayırlar, qorxurlar ki, onların əzizi 
müharibədə həlak ola bilər. Zənnimcə, bu məsələnin düzgün 
açıqlanmamasından irəli gəlir. Hər bir mömin qadın əmin olma-
lıdır ki, yeri-göyü yaradan ulu Tanrı nə vaxt lazım bilsə, istəkli 
kişisi də məhz o vaxt ölməlidir. Əgər bəndəsinin məhz bu il 
ölməsi Tanrının meylindən keçərsə, həmin bəndə müharibədə 
iştirak etmədən də o dünyalıq olar, yəni ömrünü sizlərə bağışla-
yar. Belə olduqda evdə ölməkdənsə, hər bir igid hərbçinin arzula-
dığı kimi, döyüş meydanında şəhid olmaq daha yaxşı deyilmi? 
O, Vətən qarşısında öz borcunu şərəflə yerinə yetirdiyinə görə 
dünyasını xoş duyğularla dəyişəcək, onun xatirəsi bizim 
aləmimizdə cəfakeşlik, müqəddəslik haləsi ilə nurlanacaq: o 
şəhidin adını tanış-bilişləri də, ucsuz-bucaqsız diyarımızın onu 
əsla tanımayan zümrələri də ehtiramla, pərəstişlə çəkəcəklər”.
1  Çar Rusiyasında Hərbi Nazirliyin rəsmi orqanı idi. Qəzet 1814-cü 
ildən 1917-ci ilə qədər Petroqradda dərc olunmuşdur – Ş.N.
Şəmistan Nəzirli
247
Döyüşən əzizlərimizin təhlükəsindən səksəkəyə düşmək-
dənsə, biz onun səhhətinin, sağlamlığının qeydinə qalmalıyıq. 
Sülh, əmin-amanlıq çağlarına biz ailəmizin kişi xeylağının qullu-
ğunda dayanırıq: çalışırıq hər şeyi elə sahmanlayaq ki, ömrümü-
zün-günümüzün fərəhi xidmətdən qayıdıb gələndə evdə həm 
mənəvi, həm də ruhən dincələ bilsin. Əməlli-başlı yeyib-içməyə, 
istirahət etməyə onun kifayət qədər vaxtı olmadığı üzündən, 
doğrusu, çoxlarımızın ürəyindən ağrılar keçib. Müharibədə 
onun vəziyyəti müqayisəolunmaz dərəcədə çətindir. Elə də olur 
ki, o, mərmi gurultusu, güllə vıyıltısı altında ac-susuz, yuxusuz 
günlər keçirir. Təsəvvürə gətirəsən gərək – tapşırılan vəzifəni 
yerinə yetirməkdən ötrü, varlığı titrədən, əsəbləri tarıma çəkən 
xoşagəlməz şəraitdə öz dəyanətini, zəka aydınlığını qoruyub 
saxlamaq üçün bizim əzizimizə, görün, nə qədər böyük iradə 
əzmkarlığı, əsəb gərginliyi lazım gəlir? Bu hələ harasıdır? Təkcə 
öz fəaliyyətini deyil, idarə olunması ona tapşırılmış qeyrilərinin 
hərəkətlərinə başçılıq etmək işində də şəxsi təşəbbüs göstərmək 
tez-tez onun üzərinə düşür.
 Mən qəlbimin dərinliyində əminəm ki, hər bir sevən qadın 
müharibədə könül həmdinimin görəcəyi işin müəyyən hissəsini 
öz üzərinə götürməyi cani-dildən arzulayır. Təəssüf ki, indiki 
halda bu baxımdan əlimizdən heç nə gəlmir. İmkan daxilində 
gücümüz buna çatar – özümüzü elə tutmalıyıq ki, əzizimizin biz 
sarıdan beli bərk olsun, evin güzəranı, qayğıları onun müharibədə 
keçirəcəyi hər cür həyəcanlara əlavə olunmasın.
Biz yaxın kimsələrimizi “Hara gedirsən, hara?, Sənsiz vay gü-
nüm qara…” deyə-deyə uğurlamamalıyıq: biz təmkinlə xeyir-
dua verməli, ona təlqin etməliyik ki, o özünün əvəzinə ailədə, 
ocaqda zəif, aciz məxluq deyil, ruhən güclü, təhlükənin gözünə 
düz baxmağı bacaran sadiq, sevən dost qoyub gedir və həmin bu 
sadiq dost lazım olarsa uçunub gələr onun yanına. Öz nəvazişilə 
ovundurar, qadasını alar onun…
Ruhdan düşməmək, özümüzü möhkəm ələ almaq üçün, 
əvəzsiz əzizimizə lazım gələn məqamda şəfqət göstərməyə 
General Əli ağa Şıxlinski və silahdaşları
248
imkanınız olsun, deyə sağlamlığımızı həmişəkindən daha çox 
qorumaq üçün, yola düşənimizə bəslədiyimiz atəşin bizə həyan 
olsun. 
“Qafqaz Qadınlarının Xeyriyyə Cəmiyyəti”ndəki xidmətlərinə 
görə müfti Mirzə Hüseyn əfəndi Qayıbovun həyat yoldaşı Səadət 
xanım cəmiyyətin fəxri üzvü, qızı Nigar xanım isə ömürlük üzvü 
seçilmişlər.
yanvar, 1993-cü il 
GECİKMİŞ VÜSAL
(Sənədli hekayə)
Mənim ölüm tariximi sevimli Nigar xanımın 
vəfatı günü ilə hesablayın. 
general Əli ağa Şıxlinski
Nigar xanım Şıxlinskayanın iyirminci əsrin əvvəllərində 
çəkilmiş bir fotoşəkli var. Şəkildə o, oğlu ilə birgə təsvir olunub. 
Bizə yaxşı məlumdur ki, general Əli ağa Şıxlinski ilə iyirmi iki 
illik birgə yaşayışdan Nigar xanımın heç bir övladı olmayıb. Bəs 
onda Xosrov bəyin atası kimdir? Bunun qısa tarixçəsi var.
Nigar xanımın atası Zaqafqaziya müftisi Mirzə Hüseyn əfəndi 
Qayıbzadə Əli ağanın anası Şahyəmən xanımın əmisi oğlu idi. 
Zaqafqaziya müftisi kimi məsul vəzifədə çalışan Mirzə Hüseyn 
on iki yaşından Əli ağanın təlim-tərbiyəsi ilə özü məşğul olmuş-
dur. Onu Tiflisə gətirib Semyon Monastırsevin şəxsi gimnaziya-
sına oxumağa qoymuşdur. İllər keçəcək ömrünün son illərində 
bu əvəzsiz yaxşılığı xatırlayan Əli ağa Şıxlinski yazacaq: “Ata-
anam həmişə kənddə yaşadığına görə mən tamamilə Mirzə Hü-
seyn əfəndinin himayəsinə keçdim. Sonrakı tərbiyəm bütünlüklə 
onun əlində oldu. Bu adamın nəsihətləri və örnək ola biləcək 
şəxsi həyatı mənə o qədər böyük təsir bağışlamış və mənim 
xasiyyət və dünyagörünüşümdə o qədər dərin iz buraxmışdır ki, 
mən hər cəhətdə diqqətəlayiq olan bu şəxsiyyətə borcluyam”.
Şəmistan Nəzirli
249
Əli ağanın təlim-tərbiyəsində əvəzsiz xidmətləri olan müfti 
ilk vaxtlar qızı Nigarla onun ailə qurmasına razılıq vermişdi. 
Arada hələ heç bir nişan-filan olmasa da Peterburqdakı Mixay-
lovski Topçuluq Məktəbində təhsilini davam etdirən Əli ağa ilə 
qızının yazışmasından da xəbərdar idi. Müdrik müfti Mirzə Hü-
seyn yaxşı bilirdi ki, qeyri-adi istedada malik olan Əli ağanın çox 
parlaq bir gələcəyi var. Ona görə bu izdivacın baş tutacağına 
qəlbən razı idi. 
1886-cı ildə Əli ağa Peterburq Topçular Məktəbini də birincilər 
sırasında bitirdi. Ona əla oxuduğuna görə pul mükafatı və bura-
xılış imtahanında qızıl saat hədiyyə verdilər. Podporuçik 
rütbəsində onu 39-cu topçu briqadasına xidmətə göndərdilər. 
Aradan beş aydan çox keçsə də Əli ağadan heç bir səs-soraq 
yox idi. Həmin vaxtlarda milliyyətcə acar olan knyaz Məmməd 
bəy Palavandovu Qazax qəzasına hakim təyin etdilər. Uzun illər 
Stavropol ərazisində yüksək rütbədə olan Məmməd bəyi müfti 
hələ gəncliyindən yaxşı tanıyırdı. O vaxtlar Məmməd bəyin bir 
neçə qohumu Qori Seminariyasında təhsil alırdı. O səbəbdən də 
Qoriyə tez-tez gələrdi. 
Müfti Qori seminariyasında dərs deyəndə görüşüb dostlaş-
mışdılar. Dədə-baba Vətəni Qazaxa hakim təyin olunan Məmməd 
bəyi təbrik etmək üçün ailəsilə birgə Tiflisə qonaq çağırdı. Elə bu 
qonaqlıqda Nigarı görən Məmməd bəyin arvadı onu oğlu Dərviş 
bəyə istədi. Qız anası Səadət xanım dönə-dönə işarə vurdu ki, 
Nigar bibisi oğluna istəklidir. Üstəlik də qızının hələ kiçik oldu-
ğunu və təhsil aldığını da xatırlatdısa, mümkün olmadı. Nə 
Məmməd bəy, nə də inadkar arvadı əl çəkmədilər. Zor-xoş müf-
tidən razılıq aldılar. Müftidən soruşanda ki, Nigarla Əli ağa bir-
birilərini çoxdan sevirlər, indi qızı Palavandovlara niyə verirsən. 
Əli ağada hansı qüsuru gördün? Daxilən əzab çəkən müftinin 
cavabı yarızarafat, yarıciddi belə olardı:
– Əli ağa hərbçidir, onun şələsi dalındadır. Bu gün bu şəhərdə, 
sabah o birində yaşayacaq. O həm də ağıllı və istedadlıdır. Hara-
da olsa, xoşbəxtliyini tapacaq. Nigarı mən gözümün nuru qədər 
istəyirəm. O, mənə yazı-pozu işlərində ən yaxın köməkçidir. 
General Əli ağa Şıxlinski və silahdaşları
250
Onu gözümdən qırağa qoya bilmərəm, kəsəsi, istəmirəm gül 
kimi balam yad şəhərlərdə, gavurlar içində yaşasın.
İllər ötdü, yaşın üstünə yaş gəldi. Amma ilk sevgisini heç cür 
unuda bilməyən Əli ağa başqa birisinə könül verib evlənə bil-
mirdi. 1906-cı ildə Port-Artur müharibəsindən ad-sanla qayıdan 
Əli ağa Şıxlinskini öz xahişi ilə Çarskoye-Seloda yerləşən Artille-
riya Zabitləri Məktəbində təhsilini davam etdirməyə göndərdilər. 
Kursu böyük müvəffəqiyyətlə bitirən podpolkovnik Əli ağa Şıx-
linskini məktəbdə müəllim saxladılar. Elmləri asanlıqla mənim-
səyən Əli ağanın tərtib etdiyi “Üçbucağı” məktəb heyə tində yax-
şı mənada səs-küy qaldırıb onun şöhrətini artırdı. Mək təbin rəisi 
onun elmi işini şurada müzakirəyə qoydu. Müəllim və professor 
heyəti ona zabitlər üçün yeni məsələ kitabı tərtib etməyi tapşırdı. 
Məktəbin rəisi tam artilleriya generalı Aleksandr Nikolayeviç Si-
nitsın əmr etdi ki, nəşr olunan kitabda üçbucağın şərhi “Şıxlinski 
üçbucağı” kimi yazılsın.
1908-ci il noyabrın 25-də Çarskoye-Selodakı Yekaterina sara-
yında Georgi Pabedonosev günü qeyd olunacaqdı. İmperatorun 
əmri ilə buraya dəvət olunanların əksəriyyəti Port-Artur 
döyüşlərinin iştirakçıları və Georgi kavalerləri idi. Onların ara-
sında Əli ağa da vardı. Kavalerlər sırasında padşaha təqdim olu-
nanda Əli ağa sağ ayağına laklı, qəşəng, sol ayağına isə mahud 
çəkmə geymişdi. İmperator ona diqqətlə baxıb xoş təbəssümlə 
gülümsündü:
– Cənab zabit, – dedi, – od-alov içindən çıxmış Georgi kava-
ler lərindən soruşmazlar ki, niyə axsayırsan? Məgər yaralarınız 
hələ də sağalmır?
– Əlahəzrət, sol dizimin üstündən aldığım yara sağalmır ki, 
sağalmır. Qıçım qatlanıb açılmır. Elə hey çirk verir. Həkimlərin 
dediyinə görə yara xeyli dərinə işləyib.
İmperator xəfifcə gülümsündü:
– Sizə şərəfli Georgi ordeni təqdim edir və altı ay padşah 
xəzinəsi hesabına Qafqaz sularında müalicə olunmağı tövsiyə 
edirəm. Baxıram, Siz cavan və sağlam zabitsiniz. Hələ uzun 
Şəmistan Nəzirli
251
müddət orduda qulluq edə bilərsiniz. Çalışın ki, tez sağalın, – 
deyib Əli ağa Şıxlinskinin əlini sıxdı.
Altı aylıq məzuniyyətin iki ayını Yessentuki mineral suların-
da müalicə olunan Əli ağanın yarası xeyli yaxşılaşdı. Çoxdan 
qürbət ellərdə dolaşan Əli ağanı könlü doğma eli-obası, qohum-
ları istədi. Onun Qazaxa gəlişi özü ilə bayram əhvali-ruhiyyəsi 
gətirdi. Hamı onu görməyə gəlir, qonaq çağırırdı. Qəzetlərdə 
təriflənən Port-Artur qəhrəmanını hamı yaxından görüb 
həmsöhbət olmağı özünə şərəf bilirdi. Hər gün evləri görüşə 
gələnlərlə dolu olurdu. Bir gün Tiflisdən Müftinin böyük oğlu 
Bahadır da Qazaxa gəldi. Aralarında yaş fərqi olsa da Əli ağa 
Bahadırı çox istəyirdi.
– Əli ağa, – dedi, – anam səni bizə qonaq çağırır.
– Bəs Müfti necə, çağırmır? – Əli ağa zarafat etdi. – Mən 
dəvətsiz də gələcəkdim. Anam da bir neçə dəfə bu barədə söhbət 
salıb. Amma bu gəlib-gedənin əlindən imkan yoxdur. Mən 
özümdə kəndim-kəsəyim üçün darıxmışam. Axı, on ildən çoxdu 
mən Vətənə gələ bilmirəm.
Neçə illik ayrılıqdan sonra Əli ağa ilk gənclik illərini keçirdiyi 
Tiflis və heç vaxt unutmadığı Nigarını gördü.
İllər ötsə də Nigar az dəyişmişdi, əvvəlki gənclik təravətini 
saxlamışdı. İlk görüşdə özünü şən göstərən Nigarın qəlbi kədər 
və nisgilli idi. İki il əvvəl əri Dərviş bəy Palavandov vəfat etmiş-
di. Onların Xosrov bəy adlı bir oğlu var idi. O da əmisi ilə 
Türkiyəyə getmişdi. Yaxın günlərdə qayıtmalı idi. Əli ağa fürsət 
tapıb Nigarla ayrıca söhbət elədi. Səmimi-qəlblə bildirdi ki, onu 
unuda bilmir. 
Əli ağanın Nigarla evlənmək xəbərini eşidən Şıxlinskilərin 
bəziləri onu töhmətləndirdi ki, qız tapılmır, sən gedib dul qadın 
alırsan. O vaxt Qayıbovlar bir qızı da bizə çox gördülər. Müfti 
tamahının ucundan qızı vəzifəli adamın oğluna verməklə bizi 
təhqir etdi. İndi sən təzədən onun dul qızını istəyirsən. Əli ağa 
isə inadından dönmədi:
– Nigar, – dedi, – mənim ilk məhəbbətim, ilk arzumdur. İki 
dünya bir də olsa, Nigarla evlənəcəm, vəssalam. O ki qaldı qız, 
General Əli ağa Şıxlinski və silahdaşları
252
ya dul məsələsinə – mənim üçün nə olsa da qəbuldur. Təki ilk 
sevgim Nigar olsun…
1909-cu il oktyabrın 27-də, qırx dörd yaşlı Əli ağa Şıxlinski ilk 
sevgisinə belə qovuşdu.
ULU VƏSİYYƏTİ FAYDASIZ OLMAZ
Yarın könlün alaydım,
Dərdim yada salaydım.
Qismət belə imiş,
Gərək yalqız qalaydım.
El bayatısı
General Əli ağa Şıxlinskinin qadını Nigar xanım 
Şıxlinskaya hərbi vəzifədə işləyən ilk azərbaycanlı 
qadınıdır. Nigar xanım birinci imperialist müha ri-
bəsində ordu sıralarında yaralılara tibbi yardım 
göstərən qadın komitəsinin sədri olmuşdur. Şıxlins-
kayanın “Russkiy invalid” qəzetinin 1914-cü il bir 
avqust tarixli nömrəsində rus qadınlarına müraciət-
naməsi, həm vətənpərvərlik hissi, həm də ifadəsi 
etibarilə diqqətə şayandır. Nigar xanım Azərbaycan 
ədəbiyyatı məsələləri ilə çox yaxından məşğul olmuş-
dur. Bu fədakar qadın geniş məlumata və yüksək 
mədəni səviyyəyə malik olmaqla, Azərbaycan xalqı-
nın ümumi inkişafı və mədəni yüksəlişi uğrunda ba-
cardığı qədər çalışmışdır.
 
Heydər HÜSEYNOV, 
Azərbaycan EA-nın həqiqi üzvü, 
fəlsəfə elmləri doktoru
 
Şəmistan Nəzirli
253
Şəxsi həyatında general Əli ağa Şıxlinski sonsuz 
bir məhəbbətlə arvadı Nigar xanımı sevən sədaqətli 
bir ər idi. Onun övladı yox idi.
Yevgeni BARSUKOV,
general mayor, hərb elmləri doktoru,
professor, Dövlət mükafatı laureatı
General Əli ağa Şıxlinskiyə tale övlad qismət eləməmişdi. O, 
sevimli həyat yoldaşı Nigar xanımın ölümündən sonrakı həyatını 
tamamilə artıq hesab edirdi. Bu, doğrudanmı belədir, yoxsa şair 
təbli məşhur sərkərdəmiz ötəri hissəmi qapılmışdı?
1931-ci il avqustun 12-də vəfat edən Nigar xanımdan sonra 
general on üç il yaşamışdı. Bu on üç ildə tənha yaşayan Əli ağa 
Şıxlinski həyatının bir anını belə Nigarsız təsəvvür etməmişdi. 
O, hər cümə axşamı sevimli həyat yoldaşının qəbrini ziyarət et-
miş, vəfatının ildönümündə ehsan vermişdir.
Görüşdüyüm Şıxlinskilər nəslinin çoxsaylı nümayəndələri 
mənə dönə-dönə demişlər ki, generalın ən çox sevdiyi insan yal-
nız və yalnız həyat yoldaşı Nigar xanım olub. Əli ağa Şıxlinski 
məşhur “Xatirələrim” əsərində, şeirlərində və məqalələrində bu 
barədə söhbət açıb. Biz də bu məhəbbətin ülviliyindən oxuculara 
az-çox çatdırmışıq.
1983-cü ildə Azərbaycan Dövlət Tarix Muzeyinin Arxivindəki 
“Şıxlinski fondu”nda araşdırmalar apararkən ağzı bağlı bir 
məktuba rast gəldim. Mavi rəngli zərfin üstündə rus dilində belə 
yazılmışdır: “Vəsiyyət. Mən öləndən sonra açmalı”. 
Məktub əlimdə bir müddət kövrək hislərin ağır təsirindən qu-
ruyub qaldım. Gözlərimdə yaş dumanı, beynimdə qarmaqarışıq 
sözlər fırlanırdı: “Açım, açmayım. Bu müqəddəs kişinin ruhu 
məni lənətlənməz ki…”.
Məktubu o biri üzünə çevirib yapışdırılmış tərəfinə dönə-
dönə baxıram. Məktub bağlıdır. 1943-cü il avqustun 18-də Bakı-
da vəfat edən generalın ölümündən isə düz 40 il keçir. Kədərlə 
köks ötürüb çölə boylanıram. Fevral ayının sazağı, sanki uğultu 
General Əli ağa Şıxlinski və silahdaşları
254
ilə içəri dolub varlığımı titrədir. Həyat və fəaliyyətini az-çox 
öyrəndiyim general Əli ağa Şıxlinski bilirəm ki, çox maraqlı bir 
insan olub. Güclü müşahidəsi, əla mütaliəsi və geniş dünyagörü-
şü olan bu adam heç vaxt ötəri və ya başdansovdu iş görməzmiş. 
Onun şəxsi əlyazmalarını araşdıranda görürsən ki, xırdaca bir 
qeydi də böyük məna kəsb edir. Mənim yəqinim idi ki, generalın 
hələ oxumadığım vəsiyyətnaməsində də müdrik sətirlərə rast 
gələcəm.
Bu anda ağlıma qəribə bir fikir də gəldi. Əgər arxiv işçiləri 
icazə versəydi, bu ağzıbağlı məktubu götürüb generalın yaxın 
qohumlarından birinin yanına gedər və onunla birgə açıb oxu-
yardım. Məlumdur ki, vəsiyyət hər şeydən əvvəl yaxın qohumu 
üçün yazılır. Mən də istəyirdim ki, bu məktubu generalın doğ-
ması müdrik yazıçı İsmayıl Şıxlı ilə birgə oxuyam. Amma bu, 
mümkün deyil. İndi bu məktub adi kağız parçası deyil. 
Möhürlənib, qeydə alınıb və tarixi bir sənəd olub. Bəs bu tarixi 
sənəd nə üçün indiyədək heç kəsi maraqlandırmayıb. Bəlkə, 
tədqiqatçıların rastına çıxmayıb. Elə isə onda mənim uğurum-
dur qarşıma çıxıb, açsam heç bir günah sahibi olmaram.
Ehtiyatla qələmin iti ucunu ağzıbağlı məktuba yaxınlaşdırı-
ram. Qırx il qurumuş yapışqan asanca qopur. İçərisindən adi 
dəftər kağızında yazılmış dörd vərəq çıxır. Birincisinin sərlövhəsi: 
“Ailə vəsiyyətnaməsi”, 30 oktyabr 1933-cü ildə yazılıb. İkincisi: 
“Əziz Bahadır və Varya” (həmin tarixdə yazılıb). Üçüncü sər löv-
həsizdir, yalnız “3 yanvar 1938-ci il” tarixi qoyulub. Dördüncü: 
“Son rica (xahiş)”, 13 mart 1942-ci ildə yazılıb.
General Əli ağa Şıxlinskinin “Vəsiyyətnamə”sinin dördünün 
də üzünü köçürüb evə qayıdıram. Yol boyu ikinci vəsiyyət na mə-
dəki bir cümləni ürəkağrısı ilə öz-özümə təkrar edə-edə gəlirəm: 
“Əgər tale mənim bu sevincsiz həyatımı uzun müddət davam 
etdirərsə, onda mənim “əmlakım” mənim dəfn olunma və ən 
sadə qəbirdaşı qoyulma xərclərinə belə bəs etməz, bu halda 
mənim vəsiyyətim gülünc hal almış olar”.
Oxucum, general Şıxlinskinin vəsiyyətnamələrindəki kədər 
təkcə bu cümlədə deyil. Onların dördü də tənha yaşayan insanın 
Şəmistan Nəzirli
255
kədər və həsrətilə doludur. Burda onun sevimli Nigarına ülvi 
məhəbbətinin də şahidi olacaqsan.
Mən on bir il əvvəl ulu generalımızın kədərinə şərik oldum. 
Vəsiyyətnamələri Sizə təqdim etməkdə bircə məqsədim var: xal-
qımız üçün əvəzsiz xidmətlər göstərmiş general Əli ağa Şıxlins-
kinin nikbinliyinə, qayğılarına Siz də şərik olun. Ulu vəsiyyəti 
faydasız olmaz.
* * *
Ailə vəsiyyətnaməsi
Mənim ölümümdən sonra, əmlakımdan nə qalarsa: mebel, 
qab-qacaq, geyim şeyləri və başqa əşyalar, eləcə də qalmış nağd 
pul məbləğini – həyatımın kimsəsiz illərində mənə qayğı 
göstərmiş həkim Bahadır Qayıbova və onun arvadı Qayıbovaya 
vəsiyyət edirəm. 
Yazılanları öz şəxsi imzam ilə təsdiq edirəm.
30 oktyabr 1933-cü il, Bakı 
Əli ağa Şıxlinski 
* * *
Biz mətnin altında imza atmış şəxslər, aqronom Nəsrulla 
Əlizadə və texnik Sadiq Əlizadə şahidik ki, Əli ağa Şıxlinski 30 
oktyabr 1933-cü ildə bizim iştirakımızla vəsiyyətnaməni tərtib 
edib imzalayarkən tam sağlam əqlə və yaddaşa malik idi.
Nəsrulla Əlizadə,
Sadiq Əlizadə.
* * *
Əziz Bahadır və Varya!1
Əgər tale mənim bu sevincsiz həyatımı uzun müddət davam 
etdirərsə, onda mənim “əmlakım” mənim dəfn olunma və ən 
1 Bahadır bəy Mirzə Hüseyn Əfəndi oğlu Qayıbov (1878-1949) Əli 
ağa Şıxlinskinin qaynıdır. 1897-ci ildə Tiflis gimnaziyasının və Xarkov 
Dövlət Universitetinin tibb fakültəsini (1903-cü il) bitirmişdir. Onlar həm 
də qonşu olmuşlar. 
Varvara Qayıbova doktor Bahadır bəyin arvadı – Ş.N. 
General Əli ağa Şıxlinski və silahdaşları
256
sadə qəbirdaşı qoyulma xərclərinə belə bəs etməz, bu halda 
mənim vəsiyyətim gülünc hal almış olar.
Lakin, ona əvəz olaraq, unudulmaz həyat yoldaşım Nigar xa-
nımın vəfatından sonra, siz məni qayğı ilə hərtərəfli əhatə edərək, 
onsuz yaşadığım günləri mənim üçün mümkün və dözümlü 
etdiyinizə görə, mənim Sizə qarşı olan minnətdarlığımın həddi-
hüdudu yoxdur.
Bu qəni minnətdarlığı mən özümlə qəbir evinə aparacağam.
Sizin mənə qarşı mərhəmətinizə görə Allah Sizdən razı olsun.
Sizi sevən Əli ağa Şıxlinski
Bakı, 30.X.1933-cü il
* * *
3 yanvar 1938-ci il
Vəsiyyətnamə yazılarkən, mənim bəzi qiymətli şeylərim var 
idi ki, onlar Bahadır və Varyanın mənə göstərdikləri qayğı və 
mənəvi köməklikdən əlavə, maddi yardımlarını qismən ödəyə 
bilərdi.
Lakin mən gözlənildiyindən də artıq yaşadım, satmalı nə var-
dısa, satıb xərclədim və bununla da vəsiyyətnamə öz mənasını 
itirmiş oldu.
Əgər evdə qalmış əşyaların dəyəri dəfn mərasiminə və sadə 
qəbirdaşına kifayət edərsə, ona da şükür. Heç bir ehsan və elan 
lazım deyil.
Qohumlara telefon vasitəsilə, telefon yoxsa, məktubla xəbər 
vermək olar.
Qəbirdaşı yalnız onun üçündür ki, mənim adım unudulmaz 
həyat yoldaşım Nigar xanımın adı ilə yanaşı yazılsın.
Əli ağa Şıxlinski
* * *
Son rica (xahiş)
1. Əgər mən yataqda qalası xəstə olsam, məni xəstəxanaya 
göndərin.
Şəmistan Nəzirli
257
2. Əgər xəstəxanada ölsəm, nəşimi evə yox, xəstəxanadan 
qəbiristanlığa aparın.
3. Qəzetdə elan verməyin.
4. Dəfnetmə xərclərinin az olmasına çalışın. Yorğan ağına bü-
külmüş cəsədi rənglənməmiş, üstünə ağ kilim salınmış tabuta 
qoyun.
5. Heç bir ehsan verməyin, bunu etmək həmişə gərəksizdir, 
müasir çətinlikləri nəzərə alsaq isə qəbahətdir.
6. Mənə əziz olan Nigar xanımın qəbri ilə yanaşı qəbri yastı 
tava daşı ilə örtüb, üstünə yazarsınız: Əli ağa Şıxlinski – heç bir 
tarix lazım deyil.
Əli ağa Şıxlinski
Bakı, 13.03.1942-ci il
* * *
Nə tabutun içinə, nə də tabutun üstünə bir dənə də olsun gül qoyul-
masın.
Əli ağa Şıxlinski
1943-cü il avqustun 18-də indiki Musa Nağıyev adına xəstə-
xanada kardiosklerozdan vəfat edən general Əli ağa Şıxlinskinin 
dəfn olunma mərasimini filosof-alim Heydər Hüseynovun özü 
təşkil etdi. Generalla heç bir qohumluğu olmayan alimin Ə.Şıx-
linski şəxsiyyətinə, onun sərkərdəlik fəaliyyətinə, xüsusilə lü ğət-
çilik sahəsindəki elmi-publisistik yaradıcılığına böyük rəğbəti 
vardı.
Dəfn mərasimini Bakı Hərbi Qarnizonundan çağırılmış alay 
orkestrlə müşayiət etdi. Qəbri üstündə topdan və avtomatlardan 
yaylım atəşi atıldı. “Artilleriyanın allahı”nı görkəmli sərkərdələrə 
məxsus hərbi qaydada torpağa tapşırdılar. Heydər Hüseynovun 
özü, generalın yetirmələri və qohumları son vida nitqi söylədilər.
Tam artilleriya generalı Əli ağa Hacı İsmayıl ağa oğlu Şıxlins-
kinin adı və hərbi quruculuq tariximizdəki misilsiz xidmətləri 
General Əli ağa Şıxlinski və silahdaşları
258
bu gün də unudulmamışdır. İndi Bakıda, Gəncədə, İmişli və Qa-
zax rayonlarında abad küçələr onun adını daşıyır.
Respublika Nazirlər Sovetinin 1990-cı il 28 iyul tarixli qərarı 
ilə Sabirabad rayonundakı altı saylı pambıqçılıq kolxozuna və 
Bakının yeddinci mikrorayondakı 135 saylı orta məktəbə Əli ağa 
Şıxlinskinin adı verilmişdir. Vaxtilə yaşadığı Cəfər Cabbarlı 
küçəsindəki binaya xatirə-barelyefi vurulmuşdur.
1990-cı il iyulun 23-də isə Respublika Prezidentinin fərmanı 
ilə ali məktəb tələbələri üçün xüsusi general Əli ağa Şıxlinski 
təqaüdü təsis edildi. Qazax Xeyriyyə Cəmiyyəti cəbhə bölgəsində 
və orduda fəallıq göstərən əsgər və zabitlər üçün “General Əli 
ağa Şıxlinski mükafatı” təsis edib. Hər il general Əli ağa Şıxlins-
kinin doğum və vəfatı günü qeyd olunur. Fəaliyyəti və şəxsiyyəti 
haqqında kitablar və çoxlu məqalələr yazılır, xatirə günü keçiri-
lir.
Vətənin, doğma Azərbaycanın şərəf və azadlığı yolunda igid 
bir sərkərdə kimi danılmaz xidmətləri olan tam artilleriya gene-
ralı Əli ağa Şıxlinski doğma xalqının ehtiramına tam mənada la-
yiq şəxsiyyətdir.
Şəmistan Nəzirli
259
GENERAL ƏLİ AĞA ŞIXLİNSKİNİN  
HƏRBÇİ QARDAŞOĞULLARI
Ata yurdumuzdan ilham almasaq,
Zaman ağac kimi qurudar bizi.
Bu gün babaları yada salmasaq,
Sabah nəvələr də unudar bizi.
Hüseyn ARİF 
xalq şairi
Sovet dövründə “qırmızı inqilab”dan əvvəl yaşamış bir çox 
hərbiçilərimiz haqqında danışmaq bizə yasaq olmuşdu. Xüsusilə 
də Azərbaycan Xalq Cümhuriyyəti ordusunun general və zabit 
heyəti barədə. Bəzilərin adını bir yerdə çəksək də, yalan-gerçək 
yazırdıq ki, filankəs yeni gələn şura hökumətini ürəkdən alqışla-
yıb.
Beləcə, yetmiş ildən çox bir müddətdə yüzlərlə, minlərlə oğul-
larımıza, qızlarımıza özümüz öz əlimizlə qara yaxmışıq. Bunla-
rın arasında elələri də olub ki, indiyə kimi adını heç yerdə 
çəkməmişik. Hətta yaxın qohumları belə onların adını çəkməyə 
ehtiyat ediblər. Bunu dövr, zaman belə tələb edib. Totalitar reji-
min ağır təzyiqinə məruz qalmış o qohumları bu gün biz günah-
landırmaq iddiasında deyilik. Bir quruluşda ki, ölüyə Quran 
oxuyan mollanı Sibirə sürgün edirdilər, onda əmini necə günah-
landırmaq olar ki, istilaçı IX Qızıl Orduya qarşı vuruşan qarda-
şın oğlunun adını xatirələrində niyə yazmamısan? Təsəvvür 
edin ki, “şanlı Qızıl Ordu” – deyə, şəninə nəğmələr qoşduğumuz 
bir vaxtda o əminin aqibəti necə olardı?
Tam artilleriya generalı Əli ağa Şıxlinski 1942-ci ildə qələmə 
aldığı “Xatirələrim” kitabının iyirmi ikinci səhifəsində yazır: 
General Əli ağa Şıxlinski və silahdaşları
260
“1896-cı ildə briqadanı təftiş edən dairə topçu rəisi general-leyte-
nant Baumqarten mənim komandamı gözdən keçirərkən briqa-
da komandiri knyaz Ximşiyevə göstərib dedi: “Bu zabit çox ağıl-
lı adamdır, onu sənə təqdim edirəm”. Knyaz Ximşiyev cavab 
verərək dedi: “Siz onu yunkerlikdə görmüsünüz, biz isə on ildir 
ki, onun zabitliyini görür və onu lazımınca qiymətləndiririk”. Bu 
təftişin nəticələri haqqında təlim komandasının rəisi əmr-
naməsində yazırdı: “Otuz doqquzuncu topçu briqadasının təlim 
komandası sevindirici bir vəziyyətdədir…”. Sonra o, öz əmrində 
komandanın başqa komandanlarla olan bütün üstünlüklərini 
göstərib, mənə təşəkkür elan etdi.
…1895-ci ildə mənim doğma qardaşım oğlu, cavan zabit bi-
zim briqadaya keçdi. Topçu rəisi general-leytenant Parçevski 
dedi ki, rəislər bu zabit haqqında göstəriş vermək vəzifəsindən 
azaddırlar. Çünki onun üçün əmisi Əli ağa Şıxlinski kimi bir 
örnək vardır”. 
1983-cü ildə generalın “Xatirələrim” kitabını yenidən nəşrə 
hazırlayanda ona “Qeydlər və izahlar” fəsli yazmalı oldum. 
İstər-istəməz generalın qardaşı oğlu, həmin cavan zabitin taleyi 
ilə maraqlandım. Bu barədə Bakıda heç nə tapmadım. Bir dəfə 
Qazaxa gedəndə ağbirçəklərdən, ağsaqqallardan soruşdum ki, 
Əli ağa Şıxlinskinin hərbçi qardaşı oğlunun adı nə olub? Onlar 
da sorğuma sualla cavab verdilər ki, hansı hərbçi qardaşı oğlunu 
deyirsən, generalın iki hərbçi qardaşı oğlu olub: Cavad bəy və 
Rüstəm bəy Şıxlinskilər.
Bəli, ortaya bir çətinlik də çıxdı.
Eşitdim ki, polkovnik Rüstəm bəyin qızı Qazaxda yaşayır. 
Zəng eləyib görüşmək istədim. Ədilə xanımla telefon söhbətimiz 
görüşməyə körpü salmadı. Mətbuat işçilərindən giley-güzar 
elədi. Dedi ki, “Dəli Kür” filmi çəkiləndə bir rejissor bizdən xey-
li şəkil apardı, hələ də geri ala bilmirik, hətta, Əli ağa babamın ağ 
at üstündə çəkilmiş yeganə şəkli belə it-bata düşdü. 
Haqlı giley idi. Bu söhbətdən sonra mən də Ədilə xanımla 
görüşməyə inad eləmədim. O, telefonda elə qəmli danışırdı ki, 
Şəmistan Nəzirli
261
əzizlərinin nadir fotoşəkillərinin onun üçün nə qədər ağır itki 
olduğunu çox gözəl başa düşdüm. Bir də hiss elədim ki, Cavad 
bəy Şıxlinski haqqında danışmağa ehtiyat edir… 
Az sonra Şıxlinskilər nəslinin cavan nümayəndəsi ilə tanış ol-
dum. Sözarası həmin cavan zabitin adını soruşdum. O, inamla 
bildirdi ki, Əli ağa babamın ehtiyat edib adını çəkmədiyi cavan 
zabit Cavad bəy Şıxlinski idi. Onun dediyinə inanıb, “Xatirələrim” 
kitabının 211-ci səhifəsinə belə bir izahat yazdım: “Həmin cavan 
zabit sonralar general-mayor rütbəsinə qədər yüksələn Cavad 
bəy Məmməd ağa oğlu Şıxlinski olub”.
General Cavad bəy və polkovnik Rüstəm bəyin atası Məmməd 
ağanın hansı illərdə yaşadığını dəqiqləşdirmək üçün Əli ağa Şıx-
linskinin yaddaşı köməyinə gəldi: “Buma (Qəbələ rayonunda 
kənddir – Ş.N.) və Qutqaşenə gəldikdə eşitdim ki, İsmayıl bəy 
Qutqaşenə şair, həm də məşhur, şanlı bir adammış, özü də qut-
qaşenli imiş. Bu məlumatı mənə o zaman Şəkidə uyezd naçalni-
kinin müavini olan doğma, həm də məndən iyirmi beş yaş bö-
yük olan qardaşım Məhəmməd ağa Şıxlinski söylədi” (Ə.Şıxlins-
ki. Qutqaşınlı haqqında, Əlyazmalar İnstitutu, arx. 38, Q-11 [250]). 
Məhəmməd ağa Şıxlınski haqqında yenə generalın “Xatirələr” 
kitabından: “Atam rus dilini bilməzdi. Məndən iyirmi beş yaş bö-
yük olan qardaşım çar konvoyuna göndərildi. Atamdan aldığı 
pulları o, o biri konvoyçular kimi kefə deyil, oxumağa sərf edərdi. 
O, özünə müəllim tutub rus dilini öyrəndi: üç ildən sonra o za-
mankı asan proqramlar üzrə zabitliyə imtahan verdi və süvari 
korneti adını aldı. Halbuki onun yoldaşları ancaq bir ildən sonra 
milis praporşiki ola bilmişdilər. Məndən iyirmi iki yaş böyük olan 
ikinci qardaşım az savadlı olub, rusca pis danışırdı. O biri qardaş-
larım isə uşaqkən ölmüşdülər” (səh.14-də, 1984-cü il nəşri).
Burdan məlum olur ki, böyük qardaş Məmməd ağa 1837-ci 
ildə, kiçik qardaş Osman ağa isə 1841-ci ildə anadan olmuş, 1908-
ci ildə isə vəfat etmişdir. Poruçik Məhəmməd ağa isə 1889-cu 
ildə dünyadan köçüb.
General Əli ağa Şıxlinski və silahdaşları
262
Generalın yaxın qohumuna inansam da, özümdə bir inamsız-
lıq, narahatçılıq vardı. Arxivlərdə işləyəndə Cavad bəyin adına 
rast gəlmirdim. Heç olmasa fotoşəklini belə tapa bilmirdim. Ax-
tarışlarımın bəhrəsizliyi bəzən belə bir hərbçinin olması haqda 
məndə şübhə də doğururdu. Digər tərəfdən, general Əli ağa Şıx-
linskinin ensiklopedik biliyinə, dəqiq yaddaşına inanmaya bil-
mirdim. Generalın iki yüz səhifəlik “Xatirələrim” kitabında on-
larca hərbçinin və müxtəlif peşə adamlarının vəzifəsini, ad-
familini dönə-dönə hərbi ensiklopediyalarla tutuşdurmuşdum. 
Səksən yaşlı qoca generalın yazdığı kitabda zərrəcə səhv tapa 
bilməmişdim.
General xatirələrini yazanda 1942-ci il idi. Otuz yeddinci il 
hələ davam edirdi. 1920-ci ildə istilaçı XI Qızıl Orduya qarşı 
Gəncədə üsyanın fəal başçısı olan general Cavad bəy Şıxlinski 
İrana qaçmışdı. Ona görə də general onun adını yazmağa cəsarət 
etməmişdi.
Bəs nə etməli? Haradan, necə öyrənməli general Cavad bəy 
Şıxlinskinin fəaliyyətini? Bir tərəfdən də fikirləşirdim ki, onun 
haqqında yazacağım məqalənin dərcinə heç kəs yaxın durmaya-
caq.
Qazax ağsaqqalları isə məni şirnikləndirirmiş kimi xeyir-şər 
məclislərində onu tərifləyirdilər. Dəqiq hərbi fəaliyyətini öyrən-
mək istəyəndə “qalsın gələn dəfəyə” – deyib, söhbətin mövzusu-
nu dəyişirdilər. Sözün tam mənasında oxunu atıb, yayını 
gizlədirdilər. Hiss edirdim ki, qorxurlar, ehtiyat edirlər. Onlar 
hardan biləydilər ki, dövr dəyişəcək, tarixin qaranlıqlarına işıq 
düşən gün gələcək. İndi həmin vaxt gəlib, amma çox təəssüf ki, o 
yaxşı məlumatlı kişilər yoxdur. Onlar general Cavad bəy və 
onun polkovnik qardaşı Rüstəm bəy haqqında söz-söhbəti də 
özləri ilə o dünyaya apardılar. Onlardan yalnız Abdulla Babanlı 
müəyyən mətləblərdə mənə kömək etdi. 
Yadımdadır, elə oradaca söhbət polkovnik Cahangir bəy 
Şıxlinskidən düşdü. Bir neçə ağsaqqal onun 1918-1920-ci illərdəki 
fəaliyyətindən fəxrlə söhbət açdı. Dedilər ki, bu illərdə Daşsalah-
Şəmistan Nəzirli
263
lı Məmməd Koxa Mahmudov, Söyün bəy Sübhanverdixanov, 
Mədəd bəy Vəkilov, Əskiparalı Mikayıl ağa, Cahangirbəylə 
çiyin-çiyinə verib erməni daşnaklarına, gürcü menşeviklərinə 
qarşı vuruşaraq torpağımızı qorudular.
Mən də “Azərbaycan tarixi” kitabından oxuduğum bir epizo-
du onlara danışdım.
– Orada yazılır ki, 1915-ci ildə fabrik fəhlələri (məlum deyil 
hansı fabrikin – Ş.N.) gündəlik əmək haqqının artırılması üçün 
tətil eləyirlər. Bu təzyiqdən sahibkar əmək haqqını 5 qəpik də 
artırır. Lakin bunun sədəqə kimi qəbul edən fəhlələr yenə imtina 
edirlər. Tətilçilərin qətiyyətini görən qəza rəisinin müavini Ca-
hangir bəy Şıxlinski fəhlələrin beş nəfər nümayəndəsini yanına 
çağırıb onları həbslə hədələyir. Əmr edir ki, işə başlasınlar. 
Polislər də fabriki mühasirəyə alırlar. Lakin tətilçilər inadla öz 
tələblərinin ödənilməsinə nail olurlar, onların əmək haqqı beş 
qəpikdən on beş qəpiyə qədər artırılır, üstəlik də iş günü yarım 
saat azaldılır…
Bu yerdə dözə bilməyən ağsaqqal maarifçi Abdulla Babanlı 
dedi: – Yalandı, oğul, büsbütün yalan epizoddur. Əvvəla, bizim 
Qazaxda elə bir fabrik olmayıb. Bizdə indi də, o vaxt da xırda 
xalça, kəlağayı, dondurma və konfet sexləri var. Bizdə inqilab-
dan əvvəl belə sexlərin və dükanların sahibkarları Hacı Rəsul 
uşağı adı ilə tanınan Məmmədəli, Əbdüləli, Mirzəvəli və başqa 
qardaşlar vardı. Onlar da xeyirxah, kasıba, yetim-yesirə əl tutan 
oğullar idi. Dükanlardan biri kəlağayı alanda, birini də bağışla-
yırdılar. Onlar xırda-para şeylərin alverçisi deyirdilər, əsl tacir 
idilər. Mən əsrdən (XX əsr) böyüyəm, nə təhər olub ki, bu boyda 
tətili nə görmüşəm, nə də eşitmişəm. Yalan yazır o oxuduğun 
“Azərbaycan tarixi” kitabı…
Yaxşı tanıdığım bir tarixçi professorun kitabından aşağıdakı 
cümlələri oxuyanda o vaxt mən də general Cavad bəy Şıxlinski-
nin xalqının düşməni olduğuna inanmışdım. Eləməyib tənbəllik 
bu cümlələri də Abdulla müəllimə oxudum: “Müsavat generalı 
Cavad bəy Şıxlinski, polkovnik Cahangir bəy Kazımbəyov, ge-
General Əli ağa Şıxlinski və silahdaşları
264
neral Məhəmməd Mirzə Qacar, məşhur müsavatçı Xan Xoyski 
qardaşları və başqaları qiyamın bilavasitə təşkilatçıları olmuşlar. 
Əksinqilabçı ünsürlərdən təşkil edilən qiyamçılar on-on iki min-
lik böyük dəstəyə və üç artilleriya batareyasına malik idilər. Ma-
yın 26-da qiyamçılar hərbi cəbbəxananı ələ keçirdilər, dəmiryol 
vağzalını tutdular. Müsavatçılar şəhər əhalisi içərisində bol şe-
viklər, qızıl əsgərlər əleyhinə hər cür böhtanlar yayır, guya 
bolşeviklər əleyhinə bütün Azərbaycan üsyan etmişdir, – deyə 
fitnə-şayiələr yayırdılar”.
Cümlələri oxuyub qurtaran kimi Abdulla müəllim titrək, arıq 
barmaqlarını sətirlərin üstündə gəzdirə-gəzdirə dedi:
– Bu cümlələrdəki “böhtan, fitnəkar, şayiə”, “əksinqilabçı” 
söz lərini pozsaq, “qiyam və qiyamçıları” isə igid, üsyankar söz-
ləri ilə əvəz etsək, professorun fikirləri düz olar.
Əlbəttə, on səkkiz il əvvəl Abdulla müəllim bu iradları mənə 
ikilikdə, özü də astadan, ehtiyatla deyirdi. Onda nə demokratiya 
vardı, nə də aşkarlıq.
1991-ci ildə arxivdə rast gəldiyim bir kitab məni çox sevindir-
di. Sevindim ki, nə general Əli ağa Şıxlinskinin yazdığı, nə də 
onun qohumunun dediyi səhv olmadı. 1912-ci ildə Qafqaz cani-
şinliyinin mətbəəsində nəşr olunmuş “Kavkazski kalendar” sor-
ğu kitabı bunu bir daha təsdiq etdi. Kitabın 489-cu səhifəsində 
belə bir qeyd var: “Otuz doqquzuncu artilleriya briqadasının ko-
mandiri general-mayor Kalin, birinci rotanın komandiri isə kapi-
tan Cavad bəy Şıxlinskidir”. 
Yeri gəlmişkən həmin kitabdan müəyyən səhifələri qısaca ola-
raq oxuculara təqdim edirəm. Ona görə ki, orada xalqımızın 
görkəmli hərbçi oğulları haqqında məlumat verilir.
Dörd yüz yetmiş səkkizinci səhifədən:
– Birinci Qafqaz ordusu korpusunun artilleriya müfəttişi ge-
neral-leytenant Səməd bəy Mehmandarov, əlli ikinci artilleriya 
briqadasında birinci divizionun komandiri Əsəd bəy Talışxanov, 
Qafqaz canişinliyinin hərbi qərargahında ştalmeyster (orduda 
süvari zabiti – Ş.N.) Bəhram xan Naxçıvanski xidmət edirlər.
Şəmistan Nəzirli
265
Yüz otuz altıncı səhifədən:
– Cavanşir qəzasının Tərtər qəryəsində praporşik Gəray bəy 
Vəkilovun, Qarasaqqalda İsfəndiyar bəy Muradovun (general 
Ə.Şıxlinskinin bacısı oğludur. Az müddət Qazax qəzasının rəisi 
olub. 1920-ci ilin mayında Gəncə üsyanının iştirakçısı adı ilə 
məçhur ədəbiyyatşünas Firidun bəy Köçərli, doktor Məcid bəy 
Vəkilov, müəllim Nadir bəy Dağkəsəmənski ilə birgə bolşeviklər 
tərəfindən Gəncədə güllələnib – Ş.N.) Qazax qəzasında starşina 
köməkçisi Cahangir bəy Şıxlinski və Məcid bəy Şıxlinskinin 
fəaliyyətindən danışılır.
Beş yüz iyirmi doqquzuncu səhifədə isə Əli ağa Şıxlinskinin 
iyirmi ikinci artilleriya briqadasında birinci polkun komandiri 
olduğu göstərilir.
“Kavkazski kalendar”dakı bu tapıntılarımdan sonra cəsarət 
edib 1990-cı ilin sentyabrında “Bizim generallar” verilişində ge-
neral Cavad bəy Şıxlinski haqqında sorğu ilə çıxış elədim. İki 
gün keçməmiş bir nəfər zəng elədi. Dedi ki, çıxışınıza qulaq as-
dım. Çox sağ olun ki, mənim babalarım Cavad bəy və Rüstəm 
bəy Şıxlinskilər haqqında az-çox məlumat verdiniz. Amma heç 
birinin şəklini göstərmədiniz.
– Yoxdur, – dedim, – qardaş, heç bir arxivdən şəkillərini tap-
maq mümkün olmadı. Mən də ona görə sorğu elədim ki, kimdə 
onların şəkli varsa, bizə göndərsin. Əgər doğrudan da o kişilər 
sənin babandırsa, kömək elə, şəkillərini tapaq.
– Var, – deyə xəttin o başındakı adam inamla bildirdi.
Mən sevinclə:
– Harda, kimdə? – soruşdum. 
– Qazaxda, anamda. Siz bir neçə il əvvəl anamla bu barədə 
telefonla danışmısınız. Anam isə əmisi Cavad bəyin adı gələndə 
həmişə ehtiyat edir. Bir də itkin şəkillərdən sonra anam heç kəsə 
inanmır. Sizin verilişə baxıb, indi özü Qazaxdan zəng eləmişdi 
ki, qəzetdə dərc olunan yazılarını oxuyuram, verilişinə də bax-
dım, şəkilləri ona etibar eləyə bilərəm…
General Əli ağa Şıxlinski və silahdaşları
266
Danışan Ədilə xanım Şıxlinskayanın oğlu Rüstəm idi. On 
ildən sonra bu görüşün baş tutması üçün polkovnik Rüstəm 
bəyin nəvəsi Rüstəmə təşəkkür edib, Qazaxa getdim. Gedəndə 
özümlə Respublika Kino-Foto-Sənədlər Arxivindən tapdığım iki 
nadir şəkli də götürmüşdüm. 1919-cu ildə çəkilən bu şəkillərdə 
Azərbaycan Xalq Cümhuriyyəti Ordusunun general və zabitləri 
təsvir olunmuşdu. Hər iki şəkildə cavan bir zabitin ad-famili ya-
zılmışdı: Bahadır bəy Vəkilov.
* * *
Elə ilk görüşdən bir-birimizdən üzrxahlıq elədik. Ədilə xanım 
yanıqlı-yanıqlı dedi ki, gözüm qorxub, ay oğul, iyirminci, bir də 
otuz yeddinci illər bizim ailəyə heç nədən çox ağır zərbələr vu-
rub. Sənin on il bundan qabaqkı telefon zəngində isə yara hələ 
isti idi. Şəkillərin yarasını deyirəm, ən çox məni yandıran da, Əli 
ağa babamın ağ at üstündə çəkilmiş yeganə fotoşəkli idi. Günah 
məndə oldu, heç olmasa üzünü çıxartdırıb özümdə saxlamadım. 
Rüstəm dönə-dönə gedib o rejissoru axtarıb. Deyiblər rəhmətə 
gedib. Şəkillər də itdi-batdı. Nə isə, olan-oldu, keçən-keçdi… 
Məndə qalan şəkillər bunlardı, – deyib, Ədilə xanım “Nikolay-
dan qalma” bir albomu stolun üstünə qoydu. Albomun ilk 
səhifəsində çərkəzi geyimli cavan bir zabit şəkli... İri ala gözləri 
necə də tanış və doğmadır. Mənim şəklə diqqətlə baxdığımı 
görən Ədilə xanım: – Dayımdı, – dedi, – müsavat zabiti olduğu-
na görə iyirminci ildə bolşeviklər onu da güllələyiblər.
Onun səsindəki təsvirəgəlməz kövrəklik, həzin bir qəm dal-
ğası varlığımı titrətdi. Adam, belə anlarda qarşısındakına təsəlli 
verməkdən də məhrum olur. Daxili təlatüm, vicdanın səsi olub 
keçmiş ədalətsizliyi, vəhşiliyi ittiham edir. Dərindən köks ötü-
rüb, “heyf” deməkdən başqa əlindən bir şey gəlmir. Çünki na-
haq qan tökənləri, heç nədən insan güllələdənləri ittiham etmək 
gecdir. O vəhşiləri indi tarix mühakimə edir. Tarix öz səhifələrində 
onlara amansız cəza verir, gec də olsa əyrini – əyri, düzü – düz 
yazır.
Şəmistan Nəzirli
267
Ağır qəm yükünün altından qurtarmaq xatirinə soruşdum:
– Dayınızın adı necədir, Ədilə xanım?
– Bahadır bəy Vəkilov, Milli Orduda rütbəsi kapitan...
– Ola bilməz, – dedim. Özümdən asılı olmayaraq səsim 
bərkdən çıxdı. – Onda bu şəkillərə baxın, zəhmət olmasa…
Mən özümlə gətirdiyim bir qrup milli ordu əsgərinin iki 
fotoşəklini ona göstərdim.
– Bu, tən ortada oturan Bahadır dayımdı, – dedi. İkinci şəklə 
baxır: – Bu da odu, dayımdı… Bu şəkillər bizdə yoxdu. Sizdə 
hardandı? – soruşdu.
– Arxivdən tapmışam, – dedim.
– Oy, nə yaxşı iş görmüsünüz, çox sağ olun… Mənim anam 
Böyükxanım Vəkilovlardandır. İbrahim ağa Vəkilovun qızıdır. 
General-topoqraf İbrahim ağanın yox, o, Paşa ağanın oğludur. 
Mənim babam isə Pənah ağa Vəkilovun oğludur. İkicə dayım 
vardı: böyüyü İsfəndiyar bəy, kiçiyi isə Bahadır bəy idi. İsfəndiyar 
dayım 1907-ci ildə Qori seminariyasını qurtarmışdı. Bir müddət 
Bakıda rus-tatar məktəbində müəllim işləyib. 1910-cu ilin yayın-
da görkəmli maarifçi Əhmədağa Mustafayevin Dilicanda ədəbi 
fəaliyyətinin iyirmi beş illiyi keçirilib. Dayım yubileyin təşkilatçısı 
olub. Böyük şairimiz M.Ə.Sabirin “Hophopnamə”sinin nəşri 
üçün ianə toplayıb. 1918-ci ildə Qazax Seminariyası açılanda Fi-
ridun bəy Köçərli onu Qazağa dəvət edib. Səməd Vurğunun, 
Seyfulla Şamilovun, Mirqasım Əfəndiyevin, Osman Sarıvəllinin, 
Mehdi Hüseynin, Mehdixan Vəkilovun və yüzlərcə seminaristin 
müəllimi olub. Bolşevik hökuməti qurulanda əksinqilabçı-
müsavatçı fəaliyyətinə görə Solovki konslagerinə sürgün etdilər. 
Ana tərəfimdən Solovki adalarında əzab çəkənlər çox olub. Mü-
savat parlamentinin üzvü Rəhim bəy Vəkilov, maarifçi Zəkəriyyə 
Vəkilov, Məmmədhəsən Vəkilov-Baharlı, Bakı Darülmüəl lim-
atının direktoru Mədinə xanım Vəkilova-Qiyasbəyli isə otuz 
yeddinci ildə güllələndi. Azərbaycan parlamentinin üzvü, parti-
yanın ikinci lideri Mustafa ağa Nadir bəy oğlu Vəkilov 1920-ci 
ildə Türkiyəyə mühacirətə getdi… Solovki konslagerində on il 
General Əli ağa Şıxlinski və silahdaşları
268
həbs cəzası çəkən dayım İsfəndiyar bəy Vəkilov 1936-cı ilin no-
yabrında qayıtdı. Ömrünün axırına kimi müəllimlik etdi. 1960-cı 
ildə vəfat edən dayımın indi bir qızı, bir oğlu qalır. Oğlu İbrahim 
Vəkilov istefada olan polkovnikdir. Kiçik dayım Bahadır bəy 
Vəkilov idi. Bayaq dediyim kimi, iyirminci ildə cavankən 
bolşeviklər güllələdilər, heç evlənməmişdi də. Sizin tapdığınız 
şəklin arxasında yazılıbmı, neçənci ildə çəkilib?
– 1919 -cu ildə çəkilib, – cavab verdim.
– Mənimlə yaşıddı, dayımın şəkli, – deyib Ədilə xanım qəmli-
qəmli köksünü ötürür. Ovcundakı xırdaca güllü dəsmalla nəmli 
gözlərini sildi. 
– Ədilə xanım, bolşeviklər ana tərəfinizdən ona görə çox ada-
mı güllələyib, sürgün ediblər ki, Rəhim bəy Vəkilov müsavat 
parlamentinin üzvü olub və nəslinizdə bəylik varmış. Əslində 
maarifçilər daha çox olub. Tiflisdəki Qori seminariyasının arxi-
vində işləyəndə bir dəfə maraqlandım ki, görüm neçə Vəkilov 
oxuyub. Saydım on bir nəfər idi. Hələ Qazax Seminariyasını qur-
taranlar da olub… Bəs, ata tərəfinizi niyə incidiblər?
– Ata tərəfimdən də ağalıq var idi. “Ağalıq” yeri adlanan 
Şıxlinskilərə məxsus torpaqlar indi də qalır. Birinci Şıxlıya çat-
mamış, Kürqırağı yerlər Şıxlinskilərin olub. İndi orda üzüm bağı 
salınıb… Polkovnik atam Rüstəm bəy Şıxlinskini də 1920-ci ildə 
bolşeviklər güllələdilər. Bizim ailə Bakıdan Qazaxa köçdü. Sonra 
Gəncə üsyanı oldu. Cavad əmim İrana getdi. Evimizdə başıpa-
paqlı qalmadı. Anam Qazaxda arteldə dərzi işləyirdi, birtəhər 
dolanırdıq. 1932-ci ildə olan bir hadisə heç vaxt yadımdan çıx-
mır. “Çistka” vaxtı idi. Bir gün anamı komsomolçular kluba ça-
ğırdılar. Belə yerlərdə heç vaxt olmayan anam getmək istəmirdi, 
utanırdı. Dedilər ki, Bakıdan “çistka” aparmağa nümayəndə 
gəlib, getməsən, vəziyyətin daha da pis olar. “Kulak” kimi sür-
gün edərlər, körpələrinə yazığın gəlsin. Onda anam məni də özü 
ilə apardı. Yığıncaq başlandı. Səsə qoydular ki, Böyükxanım İb-
rahimağa qızı Şıxlinskayanın səsi alınsın, yoxsa yox. Yerdən: – 
Qadındı, köməksizdi, əri, qayını və bir qardaşı güllələnib, bir 
Şəmistan Nəzirli
269
qardaşı isə sürgündədir, bağışlansın, – deyənlər çox oldu. Bu 
vaxt bizim keçmiş nökərimizin komsomolçu oğlu söz alıb kür-
süyə çıxdı. Anam ürəkləndi. Utancaq anam ilk dəfə başını qaldı-
rıb ümidlə kürsüyə tərəf baxdı. Nökərimizin komsomolçu oğlu 
Lenindən, Stalindən, proletariatdan və yeni qurulan kolxozdan 
odlu-odlu danışırdı. Bəyləri, ağaları təhqir edə-edə birdən üzü-
nü anam tərəfə tutub, əlini irəli uzatdı: – Bu, o Vəkilovlardan, o 
Şıxlinskilərdəndir ki, proletariatın qanını su yerinə axıdıb. Səsi 
alınmalıdır. Vəssalam! – deyib kürsüdən fəxrlə düşdü. Anamı 
işdən çıxardıb, “səsini” aldılar. Ailəmiz hökumət yanında gözü-
köl gəli oldu. Dinə bilmədi, yazıq anam.
Dünya yaxşı adamlardan xali deyilmiş, ay oğul. Bir xeyli son-
ra anam o vaxtın nüfuzlu adamları Həmid Əfəndiyevə və Sayad 
Bəhərzalova müraciət etdi. Onlar kommunist olsalar da, vicdan-
lı adamlar idilər. Anamın səsini qaytarıb, özünü də işə bərpa 
etdilər. O vaxt əmim Cavad bəy İranda sağ idi. Onda sərhəd çox 
da möhkəm deyildi, gedib-gələnlər vardı. Xəbər gətirmişdilər ki, 
general Cavad bəy Şıxlinski Ərdəbil qarnizonunun komandanı-
dır. Əmimə Azərbaycan Demokratik ordusunda general-mayor 
rütbəsi verilmişdi. Səhv eləmirəmsə, on doqquzuncu ildə veril-
diyini anam danışardı. Əmim də, atam da Birinci Dünya 
müharibəsində tatar polkunun tərkibində vuruşublar, hər ikisi 
“Müqəddəs Georgi” və “Müqəddəs Vladimir” ordenləri ilə təltif 
olunublar. Otuz-qırxıncı illərdə o taydan, Cavad bəydən, onun 
qoçaqlığından yaxşı sədalar gələndə bizim qocalar pıçıltı ilə, eh-
tiyatla danışırdılar ki, Cavad bəy hərbi işdə atamdan da mahir 
olub. O, əmisi Əli ağa Şıxlinski qədər qoçaq imiş. 1946-cı ilə qədər 
eşidirdik ki, əmim sağdır, evlənib iki oğlu – Çingiz, Nəzir və 
Gövhər adında qızı var.
– Cavad bəy böyük idi, yoxsa atanız Rüstəm bəy?
– Cavad əmim 1874-cü ildə anadan olmuşdu. Yaşı qırxı keçsə 
də evlənməmişdi. Bizim Şıxlinskilərin arasında gec evlənənlər 
var. 
– Ədilə xanım, elə general Əli ağa Şıxlinski buna canlı sübut-
dur. O da gec, qırx dörd yaşında evlənib.
General Əli ağa Şıxlinski və silahdaşları
270
– Anam danışardı ki, boy-buxunda, bacarıqda, xasiyyətdə də 
Cavad bəy əmisi Əli ağa Şıxlinskiyə oxşayırdı. Atamı da, əmimi 
də Əli ağa babam Tiflisdəki zadəgan balalarına məxsus kadet 
korpusuna qoymuşdu. Oranı bitirəndən sonra hər ikisini Peter-
burqa aparır, vaxtilə özünün oxuduğu Mixaylov topçuluq 
məktəbinə oxumağa qoyur (Cavad bəy bundan əvvəl Konstantin 
hərbi məktəbini birinci dərəcə ilə bitirmişdi – Ş.N.). Atam, əmim 
Cavad bəydən iki yaş kiçik idi. Atam Rüstəm bəy 1877-ci ildə 
anadan olub. Hər ikisi də Qazaxda anadan olub. Sizə danışdıqla-
rımın hamısını anam yazmışdı, ordan oxumuşam, hara qoymu-
şam, harda gizlətmişəm tapa bilmirəm… Anam bu yazıları 
müharibədən qabaq yazmışdı. Deyirdim ki, ay ana, at getsin, bu 
yazılar nəyinə lazımdır. 
Birdən nə olar… Bunlara görə başımız bəlalar çəkər. Anam da 
arxaçıyınlıqla: “Yox, qızım, – deyərdi, – vaxt gələcək lazım ola-
caq, belə kişilərin adı batmamalıdır”.
– Ədilə xanım, nə general əminiz Cavad bəyin, nə də polkov-
nik atanız Rüstəm bəyin Azərbaycan milli ordusundakı əvəzsiz 
xidmətləri itib-batmayıb. Xalqımızın görkəmli oğlu Mirzəbala 
Məmmədzadənin “Azərbaycan milli ordusunun keçdiyi yollar” 
məqaləsində onlar barədə məlumat var: “Ağdamda (1918-ci ildə) 
pulemyot bölüyünə məxsus hazırlıq məktəbi açıldı. Sonralar 
bolşeviklər tərəfindən edam edilən mərhum miralay (polkovnik) 
Şıxlı Rüstəm bəyin idarəsi altında topçu hissəsi təşkil edildi”. 
Müəllif yazırdı ki, yenicə yaradılan Müsavat ordusunun birinci 
diviziyasına mirliva (general-mayor) Cavad bəy Şıxlinski ko-
mandan təyin edildi…
* * *
Rusiya Mərkəzi Hərbi Tarix Arxivindən aldığımız rəsmi 
sənəddə Cavad bəy və Rüstəm bəy Şıxlinski qardaşları haqqında 
məlumat verilir. Bu sənədlərdən hər iki sərkərdənin 1917-ci ilə 
qədərki fəaliyyəti göstərilir.
Şəmistan Nəzirli
271
1914-cü il yanvarın 12-də tərtib olunmuş “Xidmət kitabça”-
sında podpolkovnik Cavab bəy Şıxlinskinin 1874-cü ildə yanva-
rın 3-də Gəncə Quberniyasının Qazax qəzasında ağalıq nəslində 
anadan olduğu göstərilir. İbtidai hərbi təhsilini Tiflis kadet kor-
pusunda aldıqdan sonra yunker Cavad bəy Peterburqdakı Kons-
tantin hərbi məktəbini 1892-ci il avqustun 28-də birinci dərəcə ilə 
bitir dikdən sonra podporuçik rütbəsi alır. Təhsilini davam 
etdirmək üçün Artilleriya Zabitləri Məktəbinə daxil olur. 
Az müddət Kremençuk şəhərindəki artilleriya batareyasında 
xidmət edir. 1895-ci il mayın 9-da 39-cu artilleriya briqadasına 
ezam olunur. O, briqadada tədris işləri üzrə müəllim vəzifəsinə 
təyin olunur. 1896-cı il avqustun 18-də Qazax qəzasına ezam olu-
nan Cavad bəy süvari ordusuna at toplamaq üçün göndərilir. 
Sonrakı illərdə Qars və Aleksandropol şəhərlərində xidmətdə 
olan Cavad bəy Şıxlinski 1901-ci il avqustun 19-da ştabs-kapitan 
rütbəsi alır. 
1904-cü ildə Qars şəhərində beşinci batareyanın komandiri 
olan Cavad bəy həmin il martın 28-də xidmətdə fərqləndiyinə 
görə üçüncü dərəcəli “Müqəddəs Stanislav” ordeni ilə təltif olu-
nub. 
Xidmət yeri tez-tez dəyişdirilən Cavad bəy İranda, İrəvanda, 
Tiflis quberniyasının Qombarı, Muxrovan ərazilərində, Çarskoe-
Seloda müxtəlif hərbi vəzifələrdə ləyaqətlə qulluq etmişdir. 
1913-cü il fevralın 21-də ona Romanovlar sülaləsi çarlığının 300 
illiyi münasibəti ilə xatirə medalı və podpolkovnik rütbəsi verilir.
Sənədlərdə göstərilir ki, xidmətə başlayan gündən həmişə 
nümunəvi zabit kimi qulluq etmiş, heç vaxt töhmət almamışdır. 
Öhdəsinə düşən tapşırığı vaxtında və ləyaqətlə yerinə yetirmişdir.
1913-1914-cü illərdə podpolkovnik Cavad bəy Şıxlinski 23-cü 
İri Çaplı artilleriya divizionuna komandir təyin olunur. 1916-cı il 
fevralın 10-da Cavad bəy 45-ci artilleriya briqadasında dördüncü 
batareyanın komandiri olur. 1917-ci il aprelin 22-də isə Cavad 
bəy Şıxlinskiyə polkovnik rütbəsi verilir.
General Əli ağa Şıxlinski və silahdaşları
272
İyirmi üç illik imperiya ordusundakı nümunəvi xidmətinə görə 
polkovnik Cavad bəy Məmməd ağa oğlu Şıxlinskinin döyüş 
xidmətləri layiqincə qiymətləndirilmişdir. O, üçüncü dərə cəli 
“Müqəddəs Anna” (16.03.1908), ikinci dərəcəli “Müqəddəs Stanis-
lav” (02.03.1911), ikinci dərəcəli “Müqəddəs Anna” (15.02.1914), 
dördüncü dərəcəli “Müqəddəs Vladimir” (31.01.1915), dördüncü 
dərəcəli “Müqəddəs Vladimir” (qılınc və bantla birgə, 29.09.1915), 
iki dəfə Ali Baş Komandanlığın mükafatı ilə (05.03.1916; 14.10.1916), 
ikinci dərəcəli “Müqəddəs Anna” (qılıncla birgə, 21.10.1916), ikin-
ci dərəcəli “Müqəddəs Stanislav” (qılıncla birgə, 02.12.1916), 
üçüncü dərəcəli “Müqəddəs Vladimir” (03.10.1917) ordenləri ilə 
təltif olunmuşdur. 
* * *
Zəngəzurda məskun olan ermənilər İrəvan daşnaklarının 
təhriki ilə bu vilayəti özlərinə ilhaq etmək niyyətilə Azərbaycan 
hakimiyyətini tanımırdılar. 1919-cu ilin oktyabr ayında general 
Cavad bəy Şıxlinskinin komandanlığı altında Zəngəzur 
ermənilərinə qarşı hərbi yürüş oldu. Bu səfər bir aydan artıq da-
vam etdi.
Zəngəzurdakı erməni milli hissələrinə qarşı hərbi əməliyyatlar 
aparan Cavad bəy Dığ kəndi ərazisində düşmənin möhkəmlən-
dirilmiş istehkamlarını dağıdır və kəndi onlardan təmizləyir. Az 
sonra ingilislərin işə qarışması ilə hücum dayandırılır. Noyabrın 
iyirmi üçündə olan barışığa əsasən erməni hərbi hissələri Zən-
gəzur ərazisini tərk edir.
General Cavad bəy Şıxlinskinin 1919-cu il noyabrın səkkizində 
həmin döyüşlər barədə Hərbi Nazirliyə göndərdiyi bir teleqram 
Mərkəzi Dövlət Arxivində saxlanılır.
“Adamların həddindən artıq yorulduqlarını və Dığ kəndini 
əldə saxlamağın mümkün olmayacağını müəyyənləşdirdikdən 
sonra, mən qrupu Zabıx çayının şimal sahilinə çəkməyi və 
əlverişli mövqe tutmağı qərara aldım. 
Şəmistan Nəzirli
273
Bütün hissələr çayı sağ-salamat keçib müəyyən olunmuş 
mövqeyi tutdular. Enişi enərkən toplardan biri yoldan çıxdı və 
dərəyə düşdü, onu çıxartmaq mümkün olmadı. Həmin topun 
açarını, təkərlərini və mühüm hissələrini söküb götürdük. Top 
bizim mövqeyimizin yaxınlığındadır, çalışıram ki, ayın doqqu-
zuna kimi çıxarıb aparaq. Mənim bütün göstərişlərimi yerinə 
yetirmək üçün Yadigarovun dəstəsi Abdallara gəlib.
Qəhrəmanlıqla həlak olan Cavanşir alayının podpraporşiki 
Muradovun və Zaqatala alayının praporşiki Qazıyevin böyük 
cəsurluğunu xüsusi qeyd etməliyəm. Bizim artilleriyada əla dö-
yüş xidmətləri olan podpolkovnik Novruzovun məharətini də 
unuda bilmirəm. Bizim itki belədir: Zaqatala alayından həlak 
olan və itkin düşən qırx nəfərdir, əlli nəfəri isə yaralanıb. Cavan-
şir alayından beş nəfər həlak olub, iyirmi nəfər yaralanıb. Şəki 
alayından iki nəfər yaralanıb, Qarabağ alayından isə ikisi və 
artilleristlərdən bir nəfər yaralanıb. Zabitlərdən üçü həlak olub, 
dördü isə yaralanıb. İtkilərimizin sayını əlavə olaraq yenə Sizə 
bildirəcəm. 
General Cavad bəy Şıxlinski, 
Abdallar kəndi” 
1920-ci ilin martında erməni daşnakları güclü silahlı qüvvə ilə 
Qarabağa hücum edəndə general-mayor Cavad bəy Şıxlinski də 
həmin döyüşlərdə inamla vuruşmuşdur. O günlərdə onun 
Nazirlər Sovetinin və Dövlət Müdafiə Komitəsinin sədri Nəsib 
bəy Usubbəyliyə vurduğu üç təcili teleqram saxlanılır.
“23 mart 1920-ci il1
Bu gün dan ağarmamış ermənilər Əsgərana hücum edib, qa-
lanın bir hissəsini alıblar. Teleqraf xəttində mənim verdiyim 
məlumat poçtda kəsilir. Mən təsadüfən buraya gəlmişəm. 
Fövqəladə hadisə barədə Sizə məlumat verməyi özümə borc bil-
1 Bakıdan alınan günü qoyulan tarixdir. Hər üç teleqramda eyni tarix 
qoyulub – Ş.N.
General Əli ağa Şıxlinski və silahdaşları
274
dim. Yerli qəza rəisi ilə birgə köməkçi qoşun dəstələri yığırıq. Bu 
məlumatı Bərdə və Tərtərə də çatdırmışam. 
General Cavad bəy Şıxlinski, 
Ağdam”.
“Nəsib bəy Usubbəyliyə
Əsgəranı ermənilər artıq zəbt ediblər. Aldığım məlumata 
görə ermənilər bütün yüksəklikləri ələ keçiriblər. Əsgərandan 
qaçıb gələn uryadnik və strajnikin dediklərinə görə Xankəndi 
istiqamətində döyüşlər səhər tezdən başlayıb. Hələlik atəş 
kəsilib. Hava bərk dumanlıdır. Bizim partizanlar Əsgəran və Ağ-
dam mövqelərini ələ keçirdilər. Artıq ermənilərə qarşı döyüşlər 
davam edir. Parlamentin üzvü Qara bəy Əliverdiyevin təşkilat-
çılığı sayəsində Müdafiə Komitəsi və yaralıları müalicə şöbəsi 
təşkil edilib.
General Cavad bəy Şıxlinski,
Ağdam.”
“Nəsib bəy Usubbəyova
Əsgəran qalasının bir hissəsini döyüşlə geri almışıq. Burada 
hökumət nümayəndələrindən heç kəs yoxdur. Qəza rəisini tapa 
bilmədik. Özüm köməkçi dəstələr təşkil edirəm. Yerli partizanla-
ra gözətçilər göndərdim. Başımızdan keçəcəyik, amma Əsgəranı 
düşmənə verməyəcəyik.
General Cavad bəy Şıxlinski.”
Cavad bəy Şıxlinskinin komandanlıq etdiyi birinci piyada di-
viziyası 1919-cu ilin sonlarında Gəncədə yerləşirdi. Diviziya üç 
alaydan və üç taburdan (batalyon) ibarət idi: Cavanşir alayının 
komandiri podpolkovnik Səməd bəy Rüstəmbəyov Zaqatala ala-
yının komandiri, polkovnik Əhməd və Dibirov və Gəncə alayı-
nın komandiri Cahangir bəy Kazımbəyov idi. 
Şəmistan Nəzirli
275
Təcili teleqram
1920-ci il 27 aprel
Gəncə. Birinci piyada diviziyasının rəisi, general Şıxlinskiyə1.
“Bolşeviklər Yalama stansiyasına hücum etdilər. Onlar da-
yan madan irəliləyirlər. Xudatı ələ keçiriblər. Çıxılmaz vəziy-
yətdəyik. Günü bu gün Qızıl Buruna Qazaxdan bir batalyon və 
Gəncədən bir batalyon göndərmənizi əmr edirəm. Hər bir batal-
yonda ən azı 500 süngü və pulemyot olmalıdır. Yük qatarını ar-
tıq göndərmişik. Həmin hissələrin gəlməsi vaxtını teleqrafla bil-
dirin. Biz batalyonları sabaha gözləyirik.
Hərb naziri artilleriya generalı 
Səməd bəy Mehmandarov”.
Respublika Mərkəzi Dövlət Arxivində saxlanılan daha bir 
sənəd. Hərbi Dəniz komissarı Çingiz İldırımın və Respublika 
bolşevik ordusunun müvəqqəti Qərargah rəisi general-mayor 
Əbdülhəmid bəy Qaytabaşının 30 aprel 1920-ci ildə verdiyi 
əmrdə oxuyuruq:
“Birinci piyada diviziyasının rəisi, general-mayor Cavad bəy 
Şıxlinskinin tabeliyində olan, Gəncə və Zaqatala quberniyaların-
da yerləşən bütün hərbi hissələrə, habelə Qarabağ bölməsinin 
dö yüşçülərinə təcili olaraq XI Qızıl Ordunun komandanlığına 
hərbi əməliyyatlar zamanı tabe olmasını əmr edirəm.
Bütün başqa hallarda bu hərbi hissələr əvvəlki kimi mənim 
tabeçiliyimdə qalır”.
Nə igid Cavad bəy, nə də onun mərd əsgər və zabitləri bol-
şeviklərin bu ədalətsiz əmrinə boyun əymədilər. Onlar son 
güllələri qurtarana kimi Gəncə üsyanını davam etdirdilər…
1 Bu teleqramı bəzi müəlliflər səhvən tam artilleriya generalı Əli ağa 
Şıxlinskinin adına dərc edirlər. Əvvəla, Əli ağa Şıxlinski heç vaxt birinci 
piyada diviziyasının rəisi olmayıb. İkincisi də Əli ağa Şıxlinski 1913-cü 
ildən 1917-ci ilədək general-mayor rütbəsində olmuşdur. Teleqram, haq-
qında söhbət açdığımız, onun qardaşı oğlu general-mayor Cavad bəy 
Məmmədağa oğlu Şıxlinskiyə vurulub (1874-1959) – Ş.N.
General Əli ağa Şıxlinski və silahdaşları
276
İyirminci il aprelin iyirmi yeddisində bolşeviklər Azərbaycanı 
zəbt edəndə Gəncə qaynar qazana dönmüşdü. Hamı silaha sarıl-
mışdı. O günlərin hadisələrini alay komandiri, polkovnik Ca-
hangir bəy Kazımbəylinin mühacirətdə yazdığı “Gəncə üsyanı 
haqqında xatirələr”ində daha real görürük. O yazır: “…Mayın 
iyirmi üçündə səhər saat altıda növbəti fəaliyyət planını və birgə 
işləri müəyyənləşdirmək üçün şəhərdə olan birinci Azərbaycan 
diviziyasının rəisi general Cavad bəy Şıxlinskini, Azərbaycan 
Ordusunun baş intendantı general Məhəmməd Mirzə Qacarı və 
süvari diviziyasının rəisi general Teymur bəy Novruzovu mü-
şavirəyə dəvət etdim. İlk iki general onların arxasınca göndərilmiş 
polk adyutantının müşayiəti ilə gəldilər. Küçələrə çıxan əhalinin 
sevincini xüsusi qeyd etmək lazımdır. Əhali polkun qərargahına 
gələn hər iki generalı “Yaşasın” sədaları ilə qarşıladı. Onları qə-
rar gaha əllərinin üstündə apardılar. Uzun müddət küçələrdə se-
vinc qışqırtısı eşidilirdi. Yalnız mənim təkidli xahişlərimdən son-
ra kütləni sakitləşdirmək mümkün oldu. Xalq evlərinə dağıl-
mışdı. 
Bu müşavirədə general Məmməd Mirzə Qacar yerli höku-
mətin ümumi rəhbəri və təşkilatçısı seçilir. Artilleriya generalı 
Cavad bəy Şıxlinski həm bolşeviklərdən alınmış artilleriyanı, 
həm də bolşeviklərin pozub-dağıtdıqları Azərbaycan artilleriya-
sını yenidən təşkil edir.
Mən öz polkuma və partizan dəstələrinin fəaliyyətinə rəhbər-
lik edirəm”.
Ədilə xanımla köhnə albomu yenidən vərəqləyirik. İllərlə 
arxivlərdə axtardığım general Cavad bəyin və polkovnik Rüstəm 
bəy Şıxlinskilərin fotoşəkillərinə ilk dəfə burda rast gəlirəm. Se-
vincimin həddi-hüdudu yoxdur. Yetmiş ildən çox adı, fəaliy yəti 
hərb tariximizdən yoxa çıxan iki görkəmli sərkərdəmizin qayta-
rılması üçün Ədilə xanıma təşəkkür edib ayrılıram. 
İnqilabın ilk günlərində Müsavat generalı “damğası” ilə təqib 
olunan məşhur hərbi xadimlərimiz Əli ağa Şıxlinskinin, İbrahim 
ağa Vəkilovun, Səməd bəy Mehmandarovun, Həbib bəy Səli-
Şəmistan Nəzirli
277
movun, Mirkazım xan Talışxanovun, Firidun bəy Vəzirovun, İb-
rahim ağa Usubovun, Qalib bəy Vəkilovun, Daniyal bəy 
Həlləcovun, Əhməd bəy Dibirovun başına nələr gətirilməyib? 
Vaxtlı-vaxtsız qapıları döyülüb, onlara ağla gəlməyən suallar ve-
rilib: bəy baban nə vaxt ölüb, niyə köhnə orduda qulluq eləmisən?. 
Türkiyədə, İranda neçə qohumun var? 
Azərbaycan Demokratik hökumətinin polkovniki Əhməd 
bəy Dibirovun qızı Nəcibə xanım Abdullayeva hazırda (1995-ci 
ildə) Bakının Qaqarin küçəsindəki səkkiz nömrəli evdə yaşayır. 
O, ağrılı-acılı illəri Nəcibə xanım kədərlə xatırlayır:
Atam general Əli ağa Şıxlinski ilə yaxın dost idi. Onların ən 
böyük arzusu bu dostluğu qohumluğa çevirmək idi. General 
məni qardaşı oğlu Cavad bəyə istədi. Bu izdivaca atam məm-
niyyətlə razılıq verdi. 1920-ci ilin mart ayında bizə nişan gəldi. 
Həmin ilin payızında toyumuz olmalı idi. Gəncə üsyanından 
sonra hər şey tar-mar oldu. Cavad bəy xaricə mühacirətə getdi. 
Evlənmək bizə qismət olmadı…
Atam Əhməd bəy general Əli ağa Şıxlinski ilə fəxr edirdi. 
Onu böyük qardaş, görkəmli sərkərdə kimi çox sevirdi. Hətta 
generalın 1906-cı ildə Tiflisdə çəkilmiş fotoşəklini böyük ölçüdə 
çərçivəyə saldırıb evimizdən asmışdı. Atam tutulandan sonra 
nənəm həmin fotoşəkli zirzəmidə gizlətdi. Şəkil indi də Mah-
malardakı evimizdə qalır. (1993-cü ildə polkovnik Əhməd bəy 
Dibirovun nəvəsi, polkovnik Əhməd Dibirov xeyirxahlıq edib 
general Əli ağa Şıxlinskinin iriölçülü həmin fotoşəklini Bakıya 
gətirdi – Ş.N.) 
– İstefaya çıxan atam Balakən rayonunun Mahamalar kən-
dində yaşayırdı. Otuzuncu illərdən başlayaraq çox get-gələ sal-
dılar. Amma onu həbs etmək üçün bir əsas tapa bilmirdilər. 
Nəhayət, həyat yoldaşım – 1917-ci ildən partiyanın üzvü olan 
Əmir Abdullayevi həbs etdilər. Səbəbi də bu oldu ki, müsavat 
polkovnikinin qızına evlənmisən.
…Atam kəndin mərkəzində ağsaqqallarla söhbət edirmiş. Bu 
vaxt bir xoruz onların yanındakı kötüyün üstünə çıxıb dalbadal 
General Əli ağa Şıxlinski və silahdaşları
278
banlayır. Səbri tükənən atam zəhlə tökən xoruza zarafatla: “Ay 
xoruz, – deyir, – sən də komsomol kimi nə qışqır-bağır salmı-
san”. Xırdaca bir daş atıb xoruzu qovur. Bir azdan evə qayıdan 
atamı yarıyoldan qaytarıb orqana apardılar. Sorğu-suala tutdu-
lar və günahlandırdılar ki, sən nə haqla komsomolu təhqir 
etmisən. Onu Sibirə sürgün etdilər. Atam o gedən oldu. O gündən 
mən “xalq düşməni”nin qızı və “xalq düşməni”nin həyat yoldaşı 
oldum. İki ay sonra bizə xəbər verdilər ki, atanız türmədə ürək 
partlamasından vəfat etdi.
* * *
İyirminci ildə rusca dərc olunan “Kommunist” qəzeti gene-
rallarımızın və ziyalılarımızın təqib olunması barədə kifayət 
qədər yazılar verib. Azərbaycan bolşeviklər partiyasının orqanı 
olan bu qəzetin səhifələrini vərəqləyəndə Azərbaycan və onun 
övladları haqqında ürəkaçan heç nəyə rast gəlmirsən. Əgər iyir-
minci ilə qədər Azərbaycan tarixindən bixəbər olan adam bu 
qəzeti vərəqləsə, istər-istəməz düşünər ki, bu xalqda ziyalı yox 
imiş, bu xalq quldur, sərgərdan, əksinqilabçı, rüşvətxor və oğru 
imiş. 
Yeni bolşevik hökuməti Azərbaycanda özünü möhkəmlətmək 
üçün XI Ordunun gücü ilə hər cür alçaqlığa əl atıb. Evləri 
müsadirə, ziyalıları həbs edib, güllələyib, qəddar və vəhşi hərə-
kət lərini həyata keçirib.
Qəzetin 1920-ci il 29 iyun tarixli nömrəsində oxuyuruq:
“Gəncə Quberniyasının Fövqəladə Komissiyası elan edir: 
Gəncə Quberniyasının Fövqəladə Komissiyası aşağıda adı 
çəkilən ailələri girov saxlayır: Qacarlar, Kazımbəyovlar, Şıxlin-
ski lər, Xanxoyskilər ailəsini və Gəncədə iki yüzə yaxın görkəmli 
burjuaziya sinfindən olan şəxsləri.
Əgər bunlardan kimsə üsyan qaldırmaqda, ya da sui-qəsddə 
yaxalanarsa, həmin şəxs dərhal sorğu-sualsız güllələnəcəkdir”.
“Kommunist” qəzetinin 1920-ci il 30 iyun tarixli nömrəsində 
yazılır: “Gəncə. İyunun 28-də Tiflisdən gələn yoldaşlar xəbər 
Şəmistan Nəzirli
279
verirlər ki, Azərbaycan əksinqilabçılarının hamısı Tiflisin küçə-
lərində veyllənirlər. Hazırda Rəfiyevlər ailəsinin hamısı, general 
Cavad bəy Şıxlinski, Teymur bəy Novruzov və bütün Şamxor 
bəyləri də oradadırlar.
Nəsib bəy Yusifbəyov Konstantinopola gedib. Tiflisdə belə 
bir şayiə də gəzir ki, Gəncə üsyanındakı uğursuz təşkilatçılığına 
görə Xan Xoyski müsavatçılar tərəfindən qətlə yetirilib1. Həm də 
xəbər verilir ki, Gürcüstanda sovet qoşunları ilə toqquşmada Za-
qatala dairəsindəki gürcü əsgərləri onlara güllə atmaqdan imti-
na ediblər. Ona görə ki, güllələnən zabitlərin yeddi nəfəri gürcü 
olub”. 
“Kommunist” qəzeti, 6 iyun 1920-ci il tarixli nömrəsində:
“General Şıxlinski həbs olundu. Gəncə, 3 iyul. Məşhur əksin-
qi labçı və Gəncə üsyanının təşkilatçısı general Cavad bəy Şıx-
linski cinayət axtarış idarəsinin milis rəisi tərəfindən həbs oluna-
raq Tiflisdəki xüsusi dəstənin sərəncamına verilmişdir.
Gürcülər həbs olunan general Cavad bəy Şıxlinskini ona görə 
günahlandırırlar ki, o, Azərbaycan Respublikasına gələn gündən 
(1918-20-ci illər nəzərdə tutulur – Ş.N.) gürcü zabitlərini zorla 
hərbi işə cəlb etmişdir.
Axırıncı cümlə tamamilə yalan və iftiradır. Əvvəla, tam 
məsuliyyətlə demək olar ki, “gürcü zabitləri zorla hərbi işə cəlb 
edilmişdir” sözləri gürcü və Azərbaycan xalqı arasında təfriqə, 
iğtişaş salmaq naminə işlədilmişdir. İkincisi, heç vaxt 1918-1920-
ci illərdə gürcülər zorla Azərbaycan ordusuna çağrılmamışlar. 
Əksinə, onlar könüllü olaraq Azərbaycan Milli Ordusunda 
xidmət etmişlər. Hazırda Respublika Mərkəzi Dövlət Arxivində 
saxlanan sənədlər arasında onlarca gürcü əsgər və zabitlərinin 
bizim orduda könüllü qulluq etmək haqqında ərizə və raportları 
1 Əslində Azərbaycan Respublikasının Xarici işlər naziri Fətəli xan 
Xoyski 1920-ci il iyunun 19-da bolşeviklərin muzdla tutduğu erməni qatili 
Aram Yevkanyan və Misak Qriqoryan tərəfindən Tiflisdə arxadan atdıqla-
rı güllə ilə öldürülmüşdü – Ş.N.
General Əli ağa Şıxlinski və silahdaşları
280
saxlanılır. Onların arasında yüksək rütbəlilər də var: Azərbaycan 
hərbiyyə məktəbinin rəisi, general-mayor Konstantin Davudo-
viç Çxeidze, 1919-cu ildə birinci süvari diviziyasının Qərargah 
rəisi Amaşukelli, general-kvartirmeyster V.D.Karqaleteli, gene-
ral knyaz Makayev, general-mayor Aleksandr Purselidze və baş-
qaları.
Hətta V.D.Karqaleteli 1920-ci il martın 20-də bizim ordudakı 
nümunəvi hərbi xidmətinə görə 167 nömrəli əmrlə general-ma-
yor rütbəsi ilə təltif olunmuşdur.
O dövrün tarixçisi Cahangir Zeynaloğlu “Müxtəsər Azər-
baycan tarixi” kitabında mart hadisəsindən danışanda gürcü pi-
yada bölüyünün təmənnasız köməyini unutmur. O yazır: “O, 
Tiflisdəki Mavərayi-Qafqaz hökumətinin lütf və mərhəmətilə 
müsəlman ordusu adı altında ancaq kiçik bir dəstə təşkil edib, 
düşmən qarşısına, Kürdəmirə göndərildi. Dəstə birinci tatar 
(Azərbaycan – Ş.N.) süvari alayı ilə yenidən təşkil edilmiş ikinci 
süvari alayı, bir gürcü piyada bölüyü və bir Gəncə topçu batare-
yasından ibarət idi. Gürcü bölüyü Bakı məsələsində gürcülərin 
müsəlmanlar ilə birlikdə hərəkət etmələrinə bir əlamət və 
müsəlmanlara kömək olaraq göndərilmiş idi”.
O vaxtkı Azərbaycan-Gürcüstan münasibətlərindən onlarca 
belə fakt söyləmək mümkündür. Lakin yeni gələn bolşevik 
hökumətinin general Cavad bəy Şıxlinski və gürcü zabitləri 
barədə yazdığı fakt isə iki millət arasında suyu bulandırmaqdan 
başqa bir şey deyil.
Rusca “Kommunist” qəzetinin bundan sonrakı nömrələrində 
nə general Cavad bəy Şıxlinski, nə də Teymur bəy Novruzovun 
haqqında heç bir məlumat verilmir. Bundan sonra Cavad və Tey-
mur bəylərə əli çatmayan bolşeviklər Azərbaycanı tərk etməyən 
hərbçi oğullarımızın tutatutuna başlayıblar. 
Qəzet 19 iyul 1920-ci il tarixli nömrəsində yazır:
“Azərbaycan Sovet Sosialist Respublikasının İnqilabi Səhra 
Məhkəməsi iyulun 17-də general-qubernator Teymur bəy Məlik 
Şəmistan Nəzirli
281
Aslanovun məhkəmə işinə baxmışdır. On dörd nəfər kommunis-
tin şahidliyi ilə Teymur bəyin evindən 280340 rubl pul məbləğində 
əşya müsadirə olunmuşdur. Teymur bəyin günahı ondan ibarət 
idi ki, o, müsavata qulluq göstərib və bolşeviklərə qarşı döyüşdə 
fəal iştirak edib. Ona görə də inqilabi məhkəmə Azərbaycan 
Dəmiryolu İdarəsinin rəisi, keçmiş müsavatçı olan Teymur bəy 
Məlik-Aslanova ən ağır cəza verərək, ona ölüm hökmü kəsir. 
Məhkəmənin qərarı qətidir, şikayət qəbul olunmur”.
Qəzetin dörd gün sonra verdiyi bir xəbər isə general Cavad 
bəy Şıxlinskinin əmisi oğlu haqqındadır:
“23 iyun 1920-ci il. Hərbi Səhra Məhkəməsi Şərif Abdulla 
oğlu Şıxlinskinin komandiri olduğu fəhlə-kəndli batalyonunda 
yoxlama aparmışdır. Məlum olub ki, Şərif Şıxlinski 22.600 rubl 
məbləğində pul və yeməyi mənimsəyib. O, bu pulları hara 
xərclədiyini söyləsə də inandırıcı olmadı. Müsavatçı olduğunu 
boynuna aldı. Nəslən bəy və burjuy qalığı olan bu zərərli 
elementə ona görə də üç il həbs cəzası verilir”.
Qarşımda arxivdən çıxarılmış, üz qabığı solmuş, qırx ildən 
də əvvəl Şıxlinskilərin bir qoluna qarşı tərtib edilmiş kiçik bir 
qovluq var. Bu işin içində 1949-cu il mayın on yeddisində 
Azərbaycan SSR Dövlət Təhlükəsizliyi Nazirliyinin birinci şöbə-
sinin əməkdaşı mayor Siplis tərəfindən yazılmış və o vaxt üçün 
tamamilə məxfi sayılan bir arayış var. Həmin arayış Şıxlinskilərin 
əzab və əziyyətləri üçün əsas olmuşdur. Heç bir şeyə əsaslan-
mayan və sübuta yetməyən bu saxta sənədin tam mətni belədir. 
Türkiyədə siyasi mühacir Şıxlinski Qiyas bəy Cahandar bəy1 
oğlu 1895-ci ildə doğulmuşdur. Azərbaycan SSR Qazax rayonu 
Şıxlı kəndinin sakini, Qazax rayonunun keçmiş nüfuzlu bəyi, 
Müsavat hökuməti zamanı Gəncədə pristav olmuşdur. 1930-cu 
ildə siyasi banda yaratmış (?) və Azərbaycanın bir sıra rayonla-
rında əməliyyatlar keçirmişdir. Sonra qardaşları və quldur dəs-
1 Xalq yazıçısı İsmayıl Şıxlının “Dəli Kür” romanındakı Cahandar 
ağadır  – Ş.N.
General Əli ağa Şıxlinski və silahdaşları
282
tələri ilə (?) Türkiyəyə mühacirət etmişdir. Müsavat liderlərinin 
göstərişi ilə Türkiyənin SSRİ ilə həmsərhəd rayonlarında bizim 
əraziyə göndərilmək üçün quldur dəstələri təşkil etmişdir. 
Azərbaycan SSR-də gizli antisovet təşkilat yaratmaq məqsədilə 
həmin quldur dəstələrinin köməyi ilə emissarların göndərilməsi 
həyata keçirilmişdir. İstər özü, istərsə də Türkiyədə yaşayan ya-
xın qohumları müsavatçı dairələrlə sıx bağlıdır və SSRİ-yə qarşı 
təxribat işi aparırlar.
Bu, ağ yalan idi, çünki Şıxlinskilər Türkiyədə olarkən ancaq 
sovet rejiminə müxalifətdə idilər və öz xalqına qarşı təxribat 
aparmırdılar. Fransada və digər ölkələrdəki rus mühacirləri kimi 
bolşevizm diktaturası metodlarını ifşa etməkdə idilər.
Buna görə də Azərbaycan Demokratik Respublikasının süqu-
tundan sonra bolşeviklərin təqibindən mühacirət etmək 
məcburiyyətində qalan müsavat partiyası liderinin xaricdə ol-
ması totalitar rejimə rahatlıq vermirdi. Qiyas bəy Şıxlinski qar-
daşları və yaxın qohumları ilə onların arasında idilər. Onları 
Azərbaycan xalqının gözündən salmaq məqsədilə rejim ifşaedici 
materiallar uydurur, onları “xalq düşməni” kimi göstərməyə ça-
lışır, Azərbaycanda qalan qohumlarını isə ailəlikcə Qazaxıstanın 
soyuq çöllərinə, Sibirin və Uzaq Şərqin ucqar tayqasına sürgün 
edirdi. 
Bu faciələri oxuyanda istər-istəməz general Cavad bəy Şıx-
linskinin vətəni tərk edib İrana mühacirət etməsinə haqq qazan-
dırırsan. İstilaçı XI Orduya qarşı son gülləsinə qədər vuruşan, 
torpağını yadlardan qoruyan yüzlərlə mərd, igid oğlumuz 
qürbətdə Vətən, el-oba həsrətiylə dünyasını dəyişdi. Onlardan 
biri də milli ordu generalımız, Gəncə üsyanının başçısı Cavad 
bəy Məmmədağa oğlu Şıxlinski idi. O, 1959-cu ildə Türkiyədə 
vəfat etmişdir. 
Şəmistan Nəzirli
283
Ştabs-kapitan Qiyas bəy Şıxlinski və…
Vətənə vurulmuş yaranı bizim hər birimiz öz 
ürəyimizin dərinliklərində hiss etməliyik. 
Viktor Hüqo (1802-1885)
fransız yazıçısı
Otuz beş yaşında qürbətə düşən Qiyas bəy son nəfəsinə qədər 
Azərbaycan sevgisi ilə yaşadı, ona qayıtmağa can atdı. Ölkəsində 
meydan sulayan bolşevik-daşnak düşmənlərinə nifrətini də 
unutmadı. Gecə-gündüz at belində süvari dəstəsi ilə sovet sər-
hədlərinə gah Qars və Sarqamış tərəfdən, gah da Başkeçid, May-
maq dağlarından basqınlar etdi. Qiyas bəyin ən ümdə vəzifəsi 
sovet totalitar rejimində kolxoz və sovxozlarda qul kimi işlədilən 
həmyerlilərini xilas etmək idi. 
1918-1920-ci illərdə Ərəş qəzasının pristavlığında ikinci 
sahənin rəisi, ştabs-kapitan Qiyas bəy Cahandar ağa oğlu Şıx-
linski 1895-ci ildə Qazaxda anadan olub. Aprel çevrilişindən son-
ra 1930-cu ilə qədər Qazax qəzasında milis rəisi işləyən Qiyas 
bəy həmin ili bolşeviklərin ədalətsizliyi ilə barışmayıb Türkiyəyə 
mühacirətə getmişdir. M.C.Bağırovun məhkəməsi sənədlərindən: 
“Bağırovun antisovet ünsürləri qorumağına və onlara hima-
yədarlıq etməsinə daha bir nümunə keçmiş müsavat pristavı və 
siyasi bandit, çar zamanı xidmət etmiş Qiyas bəy Cahandar bəy 
oğlu Şıxlinskinin üzə çıxarılmasıdır. Bağırov onu nəinki üzə çı-
xartdı, hətta Qazax qəzasında milis rəisi vəzifəsinə də təyin etdi. 
O illərdə Azərbaycan Baş Siyasi İdarənin işçiləri arasında Şıx-
linski daima Bağırovla yaxınlığını qeyd edirdi. 
1930-cu ildə Şıxlinski öz qohumları ilə birgə Türkiyəyə qaçdı. 
Orada türk kəşfiyyatı ilə əlaqə yaradıb, SSRİ ərazisinə silahlı bas-
qınlar etdi.
İstintaq zamanı M.C.Bağırov təsdiq etdi ki, Qiyas bəy Şıxlins-
kini o, üzə çıxarıb. Ancaq ona himayədarlıq etmək və müdafiə 
General Əli ağa Şıxlinski və silahdaşları
284
etmək faktını dandı. Bağırovun bu ifadələrini 1954-cü ilin 28 av-
qustunda dindirilmiş şahidlərdən Əliyev Zeynal Mehrəli oğlu 
təkzib etdi: “Bağırov çox vaxt keçmiş müsavat fəallarını öz 
tərəfinə çəkir və məsul vəzifələrə təyin edirdi. Belə ki, Bağırovun 
Qazax qəzasında milis rəisi vəzifəsinə keçmiş müsavat pristavı 
Qiyas bəy Şıxlinskini təyin etməsi mənim yaxşı yadımdadır. Mi-
lis rəisi işləyərkən Şıxlinski sovet hökumətinə heç bir yardım 
göstərməyib və heç bir xeyirli iş görməyib.
Bağırov Şıxlinskiyə hər cür himayədarlıq göstərirdi. Bundan 
istifadə edən Şıxlinski yerli sovet hakimiyyəti orqanları ilə he-
sablaşmır, yalnız Bağırova tabe olduğunu bildirirdi. 
Təqribən 1930-cu ildə yerli hökumət cinayətkar fəaliyyətini 
ifşa etməyə başlayanda Şıxlinski silahlı dəstə ilə Türkiyəyə qaçdı”.
Bu ifadələri istintaq zamanı müttəhim T.M.Borşev də təsdiq 
etdi: “Şıxlinskinin sözlərindən mənə aydın oldu ki, Bağırov onu 
yaxşı tanıyır. O vaxtlar Qiyas bəy Şıxlinski bununla fəxr edirdi.
İndi yadıma düşür ki, o illərdə Şıxlinski Azərbaycan Baş Siya-
si İdarəsinin rəhbər işçiləri arasında dəfələrlə Bağırovla yaxın 
münasibətindən danışırdı”.
Bağırovun Şıxlinskiyə himayədarlıq etməsi sənədlərlə də sü-
but olunur.
Gəncə vilayət şöbəsi rəisi Qiyas bəy Şıxlinskinin ağır cina yət-
lərdə iştirakı ilə bağlı məlumat versə də o, məsuliyyətə cəlb olun-
mamışdır. Bundan əlavə, Qiyas bəy Şıxlinski 1930-cu il mayın 
12-də müttəhim Bağırova şəxsi məktub yazıb, onu sıxışdırdıqla-
rından və antisovet fəaliyyətdə şübhələndiklərindən şikayətlə-
nən də, Bağırov həmin məktuba aşağıdakı dərkənarı qoyur:
“Yoldaş Neverova. Bir daha vilayət şöbəsi vasitəsilə bu bia-
bırçılıqlara son qoyun. Nəticəsi barədə mənə mayın 21-dək 
məlumat verin”.
Bu məktubdan sonra 1930-cu ilin 29 iyulunda həmin Şıx lin-
skiyə o vaxtlar Azərbaycan Baş Siyasi İdarəsi Gəncə vilayət 
şöbəsinin keçmiş rəisi Quliyevin imzası ilə 1345 saylı arayış ve-
rildi. Həmin arayışda Qiyas bəy Şıxlinskinin yeddi nəfər silahlı 
Şəmistan Nəzirli
285
yoldaşı ilə birlikdə Gəncəyə tərəf hərəkət etməsi göstərilir və ona 
heç bir maneçilik göstərilməməsi tövsiyə olunurdu.
Çox keçmədi ki, qohumları və həmin silahlı dəstə ilə birlikdə 
Qiyas bəy Şıxlinski Türkiyəyə qaçdı”. 
Qiyas bəy Şıxlinski 1909-1914-cü illərdə Qori şəhərindəki 
Müəllimlər Seminariyasının Azərbaycan şöbəsini bitirmişdi. 
* * *
Sovet çekistləri tərəfindən daima təqib olunan Qiyas bəy 
dəstəsilə Gəncəbasar və Dilican dağlarında gəzib-dolanır. 
Nəhayət, 1931-ci ilin yanvar ayında Qazax, Dilican və Allahverdi 
rayonlarından olan səksən beş nəfərlik dəstəsilə Türkiyəyə keçir. 
Dəstədə onun yaxın qohumu Əmiraslan bəy Tomtiyev, qardaşı 
Həsən ağa, əmisi oğlu Alay bəy Şıxlinskilər, həmkəndliləri İsrafil 
bəy, Mustafa ağa, Süleyman ağa və Həmzə bəy Borçalı kimi So-
vet hökumətinə nifrət edən oğullar vardı. 
Qiyas bəyin Türkiyəyə keçməyindən xəbər tutan Qazax rayo-
nunun xüsusi idarəsinin rəisi Xoren Qriqoryan Şıxlinskilər 
nəslinə qənim kəsilir. O, bu nəslin yaxın və uzaq qohumlarının 
əksəriyyətini həbs edib sürgünə göndərir. Qiyas bəyin anası 
Dürlü xanım, oğlu Kamil həbsxanada vəfat etdilər. Qiyas bəyin 
iki qardaşını isə güllələdilər. 1935-ci ildə Qiyas bəyin arvadı 
Badisəba xanım Sadəddin əfəndi qızı, onun yeddi yaşlı qızı 
Əzizə xanım və 1915-ci il təvəllüdlü oğlu Qiyasla birgə sosial 
təh lükəli ünsür kimi noyabrın 11-də üç il müddətinə Qazaxısta-
na sürgün edildilər.
Sürgünlər və həbslər Qiyas bəyin əmisi oğlu Alay bəy Şıxlins-
kinin ailəsindən də yan keçmədi. Qazax enkevedesi Xoren Qri-
qoryan Alay bəyin oğlu İsfəndiyarı, qızı Əminəni və Alay bəyin 
əmisi qızı Şəkər xanım Adil bəy qızını (xalq yazıçısı Mehdi Hü-
seynin analığı) sürgünə göndərdi. 
İkinci Şıxlı kəndində 1883-cü il aprelin 20-də ağalıq ailəsində 
anadan olan Alay bəy İsfəndiyar bəy oğlu Şıxlinski ibtidai təh si-
lini kənd məktəbində almışdı. 1897-ci il sentyabrın 1-də Qori 
General Əli ağa Şıxlinski və silahdaşları
286
Müəllimlər Seminariyasına daxil olan Alay bəy 1902-ci ildə oranı 
əla qiymətlərlə bitirmişdi. Müsavat dövründə Zaqatala Quberni-
ya İdarəsinin katibi vəzifəsində işləyən Alay bəy iyirminci illərdə 
Qazax seminariyasında riyaziyyat müəllimi olmuşdur. 1926-cı 
ildə sovet hökuməti Alay bəyi, Məhəb bəy Vəkilovu və Məcid 
ağa Şıxlinskini “keçmişin qalığı” kimi səsvermədən məhrum 
etdi. 
“Yuxarılara” şikayətlər yazan Alay bəy və dostlarına Azər-
baycan Mərkəzi İcraiyyə Komitəsinin katibi Tağı Şahbazi (1892-
1937) zəmanət vermişdir ki, hər üç nəfər uzun illərdir xalq 
müəllimi kimi xidmət edirlər. Keçmişdə onları polis orqanların-
da işləməyə qəza seçki komissiyası təyin etmişdir. Sovetləşmədən 
sonra onların əməllərində hökumət əleyhinə əsaslı heç nə yox-
dur. 
1926-cı il iyunun 28-də Tağı Şahbazinin Mərkəzi Komitənin 
katibliyinə “məxfidir” dərkənarı ilə yazılan bu məktubdan sonra 
onların səsvermə hüququ özlərinə qaytarılmışdır. 
Lakin 1929-cu ildə yerlərdən yazılan danoslara əsasən Alay 
bəyi yenidən get-gələ saldılar. Yerli-yersiz dindirilmələrdən be-
zib cana doyan Alay bəy Şıxlinski başına dəstə toplayıb Altıntaxt 
yaylağına gedib qaçaqlara qoşuldu. Bir il sonra əmisi oğlu Qiyas 
bəylə birgə Türkiyəyə mühacirətə getdi. Ömrünün axırına kimi 
İqdırda yaşadı. 
Qazax seminariyasında riyaziyyat müəllimi işləyən Alay bəy 
xalq şairi Səməd Vurğunun, Osman Sarıvəllinin, xalq yazıçısı 
Mehdi Hüseynin, professor Mehdixan Vəkilovun, görkəmli ma-
arifçi Mirqasım Əfəndiyevin və onlarca seminaristin müəllimi 
olmuşdur. 1924-cü il buraxılışında müəllim və tələbələrlə birgə 
çəkilmiş fotoşəkildə Alay bəy də var. 
Müəllim Alay bəy Şıxlinskinin dərslərini dərhal mənimsəyən, 
çətin məsələ və misalları alıcı quş kimi göydə tutan Səməd 
Vəkilovun haqqında Alay bəy demişdir:
– Bu uşaq ya gora salamat baş aparmayacaq, ya da bundan 
görünməmiş bir şey çıxacaqdır. 
Şəmistan Nəzirli
287
1924-cü ildə seminariyanı müvəffəqiyyətlə bitirən Səməd 
Vəki lova ən yaxşı xasiyyətnaməni də Alay bəy Şıxlinski vermiş-
dir. 
Alay bəy məşhur Qazax qazisi Sadəddin əfəndi Müftizadənin 
(1837-1916) qızı Güləndam xanımla ailə qurmuşdu. Əmisi oğlu 
Qiyas bəylə bacanaq idi. Qiyas bəyin arvadı Badisəba xanım da 
qazi Sadəddin əfəndinin qızı idi. 
Qiyas bəyin Türkiyədəki fəaliyyəti haqqında məlumatı hazır-
da İqdırda yaşayan qardaşı oğlu Turan Həsən bəy oğlu Alqazax-
dan almışıq1.
Turan Həsən bəy oğlu Alqazax yazır ki, Qiyas bəy dəstəsi ilə 
Qarsa gəldi. Bir az sonra əmisi oğlu İqdır Milli Əmniyyət mü-
fəttişi Hüsnü Bingölün köməyi ilə İqdırda yerləşdi. 
Rus-sovet hökumətinin şikayətindən sonra Qiyas bəy və 
dostları Vana sürgün edildi. Van yolunda yerləşən Karaköşedən 
Qiyas bəy Atatürkə zəng etdi. Aralarında belə bir dialoq oldu:
– Sayın Paşam, İqdırdan sürgün edilməyimizin səbəbini bil-
mək istəyirəm.
Atatürk:
– Başınızın salamat olması üçün bunu etməlisiniz.
– Paşam, ya bizi geri qaytarın, ruslar güllələsin, ya da icazə 
verin Karaköşedə qalaq.
Atatürk:
– Tamam. Orada qalmağınız üçün Sizə kömək edəcəyəm. 
1 Sıxlinskilər nəslinin qədim soyadıdır. Bu barədə Əli ağa Şıxlinski 
“Xatirələrim” kitabında geniş məlumat verir. O yazır: “Atam İsmayıl ağa 
Alqazax oğlu Şıxlinski əsli 1537-ci ildən başlayan igid bir nəslə mənsub idi. 
Bizim ulu babamız Ağdolaq Məmməd ağa Qazax qəzasına Şəmkirdən 
köçüb gəlmişdir. Onun iki oğlu vardı, böyük oğlu Şıxı – çox ağıllı və sakit, 
kiçiyi Alqazax – çox igid, amma dəlisov bir adam idi. Mən Alqazaxın 
nəslindənəm... Böyük oğlundan olan övladlar Şıxızadə familiyasını aldılar, 
kiçik oğuldan olan bizim nəsil isə Alqazax oğlu familiyasını qəbul etdi. 
Azərbaycan Rusiya tərkibinə daxil olduqdan sonra bütün yerlilər özləri 
üçün rus familiyalarına bənzəyən familiyalar qəbul etməyə başladılar, bi-
zim nəslin hər iki qolu Şıxlinski familiyasını qəbul etdi”.
General Əli ağa Şıxlinski və silahdaşları
288
Qiyas bəy:
– Sağ olun, Paşam.
Atatürkün əmri ilə yerləşdirmə və əmlak məmurları Qiyas 
bəyə köməyə gəldi. Qiyas bəy bu yardımdan imtina etdi və öz 
gücünə yaşamağa üstünlük verdi.
İkinci Dünya müharibəsinin qızğın çağında, 1943-cü ildə Al-
maniya və Türkiyə arasında gizli saziş bağlandı. Bu müqaviləyə 
əsasən Qiyas bəy Şıxlinskinin başçılığı ilə Türkiyədə yaşayan 
Qafqaz xalqları geri qayıdıb Sovet İttifaqını daxildən dağıtmaq 
üçün yeni bir cəbhə açmalı idilər. Lakın Qiyas bəyin “dostların-
dan” İman Bolluq adlı birisi bu məlumatları ruslara 20000 (min) 
lirəyə satmışdır. Qiyas bəylə mühacirlər Doğubəyaziddə silahla-
rı ilə bərabər həbs edilmişdilər. Rus hökumətinə xoş olsun deyə, 
Qiyas bəy mühakimə olundu. Ona edam cəzası kəsildi. Bu 
hadisədən xəbər tutan Almaniya hökuməti Türk hökumətinə 
belə bir ultimatum verdi:
– Ya Qiyas bəy azad olunur, ya da Türkiyəyə hücum edəcəyik.
Bundan sonra Qiyas bəy Şıxlinskinin edam qərarı ləğv olu-
nur. O, Gümüxanaya sürgün edilir. Qiyas bəy 1949-cu ildə 
yenidən Qarsa, 1955-ci ildə Ağrıya gəlir. 1965-ci ildə isə Bandır-
mada yerləşmişdir. 1970-ci ildə el-oba, qohum-qardaş həsrətli 
Qiyas bəy vəfat etdi. Qiyas bəy Şıxlinski Ağrıda yaşayanda 
evləndi, üç oğlu və iki qızı oldu.
Şıxlinskilər Türkiyədə ulu babaları Alqazaxın adını soyad 
kimi daşımışlar. Qiyas bəyin övladlarından biri Çingiz Alqazax 
(1938-1992) polkovnik rütbəsində hərbi təyyarəçi kimi şöhrət qa-
zanmışdır. 
1990-cı ilin qışında sevimli xalq yazıçısı İsmayıl Şıxlı ilə 
mənzilində söhbət edirdim. Söhbətimizin əsas mövzusu general 
Əli ağa və onun general qardaşı oğlu Cavad bəy Şıxlinskilər idi. 
Həmin illərdə general Əli ağa Şıxlinskinin iki cildini çapa hazır-
layırdım. Ona görə də İsmayıl müəllimlə tez-tez görüşürdük, 
onun köməyinə ehtiyacım var idi. Söhbətarası bığaltı xoş təbəs-
sümlə gülümsünən İsmayıl Şıxlı:
Şəmistan Nəzirli
289
– Sənə mənim bir hədiyyəm var, – dedi. – Dur, o kitab rəfinin 
üstündəki qovluğu bura gətir.
Qovluqdan çıxan nəsli haqqında nadir bir sənədi və iki 
fotoşəkli İsmayıl müəllim mənə bağışladı.
Fotoşəklin birində Qiyas bəy 1952-ci ildə Türkiyədə ailəsi ilə 
birgə çəkilmişdir. Digər şəkildə isə polkovnik Çingiz Alqazax 
təsvir olunmuşdur.
– Çingiz bəy, – dedi, – Türkiyədə Hərbi Aviasiya Məktəbini 
bitirib, paraşüt-desant idmanı üzrə Avropa çempionu olub. 
Türkiyə Silahlı Qüvvələrində şərəflə xidmət edən Çingiz bəy Al-
qazax yüksək vəzifələr tutmuşdur. Əlli dörd yaşında vəfat edib. 
Sonuncu vəzifəsi Hərbi Aviasiya Eskadrilyasının komandiri ol-
muşdur. 
Dayısı Qiyas bəylə bağlı kövrək bir epizodu İsmayıl Şıxlı 
1989-cu ildə qələmə alıb. Bu təsirli hadisə 1952-ci ildə tənqidçi 
Məsud Əlioğlugildəki qonaqlıqda olub.
“...Mir Cəlal müəllim hiss edilmədən qabağıma pivə qoy-
muşdu. Mən hərdənbir qurtum alırdım. Bunu Səməd Vurğun 
gördü.
– Ə, o nədir, içirsən? Kişi araq içər, araq iç. Neyləyim, yorğun 
vaxtıma düşübsən, yoxsa sənə necə içməyi göstərərdim. 
Mənə araq süzdü. 
Hiss etdim ki, gözü üzümdədir. Amma xəyalı hardasa uzaq-
lardadır. Onu da başa düşdüm ki, mənim üzümə baxa-baxa 
uşaqlıq dünyasına qayıtmışdır. Bəlkə də bu saat Kür sahilində, 
Qarayazı meşəsində gənclik dostları ilə gəzir, bəlkə... 
Birdən elə bil dirçəldi. Qamətini düzəldib qarmon çalan Fey-
ruza baxdı:
– Ə, a bala, bir “Motanı” çal.
Ayağa durdu. Məni də qaldırdı. Qabaq-qənşər oynamağa 
başladıq. Burada da gözünü üzümdən çəkmirdi. Ortada bir xey-
li fırlanandan sonra gördüm ki, oynaya-oynaya məni küncə doğ-
ru aparır. Ev böyük idi. Köhnə binaların hamısında olduğu kimi 
tavan hündür, qapı-pəncərə genişdi. Küncə çatanda dayanıb 
General Əli ağa Şıxlinski və silahdaşları
290
boynumu qucaqladı, üzümdən öpdü. Pıçıltı ilə: “Ə, Qiyas qağa-
ma yaman oxşayırsan” – dedi. Gözləri yaşardı. Bildim 30-cu 
illərdə Türkiyəyə getmiş dayımı deyirdi. Eşitmişdim ki, dost 
olublar. Amma dayımın adını çəkmək olmazdı. Ona görə 
xəlvətdə, pıçıltı ilə sözünü deyirdi. Görünür, mənim dayıma ox-
şamağım onu kövrəltmişdi. Mənim də gözlərim doldu. Başımı 
vaxtsız qocalmış şairin köksünə sıxıb xeyli dayandım. Bu ani hal-
dan sonra qollarını yenə qaldırdı, heç nə olmamış kimi, oynaya-
oynaya geri qayıtdıq. (İsmayıl Şıxlı. “Namərd gülləsi”, 1991, 
səh.141-142)
Pristav Hüseyn bəy Şərif bəy oğlu Şıxlinski (1886-1920) Go-
ranboy və Əhmədli nahiyəsinin pristavı olub. 1920-ci il mayın 
13-də Müsavat rejiminin məmuru və Gəncə üsyanının iştirakçısı 
kimi həbs edilib güllələnmişdir. Əslində isə 1919-cu ilin fevral-
mart aylarında bolşevik Qatır Məmmədin quldur dəstəsinin dar-
madağın edilməsində fəal iştirakına görə Fövqəladə Komissiya-
sının sədri Semyon Pankratovun göstərişi ilə komissar Qriqorye-
vin qrupunu həbs etmişdir. 
Kar Hüseyn bəy adı ilə bolşeviklərə qarşı əzazil bir şəxsiyyət 
kimi tanınan pristav Şıxlinski istiqlal hərəkatının fəal mücahidi 
kimi ad-san qazanmışdı. O, 1886-cı ildə Qazax qəzasının Şıxlı 
kəndində anadan olmuşdur.
1941-ci ilin ağır günlərində institutda təhsil alan İsmayıl Şıx-
lını kulak oğlu kimi dövlət imtahanına buraxmaq istəmirlər. 
Onda imtahan komissiyasının sədri Mikayıl Rəfili köməyinə 
gəlir. Sonralar – 1988-ci ildə İsmayıl Şıxlı “Ayrılan yollar...” xatirə 
məqaləsində belə bir epizodu qələmə alıb: 
“Bilirsənmi, sənə bu hörməti niyə etdim?” Çiynimi çəkdim. 
O isə sözünə davam etdi: “Əlbəttə, müəllimlərin də sənə kömək 
etdi. Özündən də xoşum gəldi. Amma əsas səbəbi odur ki, Mü-
savat vaxtı məni Gəncədə tutmuşdular. Yəqin sənin qohumların-
dan olan Sıxlinski familli bir pristav (Hüseyn bəy – Ş.N.) məni 
azad etdi. İstədim yaxşılığın əvəzini verəm”. Pristavın kim oldu-
ğunu bilmirdim. Həmişə bu familin əziyyətini çəkirdik. İlk 
Şəmistan Nəzirli
291
dəfəydi ki, yaxşılığını gördüm. O, sözlərini astaca dediyi kimi, 
mən də təşəkkürümü astaca söyləyib çıxdım.
1918-1920-ci illərdə Azərbaycan Demokratik Respublikasının 
ordusunda Şıxlinskilər nəslinin nüfuzlu oğulları ləyaqətlə xid-
mət etmişlər.
Polkovnik Rüstəm bəy Məmmədağa oğlu Şıxlinski 1912-
1913-cü illərdə Birinci Qafqaz atıcısı artilleriya divizionunda 
ştabs-kapitan rütbəsində xidmət edib. 1918-ci ildə Topçu his-
səsinin və Ağdamdakı pulemyot məktəbinin rəisi idi. 
1919-cu il fevralın beşindən Əlahiddə ağır top divizionunun 
və 1920-ci ilin əvvəlində İkinci Artilleriya briqadasının koman-
danı, 1920-ci il iyunun 11-də şübhəli şəxs kimi Az.ÇK-nın 
əməkdaşları Troyan və Polyakov tərəfindən Bakıda həbs edilib 
güllələnmişdir. Məşhur generalımız Əli ağa Şıxlinskinin qardaşı 
Məmmədağanın kiçik oğludur. 1877-ci ildə Qazaxda anadan 
olub. Tiflisdəki kadet korpusunun və Peterburqda Mixaylovski 
Ali Topçuluq Məktəbini bitirib. Birinci Dünya müharibəsində bi-
rinci Qafqaz atıcı artilleriya divizionunda kapitan rütbəsində dö-
yüşüb. Cəbhədəki döyüş xidmətləri IV dərəcəli “Müqəddəs 
Anna” (üzərində “İgidliyə görə” yazısı ilə) və IV dərəcəli “Mü-
qəddəs Vladimir” (qılınc və bantla birgə) ordenləri ilə qiy mət-
ləndirilib.
Poruçik İsrafil bəy Ağa oğlu Şıxlinski 1918-ci ildə Gəncədə 
Hərbi Məktəbi bitirib. Məktəbdə ikinci rotanın praporşiki 
vəzifəsində işləyib. 1897-ci il sentyabrın 10-da Qazaxda zadəgan 
ailəsində anadan olub. Qori şəhərindəki seminariyanın Azərbay-
can şöbəsini bitirib. İyirminci ilin aprelində bolşeviklər gələndə 
Az.ÇK-nın yanında qısa müddət xüsusi təyinatlı dəstənin ko-
mandiri olub. Müsavatın tərəfdarı və Sovet hökumətinin qatı 
düşməni olduğuna görə ittiham edilib. 1926-cı ildə Solovetsk 
həbs düşərgəsinə sürgün olunub. 
Əli ağa oğlu Şıxlinski  İkinci Zaqatala piyada alayında Hərbi 
təhsil komandasının praporşiki. 
General Əli ağa Şıxlinski və silahdaşları
292
Abdulla ağa Omar ağa oğlu Şıxlinski 1899-cu il yanvarın 
5-də Qazaxda anadan olub. 1918-ci il aprelin 6-da Bakı Realnı 
Məktəbini bitirib. Həmin ili atası Omar ağa qəflətən vəfat etdiyinə 
görə əmisi general Əli ağa Şıxlinskinin himayəsində yaşayıb. 
Azərbaycan Milli Ordusunda yunker rütbəsində xidmət edib. 
Sovet tibb elmində görkəmli mütəxəssis, tibb elmləri namizədi 
kimi məşhur idi. Abdulla ağa 1970-ci il mayın 23-də Bakıda vəfat 
edib.
Şəmistan Nəzirli
293
ŞIXLİNSKİ NƏSLİNİN ŞAİRLƏRİ
(Kazım ağa Salik, Mustafa ağa Arif, Abdulla ağa, 
Mirzə Məhəmməd Fədai və Əli ağa Şıxlinski)
Firidun bəy Qafqazın hər yerini özünə vətən bilir-
di, hər yerinə təfavütsüzcəsinə məhəbbəti var idi. 
Hətta bəzi yerləri, məsəla, Qazaxı doğma yurdu Qa-
rabağdan artıq sevərdi… Hər halda burası inkar 
ediləsi deyil ki, Firudin bəy Qazaxı çox sevərdi, çünki 
Azərbaycanın bir çox şairləri burdan törəmişdi.
Fərhad Ağazadə (Şərqli) (1880-1931) 
görkəmli maarif xadimi
Əgər Firidun bəy Köçərli kimi ədəbiyyatşünas-alim, mahir 
toplayıcı olmasaydı, XVIII-XIX əsrlərdə yaşayıb-yaratmış şairlər 
haqqında biz çox az məlumata malik olardıq. Təkcə qazaxlı 
şairlərin üzə çıxarılmasında yox, eləcə də Şirvan, Qarabağ, 
İrəvan, Şəki, Quba, Gəncə və başqa bölgələrin klassik şairlərinin 
ədəbiyyat tariximizdə yer alması Firidun bəyin əvəzsiz xidməti 
sayəsində olmuşdur. 
Mustafa ağa Arif (1774-1845), Kazım ağa Salik (1781-1842), 
Şıxlinskilərin, Əbdürrəhman ağa Dilbazinin (1755-1806), Mirzə 
Məhəmməd Fədainin, Mustafa ağa Nasirin (1850-1890), İsgəndər 
ağa Qiyasbəyovun (1820-1873), Mirzə Nəbi əfəndi Qayıbovun 
(1810-1869), Şahnigar xanım Rəncur Qiyasbəyovanın (1850-
1890), Hacı Rəhim ağa Dilbazovun (1823-1875), Yəhya bəy 
Məhəmməd ağa oğlu Qazağinin (? – 1841) Abbasağa Nazirin 
(1849-1919) barəsində ilk dəfə cəfa çəkib yazan, xalqımıza tanıt-
dıran Firidun bəy Köçərli olmuşdur. Demək, Fərhad Ağazadə 
kimi alim şəxs çox doğru deyir ki, Firidun bəy Qazaxı çox sevərdi.
General Əli ağa Şıxlinski və silahdaşları
294
Kazım ağa Şıxlinski özünə Salik (ərəbcə “düz yolla gedən” 
deməkdir) təxəllüsü götürmüşdür. Firidun bəy Köçərli yazır ki, 
Molla Pənah Vaqifdən sonra mərhum Kazım ağa Salik nəinki va-
hid Qazax mahalında, bəlkə, tatami Zaqafqaziyada zühur edən 
şairlərin müqtədirlərindən birisi hesab olunur.
1781-ci ildə Şıxlı kəndində ağalıq ailəsində anadan olan şair 
ev təhsili almışdı. Həmin illərdə Şıxı ağanın, Ağdolaq Məhəmməd 
ağanın və Alqazax ağanın övladları əsasən Kür çayının sahi-
lindəki Qazaxlı, birinci və ikinci Şıxlı kəndlərində sakin idilər. 
Böyük sərkərdə Əli ağa Şıxlinski də 1865-ci il martın 3-də ulu 
babasının adını daşıyan Qazaxlı kəndində anadan olmuşdu. 
Həmin kənd 1927-ci ildə Kür çayı bərk daşdığına görə əhalisi 
Aşağı Salahlıya, Qazaxbəyliyə, Şıxlıya və qəza mərkəzi Qazaxın 
özünə köçüblər. Kənd xəritələrdən belə silinib, indi yurd yeri qa-
lıb. 
Kazım ağa Şıxlinski öz nəsli haqqında bir şeirində belə mə-
lumat verir: 
Şeyxzadə deyərlər bizlərə, gəlmiş Qazaxlıdan,
Şıxlı qəryəmizdir, həm bizik ol qəryə ezazi1.
Anası nəcib Dilbazilər nəslindən olan Kazım ağa Şıxlıda dün-
yaya gəlib, altmış bir il ömür sürmüşdür. Qəbri Şıxlı kəndindədir. 
Zəmanəsinə görə kamil biliyi olduğuna görə Kazım ağa fars, 
türk və cığatay dillərində qəzəl, qoşma və müxəmməslər yaz-
mışdır.
Şair farsca yazdığı bir beytində deyir ki:
Şeir qoşanda Salik qəvvas olarsa,
Qəzəl dənizindən gövhərlər çıxarar.
Kazım ağa Şıxlinskinin böyük qardaşı Mustafa ağa rus ordu-
sunda mayor rütbəsində xidmətdə idi. 1826-1830-cu illərdə Qaf-
1 E z a z i  – hörmətli-izzətli
Şəmistan Nəzirli
295
qazda istilaçı ruslara qarşı tez-tez üsyanlar olduğuna görə nü-
fuzlu bir şəxs kimi Mustafa ağadan şübhələnir və dekabristlər 
üsyanının təsiri qorxusu ilə vahiməyə düşən canişin general-ley-
tenant A.P.Yermolov Mustafa ağanı Sibirə sürgün etdir. Həmin 
illərdə Şıxlı qəriyəsindən mindən çox kəndli üsyan edib vergi 
verməkdən boyun qaçırır. Sürgündən Molla Vəli Vidadinin oğlu, 
alim və fazil bir şəxs olan Osman Əfəndiyə (1785-1850) nəzmlə 
məktub yazıb rica edir ki oğlu Əli ağanın təhsilində göz olsun, 
onu məktəbi buraxmağa qoymasın.
Olma tarik dərsdən, ey nuri-canım Əli!
Pəndimi eylə qəbul, ey xanü-xaqanım Əli!
Var ümidim etməyə zaye Əfəndi səyini,
Qoyma dərsdən bir kəm-kəsir Osmanım Əli!
Mən səninçün eylərəm xeyir-dualar ruzu şəb,
Saxlasın hifzü himayətində sübhanım Əli!
Gərçi, ey dil, mən Əbubəkrü Ömər, osmaniyəm,
Həqq imamımdır mənim ol şiri-mərdanım Əli!
Olsun, Arif, həşrdə əvvəl şəfin Mustafa,
Sonra Əbubəkrü Ömər, Osmanü aslanım Əli!
Şair, Mustafa ağa Arifin oğlu Əli ağa sonralar məşhur Muğan 
alayının polkovniki olub. Mirzə Fətəli Axundov 1857-ci ildə yaz-
dığı “Müxəmməs”ində (M.F.Axundov. Əsərləri, I c., səh. 344) 
belə xatırlayır:
Tiflis müsəxxər sənə, ey duxdəri-tərsa!
Aşiqlərinə məbəd olub deyrü kəlisa!
Məndən sənə vəsf istədi Şıxlı Əli ağa,
Dedim səni vəsf etməyə mənəndi-Məsiha,
Rühulqüdüs imdadı gərək nitqi-Məsiha.
Bəzi tədqiqatçılar Mirzə Fətəli Axundov “Müxəmməs”ində 
adı çəkilən Əli ağanı məşhur general Əli ağa Şıxlinski hesab edir. 
General Əli ağa Şıxlinski və silahdaşları
296
Bu fakt tamamilə səhvdir. Çünki Əli ağa Şıxlinski 1865-ci ildə 
anadan olub. Hələ anadan olmayan Əli ağa Şıxlinski Mirzə Fətəli 
ilə necə görüşə bilərdi?
Mustafa ağanın “Arif” təxəllüsü ilə sürgündən yazdığı qoş-
maları və oğlu Əli ağaya qəzəlləri az da olsa qalmışdır. 
Dərdli şair Kazım ağa Şıxlinski qardaş həsrətli şeirində yazırdı:
Biri Arif, ona cövr etdi dövran 
Ki, qürbətdə şəhidü-mübtəladır.
Gürcüstan Mərkəzi Dövlət Arxivində saxlanan sənədlərdən 
məlum olur ki, Mustafa ağa Arif Şıxlinski 1845-ci ildə Kazan 
şəhərində vətən həsrəti ilə şəhid olub.
1993-cü ildə görüşdüyüm görkəmli geoloq, şairin təxəllüsünü 
ad kimi daşıyan, nəvə Arif Şıxlinskinin (1929-1995) yaddaşından:
– Nənəm Aişə xanım həmişə babam Mustafa ağa Arifi kədərlə 
yad edərdi. İllaha, evdə mənim adım çəkiləndə nənəm dərhal 
vaxtı ilə babamın Sibirdən göndərdiyi qoşmasının bir bəndini 
qəmli-qəmli zümzümə ilə oxuyardı:
Üstümə gələydi bir pak müsəlman,
Üzümə örtəydi ağı, ey fələk.
Sibir yolunu fikr eyləməkdən,
Əridi ürəyin yağı, ey fələk. 
Rusiyada sürgündə olanda Mustafa ağa Arif ən çox mək tub-
laşdığı qardaşı Kazım ağa Şıxlinski olmuşdur. Bu məktublar 
nəzmlə yazılıb: 
Din qönçəsi qan olub, açılmaz,
Yüz min gər ola bahar, sənsiz.
Ey gül, gecə-gündüz Arif ağlar,
Bülbül kimi zar-zar sənsiz.
Şəmistan Nəzirli
297
Kazım ağa Şıxlinskinin cavabından:
Canım çıxar oldu həsrətindən, 
Ömrüm gedər oldu badə sənsiz.
Çəkmiş həvəsin şikəstə Salik,
Nə qövmə baxar, nə yadə sənsiz.
Mustafa ağa Arifin Respublika Əlyazmalar İnstitutun 
arxivində saxlanan “Düşmüşəm” qoşmasında qohum-qardaşını, 
ömrünün əlli yaşı ötdüyünü qubar hissi ilə yad edir. Şair bircə 
arzu ilə yaşayır. Qürbətə nifrət, vətənə məhəbbətin ülviliyi ona 
inam aşılayır. Ümid edir ki, bircə tezliklə obası Qazaxı görsün, 
ondan sonra ölsün, onda bilərəm ki, haqq məkana düşmüşəm. 
Başına döndüyüm elim, ulusum,
Nə müddətdi pisilyanə1 düşmüşəm.
Gülüstan içində ömür sürmüşdüm,
On ildir ki, zimistanə düşmüşəm.
Diyari-qürbətdə dərdim bilən yox,
Ağlayanda göz yaşımı silən yox,
Ömür keçdi, bir yanıma gələn yox,
Elə bil ki, qəbristanə düşmüşəm.
Biqeyrətlər durdu mənim qəsdimə,
Utanmayıb böhtan atdı üstümə.
Odlanıram, gələn yoxdu tüstümə,
Baş götürüb biyabanə düşmüşəm.
Çoxdandı əllini ötübdü yaşım,
Tutulub qıçlarım, ağarıb başım.
1 P i s i l y a n  – “поселение” sözünün təhrif olunmuş formasıdır, 
“sürgün” deməkdir – Ş.N.
General Əli ağa Şıxlinski və silahdaşları
298
Əlimdən gedibdi yarü yoldaşım,
Qan-yaş dolu bir ümmanə düşmüşəm.
Mən Arifəm, bir Qazağı göreydim,
Camaatla halallaşa bileydim.
Elə o gün obamızda öleydim,
Deyəydim ki, haqq məkanə düşmüşəm.
Kazım ağa Salik Şıxlinskinin bayatı boğçası
Hər dəfə Respublika Əlyazmalar İnstitutunda işləyən dos-
tum Seyfəddinin yanına yön salanda maraqlı bir faktın şahidi 
oluram.
…Təxminən on-on iki il əvvəlin söhbətidir. Bir günortaüstü 
yenə dostuma baş çəkməyə gəldim. İş otağı bağlı idi. Geniş foye-
nin açıq pəncərəsindən onun məşhur alim Məmmədağa Sulta-
novla yanaşı oturduğunu gördüm. Həyətə düşüb onlarla görüş-
düm. Məmmədağa müəllim Seyfəddinə ötən illərdə görüşdüyü 
xas kişilərdən maraqlı söhbətlər edirdi. Belə söhbətlərin vurğu-
nu olduğumdan cınqırımı çıxarmadan mən də oturub diqqət 
kəsildim. Bu nurani kişi, gözəl alim elə dəqiqliklə və yığcam da-
nışırdı ki, adam istər-istəməz ona həsəd aparırdı. Fasilə vaxtı ol-
duğundan o, bir-iki dəfə ötəri saatına baxıb ayağa durdu. Bir 
neçə addım atar-atmaz zəndlə mənə baxıb:
– Seyfəddin, – dedi, – səni qonağın gözləyir, məni də hökumət 
işi. Gedək...
Seyfəddin əlini çiynimə qoyub:
– Qonağım jurnalistdir, – dedi, – tarixi əhvalatlarla, Sizin haq-
qında danışdığınız kişilərin söhbətlərilə çox maraqlanır.
Məmmədağa müəllim təəccüblə mənə baxıb:
– Suyu şirindi, tanış gəlir, – dedi, – harada görmüşəm anlaş-
dıra bilmirəm. 
– Mənim dostumdu. Tez-tez gəlir bura. Televizorda çıxış 
eləyəndə görə bilərsiniz. Ən çox da hərbi verilişlərdə çıxış edir.
Şəmistan Nəzirli
299
– Generallardan, sərkərdələrdən danışır, eləmi? 
– Özüdür ki, var. – Seyfəddin sevinclə cavab verdi.
Mən ürəklənib:
– Məmmədağa müəllim, – dedim, – təkcə generallarla yox, 
həm də keçmiş şairlərlə maraqlanıram. Xüsusilə, XIX əsrin və XX 
əsrin əvvəllərində yaşayıb-yaratmış sənətkarların həyatından 
mütaliə eləməkdən çox xoşum gəlir. Sizin bu sahədə xidmətiniz 
çox böyükdür. Amma icazə verin soruşum, niyə indiyədək Ab-
basqulu ağa Bakıxanovun tam külliyyatı nəşr olunmayıb? Siz bu 
sahə ilə neçə illərdi ki, məşğul olursunuz. Nə vaxtadək təkrar-
təkrar bir cildliyi oxuyacağıq? Orada əsərlərinin əksəriyyəti də 
ixtisarla nəşr olunub. Qarşıdan Abbasqulu ağa Qüdsinin 190 illi-
yi gəlir, heç olmasa, onda oxuya biləcəyikmi?
– Haqlı sualdı, haqlı tələbdi, oğul. Hələ bir neçə il əvvəl (o 
dəqiq dedi, amma mən unutmuşam) Abbasqulu ağanın əsər lə-
rinin tam külliyyatını nəşrə hazırlayıb təqdim etmişəm. Nəşriy-
yata gedib-gəlməkdən daha utanıram. Hələ dəqiq bir şey hasil 
olmur. Yüz doxsan illiyinə söz verirlər, amma bilirəm ki, yalan 
deyirlər. Üzüm də gəlmir deyəm ki, ay nəşriyyat işçisi, oğul, 
mənə niyə yalan danışırsan? Görək, ya qismət, amma laqeyd 
millətik, klassiklərimizə laqeyd… Sən ondan dissertasiya 
yazırsan-nədi?
– Yox, – dedim, – sadəcə olaraq yaradıcılığının vurğunuyam. 
Bir də mənim ən çox xoşuma gələn şair Abbasağa Nazir Qayıb-
zadədir. Siz onun rübailərini “Keçmişimizdən gələn səslər” al-
manaxında dərc etdirmisiniz. Məndə bir “Bəyani-halım” adlı 
poeması və xeyli də şeirləri var. İstəyirəm, onun və inqilabdan 
əvvəl yazıb-yaratmış qazaxlı şairlərin əsərlərini toplu halında 
nəşr elətdirəm. Bir xeyli toplamışam. Amma sizin köməyiniz ol-
masa, bu işin öhdəsindən çətin gələm…
– Yaxşı fikirdi, xüsusilə, Nazir inqilabdan sonra tədqiqatsız 
qalan şairdir. Bilirsənmi, Nazir harda dəfn olunub?
– Bilirəm, Qazaxda, doğma kəndi Salahlıda, qəbrini ziyarət 
də eləmişəm. 1919-cu il dekabrın 31-də vəfat edib. Onun ölümü 
Firidun bəy Köçərlini yandırıb-yaxıb.
General Əli ağa Şıxlinski və silahdaşları
300
Getməyi unudan Məmmədağa müəllim həvəsə düşüb:
– Qulaq as, gör bir Nazir yana-yana nə deyir:
Nazir, bədənin xakilə yeksan olacaq,
Dərda ki, vücudun evi viran olacaq.
Tən rifğət edib əslinə xak olsa nə qəm,
Səd heyf ki, gənci-nəzm pünhan olacaq.
Buradan oxucu elə başa düşməsin ki, Nazir hər şeydən əlini 
üzmüş, həyatdan küskün bir insandır. Xeyr. Nikbin bir şair olan 
Nazir bu rübaisində deyir ki, mən öz ölümümə heyfsilənmirəm. 
Heyfsilənirəm ki, məndən sonra şeir xəzinəsi pünhan olacaq. 
Məndə şair Abbasağa Nazir Qayıbzadənin şeirləri, qəzəl və 
tərcümələri çoxdur. Bu günlərdə Kazım ağa Salik Şıxlinskinin də 
bayatılarını tapmışam. Gələrsən yanıma verərəm, sal onları da 
kitaba.
Müdrik söhbətlərindən doymasam da, onun ayaq üstə qal-
mağına qıymırdım. Məmmədağa müəllim pilləkənin yanına 
kimi ötürdüm. O, ayaq saxlayıb:
– Gələn çərşənbə gözləyəcəyəm, – deyib asta addımlarla 
mərmər pillələri qalxdı.
Onun dediyi vaxtda görüşünə gəldim.
– Otur, mən deyim, sən yaz, – dedi. 
…Xalqımız üçün qiymətli poetik söz xəzinəsi qoyub getmiş 
görkəmli şairimiz Kazım ağa Salik Şıxlinskinin (1781-1842) baya-
tılarını möhtərəm oxucularımıza təqdim edirəm.
Heç vaxt oxucu nəfəsi görməyən, bu dadlı-tamlı söz 
incilərində doğma Qazağın füsunkar təbiəti və Salikin vüsalına 
yetmədiyi ilk məhəbbəti vəsf olunur.
Bayatıları mənə təqdim edən mərhum professor Məmmədağa 
Sultanova Allah rəhmət eləsin. Qoy, müqəddəs torpaq ona qu 
tükü qədər yumşaq olsun.
Şəmistan Nəzirli
301
Yol düşdü Didivana,
Ərzini de divana,
Salik, gəldi həmdəmin,
Aqilən de divana.
Zəmin nədir, səma nə,
Daşa tutar zəmanə,
Qəm xərmənində Salik,
Axır döndü samanə.
Görünən Qaraçaldı,
Canım qaraçı aldı,
Sinəndən öpdü Salik,
Ağzını qara çaldı.
Guş etmə hər ədnayə,
Gəl gedək hər adnayə,
Sana kim dedi, Ceyran,
Yoldaş ol hər ədnayə.
Dərya var, yazı vardır,
Kağızda yazı vardır,
Salik, hicran qışının,
Demək ki, yazı vardır.
Görünən Haçaqaya,
Şir ver ha bu çağaya,
Salik, günəş camalın,
Dəyişər haçaq aya.
Yapışıb yüzmə zəli,
Danışır yüz məzəli,
Salik dost ətəyindən,
Ölüncə yüzməz əli.
General Əli ağa Şıxlinski və silahdaşları
302
Xədəngin yay iləndir,
Xasilar yayiləndir,
Ceyran, zülfün həlqəsi,
Ya əqrəb, ya ilandır.
Kamanın ox ilandır,
Həriflər oxilandır,
Geysu1 deyil yüzündə,
Ceyran qaç, ox, ilandır.
Çəkməsin mərdim azar,
Mərd deyil, mərdiməzar,
Bulud zülfündə Ceyran,
Gəzməsin mərdiməzar.
Məclisin nə şamı var,
Nə Bağdad, nə Şamı var,
Salik, dəli Ceyranın,
Nə sübhi, nə şamı var.
Abdulla ağa Şıxlinski
XIX əsrin ortalarında yazıb-yaradan Şıxlinski şairlərindən 
biri də Abdulla ağa Şıxlinski olmuşdur. O, çar ordusunda 1830-
1860-cı illərdə mayor rütbəsində xidmət etmişdir. Görkəmli şair 
Mustafa ağa Arifin oğludur. Doğum və ölüm tarixi haqqında heç 
bir məlumat yoxdur. Klassik şeirin ənənələrinə dərindən bələd 
olan Abdulla ağanın əlimizə yalnız bir qəzəli gəlib çatmışdır. Va-
qif təxəllüsü ilə yazdığı həmin qəzəl onun parlaq, şairlik isteda-
dından, dövrünün ziyalı şəxsiyyətlərindən biri olmasından 
xəbər verir.
Bil ki, bu çərxi-fələk heç kimə yar olmaz,
Olsa nadana məgər, aqilə zinhar olmaz.
1  G e y s u  – zülf, hörük, saç
Şəmistan Nəzirli
303
Qızarıb şamü-səhər etdiginə şərm etməz,
Açulur hər gün özü, munda namus, ar olmaz.
Dolanır leylü nahar, yıxmaq üçün tikdiyini,
Əməyi puç, dizi sıyrıq, belə memar olmaz.
Bir deyən yox ki, buna bu nədir, ey xanəxarab,
Bari tut xəlvətidə qəhbəlik, aşkar olmaz.
Çək qələm, çəkmə cəfa, getdi tamam ariflər,
Vaqifə, agah degil Salikə izhar olmaz. 
MİRZƏ MƏHƏMMƏD QAYIB oğlu 
QAYIBOV – təxəllüsü FƏDAİ
Molla Vəli Vidadinin atası Məhəmməd ağa 1725-ci il müha-
ribəsində həlak olduğundan Poyludan olan anası Xədicə xanım 
on səkkiz yaşlı oğlunu da götürüb Şəmkirdən Şıxlıya qayıtmış-
dır. Hələ Şəmkirdə yaşayanda ərəb-fars dillərini öyrənən və ka-
mil dini təhsil alan Molla Vəli Şıxlıda yaşasa da Poyluda mək-
təbdarlıq etmişdir. Burda da Molla Vəli Qayıbovlar nəslindən 
olan Molla Cəbrayılın qızı Tükəzban xanımla evlənmişdir. Son-
ralar Molla Vəli Vidadi qızı Cəvahiri Mirzə Məhəmməd Qayıbo-
va ərə vermişdir. 
Gürcü çarı II İraklinin sarayında xidmətdə olanda Molla Vəli 
kürəkəni Mirzə Məhəmməd Qayıbovu da özü ilə Tiflisə apar-
mışdır. Mirzə Məhəmməd sarayda müstövfi1 vəzifəsində çalış-
mışdır. Dövlət xidmətində müstövfi Qazaği, şair kimi Fədai 
təxəllüsü ilə eldə-obada böyük nüfuza malik olmuşdur. 
Məşhur sərkərdəmiz Əli ağa Şıxlinski (1865-1943) “Xatirələ-
rim” əsərində yazır ki, anam Şah Yəmən xanım Qayıbova Azər-
baycanın məşhur şairi Molla Vəli Vidadinin qız nəvəsidir, yəni 
Mirzə Məhəmmədin qızıdır. 
1 M ü s t ö v f i  – sarayın təsərrüfat işlərini idarə edən məmur – Ş.N.
General Əli ağa Şıxlinski və silahdaşları
304
Klassik şairimiz Molla Pənah Vaqifin müasiri Kazım ağa Sa-
lik Şıxlinskinin (1781-1842) Mirzə Məhəmməd Qayıbova “Fədai” 
təxəllüsülə nəzmlə yazılan dörd məktubu bizə gəlib çatıb. 
Birinci məktubdan:
Olma, ey Mirzə Məhəmməd, zəmmi-şeirimdən məlul,
Əhli-dil, əhli-dilin azarını eylər qəbul.
İkinci məktubdan:
Saliki, ancaq Fədaidir sana həmdəm olan,
İstərəm səndən səva bir qeyri-həmdəm olmasın.
Zəmanədən və çərxi-fələkdən şikayət edən Salik üçüncü 
məktubunda yazırdı:
Ey Fədai, bu cahan bidad ilən bünyad olub,
Aqil oldur kim onun bidadinə münqad olub,
Ol Hüseyni-şahi-məzlum macərasın fikir qıl, 
Aqibət gör bu rəna mülkündə kim dilşad olub.
Yenə Mirzə Məhəmmədə həmin məzmunda Salik yazırdı:
Ey əzizim, istərəm cismində azar olmasın.
Nərgisi-bimarın olsun, özgə bimar olmasın.
Təbiniz olsun guşadə daima hər tərhilə,
Saliki xoş təb binəzmü əşar olmasın.
Təəssüf ki, Mirzə Məhəmməd Fədainin cavablarını tapmaq 
bizə qismət olmadı. Fədainin doğum və ölüm təvəllüdünü də 
hələlik dəqiqləşdirə bilmədik. Firidun bəy Köçərli yazır ki, Fədai 
ilə Kazım ağa Salikin aralarında mehri-ülfət və səmimi dostluq 
olub. Bu onların bir-birinə yazdıqları şeirlərdən də görünür. Yaş-
ca Kazım ağa Fədaidən kiçik imiş. Salahlıda doğulan şair Fədai 
orada da vəfat edib. Onun cəmisi iki qəzəli bizə gəlib çatıb: “Ol-
maz” və “Bu imiş”.
Şəmistan Nəzirli
305
OLMAZ
Nədəndir, ey Bəyim, əşarıma sizdən cavab olmaz,
Bu gündən böylə dəxi şeiriniz gəlsə, hesab olmaz.
Sədayi-qafiyəyə bir qəzəl yox suyi dilbərdən,
Necə səbr eyləsin dil, bundan artıq kim, əzab olmaz.
Keçib ol növcavanlıq, kimsə yad etməz məni hərgiz,
Qocalıq damənim tutmuş, dəxi zövqi-şəbab olmaz.
Gərək yad eyləsin səyyadi-tazə köhnə səyyadı,
Təsəvvür etməsin tərlan kim, üstündə üqab olmaz.
Rəqibi-kəcrovü gər yad ilə işrət qılır hər dəm,
O yerdə şəbpərə pərvaz edər kim, afitab olmaz.
Tikilmiş bir hədəfdir lövhi-sinəm tiri-müjganə,
Xədəngi-qəmzədən üşşaqlərdə ictinab olmaz.
Fəraqi-kuyi-canan odu bədtər nari-düzəxdən,
Neçə hicrani-rüsxarında yanmaz dil kəbab olmaz.
Fədai gəlsə yarın kuyinə, didarı mən, etmiş,
Neçün kim, aşiqü məşuq arasında hicab olmaz.
BU İMİŞ
Dilbərə, künci-ləbində məks edən hinduyimiş,
Bilməyib sehrinə düşmüş xalların caduyimiş.
Gənci-ruyin üzrə əfi zənn edib qıldım həzər,
Məh yüzün dövründə hər du həlqəyi-kəysuyimiş.
General Əli ağa Şıxlinski və silahdaşları
306
Ey cəbinin mihrə tən eylər çəharom çərxdə,
Gün yanında ol nazik düşmüş hilal əbruyimiş.
Hər zaman umdum vəfa gördüm cəfa səndən şəha,
Aşiqə məşuqəsi qövr eyləmək bu xu imiş.
Vədəyi-vəslinə can verdi Fədai, ey nigar,
Dəfnim et əl hökmilləh çün ki, vədə bu imiş.
Şəmistan Nəzirli
307
GENERAL ƏLİ AĞA ŞIXLİNSKİNİN ŞEİRLƏRİ
Əli ağa Şıxlinski Tiflisdə gimnaziyaya girdiyi ilk 
gündən elmləri mənimsənilməkdə böyük səy göstə-
rmiş, ikiillik kursu yeddi ay ərzində başa çatdıran 
yeganə şagird olmuşdur. Hətta o, 1876-cı ildə daxil 
olduğu kadet korpusunun 1883-cü ildə qurtarıncaya 
qədər birinciliyi əldən verməmişdir. Peterburqda Mi-
xaylov topçuluq məktəbində Əli ağa dərslərində 
müvəffəqiyyətinə görə ilk üç əlaçı kursantlardan biri 
olaraq diqqəti cəlb etmişdir.
Hərb elmləri doktoru, professor, 
general-mayor, Dövlət Mükafatı laureatı 
Yevgeni BARSUKOV 
Tam artilleriya generalı Əli ağa Şıxlinski təkcə hərbçi olaraq 
qalmamışdır. O, hərbi-elmi publisistik məqalələrin, artilleriyaya 
aid dərsliklərin və şeirlərin də müəllifi olmuşdur. Onun “Divizi-
on miqyasında topçu manevrlərin təşkili üçün təlimat”, “Dağ və 
səhra artilleriyası üçün məsələ və misallar məcmuəsi” (1913-cü 
ildən 1916-cı ilədək üç dəfə nəşr olunub), 1910-cu ildə “Səhra 
toplarının cəbhədə işlədilməsi” və “Topçu zabitləri məktəbində 
polkovnik Şıxlinski tərəfindən oxunmuş mühazirələrin xülasəsi” 
kimi sanballı kitabları Peterburq və Luqa şəhərində çap olundu. 
Həmin əsərlərin surətini 1983-cü ildə Sankt-Peterburqdakı Saltı-
kov-Şedrin adına kütləvi kitabxananın nadir fondundan çıxarıb 
gətirmişəm. Əsərlər tərcümə olunub, şəxsi arxivimdədir.
1906-cı ildən 1914-cü ilə kimi Əli ağa Şıxlinski Çarskoye-Selo-
dakı Artilleriya Zabitləri Məktəbində müəllim və rəis müavini 
işləyib. 1912-ci ildə generalın təşəbbüsü ilə “Artilleriya Zabitləri 
Məktəbinin jurnalı” nəşr olunmuşdur.
General Əli ağa Şıxlinski və silahdaşları
308
1913-cü ilin payızında Artilleriya Zabitləri Məktəbinin rəisi, 
artilleriya generalı A.N.Sinitsın qocalığına görə istefaya çıxır. 
Jurnal bu münasibət ilə Sinitsının portretini və ikinci səhifədə 
haqqında böyük bir yazı verib. Əli ağa Şıxlinskinin iki bəndlik 
vida şeirini də dərc edib:
Yorulmaq bilmədən sən uzun illər,
Öz ağır topuna sükançı oldun.
Hər dəfə əmrinlə birləşdi əllər,
Bir ailə kimi sənin mərd ordun.
Toplardır əbədi məktəbimiz də;
Siz onun atası, tarix yazanı.
Ürəkdən salamlar göndərib sizə,
Hörmətlə önündə baş əyir hamı…
Həmin ilin payızında – 1914-cü ilin oktyabr ayına kimi Artil-
leriya Zabitləri Məktəbinin rəisi vəzifəsini general-mayor Əli ağa 
Şıxlinski aparmışdır.
General Şıxlinski bədii yaradıcılıqla da məşğul olmuşdur. 
Çoxlu şeirlər, tərcümələr və bədii parçalar müəllifi olan bu 
təvazökar insan heç vaxt onları dərc etdirməmişdir. Azərbaycan 
Tarix Muzeyindəki şəxsi qovluğunda və Respublika Mərkəzi 
Dövlət Ədəbiyyat və İncəsənət Arxivində, akademik Heydər 
Hüseynovun şəxsi fondunda general Əli ağa Şıxlinskiyə məxsus 
çoxlu sənəd və materiallar var.
Beş yüz on dörd nömrəli fondda generala məxsus bir dəftər 
də saxlanılır. Muzeydə və arxivdə saxlanan Şıxlinskinin “Zabitin 
yaddaşı” dəftərində şeirlərə, bədii parçalara, tərcümə və qeydlərə 
rast gəldik.
1900-cü il oktyabrın 21-də tərtib olunmuş “Zabitin yaddaşı” 
dəftərindəki qeydlərdən aydın olur ki, görkəmli dramaturqu-
muz Cəfər Cabbarlının yaradıcılığına generalın xüsusi məhəbbəti 
olub, Cəfər Cabbarlının vaxtsız ölümü onu hədsiz dərəcədə 
Şəmistan Nəzirli
309
kədərləndirib. General ədəbiyyatımızın görkəmli nümayəndələri 
Səməd Vurğunun “Böyük ədib” və Osmanlı Sarıvəllinin “Yaşar” 
şeirlərini məharətlə rus dilinə tərcümə edib.
General Əli ağa Şıxlinskinin şəxsi fondunda şair Osman 
Sarıvəlliyə yazdığı məktubların surəti və poçt qəbzi saxlanılır. O, 
şair Osman Sarıvəlliyə yazır ki, mən cəsarət edib böyük drama-
turq Cəfər Cabbarlıya yazdığınız “Yaşar” və “Ölüm” şeirlərini 
türkcədən ruscaya tərcümə etdim. Xahiş edirəm, tərcümə ilə ta-
nış olun, xoşunuza gəlsə, dərc etdirmək üçün rüsxət verin.
Generalın şəxsi fondundakı məktublar arasında şairin heç bir 
cavabına rast gəlmədim. Ona görə də 1980-ci ilin qışında Osman 
müəllimin görüşünə getdim. Yazılan məktubların tarixini, ilini 
ona xatırlatdım. 
– Osman müəllim, – dedim, – Sizin cavablarınızı tapa bilmə-
dim. Bəlkə, generalın məktubları Sizə çatmayıb. 
Osman Sarıvəlli narahatçılıqla:
– Mənim, – dedi, – generalın məktublarını almağım yadıma 
gəlir. Tərcümələrini də oxuyub bəyənmişdim. Sən nə danışırsan, 
a bala, mən o vaxt çar və müsavat generalına hansı cəsarətlə 
məktub yaza bilərdim. Axı, o vaxtlar otuzuncu illərin repressiya-
sı tüğyan eləyirdi… – Sonra təəssüflə: – Heyf ki, generalın mənə 
yazdığı məktubları da elə o vaxtlarda cırıb atmışam… Onlar çox 
məzmunlu və zərif xətlə yazılmışdı. 
Generalın “Zabitin yaddaşı” dəftərində onun həyat və məslək 
yoldaşı, ilk azərbaycanlı hərbi şəfqət bacısı Nigar xanım Mirzə 
Hüseyn əfəndi qızına yazdığı “Ey sevdiyim, ey dilrüba”, “Ana 
və onun əziz Nigarına”, “Adi povest”, “Vitse-admiral S.Makaro-
vun xatirəsinə”, VII əsr yapon şairi Ş.Munetodan “Sən mənə 
vəhşi dedin” şeirlərinin rus dilinə tərcüməsi və başqa parçalar 
saxlanılır. 
1948-ci ilin noyabrın 28-də gecə saat ikidə dünyadan köçən 
dahi bəstəkarımız Üzeyir bəy Hacıbəyovun pianosunun üstündə 
bitməmiş bir not qalıb. Üzeyir bəy general Əli ağa Şıxlinskinin 
həyat yoldaşına 1912-ci ildə yazdığı altıbəndlik “Ey sevdiyim, ey 
General Əli ağa Şıxlinski və silahdaşları
310
dilrüba” şeirinin yalnız iki bəndinə romans yaza bilmişdi. Ömür 
ancaq buna vəfa edib…
Klassik şairlərimiz Molla Vəli Vidadinin (1707-1808), Mustafa 
ağa Arif (1781-1842) və Kazım ağa Salik Şıxlinskilərin (1781-1842) 
nəvəsi olan tam artilleriya generalı Əli ağa Hacı İsmayıl oğlu Şıx-
linski iki dildə – rus və Azərbaycan dillərində şeir yazmaq, 
tərcümə etmək qabiliyyətinə malik olub.
MƏNİM
Ey sevdiyim, ey dilrüba,
Səbrim, qərarımsan mənim.
Səd mərhəba, səd mərhəba
Nə türfə yarımsan mənim.
Görən səni ey nazənin,
Deyər pəh-pəh, səd afərin!
Dünyada mislin yox, yəqin,
Əcəb dildarımsan mənim!
Gözəl zahirdə surətin,
Gözəl batin, təbiətin.
Gözəl hər işdə qeyrətin,
Namusum, arımsan mənim.
Mənim baharda bülbülüm,
Mənim qızılca sünbülüm.
Gülşənlərdə zərif gülüm,
Bağlarda barımsan mənim.
Səni ziyarət eylərəm,
Sənə ibadət eylərəm.
Həm çox sədaqət eylərəm.
Çün sən Nigarımsan mənim.
Şəmistan Nəzirli
311
Mən aşiqin adı Əli,
Verdin bu dərsi bilməli.
Eşqindən olmuşam dəli,
Sən ahü zarımsan mənim.
1912-ci il
ANA VƏ ONUN ƏZİZ NİGARINA
Dənizin üstündə bir ulduz yandı,
Dalğalar vuruldu işartısına.
Oxudu, ağladı, qəmli dayandı,
Yalnız əzabları qalmışdı ona.
Kədərli qayalar, dumanlı sahil,
Gecənin qoynunda inləyirdilər.
Fikirli dayanıb onlar elə bil,
Qəmli dalğaları dinləyirdilər.
Fəryada dönmüşdü dənizin səsi;
Ulduzlar sularda yırğalanırdı.
Tənha məhəbbətin qəmli nəğməsi,
Qaya-qulaqlarda sırğalanırdı.
O uzaq göylərin dərinliyində,
Sözlü dodaq kimi səyridi ulduz.
Həsrət mənzilində, əzab dilində,
Sanki öz dərdini deyirdi ulduz.
O mavi göylərdən silinməyib iz,
Uzaq bir həsrətin ağrısı qalıb.
Kədərlə dinləyir göyləri dəniz,
Hıçqırır, inləyir, gözləri dolub…
General Əli ağa Şıxlinski və silahdaşları
312
ADMİRALIN XATİRƏSİNƏ1
Yat, igid qəhrəman, yaşayır adın;
Yuxu qalasını tez aldın, dostum.
Şöhrət çələngi yox, sən əzab aldın,
Cəsur dəstən ilə min səddi pozdun.
O soyuq məzarın zirehli, dərin…
Matroslar çətin ki, ora baş vura.
Sulara kədərlə baxan əsgərin,
Az qalır heyrətdən bağrı yarıla.
Dəniz cəsurları qısqanır-nədir,
Onları torpağa vermək istəmir.
Okeanın dibi – o sirli qəbir,
Susub… Eşidilmir nə səs, nə səmir.
Külək için-için hıçqırır indi,
Yağışla ağlayır buludlar sənə.
Göydə top səsitək ildırım dindi,
Matəm atəşitək sərkərdəsinə…
Çarskoye-Selo, 1906-cı il
N İ G A R  O L S A ...
Nə lazımdır mənə dünya,
Əgər yanımda yar olsa.
Kim istər mali-dünyanı,
Əgər yarı Nigar olsa.
1 1904-cü il aprelin 13-də Port-Artur döyüşlərində “Petropavlovsk” 
zirehli gəmisində yaponların qəfil mərmi partlayışından həlak olmuş 
görkəmli donanma xadimi, vitse-admiral Stepan Osipoviç Makarovun 
(1848-1904) şərəfinə yazılıb – Ş.N.
Şəmistan Nəzirli
313
* * *
Başına dönüm, dolanım,
O boyun qadasın alım.
Niyə türkü çeşmi-məstin,
Oxu, bu nişanə gəlməz?!
Çarskoye-Selo,
1909-cu il
Самед Вургун
ВЕЛИКИЙ ПИСАТЕЛЬ
На смерть Джафара Джаббарлы
Постучалось к нам в дверь злое ненастье:
Не бьется ум сердца – умер поэт.
Так это ли твое в людях участье,
Природа? На вопрос дай мне ответ.
О, ты сего края писатель – гигант –
Где твои писанья, твое перо.
Горюет – плачет родной Азербайджан,
Скорбит весь Кавказ по тебе герой.
Застыл смех, молви, на увядших губах?
Лилось, много ли слез из любимых глаз?
Твой вдумчивый мозг обратился во прах?
Взглянул ты на жизнь в последний то раз? 
Заплачет всяк, знаю, вспомнив о тебе,
Потонет он в горе безысходном;
Туманные горы Араксу, Куре
Ручьи слез пошлют с ветром холодным.
General Əli ağa Şıxlinski və silahdaşları
314
Цветы его жизни завяли хоть вдруг,
Взяла его хоть безвременно смерть,
Мир будет хоть полон, хоть пусть весь вокруг –
В легендах вечно жив будет поэт.
Перевел с тюркского
Али ага Шихлинский
     
Осман Сарывелли
ЯШАР
   
  Памяти Джафара Джаббарлы
В жизни сей кто не оставит следа,
Тот вскоре будет забыт навсегда.
Умершим себя не считай Джафар!
Вечно будет жив твой герой “Яшар”.
А “Севиль” твоя вечно – любима;
С ними жить будет и твое имя!
Перевел с тюркского
Али ага Шихлинский
Ш.МУНЕТО
(Японский поэт VII века)
Ты говоришь, что я дикарь
Что не культурный я и темный
Что я брожу среди лесов,
Что я босяк, босяк бездомный
За то в кустах лишь для меня
Поэт про волю нежно, птицы,
За то к полям лишь для меня.
Şəmistan Nəzirli
315
Цветов пестреют вереницы.
Как я богат: сквозь небеса
Мне солнце золото бросает,
Как я богат: сквозь облака
Мне серебро луна свивает
На небе утреннем заря
Мне шлет кровавые рубины
Алмазы ночью для меня
Плетут по небу паутины
Я не хочу культурным быть!
Им не понять душою темной,
Что счастлив я, что я богат,
Бродяга дикий и бездомный…
Перевод: Алиага Шихлинский
1906 год, село Царское.
ОБЫКНОВЕННАЯ ПОВЕСТЬ
Была чудесная весна, они на берегу сидели,
Река была тиха, ясна, вставало солнце, птички пели.
Тянулась за рекою даль, спокойно-пышно зеленела,
Вблизи шиповник алый цвел, стояла темных нить алея.
Была чудесная весна, они на берегу сидели,
Во цвете лет была она, ее усы едва чернели.
О, если бы кто встретил их тогда, при утренней их встрече,
И лица бы высмотрел у них иль подслушал бы их речи, –
Как был бы мил ему язык – язык любви первоначальной!
Он верно бы сам на этот миг
Расцвел на дни души печальной…
General Əli ağa Şıxlinski və silahdaşları
316
* * * 
Живой и правдивый я видела сон,
Казался мне жизнью он.
Проснулась – все мертво и месиво кругом:
И жизнь показалась мне сном…
* * *
 Помоги! Для головки твоей не могу
Из любимых цветов приготовить убор,
Их так много цветет на зеленом лугу,
Что неволь теряется взор.
Я ревниво смотрю, как успел мотылек
Твой задумчивый взгляд на минуту привлечь…
Помоги же мне связать и дивный венок.
И страстную безумную речь!
28.11.1908, Тифлис
Али ага Шихлинский
* * *
Я в свете встретил их, потом
Она была жена другого,
Он был женат и о былом
В помине не было ни слова.
На лицах виден был покой,
Их жизнь текла светло и ровно.
Они, встречаясь меж собой,
Могли смеяться хладнокровно.
А там, на берегу реки,
Где цвел тогда шиповник алый,
Одни простые рыбаки,
Ходили к лодке обветшалой.
Şəmistan Nəzirli
317
И пели песни. И темно,
Осталось, для людей закрыто,
Что было там говорено,
И сколько было позабыто!..
27.11.1908, Тифлис
Али ага Шихлинский
* * *
Как в волнах пугливо-диких
Бледный диск луны трепещет,
А сама она спокойно
По небу плывет и блещет. –
Так в моем дрожащем сердце,
Образ твой дрожит прекрасный,
Между тем, как ты приходишь
Равнодушно и бесстрастно.
27.11.1908, Тифлис
Али ага Шихлинский
* * *
Зима не даром злится –
Пришла ее пора,
Весна в окно стучится
И гонит со двора
* * * 
Когда утром иль поздно ночью,
Пред иконой головку склоняя,
Ты лепечешь святую молитву, –
Помолись, милый друг за меня!
И любовь и горячая вера,
Что глядят в твоих коротких очах.
General Əli ağa Şıxlinski və silahdaşları
318
Пусть сольются в молитву за друга
На младенческих чистых устах.
И души непорочной рыданья
Пусть летят высоко к небесам!
О, быть может, тогда мое имя
Милосердно примется там…
Много в жизни пришлось мне кружиться,
Но теперь в сердце лишь лесть тая,
Сам не в силах я больше молиться, –
Помолись, милый друг за меня!
Али ага Шихлинский
Abbas ağa Nazir Qayıbzadə
(1849-1919)
OSMAN AĞA ŞIXLİNSKİNİN TARİXİ – VƏFATI
Cahana olma ey huşyar məğrur, 
Görüb beş gün səfasının, olma məsrur.
Nə dərvişü gəda, nə şahü sultan,
Yeridi cümləsinin aqibət gur.
Bu mərqəd əhli Şeyxizadə Osman,
Həm axır məskənindən oldu məhcur.
Açıldı çün üzünə babi-qüfran,
Onun tarixi Nazir oldu “məğfur”.
Şəmistan Nəzirli
319
UNUDA BİLMƏRƏM
“Bizim Vurğunun dolaşdığı diyarları qarış-qarış 
gəzib onun əfsanəvi hekayətlərini toplayıb əbədiləş-
dirən Şəmistana ən xoş arzularla”.
İsmayıl Şıxlı 
“Xatirəyə dönmüş illər”
kitabına yazdığı avtoqraf
16 iyun 1980-ci il
Mən İsmayıl Şıxlının yoxluğuna inanmıram. O, cismən ara-
mızdan getsə də ruhən həmişə, hər an bizimlədir. Necə ki, “Dəli 
Kür” var, onun səhifələrindən sərt baxışlı Cahandar ağanın zəhm-
li səsi gəlirsə, İsmayıl Şıxlı yaşayır və yaşayacaqdır.
Məgər onun biz gənclərə yetmişinci illərdə elədiyi kömək likləri, 
yaxşılıqları unutmaq olarmı? Mənim cızma-qaralarımı səbir və 
təmkinlə oxuyub verdiyi ağıllı məsləhətlərdən, göstərdiyi doğru 
yoldan qazandığım nailiyyətlərin sevincini unuda bilə rəmmi?
O, qızıldan qiymətli vaxtını təkcə mən arxasıza, köməksizə 
yox, Azərbaycanın onlarca gəncinə sərf etmişdir. Mənim kimi 
onlarca azərbaycanlı indi iftixarla deyir ki, ədəbi aləmdə mənim 
müəllimim İsmayıl Şıxlı olmuşdur. Onun yetirmələrinə heç kəs 
irad tutub şübhə ilə baxa bilmir. Çünki İsmayıl Şıxlı adı saflıq, 
təmizlik mücəssəməsidir.
Görkəmli yazıçı-alim Qulu Xəlilli İsmayıl Şıxlı saflığından 
danışanda deyərdi: “Bizim çoxumuz ali məktəb müəllimləri za-
manın havasına uyduq, təmiz adımızı qoruya bilmədik. İsmayıl 
Şıxlı isə bu adı ürəyi kimi təmiz saxladı”.
Bu gün şəxsi arxivimdə saxladığım onun mürəkkəbli qələmlə 
yazdığı qeydlərinə baxır və istər-istəməz kövrəlirəm. Onun ağa-
yana, zəhmli səsi varlığımı titrədir: “Burda cızığından çıxdın”, 
General Əli ağa Şıxlinski və silahdaşları
320
“Uydurmusan”, “Yenə deyirəm, obraz şişirdilib, özü də üfürməli 
danışır”, “Qız, qadın yanında Səməd Vurğun belə danışa bil-
məzdi”. Onun bu qeydləri tənqid yox, mənim üçün iftixar idi, 
baş ucalığı idi. Hələ neçə il əvvəl telefonda İsmayıl Şıxlının dedi-
yi sözlər mənim üçün nə qədər əziz və doğmadır: “Oxudum 
əsərini, sabah səhər saat 12-də gəl kafedraya, bir neçə məsələdə 
“dərsini verim”. Bəli, elə bu dərslər məni böyük şairimiz Səməd 
Vurğun, məşhur generalımız Əli ağa Şıxlinski və Azərbaycan ge-
neralları haqqında kitabların müəllifi elədi. Bütün bunlar üçün 
ancaq və ancaq xeyirxahım İsmayıl Şıxlıya ömürlük minnətdaram.
Ötənilki – 1994-cü il söhbətlərimizin birində deyəndə ki, İsmayıl 
müəllim, general Əli ağa Şıxlinskinin hərbi elmi əsərlərini çapa ha-
zırlayıram, kitabda nələri verəcəyimi dinləyəndən sonra sevinə-
sevinə öz təkliflərini də əlavə etdi. Bu xoş xəbərdən xəstəliyini belə 
unutdu. Onda kimlərin söhbətlərini xatırlamadı, atası Qəhrəman 
əfəndinin, dayısı Qiyas bəyin, Alay bəyin və nüfuzlu Şıxlinskilərin 
bir çoxunun... Mənim sevincimin üstünə bir sevinc də əlavə etdi 
İsmayıl müəllim: “Allah qoysa, ayağa durum, yaranalın (bu sözü 
deməyi yaman xoşlardı) kitabına mü qəddiməni özüm yazacağam”.
Ümidə xanım: “İsmayıl, çay buza döndü” – dedi, qalın qaşlar 
gah çatılır, gah da yarğan kimi yarılırdı. Sanki yaraşıqlı üzündə 
Kür nəhri axırdı. Belə anlarda adam ona baxmaqla doymurdu... 
Xəyal İsmayıl Şıxlını hara aparmışdı, onu bir Allah bilirdi... Mən 
də başımızın tacı, ömrümüzün varlığı İsmayıl Şıxlını sevindirə 
bildiyimlə özlüyümdə iftixar edirdim. Handan-hana əlini kres-
lonun dirsəyinə vurub:
– Nə gözəl fikrə düşübsən. Generalın kitabını bu gün biz nəşr 
etdirməsək, gələcəkdə heç kəs məşğul olub, tədqiqat aparmayacaq.
Bundan sonrakı söhbətlərimizdə, telefon zənglərində ilk sor-
ğusu general haqqında olardı:
– Yaranalın kitabı nə yerdədi? –soruşardı. – Tələs, bir az 
tələsmək lazımdı, mən o kitabı görmək istəyirəm...
Ürəyinə nəsə daman İsmayıl Şıxlının “tələsmək lazımdı” 
sözlərində dərin bir kədər vardı...
iyul, 1995-ci il
Şəmistan Nəzirli
321
Ü Ç Ü N C Ü  H İ S S Ə
QƏRİBƏ TALE
Batan günəş soruşdu:
– Ehey, burda kim var, mənim işimi davam etdirsin?
Saxsı çıraq cavab verdi:
– Mən əlimdən gələni edirəm, ey hökmdar.
Rabindranat TAQOR,
məşhur hind yazıcısı
Topoqraf-general İbrahim ağa Vəkilov Zaqafqazi-
yada yeganədir – nə özündən əvvəl və sonra, nə də 
müasirləri arasında bu sahə üzrə belə ali hərbi rütbəli 
mütəxəssis olmayıb. 
Müəllif 
Qaş qaraldı, uzaqlar yavaş-yavaş görünməz oldu. Axşam dü-
şürdü. Örüşdən qayıdan mal-qaranın mələşməsi kəsildi. Yal 
gözləyən itlər zəncir gəmirir, dartınıb gah hirslə, gah da yazıq-
yazıq zingildəyirdi. Yenicə doğmaqda olan Ay Kürün sularında 
“yuyunurdu”.
Salahlı obasına qərib bir axşam düşmüşdü. İbrahimin səbri 
tamam kəsilmişdi. Tez-tez torpaq dama girib çıxır, dinclik tapa 
bilmirdi. Gözü o tayda qalmışdı. Pənah kişi isə görünmürdü. İb-
rahim bir neçə dəfə gəlib Pənah kişinin xalxalına baxıb məyus 
qayıtmışdı. Atasının dostu ilxıçı Pənah sözünə düz adam idi. 
Paşa ağanın ölümündən sonra ilxıçı bu dostluğu ailənin böyüyü 
İbrahimlə davam etdirdi. “Nə oldu, görəsən, Pənah əmi niyə 
gəlmədi, bəlkə...” Öz-özünə verdiyi suallar İbrahimin intizarını 
daha da artırırdı.
General Əli ağa Şıxlinski və silahdaşları
322
Şəmmətli meşəsinin bərabərində bir at kişnədi. Üstündəki 
adam ata acıqlandı. At şappıltı ilə suya girdi. Bir göz qırpımında 
payızın bulanıq sularını yarıb bu taya keçdi. 
İbrahim sahildə atlı ilə üzbəüz gəldi. Ürkək və zəif bir səslə: 
– Pənah əmi, sənsənmi? – dedi. 
İlxıçı duruxdu. Qəfil zərbə dəymiş adam kimi əvvəlcə özünü 
itirdi. Sonra özünə gəlib:
– Mənəm, oğul, – dedi, – sən deyəsən getməyi lap doğrulamı-
san, yaxşı hazırsanmı? Burda gözlə, evə dəyib gəlirəm. 
Atını cığıra salıb, bir az aralandı. Birdən yarı yolda geri dönüb:
– Ayə, a İbi, – dedi, – barı evə bir söz demisənmi?
– Deməmişəm, Pənah əmi, amma əmioğlu Yusifə bərk-bərk 
tap şırmışam ki, işdi, gördün çox axtarırlar, anam çox ağlayıb-
sızlayır, onda deyərsən ki, dünən Qazaxda idim, eşitdim İbra-
him Tiflisə oxumağa gedib.
– Onda get Bala bərənin yanında gözlə, birdən buralara 
hərlənən olar, indi gəlirəm, bir az da orda fikirləş. 
Pənah kişi atını mahmızladı.
İbrahim qamışlıqda xeyli gözlədi. O, Pənah kişinin “bir az da 
gözlə” deməyindən şübhələndi. “Yəqin anamdan qorxur, qarğış 
sahibi olmaq istəmir”. Kür aşıb-daşanda gətirib sahilə çıxartdığı 
qarağac kötüyünün üstündə oturub, ağzı qaralan evlər arasın-
dan Pənah kişinin evini tapdı.
Gündüzlər ayaqyalın, başıaçıq oynadığı hay-küylü sahil gecə 
yuxusunda uyuyurdu. Səssizlik onun qulağını batırır, qorxusu-
nu artırırdı. Sakit çay da elə bil gündüzün haray-həşirindən yu-
xuya getmişdi. Daş atmasan, onun səsini eşitməzdin. Qamışlıq 
xışıldadı. İbrahim diksinib əlini yerə uzatdı. Qamışlığı yara-yara 
ona tərəf nəsə gəlirdi. Qaranlıqda iki göz od kimi yanırdı. İbra-
him “a kafir” – deyib qorxa-qorxa daş atdı. Çaqqal sivişib qamış-
lıqda yox oldu. “Yaxşı ki, dovşan deyil, nənəm deyərdi yola çaq-
qal uğurludu”.
İbrahim yenidən Pənah kişinin evini axtarıb tapdı. İlxıçının 
qara damının qapısı cırıltı ilə açıldı. Əvvəl Pənah kişi, sonra da 
əli xurcunlu arvadı çıxdı.
Şəmistan Nəzirli
323
– A kişi, uşaqlara tuman-köynək almağı unutma.
– Rəhmətliyin qızı, mən at satmağa gedirəm, yoxsa tuman-
köynək almağa, – deyə Pənah kişi arvadına hirsləndi: – Axşama 
kimi kor Baqrat tuman-köynək satır, ondan alsan, belin qırılarmı?
– Onda, sən atanın goru, bir az mampası al, uşaqlar neçə gün-
dü sevincək olublar ki, dədəmiz şəhərdən mampası alacaq. 
Pənah kişi könülsüz “yaxşı, yaxşı” deyib, xurcunu atın belinə 
aşırdı. Atı yedəkləyib xalxaldan çıxartdı. İbrahimin yanına qədər 
ata minmədi. Atı qamışlığın arxasına çəkib sağrısını, boynunu 
sığalladı, oxşadı. 
– Əlimdən möhkəm tut, indi atıl min.
İbrahim bir göz qırpımında ata sıçradı.
– Geri otur, – Pənah kişinin səsində arvadla danışdığı əsəbilik 
qalmışdı. O, birdən fikrini dəyişib: – Yox, yox, a İbi, qabağa otur, 
bu üzülmüş xamdı, birdən çayın ortasında ürküb eləyər, yıxar 
səni. Yalmanından bərk tut, çətini çayı keçənə kimidi.
İlxıçı “ya Allah” deyib ata mindi. Xam at çayın dərin-dayaz 
yerinə baxmayıb suyu yarır, fınxıra-fınxıra o taya tələsirdi.
Sahilin o tayı başdan-başa meşə idi. Şəmkirdən başlayan 
qədim Qarayazı meşəsi Kürün sahili boyunca yaşıl kəmər kimi 
Gürcüstan sərhədlərinə doğru uzanırdı. Çayın sağ sahilindəki 
Salahlı, Şıxlı obalarının dolanacağı da bu meşə idi. Əhali otu, 
odunu buradan aparır, mal-qarasını burada otarırdı. Pənah kişi 
də burada ilxı saxlayırdı. Hər ilin payızında beş-altı dilibozu 
Tiflisə aparıb satır, pulunu dolanacağına sərf edirdi. 
O taya çıxan kimi at tanış cığırda yerişini artırdı. Meşə bir az 
seyrələndə duruxub kişnədi və birdən götürüldü. Pənah kişi atın 
başını çəkdi:
– Əyə, üzülmüşün boynunu sığalla, gecə vaxtı nə hay-küy salır. 
İbrahim atın yalmanını sığallaya-sığallaya:
– Pənah əmi, – dedi, – bu nə dəli atdı, bunnan heç oğurluğa-
zada getmək olmaz.
– Təzə tutmuşam, a bala, hələ, yaxşı öyrəşməyib. Sən niyə bu 
gecə vaxtı tərs atın üstündə tərs söz danışdın. Allaha şükür, 
General Əli ağa Şıxlinski və silahdaşları
324
nəsil-nəcabətində oğurluq eləyən də yoxdur. Oğurluq haradan 
ağlına gəldi?
İbrahim nə ağ dindi, nə də qara. 
– A İbi, sən Mirzənin evini tanıyırsanmı?
Kişi İbrahimin yaralı yerinə toxundu. Odur ki, kefsiz-kefsiz:
– Yox, – dedi.
– Əyə, bə nə təhər gedib çıxacaxsan? Heç şəhərdə olubsanmı?
– Ötən yay Mirzə kəndə gələndə bir kağız yazıb verdi. Ünva-
nı da var orda.
– A bala, səndən qorxuram, gedib o dinsizlərin içində itib 
eləyərsən, mən qanda qalaram. Sonra anan Tükəzbanın əlindən 
qurtara bilmərəm.
– Qorxma, Pənah əmi, məndən sonra evdə anamın on balası 
var. Ürkütməsə, saya bilmir. Mən heç yada düşməyəcəyəm.
– Elə demə, a bala, ana ürəyidi, yoxluğundan əsim-əsim 
əsəcək. Bir də, nə var o şəhərdə, bilmirəm, qaçıb gedirsən ora. 
Gərək qalıb kənddə işləyəydin, evin də böyüyü sən idin, anana 
da kömək olardın.
– Yox, Pənah əmi, gedib oxuyub bir sənət qazanacağam, 
adam olacam.
– Burada, kəndimizdə Molla Mustafanın məktəbi səni adam 
olmağa qoymur? Oxu, molla ol, ya da Abbas ağa kimi özünnən 
şeir quraşdır. Elə o da molla kimi bir şeydi.
– Şairlik mollalıq döyül, Pənah əmi, Abbas ağa kişi şairdi.
– Niyə o boyda Vidadiyə, Vaqifə mollalıq yaraşdı, Abbas ağa-
ya yaraşmadı.
– Pənah əmi, Vidadiynən Vaqif sən deyən o Mustafa kimi 
molla döyül ey. O vaxtlar babalarımız onlara savadlarına görə 
molla deyiblər.
– Yaxşı, bunlar bir yana qalsın, sən gedib şəhərdə nə olacax-
san, nə oxuyacaxsan? – Pənah kişi hirslə soruşdu. İbrahimin ca-
nına qorxu düşdü ki, birdən cavabımdan razı qalmasa, bu dəli 
Pənah məni qaytarar ha... Özünü ələ alıb:
– Mən başqa şey oxuyacam, – dedi, – voyenni olacam.
– O nə sözdü, əyə, olmaya, əfsər olacaxsan?
Şəmistan Nəzirli
325
İbrahim qorxa-qorxa:
– Hə, – dedi. 
– Dilini bilirsənmi? Urusun deyirəm.
– Mampassatan Baqratdan bir-iki söz öyrənmişəm, qalanını 
da orda öyrənəcəm.
– Ay öyrəndin ha, axşama kimi gürcü çobanlarıynan bir 
yerdəyəm, qoqodan, bicodan artıq kəlmə bilənin dədəsi tünbətün 
olsun. Dil öyrənmək su içmək döyül, oğul.
İbrahim istədi desin ki, sənin savadın, fərasətin yoxdu, mən 
neyləyim. Qorxdu ki, dəli Pənah elə buradaca onu dəli atından 
düşürər, qalar dizinə döyə-döyə.
Meşə yolu qurtardı. Onlar sonu görünməyən Ceyrançöl 
düzünə çıxanda Ay Avey dağının bərabərində idi. Çöl bulud ar-
xasında girib-çıxan Aydan gah nurlanır, gah da qaralırdı. Xeyli 
uzaqda otlayan ilxı qəbirdaşları kimi qaralırdı. Onların mindiyi 
at ilxını görəndə bir neçə dəfə kişnədi. Atların bir neçəsi başını 
qaldırıb fınxırdı. Birdən yaxındakı kolun dibindən bir adam 
qalxdı. Vahimələnən İbrahim atın yalmanından yapışdı. Pənah 
kişi bunu dərhal hiss edib:
– Qorxma, – dedi, – mənim ilxıçı yoldaşımdı, bunu gördüyü-
nü heç yerdə danışma ha, yazıq bir gürcüdü, xozeynini öldürüb 
qaçıb. Mənə pənah gətirib. Goda kəndində bir dəmirçi dostum 
var, onun qardaşı oğludu. Zalım oğlu qorxu nə olan şeydi bilmir. 
Deynən get qəbiristanda yat, yatajax, eymənmək-zad yoxdu. 
Bunda urusca qəzet də var, gündə çıxarıb oxuyur. Məni günorta-
dan gözləyir...
– Qatso, o kimdi, sənnən gələn?
– Paşa ağanın oğludu, İbidi, bu da şəhərə gedir.
– Xeyir ola, bu uşağın Tiflisdə nə işi var?
– Nə bilim, Nikolaz, deyir gedib oxuyub, voyennidi, əfsərdi-
nədi ondan olajam.
Nikolaz qayğılı-qayğılı:
– Qatso, dəlisən-nəsən, – dedi. – Xalqın uşağını aparıb 
itirərsən.
– Niyə itir, on dörd yaşında cavan da şəhərdə itərmi?
General Əli ağa Şıxlinski və silahdaşları
326
* * *
...İbrahim həmkəndlisi Mirzə Hüseyn Qayıbzadənin Şeytan-
bazar yanındakı evini asanlıqla tapa bildi. Çünki o vaxtlar 
Tiflisdə çoxlu azərbaycanlı yaşayırdı. Mirzə Hüseyn əfəndi də 
çox hörmətli və məşhur şəxs idi.
O, Tiflisdə rus-tatar məktəbində Şərq dilləri müəllimi, Zaqaf-
qaziya Müftisi vəzifələrində işlədiyindən böyük nüfuza malik 
olmuşdu. Oxumaq istəyən kasıb balalarına kömək əli uzatmağı, 
onların bu işıqlı arzularının həyata keçməsinə şərait yaratmağı 
Mirzə Hüseyn əfəndi ən nəcib, ən şərəfli vəzifə hesab edirdi.
Müftinin həyat yoldaşı Səadət xanım İbrahimi görəndə göz-
lərinə inanmadı. Bu gözəl və nəcib qadın heyrətdən, təəccübdən 
az qala qışqıracaqdı. O, İbrahimi bağrına basıb doğma balası 
kimi öpdü, oxşadı. Kəndi, qohumları soruşdu. Atası Paşa ağanın 
vaxtsız ölümünə heyfsiləndi. İbrahimin oxumaq dalınca gəlmə-
sini eşidəndə ona elə bil dünyanı bağışladılar.
Hüseyn əfəndi ağır-ağır soruşdu: 
– Səadət xanım, İbrahimin haraya qəbul olunmaq istədiyindən 
xəbərin varmı?
– Xeyr!
– Ot kökü üstə bitər. Praporşik Paşa ağanın oğlu hərbi qul-
luqçu olmaq istəyir.
– Hə, – qadın xeyli duruxdu, – demək mənim kəndimin, Sa-
lahlının ilk savadlı hərbi qulluqçusu olacaqsan. Çox yaxşı, çox 
gözəl, oğul! – Səadət xanım onu yenidən qucaqladı.
 – Kadet korpusunda yer yoxdur, bir az gec gəlib, bu gün 
sentyabrın altısıdır. Amma Hüseyn əmisi onu məyus qaytarmaz.
Mirzə ipək kimi yumşaq və dümağ saqqalını sığallayıb ani 
olaraq susdu: 
– Bəxtindən üçüncü Mejevoy Hərbi Gimnaziyasında bir yer 
var. Bu məktəbin direktorunun mənimlə dostluğunu bilirsən. 
Mənə belə gəlir ki, burda İbrahim üçün çətin olmayacaq. Direk-
tor milliyyətcə Kazan tatarıdır. Bizim dilə yaxşı bələddir. Ona 
həm rus dilini öyrədər, həm də təhsil verər.
Şəmistan Nəzirli
327
TOPOQRAF-GENERAL  
İBRAHİM AĞA VƏKİLOV
Şeirimiz, sözümüz, elimiz də var,
Arif yaşamışdır bizim babalar.
Lakin xoş olsa da, söz ilə sənət,
Böyük sərkərdələr yetirən millət
Yalnız qalibiyyət çələngi taxar,
Gələcək günlərə vüqarla baxar.
Səməd VURĞUN
Xalqımızın yetirdiyi elə şəxsiyyətlər var ki, onların adına an-
caq müxtəlif mənbələrdə, arxiv sənədlərində rast gəlmək olar. 
Yaşadığı dövrdə, illərdə bunların fəaliyyəti geniş işıqlandırılsa 
da, zaman keçdikcə onlar məlum səbəbdən unudulub. Xalqımız 
üçün gördükləri əvəzsiz işlər ört-basdır edilib. Totalitar rejimin 
“müsavat generalı” damğası vurduğu onlarca belə qeyrətli sər-
kər dələrimiz yaddaşlardan qeyb olub. Böyüməkdə olan gənc 
nəslin, demək olar ki, adı ara-sıra çəkilən bu şəxsiyyətlərdən 
xəbəri yoxdur. Halbuki, onların keçdiyi mübariz həyat yolu bu 
gün bizim üçün böyük məktəbdir.
Topoqraf-general İbrahim ağa Paşa ağa oğlu Vəkilov da belə 
unudulmuş şəxsiyyətlərdən biridir.
1853-cü il mayın 7-də keçmiş Yelizavetpol quberniyası Qazax 
qəzasının Qıraq Salahlı kəndində anadan olan İbrahim ağa Və ki-
lov on bir yaşında atadan yetim qalıb. Atası Paşa ağa 1864-cü ildə 
vəfat edib. On nəfərlik ailəni güc-bəla ilə saxlayan anası Tükəzban 
xanım Yusif ağa qızı İbrahimin fəhmi, fərasəti ilə daha çox öyü-
nür, qürrələnirdi.
General İbrahim ağa Vəkilovun ata və babaları barədə arxiv 
sənədi:
General Əli ağa Şıxlinski və silahdaşları
328
1900-cü ilin mart ayının 15-ci günü! Qazax Qəza Rəisi cənab-
larının 1900-cü il 7 yanvar tarixli 80 nömrəli yazılı müraciəti əsasında 
mən Qazax Qəzası ikinci sahəsinin pristavı vəzifəsinin icraçısı po-
ruçik Kolomeytsev bu tarixdə gizir Paşa Xəlil ağa, mayor Əli Vəkil 
Qazaxlı və Pənah bəy Vəkilov Qazaxlının nə vaxt və hansı vali-
deynlərdən doğulduqlarını aydınlaşdırmaq məq sədilə dindi rilmə 
aparmaqla Salahlı kəndinin uzunömürlü sa kin ləri Molla Nəsib 
Oruc oğlunu, Mustafa Hacı oğlunu, Molla Əli Malik oğlunu, İbra-
him Əfəndi oğlunu, Məmməd Pambıq Bəşi oğlunu, Əmirxan Hacı 
oğlunu, Yaqub Hacı Vəli oğlunu, Vəli Umud oğlunu, yerli ruhanilər 
Molla Usub Əfəndini, Məmməd Əfəndi oğlunu və Molla Məmməd 
Zərif oğlunu dəvət etmişəm. Onların şəhadətləri inandırıcıdır və 
qabaqcadan şəha dətlə gətirilərək dindirmişəm və yuxarıda ərz olu-
nan məsələ ilə əlaqədar onlar bunları demişlər: bizə dürüst məlum 
olduğu kimi gizir Paşa ağa qanuni valideynləri – atası Xəlil ağa, ma-
yor Əli ağadan və Şəhriyar xanım Hacı Qasım ağa qızından doğul-
muşdur; mayor Əli ağa Pənah ağadan və Zöhrə xanım Abdulla ağa 
qızından, Pənah bəy isə Məmməd Şərif ağadan və anası Yetər xa-
nım Yolçu qızından doğulmuşlar. Fəqət, onların məhz nə vaxt ana-
dan olmalarını doğulduqları dövrdən xeyli ötüşdüyünə görə bilmi-
rik. Yuxarıda ərz olunanlarla əlaqədar mən, pristavın vəzifələrinin 
icrasını qərara aldım: hazırkı protokolu tərtibləyərək siz Qazax 
Qəza rəisi cənablarına təqdim etmək. 
İkinci sahənin pristavı Kolomeytsev 
Hazırkı surəti əsli ilə düzdür, dövlət rüsumu ödənilmiş və 
hərbi topoqraflar korpusunun kapitanı İbrahim bəy Vəkilova 
onun xahişi əsasında təhvil verilmişdir. Bunu da Zaqafqaziya 
Sünni Ruhani İdarəsi imza və dövlət möhürü ilə təsdiq edir. De-
kabr ayının 12-ci günü, 1901-ci il, Tiflis şəhəri.
İdarənin rəisi Zaqafqaziya Müftisi:
Mirzə Hüseyn əfəndi Qayıbzadə
Möhür.
katib: imza,
katibin köməkçisi: imza. 
Şəmistan Nəzirli
329
Azərbaycan Dövlət Tarix Muzeyinin Elmi Arxivində saxlanı-
lan əlli altı nömrəli qovluqda İbrahim ağa Vəkilovun 1866-cı il 
sentyabrın 6-da Tiflisdəki üçüncü Mejavoy Hərbi gimnaziyasına 
daxil olduğu göstərilir. Orta məktəb həcmində təhsil verən bu 
məktəbdə doqquz il oxuduqdan sonra həmyerlisi Mirzə Hüseyn 
əfəndi Qayıbzadənin məsləhətilə İbrahim Peterburqdakı hərbi 
topoqrafiya məktəbinə daxil olur.
1879-cu ildə İbrahim ağa Vəkilov həmin məktəbi müvəff əqiy-
yətlə bitirib, praporşik rütbəsi alır. Qulluq üçün Tiflisə göndərilən 
gənc zabit bir müddət Qafqaz hərbi dairəsinin topoqrafiya qərar-
gahı şöbəsində çalışır.
Xidmətinin ilk illərində Dağıstanda topoqrafik çəkilişlərlə 
məşğul olan İbrahim ağa Vəkilov 1883-cü ildə Rusiya-İran komis-
siyasının tərkibində Xəzər dənizindən Əfqanıstana qədər olan 
sərhədlərin dəqiqləşdirilməsində iştirak edir. Belə bir ciddi işi 
vaxtından əvvəl – iki ilə müvəffəqiyyətlə yerinə yetirdiyinə görə 
İbrahim ağa Vəkilovun xidməti İran hökumətinin ən yüksək “Şi-
re-Xorşid” ordeninə layiq görülür. Beş il Qafqaz hərbi dairəsinin 
topoqrafiya şöbəsinə rəhbərlik edən İbrahim ağa Qafqazın və 
Krımın müxtəlif rayonlarında topoqrafik çəkilişlərlə məşğul 
olur. 1891-ci ildə Türkiyəyə ezam olunan İbrahim ağa Vəkilov 
dörd il rus səfirliyində yaşayaraq xüsusi tapşırığı yerinə yetirir. 
Mayor rütbəsində yenidən Qafqaz hərbi dairəsində mühüm işlər 
icraçısı işləyir.
1901-ci ildən şöbə rəisi podpolkovnik İbrahim ağa Vəkilov 
Qars vilayətinin Rusiya-Türkiyə sərhədlərində topoqrafik çəki-
lişə rəhbərlik edir və Bosforun hərbi xəritəsini hazırlayır.
1912-1913-cü illərdə Rusiya-İran hökumətinin danışıqlarına 
əsasən polkovnik İ.Vəkilov Cənubi Azərbaycanın Təbriz, Urmi-
ya və Xoy şəhərlərində keçirilən topoqrafik çəkilişlərə də başçılıq 
edir. Birinci Dünya müharibəsi illərində döyüşən ordu qərar ga-
hında fəaliyyət göstərən polkovnik İbrahim ağa Vəkilov 1917-ci 
il inqilabından sonra Tiflisə qayıdır. Onun xidmətləri “Müqəddəs 
Stanislav”, “Müqəddəs Anna” və dördüncü dərəcəli “Müqəddəs 
Vladimir” ordenlərinə layiq görülür.
General Əli ağa Şıxlinski və silahdaşları
330
İbrahim ağa Vəkilov Qafqazda hərbi topoqrafiya üzrə gene-
ral-mayor rütbəsinə layiq görülmüş yeganə şəxsiyyətdir.
Bir müddət Tiflisdə Zaqafqaziya Federasiyasında və Zaqaf-
qaziya Xeyriyyə Cəmiyyətinin sədri vəzifəsində çalışan İbrahim 
ağa sonralar Bakıda və Gəncədə fəaliyyət göstərir.
1918-ci ildə o, Azərbaycan Milli Ordusunun təşkilində fəal 
çalı şanlardan olmuşdur. Bundan əvvəl Azərbaycan hökuməti 
onu Qazax qəzasına kənd və şəhər sovetlərinin seçkilərinə rəh-
bərlik etməyə göndərmişdi. Vəkilovun nüfuzu yeni yaranan 
Azər baycan Demokratik Cümhuriyyətinin bölgədə dərinləş mə-
sinə güclü təkan vermişdi.
1918-ci il iyunun 23-də Respublika Daxili işlər nazirinin əm-
rilə polkovnik İbrahim ağa Vəkilov Gəncənin general-quberna-
toru təyin olunur. Goran mahalında və ayrı-ayrı kəndlərdə sığı-
nacaq tapmış daşnak tör-töküntülərinə divan tutan qubernator 
onları tərksilah etmişdi. Onun daxili işlər nazirinə göndərdiyi 
1919-cu il 23 mart tarixli məlumatında bildirirdi ki, Gəncə qəza-
sında daşnak irticasının və xarici müdaxiləçilərin törətdiyi fitnə-
fəsadlar aşkar edilmişdir. Yerli bolşeviklərlə birləşən ermə nilər 
müsəlmanlar arasında qırğın törətmək istərkən yaxalanmışlar. 
Onların başçısı qolçomaq Cümşüd Voskanov həbs edilmişdir.
1919-cu ilin martında Novruz bayramı münasibətilə Milli Or-
dunun paradı keçirilirdi. Respublika hərbiyyə naziri Səməd bəy 
Mehmandarov və bir qrup parlament üzvü parad-nümayişdə 
iştirak etmək üçün Gəncəyə gəlmişdi. Gəncə qarnizonundakı 
səliqə-sahmana və nümunəvi qayda-qanuna görə hərbiyyə nazi-
ri İbrahim ağa Vəkilova səmimi təşəkkürünü bildirmişdi.
Azərbaycan hökumətinin 1919-cu il 30 mart tarixli qərarı ilə 
uzun illər ordudakı nümunəvi xidmətinə görə İbrahim ağa Paşa 
ağa oğlu Vəkilova general-mayor rütbəsi verilmişdi.
Ayyarım sonra (1919-cu il martın 14-də) general İbrahim ağa 
Vəkilov hökumətin 248 nömrəli əmri ilə Baş Qərargahda hərbi 
topoqrafiya şöbəsinin rəisi təyin olunmuşdu. O, rusların aprel 
işğalına qədər bu vəzifədə qeyrət və vicdanla çalışmışdı.
Şəmistan Nəzirli
331
1919-cu ilin dekabr ayında ilk hərbi bayrağımızın təsdiq 
olunması haqqında Baş Qərargah İdarəsi qərar verdi. Bayrağın 
yaradıcısı hərbi topoqrafiya şöbəsinin rəisi general-mayor İbra-
him ağa Vəkilov idi. İpək sapla işlənmiş bayrağın bir üzündə 
əski əlifba ilə “Azərbaycan”, o biri üzündə isə Müqəddəs Quran-
dan: “Allahdan kömək və qələbə yaxındadır” ayəsi yazılmışdı. 
Baş Qərargah İdarəsinin verdiyi beş saylı qərarda göstərilir ki, 
süvari, piyada alaylarında, əlahiddə tabor və hərbi məktəblər 
üçün vahid formada bayrağın yaradıldığı elan olunur.
Hələ əsrin əvvəllərində Tiflis ədəbi mühitində yaxından işti-
rak edən İbrahim ağa Vəkilov böyük dramaturqumuz Cəlil 
Məmmədquluzadə ilə dostlaşmışdı. Onların ikisi də xalqımızın 
nicatı üçün birgə çalışırdı. Bu fakta Mirzə Cəlilin həyat yoldaşı 
Həmidə xanımın “Mirzə Cəlil haqqında xatirələrim” kitabında 
da rast gəlmək olar. Həmidə xanım yazır: “1907-ci ildə Qarabağ-
da çəyirtkə və aclıq gözlənirdi... Tiflisdə Müsəlman Xeyriyyə 
Cəmiyyətinin sədri İbrahim ağa Vəkilov, katibi Mirzə Cəlil bi-
zim rayonun qaldığı çıxılmaz vəziyyətdən xəbər tutduqda zərər-
çəkənlərə paylamaq üçün poçt ilə mənim adıma altı yüz manat 
pul göndərmişdi”.
Polkovnik İbrahim ağa Vəkilov 1906-cı ilin yanvarın səkki-
zində Qafqaz kənd təsərrüfatı cəmiyyətinin zalında Müsəlman 
Xeyriyyə Cəmiyyətinin ilk sədri seçilir. Azərbaycanın qabaqcıl 
ziyalıları polkovnik İbrahim ağa Vəkilovu səsə qoyulmadan xey-
riyyə cəmiyyətinin idarə heyətinə sədr təyin edirlər.
Cəmiyyətin katibi Cəlil Məmmədquluzadə, üzvlüyə nami-
zədlər isə Əlimərdan bəy Topçubaşov, Səməd ağa Qayıbov, Os-
man bəy Müftizadə, Rəşid bəy İsmayılov, İmadəddin Sübhanqu-
lov, Kamal əfəndi Ünsizadə, Məmmədhəsən İmanov, Adil-Girey 
Daidbəyov, Əbdürrəhman bəy Əfəndiyev və başqaları seçilir.
Bizdə Mirzə Cəlillə general İbrahim ağa Vəkilovun birgə 
fəaliyyətini təsdiq edən daha bir etibarlı sənəd var. O da 1909-cu 
il martın 22-də çap olunan “Molla Nəsrəddin” jurnalının on ikin-
ci sayındadır. Həmin sayda İbrahim ağa haqda iki dostluq şarjı 
General Əli ağa Şıxlinski və silahdaşları
332
verilib. Birinci şarjda küçədə İbrahim ağaya rast gələn ziyalı 
müsəlmanların hamısı ona baş əyir, xoş təbəssümlə təzim edirlər. 
Onlar deyirlər ki, sən Xeyriyyə Cəmiyyətini təşkil et, biz sənə 
maddi cəhətdən kömək göstərəcəyik. İzof Rotterin məharətlə 
çəkdiyi bu şəklin altında belə yazılıb: “İbrahim ağa Vəkilov 
Müsəlman Xeyriyyə Cəmiyyətinin sədri seçilməmişdən əvvəl”.
İkinci şarjda isə İbrahim ağa küçənin ortasında tək dayanıb. 
Ondan baş götürüb qaçan ziyalı müsəlmanlara baxıb, acı-acı 
gülümsəyərək, “Bunlara nə oldu?” – deyir. Bu “ziyalı” müsəl-
manların kimisi qaçır, kimisi də gizlicə tindən, dalandan qorxa-
qorxa İbrahim ağaya baxır. Hərbi formalı İbrahim ağanın indi 
küçədə əlləri təəccüblə açıq qalıb. Şəklin altında oxuyuruq: 
“Xeyriyyə Cəmiyyətinin sədri seçiləndən sonra”.
Əsrin əvvəllərində İbrahim ağa bir topoqraf kimi çox məşhur 
olub. Qırx ilə yaxın hərbi topoqraf kimi fəaliyyət göstərən İbra-
him ağa Vəkilovun xidmətləri “Müqəddəs Anna” ordeninin 
üçüncü dərəcəsilə (1886), İranın “Şire-Xorşid” ordenilə (1888), 
“Müqəddəs Stanislav” ordeninin ikinci dərəcəsilə (1894), “Mü-
qəd dəs Anna” ordeninin ikinci dərəcəsilə (1897), “Müqəddəs 
Vladimir” dördüncü dərəcəsilə (1903) qiymətləndirilib. 
1902-ci ildə Tiflisdə nəşr olunmuş “Rus imperatorluğunun 
coğrafi birliyinin Qafqaz şöbəsi xəbərləri” kitabının (XV cild) iki 
yüz əlli səkkizinci səhifəsindəki xəbər eloğlumuzun fəaliyyəti 
barədə xoş təsəvvür yaradır: “Podpolkovnik İbrahim ağa Vəki-
lovun rəhbərlik etdiyi dördüncü bölmə Qars qalası rayonunun 
yarımverstlik miqyası (məsafədən) çəkilişini davam et dir mək 
tapşırığını almışdı. İndiyə kimi çəkiliş şöbə tərəfindən əla apa-
rılmışdı. Podpolkovnik İ.Vəkilovun coğrafi çəkiliş şöbəsində 
kollec assesoru Baqdanov, podyesaul Borisenko, podporuçik 
Bekleşov və üç torpaq ölçən iştirak etmişdir”.
1920-ci ildə Azərbaycanın ilk coğrafi xəritəsinin müəllifi və 
respublikamızda topoqrafiya məktəbinin yaradıcısı da general-
mayor İbrahim ağa Vəkilov olmuşdur. O, 1918-ci il mayın 28-də 
Azərbaycanın istiqlalını bəyan etmiş Milli Şuranın üzvü idi.
Şəmistan Nəzirli
333
1922-ci il dekabrın 3-də Xalq Komissarlığının və Hərbi Dəniz 
Donanmasının əmrində oxuyuruq:
“Hərbi topoqrafiya şöbəsinin rəisi İbrahim ağa Vəkilov yol-
daş hərbi topoqrafiya kurslarının təşkili və rəhbərliyi sayəsində 
misilsiz xidmətlərinə, eləcə də yeni topoqrafların yetişdirilməsinə 
səmimi vicdanla yanaşmasına görə, topoqrafçıların birinci bura-
xılışının təntənəsi günü, ümumi iclasın qərarlarına əsasən hərbi to-
poqrafiya kurslarının fəxri kursantı seçilmişdir.
Hərbi Dəniz Donanmasının Xalq Ko-
missarı Qərargah rəisi”.
Yeni gələn Şura hökuməti onu “müsavat generalı” kimi gö-
zümçıxdıya salsa da, İbrahim ağa hərbi-elmi, pedaqoji fəaliyyətini 
dayandırmayıb. Ehtiyac içində yaşayan general ömrünün son 
günlərində hökumətə yazdığı ərizəsində bildirirdi: “Dulam. 
(Həyat yoldaşı 1923-cü ildə vəfat etmişdi. Tiflisdə dəfn olunub. 
– Ş.N.). Bir çarpayıdan, bir mizdən və bir arakəsmədən savayı 
heç nəyim yoxdur. Oğlumun darısqal evinin kiçik bir küncündə 
yaşayıram...”
Ədalətsizliyə bax ki, arxivdə saxlanan “Hərbi xidmət kitab-
çası”nın “rütbəsi” yazılan qrafasında Sovet hökumətinin hansısa 
xəbis ürəkli bir nümayəndəsi general-mayor sözlərinin üstündən 
tuşla qara xətt çəkib.
Onun çox böyük topoqraf təcrübəsi inqilabdan sonra yalnız 
milli diviziyalarda deyil, həm də Respublika Xalq Torpaq Ko-
missarlığı Topoqrafiya-Geodeziya İdarəsinin rəisi vəzifəsində, 
Azərbaycanın Qədim Dövr İncəsənət Abidələrini və Təbiəti 
Mühafizə Komitəsində işləyəndə karına gəlmişdi.
General İbrahim ağa Vəkilov zəngin arxivi ilə tanış olduqca 
şəkil və sənədlərdə fədakar, vicdanlı, xalqını, millətini sevən bir 
insanın dolğun obrazını açıq-aydın görmək olur.
General Əli ağa Şıxlinski və silahdaşları
334
İstər hərbi topoqrafiya, istərsə də tariximizin ayrı-ayrı zid-
diyyətli, mürəkkəb dövrünü öyrənmək üçün generalın məqalələri 
kifayət qədər material verir. Onun Azərbaycan Dövlət Tarix Mu-
zeyinin Arxivində mühafizə olunan əlyazmasında sovet döv rün-
dəki məqalə və məruzələri qeydə alınıb. Əlbəttə, bu, general İb-
rahim ağa Vəkilovun inqilabdan əvvəlki, həmçinin 1918-1920-ci 
illərdə Milli Azərbaycan Ordusundakı misilsiz xidmətinin yalnız 
bir hissəsidir. Hətta, onun sovetlər dövründəki elmi-tədqiqi 
xidmətinin də tam əksi deyil:
1) Hərbi idarə üzrə 3 dekabr 1922-ci il 373a nömrəli əmrin 
surəti, 4-cü § təsdiq edir ki, mən doğrudan da topoqrafiya kurs-
larının fəxri kursantı seçilmişdim.
2) Azərbaycan SSR Xalq Torpaq Komissarlığının Mərkəzi İcra 
Komitəsinə 8 may 1929-cu il 2406 nömrəli məlumatını hazırlamı-
şam.
3) Azərbaycan Mərkəzi İcraiyyə Komitəsinin 23.XI.1922-ci il 
tarixli jurnal qərarının çıxarışını yazmışam.
4) Azərbaycan Hərbi Komissarlığının 1923-cü il 8 may tarixli 
1347 nömrəli vəsiqəsini tərtib etmişəm.
5) Azərbaycan SSR Mərkəzi İcraiyyə Komitəsinin 1922-ci il 1 
aprel tarixli qətnaməsinin çıxarışını yazmışam.
6) Köçərilər haqqında məqaləm “Azərbaycanı Tədqiq Edən 
və Öyrənən Cəmiyyətin Xəbərləri” jurnalının üçüncü nömrə-
sində dərc edilib.
7) “Yeni kənd” jurnalında Ağamalı oğlu adına Torpaq Ölçmə 
Texnikumunun yaradıcısı kimi mənim fotoşəklim verilib.
8) T.Q.Sultanovun “Naxçıvan Diyarı və onun iqtisadiyyatı” 
kitabı mənim tərtib etdiyim xəritə ilə birlikdə nəşr olunub.
9) a) Azərbaycanın, b) bütün Qafqazın, c) Avropanın, ç) Asi-
yanın, d) Amerikanın (Şimali və Cənubi), i) Türk xalqlarının Asi-
ya və Avropada məskunlaşmasının xəritələrini tərtib etmişəm.
Şəmistan Nəzirli
335
Alim sözü
Qoca tarix ilham almış, mərd əllərin yazısından.
Səməd VURĞUN
Topoqraf-general İbrahim ağa Vəkilovun sərkərdəlik fəaliy-
yətindən başqa ayrı-ayrı sahələrdə də xalqımız qarşısında xid-
mətləri çox olmuşdur. “Azərbaycan Respublikasının siyasi və fi-
ziki xəritəsi”nin ilk tərtibçisi də İbrahim ağadır.
Bu dəyərli xəritənin taleyi necə olmuşdur? Bu milli xəritə nə 
az, nə də çox, yetmiş ildən artıq istifadə olunmamışdır. Yaddaş-
lardan qeyb olunan xəritənin yeganə nüsxəsini qeyrətli alim, 
coğrafiya elmləri namizədi, dosent Malik Mirzəyev qoruyub bu 
günümüzə qədər saxlaya bilmişdir.
– Malik müəllim, general İbrahim ağa Vəkilovun kartoqrafik 
xəritəsi sovet xəritələrindən hansı keyfiyyətlərinə görə fərqlənir? 
– Generalın tərtib etdiyi “Azərbaycan Respublikasının siyasi 
və təbii xəritəsi” kartoqrafik bir əsərdir. O, məşhur dünya alim-
lərinin və kartoqraflarının tərtib etdikləri xəritələrlə müqayisədə 
nəinki onlardan geri qalmır, hətta, onlardan çox-çox üstündür. 
Adətən, xəritə tərtibçiləri bir sahəni (relyef, siyasi, iqtisadi, fiziki 
və s.) əks etdirməklə kifayətlənirlər. Bir xəritədə iki sahəni bir ləş-
dirmək ideyası ilk dəfə general İbrahim ağa Vəkilova müyəssər 
olmuşdur. O, bir xəritədə həm siyasi, həm də təbii məkanları 
birləşdirmiş və nəticədə dərin məzmunlu, zəngin təfsilatlı, asan 
oxuna bilən orijinal kartoqrafik əsər yaratmışdır. Xəritənin təh-
lilindən aydın olur ki, müəllif onu tərtib etmək üçün gərgin elmi 
axtarışlar aparmış, topoqrafiya, toponimika, tarix, onomastika, 
eləcə də coğrafiya elmlərinin öyrənilməsinə xüsusi diqqət yetir-
mişdir. Xəritə qırmızı rəng çaları ilə işlənmiş, ay-ulduz bayrağı 
ilə birgə çap olunmuşdur. Onun üçün 1:420000 miqyas seçilmiş-
dir. O dövr üçün hər yerdə – ölkədə ondan asanlıqla istifadə 
etmək üçün ingilislərin işlətdiyi miqyasın da (verst) verilməsi 
onun praktik əhəmiyyətini xeyli artırmışdır. Xəritədə verilən 
General Əli ağa Şıxlinski və silahdaşları
336
marşrut işlərinin yığcamlığı xüsusi əhəmiyyət kəsb edir. Bunla-
rın sayı indiki xəritələrlə müqayisədə xeyli azdır. İnşa olunmuş, 
inşa olunan ensiz dəmir yolları, araba, şose yolları və axan çay 
aydın nəzərə çarpan şəkildə çəkilmişdir. Onun təhlili göstərir ki, 
müəllif topoqrafiyanı əla bildiyindən iri yaşayış məntəqələri 
ətrafında, ayrı-ayrı sahələrdə bağları, şoranlıqları, bataqlıqları 
da göstərmişdir. Xüsusilə, Xocavənd, Lənbəran, Kvartaboy-
Əhmədli ərazilərində bağlıq sahələr daha çox qeyd olunmuşdur.
– Malik müəllim, bəs, təbii yer adları necə işlənmişdir? Onlar 
rus xəritə və mənbələrindəki kimi dəyişdirilmiş, yoxsa türkcəsi 
saxlanılmışdır?
– General İbrahim ağanın xəritəsinin ən böyük dəyəri yer ad-
larının türkcə işlənməsidir. Məsələn, Kür-Araz ovalığında Mu-
ğan bozqırı, Mil bozqırı, Şirvan bozqırı kimi adlar saxlanılmış-
dır. Təbii coğrafi yer adları isə indikilərdən az fərqlənir. Məsələn, 
Dəli Məhəmmədli.
Xəritədən kifayət qədər maraqlı məlumatlar almaq olar. 
Xüsusilə, tarixi adların verilməsi onun dəyərini daha da artırır 
(Qarabulaq, Əbdəllər, Gorusu, Tərtər, İrəvan, Tiflis). Salyan və 
Sabirabad ərazisində bir çox qalaların adları (Mahmud qala, Ca-
vad qala, Şin qala, Əbul qala) tarixi məna kəsb edir. Xəritədə bu 
qalaları yaradan Arazdan ayrılan bir qolun, Yeni Arazın çəkil-
məsi, göstərilməsi də elmi cəhətdən çox maraqlıdır. Xəzər dənizi 
boyu – Dərbənddən Astaraya qədər çoxlu burunların və ətək-
lərin hamısı türk – Azərbaycan adı ilə göstərilmişdir. Müəl lifin 
silsiləni – sıralar, aşırımı – aşma, çölü – bozqır, kəndi – köy kimi yaz-
ması da dilçilik baxımından çox maraqlıdır.
Son illər erməni millətçiləri bir çox coğrafi adları əsassız ola-
raq dəyişdirmiş və təhrif etmişlər. Həmin başabəla “tədqiqat-
çılara” İ.Vəkilovun xəritəsi tutarlı cavabdır. Oxçu, Ağstafa, Ala-
göl, Qaragöl, Bazarçay və s. türk mənşəli adlar bunlara əyani 
misaldır. Xəritədə coğrafi adların düzgün verilməsi (oronimlər, 
hidronimlər, oykonimlər) hazırda böyük elmi əhəmiyyətə ma-
Şəmistan Nəzirli
337
likdir. Saxtakar erməni tədqiqatçılarını ifşa etmək üçün bu xəritə 
tutarlı mənbə hesab oluna bilər.
İbrahim ağa Vəkilovun xəritəsi onun əlimizdə olan yeganə 
kartoqrafik əsəridir. Xəritənin tarixçi, dilçi, coğrafiyaçı alimlər 
və siyasətçilərin dərindən təhlilinə ehtiyacı var. İndiki dövrdə 
bəzi mübahisəli məsələlərin (ad, sərhəd) aydınlaşdırılmasına 
ondan istifadə etmək vacibdir. Xəritədə göstərilmiş, indi isə 
unudulmuş türk mənşəli adların bərpa olunmasında bu xəritənin 
çox böyük rolu ola bilər.
Azərbaycan Respublikasının qonşu dövlətlərlə sərhədlərinin 
xəritədə göstərilməsi (xüsusən, Ermənistan, Dağıstan) müəllifin 
Qafqazı yaxından tanımasından irəli gəlir.
İbrahim ağa Vəkilovun “Azərbaycan Respublikasının siyasi 
və təbii xəritəsi” adlı məzmunlu kartoqrafik əsəri qəza sərhəd-
lərini (siyasi vəziyyəti) çox əyani göstərən bir xəritədir.
İstedadlı topoqrafik-xəritəçi İbrahim ağa Vəkilovun bu xəritə-
sinin üzərində kiçik əl gəzdirməklə yenidən çap olunması vacib-
dir. Mənə belə gəlir ki, İbrahim ağa Vəkilovun əlimizə gəlib çat-
mayan çoxlu əsəri hələ də müxtəlif arxivlərdə öz tədqiqatçısını 
gözləyir.
Azərbaycan Respublikasının müstəqillik yolunda atdığı ad-
dımlar bizi unutdurulmuş məşhurlarımızla daha yaxından tanış 
olmağa, onların əsərlərinin toplanıb çap olunmasına köməklik 
göstərəcəkdir.
İbrahim ağa Vəkilovun topoqrafiya və kartoqrafiya sahəsində 
apardığı işlər onun həmvətənlərinə layiqincə çatdırılmalıdır. Bu-
nun üçün gənclərə Vətən təəssübkeşliyi, milli hiss, keçmişimizə 
qayğı kimi mənəvi keyfiyyətlər aşılanmalıdır.
Təəssüf ki, belə bir görkəmli alim-general haqqında Azərbay-
can Ensiklopediyasında bir sətir belə yoxdur.
General Əli ağa Şıxlinski və silahdaşları
338
AİLƏNİN BƏXT ULDUZU
Arvadla kişini bağlayır kəbin 
Bu işə yol verir şəriət, ayin.
Mənimsə kəbinim bir rübaidir,
Varmı bu kəbinə yol verən bir din? 
Məhsəti GƏNCƏVİ,
XII əsrin məşhur şairəsi
Arxiv sənədlərində general İbrahim ağa Vəkilovun hərbi to-
poqrafiya sahəsində qeyrət və vicdanla çalışmasına aid maraqlı 
sənədlər, rəylər vardır.
Bir şəhadətnamə də diqqətimi cəlb edir: o, 1928-ci il iyulun 
30-da Azərbaycan SSR Xalq İctimai Təminat komissarı Muxtar 
Hacıyev tərəfindən verilib:
“Bununla təsdiq edirəm ki, hərbi-topoqraf İbrahim ağa Vəki-
lov, mən Azərbaycan MİK-in sədri olarkən, bir neçə dəfə müxtəlif 
komissiyalara üzv seçilib, eləcə də Azərbaycan və Ermənistan 
respublikalarının sərhədi təyin ediləndə və ümumiyyətlə, Azər-
baycan MİK yanında müxtəlif işlərdə iştirak etmişdir. Yoldaş 
Vəkilov ixtisasını qəlbən sevir, üzərinə düşən vəzifəni vicdanla, 
ləyaqətlə və səliqəli yerinə yetirirdi”. 
Şair Mənsur Vəkilovun yaddaşından:
1952-ci ildə Azərbaycan Respublikasının Səhiyyə nazirinin 
müavini işləyən atam Fəxri Məmmədrza ağa oğlu Vəkilovla bağ-
lı maraqlı bir hadisəni indi də unuda bilmərəm. Gecə yarısı 
qəfildən qəbuluna çağıran Stalinin qəddar silahdaşı Mircəfər Ba-
ğırov elə qapının astanasında sərt səslə atamdan soruşmuşdur: 
“General Vəkilov sənin qohumundur?” Bu qəfil çağırışdan yaxşı 
heç nə gözləməyən rəngi saralmış atam “bəli” cavabını verir. Bir 
az mülayimləşən Bağırov səsinin ahəngini yumşaldıb demişdir: 
“Niyə həyəcan keçirirsən? Belə qohumla ancaq fəxr etmək olar. 
Bu yaxınlarda bizim sərhədlərimiz haqqında mən ermənilərlə 
Şəmistan Nəzirli
339
mübahisə edirdim. Vəkilovun xəritəsini tapıb əyani olaraq onla-
ra sübut etdim ki, sizin mübahisə etdiyiniz torpaqlar bizimdir”.
Bu, əlbəttə, o dövrün dəhşətli möcüzəsi idi: bunları o adam 
deyirdi ki, general İbrahim ağa Vəkilovun iki oğlundan birini – 
polkovnik Qalib bəyi güllələtmişdi, mühəndis Faris bəyi isə on 
səkkiz illik Sibir sürgününə göndərmişdi.
1933-cü il noyabrın 29-da qocaman generala Azərbaycan SSR 
Xalq Komissarlığı fərdi təqaüd kəsmişdir.
* * *
Ömrünün çoxunu Tiflisdə yaşayan və işləyən İbrahim ağa 
Vəkilov 1884-cü ildə rus qızı Yelena Yefimovna Yermolayeva ilə 
ailə həyatı qurmuşdur. Bir-birini sevərək xoşbəxt ailə həyatı qu-
ran gəncləri imperator Üçüncü Aleksandrın ədalətsiz qanunu 
çıxılmaz vəziyyətdə qoymuşdu. Çarın qanununda deyilirdi ki, 
müsəlmanın rus qızına evlənməyi qəti qadağan olunur. Əks təq-
dirdə müsəlman oğlanı rus qızına evlənərsə, o, mütləq öz islam 
dinindən çıxıb, xristianlığı qəbul etmirsə, valideynlik hüququn-
dan məhrum olunur. Vəziyyətdən çıxış yolu axtaran İbrahim 
ağa Vəkilov imperator III Aleksandrın müqəddəs Sinoduna, yəni 
ruhanilər məclisinin oberkuryerinə – məşhur Pobedo nostyevə 
müraciət etməli olur. O, xahiş edir ki, xristian dinini qəbul etməyi 
ona məcbur etməsinlər və kəbini qanuniləşdirsinlər. Çarın sadiq 
nökəri Pobedonostyev qəti etirazını bildirir, hətta onun üzərinə 
hücum edib təqsirləndirərək deyir ki, siz rus qızı ilə kəbin 
kəsdirməyi heç xəyalınıza belə gətirməyin. Biz sizdən uşaqları 
belə alacağıq, sizin onlara atalıq etməyə hüququnuz yoxdur.
Nəhayət, 1891-ci ildə bu gənc ailənin bəxt ulduzu doğdu. 
Tale sanki özü onların xoşbəxtliyini himayəçiliyinə götürdü. 
Həmin ili kapitan İbrahim ağa Vəkilov çarın xüsusi əmri ilə ən 
yaxşı topoqrafiya mütəxəssisi kimi Türkiyəyə ezam olundu.
İki il sonra, 1893-cü ildə İbrahim ağa ilə Yelenaya bolqarıstan-
lı keşiş Georgi Misarov qanuni kəbin kəsdi. Bu vaxt ər otuz doq-
quz, arvad isə otuz iki yaşında idi. Artıq onun ailəsi də böyü-
General Əli ağa Şıxlinski və silahdaşları
340
müşdü: ailənin böyük oğlu Boris bəyin yeddi, kiçik oğlu Qleb 
bəyin isə altı yaşı vardı.
General İbrahim ağa Vəkilov böyük şairimiz Səməd Vurğu-
nun əmisi oğludur. Şairin qardaşı Mehdixan Vəkilov “Mənim 
qardaşım” xatirə povestində yazır:
“Səməd Vurğunun general İbrahim ağa ilə axırıncı söhbəti 
(general İ.Vəkilov 1934-cü il iyunun 2-də vəfat edib – Ş.N.) onun ar-
vadı Yelena Yefimovnanın öz oğlanlarının islam dinini qəbul 
etmələrinin mümkünlüyü barədə L.N.Tolstoydan məsləhət istə-
məsi haqqında göndərdiyi məktub və aldığı cavab ətrafında ol-
muşdur”. 
 
Lev Tolstoya məktub
Qəlbimizdə Allahın nuru vardır.
Onun da adı vicdandır.
Lev Tolstoy
Aradan altı il keçdi. Ancaq nə İbrahim ağanın ata ürəyi sakit 
olur, nə də Yelena Yefimovnanın ana qəlbinin narahat döyüntüləri 
kəsilirdi. Onların intizarının əsas səbəbi oğlanların hansı dinə 
qulluq etmələri idi. Tale onlara üçüncü övlad da bəxş etmişdi. 
Reyhanın artıq on üç yaşı vardı. Hara gedib, kimdən ağıllı bir 
məsləhət almalı? Rəsmi dövlət idarələri və din xadimləri çıxıl-
maz vəziyyətdə qalan ailəyə bu barədə kömək edə bilmirdilər.
Generalın Peterburq Texnologiya İnstitutunda təhsil alan bö-
yük oğlu Borisi, Moskvadakı Alekseev Hərbi Məktəbində oxu-
yan Qlebi də bir sual düşündürürdü: Mən kiməm, hansı millətə 
məxsusam? Bu izahedilməz sual qarşısında qalan hər iki qardaş 
tez-tez ana-ataya müraciət edirdilər.
Faris bəy Vəkilovun söhbətindən:
– Mənim on doqquz yaşım tamam oldu. Dərs məşğələləri ilə 
bərabər Məhəmmədin dininə keçmək fikri də məni tərk etmirdi. 
1904-1905-ci illərdəki şərait bu niyyətimin həyata keçməsinə 
kömək etməli idi. Bədniyyətli Rusiya-Yaponiya müharibəsi, xalq 
Şəmistan Nəzirli
341
kütlələri arasındakı inqilabi əhvali-ruhiyyə çar hökumətini bəzi 
liberal qərarlar verməyə məcbur etdi.
1904-cü ildə “Din azadlığı haqqında manifest” nəşr olundu.
Orada hər hansı bir səbəbdən ata-baba dinindən dönmüşlərə 
yenidən o dinə qayıtmalarına icazə verilirdi. Adama elə gəlirdi 
ki, müvafiq ərizə vermək kifayətdir ki, bununla da məsələ həll 
olunsun. Təcrübəli adamlar, o cümlədən mənim valideynlərim 
Peter burqa gəlişimin birinci ilində pravoslav dininin müdafiə-
çilərinin bilavasitə yaxınlığında bu məsələni qaldırmağı məsləhət 
görmədilər. Anamın Lev Tolstoya məktubunda da bu ehtiyat öz 
əksini tapmışdı. Xoşagəlməz hadisələrdən yaxa qurtarmaq məq-
sə dilə mənim niyyətimin həyata keçirilməsini bir qədər ləngitməli 
olduq.
Ata – İbrahim ağa Vəkilov və ana – Yelena Yefimovna belə 
qərara gəldilər ki, müdrik yazıçı Lev Tolstoydan başqa heç kəs 
bu ciddi ailə məsələsinə ağıllı cavab verə bilməz. Ona görə də 
1909-cu il martın ikisində Tiflisdən Yelena Vəkilova yazırdı: 
Bizim dərin istəkli müəllimimiz
Lev Nikolayeviç!
Öz məktubumla Sizi narahat etdiyimə görə, Sizin qarşınızda 
üzrxahlıq üçün söz tapa bilmirəm. Bilirəm ki, mənim kimi Sizdən 
məsləhət almaq istəyənlər çoxdur, bütün bunlara baxmayaraq 
mən də sizə müraciət edirəm. Çünki həyat mənim qarşımda gü-
cüm çatmaz bir məsələ qoymuşdur. 
Mən çalışacam ki, istədiyimi qısaca izah edim. Mənim əlli ya-
şım var, üç uşaq anasıyam, ərim müsəlmandır, ancaq kəbinimiz 
qanunidir. Uşaqlarımız pravoslav (xristian) dininə etiqad edirlər. 
Qızım on üç yaşındadır. Oğlanlarımdan birinin iyirmi üç yaşı 
var. O, Peterburq Texnologiya İnstitutunun tələbəsidir. O birinin 
iyirmi iki yaşı var. Moskvadakı Alekseyev Hərbi Məktəbinin 
yunkeridir. Bax, bu oğullarım atalarının dini etiqadına, daha 
doğrusu, müsəlmanlığa keçmək üçün məndən icazə istəyirlər. 
Mən nə etməliyəm? Mən bilirəm ki, indi bu, mümkündür və 
General Əli ağa Şıxlinski və silahdaşları
342
həmçinin bizdə yaşayan yadellilərə pis münasibəti də bilirəm. 
Onlarda bu fikrin oyanmasına səbəb xırda həyati məsələlər de-
yil: nə maddi təminat, nə də mənsəbpərəstlik onları bu işə təhrik 
edir. Ancaq qaranlıqda qalan tatar (Azərbaycan – Ş.N.) xalqına 
kömək etmək məqsədini güdürlər. Xalqa qovuşmağa, xalqa ya-
naşmağa din onlara mane olur. Amma mən qorxuram ki, bu dar 
düşüncəli məsləhətimlə onları pis məqsədə təhrik edəm. Mən öz 
dərdlərimlə tənhayam. Ah, əgər mən əzablarımı və mübarizəmi 
yaza bilsəydim... Mən məktubumu öz övladlarını dəlicəsinə 
sevən bir ananın göz yaşları ilə yazıram. Budur, əzabdan ağlımı 
itirmiş halda sizdən məsləhət almaq qərarına gəldim. Siz, yalnız 
Siz öz ağlınızla həyatımızın hazırkı şəraitində bunun nə ilə 
nəticələnəcəyini duya bilərsiniz. Sizə mənim dərdim kiçik və xır-
da görünə bilər. Ancaq bu, mənə dəhşətli əzablar verir.
Lev Nikolayeviç, Siz bizə, biz balaca adamlara heç vaxt 
ürəkdən gələn dəyərli məsləhətlərinizi əsirgəməmisiniz. Bunu 
bildiyim üçün cəsarət edib Sizi öz xahişimlə narahat etdim. Məni 
təsəlli oduna atın.
Çox-çox üzr istəyirəm ki, Sizin qiymətli vaxtınızı aldım. Bu 
addımı atmağa məni məcbur edən dəlicəsinə analıq sevgisidir.
Bütün qəlblə Sizə sadiq olan
Yelena Yefimovna Vəkilova.
Tiflis şəhəri, Uçebnıy pereulok 1, ev 81 
1909-cu il martın on beşində Yasnaya Polyanadan göndərdiyi 
cavab məktubunda dahi sənətkar yazırdı:
 
Yelena Yefimovna Vəkilovaya
Sizin oğullarınızın Tatar xalqının maariflənməsinə kömək 
etmək arzusunu təqdir etməyə bilmərəm. Belə olduğu halda 
Məhəmmədin dinini qəbul etməyin nə dərəcədə lazım olduğunu 
da deyə bilmərəm. Ümumiyyətlə, Sizə deməliyəm ki, hökuməti 
etiraf etmədən, adamın hansı dinə mənsub olması barədə kimə 
1 Hazırda həmin küçə Uş.Çxeidze adlanır – Ş.N.
Şəmistan Nəzirli
343
olursa olsun, məlumat verməsini artıq hesab edirəm. Elə buna 
görə də Sizin oğullarınızın islam dinini pravoslavdan üstün tuta-
raq qəbul etmələri, yəni bir dindən başqa dinə keçmələri barədə 
kiməsə məlumat vermələri gərək deyildir. 
Bəlkə bu, zəruridir, lakin mən bu haqda bir şey deyə bilmərəm, 
ona görə də Sizin övladlarınız bu haqda lazımi hökumət orqan-
larına xəbər verib-verməmələri barədə özləri qərar qəbul etmə-
lidirlər.
Müsəlmançılığın pravoslavlıq qarşısındakı üstünlüyünə və 
xüsusilə Sizin övladlarınızın xidmət etdikləri məqsədin alicənab-
lığına gəlincə, bu hərəkətə bütün qəlbimlə rəğbət bəsləyirəm.
Xristian idealı və təlimini onun həqiqi mənasında hər şeydən 
üstün tutan bir adam üçün bunu demək nə qədər qəribə olsa da 
deməliyəm ki, müsəlmançılığın öz xarici formasına görə kilsə 
pravoslavlığından müqayisəolunmaz dərəcədə yüksəkdə dur-
ması məndə heç bir şübhə doğurmur. Belə ki, əgər bir kəsin qar-
şısında kilsə pravoslavlığına, yoxsa ki, islam dininə sitayiş etmək 
yollarından hansını seçmək məsələsi qoyularsa, onda hər bir 
ağıllı adam, mürəkkəb və anlaşılmaz ilahiyyatın – üçsifətli alla-
hın, günahın bağışlanması mərasiminin, dini ayinlərin, İsanın 
anasına yalvarışının, müqəddəslər və onların şəkillərinə saysız-
hesabsız ibadətlərin əvəzinə bir ehkamı vahid Allahı və pey-
ğəmbəri olan islam dinini, şübhəsiz ki, üstün tutar. Bu, başqa cür 
ola da bilməz, çünki xristian təliminin mahiyyətini qaranlıqlaş-
dıran və kilsəyə daxil olan bir çox mövhumi mərasimlərin olma-
ması baxımından və xristianlıqdan 600 il sonra meydana çıxması 
baxımından müsəlmançılıq xristianlıqdan üstün durmaya bil-
məz. Ayrı-ayrı fərdlərin, bütün insanlığın və bütün insanların 
həyatının əsasını təşkil edən dini şüurun təkmilləşdiyi kimi, 
həyatda hər şey inkişaf edir və təkmilləşir. Dinin təkmilləşməsi 
isə onun sadələşməsindən, aydınlaşmasından və onu müəmmalı 
edən hər şeydən azad olmasından ibarətdir. Dini həqiqətin onu 
əmmalı edən hər vasitədən azad edilməsi ən qədim zamanlar-
dan bəri, bütün böyük dinlərin əsasını qoyan bəşər mütəfəkkirləri 
General Əli ağa Şıxlinski və silahdaşları
344
tərəfindən həyata keçirilmişdir. Beləliklə, bizə məlum olan bü-
tün dinlərin hamısından əvvəl belə yüksək, uca din anlayışı Ve-
dının (Hindistanda) kitablarında, sonralar Moiseyin, Buddanın, 
Konfutsyanın, Lao-Tsenin, Xristian və Məhəmmədin təlimlərində 
verilmişdir. Dini onun köhnə, kobud mənasından azad edib, 
daha dərin: sadə və həqiqətlərlə əvəz edən bütün bu təzə din 
xadimləri böyük adamlar olublar, lakin məhz böyük adamlar 
olublar, lakin məhz böyük adam olduqlarındandır ki, həqiqəti 
olduğu kimi, bütün aydınlığı, dərinliyi və saflığı ilə keçmiş yan-
lış fikirlərindən azad şəkildə ifadə edə bilməyiblər. Bu adamların 
səhv edə bilməyəcəkləri, onların bütün dediklərinin təkzibolun-
maz əsl həqiqət olduğu güman edilsə də, onların özlərindən çox-
çox aşağıda duran şagirdləri həqiqəti bütün dərinliyi ilə dərk 
etmədən, təbiidir ki, onu daha dəbdəbəli və hamı üçün mütləq 
etmək arzusu ilə ona çoxlu lazımsız əlavələr, ələlxüsus, əcaib 
ünsürlər daxil etdiklərindən, əksəriyyət üçün həqiqəti vacibliyi 
ilə görmək çətin olur. Həqiqətin din tərəfindən belə təhrifi nə 
qədər çox etiraf edilmişdirsə, bu təhriflər o qədər də çox artmış, 
nəticədə din xadimləri tərəfindən kəşf olunmuş əsl həqiqət qa-
ranlıqlaşmışdır. Elə buna görə də ən qədim dinlərdə həqiqəti 
gizləyən möcüzə və mövhumatlar hər şeydən çoxdur: bu, ən çox, 
ən qədim dində, Oramin dinində, ondan az yəhudi dinində, on-
dan da az Budda Konfutsiya, Taosist dinlərində, daha az Xristian 
dinində, nəhayət, lap az və axırıncı böyük din olan İslam dinin-
dədir. Odur ki, müsəlmanlıq bu baxımdan ən əlverişli şəraitdədir.
İslam dini onda xarici, qeyri-təbii nə varsa, hamısını atsa və 
öz bünövrəsinə Məhəmmədin dini – mənəvi təlimin əsaslarını 
qoysa, təbiidir ki, bütün böyük dinlərin əsasları, ələlxüsus, həqi-
qəti etiraf edən xristian təliminin əsasları ilə birləşir. Sizə belə 
uzun-uzadı ona görə yazıram ki, siz mənim fikirlərimi oğulları-
nıza çatdıracaqsınız və bu fikirlər onların gözəl məramlarının 
həyata keçməsinə yarıya bilərlər. Dinin mahiyyətini təşkil edən 
həqiqətlərin böyük onu qaranlıqlaşdıran hər şeydən təmizlən-
məsinə təsir etmək insan fəaliyyətinin ən yaxşı növlərindən biri-
Şəmistan Nəzirli
345
dir. Əgər Sizin övladlarınız bu fəaliyyəti həyat məqsədləri hesab 
etsələr, onda onların həyatı dolu və tam olacaq.
Bilmirəm, müsəlmançılıqda mənə məlum olan, ali əsas həqi-
qət ləri gizlədən yanlış fikirlərdən və mövhumatlardan azad 
edilməsinə xidmət edən iki təlim Sizə və Sizin övladlarınıza mə-
lu mdur, ya yox. Buna görə, hər iki təlim təqibə məruz qalıb, indi 
də məruz qalır. Bu təlimlərdən biri İranda yaranmış, sonra Tür-
kiyəyə keçmiş və orada təqibə məruz qalan Babistlər təlimi indi-
ki Akkedə yaşayan Baqo-Ullanın oğluna səfərbər olub.
Ancaq bütün insanlıq üçün vahid olan məhəbbət dinini qəbul 
edən bu təlim, ibadətin heç bir xarici formasını qəbul etmir. İkin-
ci təlim Kazanda meydana çıxıb. Onun tərəfdarları özlərini bani-
lərinin adıyla, Allahın alayı və yaxud da Vaisovçular adlandırır-
lar. Bu adamlar da inamın mahiyyətini məhəbbətdə görürlər və 
məhəbbətə zidd gedən bütün tədbirlərdən kənarda qalırlar. Bu 
sekta da təqib olunur və bu günlərdə onun rəhbərləri tutulub 
həbsxanaya salınıblar. 
Əgər mənim məsləhətlərim heç olmasa bir şeyə yarasalar, Siz 
yaxud da Sizin oğullarınız özlərinin sonrakı fəaliyyətləri haqqın-
da qərarlarını mənə bildirsinlər, çox şad olaram. 
Lev Tolstoy1.
Görünür böyük Tolstoyu ananın məktubu bərk həyəcanlan-
dırıb. Bunu dörd səhifəlik və demək olar ki, təcili yazılan cavab 
məktubundan da hiss etmək olur. Tolstoyun: “Müsəlmançılığın 
öz xarici formasına görə kilsə pravoslavlılığından müqayisəolun-
maz dərəcədə yüksəkdə durması məndə heç bir şübhə doğur-
mur” cümləsi onların ailə intizarına son qoydu. Məktub ailədə 
hökm kimi oxunub, qanun kimi qəbul olundu.
Lev Tolstoyun məktubundan sonra Tiflisdəki Zaqafqaziya 
Ruhani İdarəsi general-mayor İbrahim ağa Vəkilovun övladları-
nı müsəlmanlığa qəbul etmiş və bu barədə Müfti Mirzə Hüseyn 
1 Lev Tolstoyun məktubu makinada yazılıb. Müəllif cümlənin altın dan 
xətt çəkib və sonra “Lev Tolstoy” sözlərini öz dəsti-xətti ilə yazıb – Ş.N.
General Əli ağa Şıxlinski və silahdaşları
346
əfəndi Qayıbzadənin imzası ilə rəsmi sənəd verilmişdir. Uşaqla-
rın adını da dəyişdirmişlər: Boris Faris olmuş, Qleb isə Qalib 
kimi rəsmiləşmişdir.
Lev Tolstoyun Yelena Yefimovna Vəkilovaya yazdığı məktu-
bun əslini oğlu Faris bəy 1978-ci ildə Moskvadakı Lev Tolstoy 
adına Muzeyə vermişdir. Surəti isə bu sətirlərin müəllifindədir.
Dahi Tolstoy müsəlman dininə etiqadını təkcə bu məktubla 
izhar etməmişdir. Onun çoxminli qələm və qəlb dostları Tolsto-
yun İslam dininə, Məhəmməd peyğəmbərin şəxsiyyətinə ülvi 
məhəbbəti barədə yazır, söhbət açırlar. Tolstoyun özünün birba-
şa etirafı isə, ilk dəfə möhtərəm oxuculara təqdim etdiyimiz aşa-
ğıdakı söhbətində aydın görünür. 
Milliyyətcə slovak olan D.P.Makovitski altı il Lev Tolstoyun 
şəxsi həkimi olmuş və çoxsaylı qonaqların Tolstoyu ziyarət 
etməsi barədə “1904-1910-cu illərdə Tolstoyun yanında” adlı 
monu mental bir əsər yazmışdır.
1979-cu ildə həmin dördcildlik “Yasno Polyana qeydləri” adı 
ilə Moskvada ilk dəfə nəşr olundu. Kitabın üçüncü cildinin üç 
yüz əlli altıncı səhifəsində Tolstoyun ailəvi söhbəti verilib. Oxu-
cu orada dahi yazıçının general İbrahim ağa Vəkilovun həyat 
yoldaşından qayğısının və İslam dinini qəlbən sevməsinin bir 
daha şahidi olur.
Duşan Petroviç Makovitski yazır:
“1909-cu il martın 13-də Lev Nikolayeviç söhbət zamanı 
dedi: “Bir anadan məktub almışam, yazır ki, uşaqlarımın atası 
müsəlmandır, özüm isə xristianam. İki oğlum var: biri tələbədir, 
o biri zabit. Hər ikisi də müsəlman dininə keçmək istəyir”.
Sofya Andreyevna: – Yəqin ki, oğlanları müsəlman dininə 
çoxarvadlı olmaq xatirinə keçmək istəyir.
Lev Nikolayeviç: – Nə olar ki... Məgər bizdə çoxarvadlılar 
azdır?
Sonra Lev Nikolayeviç dedi ki, bu məktub haqqında fikir-
ləşərkən mənim üçün çox şey aydınlaşdı. Məhəmməd həmişə 
Yevangelini üstələyir. O, İsanı Allah hesab etmir və özünü də 
Şəmistan Nəzirli
347
Allaha bərabər tutmur. Müsəlmanların Allahdan başqa Allahı 
yoxdur və Məhəmməd onun peyğəmbəridir. Burada heç bir 
müəmma və sirr yoxdur. Hansı yaxşıdır: xristianlıq, yoxsa 
müsəlmançılıq? Mənim üçün aydındır ki, müsəlman dini daha 
yaxşıdır, daha üstündür. Qısa müddət susduqdan sonra Lev Ni-
kolayeviç təkrar etdi: 
– Müsəlmançılıq müqayisəolunmaz dərəcədə xristianlıqdan 
üstündür. Müsəlmançılıq mənə çox kömək etmişdir.
Mixail Vasilyeviç: – Zaporojyeli nekrasovçular1 müsəlman 
dininə keçmişlər.
Lev Nikolayeviç: – İnsan inkişaf etdikdə dinin əsasları da: 
taosizm, buddizm, xristianlıq da inkişaf edir. Bunların da hamı-
sının dini əsasları birdir. Zaman keçdikcə bu da birliyə və 
sadəliyə gətirib çıxardır”.
Gecikmiş cavab
Düz səksən iki il keçəndən sonra “Literaturnaya qazeta” yed-
di nömrəli dosyesində (1991-ci il) general İbrahim ağa Vəkilovun 
ailə məktubu haqqında məlumat verdi. Dosye İslam dininin bü-
tün doğmalarını özündə birləşdirən dahi kitab – Qurani-Kərimə 
həsr olunmuşdu. Bu təşəbbüs İslam dininin əsasları barədə çox-
milyonlu rus oxucularına açıq, mübaliğəsiz məlumat vermək 
üçün gözəl bir başlanğıc idi. +
Yazıçı Lev Tolstoyun Yelena Vəkilovaya yazdığı məktubdan 
hissələr dərc edən qəzet həm də sorğu vermişdi ki, çox təəssüf 
edirik, Vəkilovanın şəxsiyyəti haqqında heç bir məlumatımız 
yoxdur.
Azərbaycanda bu sorğuya cavab verən bircə adam tapıldı – 
generalın yeganə nəvəsi, professor Leyla Qalib qızı Vəkilova. Ca-
vabında bu məsələni dəqiq açıqlayan Leyla xanım yazır:
1 1708-ci ildə Bulavin üsyanı yatırıldıqdan sonra ataman İqnat Nekra-
sovun rəhbərliyi ilə Türkiyəyə köçən Don kazakları. – Ş.N.
General Əli ağa Şıxlinski və silahdaşları
348
“Əhvalat belə olmuşdu: Qızlıq famili Yermolayeva olan Ye-
lena Yefimovna hərbçi-zadəgan ailəsində doğulmuşdur. Tiflisdə 
zabit toplanışlarının birində o, gənc zabit İbrahim ağa Paşa ağa 
oğlu Vəkilovla görüşüb tanış olur”. 
Bizim Vəkilovlar nəsli Azərbaycanın qəza şəhəri Qazaxdan-
dırlar. Zadəgan silkinə məxsus olan nəslimiz rəsmi olaraq üç yüz 
əlli ildən çoxdur ki, davam edir. Bizim nəsil öz xalqına, vətəninə 
bir çox görkəmli hərbçi, alim, yazıçı və sair bəxş etmişdir ki, on-
ların arasında müasir Azərbaycan ədəbiyyatının korifeyi şair 
Səməd Vurğunun adını çəkməmək olmaz.
İki gənc – Yelena Yefimovna və İbrahim ağa Paşa ağa oğlu 
bir-birini sevirlər. Lakin onların birgə səadətlərinə din ayrılığı 
mane olurdu. Azərbaycanlı İ.Vəkilov islam, Y.Yermolayevna isə 
pravoslav dininə məxsus idi. Rusiya imperiyasının o vaxtı qa-
nunlarına görə kəbin kəsdirmək üçün ikisindən biri öz dinindən 
imtina etməli idi. Ancaq onların heç biri tərbiyə olunduqları dini 
ehkamlara qarşı çıxa bilmir. Belə olduğu halda mənim babam 
İbrahim ağa Vəkilov imperatora müraciət edir. Əlahəzrətdən xa-
hiş edir ki, onların dinlərini dəyişdirmədən kəbin kəsdirmələrinə 
icazə versin. Uzun çəkişmələrdən sonra bu icazə verildi. Lakin 
Rusiya imperiyasının qanunlarına görə belə kəbindən sonra 
dünyaya gələn uşaqlar pravoslav dinində tərbiyə almalı idilər.
Beləliklə, Yelena Yefimovna hər üç uşağını – qızı Reyhanı, oğ-
lanları Boris və Qlebi xaç suyuna salır. Lakin atalarının, dost və 
qohumlarının təsiri ilə uşaqlar islam dininə daha çox meyil və 
rəğbət göstərirdilər. Analarını çox sevən hər üç uşaq böyüyəndə 
ondan xahiş edirlər ki, onların müsəlman dininə keçmələrinə ra-
zılıq versin.
Məhz bu səbəbə görə də mənim nənəm onu üzən “nə etməli?” 
sualı ilə “xristian dininin vicdanı” sayılan yazıçı Lev Tolstoya 
müraciət etməyə məcbur olur.
Lev Tolstoy dördsəhifəlik geniş məktubla nənəmə cavab ya-
zır. Həmin məktubdan bəzi parçaları Siz qəzetinizin yeddinci 
nömrəsində – dosyedə dərc etmisiniz.
Şəmistan Nəzirli
349
Tolstoyun məktubundan sonra Yelena Yefimovnanın və İbra-
him ağa Paşa ağa oğlunun uşaqlarının üçü də müsəlman dinini 
qəbul edir. Oğlanları adlarını belə dəyişdirirlər – Boris – Faris, 
Qleb isə Qalib olur.
Yelena Yefimovna bütün həyatını sadiq ərinə və sevimli uşaq-
larına sərf etmişdir. Hərbi vəzifəsinə görə ərinin hara göndəril mə-
sindən asılı olmayaraq (babam qərargah generalı rütbəsinə qədər 
yüksəlmişdi) nənəm həmişə onu müşayiət etmişdir. O, çox savad-
lı qadın olmuş, bir neçə dil bilmiş, ədəbi-bədii tərcü mələrlə məşğul 
olmuş, maraqlı xatirələr yazmışdır. Nənəm 1923-cü ildə Tiflisdə 
vəfat etmişdir.
Mənim babam və onun hər iki oğlu öz xalqına, Vətəni Azər-
baycana böyük inam və sadiqliklə qulluq etmişlər. Xüsusilə, 
1918-1920-ci illərdə Azərbaycan Demokratik Respublikasının 
qurulmasında onların əvəzsiz xidmətləri olmuşdur.
Babam İbrahim ağa hərbi topoqraf idi. O, İran, Türkiyə və 
Zaqafqaziyanın xəritəsini yaratmışdı. Azərbaycanın ictimai hə-
ya tında görkəmli yer tuturdu. Azərbaycanda Demokratik Res-
publika olduğu zaman o, Gəncənin general-qubernatoru idi. 
Türk, İran və Rusiya ordenləri ilə təltif olunmuşdu.
Atam Qalib bəy İbrahim ağa oğlu Vəkilovun hərbi-texniki 
təh sili vardı. Birinci Dünya savaşında iştirak etmişdi. Hərbi xid-
mətlərinə görə bir sıra ordenlərlə, o cümlədən “Müqəddəs Geor-
gi” xaçı ilə təltif olunmuşdu.
Əmim Faris bəy İbrahim ağa oğlu isə ixtiralarına görə bir sıra 
patent qazanmış, istedadlı mühəndis idi. Təəssüf ki, bizim ailə-
miz də siyasi təzyiq tədbirlərindən kənarda qalmadı.
1931-ci ildə atam birinci dəfə həbs olundu, sonra səhhətinə 
görə həbsdən azad edildi. 1937-ci ildə onu ikinci dəfə həbs etdilər 
və günahsız olmasına baxmayaraq, keçmiş çar və müsavat zabiti 
kimi noyabrın 15-dən 16-na keçən gecə güllələdilər...
Əmim isə on səkkiz il Karaqanda, Maqadan və Sibir sürgünü 
çəkmişdi. Atamdan xatirə olaraq məndə yalnız onun (ölümündən 
sonra) bəraət alması haqqında olan arayışlar qalmışdır.
General Əli ağa Şıxlinski və silahdaşları
350
Sizin dosyenin səhifəsində adını çəkdiyiniz Y.Y.Vəkilovanın 
ailəsi haqqında mənim demək istədiyim bunlar idi.
Hə, bir neçə kəlmə də özüm haqqında demək istəyirəm. Mən – Leyla 
Qalib qızı Vəkilova – pedaqoji elmlər doktoru, M.F.Axundov adına Pe-
daqoji Rus dili və “Ədəbiyyatı İnstitutunun professoru, Azərbaycanın 
ali və orta məktəbləri üçün rus dili üzrə bir sıra dərsliklərin müəllifiyəm. 
Bütün şüurlu həyatımı gənclərin tərbiyəsinə və təhsilinə sərf etmişəm”.
Qürbətdən gələn məktub
General-topoqraf İbrahim ağa Vəkilovun ailəsində iki qarda-
şın yeganə bacısı Reyhan xanım idi. Atasından və əmisindən 
fərəhlə danışan Leyla xanım bibisi haqqında heç bir məlumat 
vermir. Əlbəttə, bu, səbəbsiz deyil. 1919-cu ildə Azərbaycan 
nümayəndəsi kimi Fransada işləyən Abbas bəy Ataməlibəyov 
həyat yoldaşı Reyhan xanımı da özü ilə aparmışdı. 1920-ci il Ap-
rel çevrilişindən sonra onlar geri qayıtmadılar. Şübhəsiz ki, Rey-
han xanım “Vətən” deyib, bolşevik-daşnak rejimilə yaşayan o 
vaxtkı Azərbaycana qayıtsaydı, bəy nəsilli, müsavat generalının 
qızına da qardaşları Qalib bəy və Faris bəy kimi acı tale qismət 
olardı. Yetmiş ildə Vəkilovlar kimi digər ziyalı nəsillərimizin 
nümayəndələrinin nələr çəkdiyi hamımıza yaxşı məlumdur. 
Otuz yeddinin qara, məşum günlərində doqquz yaşlı uşağa on 
bir il həbs cəzası kəsən, ata-anasını, hətta uzaq qohumlarını 
güllələdən sovet totalitar hakimiyyətinə etibar edib qayıtmaq 
mümkünmü idi? Əlbəttə, yox. Bütün bunları – sürgün və gül lə-
lənmələri onlar Okeanın o tayında yaşasalar da, bilirdilər.
Yadımdadır, yetmişinci illərdə Faris bəylə tez-tez görüşəndə 
bir neçə dəfə bacısı Reyhan xanımın adını çəkib ağladı.
– Faris bəy, bacınız sizdən böyük idi, yoxsa kiçik? – deyə so-
ruşdum.
– Ailəmizin ən kiçiyiydi, – dedi. – Şən, şıltaq bircə bacımız 
vardı. O, 1896-cı il iyunun 20-də Tiflisdə anadan olmuşdu. İki 
oğuldan sonra dünyaya gələn bacımın şərəfinə atam bir qoç qur-
Şəmistan Nəzirli
351
ban kəsdi. Bacım ilk təhsilini Tiflisdəki Nücabə Qızlar Məktəbində 
almışdı. 1917-ci ildə onun toyu oldu. Əri Abbas bəy Ataməlibəyov 
əslən Şamaxıdan olan, lakin çoxdan Bakıda yaşayan Seyfulla 
bəyin oğlu idi. Onlar varlı-dövlətli, həm də ali dərəcədə ziyalı bir 
nəsil idi. Abbas bəy Üzeyir bəyin qardaşı Ceyhun bəy Hacıbəyli, 
Əlimərdan bəy Topçubaşovla yaxın dost idi. Onlar Fransaya da 
birgə getdilər, bir daha qayıtmadılar. Atamın sağlığında, qarda-
şım və mən həbs olunmamışdan əvvəl məktublaşırdıq. İndi isə 
nə öldüsündən, nə də qaldısından xəbərimiz yoxdur...
Nə az-nə də çox, yetmiş yeddi ildən sonra general ailəsinin 
yeganə varisi Leyla xanım Amerikadan məktub və fotoşəkil aldı. 
Məktub və fotoşəkli ona bibisi oğlu Qalib göndərib. Təbii ki, belə 
məktubu oxumaq nə qədər sevindirici olsa da, həyəcanı ondan 
qat-qat artıqdır. Professor Leyla xanım Vəkilova ingilis dilində 
yazılmış məktubun mətni ilə məni tanış edir.
– Bibim Reyhan xanım 1923-cü ildə anadan olan oğluna 
mənim atamın, yəni kiçik qardaşı Qalib bəyin adını qoyub. Mənə 
uşaq vaxtı babam demişdi ki, sənin bibin oğlu var. Hətta onun 
balaca vaxtı çəkilmiş iki fotoşəklini də göstərmişdi. 1934-cü ildə 
babam İbrahim ağa vəfat etdikdən sonra nə bibim Reyhan xa-
nımdan, nə də onun oğlunun taleyi haqqında heç bir məlumatım 
yox idi. İki min birinci ilin iyun ayında mənə xəbər verdilər ki, 
bibin oğlu Qalib Ataməlibəyov sizi axtarır. Mən ona ev telefonu-
mu və ünvanımı göndərdim.
– Leyla xanım, 1919-1920-ci illərdə Reyhan xanım və ailəsi 
Fransada yaşayıb. Bəs necə olub ki, indi Amerikadan məktub 
gəlib?
– Bibim oğlunun yazdığına görə 1920-ci ildən sonra onlar çox 
çətin və əzablı günlər yaşayıblar. Bu əzablara baxmayaraq, Qalib 
yaxşı təhsil alıb, dünyanın bir neçə böyük ölkəsini dolaşıb. Hələ 
Parisdə yaşayanda o, Sarbonna Universitetini bitirib. Müharibə 
vaxtı fransızların işğalçı qoşunlarının tərkibində Almaniyada 
hərbi qulluqda olub.
General Əli ağa Şıxlinski və silahdaşları
352
1946-cı ildə onlar ailəlikcə Cənubi Amerikaya, Çiliyə köçüblər. 
Qalib farmakologiya mütəxəssisi kimi firmada işləyib. Onun 
Tayvanda, Çilidə, Hindistanda, Yuqoslaviyada və Misirdə filial-
ları olub. Nəhayət, altmışıncı illərin sonunda Amerikada daimi 
yaşayıb. Bibim Reyhan xanım 1966-cı ildə Çilidə, əri Abbas bəy 
isə 1971-ci ildə Amerikada vəfat edib.
Yuqoslaviyada bibim oğlu milliyyətcə serb, sənəti kimyaçı 
olan bir qızla tanış olub, ailə qurub. Onların indi iki övladı var – 
oğlu Abbas – Dominik və qızı Tamar – Mariya adlı. Məktubunda 
Qalib söz verir ki, 2002-ci ildə dədə-baba Vətəni Azərbaycana 
ziyarətə gələcək. 
Tiflisdəki  izimiz
Azərbaycanlı seminaristlər Qoridə özlərinin gənc-
lik illərini keçirmişlər. Onlar Gürcüstan və gürcülər 
haqqında ən yaxşı təəssüratlarla gedirdilər. Gürcüs-
tan Azərbaycanın bir çox mədəniyyət xadimlərinin 
mənəvi vətəni olmuşdur. Belə vətəni unutmaq olar-
mı? Mən Gürcüstan və Qori şəhərinin sakinlərinə 
səmimi münasibətlər üçün dərin minnətdarlığımı 
bildirirəm. 
Firidun bəy Köçərli,
1918-ci ildə “Qruziya” qəzetinin
müxbirinə verdiyi müsahibədən.
XIX əsrin əvvəllərindən başlayaraq Tiflisdə bizim mütərəqqi 
fikirli ziyalılarımız daha çox məskən salıblar. Ona görə də 
inqilabaqədərki ziyalılarımızın hansının ömür yoluna nəzər sa-
lırsansa, istər-istəməz Tiflislə bağlılığına rast gəlirsən. Təəssüf ki, 
belə görkəmli şəxsiyyətlərimizin adları əbədiləşdirilmir. Olub-
qalan nişanələr isə bir yandan silinib itirilir.
Şəmistan Nəzirli
353
General-topoqraf İbrahim ağa Vəkilovun on doqquzuncu 
əsrin sonlarında tikdirdiyi şəxsi mülkü Uş.Çxeidze küçəsində əsl 
memarlıq abidəsi idi. İki göz istəyirdi tamaşa etsin. Bu evi mən 
1985-ci ildə generalın oğlu Faris bəyin çəkdiyi sxem vasitəsilə ax-
tarıb tapmışdım. Bakıya qayıdanda Faris bəyə dedim ki, eviniz 
sağ-salamatdı, getdim, Tiflisdə ziyarət elədim. Onda Faris bəyin 
necə sevindiyinə bir Allah, bir də mən şahidi oldum. Doxsan 
dörd yaşlı tənha qoca durub qara şkafın enli siyirməsində saxla-
dığı həmin evin fotoşəklini tapdı, dönə-dönə öpdü, uşaq kimi 
kövrəldi.
İkimərtəbəli mülkdə iki gürcü, bir erməni ailəsi yaşayırdı. So-
ruşdum ki, bilirsiniz bu mülk kimin olub? Cavab verdilər ki, bir 
tatar generalının.
Budəfəki gəlişimdə də dözməyib, yenə həmin evə baş çəkmək 
istədim. Hansı gözəgörünməz qüvvəsə məni ora çəkirdi. Elə bi-
lirdim orda – o mülkdə, qarşısındakı o cənnətəbənzər bağda 
Azər baycanın bir parçası öz oğlunun həsrətindədir. Üstəlik də 
Faris bəy danışmışdı ki, qapımızdakı ağacların hamısını atam 
Qarayazıdan, Salahlıdan gətirmişdi. Atam o ağaclarla həmişə 
həmsöhbət olardı. Onları sığallaya-sığallaya, hər bir ağacın bo-
yunu sevə-sevə böyüdərdi. Uzaq şəhərlərə topoqrafiya çəkiliş-
lərinə gedəndə onlara da salam yazırdı. Anama, bizə dönə-dönə 
tapşırardı ki, ağaclar amanatı, onlara vaxtında su verin, korluq 
çəkməyə qoymayın.
Veriyski körpüsünü keçib balaca dikdirə çıxanda gözlərimə 
inanmadım. Generalın mülkü yox idi, yer üzündən silinmişdi, 
sanki heç burda belə şey olmayıbmış. Yalnız sahibsiz bağın ağac-
ları qalmışdı. Məni qınamayın, mənə elə gəldi ki, o ağaclar yetim 
uşaq kimi ağlaşırdılar. Yaxınlaşıb oxşadım onları. Əlimi göv də-
lərinə çəkdim. Generalın ruhuna rəhmət oxudum, yaxşı tanıdı-
ğım mərhum Faris bəyi yada saldım. Kövrəldim. “Eh, dünya, 
niyə belə vəfasızsan” – pıçıldadım. Başım üstündə göyə yüksələn 
ağacların yarpaqları xışıldadı. Küləkmi tərpətdi onları, yoxsa 
mənim gəlişimə sevinclə pıçıldaşdılar? Deyə bilmərəm, bircə 
General Əli ağa Şıxlinski və silahdaşları
354
şeyi bilirəm ki, canıma od saldı o ağacların qürbətdə yetim qal-
mağı...
Xeyli aralıdakı qonşulardan soruşdum ki, bu mülkü niyə 
uçu rublar? Cavab verdilər ki, guya yanından keçən yolu geniş-
ləndirmək istəyiblər, yol-zad da çəkməyiblər. Evi uçurduqlarına 
da peşman olublar...
Beləcə, bir tarixi abidəmiz, tariximiz keçmiş Tiflisdən silinib. 
Acınacaqlı haldır ki, bu da bizim səlahiyyətli vəzifə adamlarımı-
zı narahat etmirdi. O vaxt, 1985-ci ildə ev salamat olanda Bakıda 
rəsmi idarədə, bir rəsmi vəzifə sahibinə dedim ki, Tbilisidə gene-
ralın evi qalır.
– Nə demək istəyirsən? – deyib boz-boz üzümə baxdı.
– Yaxşı olar, – dedim, – Gürcüstan hökuməti ilə danışıb mülkə 
bir lövhə vurdurasınız. Axı, o evdə xalqımızın yeganə topoqraf-
generalı İbrahim ağa yaşayıb. General İbrahim ağa Vəkilov tarixi 
şəxsiyyətdir...
Məni axıra qədər dinləməyən rəhbər şəxs etinasızlıqla:
– Fikirləşirik, – dedi, – indi vaxt yoxdu.
Bizim “ağıllı rəhbərimiz” fikirləşməyə vaxt tapana kimi “dəli 
çayı vurub keçdi”...
Həmin il – 1985-ci ilin iyununda Tbilisidə şahidi olduğum bir 
hadisəyə azərbaycanlı kimi hədsiz sevindim. İndi də unuda 
bilmirəm. Bir küçədən keçəndə kitab mağazası görüb içəri keç-
dim. Satıcı yaraşıqlı cavan bir oğlan idi. Mən rusca soruşdum ki, 
sizdə tarixi mövzuda yaxşı kitab varmı? Saxlancın varsa, ver, 
neçəyə desən alaram. Oğlan üzümə baxıb, təmiz Azərbaycan 
dilində:
– Var, – dedi, – buyurun alın, cavan yaşında Gəncədə vəfat 
etmiş şair Nikoloz Barataşvilinin həyatından sənədli povestdir. 
Alsanız, peşman olmazsınız. Burda o dövrün Gəncəsi haqqında 
maraqlı epizodlar var.
– Azərbaycanlısanmı? – sevinclə soruşdum.
– Yox, – dedi, – gürcüyəm. Meydanda yaşayıram. Bizim Mey-
danda yaşayan bütün millətlər Azərbaycan dilində mənim kimi 
Şəmistan Nəzirli
355
təmiz danışırlar, hələ sizin mahnıları da oxuya bilirəm, hər bazar 
günü saat ikidə “Muğam saatı”nı səbirsizliklə gözləyirəm.
Dünən general İbrahim ağa Vəkilovun mülkünün uçurulma-
ğı qanımı qaraltmışdısa, bu gün dilimizə, musiqimizə olan 
hörmət məni göyün yeddinci qatına qaldırdı. Kitab mağazasın-
dan sinədolusu sevinclə çıxdım.
UZUN ÖMRÜN SƏHİFƏLƏRİ
Qarayazı,
Kür qırağı Qarayazı, 
Ömrə çox da bel bağlama
Birdə gördün qara yazı.
El bayatısı
Məni çox kefsiz və bir az da könülsüz qarşıladı. Əvvəlcə başa 
düşə bilmədim, bu etinasızlıq mənim gəlişimə görədir, yoxsa 
qoca xəstəhaldır. Elə-belə, nəzakət xatirinə “keçin əyləşin” – 
dedi. Bu tənha yaşayan qocanın tərtəmiz geyimindən, ev şərai-
tindən hiss etmək olurdu ki, çox səliqəli adamdır.
Qoca əvvəl eynəyini çıxartdı, sonra da dizinin üstündəki ki-
tabı qatlayıb kənara qoydu. İri şkafın enli siyirməsini çəkib 
dərindən nəfəs ala-ala, qara məxməri parçaya bükülmüş bağla-
manı açdı. Balaca bir şəkil tapıb işığa tərəf tutdu. İri ala gözlərini 
geniş açıb “budur, atam, – dedi, buyur, bax!” “Atam” deyəndə 
səsi qırıldı. Bu qocanın bütün varlığını qəribə, təsvirolunmaz bir 
kövrəklik titrətdi. Udqunub üzünü yana döndərdi.
Mən şəkli alıb baxdım. Bu, cavan, çox yaraşıqlı bir zabitin on 
doqquzuncu əsrin sonlarında çəkilmiş şəkli idi.
– Faris baba, – dedim, – bəs sənədləri? Təkcə bu şəkillə nə 
eləmək olar? Mümkünsə, sənədləri də tapın, birgə baxaq, elə bu-
radaca... Heç yerə aparmayacağam.
General Əli ağa Şıxlinski və silahdaşları
356
O, könülsüz geri döndü, ağır addımlarla yenidən şkafa ya-
xınlaşdı. Xeyli əlləşdi. Bayaq oxuduğu kitabı o küncdən bu küncə 
qoyur, dəftəri açıb baxır, arasından heç nə tapa bilməyib əsə-
biləşirdi...
Səbrim tükənmişdi, onun əhvalı mənə də təsir etmişdi. Nə-
hayət, şkafın tək gözündən götürdüyü qalın bir qovluğu mənə 
verib titrək, kövrək səslə soruşdu:
– Cavan oğlan, sənin nəyinə lazımdı mənim atamın sənədləri? 
– Faris baba, atanız xalqımızın hərbi topoqrafiya tarixində 
yeganə general olub. İstəyirəm qəzetdə, jurnalda onun barəsində 
bir yazı ilə çıxış edim, qoy bugünkü gənclik xalqımızın belə bir 
şöhrətli generalı olduğunu bilsin.
– Mənim atam çoxdan unudulub, – deyə incik halda əlini 
yellədi. Ani fasilədən sonra əlavə etdi: – Bəlkə, elə belə yaxşıdı. 
Müsavat generalı kimin nəyinə lazımdır?.. – İndi başa düşdüm 
ki, qoca məni nəyə görə könülsüz qarşıladı. – Bir vaxt özüm çox 
çalışdım ki, üzə çıxsın, generallar arasında onun da adı çəkilsin. 
O da Azərbaycan üçün, xalqı üçün can qoyub, cəbhələrdə vuru-
şub, gecəsi-gündüzü topoqrafiya çəkilişlərində keçib. Hələ 1883-
cü ildə Rusiya-İran komissiyasının tərkibində Xəzər dənizindən 
Əfqanıstana qədər olan sərhədlərin dəqiqləşdirilməsində iştirak 
edib. Belə bir ciddi işi vaxtından əvvəl yerinə yetirən atamın 
xidməti İran hökumətinin ən yüksək “Şire-Xorşid” ordeninə la-
yiq görülüb. O, Krımın, Dağıstanın və bütün Qafqazın topoqra-
fik xəritəsini tərtib edib. 1892-ci ildə Türkiyəyə ezam olunan 
atam Qars vilayətinin rus-türk sərhədlərində topoqrafiya işlərinə 
rəhbərlik edib. Cənubi Azərbaycanın Təbriz, Xoy, Urmiya və 
başqa şəhərlərinin də topoqrafik çəkilişinə atam rəhbərlik edib. 
Hər gələn bir sənədini, şəklini istədi, elə o gedən oldu. – Kövrək-
kövrək: – Mən də ki belə, gördüyün kimi, qocaldım, əldən düş-
düm. Sənəd, şəkil aparanların da ünvanını, telefonunu itirdim. 
O, insafsızlar da nə atam haqqında yazdılar, nə də şəklini qaytar-
dılar.
Şəmistan Nəzirli
357
– Mən burda baxacam, heç nəyi heç yerə aparan deyiləm. 
Qeydlərimi də burada eləyəcəm...
– Yaxşı, onda aç qovluğu, söhbət eləyək. Əvvəla, de görüm, 
atamın sorağını sənə kim verib? – zəndlə üzümə baxıb soruşdu.
– Bir marşalın “Mənim xatirələrim” adlı yeni kitabı çıxıb. 
Orda atanız, polkovnik İbrahim ağa Vəkilovun Sərdarabad, Baş 
Abaran əməliyyatındakı fəaliyyətindən geniş məlumat verir. 
Qərargah rəisi polkovnik İbrahim ağa Vəkilovun hərbi döyüş-
lərdə məharətini marşal bütün ordu heyətinə nümunə göstərir, 
– dedim.
Üz-gözündən gördüm ki, bu fakt onu hədsiz dərəcədə sevin-
dirdi. Məndən qabaq əl uzadıb qovluğu özü açdı.
...1978-ci ilin yazında Faris bəy İbrahim ağa oğlu Vəkilovla 
tanışlığım belə oldu. Həmin il atası haqqında “Azərbaycan” jur-
nalında çıxış etdikdən sonra yenidən onun görüşünə getdim.
Faris baba jurnalı aldı, yazını o üz-bu üzə vərəqlədi. Divanda 
yanaşı əyləşdik.
– Oxu, – dedi, – görüm nə yazmısan?
Yarıya çatmamış sərlövhəsini bir də soruşdu.
– “Qəribə tale”, – dedim və dönüb ona baxdım. Onun ağıllı, 
iri gözlərində yaş damcıları görüb dayandım.
– Daha oxuma, özüm oxuyacam, – deyib buz kimi əlilə bilə-
yim dən yapışdı, – atamı yad etdiyiniz üçün hamınıza min nət-
daram...
* * *
Yol boyu tənha qocanı düşünürdüm. “Mənim bu uzun ömrü-
mün qarası ağından çox olub”. Bu sözlər onun dilindən elə belə 
çıxmamışdı. Sonralar onun həyat tarixçəsi ilə yaxından tanış 
olanda heyrətə gəldim ki, bütün bu əziyyətlərə necə dözüb? 
Qəribə burasıdır ki, həmişə başı qovğalarda olan, çox əziyyətlər 
çəkən bu insanın yaddaşı zərrəcə zəifləməmişdi.
Faris bəy nə az-nə çox, ömrünün on səkkiz ilini doğma 
Azərbaycandan uzaqda, əzab-əziyyətlə Sibir və Karaqanda sür-
General Əli ağa Şıxlinski və silahdaşları
358
günündə keçirmişdi. Neçə inqilabın, neçə müharibənin sınaqla-
rından sayıq çıxmışdı. Çünki amalı düz, əqidəsi pak olmuşdu. 
Harda, hansı şəraitdə olmasına baxmayaraq, qəlbində bir çırağın 
işığı yanmışdı. O çırağın da adı Azərbaycan idi. Lakin bir acı ilin 
sərt küləyi onun üzünü elə qarsımışdı ki, qapısını elə bərk çırp-
mışdı ki, o, hələ də özünə gələ bilmirdi. 
Birinci Dünya müharibəsi başlananda Texnologiya İnstitutu-
nun beşinci kurs tələbəsi Faris bəy Vəkilov Petroqradın Putilov 
zavodundakı top emalatxanasının müdafiəsinə səfərbər olunur. 
Gənc mühəndisin bu zavoddakı yaxşı fəaliyyəti onu pillə-pillə 
ucaldır.
1916-cı ildə yaxşı xasiyyətnamə ilə Petroqraddakı məşhur 
“Feniks” zavodunda baş mühəndis təyin olunur. Bir il sonra okt-
yabr tufanları zamanı bu səhmdar idarə öz fəaliyyətini dayandı-
rır. Faris bəy Tiflisə – ailəsinin yanına qayıdır. O, bolşevik Əli-
heydər Qarayevlə birgə ictimai-siyasi işlə məşğul olur. Onlar 
Peter burqda fəaliyyət göstərən “Azərbaycan Həmyerliləri Cə-
miy yəti”ndə tanış olmuşdular.
1918-1920-ci illərdə Faris bəy Azərbaycan Respublikasının 
Gürcüstan hökuməti yanında səlahiyyətli nümayəndəsi kimi 
mühüm vəzifədə çalışır.
Azərbaycanda aprel işğalından sonra təqib olunan ziyalılar-
dan biri kimi Fransaya mühacirətə gedir. Parisdəki “Reno” zavo-
dunda konstruktor işləyir.
Beş il Paris şəhərində işləyən Faris bəy Vəkilov mühacirətdə 
olan həmyerlimiz şərqşünas-alim general-mayor Məmmədsadıq 
bəy Ağabəyzadə ilə görüşür, texniki biliyini artırır. Lakin Vətən 
həsrəti, ata məhəbbəti onu Azərbaycana qayıtmağa məcbur edir.
“Parisdə müvəqqəti qaldığıma əmin idim, tez-tez Azər-
baycanda qalmış atamla əlaqə saxlayırdım. 1925-ci ildə atam ya-
zırdı ki, məni Peterburqdan şəxsən tanıyan Azərbaycan Kom-
munist Partiyasının Mərkəzi Komitəsinin birinci katibi Əliheydər 
Qarayev təklif edir ki, Vətənə qayıdım və hadisələr zamanı da-
Şəmistan Nəzirli
359
ğılmış təsərrüfatların bərpa edilməsində iştirak edim. Mən bu 
təklifdən çox məmnun oldum.
Sovet konsulluğundan lazım olan sənədləri aldım və 1926-cı 
ilin fevral ayında öz həyat yoldaşım ilə birlikdə Bakıya qayıtdım.
Əliheydər Qarayev məni səmimi qarşıladı. Mənzil almağa 
kömək etdi və leytenant Şmidt adına zavoda işə göndərdi”. 
...Axşam qonşusu mənə zəng eləyib dedi ki, Faris baba sabah 
sizi görmək istəyir. Mümkünsə, ona baş çəkin.
İşdən bir az tez çıxıb onun yanına gəldim. Biz neçə ilin dostu, 
hətta deyərdim, qohum kimi görüşdük.
– İndi mənim sənə işim düşüb, – dedi. – Xəbərin varmı, ata-
mın dayısı oğlu İbrahim ağa Usubov da general olub. Ondan da 
yazmaq lazımdır.
Həmin günü mənə çoxlu şəkil, sənəd göstərdi. Səxavət əli 
açılan Faris babanın mənə hədiyyə verdiyi şəklin biri 1901-ci ildə 
Qarsda çəkilib. Burda atası İbrahim ağa Vəkilov topoqrafiya 
çəkilişi zamanı təsvir olunub. Hər iki şəklin orijinalı indi də 
məndədir. Anası Yelena Yefimovna Vəkilovanın 1909-cu il mar-
tın 2-də böyük rus yazıçısı Lev Tolstoya öz övladlarının islam 
dinini qəbul etmələrinin mümkünlüyü barədə yazdığı mək-
tubdan söhbət açdı.
Faris baba bu məktubun fotosurətini və öz əlilə rus dilində 
yazdığı xatirələrini avtoqrafla mənə verdi.
– Oğul, – dedi, – mənim ömrüm qurtarır, səninki isə başlayır, 
qoy bunlar səndə qalsın. Amma mən tənha qocaya tez-tez baş 
çək, sənə lazım olan çoxlu materiallar verərəm...
General Əli ağa Şıxlinski və silahdaşları
360
SÜVARİ GENERAL-MAYOR  
İBRAHİM AĞA USUBOV
Qatar səhər saat doqquzda Gəncəyə çatdı. Bay-
raqlar, xalı-xalca… Hər yer camaatla dolu idi. 
Hərbiyyə naziri Səməd bəy Mehmandarov və müavi-
ni general Əli ağa Şıxlinski, Gəncə qubernatorunun 
müavini Hüseynqulu xan Xoyski və başqalarına “xoş 
gəldiniz” rəsmi əda edildi.
Rəsmi keçid başlandı. Rəsmi keçidi hərbi nazir 
müavini general Əli ağa Şıxlinski və ərkani hərbi 
rəisi general Həbib bəy Səlimov idarə edirdilər. Gene-
ral İbrahim ağa Usubov komanda verirdi. O, gözəl at 
üstündə oturub əlində üryan qılınc nərəli bir səda ilə 
komanda verirdi.
1919-cu il martın 23-də Novruz bayramı 
münasibəti ilə keçirilən parad-nümayişdən
Bu dəfə söhbətimizin əsas mövzusu Faris babanın əmisi İbra-
him ağa Usubov oldu. General-mayor İbrahim ağa Usubov 1875-
ci il martın altısında Qazax qəzasının Qıraq Salahlı kəndində 
dünyaya gəlib. Sənədlərdən öyrənirəm ki, generalın atası Musa 
ağa da rus ordusunun zabiti olub. XIX əsrin əvvəllərində azər-
baycanlılardan təşkil olunmuş müsəlman süvari alayında Musa 
ağa və əmisi Süleyman ağa Usubovlar Qazax süvari dəstəsində 
mərdliklə vuruşmuşlar. Sonralar Polşa müharibəsində və dağlı-
lara qarşı döyüşlərdə nümunəvi xidmətinə görə Musa ağa Molla 
Yusif oğlu poruçik rütbəsinə qədər yüksəlib.
Musa ağa praporşik rütbəsini 1839-cu il iyulun 2-də alıb. 1845-
ci il noyabrın 28-dən general-adyutant knyaz Vorontsovun ko-
Şəmistan Nəzirli
361
mandan olduğu Əlahiddə Qafqaz korpusu yanında müsəlman 
ayında rəis köməkçisi olmuşdur. Həmin ilin dağlılara qarşı 
döyüşlərdə Darqo kəndi və Gerzer yaşayış məntəqəsi uğrunda 
gedən döyüşlərdə göstərdiyi qəhrəmanlığa və şücaətə görə üçün-
cü dərəcəli “Müqəddəs Stanislav” ordeni ilə təltif olunmuşdur.
Musa ağaya 1848-ci il iyulun 9-da podporuçik, 1854-cü il de-
kabrın 4-də isə qüsursuz xidmətinə görə poruçik rütbəsi veril-
mişdir. 1891-ci il iyulun 22-də istefaya çıxan poruçik Musa ağa 
Usubova dövlət gümüş pulla ildə 97 manat 50 qəpik pensiya 
kəsmişdir. Həmin il avqustun 1-də vəfat etdiyinə görə o zabit 
heyəti siyahısına çıxarılmışdır. 
Faris baba sənədlərindən birini açır, titrək barmağını üstündə 
gəzdirə-gəzdirə:
– Fikir ver, əmim də Əli ağa Şıxlinski və atam kimi Tiflisdəki 
kadet korpusunu bitirib, özü də əla qiymətlərlə, – deyir, – 1892-ci 
ildə İkinci Konstantinovsk hərbi məktəbini bitirir. Bir il sonra 
unter-zabit rütbəsi alır. 1902-ci ildə ştabs-kapitan rütbəsində 
əsrimizin əvvəllərində başlayan Rusiya-Yaponiya müharibəsində 
iştirak edir. Port-Artur döyüşlərində mərdliklə vuruşan əmim 
“Müqəddəs Vladimir” ordeninin dördüncü dərəcəsilə və “Mü-
qəddəs Stanislav” ordenin üçüncü dərəcəsilə (qılınc və bantla 
birgə) təltif olunur.
1914-cü ilin payızından podpolkovnik rütbəsi alır.
Həmyerliləri, artilleriya generalı Əli ağa Şıxlinski və Səməd 
bəy Mehmandarovla çiyin-çiyinə vuruşan podpolkovnik İbra-
him ağa Usubov Birinci Dünya müharibəsində az şücaət 
göstərmir. Müharibədən sonra Xarkov şəhərində yerləşən 122-ci 
Tambov süvari alayında hərbi xidmətə başlayır. 1910-cu ildə İb-
rahim ağa Usubov Tiflisdə yaşayan qohumu, Zaqafqaziya müfti-
si Mirzə Hüseyn əfəndi Qayıbzadənin kiçik qızı Gövhər xanımla 
ailə həyatı qurur. Onun anası Böyükxanım Nəsib ağa qızı 
Vəkilova idi.
Müsahibimdən soruşdum:
– Generalın oğlu, qızı qalırmı?
General Əli ağa Şıxlinski və silahdaşları
362
– Bu saat hamısını deyəcəyəm, – Faris baba yenidən əl-ayağa 
düşür. Köhnə cib dəftərçələrinin birini götürüb, o birini qoyur. 
– İki adamla görüş, söhbət elə. Əmim qızı Nigar xanım Usubova 
və generalın qardaşı qızı Gövhər xanım Usubova ilə.
Elə həmin günü Mirzə Şəfi küçəsinin altı nömrəli mənzilində 
yaşayan Gövhər xanıma baş çəkdim. General-mayor əmisinin 
adını eşidən kimi səksən yaşlı qadının da gözlərində, sifətində 
qəribə bir işıq yandı. Sonra o işıq qəfildən çəkildi və yerində 
təəccüb qaldı: “Nə əcəb? Haradan yada düşüb”.
Gövhər ana əlini dizlərinə vurub yana-yana dedi:
– Fələyin gözü tökülsün, bircə əmin oğlu vardı, o da 1940-cı 
ildə qəflətən vəfat etdi. Yeganə kişi nişanəsi idi əmim ocağının. 
Atam İsmayılı zorla xatırlayıram, 1910-cu ildə vəfat etdikdən 
sonra əmim İbrahimin himayəsinə keçdim. O, Xarkovda hərbi 
qulluqda olsa da doğma kəndi Salahlını unutmurdu. 1914-cü 
ildə məni Bakıya gətirib Hacı Zeynalabdin Tağıyevin Qız mək-
təbinə qəbul etdirdi. 1917-ci ilədək bu məktəbdə oxudum. Əmim 
bir il sonra Azərbaycan Demokratik Hökumətinin dəvətilə Xar-
kovdan Bakıya köçdü.
Adətən hərbçi zəhmi ağırdı, deyirlər. Əlbəttə, işdə, qulluqda 
necə olmağını deyə bilmərəm, amma evdə, ailədə əmim xoşxa-
siy yət, həssas qəlbli insan idi. Təhsil və tərbiyə məsələsinə ciddi 
fikir verərdi. “Gövhər, – deyərdi, – səni atanın arzusu ilə müəl-
limliyə qoymuşam. Sənin qarşında mədəni insan yetiş dirmək 
kimi nəcib bir vəzifə durur. Gərək elə şagird yetişdirəsən ki, 
onunla həmişə iftixar edə biləsən”. Yadımdadı, general Əli ağa 
Şıxlinski tez-tez bizə gələrdi, hər iki bacanaq Port-Artur döyüş-
lərindən, Birinci Dünya müharibəsindəki fəaliyyətlərindən söh-
bət açardılar.
İbrahim ağa Usubov görkəmli dövlət xadimi Nəriman Nəri-
manovla, Əliheydər Qarayevlə, Mixail Frunze və başqaları ilə 
yaxın idi. 1915-ci il avqustun birində döyüş meydanlarında gös-
tə rdiyi şücaətə görə ona polkovnik rütbəsi verilmişdi.
Şəmistan Nəzirli
363
Bu müharibədə onun göstərdiyi şücaət haqqında “Kaspi” 
qəzetinin 26 fevral 1916-cı il sayında Ceyhun Hacıbəyli yazır: 
“Yüz iyirmi ikinci Tambov süvari alayının zabiti, üçüncü dərəcəli 
“Müqəddəs Vladimir” (1916-cı ildə), ikinci dərəcəli “Müqəddəs 
Stanislav”, ikinci dərəcəli “Müqəddəs Anna” ordenli, kavaler İb-
rahim ağa Usubov bu alaya təyin olunandan sonra polkovnik 
rütbəsi almışdır. 1914-cü il oktyabrın on dördündə Mizines kəndi 
ətrafındakı yüksəkliyə hücum zamanı İbrahim ağa batalyona ko-
mandirlik edərkən düşməni iki cərgə səngərdən vurub çıxarmış 
və üç gün bu yüksəkliyi avstriyalıların əks hücumlarından qoru-
yub saxlamışdır”.
Polkovnik İbrahim ağa Usubov artilleriyası ilə öz alayına 
himayədarlıq etmiş və Peremışl qalasından düşməni vurub çı-
xarmışdır. Bu döyüşlərdə göstərdiyi igidliyə görə 1915-ci il apre-
lin 19-da “Müqəddəs Georgi” ordeninin dördüncü dərəcəsi ilə 
təltif olunmuşdur.
1917-ci il iyulun birində 133-cü süvari diviziyasında briqada 
komandiri təyin olunan İbrahim ağa Usubova general-mayor 
rütbəsi verilmişdir.
1918-ci ilin may ayında İbrahim ağa Usubovu milli Azərbaycan 
diviziyasında işləmək üçün dəvət etdilər. O, Əli ağa Şıxlinski, 
Səməd bəy Mehmandarov, Əbdülhəmid bəy Qaytabaşı, Cavad 
bəy Şıxlinski və başqa hərbçilərlə birgə Azərbaycan Demokratik 
hökumətinin Milli Ordusunun təşkilinə başladı. On səkkizinci 
ilin aprelində Gəncədə praporşik məktəbi açdılar. Burada azər-
baycanlı gənclər təhsil alırdılar. Bir il sonra həmin məktəb Bakı-
ya köçürüldü və Azərbaycan Hərbiyyə məktəbi adlandırıldı. 
1919-cu il yanvarın 9-da milli hökumət xalqına sidq-ürəklə xid-
mət etdiyinə görə hərbiyyə naziri yanında İbrahim ağa Usubovu 
tapşırıq generalı vəzifəsinə təyin etdi. 
Milli hökumət İbrahim ağanı on doqquzuncu ildə Azərbaycan 
ordusu üçün hərbi ləvazimat və hərbi geyim alıb gətirmək 
məqsədilə İtaliyaya ezam etmişdi. İbrahim ağa Usubovun xarici 
ölkəyə ezam olunması təsadüfi deyildi. O, fransız, ingilis, alman 
General Əli ağa Şıxlinski və silahdaşları
364
və polyak dillərini mükəmməl bilirdi. Respublika Mərkəzi 
Dövlət Arxivində saxlanan bir sənəd Müsavat dövlətinin İtaliya-
dakı nümayəndəsinin Müsavat ordusuna geyim və təchizat 
əşyaları almaq üçün hərbi nazirliklə danışıqları barəsində teleq-
ram bunu təsdiq edir. 
2 dekabr 1919-cu il 
Özünün sərəncamında olmadığından İtaliyanın hərbi nazirliyi pal-
tar və silah verə bilmir. O avtomobillər, aeroplanlar, projektorlar, 
dizliklər, mələfələr və adyallar verir. Geyim əşyaları göndərilməsi Gellə 
tapşırılıb. İlk partiya dekabrın axırlarında Batuma gələcək. Keyfiyyətli 
köhnə paltar tapmaq mümkün deyil. Əgər qiyməti əl versə, bu əşyaların 
əvəzinə parça almaq barəsində fikirləşərəm. Parçanın bizdəki qiymətini 
bildirməyinizi xahiş edirəm.
General İbrahim ağa Usubov
 
– Əmim çox zarafatcıl idi, – deyən Gövhər xanım söhbətini 
davam etdirir. – Bir dəfə süfrə başında olan bir əhvalat yadıma 
düşdü. İbrahim əmim köksünü ötürüb:
– Of, – dedi, – balalarım, kaş hər şeydə: ağılda, kamalda, şöh-
rətdə özümə oxşasınlar. Amma bircə şeydə mənə yox, dayılarına 
oxşasalar yaxşıdı. 
Həyat yoldaşı – bibim tez üstünə düşdü.
– De görüm, o nədi elə?
Əmim bığaltı gülümsünüb: 
– Boyumu deyirəm, – dedi, – bircə boy-buxundan kəm-kəsrim 
var. 
Əmim orta boylu idi. Ona işarə vururdu.
Əlağa Şıxlinski də buna zarafatla cavab verdi. 
– Eybi yoxdu, – dedi, – İbrahim, qəm eləmə, o da igidə bir 
yara şıqdır. 
– Gövhər xanım, general əminizin son taleyi necə olub? 
Şəmistan Nəzirli
365
– İyirminci ilin aprelində XI Ordu gəldi. Əli ağa Şıxlinski, İb-
rahim ağa Vəkilov, Səməd bəy Mehmandarov, Firidun bəy 
Vəzirov, əmim və bütün azərbaycanlı hərbçilərə, generallara ilk 
günlər toxunmadılar. Xüsusi əmr verdilər ki, poqonlarınızı çıxa-
rın, indi Qızıl Orduda xidmət edəcəksiniz. Onlar da dinib-danış-
madılar. Dedilər, təki xalqa toxunmasınlar, biz də xalqa xidmət 
edərik. Səhv etmirəmsə, hətta, onlara əmək haqqı da təyin etmiş-
dilər. Əmimə vəsiqə də vermişdilər ki, o, diviziya komandiri 
kimi xidmət edir. Yadımdadır, iyul ayının ilk günləri idi. Evi miz-
də Qazaxdan gələn qonaq da vardı. Əli ağa əmim, İbrahim da-
yım da (general İbrahim ağa Vəkilov – Ş.N.) bizə gəlmişdi. Hamı 
kəndi, qohumları, uşaqlıq dostlarını soruşur, deyib-gülür dülər. 
O vaxt bütün hərbçilər indiki İstiqlal küçəsindəki beş nömrəli 
evdə yaşayırdılar. Gecə on ikiyə işləyəndə hər kəs öz evinə getdi. 
Yenicə yatmağa hazırlaşırdıq ki, küçədə bir yük maşını dayandı. 
Maşından tökülən əsgərlər qaça-qaça bloklara doldular. Tüfəng-
lərin qundağı ilə qapıları döyüb içəri soxuldular. Əsgərlər içəri 
girən kimi əmimi əhatəyə aldılar. Mən əmimə tərəf atılıb zorla 
əlindən yapışıb ağladım. Əsgərlər ev əşyalarını siyahıya aldılar. 
Əmimin orden-medallarını və özünü də apardılar. O gecə azər-
baycanlı generalları – Əli ağa Şıxlinskini, Səməd bəy Mehman-
darovu, Murad Gəray bəy Tlexası, Firidun bəy Vəzirovu, gene-
ral-qubernator Nərimanbəyovu, polkovnik Rüstəm ağa Şıxlins-
kini, kapitan Bahadır bəy Vəkilovu, əmim İbrahim ağa Usubovu 
– hamısını yük maşınına doldurub apardılar. Dallarınca çox 
gedib-gəldik, bir xəbər öyrənə bilmədik. Onları həbs etdirən İlya 
adlı hərbçi idi. O, yarı erməni, yarı yəhudi idi. Əmimi, on iki 
azərbaycanlı generalı və zabiti 1920-ci il iyunun on altısında 
gecə ilə Nargin adasına aparıb orada güllələyiblər. Çox get-
gəldən sonra əmim arvadı Gövhər bibimə əl boyda kağız verdilər 
ki, onları səhvən güllələyiblər. Şura hökuməti ailənizdən üzr 
istəyir.
Əli ağa Şıxlinski və Səməd bəy Mehmandarov isə ayrı kame-
rada olublar. Xoşbəxtlikdən, onların Nəriman Nərimanova 
General Əli ağa Şıxlinski və silahdaşları
366
göndərdikləri məktub çatıb və onlar xilas olublar. Orduya soxu-
lan terrorçu-daşnaklardan ehtiyat edən Nərimanov ona görə də 
1920-ci il avqustun 1-də Əli ağa Şıxlinskini və Səməd bəy Meh-
mandarovu Moskvaya göndərdi.
General İbrahim ağa Usubovdan çox az nişanə qalıb. Bir neçə 
şəkil, bir də qızı – Azərbaycan Dövlət Konservatoriyasının müəl-
limi, Əməkdar incəsənət xadimi, professor Nigar xanım Usubo-
va… Mübarizələrdə keçən ömrün anları indi saralıb-soldurdu-
ğunu çox az şəkil və sənədlərlə yaşayır. General-mayor İbrahim 
ağa Usubovun qızı Nigar xanım atasından fəxrlə söhbət açır:
– Əli ağa əmim deyirdi ki, atan İbrahimin hərbçi istedadı Bi-
rinci Dünya müharibəsi dövründə özünü parlaq şəkildə göstərdi. 
Döyüş zamanı çevikliyi, piyada qoşunlardan məharətlə istifadə 
etməsi, xüsusilə əsgərlərlə səmimi rəftarı İbrahimi rus ordusun-
da mahir bir sərkərdə kimi tanıtdı. Əli ağa əmim bir də danışırdı 
ki, M.V.Frunze atanı yaxşı bir insan kimi tanıyırdı. Birinci Dünya 
müharibəsindəki fəaliyyətini, hərbi sənətkarlığını çox yüksək 
qiymətləndirirdi.
Mən Xarkovda anadan olmuşam. Uşaq olsam da, bəzi əhva-
lat ları yaxşı xatırlayıram. Yadımdadır, nə münasibətləsə evi-
mizdə qonaqlıq vardı, məclisdə yüksək rütbəli zabitlərlə yanaşı 
sıravi əsgərlər də iştirak edirdi. Əsgərlərdən biri atam haqqında 
dedi: – Baxmayaraq ki, o, rus deyil, azərbaycanlıdır, ancaq bizim 
üçün doğma atadan da yaxındır.
Atam həqiqətən də əsgərlərlə zabit arasında sərt sədd çək mə-
yən adam idi. Əsgərin bütün hüquqlarını əlindən alan zabitlərlə 
o, heç vaxt razılaşmazdı. Məhz bu keyfiyyətlərinə görə onu 
əsgərlər ata kimi sevir, hörmət edirdilər.
…Faris baba ilə görüşlərimin birində gördüm ki, o, lüğətlə bir 
Azərbaycan yazıçısının romanını oxuyur.
– Faris baba, – dedim, – indən belə dil öyrənmək gec deyilmi?
– Öyrənirəm ki, İbrahim əmim kimi dünənə sabah deməyim.
– O nə deməkdir?
Şəmistan Nəzirli
367
– Bu saat danışacam, – deyib qoca iri gözlərilə gülümsündü. 
– Xatirimdədir, 1914-cü ilin yazında atam məni də götürüb 
kəndimiz Salahlıya gətirmişdi. Hələ müharibə başlamamışdı. 
Atam doğma kəndinə getməyi, qohumlara baş çəkməyi çox se-
virdi. Ali rütbədə, yüksək bir yerdə işləməyinə baxmayaraq, ildə 
bir neçə dəfə kəndə gedərdi. “Bu kənd, – deyirdi, – oğul, harda 
olsam mənimlədi, adam nə qədər böyük şəhərlərdə, uzaq ellərdə 
olsa da doğmasını, anadan süd əmdiyi yeri unuda bilmir. Buna 
haqqı da yoxdur”.
Atam eşidir ki, İbrahim ağa Usubov da ailəsi ilə kəndə gəlib. 
Abdulla əmimlə onun görüşünə gedirlər. Abdulla əmim İbrahim 
əmimdən soruşur ki, nə vaxt gəlmisən?
İbrahim əmim cavab verir ki, “sabah”. 
Atam təəccüb edir ki, bu nə danışıqdır. Abdulla əmim işin nə 
yerdə olduğunu başa düşür. Gülə-gülə deyir:
– İbrahim, əgər sabah gəlmisənsə, yəqin ki, dünən də qayıdıb 
gedəcəksən. – Qoca əhvalatı danışıb kədərlə gülümsündü. – İb-
rahim əmim, – dedi, – uzun müddət Rusiyada qulluq etdiyindən 
Azərbaycan dilini bir az yadırğamışdı. Məni də tale ölkədən-
ölkəyə, şəhərdən-şəhərə atıb. Fransız, ingilis və bir neçə dildə 
sərbəst danışıb yaza bilirəm. Amma hiss edirəm ki, o qədər yad-
larla oturub-durmuşam ki, doğmamı unutmaq ərəfəsindəyəm. 
Faris baba çoxillik ömründə bitib-tükənməyən hadisələrin, 
əhvalatların şahidi olmuşdu. Heyf ki, bu səmimi, mehriban qoca 
ilə görüşüm onun həyatının son günlərinə təsadüf etdi. O, bizim 
işıqlı dünyamızdan ömrünün doxsan dördüncü ilində köçdü.
Minillik ədəbiyyata, mədəniyyətə malik xalqımızın minillik 
də qəhrəmanlıq tarixi var. İgid Cavanşirin, əyilməz Babəkin, 
köhlən at belində yadellilərə qarşı vuruşan Koroğlunun, Nəbinin 
adı həm öz xalqımızın, həm də bütün bəşər tarixinin səhifələrində 
yaşayır. Onların hər biri öz doğma torpağını, öz yurdunu, öz xal-
qının əsrlərdən bəri yaratdığı mədəniyyəti qəsbkarlardan mərd-
liklə müdafiə ediblər.
General Əli ağa Şıxlinski və silahdaşları
368
Hər əsr tarixə öz qəhrəmanlarını verib, hər igid özünün 
şücaəti ilə gələcək nəslə örnək olub. Zaman keçib, illər ötsə də, 
onlar yenə unudulmur, tarixin əbədi yaddaşında, sənədlərdə 
həmişə yaşar qalırlar.
İnanırıq ki, hərbi qüdrət tariximizin səhifələrində general-
mayor İbrahim ağa Usubov da beləcə yaşayacaqdır.
YARALI SÖHBƏT
Bizim işimiz müqəddəs, haqq işidir, bizim ölməyi-
mizlə o məhv olmayacaq. – Qalibiyyət yolunda bi-
zim qanımız hələ çox töküləcək, ancaq göstərilən 
fədakarlıqla, verilən qurbanlarla böyük ideyalar qa-
lib gəlir. Biz ölməklə, al-qanımıza boyanmış azadlıq 
və bərabərlik bayrağını intiqam və qalibiyyət irsini 
gələcək nəsillərə qoyub gedirik.
Spartak
Topoqraf-general İbrahim ağa Vəkilovun qəribə taleyi ilə 
bağlı axtarışlar aparıb mətbuatda çıxış etdikdən sonra onun dox-
san iki yaşlı oğlu Faris baba ilə dostluğumuz başlandı. Bir neçə 
dəfə görüşdükdən sonra qoca mənə etibar edib öz həyat yolun-
dan, general-mayor İbrahim ağa Usubovdan danışdı. Hər dəfə 
görüşəndə günahsız olaraq həbs edilib, əvvəl Mordaviyada, son-
ra Karaqandada on səkkiz il çəkdiyi əziyyətlərdən, iztirablardan 
yana-yana, bir-birindən dəhşətli əhvalatlar söyləyirdi.
Eşitmişdim ki, Faris babanın kiçik qardaşı polkovnik Qalib 
bəy Vəkilovun 1918-ci ildə yaranan Milli Orduda böyük xidmət-
ləri olub. Onu da otuz yeddidə həbs ediblər. Arabir qardaşı haq-
qında soruşurdum. Hər dəfə də o, söhbətin yönünü dəyişir və bu 
barədə danışmaq istəmirdi. Yüzü haqlayıb, uşaq kimi kövrək 
olan qocanın qəlbinə dəyməyə qıymırdım. Bir dəfə söhbəti Çin-
giz İldırımdan saldım. Bilirdim ki, Çingiz İldırımla Qalib bəy 
dost olublar. Qoca məcbur olub ötəri əhvalat danışdı. Mən əl 
Şəmistan Nəzirli
369
çəkməyib: – Qalib bəy niyə tutulub? – soruşanda qoca qəmli-
qəmli üzümə baxıb xeyli dinmədi. Bu an divardakı qədim saatın 
səsi bizi diksindirdi. Hər ikimiz dönüb ona baxdıq. Əqrəblər düz 
on birin üstündə dayanmışdı. Bu gün Faris baba ilə söhbətimiz 
həmişəkindən daha çox olmuşdu. Həqiqətən onu bərk yormuş-
dum. Durub getmək istəyəndə qoca əlimdən yapışıb:
– Bərk yorulmuşam, – dedi. – Qoy qardaşım Qalib bəy haq-
qında söhbət sonraya qalsın, onun faciəsi çox uzundur. Bu, illərlə 
ürəyimdə gəzdirdiyim yaralı bir söhbətdir. 
Yazıq görkəm alan qoca üzrxahlıq elədi:
 – İncimə, gələn şənbə-bazar gözləyəcəyəm...
Təəssüf ki, Faris baba mənə görüşmək üçün vəd etdiyi bazar 
gününə kimi yaşamadı...
Sonralar Qalib bəy Vəkilovun doğma qızı Leyla xanımla bir 
neçə dəfə görüşdüm. Pedaqoji elmlər doktoru, professor Leyla 
xanım Vəkilova M.F.Axundov adına Rus Dili və Ədəbiyyatı İns-
titutunda işləyirdi. 
General Əli ağa Şıxlinskinin onlarda saxlanan nadir şəkillə-
rinin üzünü çıxartdıranda, general babası İbrahim ağa Vəkilov 
haqqında veriliş hazırlayanda arabir atası haqqında da soruş-
dum. O da əmisi kimi suallarıma çox qısa cavab verir və nədənsə, 
bu mövzunun üstündən sükutla keçirdi.
“...Bu gün bütün bunlar qəribə görünür, ancaq o illər repressi-
ya olunanların, hətta uşaqları da bəzən öz ata-analarının gü-
nahkar olmasına inanır və açıq-aşkar onlardan üz çevirirdilər. 
Bu, nə ilə əlaqədar idi? Qorxaqlıqla, yoxsa öz şəxsi həyatını qo-
rumaqla? Bu da vardı, amma əsas səbəb yalnız kor-koranə, fa-
natik inam idi”.
Professor Nikolay Truşenkonun bu sətirlərini “Smena” jur-
nalında (1988, №9) oxuyanda dərhal Leyla xanımı xatırladım. 
Susmağının səbəbini sanki bu sətirlərdə tapmışdım. Elə ki, atası 
haqda danışmağa başladı, bir daha gördüm ki, Leyla xanımdan 
qorxu hissi, doğrudan da, çox uzaqdır. Zarafat deyildi, doğma 
atadan danışmaq, yazmaq əlli ildən çox idi yasaq edilmişdi. 
General Əli ağa Şıxlinski və silahdaşları
370
O, heç vaxt “xalq düşməni” atasından üz döndərməmişdi. Nə 
kor-koranə, fanatikcəsinə “ellər atası Stalinə”, nə də cəllad 
M.C.Bağırova özünün pənahı kimi pərəstiş edə bilməmişdi. 
O illərdə incidilmiş əlli bir min “gözükölgəli” azərbaycanlı ailə-
sindən biri kimi dərdini ürəyində çəkmişdi və bəlkə də Leyla xa-
nımın ağlına gəlməzdi ki, vaxt gələcək, aşkarlığın, demokratiya-
nın işığında hər şey açıq-aydın etiraf ediləcək. Bütün gümanlar, 
şübhələr ürəklərdən silinib atılacaq, haqq-nahaq öz yerini tapa-
caq.
– Təəssüf ki, mən atamı babam İbrahim ağadan daha az gör-
müşəm, – Leyla xanım söhbətinə general babasından başlayır. – 
İlk dəfə atam Qalib bəy həbs ediləndə mənim cəmisi altı yaşım 
vardı. İkinci dəfə isə on üç yaşında idim. Ona görə də atam haq-
qında anamın söhbətlərindən yadımda qalanlar çoxdur.
– Bəs general babanız İbrahim ağa Vəkilov atanız həbs 
ediləndə sizə onun haqqında heç nə danışmayıb?
– Yox. Babam heç vaxt oğlunun günahsız həbs olunması haq-
qında söhbət salmazdı. Sonralar mənə məlum oldu ki, babam 
atamın tutulmasını ürəyində sağalmaz yara kimi gəzdirirmiş. 
Mənim kimi körpə qız uşağına xalqının, Vətəninin rifahı üçün 
çalışan atamın xidmətlərini və onun günahsızlığını başa salmaq 
iqtidarında deyilmiş. Atam tutulandan sonra babamın qəddinin 
əyilməyini indi də gözüm önünə gətirəndə kövrəlirəm. Babam o 
ağır illərdə qanadları qırılmış quş kimi gəzirdi.
General-topoqraf İbrahim ağa Vəkilovun ailəsində üç övlad 
böyüyürdü. 1866-cı il iyunun 20-də tale bu ailəyə yeganə qız 
payı – Rəna xanımı bəxş etmişdi. Xoşbəxt ailənin bircə nigaran-
çılığı vardı: ata müsəlman, ana isə xristian dininə mənsubdur. 
Bəs övladları hansı məzhəbə qulluq etməlidir? – sualı ailəni 
keçilməz sədd, dibigörünməz qaranlıq qarşısında qoymuşdu.
Qleb sənətində atanın yolunu seçdi. O, hərbçi olmaq məqsədi 
ilə Tiflis kadet korpusunu müvəffəqiyyətlə bitirib Xarkovdakı 
üçüncü Aleksandr adına Ali Hərbi-Texniki İnstituta qəbul olun-
du. İkinci kursdan sonra Qleb Vəkilov könüllü olaraq həmin ins-
Şəmistan Nəzirli
371
titutu tərk etdi. Sonralar Moskvadakı Alekseev Hərbi Məktəbində 
təhsilini davam etdirdi.
Əsrin əvvəllərində fəhlə sinfi ayağa qalxıb mütləqiyyətin 
rədd olunmasını tələb edirdi. Qanlı bazar hadisələrindən hiddət-
lənən xalq hərəkatı coşmuşdu. İmperiyanın hər yerində çarizmin 
qanlı cinayəti nifrətlə qarşılandı. Belə təlatümlü, qarışıq bir 
dövrdə ananın da, atanın da əzabı onlara dinclik vermirdi. Peter-
burqda təhsil alan böyük oğlu Borisi, Moskvada yunker mək-
təbində oxuyan Qlebi də bir sual düşündürdü. Mən kiməm, han-
sı millətə məxsusam? Bu izahedilməz sual qarşısında qalan hər 
iki qardaş tez-tez ata-anaya müraciət edirdilər.
Faris bəy Vəkilovun söhbətindən: – Mənim on doqquz yaşım 
tamam oldu. Dərs məşğələləri ilə bərabər Məhəmmədin dininə 
keçmək fikri də məni tərk etmirdi. 1904-1905-ci illərdəki şərait 
bu niyyətimin həyata keçməsinə kömək etməli idi. Bədniyyətli 
Rusiya-Yaponiya müharibəsi, xalq kütlələri arasındakı inqilabi 
əhvali-ruhiyyə çar hökumətini bəzi liberal qərarlar verməyə 
məcbur etdi.
1904-cü ildə “Din azadlığı haqqında manifest” nəşr olundu. 
Orada hər hansı bir səbəbdən öz ata-baba dinindən dönmüşlərə 
yenidən o dinə qayıtmalarına icazə verilirdi. Adama elə gəlirdi 
ki, müvafiq ərizə vermək kifayətdir ki, bununla da məsələ həll 
olunsun. Təcrübəli adamlar, o cümlədən mənim valideynlərim 
Peterburqa gəlişimin birinci ilində pravoslav dininin müdafiə-
çilərinin bilavasitə yaxınlığında bu məsələni qaldırmağı məsləhət 
görmədilər. Anamın Lev Tolstoya məktubunda da bu ehtiyat öz 
əksini tapmışdı. Xoşagəlməz hadisələrdən yaxa qurtarmaq məq-
sədilə mənim niyyətimin həyata keçirilməsini bir qədər ləngitməli 
olduq.
Ona görə də çıxılmaz vəziyyətdə qalan anam Yelena Yefi-
movna Vəkilova 1909-cu il martın 2-də yazıçı Lev Nikolayeviç 
Tolstoya məktubla müraciət etməli olub.
1910-cu ildə yunker Qalib bəy Vəkilov Moskvadakı Alekse-
yev hərbi-texniki məktəbini bitirib xidmətə başladı. Birinci Dün-
General Əli ağa Şıxlinski və silahdaşları
372
ya müharibəsi başlananda o, Qərb cəbhəsindəki mühəndis ala-
yında döyüşürdü. Molodeçnıy şəhəri uğrunda gedən döyüşlərdə 
göstərdiyi qəhrəmanlığa görə podpolkovnik Qalib bəy Vəkilov 
ikinci dərəcəli “Müqəddəs Georgi” xaç ordeni ilə təltif olundu. 
Hərbi-texniki mütəxəssis kimi Qalib bəy Vəkilovun ən başlıca 
vəzifəsi düşmənin qəfil hücum edəcəyi bərə və keçidlərin möh-
kəm qurulması, səngərlərdə piyada və tank əleyhinə mərmilərin 
dəqiq yerləşdirilməsi idi.
Leyla xanımın stolun üstünə qoyduğu müxtəlif sənəd və 
fotoşəkillərin hamısı inqilabdan əvvələ məxsusdur. Onların ara-
sında çox da qalın olmayan bir kitab var. Bu, məşhur ədəbiyyat-
şünas Firidun bəy Köçərlinin ilk “Azərbaycan tatarlarının ədəbiy-
yatı” kitabıdır. Onu müəllif 22 oktyabr 1903-cü ildə avtoqrafla 
Leyla xanımın general babasına hədiyyə verib. “Hörmətli İbrahim 
ağa Vəkilova böyük məhəbbət nişanəsi ilə Firidun bəy Köçərlidən. Qori 
şəhəri”. 
Şəkillərdən ikisi daha maraqlıdır. Onlar general-leytenant 
Əli ağa Şıxlinskiyə məxsusdur. İndiyədək heç kəsə məlum olma-
yan və heç yerdə dərc edilməyən bu şəkillər 1915-ci ilə aiddir. Bir 
qrup zabit və üç nəfər şəfqət bacısı ilə birgə Əli ağa Şıxlinski 
həyat yoldaşı Nigar xanımla birgə dayanıb.
– Nigar xanımla yanaşı əyləşən anam Aleksandra İvanovna 
Vəkilovadır. Anam da atam Qaliblə birgə Birinci Dünya müha-
ribəsi illərində döyüşən orduda xidmət edib. Anamın rütbəsi 
leytenant olub. O da Nigar xanım kimi hərbi səhra hospitalında 
şəfqət bacısı işləyib. Oktyabr inqilabı başlananda onlar Minsk 
ətrafındakı cəbhədə olublar. Atam üç ay ordu sıralarında koman-
dir kimi xidmət etdikdən sonra komandanlıq onu qulluğunu da-
vam etdirmək üçün Bakıya ezam edir. O, yeni yaranan Azərbay-
can Milli Ordusunda hərbi-mühəndislər idarəsinin rəisi təyin 
olunur. Podpolkovnik rütbəsində Azərbaycan ordusunun süqu-
tuna qədər işləyir. Sonra atam XI Ordunun Ənzəli şəhərin dəki 
mühəndis qoşunları hissəsinin rəisi vəzifəsində qulluq edir. 
Anam da bu yürüşdə atamla birgə olub. Atam bu yürüşdə ağır 
xəstələnib. O, malta qızdırmasına tutulub. Xəstəliyinə baxmaya-
Şəmistan Nəzirli
373
raq, 1922-ci ildə yenidən Azərbaycan Baş Hərbi Mühəndislər 
İdarəsinin rəisi vəzifəsində işə başlayıb. Sonra Zaqafqaziya Qızıl 
Ordu Hərbi İnqilab Şurasının Hərbi Sənaye Komitəsinin direkto-
ru olub. Bu vəzifədə beş il işləyib.
– Leyla xanım, bayaq dediniz ki, atanız iki dəfə həbs edilib. 
otuz yeddinci ildən əvvəl nə vaxt həbs olunmuşdu?
– Atam ilk dəfə 1931-ci ildə həbs edilib. O, inşaatçı-mühəndis 
sifətilə Belomor-Baltik kanalının tikintisində dustaq kimi 
işləmişdi. 1933-cü ildə o, həbsxanadan gəldi. Qocalıb əldən düş-
müş, xəstəhal atamın saçı tamam ağarmış və dinib-danışmaz ol-
muşdu. O, tək bircə dəfə mənimlə həbs olunması haqqında söh-
bət edəndə dedi: “Kim mənim haqqımda sənə nə deyir desin, 
bilmirəm. Bircə onu yadında saxla ki, mən nə Vətənimin, nə xal-
qımın qarşısında, nə sənin, nə ananın, nə də heç kəsin qarşısında 
günahkar deyiləm”. 
Belemor-Baltik kanalı tikintisindən qayıdandan sonra atam 
Bakıda məişət-tikinti trestində direktor müavini işlədi.
Yadımdadır, çox tez-tez xəstələnirdi. Semaşko adına xəstə-
xanada, dəmiryolu xəstəxanasında, sonra da Bayıldakı xəstəxana-
da müalicə olunurdu. Onu operasiya elədilər. Anamla yanına 
çox çətinliklə gedib-gəlirdik. Bir xeyli sonra atamın səhhəti yax-
şılaşdı. Ailəmizin güzəranı da pis deyildi. O, işini dəyişmişdi. 
İndi Kür üstündəki Bankə qəsəbəsində işləyirdi. Sən demə, ən 
dəhşətlisi geridə imiş. Otuz yeddinci il gəlib çatdı. Laxa ağzını 
açan bu dəhşətli qara il yüzlərcə saf Azərbaycan ziyalısı ilə 
birlikdə atamı da uddu...
1956-cı ildə atamın günahsız məhv edilməsi haqqında iki 
bəraət məktubu aldım. Biri 1931-ci ilə görə, biri də 1937-yə görə. 
Sonuncuda yazılmışdı ki, polkovnik Qalib Vəkilov 19 dekabr 
1937-ci ildə həlak olub. Anamla mən isə otuz yeddinci ildən əlli 
altıya qədər onu həbsxanalarda axtarırdıq.
Leyla xanım Vəkilovanın stolunun üstündə daha bir tarixi 
şəkil var: süfrə arxasında altı nəfər işləyib. Ovdan qayıdıb nahar 
edirlər. Məşhur sovet sərkərdəsi Mixail Frunze sol əli çənəsində 
dərin düşüncələrə dalıb. Onun sağ yanında dayanmış Əliheydər 
General Əli ağa Şıxlinski və silahdaşları
374
Qarayevlə Qalib bəy Vəkilov da fikirlidirlər. Təkcə diviziya ko-
mandiri Məmməd Veysov məşğuldur. O, əlindəki çəngəl-bıçaqla 
qarşısındakı qabda nəyisə doğrayır. Qalan iki nəfərin kimliyi 
məlum deyil. Leyla xanım deyir ki, bu şəkil 1925-ci ilin qışında 
M.V.Frunze ikinci dəfə Azərbaycana gələndə Xaçmaz rayonu-
nun ərazisindəki keçmiş Neruçev (indiki 1 №-li sovxoz) mali-
kanəsində çəkilib. 
Altı ay keçməmiş bu sıradan biri – M.Frunze qəfil vəfat etdi. 
Əliheydər Qarayev, Qalib bəy Vəkilov otuz yeddinin qurbanı ol-
dular. Məmməd Veysov isə doqquz illik həbs cəzası çəkib vətənə 
qayıtdı. 1957-ci ildə vəfat etdi.
– Leyla xanım. atanızın dostlarından kimləri xatırlayırsınız?
– Hələ uşaq idim, yadıma gəlir ki, M.V.Frunze, Əli ağa Şıx-
linski, Serqo Orconikidze və ən çox Çingiz İldırım qonağımız 
olardı. Çingiz İldırım mənim üçün “Çi dayı” idi.
Onun ailəsi yox idi. Vaxtının çoxunu atamla bizdə keçirərdi. 
“Çi dayı” uşaqlara xüsusi məhəbbət və hörmətlə yanaşardı.
Onun danışdığı yarımfantastik hekayətlər də yaxşı yadımda-
dır. O, nəql edərdi ki, bir dəfə qatar gedə-gedə atılıb ona min-
dim, ordan da hoppanıb uçan təyyarənin üstünə qondum, bun-
ları danışır, özü də mənimlə birgə gah təəccüblənər, gah da uğu-
nub gedərdi.
O danışırdı ki, yadıma gəlir bir dəfə Lənkəran tərəfdə ov 
eləyəndə qamışlıqdan qəfil çıxan atanı qaban zənn edib, az qala 
qanına qəltan eləmişdim. “Çi dayı” hər gəlişində mənə rəngli 
uşaq kitabları gətirərdi. Bir dəfə ağacdan yonulmuş qaban 
heykəli gətirdi. Pəncəsində anama avtoqraf yazdırmışdı.
Həmin heykəl – qaban budur. İndi də saxlayıram.
Atamın yazı stolunun üstündə “Çi dayı”nın Qırmızı Bayraq 
ordeni alandan sonra çəkilmiş fotoşəkli qoyulmuşdu. Onu Çin-
giz əmi avtoqrafla atama bağışlamışdı.
Birdən-birə “Çi dayı” yoxa çıxdı. Bir müddət bizə gəlmədi. 
Hər dəfə mən atamdan soruşanda ki, “Çi dayı” niyə bizə gəlmir, 
onlar susardılar. Mənim sualım cavabsız qalardı. Xeyli sonra 
mən başa düşdüm ki, o qara illərin qorxunc əli onun da yaxasın-
Şəmistan Nəzirli
375
dan yapışıb. Çingiz İldırım cəllad Bağırovdan yaxasını qurtar-
maq üçün əvvəl Maqnitoqorsk, 1934-də isə Krivoy Roqa gedir. 
Amma cəllad Bağırov orda da onu axtarıb tapdırır və güllələtdirir.
Leyla xanım stolun üstündəki şəkli götürüb kədərli səslə:
– “Çi dayı”nın atama bağışladığı bu şəkil qeyri-adi bir təsadüf 
nəticəsində bizdə qalıb,  – deyir. Atam həbs olunanda onun ki-
tabları, bağışlanmış şəxsi silahı, sənədləri hamısı müsadirə olun-
du. “Çi dayı”nın bu şəkli isə sonralar lazımsız bir kitabın arasın-
dan çıxdı. Atam Çingiz İldırımdan sonra həbs olunacağını 
gözləyirdi. O, hətta, “Çi dayı”nın həbs olunmasını eşidəndə ana-
ma deyib ki, indi növbə mənimdir.
Görünür, atam bilə-bilə “Çi dayı”nın şəklini lazımsız kitabın 
arasına qoyub ki, ələ düşməsin. 
Çingiz İldırıma bəraət veriləndən sonra bu nadir şəkil o gözəl 
insandan demək olar ki, yeganə yadigar idi. Bizim muzeylər bu 
şəklin surətini çıxartdılar. Adını daşıyan Politexnik İnstitutu qar-
şısındakı büst də bu şəkil əsasında qoyuldu.
İndi hər dəfə yolum Nərimanov prospektinə düşəndə o büst 
qarşısında istər-istəməz baş əyir, sanki canlı “Çi dayı”yla salam-
laşıram.
ƏZABKEŞ İNSANIN XATİRƏLƏRİ
Xatirə tarix elmi kimidir. Belə halda gərək hər şeyi 
olduğu kimi nağıl edəsən, artırıb-əskiltməyəsən. Düz-
gün xatirə yazmaq üçün gündəliyin əhəmiyyəti bö-
yükdür. Çox təəssüf ki, bu gözəl mədəni adət bizdə az 
qala tamamilə unudulmuşdur.
Məmmədcəfər Cəfərov,
akademik
Sovetlər dövründə hər adam xatirə yazmağa, gündəlik tut-
mağa cəsarət eləmirdi. Çünki xatirəni dövlət xadimi, müdrik 
adamlar yazır. Vəzifədə olan azərbaycanlılar totalitar rejimdə o 
General Əli ağa Şıxlinski və silahdaşları
376
qədər sıxışdırılıb, o qədər “döyülüblər” ki, əksəriyyəti bu xeyir-
xah işdən vaz keçiblər. Əgər yazmalı da olsaydılar, mütləq döv-
rün onların səsini içində boğduğunu, ədalətsizliyi yazmalı idilər.
Faris bəy Vəkilovdan bəzi yadigar qalan gündəlik yox, yığ-
cam xatirədir. Ömrün doxsan birinci ilində yaddaşına arxalanan 
bu saf ziyalı inamla demək olar ki, heç bir tarixi faktda, ildə 
təhrifə yol verməyib. N.Yejov kimi qaniçənin 1936-1937-ci illərdə 
hökmranlığı dövründə biliyinə və bacarığına görə Moskva ya-
xınlığındakı “Beş saylı zavodda” direktor işləyən Faris bəyi türk 
olduğuna görə təqib ediblər. O acı illəri xatırlayan Faris bəy ya-
zır: “Mənim orda nələr çəkdiyimi yazan olsa, həcmcə böyük, 
məzmunca çox təsirli bir əsər yaranırdı. Rusların təsəvvüründə 
“türk” sözü “düşmən” anlayışı ifa edirdi. Bir neçə həftə, işdən 
evə qayıdarkən, soyunmadan yatırdım, hər an həbs olunacağımı 
gözləyirdim. “Nə üçün” sualını vermək çox gülməli idi”.
Nəhayət, vətəni Azərbaycana qayıtmağa məcbur olan Faris 
bəyin işdən getməsinə bircə nəfər – zavod partiya təşkilat katibi 
Aleksandr Dudetski təəssüflə deyir:
– Siz niyə gedirsiniz? Biz Sizin büllur kimi təmiz adam oldu-
ğunuza əminik.
Xatirələrdə Faris bəy 1917-ci ildən birbaşa 1923-cü ilə keçir. 
Bu da təbiidir. Yetmişinci illərdə hələ sovet orqanlarının, senzo-
run qadağaları mövcud idi. Həyatının müsavat dövrünü, Fran-
sada yaşadığı illəri ötəri təsvir edir. Halbuki 1922-1926-cı illərdə 
Parisdə mühacirətdə olan alim-general Məmmədsadıq bəy Ağa-
bəy zadə Fransadan xalası oğlu, məşhur alim Əli bəy Hüseyn-
zadəyə 1922-ci ildə yazdığı məktublarda şəhərdə Faris bəy Vəki-
lova rast gəlib, vətən haqqında dərdləşdiklərindən yanıqlı epi-
zodlar yazır.
Əlbəttə, bütün bunları yazmamaq Faris bəy Vəkilovun güna-
hı deyil. Günah zamanın sərt abı-havasında idi. “İlan vuran alı 
çatıdan qorxar” – deyib atalar. Faris bəy 18 illik sürgündə gözü 
ilə od-alov görüb gəlmişdi.
Şəmistan Nəzirli
377
Atalar yaxşı deyib ki, qismətdən artıq yemək mümkün olma-
dığı kimi, bəladan da qaçıb qurtarmaq olmaz. Vətəndə Faris bəyi 
pis qarşılamadılar.
Mütəxəssis kimi o, lazım idi. Amma müsavatçı kimi də göz-
dən iraq buraxmadılar. “Rəhbərlik məni zavoddan çıxardıb, 
Baksovet sisteminə keçirməyi qərara aldı. Baksovetin müəs-
sisələrinin səmərəli işinə rəhbərlik etmək, ruhlandırmaq isə, 
üçüncü şəxs “sayıq göz” xüsusi şöbənin rəisi Arsen Arakelova 
həvalə edildi. Onun peşəsini nə olduğunu bilmirdim. Ancaq 
onun nə üçün orada olduğunu yaxşı bilirdim. Köhnə mühəndis, 
partiyaçı olmayan, bəy ailəsindən olan Faris bəy Vəkilovu 
nəzarətsiz qoymaq olmazdı”.
Nəhayət, 1942-ci ilin yayında Faris bəy Vəkilovun həyatının 
qara bir səhifəsi açılır. Onu addımbaşı izləyən orqan işçiləri 
Medvedyev və İşxanov həbs edirlər.
İlk dindirilmədə müstəntiq İşxanov (İşxanyan – Ş.N.) kin-
küdurətlə deyir:
– Sizin istehsalat fəaliyyətiniz bizə yaxşı bəllidir – o, nöqsan-
sızdır (bu onun dediyi sözlərdir), ancaq siz düşüncə tərzinizə 
görə cəzalanmalısınız.
Burda istər-istəməz məşhur türkoloq Lev Nikolayeviç Qu mil-
yovun (oğul) başına gətirilən oyunlar yada düşür. Lubyanka 
türməsində XDİK-nın xüsusi müşavirəsinin qərarını L.N.Qu mil-
yova təqdim edən prokuror demişdir: “Siz savadlı olduğunuz 
üçün təhlükəlisiniz. Ona görə də on il həbs cəzası alacaqsınız”.
Yalnız düşüncə tərzinə görə on səkkiz il həbsxanalarda, 
sürgündə olmazın əzab çəkən Faris bəy vətənə qayıda bilir. Son-
ralar Dövlət təhlükəsizlik şöbəsinin polkovniki Veliçenko ona 
bəraət verərkən demişdir: 
– Sənədlər və faktlar göstərir ki, sənin heç bir günahın yox-
dur. Müstəntiq İşxanovun sənin haqqında topladığı ikicildlik 
sənədlər heç bir çürük yumurtaya da dəyməz.
Zənnimcə, Faris bəy Vəkilovun ən böyük “günahı” 1918-
1920-ci illərdə Gürcüstan hökuməti yanında Azərbaycanın 
General Əli ağa Şıxlinski və silahdaşları
378
səlahiyyətli nümayəndəsi, müsavat generalının oğlu olması və 
bir də əla mühəndis kimi şöhrət qazanması idi. Namərd erməni 
İşxanov bunların üçünü də yığcamlaşdırıb “düşüncə tərzi” adı 
ilə siyasi rəng verib.
Faris bəy Vəkilovun 1977-ci ildə səliqə-sahmanla yazdığı 
xatirələri 1914-cü ildən başlanır. Maraqla oxunan bu xatirələr 
şəxsi xarakter daşımır. Burda elə epizodlar, elə hadisələr var ki, 
onları həyəcansız oxumaq mümkün deyil.
Faris bəyin acılı-şirinli xatirələrinə mən çox qulaq asmışam. 
Nüfuzlu nəsli, atası haqqında, tələbəlik, mühacirət illərindən, 
xüsusilə türmə həyatından danışdığı çoxlu epizodları günlərlə 
üzbəüz oturub dinləmişəm. Onun burda qələmə almadığı bir 
epizod-söhbəti heç vaxt yadımdan çıxmır.
O nəql edirdi ki, türmədə olanda bir dəfə yeməkxanada dus-
taqlar arasında dava düşdü. Mənimlə yanaşı oturan dustağın ba-
şına qəflətən armaturla elə bir zərbə vurdular ki, onun beyninin 
qanqarışıq iliyi mənim yeməyimə qarışdı. Mən iliyi qaşıqla 
kənara atıb iyrənmədən yeməyimi davam etdirdim. Ona görə ki, 
bərk ac idim. Əlavə yemək tələb eləməyə də ixtiyar verilmirdi. 
Bir dəqiqə keçər-keçməz nəzarətçi komanda verdi ki, durun çı-
xın.
Nə gizlədim, birnəfəsə oxudum bu saf qəlblə, şirin qələmə 
yazılmış xatirələri. Oxuduqca fransızların müdrik bir xalq deyi-
mini xatırladım: “Yazanda vicdanla, Allah dərgahına üz tutaraq, 
bir də bəşəriyyətin istəkləri naminə yazmaq lazımdır”. Ömrü 
əzablardan keçən mərhum Faris bəy xatirələrinə sənətinə müna-
sib belə bir epiqraf seçib: 
“Unudulmuş qəbirlərin birinin üstündə yazılıb:
Ey mühəndis, rahat yat,
Vətən üçün çəkdin cəfa.
Zəhmətinin misli yox,
Ömür qalmadı vəfa”.
Şəmistan Nəzirli
379
HƏRBÇİ VƏKİLOVLAR
Zatından bir hünər görünsə səndə, 
Səni yaşadacaq özün ölsən də.
 
Əmir Xosrov Dəhləvi,
məşhur hind şairi
İstər imperiya dövründə, istər 1918-1920-ci illərdə Azərbaycan 
Demokratik Cümhuriyyətinin Milli Ordusunda və Aprel çevri-
lişindən sonra da Vəkilovlar nəslinin silah tutan cəsur övladları 
hərbi sahədə layiqincə qulluq etmişlər.
Azərbaycanın Rusiya işğalından sonra sevimli şairimiz Səməd 
Vurğunun mənsub olduğu Vəkilovlar nəslindən imperiya ordu-
sunun sıralarında igidlik göstərən hərbçi oğullar olmuşdur. 
1855-ci il sentyabrın 12-də Qafqaz Əlahiddə Ordusunun koman-
danı general N.N.Muravyovun verdiyi əmrdə oxuyuruq:
“Üçüncü müsəlman-süvari (Azərbaycan – Ş.N.) alayındakı qa-
zaxlılardan ibarət bölüyün komandiri, kapitan Mənsur ağa Və-
ki lova “İgidliyinə görə” və üstü yazılı dördüncü dərəcəli “Mü-
qəddəs Anna” ordeni, Qazax bəy polusotniyasından olan milis 
praporşiki Mir Mirzə Məhəmməd Şərif oğluna podporuçik 
rütbəsi, Borçalı bəy polusotniyasının vəkili Məmməd şah Ağa-
sultanova gümüş temlyak gəzdirmək hüququ və yunker rütbəsi, 
Qazax bəy polusotniyasından Mustafa ağa Mirzə Əli ağa oğlu 
Vəkilova gümüş temlyak gəzdirmək hüququnda yunkerlik rüt-
bəsi verilsin” (Bax: “Kavkaz” qəzeti, № 85, 24 sentyabr 1855-ci il).
1889-cu ildə Tiflisdə nəşr olunmuş Qafqaz Hərbi-Tarix Muze-
yinin “Soraq kitabçası”nda belə bir məlumata rast gəldim: “Pol-
kovnik Mirzə Xudadat bəy Vəkilov 1822-ci ildə Salahlı kəndində 
General Əli ağa Şıxlinski və silahdaşları
380
anadan olub. İlk zabit rütbəsini 1847-ci il iyunun 2-də, polkovnik 
rütbəsini 1879-cu il dekabrın 14-də alıb. Hazırda Qafqaz Əlahiddə 
ordusunda xidmətdədir. İgidliyə görə təltif olunduğu ordenlər: 
dördüncü dərəcəli “Müqəddəs Anna” (1847), üçüncü dərəcəli 
“Müqəddəs Anna” bantla birgə (1851), “Müqəddəs Stanislav” 
(1858), İmperatorun tacqoyma mərasimi münasibətilə orden 
(1860), ikinci dərəcəli “Müqəddəs Anna” qılıncla birgə (1861), 
dördüncü dərəcəli “Müqəddəs Vladimir” bantla birgə (1875), 
üçüncü dərəcəli “Müqəddəs Vladimir” (1883) və 1862-ci ildə İra-
nın üçüncü dərəcəli “Şire-Xorşid” ordeni. 
Polkovnik Mirzə Xudadat bəy Vəkilov Tiflisdəki hərbi gimna-
ziyanı bitirib. Qafqaz Əlahiddə Ordusunda Şərq dilləri üzrə 
tərcüməçi işləyib. O, məşhur tibb alimi doktor Məmmədrza ağa 
Vəkilovun əmisi oğlu, müsavat lideri Əlimərdan bəy Topçuba-
şovun isə dayısıdır.
“Tiflisski listok” qəzeti 1889-cu il 3 iyun sayında yazır ki, bu 
günlərdə vəfat etmiş polkovnik Mirzə Xudadat bəy Vəkilov Qaf-
qaz Əlahiddə ordusunun ümumi siyahısından çıxarılır.
* * *
Allahın mərhəməti ilə biz ümumrusiya imperatoru və 
hökmdarı birinci Aleksandr Bizə sədaqətli qazax xalqına1
Bizim gürcü çarlığının Baş rəisi general A.P.Tormasovun2 
məlumatına görə, keçən 1809-cu ildə çoxsaylı İran qoşunlarının 
Bizim sərhədlərə basqını zamanı Gürcüstanda yaşayan3 Qazax 
camaatı misilsiz şücaət göstərmiş. Bizim taxt-taca sədaqətli ol-
muşlar. 
1 Gürcüstanla qonşu olan yazılmalıdır. Qazax sultanlığı 1801-ci ildə 
Şərqi Gürcüstanla birgə Rusiyaya ilhaq olunmuşdu. Şübhəsiz ki, bu səhv 
ordan yaranıb – Ş.N. 
2 A.R.Tormasov 1809-cu ildən 1811-ci ilə kimi rus qoşunlarının Qaf-
qazda Baş komandanı olub – Ş.N. 
3 Səhvdir. Qazax xalqı yox, Qazax camaatı olmalıdır. – Ş.N.
Şəmistan Nəzirli
381
Qazax süvarilərinin bu şücaətini və Bizə göstərilən sədaqətini 
nəzərə alaraq (Qazax camaatına) Bizim hökmdarın təşəkkür və 
ehtiramını bu Fərmanla bildirməyinizi lazım hesab edirik.
Sankt-Peterburq
Bizim Çarlığımızın onuncu ili.
İmperator Birinci Aleksandr.
Daxili işlər naziri: Kozodoyev. 
7 may 1810-cu il. 
* * *
Allahın mərhəməti ilə biz Ümumrusiya imperatoru  
və çarı İkinci Aleksandr
Qoy, hər kəsə aydın və məlum olsun ki, hamımızın sevimlisi 
imperator Nikolay Pavloviç, Ümumrusiya padşahı, bizim çar 
atamız, kornet Kazım Hüseynqulu oğluna, onun xidmətdə gös-
tərdiyi çalışqanlıq və səylərə görə, ən mərhəmətlimiz, min səkkiz 
yüz əlli birinci il, avqustun otuzuncu günü ona podporuçik 
rütbəsi vermişdir. Ona görə də biz bütün təbəələrimizə bildirərək 
əmr edirik ki, Kazım Hüseynqulu oğluna podporuçik rütbəsi 
təsis edib bağışlayırıq və onu Bizim Podporuçik kimi lazım olan 
qaydada tanıyıb hörmət edin. Biz inanırıq ki, O, ən mərhəmətli 
tərəfindən ona verilmiş rütbəyə layiq, sadiq və mehriban, zabitə 
yaraşan kimi hərəkət edəcək. Buna əsasən, Biz Hərbi Nazirliyin 
Müfəttişlik Departamentinə imzalayıb Bizim dövlət möhürü ilə 
təsdiq etməyi tapşırdıq. 
Sankt-Peterburqda 1855-ci il dekabrın 26-cı günü verilmişdir.
İmperator Həzrətlərinin Baş Qərargahının
növbətçi generalının köməkçisi Əlahəzrətin 
məiyyəti general-mayor ______
Vitse-direktor vəzifələrini yerinə yetirən
polkovnik ______
Hərbi Nazirliyin Müfəttişlik Departamentində
9218 sayla təsvir edilmişdir.
Xarici İşlər Nazirliyində 1519 sayla möhürlənmişdir.
General Əli ağa Şıxlinski və silahdaşları
382
* * *
Bu rəsmi sənədlərdə imperator Birinci Aleksandrın təşəkkürü-
nü və ehtiramını qazanan qazaxlılardan ibarət süvari dəstənin 
kapitanı Mənsur ağa Vəkilov, Vəkil Alı ağa oğlu Hacı Məmməd-
xan ağa, Xan Şıxlinski, mayor Mustafa ağa Arif Şıxlinski, Alqa-
zax oğlu Əli ağa, Nəsrulla bəy, poruçik Mehralı bəy Söyünbəyli, 
Allahyar ağa Dilbazov, Süleyman ağa Usubov, Həsən ağa 
Kəsəmənli, Şərif Zaloğlu, Molla İmamverdi Tüklübaşoğlu, Ço-
pur Nəsib və başqaları olmuşlar.
İmperator fərmanının əsli hazırda polkovnik Mənsur ağa 
Vəkilovun nəvəsi şair Mənsur Fəxri oğlu Vəkilovda saxlanılır.
Tarixi mənbələrdə belə bir fakt da var ki, 1837-ci ilin yaz-yay 
aylarında Qafqazda olan çar Birinci Nikolay ayrı-ayrı şəhər və 
mahalları gəzmişdir. Avqustun 18-də Dilicandan Tiflisə qayıdan 
çarı nüfuzlu şəxs və etibarlı ağa olan Məmmədqulu ağa Vəkilov 
müşayiət etmişdir.
Bu barədə 1912-ci ildə Tiflisdə nəşr olunmuş “Kavkazski 
sbornik” (I hissə, XXII cild, səh.329) məcmuəsi daha dəqiq məlu-
mat verir:
“...Mülkü qubernator ikinci dəfə Əlahəzrət imperatoru Dili-
canda Yelizavetpol vilayətinin və Şəmsəddin məntəqəsinin ağa-
larından ibarət otuz doqquz nəfərlə qarşıladı. Onların iyirmi 
nəfəri poruçik Təhsi xanın komandanlığı ilə İstibulaq kəndinə 
qədər əlahəzrəti müşayiət etdilər. Burada əlahəzrət imperatoru 
otuz nəfərdən ibarət Qazax ağaları qarşıladı. Burdan da iyirmi 
süvari podpolkovnik Həsən ağanın komandanlığı ilə müşayiətçi 
təyin edilərək Əlahəzrəti Qırmızı körpüyə qədər yola saldılar. 
Sonra Sıqnax qəzasının hörmətli sakinləri öz başçıları ilə 
Əlahəzrəti qarşılayaraq əvvəlki qayda ilə knyaz və zadəganlardan 
ibarət iyirmi nəfər onu Muğanlıya qədər müşayiət etdilər. Mu-
ğanlı dayanacağında Əlahəzrəti Borçalı məntəqəsindən otuz 
nəfər qarşıladı. Onların iyirmi nəfəri nüfuzlu Məmmədqulu ağa 
Vəkilovun komandanlığı ilə Əlahəzrəti Tiflis qəzasının Alget 
məntəqəsinə qədər müşayiət etdi”.
Şəmistan Nəzirli
383
Birinci Cahan savaşında və ondan əvvəlki müharibələrdə 
Vəki lovlar nəslindən döyüşən orduda xidmət edib ad-san qaza-
nanlar da az olmamışdır. Polkovnik Əsəd ağa Vəkil ağa oğlu 
Vəkilov (1853-1921), Abbasqulu bəy Məmmədhəsən oğlu Vəki-
lov (1844-1927), Gəray bəy Abbasqulu bəy oğlu Vəkilov (1884-
1952), praporşik Lütfəli bəy Abbasqulu bəy oğlu Vəkilov (1890-
1932) və başqaları imperiyanın orden, medalı ilə təltif olunmuş-
lar.
Onlardan biri – polkovnik Abbasqulu bəy Vəkilov imperiyanın ka-
valer ordenləri ilə təltif olunmuşdur. 1867-ci il oktyabrın 10-da za-
bit rütbəsi alan Abbasqulu bəy uzun müddət Qars şəhərində 
yerləşən yüz əlli beşinci Quba süvari alayında xidmət edib. Tiflis 
hərbi gimnaziyasını bitirən Abbasqulu bəy Vəkilov 1884-cü il 
martın 6-da podpolkovnik rütbəsi ilə təltif olunmuşdur. O, qırx ilə 
yaxın xidmət illərində Hərbi fərqlənmə ordenilə (1861), üçüncü 
dərəcəli “Müqəddəs Stanislav” (1873), dördüncü dərəcəli 
“Müqəddəs Vladimir” (bant və qılıncla birgə, 1873), ikinci dərə cəli 
“Müqəddəs Stanislav” (qılıncla birgə, 1879), ikinci dərəcəli “Mü-
qəd dəs Anna” (1888) və başqa orden, medalla təltif olunmuşdur.
Polkovnik Abbasqulu bəy Məhəmmədhəsən oğlu Vəkilov 
1927-ci ildə yetmiş üç yaşında Bakıda vəfat etmişdir. 
1918-20-ci illərdə Azərbaycan Xalq Cümhuriyyətində Parla-
mentin üzvü, Bakıda ilk poliklinikaların təşkilatçısı və 1900-cü 
ildən Qafqaz Tibb Cəmiyyətinin həqiqi üzvü Məmmədrza ağa 
Vəkilov (1864-1944), daxili işlər naziri Mustafa bəy Vəkilov 
(1899-1943), Rəhim bəy Vəkilov (1897-1934), Parlamentdə Dəf-
tərxana İdarəsinin rəisi Məmməd ağa Vəkilov (1863-1939) dövlət 
xadimi kimi fəaliyyət göstərmişlər.
Respublika Mərkəzi Dövlət Tarix Arxivində bir siyahı saxlanı-
lır. Orada Birinci Cahan savaşı başlayanda Qazax qəzasından kö-
nüllü olaraq 1915-ci ilin iyun ayında cəbhəyə getmək üçün Tatar-
Azərbaycan süvari alayına yazılanların adı, soyadı göstərilir.
Həmin siyahıda Qazax qəzasının ayrı-ayrı kəndlərindən 67 
nəfər könüllünün adı yazılıb. Salahlı kəndindən olan doqquz 
General Əli ağa Şıxlinski və silahdaşları
384
nəfərin beşi Vəkilovlar nəslindəndir: Əhməd ağa Qasım ağa oğlu 
Vəkilov, Mustafa ağa Abdulla ağa oğlu Vəkilov, Mustafa ağa 
Əbdülkərim ağa oğlu Vəkilov, Saleh ağa Əhməd ağa oğlu 
Vəkilov, Vəli ağa Nəbi ağa oğlu Vəkilov.
POLKOVNİK GƏRAY BƏY VƏKİLOV
Hər bir həqiqi insan öz irsiyyəti ilə fəxr etməlidir.
Səməd VURĞUN,
Xalq şairi
1918-ci ildə yeni yaranan süvari rotalarının təşkilatçılarından 
olub (1919-cu il fevralın 3-də). Birinci Azərbaycan süvari alayın-
da ştab-rotmistr rütbəsində Gəncədə, Tərtər və Bakıda xidmət 
edib. 1920-ci ilin əvvəllərində isə Bakıdakı birinci kadet korpu-
sunda hərbi təhsil idarəsinin rəisi idi. 
Polkovnik Gəray bəy 1884-cü ildə Abbasqulu bəy Məhəmməd-
həsən oğlu Vəkilovun ailəsində anadan olub. Tiflisdəki kadet 
korpusunu bitirib. Rusiya-Yaponiya və Birinci Cahan savaşların-
da döyüşən orduda iştirak edib. Döyüş xidmətlərinə görə 
“Müqəddəs Georgi” ordeninin üçüncü dərəcəsi ilə təltif olunub. 
İyirminci ildən sonra Şəkidə yerləşən ikinci qırmızı kadet korpu-
sunda xidmət edib.
Çar və Müsavat zabiti olduğuna görə şübhəli şəxs kimi 
dəfələrlə həbs edilib. Xalq şairi Səməd Vurğunun məşhur “Kom-
somol poeması”ndakı Gəray bəy obrazının müsbət keyfiyyətlər 
baxımından prototipidir. Heç təsadüfi deyil ki, ölkədə havanın 
“tutqun” olduğu tutatut illərində yazdığı poemada Səməd Vur-
ğun daxili bir vüqarla Gəray bəyin mərdliyini, tarixi faciəsini də 
verə bilmişdir:
Şəmistan Nəzirli
385
Keçdi o günlər ki, Gəray bəy vardı,
Mahaldan-mahala at oynadardı...
Elə zəni etmə ki, yenə mən sağam,
At sürüb ellərə səs salacağam.
Səksəninci ilin əvvəllərində professor Fatma xanım Vəkilova 
ilə tez-tez görüşərdim. Görüşümün səbəbləri çox idi. O vaxtlar 
“Qoridən gələn qatar” sənədli povestimi işləyir, lazımi material-
lar toplayırdım. Əsərin əsas qəhrəmanı məşhur ədəbiyyat şü-
nasımız Firidun bəy Köçərli idi. Arxivlərdə, xüsusilə Gürcüstan 
Dövlət Maarif Arxivinin sənədlərində daha çox iki şəxsin adına 
rast gələrdim. Məmmədağa və İsmayıl ağa Vəkilovlar. Xeyirxah 
insan Mirqasım Əfəndiyevdən öyrəndim ki, hər iki Vəkilovlar 
qardaşdırlar, Firidun bəyin seminariya yoldaşı və sonralar qaynı 
olublar. Fatma xanım İsmayıl ağa Vəkilovun qızı idi.
Fatma xanımla Yusif Məmmədəliyev küçəsindəki mənzilində 
ilk dəfə 1983-cü il aprelin üçündə görüşdüm. Bu tarix qeyd 
dəftərçəmdə indi də qalır. Mənə məşhur sərkərdəmiz Əli ağa 
Şıxlinskinin müasirlərimizdən heç kəsin bilmədiyi ailə şəcərəsi 
haqqında geniş məlumat verdi. Onun anası Növrəstə xanım, ge-
neralın bacısı Bədircahan xanımın qızı, generalın bacısı oğlu, 
qəza pristavı İsfəndiyar bəy Muradov Fatma xanımın doğmaca 
dayısı imiş. 
1912-ci il təvəllüdlü Fatma xanım, Vəkilovların və Şıxlinski-
lərin ailə, kök, nəsil qohumluğunu, necə deyərlər, saçaq-saçaq 
bilirdi. Bir sözlə, hər iki nüfuzlu nəslin ensiklopediyası idi. O 
vaxtlarda Fatma xanım əmisi Məmməd ağa və atası İsmayıl ağa 
haqqında da mənə maraqlı epizodlar danışıb nadir fotoşəkillər 
bağışladı. Onlardan “Qoridən gələn qatar” povestində istifadə 
elədim. Haqqında çox az məlumatım olan, yalnız adını eşitdiyim 
polkovnik Gəray bəy Vəkilov barədə də ondan məlumat öy rə-
nmək istədim. Professor Fatma xanım mehriban ana qayğısı ilə:
– Oğul, – dedi, – Nazim İbrahimovu tanıyırsanmı? Tanıma-
mış olmazsan?
General Əli ağa Şıxlinski və silahdaşları
386
– Respublika Mətbuat və Nəşriyyat Komitəsinin sədri Nazim 
İbrahimovu deyirsiniz?
– Bəli!
– Tanıyıram, – dedim, – kitab nəşri sahəsində bütün peşəkar 
yazarların taleyi ondan asılıdır. Xüsusilə, yazıçılar onun qayğı-
sından razıdırlar. Amma aramızda vəzifə, yaş fərqi var... Fatma 
xanım, Nazim müəllimi nə münasibətlə yada saldınız?
– Söhbətimin canı var. Sən bilirsənmi ki, Nazim İbrahimovun 
həyat yoldaşı Nazimə xanım polkovnik Gəray bəy Vəkilovun 
nəvəsidir? Nazimə xanımın anası Sona xanım indi də sağ-
salamatdır. Sona xanım da polkovnik Abbasqulu bəy Vəkilovun 
nəvəsidir. Yəni polkovnik Gəray bəyin doğma qızıdır. Bizim 
Vəki lovların bir qolu inqilabdan çox əvvəl İrəvanda, Naxçıvan-
da, digəri isə Qarsda və Tiflisdə yaşayıb, Gəray bəy də Qarsda 
anadan olub. Ona görə də Sona xanımla da görüşməyin yaxşı 
olardı... 
Aradan nə az, nə də çox, yeddi il keçəndən sonra “Topoqraf-
general İbrahim ağa Vəkilov” kitabını nəşrə hazırlayanda o 
illərki qeyd dəftərçəmi vərəqlədim. İstər-istəməz mehriban ana, 
mərhum Fatma xanımın nurlu sifətini xatırladım. Hər iki nüfuz-
lu nəsil haqqında mənə qiymətli faktlar söylədiyi üçün ona dönə-
dönə rəhmət dilədim. Qeyd dəftərçəmi vərəqlədikcə gördüm ki, 
onun dediklərindən bir çoxuna hələ əməl etməmişəm. Onlardan 
biri də polkovnik Gəray bəyin qızı ilə görüşmək idi.
* * *
...Aylarla bir kamerada olan dustaqlar başlarına gələn 
qəzavü-qədəri danışmaqdan yorulmuşlar. Üç gündən bir müs-
təntiqin sorğu-sualı olurdu:
– Gəncə üsyanında harada olmusan? Nuru Paşa ilə sonuncu 
dəfə nə vaxt görüşmüsən? Zaqatala üsyanına kim başçılıq edir-
di? İttihadçılardan kimləri tanıyırsan, onların təşkilatına nə vaxt 
qəbul olunmusan?
Şəmistan Nəzirli
387
Belə sorğuların sonu yox idi. Dustaqlar da yaddaşına güc ve-
rib altı il əvvəl harada, kiminlə nahar etdiyini xatırlamağa məc-
bur idilər.
Axşamdan xeyli keçmişdi. Ştabs-kapitan Fərhad bəy Əli bə-
yovla bir kamerada olan polkovnik Gəray bəy bikef halda otur-
muşdu. O, evi, ailəsini fikirləşirdi. Özünün güllələnəcəyini də 
düşünürdü:
– Onsuz da bir can borcluyam. Gec-tez bu dünyanı tərk etmə-
liyəm. Məndən sonra Sitarənin dörd uşaqla qalması, ona ömür-
lük əziyyət olacaq...
...Hər gün şər qarışanda elə bil kameraya yığın-yığın qəm-
qüssə ələnirdi. Uşaqların hərəkəti, danışığı, illah da axşam işdən 
qayıdanda bircə qız balası Süfiyyənin onun qucağına atılmasını, 
şaqraq səsini yadına salanda dəli-divanə olurdu. Dustaq Gəray 
bəyin iztirab dolu qəlbinin ən dərin guşəsində əziz anasının adı-
nı daşıyan Süfiyyəyə ayrıca ata məhəbbəti vardı. Bu sonsuz öv-
lad məhəbbəti bir il idi dustaq polkovnik Gəray bəy Vəkilova 
əzab verirdi.
Ürəyi köksündə sürətlə döyünən Gəray bəy bikef halda:
– Fərhad bəy, – dedi, – görünür, bizim qismətimizə belə yazı-
lıbmış...
Tavanda tor məftilə salınmış işıq getdikcə zəiflədi. Onun an-
caq közərtisi qaldı. Bu, dustaqlara yatmaq üçün işarə idi. Bun-
dan sonra növbətçini, ya da komendantı çağırmağa icazə veril-
mirdi.
– Aha, – dedi, – Fərhad bəy, qismət dedin, işığımız da söndü. 
– Mən bir şeydən qorxuram, Gəray bəy, qorxuram.
Fərhad bəy sağ əlini uzadıb şəhadət barmağını açıb qatladı.
– Qorxuram qisas alalar...
– Axı nəyə görə, biz nə günahın sahibiyik? – Gəray bəy hüzn-
lü səslə soruşdu.
– Bəs altı ildi güllələnən yüzlərlə azərbaycanlı ziyalısı, zabit 
və əsgəri məgər günahkardı? Sən də, mən də Müsavat zabitiyik, 
General Əli ağa Şıxlinski və silahdaşları
388
vəssalam! Azərbaycanda meydan sulayan daşnak-bolşeviklərə 
elə bu bəhanə bəsdi.
– Düz deyirsən, vallah, hər şey ola bilər, – Gəray bəy bikef 
halda təsdiq etdi.
– Dayan, – deyib Fərhad bəy onun biləyindən yapışdı. Sol 
əlilə qapını göstərdi. – Kimsə gəlir, yəqin nəzarətçidir.
Şişpapaq bolşevik zabiti gözlüyü açıb-bağladı. Kamerada işıq 
yenidən artdı. Nəzarətçi şişman qarnı üstündəki kəmərini sığal-
laya-sığallaya içəri girdi. Hər iki dustaq dərhal ayağa durdu. 
– Polkovnik Gəray bəy Vəkilov hansınızdır? – deyə nəzarətçi 
xəbər aldı.
– Mən, – deyib Gəray bəy qəddini düzəldib əsgəri qaydada 
dimdik durdu.
Nəzarətçi onu ilk dəfə görürmüş kimi laqeyd nəzərlərlə baş-
dan-ayağa süzdü. Özü ilə gələn əsgərə işarə etdi:
– Çox yaxşı, “hədiyyənizi” götürə bilərsiniz.
Gəray bəy irəli addım atanda nəzarətçi əlini qaldırıb, sərt 
səslə dilləndi:
– Elə yox, elə olmaz, şələ-külənizlə, əmr belədir.
Fərhad bəy qolunu geniş açıb geriyə dönən Gəray bəyi bərk-
bərk qucaqladı. Yaman kövrəlmişdi:
– Allah amanında, qardaş, bu nə iş idi...
Bikef Gəray bəy:
– Niyə narahat olursan, – dedi, – bəlkə başqa yerə dəyişirlər, 
bəlkə sürgünə...
– Artıq söhbəti kəsin, dustaq Vəkilov, şələ-küləni götür, hay-
dı, – deyə nəzarətçi onlara təpindi.
Sonra qıyğacı baxışlara Fərhad bəyi süzdü:
– Siz dostunuz üçün narahat olmayın, o, çox yaxşı yerə gedir.
Onun ikibaşlı danışığından daha da şübhələnən Fərhad bəy:
– Hara gedir? – deyə dərhal soruşdu.
– Hara gedə bilər ki, evə, əzizim, evə, vəssalam!
Nəzarətçiyə inanmayan, onu dodaqaltı söyən Fərhad bəy 
üzünə bağlanan qapıya baxa-baxa quruyub qalmışdı. Kamerada 
işıq yenidən zəiflədi...
Şəmistan Nəzirli
389
Şamaxı yolundakı həbsxananın komendantı əlini zəif yanan 
peçdə qızdıra-qızdıra:
– Hə, polkovnik Vəkilov, belə-belə işlər... – deyə ona müraciət 
etdi.
Stolun üstündəki əl boyda kağızı göstərib:
– Buyurun, hələlik sizin bolşevik hökuməti yanında günahı-
nız sübut olunmadı. Ən yaxın adamınız üzünüzə dursa da, itti-
hadçılar bunu inkar etdilər.
– Siz də hərbçisiniz, bilməmiş olmazsınız, peşəkar hərbçilər 
həmişə siyasətdən uzaq olublar. Bu, tarixən belədir, daha doğru-
su, əsgəri qaydadır...
– Oho, Vəkilov, sən çox ağıllı, düşüncəli adamsan. Görünür, 
bəy titulunu nahaq yerə daşımırsan. – Komendant iri bir dəf tər-
xana kitabını ona tərəf itələdi: – Burdan qol çəkin, hələlik azadsı-
nız, evinizə buraxılırsınız. Bundan sonra fəxrlə deyə bilərsiniz 
ki, bolşevik gülləsi sizdən yan keçdi. Amma siz... – kinli-kinli 
Gəray bəyə baxıb: – Bolşeviklərə çox güllə atmısınız, bolşeviklərin 
qanını su yerinə axıtmısınız, elə deyilmi?
Gəray bəy dinmədi...
Bu epizodu mənə ilk görüşümüzdə Gəray bəyin qızı Sona xa-
nım danışdı. 1926-cı ildə qarlı qış axşamı gecədən xeyli keçəndən 
sonra Sitarə xanımın qapını açması və atası Gəray bəyin qəfil 
gəlişini Sona xanım çox yaxşı xatırlayır. 
– Bu gözlənilməz gəlişdən özünü itirən anam hey təkrarən 
atamdan soruşdu ki, a kişi, nə yaxşı səni buraxdılar.
Atam isə sevinclə bizi öpür, qucaqlayırdı. O, qardaşım Böyü-
kağanın, Rüstəmin dərslərini soruşdu. Balaca Fərruxu və məni 
dizinin üstündə oturtdu. Ata məhəbbətini, həmin gecənin sevin-
cini mən indi də unuda bilmirəm. Həmin gecə evimizin işığı 
səhərə kimi sönmədi. Birdən atam anama sərt səslə dedi:
– Elə deyirsən ki, nə yaxşı buraxdılar. Axı mənim nə günahım 
var ki, buraxmayaydılar. Namərd bir qohumla məni üzləşdirdilər. 
O mənə nə qədər şər atdısa da faydası olmadı. Onda namərd 
dedi ki, sən Gəray bəy ağqvardiya ordusunda qulluq etmisən. 
General Əli ağa Şıxlinski və silahdaşları
390
Mən də cavab verdim ki, əvvəla, Müsavat ordusu ağqvardiyaçı-
lardan ibarət deyildi. Əgər sən deyən kimidirsə, onda ikimiz də 
birgə qulluq etmişik. Müsavat ordusunda sən praporşik, mən isə 
polkovnik olmuşam. Mənim qismətimə insaflı müstəntiq düş-
müşdü. O, milliyyətcə Həştərxan tatarı idi. Növbəti istintaqın 
birində məndən soruşdu ki, 1924-cü ildə harada olmusunuz? 
Şəkidə Qırmızı Kadet korpusunda işləmişəm, – dedim. Həmin ili 
kursantların buraxılışı münasibətilə 1924-cü il noyabrın 7-də 
Moskvada kursant heyətilə birgə Nərimanovun qəbulunda ol-
muşam. Bu görüşdən fotoşəklimiz də var.
Bunu eşidən müstəntiqin əhvali-ruhiyyəsi tamam dəyişdi. 
Dedi ki, 1918-ci ildə Nərimanov Həştərxanda olanda məni müa-
licə edib. Məni ölümdən xilas edib, həyata qaytarıb. Ona görə də 
rəhmətlik Nərimanova böyük hörmətim var.
Atam sonralar da danışırdı ki, sağ-salamat buraxılmağımın 
səbəbkarı həmin müstəntiqin Nərimanova olan hüsn-rəğbətindən 
irəli gəlib. Ona görə də atam Gəray bəy ömrünün sonuna kimi 
Nərimanova rəhmət oxuyardı.
– Sona xanım, atanız Gəray bəy Müsavat ordusunda Gəncədə, 
Tərtərdə hərbi qulluqda olub. 1920-ci ildə Şəkidə Qırmızı Kadet 
Məktəbinin rəisi işləyib. Bəs o həbs olunan ili – 1926-cı ildə hara-
da yaşayırdınız?
– Həmin ili Bakıda Çadrovı küçəsindəki onuncu dalanda (in-
diki M.Əliyev – Ş.N.) yaşayırdıq. Mən 1920-ci il fevralın 11-də 
Bakıda anadan olmuşam. Atam Gəray bəy bu xəbəri eşidəndə 
deyib ki, anam Süfiyyə xanım yenidən dünyaya gəlib. Atamın 
eyha mını dərhal anlayan anam Sitarə xanım Məmməd qızı 
Bədəlova mənə nənəmin adını qoyub. Sonralar necə olubsa, 
məni Sona deyə çağırıblar. Atam heç vaxt ikinci adımı dilə 
gətirməzdi, acığı gəlirdi. Həmişə məni Süfiyyə deyə çağırardı. 
Anamın əsli Şəkidən olub. Atam kimi nəcabətli nəsildən olan 
anamın ailəsi o vaxt Tiflisdə yaşayırmış. Onlar 1913-cü ildə 
evləniblər. Ana babam Məmməd məşhur tacir olub. Tiflisdə xü-
susi mülkü, mağazaları varmış. Anam ali təhsilli həkim idi.
Şəmistan Nəzirli
391
– Sona xanım, Tiflis dediniz yadıma atanızın arxivdə saxlanı-
lan bir teleqramı düşdü. Onu poruçik Gəray bəy Vəkilov 1901-ci 
il oktyabrın 7-də ilk qız məktəbinin açılışı münasibətilə Hacı 
Zeynalabdin Tağıyevə vurub. Atanız Gəray bəy yazır ki, Ünasiyə 
məktəbinin güşadı günü ilə Sizi təbrik edib, tofiq istəyirəm. 
– Siz poruçik deyəndə atamın kinayə ilə tez-tez işlətdiyi bir 
məsəli yadıma düşdü. O, acığı gələn zabitə deyərdi:
– Praporşik zabit olsa, toyuq da quş olar.
1926-cı ildə tutulanda onun üzünə nahaqdan duranın rütbəsi 
praporşik olub. Ömrünün son illərində atam süvari generalı Hü-
seyn xan Naxçıvanskini tez-tez xatırlardı. Hüseyn xan Port-Artur 
döyüşlərində atamın komandiri olmuşdu.
Yadımdadır, danışardı ki, 1905-ci ildə yaponlarla döyüşdə 
Hüseyn xan əmr verdi ki, xəncəri dişimizə alaq, qılıncı sağ 
əlimizə, tüfəngi isə sol əlimizə. Belə yaraqlanıb hücuma keçdik, 
yaponlar mövqelərini qoyub qaçdılar. Biz bir güllə belə atmadan 
cəbhəni aldıq.
* * *
Polkovnik Gəray bəy Vəkilovun üç oğlu son illərə kimi sağ 
idi: Böyükağa (1914-1995), Rüstəm (1916-1998), Fərrux (1921-
1998). Bu sətirlərin müəllifi onların hər üçü ilə görüşüb söhbət 
etmişdi.
Böyükağa EA-nın Geologiya İnstitutunun laboratoriya rəh-
bəri, geologiya-mineralogiya elmləri namizədi, Rüstəm əməkdar 
mühəndis, Fərrux isə baş ədliyyə polkovniki və fəxri prokuror-
luq işçisi idi.
1992-ci ildə görüşlərimizin birində Böyükağa müəllim mənə 
iki nadir fotoşəkil göstərdi. İlk dəfə gördüyüm bu tarixi şəkillər 
atmış səkkiz il əvvəl – 1924-cü il noyabrın yeddisində çəkilmişdi. 
Şəkildə xalqımızın görkəmli oğlu Nəriman Nərimanov və Za-
qafqaziya Hərbi Hazırlıq Məktəbinin kursant və zabit heyəti 
Moskvada təsvir olmuşdu. Böyükağa Vəkilov da həmin kursant-
General Əli ağa Şıxlinski və silahdaşları
392
lar arasında olduğuna görə fotoşəklin çəkilmə tarixini mənə nəql 
etmişdi:
– 1922-ci ilin yazında atam məni Qırmızı kadetlər korpusu 
məktəbinə oxumağa qoydu. Onda mənim səkkiz yaşım vardı. 
Həmin məktəbə yeddi yaşından on dörd yaşınadək olan uşaqları 
götürürdülər. Məktəb beynəlmiləl idi. Orda müxtəlif millətlərdən 
olan uşaqlar oxuyurdu. Azərbaycanlılar əksəriyyət təşkil edirdi. 
1923-cü ildə bizim məktəbin adı dəyişdirilib Zaqafqaziya Prole-
tar Hərbi Məktəbi, bir il sonra isə Hərbi Hazırlıq Məktəbi adlan-
dırıldı.
Yadımdadır, məktəbin tədris korpusu Bakıda, indiki 1 nöm-
rəli orta məktəbdə, yataq korpusu isə indiki Zabitlər evinin bina-
sında yerləşirdi. Təlim, siyasi-tərbiyə işləri və mədəni-kütləvi 
tədbirlər tədris korpusunda keçirilirdi. Bu, Zaqafqaziyada yeni-
tipli nümunəvi hərbi məktəb idi. Məktəbimiz 1921-ci ilin oktyab-
rında Azərbaycan Xalq Komissarları Sovetinin sədri Nəriman 
Nərimanovun təşəbbüsü ilə yaradılmışdı. Ona görə də həmişə 
Nərimanovun diqqət mərkəzində idi.
Hələ birinci kursda oxuyanda Nərimanov tərəfindən qəbul 
edilməyimiz də yaddaşıma həmişəlik həkk olunub.
Nəriman Nərimanov bir ata kimi bizimlə xeyli səmimi söhbət 
etdi. Təhsilimizlə, dolanacağımızla maraqlandı, kefimizi xəbər 
aldı. O, bizim hər birimizdən dönə-dönə soruşdu ki, məktəbdə 
nə üçün, hansı məqsəd naminə oxuduğumuzu bilirikmi? Biz də 
onun bütün suallarına ürəkdən, cəsarətlə cavab verirdik ki, ko-
mandir olmaq istəyirik. Bizi ata qayğısı ilə dinləyən Nərimanov 
şad bir halda “mərhəba, balalarım, sağ olun!” – deyirdi.
1924-cü ildə paradda iştirak etmək üçün məktəbimizin yüz 
iyirmi altı nəfər kursant və zabit heyətini Moskvaya dəvət etdilər. 
Noyabrın üçündə yola düşdük. Rostova qədər yük vaqonlarında 
getdik. Gecikdiyimizə görə bizi ordan sürət qatarında yola saldı-
lar. Noyabrın yeddisində səhər Qızıl meydana çatdıq.
Bizi Moskvaya aparan komandirlərimizi yaxşı xatırlayıram. 
Zaqafqaziya Hərbi Hazırlıq Məktəbinin kurs komandiri Həqqi 
Şəmistan Nəzirli
393
Kəngərlinski, siyasi rəhbər Allahqulu Mehdiyev, məktəbin rəisi 
Hacıağa İbrahimbəyli, tədris hissəsinin rəisi, atam Gəray bəy 
Vəkilov və başqaları bizimlə getmişdilər.
Qızıl meydandan keçəndə tribunada dövlət rəhbərləri ara-
sında dayanan Nəriman Nərimanovu görüb daha gur səslə 
“Ura!” – deyə qışqırdıq. Rəsmi keçiddən sonra bizim batalyonu 
tribunanın önündə saxladılar. Dövlət rəhbərləri bizim yanımıza 
enib salamlaşdılar. Mənim kimi 10-12 yaşlı balaca kursantları 
səmimiyyətlə dindirir, bəzilərini də atıb-tutur, öpürdülər.
Səhərisi bizi SSRİ MİK-in Sədri Nəriman Nərimanov Kreml-
dəki klubda qəbul etdi. Xeyli səmimi söhbət edən Nəriman 
Nərimanovun sevincinin həddi-hüdudu yox idi. O dedi ki, tap-
şırıq vermişəm, sizin hər birinizə Xalq Komissarları Sovetinin 
hesabından iyirmi manat pul ayırsınlar. Bu pul sizə gündəlik 
xərclik və valideynlərinizə hədiyyə alıb aparmaq üçün verilir.
Sonra bizim kursant batalyonu Kremldə yerləşən hərbi ko-
man dirlər heyəti məktəbində oldu. 
Bu görüşlərdən sonra Nəriman Nərimanov, MİK Rəyasət 
Heyə tinin katibi Avel Yenikidze bizimlə birgə Kremlin həyə-
tindəki “Çar zəngi”nin yanında şəkil çəkdirdi. 
Bu tarixi fotoşəkildə görün kimlər var. O vaxt kursant olanla-
rın əksəriyyəti indi görkəmli alim, hərbçidirlər. Polkovnik Əli 
ağa Babayev, Respublika EA-nın keçmiş prezidenti, akademik 
Rüstəm İsmayılov, əməkdar elm xadimi, elmlər doktoru Məm-
mədtağı Nağıyev, SSRİ Neft Sənayesi Nazirliyinin idarə rəisi 
Əlövsət Qarayev, irriqator-alim Karrar Əliyev, Sovet İttifaqı 
Qəhrəmanı Aslan Vəzirov, SSRİ xalq artisti, məşhur dirijor Niya-
zi, Çingiz Hacıbəyov, akademik Şəfayət Mehdiyev, əməkdar 
mühəndis Böyükağa Məmmədov, elmlər doktoru Məmməd 
Fərzəliyev, məşhur şairimiz M.Ə.Sabirin oğlu Məmmədsəlim 
Tahirli, professor, hüquq elmləri doktoru Əyyub Əsgərov, pol-
kovnik Səttar Hacıyev, Fərhad Ağayev, müharibə veteranı Əsgər 
Mirzəyev, fizika-riyaziyyat elmləri doktoru Kamal Məmmədov, 
batalyon komandiri Hüseyn Rəhimov və başqaları.
General Əli ağa Şıxlinski və silahdaşları
394
Onların əksəriyyəti dünyasını dəyişib. Bu nadir fotoşəkil isə 
o günlərdən nəsillərimizə yadigar qalıb.
Gəray bəyin oğlu Rüstəm Vəkilov: 
– Atam 1920-ci ilə kimi şərəfli ömür yaşadığını tez-tez xatır-
lardı. Amma Müsavat dövründəki döyüş yolunu xatırlamaq ona 
çox çətin idi.
Yadımdadı, otuzuncu illərdə Səməd Vurğun bizə tez-tez 
gələrdi. Onların ikilikdə elədikləri söhbət gecədən xeyli keçənə 
qədər davam edərdi. Bəzən mübahisələri qızışıb, səsləri ucalan-
da anam Sitarə zarafatla deyərdi:
– Balam, bu sinfi düşmənlərin söhbəti qurtarmır ki, qurtarmır.
O da yadımdadır ki, bir dəfə çay aparanda atamın 1924-cü 
ildə Moskvada Nəriman Nərimanovla görüşündən danışdığını 
eşitdim.
Qorxu hissiylə bunu anama bildirdim.
Anam narahatlıqla dedi:
– Bu kişinin gözünü qan örtüb, yenə bizi işə salacaq.
Axı, o illərdə Nəriman Nərimanovun şəxsiyyətinə haqsız ola-
raq qara kölgə salmışdılar. Onun silahdaşları həbs edilirdi. 
1924-cü ildə ordudan tərxis olunan Gəray bəy ömrünün 
axırınadək Respublika Maliyyə Nazirliyində işləyib. 1952-ci il 
martın on dördündə Bakıda vəfat edib.
Görkəmli müğənnimiz Rəşid Behbudovun anası, maarifçi qa-
dın Firuzə xanım Vəkilova (1889-1933) polkovnik Gəray bəy 
Vəkilovun doğma bacısı idi.
Ştabs-kapitan Nəsib ağa Əsəd ağa oğlu Vəkilov 1899-cu ildə 
Qazaxda anadan olub. Qori Seminariyasının Azərbaycan şöbəsini 
bitirib. 1919-cu ildə Gəncədə praporşiklər məktəbində hərbi 
təhsil alıb. Müsavat zabiti olduğuna görə 1940-cı ildən 1955-ci ilə 
qədər Maqadan və Norilskiyə sürgün edilib. 1954-cü il mayın 
səkkizində qohumu, xalq şairi Səməd Vurğuna məktub yazıb, 
Vətənə qayıtması üçün ondan kömək istəyib. Şair günahsız həbs 
olunmuş əmisi oğlu Nəsib ağanın ailəsinə maddi kömək etmiş-
dir. Yeri gəlmişkən onu da qeyd edək ki, otuzuncu illərdə 
Şəmistan Nəzirli
395
Vəkilovlar nəslindən bir çoxları repressiyaya uğramışdır. Səməd 
Vurğun onlardan yalnız birini – xalq müəllimi Teymur bəy 
Vəkilovu həbsdən azad etdirə bilmişdi.
Nəsib ağa Vəkilov Norilsk sürgünündən yazırdı:
“Hörmətli və əziz Səməd!
On altı il ayrıldıqdan sonra sən mənim məktubumu alıb, 
yəqin ki, təəccüblənəcəksən. Mən qohumlardan heç kəsə məktub 
yazmırdım ki, onları narahat etməyim. Onlara xətər gəlməsindən 
qorxurdum. İndi mən demək olar ki, yarı da olsa azad vətəndaşam. 
Ona görə də məktub yazıb, özümü xatırlatmağa cürət edirəm. Bu 
məktubu sənə Norilskidən evə qayıdan, bizim ümumi tanışımız 
Əli Səbri1 çatdıracaq.
Əli Səbri mənim haqqımda məlumat verəcək. Xahiş edirəm, 
əgər sənin üçün çətin olmazsa və mümkünsə uşaqlarımın xatirinə 
mənim Vətənə qayıtmağıma imkan daxilində kömək edəsən.
Mən çox qocalmışam, ömrümün son illərini uşaqlarımın ya-
nında, doğma diyarda keçirmək istəyirəm. Mənə elə gəlir ki, sən 
mənim xahişimi rədd etməzsən, çünki indi zaman o zaman deyil. 
Burdan qohumlarının və tanışlarının vəsatətinə əsasən çoxları 
evə qayıdırlar. Mehdixana və Xavər xanıma mənim ürəkdən 
gələn salamımı çatdır. Öpürəm səni, Mehdixanı, Yusifi və Vaqifi. 
Xoşbəxtlik və əmin-amanlıq arzulayıram.
Hörmətlə Nəsib ağa”
1955-ci ildə Vətənə qayıdan Nəsib ağa Vəkilov 1963-cü ildə 
Bakıda vəfat edib. O, polkovnik Əsəd ağa Vəkilovun oğlu idi.
* * *
1919-cu il fevralın on dördündə praporşik Lütfəli bəy Vəkilov 
Azərbaycan süvari alayının komandirinə belə bir məlumat 
göndərmişdir:
“Sizin nəzərinizə çatdırıram ki, 1918-ci il iyunun on sək-
kizində dördüncü Borçalı alayının polkovniki Tuqanov Birinci 
1 Əli Səbri (1892-1983) nasir, tərcüməçi.
General Əli ağa Şıxlinski və silahdaşları
396
Dünya müharibəsi illərində döyüş xidmətlərimə görə min beş 
nömrəli əmrlə mənim “Müqəddəs Georgi” xaçı ordeninin bütün 
dörd dərəcəsi ilə təltif olunmağım haqqında sənəd təqdim etmiş-
di və buna əsasən mənə birinci Mozdok Dağ-Kazak alayı min 
yüz qırx altı nömrəli attestat da verilmişdir. Orada ordenlərin 
hər birinin nömrəsi də yazılıb. Həmin döyüşlərdə mən dörd dəfə 
yaralanmışam və kontuziya olmuşam. Bunların hamısı Sizə 
göndərdiyim şəxsi işimdə göstərilib”.
Vərəqin o biri üzündə praporşik Lütfəli bəy Vəkilovun dəsti-
xəttilə yazılmış qeydi də var: “Mənim şücaətlərimin və təltifat-
larımın cəbhədə şahidi olan rotmistr Çayevski idi. O, hazırda 
Hərbi Nazirliyin Baş Qərargahında baş zabit kimi xidmətdədir”.
Əlbəttə, praporşik Lütfəli bəy Vəkilovun bu məlumatı müa-
sir oxucuya adi ərizə kimi görünə bilər. Lakin unutmaq olmaz ki, 
o dövrdə belə bir yüksək ordenlə zabitlər çox nadir hallarda təltif 
olunurdu. Qeyri-adi igidlik göstərən, “Müqəddəs Georgi ” orde-
ninin bütün dərəcəsinə layiq görülən oğullarımızı barmaqla say-
maq olar. Rotmistr Teymur bəy Novruzov (1919-cu il, avqustun 
2-də general-mayor rütbəsi almışdır – Ş.N.), praporşik Sayad bəy 
Zeynalov, poruçik Osman ağa Gülməmmədov.
Yüz qırx birinci səhifədə Lütfəli bəyin silahdaşı Çayevskinin 
Baş Qərargaha təqdimatı saxlanır. O yazır ki, dördüncü Borçalı 
süvari alayının praporşiki Lütfəli bəy Vəkilovla Birinci Dünya 
müharibəsinin ilk günlərindən 1918-ci ilin sentyabrınadək birgə 
döyüşlərdə olub. Onun bütün qəhrəmanlıqlarının canlı şahidi-
dir. Qazaxda, Lori dərəsində, Borçalıda erməni daşnaklarına 
qarşı döyüşlərdə, Bakı, Qarayazı və Şamxorda bolşeviklərlə vu-
ruşmalarda onun cəsur süvari kimi igidlik göstərdiyinə zəmanət 
verir. Belə bir igid zabitin yüksək rütbəyə layiq olduğunu tama-
milə qanuni hesab edir.
Rotmistr Çayevskinin Baş Qərargaha iftixarla yazdığı təq-
dimatı iki general məmnuniyyətlə təsdiq edib, dərkənar qoyub-
lar: süvari diviziyanın rəisi, general-mayor şahzadə Əmir Kazım 
Qacar və qərargah rəisi general Zaxar Amaşukeli.
Şəmistan Nəzirli
397
Çox təəssüf ki, sənədlərin izi elə burdaca itir. 1890-cı il 
təvəllüdlü praporşik Lütfəli bəy Abbasqulu bəy oğlu Vəkilovun 
bundan sonra hansı rütbəyə layiq görüldüyü məlum olmur.
Polkovnik Gəray bəy Vəkilovun kiçik qardaşı, praporşik 
Lütfəli bəy Vəkilovu Zaqafqaziya Baş Siyasi İdarəsi 1932-ci il fev-
ralın 2-də antisovet ruhlu zabit kimi həbs edib beşillik sürgünə 
göndərmişdi. Minlərlə günahsız Azərbaycan zabiti kimi qırx iki 
yaşlı Lütfəli bəyin də ömrünün hansı həbs düşərgəsində sona 
yetdiyi məlum deyil.
Podporuçik Sadıq Əsgər oğlu Vəkilov 1895-ci ildə Qazax qəza-
sının Salahlı kəndində anadan olub. Müsavat ordusunda üçüncü 
Gəncə piyada alayında kiçik zabit kimi xidmət edib. Zaqafqaziya 
(Qori) Müəllimlər Seminariyasının Tatar-Azərbaycan şöbəsini və 
1918-ci ildə Gəncədəki praporşiklər məktəbini bitirib.
Azərbaycan Milli Ordusunun kapitanı Bahadır bəy İbrahim 
ağa oğlu Vəkilov da bu nüfuzlu nəslin nümayəndəsidir. 1889-cu 
il martın 24-də Qazaxda zadəgan ailəsində anadan olub. İlk 
təhsilini Tiflisdə birinci kişi gimnaziyasında alıb. 1918-ci il mayın 
15-də yeni yaranan Müsəlman korpusuna könüllü daxil olub. 
Sentyabrın 1-dən piyada qoşunlarında kiçik yunker, baş yunker 
rütbəsində xidmət edib, noyabrın 18-də isə Gəncədəki prapor-
şiklər məktəbini birinci dərəcə ilə bitirib. Məktəbi əla qiymətlərlə 
bitirdiyinə görə o, hərbi məktəbdə rota komandiri vəzifəsində 
saxlanılıb. Məktəbin rəisi polkovnik Şirin bəy Kəsəmənski 28 
fevral 1919-cu ildə gənc zabit Bahadır bəyə verdiyi xasiyyətnamədə 
qeyd edir ki, əla davranışa və yüksək əxlaqa malikdir. Zabit 
kadrlarının yetişdirilməsinə tam layiqdir. Siyasi hazırlığı var. 
Martın iyirmi ikisində hərbi nazir, tam artilleriya generalı Səməd 
bəy Mehmandarov Gəncə praporşiklər məktəbinin rəisinə belə 
bir əmr göndərib:
“Gəncə praporşiklər məktəbinin əlli nəfərdən çox məzununa 
əziz Novruz bayramı ərəfəsində praporşik rütbəsi verilsin. On-
lar xidmət üçün birinci Azərbaycan süvari diviziyasına, üçüncü 
Gəncə süvari alayına, Əlahiddə Zaqatala batalyonuna yüngül 
General Əli ağa Şıxlinski və silahdaşları
398
artilleriya divizionuna göndərilsin. Gəncə praporşiklər məktə-
bini əla bitirdiklərinə görə podpraporşik İsrafil ağa Şıxlinskiyə, 
Bahadır bəy Vəkilova, Musa bəy Şəmşəddinskiyə, Həşim bəy 
Sultanova, Həmid Mustafayevə, Mahmud Mustafayevə, Əli ağa 
Şıxlinskiyə və Süleyman xan Sultanov-İlisuluya bayram müna-
sibətilə pul mükafatı verilsin”.
Həmin ilin mart ayında bacarıqlı zabit Bahadır bəy Vəkilov 
üçüncü Gəncə süvari alayının tərkibində ölkənin Şərq-Qərb 
cəbhəsinə ezam olunur. O, Ordubad rayonunda yerləşən hərbi 
dəstənin komandanı təyin olunur. Naxçıvan və Şərur qəzasının 
komandanı rotmistr Kəlbalı xan Naxçıvanski 1919-cu il mayın 
9-da Baş Qərargahın rəisinə göndərdiyi raportda praporşik Ba-
hadır bəy Vəkilovun İran quldur dəstələrinə və daşnak generalı 
Andronikə qarşı döyüşlərdə göstərdiyi qəhrəmanlığı haqqında 
məlumat verir.
O yazır: “Martın 17-də Yaycı kəndinə hücum edən səksən 
nəfərlik İran quldur dəstəsi yerli əhalinin iki yüz yetmiş beş iri-
buynuzlu mal-qarasını oğurlamışdı. Praporşik Vəkilov mənim 
əmrimlə otuz nəfər süvari dəstə ilə onların dalınca gedib quldur-
ları Araz sahilində yaxalamışlar. Güclü döyüşlərdən sonra mal-
qara geri alınmış və on beş nəfər quldurun meyiti Araz sahilində 
qalmışdır.
Martın 26-da Parağa kəndinə hücum edən ermənilər iki yüz 
iribuynuzlu mal-qaranı aparmışlar və yeddi müsəlman kənd-
lisini öldürmüşlər. Səhərisi erməni kəndini süvari dəstəsilə 
mühasirəyə olan praporşik Vəkilov tələb etmişdir ki, mal-qara 
qaytarılsın və cinayətkarlar cəzalandırılmaq üçün bizə verilsin. 
Lakin ermənilər atəşlə cavab vermişlər. Praporşik Vəkilovun 
cəld və bacarıqlı komandanlığı sayəsində üç saatlıq döyüşdən 
sonra ermənilər mal-qaranı və cinayətkarları qaytarmışlar. 
Döyüşdən sonra məlum olur ki, praporşik Vəkilovun üç nəfər 
əsgəri yaralanmışdır.
Aprelin 10-da ermənilərin “qəhrəmanı” Andronik ingilislərlə 
danışdıqdan sonra Gorusdan Ordubadın 25 kilometrliyindəki 
Şəmistan Nəzirli
399
Karçevan kəndinə gəldi. Nizami erməni dəstəsi Ordubadın ayrı-
ayrı kəndlərini zəbt etmək üçün Nüsnüs kəndinə hücum etdi. 
Praporşik Vəkilovun bacarıqlı döyüş əməliyyatı sayəsində Nüs-
nüs kəndi ermənilərdən təmizləndi. Digər müsəlman kəndləri də 
erməni hücumundan xilas oldu.
Aprelin 15-də ermənilərin nizami hərbi dəstəsi Ordubadın 
səkkiz verstliyindəki darvazaya yenidən hücum etdi. Erməni 
hərbi dəstəsinin güclü qüvvə ilə hücum etməsinə baxmayaraq, 
beş saatlıq ara verməyən döyüşdə düşmənin əksər qüvvəsi öldü-
rüldü, qalanları isə qaçmağa məcbur oldu. Bu döyüşdə praporşik 
Vəkilov Bahadır bəyin yeddi əsgəri həlak oldu, on iki nəfər isə 
yaralandı.
Bütün göstərilənlərdən sonra xahiş edirəm ki, üçüncü Gəncə 
süvari alayının praporşiki Bahadır bəy döyüşlərə yüksək səviy-
yədə komandanlıq etdiyinə və qəhrəmanlığına görə ona podpo-
ruçik rütbəsi verilsin”.
Bundan sonra Respublika Mərkəzi Dövlət Arxivinin sənəd-
lərində mərd kapitan Bahadır bəy İbrahim ağa oğlu Vəkilovun 
heç bir sənədinə rast gəlmək mümkün olmadı. Lakin Milli 
Təhlükəsizlik Nazirliyinin arxivində Bahadır bəy Vəkilova məx-
sus 21392 saylı çox nazik bir qovluq var. 1920-ci il iyunun 25-də 
həbs olunan Bahadır bəyin istintaq işini müstəntiq Akopcanov 
və Levitski aparıb. Sorğu-sual qısa və yığcamdır. Həbs vərəqində 
“cinayət xarakteri” qrafasının qarşısında oxuyuruq: “Müsavat 
ordusunun zabiti və rota komandiri olub. Güllələnsin!”
İstər-istəməz düşünürsən və təəccüb edirsən: öz xalqının mil-
li ordusunda qulluq etmək nə vaxtdan cinayət sayılıb? Bu da 
XI Ordunun xüsusi şöbə rəisi, cəllad Semyon Pankratovun təsdiq 
etdiyi dərkənar: “Güllələnsin, hökm dərhal yerinə yetirilsin. 
3 iyul 1920-ci il”.
Bəli, torpağını yağılardan qoruyan iyirmi bir yaşlı mərd kapi-
tan Bahadır bəy Vəkilovun ömrü belə bitdi.
Bu məşhur soyadın oğlunu Bakıda heç kəs tanımadı. Qazax-
da ulu nəslin hərbçi, maarifçi oğulları haqqında səbirlə söhbət 
General Əli ağa Şıxlinski və silahdaşları
400
edən Ədilə xanım Şıxlinskaya “nikolaydanqalma” bir albomu 
stolun üstünə qoydu. Albomun ilk səhifəsində çərkəzi geyimli 
cavan bir zabit şəkli... İri, ala gözləri necə də tanış və doğmadır. 
Mənim şəklə diqqətlə baxdığımı görən Ədilə xanım:
– Dayımdı, – dedi, – müsavat zabiti olduğuna görə bolşeviklər 
iyirminci ildə güllələyiblər.
Onun səsinə hopan təsvirəgəlməz kövrəklik, həzin bir qəm 
dalğası varlığımı titrətdi. Adam belə anlarda qarşısındakına 
təsəlli verməkdən də məhrum olur. Daxili təlatüm, vicdanın səsi 
olub keçmiş ədalətsizliyi, vəhşiliyi ittiham edir. Dərindən köks 
ötürüb, “heyf” deməkdən başqa əlindən bir şey gəlmir. Çünki 
nahaq qan tökənləri, heç nədən insan güllələdənləri ittiham 
etmək gecdir. O vəhşilikləri indi tarix mühakimə edir. Tarix öz 
səhifələrində onlara amansız cəza verir, gec də olsa əyrini – əyri, 
düzü – düz yazır.
Ağır qəm yükünün altından qurtarmaq xatirinə soruşdum:
– Dayınızın adı necədir, Ədilə xanım?
– Bahadır bəy Vəkilov, rütbəsi kapitan...
– Ola bilməz, – dedim. Özümdən asılı olmayaraq səsim 
bərkdən çıxdı. – Onda bu şəkillərə baxın, zəhmət olmasa...
Mən özümlə götürdüyüm bir qrup Milli Ordu əsgər və zabi-
tinin iki fotoşəklini ona göstərdim.
– Bu, tən ortada oturan Bahadır dayımdı, – dedi. İkinci şəklə 
baxır: – Bu da odu, dayımdı... Bu şəkillər bizdə yoxdu. Sizdə har-
dandı? – deyə kədərlə soruşdu.
– Arxivdən tapmışam, – dedim.
– Oy, nə yaxşı iş görmüsünüz, çox sağ olun... Heyf dayımdan, 
cavankən, cəmi iyirmi bir yaşında güllələnib, heç evlənməyibmiş. 
Sizin tapdığınız şəklin arxasında yazılıbmı neçənci ildə çəkilib?
– 1919-cu ildə çəkilib, – deyə cavab verdim. 
– Mənimlə yaşıddı dayımın şəkli, – dedi.
Ədilə xanım qəmli-qəmli köksünü ötürür. Ovcundakı xırda-
ca güllü dəsmalla nəmli gözlərini silir.
Şəmistan Nəzirli
401
– Ədilə xanım, dayınız Bahadır bəyin nişanlısı, istəklisi 
olubmu?
– Mən bilmirəm, rəhmətlik anam danışardı, deyəsən olub.
– Mən bilirəm, – dedim, – olub. Dayınıza məxsus həbs qovlu-
ğunda dörd əl boyda məktub var. Onların da üzünü çıxartdırmı-
şam. Sonuncu məktubu sevgilisi iyunun 24-də yazıb. Həmin 
gecə Bahadır bəyi Milyutin küçəsindəki dörd saylı evin üçüncü 
mərtəbəsində həbs ediblər. Orqan işçiləri əşyayi-dəlil kimi 
məktubları da işə tikiblər. İcazə verirsinizmi sonuncu məktubu 
oxuyum.
– Buyurun, əlbəttə...
“Bahadır, sən niyə narahatsan? Neçə dəfə soruşdum, araya 
söz qatdın. Mən heç vaxt səni belə qəmli görməmişdim. Axı, sən 
özün dünən mənə yalvardın ki, görüşək. Mən bütün gecəni yata 
bilməyib sənə məktub yazıram. İndi mən sənə yalvarıram. Sabah 
mütləq görüşə gəl. Başa düşə bilmirəm, son günlər niyə sənin 
varlığın qəm-kədərlə doludur. Xüsusilə kədərli gözlərin məni 
yandırıb-yaxdı.
Dözəcəm, bütün gecəni Allahıma dua edəcəm ki, səhər tez 
açılsın, səni yenidən görüm, amma kədərsiz, qəmsiz. Həmişəki 
kimi təbəssümlü, gülərüz.
Dəryada çıraq yanır,
Baxdıqca iraq yanır.
Sevgi şirin şərbətdir, 
İçdikcə ürək yanır.
   Sənin Səfurən”.
Təəssüf ki, açılan səhər onlara xoşbəxtlik nədi, heç görüş də 
qismət eləmədi. Kapitan Bahadır bəy Vəkilovun səhəri bolşevik 
zirzəmisində açıldı...
MƏMMƏD AĞA MUSTAFA OĞLU VƏKİLOV (1863-1939) 
Gürcüstan Mərkəzi Dövlət Arxivinin 1920-ci ilə qədərki 
sənədlərində adı hörmət və ehtiramla çəkilən Məmməd ağa 
General Əli ağa Şıxlinski və silahdaşları
402
Vəkilov əsrin əvvəllərində – 1905-1906-cı illərdə Azərbaycan 
dilində qəzet açmaq üçün təşəbbüs göstərmişdi. O, “İqbal” adlı 
qəzeti dostu Cəlil Məmmədquluzadə ilə birgə nəşr etmək 
istəyirdi.
“... Qafqazda türklərin mətbuatı ölü, bəlkə də yox bir halda 
idi. Onunçün biz tək öz dərdlərini qələmlə meydana qoymağa 
həris olan yazıçılar – gah bizim millətdən, gah qonşu millətlərdən 
– hökumətdən qəzet icazəsi istəməyə başladılar. Biz türklərdən 
bu icazəni istəyən – Bakıdan Əhməd bəy Ağayev idi, Tiflisdən 
belə icazə istəyən Məmməd ağa Vəkilov, Rəşid bəy İsmayılov idi 
və yenə bir Nuxa əhli idi ki, onun adı gərək Mustafayev ola: 
Batumidən Məmməd bəy Sancaqbəyzadə idi və Tiflisdən də mən 
idim” (Cəlil Məmmədquluzadə. Xatiratım. Əsərləri, 3-cü cild, 1967, 
səh.666).
Uzun yazışmalardan sonra Məmməd ağa “İqbal” adlı qəzeti 
buraxmağa dövlətdən icazə ala bilmişdi. Lakin qəzeti buraxma-
mışdır. Həmin dövrdə Cəlil Məmmədquluzadənin “Molla Nəs-
rəddin” jurnalını nəşr etmək təşəbbüsünü alqışlamış və demişdi 
ki, mən rəsmi dövlət qulluğunda çalışdığıma görə “İqbal”da xal-
qımızın nəfinə cəsarətli yazılar verə bilməyəcəyəm. Belə qəzetin 
də millətə, xalqa heç bir faydası olmayacaq. Yaxşısı budur ki, 
“Molla Nəsrəddin”i qoruyub saxlayaq.
Qafqaz canişinliyinin nəşr etdiyi kitab və məcmuələrdə 
göstərilir ki, Məmməd ağa Mustafa ağa oğlu Vəkilov Qori Semi-
nariyasını bitirdikdən sonra az müddət kənd müəllimi işləyib. 
Bilik və bacarığına görə saray müşaviri vəzifəsinə də dəvət olu-
nur. Məmməd ağa Baş Hərbi İdarədə türk dili tərcüməçisi, 1901-
1917-ci illərdə isə Qafqaz canişinliyinin Dəftərxanasında Şərq 
dillərinin baş mütərcimi vəzifəsində işləyir. Məmməd ağa 
Vəkilov 1904-cü ildə “Xalq qanmağa asan olan füqəra əhalilərə 
məxsus vəba azarı haqqında bir inşadır” kitabını Azərbaycan 
dilinə tərcümə edir.
Abbasqulu ağa Bakıxanov və Mirzə Fətəli Axundovdan son-
ra Qafqaz canişinliyində yüksək vəzifədə çalışan üçüncü azər-
Şəmistan Nəzirli
403
baycanlı Məmməd ağa Vəkilov olmuşdur. Məmməd ağa Vəkilov 
həm də Tiflisdəki Şərq dilləri üzrə zabit hazırlığı məktəbində 
türk dilindən dərs deyir. 1914-cü ildə həmin məktəbin müəllimi, 
general-mayor M.D.Qutorla müştərək “Türk dilinin qısa qram-
matikası”nı tərtib edir.
1918-ci ilin mayında Azərbaycan Demokratik hökuməti yara-
nanda Məmməd ağa Bakıya köçür. 1920-ci ilin aprel çevrilişinə 
qədər Respublika Parlamentində Dəftərxana İdarəsinin rəisi 
vəzifəsində işləyir.
General Əli ağa Şıxlinski və silahdaşları
404
AZƏRBAYCANIN İLK ADMİRALI
İnsanın ata-anası olmayanda ona yetim deyirlər. 
Daha böyük fəlakətdir ki, millət yetim qalsın. Yetim 
millət kimə deyirlər? Öz tarixini bilməyən millət ye-
timdir. Öz dahilərindən, böyük adamlarından xəbər-
siz yaşayanlar yetim hesab edilirlər.
Biz elə bir xalqıq ki, böyük dahilər, dünya miqya-
sında şöhrət tapan adamlar yetirmişik, amma başqa 
millətlər ona sahib olmaq istəyiblər.
Əkrəm CƏFƏR,
professor
Bələdçi qızın dedikləri
İlk dəfə onun adını 1976-cı ildə Sevastopol şəhər muzeyində 
eşitdim. Bələdçi qız nəhəng bir kreyser şəkli önündə dayanıb 
1853-1856-cı illər müharibəsinin qəhrəmanları haqqında məlu-
mat verirdi:
– 1854-cü ilin mart ayında İngiltərə və Fransa Rusiyanın Bal-
kanlarda güclənməsindən bərk narahat olmuşdu. Onların məq-
sədi Qara dəniz boğazlarını ələ keçirmək və Rusiyanın ticarət 
yollarını bağlamaq idi. Ona görə də hər iki ölkə müharibəyə qo-
şulub, Krıma qoşun çıxartdı. Sevastopol mühasirəyə alındı. O 
vaxtdan da Sevastopolun qəhrəmancasına müdafiəsi başlandı. 
Admiral İstomin, Naximov, Aslanbəyovun (axırıncı famili As-
lambekov kimi tələffüz edilirdi) və rus əsgərlərinin qəhrəman-
casına vuruşmasına baxmayaraq, ingilis və fransız qoşunları 
şəhəri aldılar. Təhkimçi Rusiyanın gücsüzlüyü və çürüklüyü 
ölkəyə baha başa gəldi. Bax, bu gördüyünüz şəkildəki vitse-ad-
miral Aslanbəyov 1871-ci ildə üçüncü donanma ekipajının rəisi 
olanda Sevastopola dəmir yolu çəkilməsinə rəhbərlik etmişdi.
Şəmistan Nəzirli
405
Sənədlərdən soraq aldım
Bələdçi qız sözünə ara verib bildirdi ki, indi də o biri salona 
keçək. Tamaşaçıların bəzisi irəli durub admiralın portretinə ba-
xıb keçirdilər. Mən isə şəklin önündə xeyli dayandım… Onun 
üzündə, gözündə qafqazlıya, daha doğrusu, azərbaycanlıya ox-
şarlıq axtarırdım. Etiraf edim ki, sövq-təbii bir hiss onun bizim 
xalqın oğlu olmasına məndə şübhə yaratmırdı. Əzəmətli duru-
şu, qafqazlılara məxsus burma bığları bəy nəsilli olmağından ni-
şan verirdi. Çərçivənin aşağındakı qısa məlumatı oxudum: “Vit-
se-admiral A.B.Aslambekov. 1820-1900-cü illər”.
Bayaqkından daha geniş bir salona keçdiyimizdən hərə bir 
tərəfə çəkilib eksponatlara baxırdı. Bir nəfər sualları ilə bələdçi 
qızı bezikdirmişdi. Mən isə sual vermək üçün fürsət gözləyirdim. 
Bələdçi qız ondan canını qurtarmaq üçün deyirdi:
– Ay yoldaşlar, bir az yaxın gəlin, eksponatlara əl vurmayın, 
belə olmaz. Suallarınızı axırda verməyinizi xahiş edirəm…
Üçüncü, axırıncı salona keçməyimizi bildirəndə, mən dözə 
bilməyib ona yaxınlaşdım:
– Möhtərəm xanım, sizinlə bir məsələni aydınlaşdırmaq olar-
mı? – soruşdum.
Qu quşu kimi zərif olan bu incə məxluq heysiz halda:
– Buyurun, – dedi, – amma qısa olsun.
– Vitse-admiral Aslanbəyovun milliyyəti məni maraqlandı-
rır, başqa heç nə…
– Bilmirəm, – deyib təəccüblə üzümə baxdı. – Necə məgər, 
rus deyil? Siz hardansınız?
– Bakıdanam, – dedim. – Zənnimcə, rus deyil.
– Deyilənə görə, bakılı da deyil. Onun erməni olduğunu 
deyənlər də var. Əgər sizi maraqlandırırsa, bir azdan otağa 
gələrsiniz. Otaqda aydınlaşdırarıq. Gərək ki, onun sənədləri sax-
lanılır…
Həmin gün əsas fond bağlı oldu. Yelena ilə səhər görüşmək 
üçün vədələşdik. Əsas fondun bu gün bağlı olmağı onu da nara-
hat etmişdi. Ona görə də mənə belə bir məsləhət verdi:
General Əli ağa Şıxlinski və silahdaşları
406
– Vaxtınız varsa, bu gün “Sevastopol şəhər panoramı”na da 
baş çəkin. Admiral Aslanbəyov haqqında orada da məlumat ol-
malıdır.
…Panoram-muzeydə məni pis qarşılamadılar. Amma gəli-
şimin məqsədini biləndə dodaq büzdülər. Dedilər ki, admiral 
azərbaycanlı ola bilməz, o illərdə sizinkilərdən orduya, donan-
maya götürmürdülər.
– Niyə götürməyiblər, – dedim, – götürüblər. Bu müharibədə 
(1853-1856-cı illər) hər birində beş yüz döyüşçü olan azərbaycanlı 
süvari alayları və ayrıca Qarabağ süvari alayı vuruşurdu. Məhz 
rus hərb tarixçiləri yazırlar ki, Rusiyanın Qafqaz cəbhəsində əldə 
etdiyi qələbələrdə Azərbaycan süvariləri xüsusilə fərqlənirdi. 
Onların bu qələbəsi Krım uğrunda gedən döyüşlərdə vəziyyəti 
bir qədər yüngülləşdirirdi. Bu müharibədə üç yüz əllidən çox 
azərbaycanlı zabit və əsgər təltif olunmuşdu. Vuruşanların da 
əksəriyyəti bəy, xan və ağa nəslindən olan oğullar idi.
Onlar barədə “Kavkaz” qəzeti 1849, 1852, 1855 və 1858-ci il 
nömrələrində kifayət qədər məqalələr verib. Hətta Peterburqda 
nizami orduda qulluq edən bir qrup azərbaycanlı döyüşçünün 
və zabitin siyahısını da dərc edib. Zadəgan nəslindən olan süvari 
korneti Məmmədəli Eyvaz Əli oğlu, Əliskəndər ağa Süleyman 
ağa oğlu, kornet Fərzəli Fətəli ağa oğlu, Abdulla Əsgər ağa oğlu, 
Murtuzəli Məhəmmədəmin oğlu, Əhməd Ağa oğlu, Miryusif 
bəy, Mir Məşədi bəy oğlu, Nəsrulla bəy Hüseyn bəy oğlu, Adəm 
Məhəmməd Hacı Məhəmməd oğlu, Əli Hacı Abbas oğlu, Hacı 
Əlhəngü oğlu, Hacı Məhəmməd oğlu və praporşik İsgəndər oğ-
lunun döyüş yolu barədə qısa da olsa məlumat verilir.
Qəzetin 1855-ci il (№48) və 1858-ci il (№83) saylarında gös-
tərilir ki, azərbaycanlı poruçik Əli Şaban oğlu Varşavadan Peter-
burqa ezam olunub. Polkovnik Ziya xan Mirzə Nəbi xan oğlu 
Sankt-Peterburqda yaşayır. Kornet İdris bəy Ağalarov Varşava-
da Əlahiddə Müsəlman alayında xidmət edir. Bundan başqa, 
“Kavkaz” qəzeti general İsmayıl bəy Qutqaşınlı, general-leyte-
nant Cəfərqulu ağa Bakıxanov və onun hərbçi qardaşları barədə 
yazılar da verib.
Şəmistan Nəzirli
407
* * *
Təəssüf ki, burada admiral Aslanbəyov haqqında heç bir 
sənəd tapılmadı. Amma muzey işçilərinin göstərdiyi ədəbiyyat-
dan öyrənə bildim ki, 1855-ci ildə Sevastopolda güclü döyüşlər 
zamanı admiral Naximov ağır yaralanıb.
Mərkəzi kitabxanaya gedib, admiral Naximovla bağlı kitab-
ların hamısını sifariş verdim. Yazıçı Yuri Davıdovun “Naximov” 
sənədli povestində admiral haqqında belə bir epizoda rast 
gəldim: “Konsilium müəyyən etdi ki, Naximovun vəziyyəti 
ümidsizdir. Həkimlər onun bundan sonra yaşamasına inanmır-
lar. Ölüm yatağında Naximovun əzabı qırx saat çəkdi. Qırx saat 
tamam olanda canvermə başladı. Həmin anlar şahid kapitan-
leytenant Aslanbəyovun gündəliyində dəqiq yazılıb: “İyunun 
30-da saat on birə yaxın onun nəfəs alması daha da gücləndi. 
Otaqda sakitlik hökm sürürdü, həkimlər mübahisəni kəsdilər və 
otaqdakılar çarpayıya yaxınlaşdılar. Sokolov ucadan və çox ay-
dın şəkildə dedi: “Budur, ölüm yaxınlaşır…”
Müəyyən an ötdükdən sonra Voyevodskinin sualına Sokolov 
bərkdən “keçindi” cavabını verdi. Hamı saata baxdı, saat on bir 
on dəqiqə idi”.
Sonra yazıçı Yuri Davıdov izah edir ki, admiral Naximovun 
ən yaxın adamı kimi kapitan-leytenant Aslanbəyovun qeydlə-
rində heç bir fantaziya yoxdur. Məhz ona görə də admiral Naxi-
movdan yazan bütün rus tədqiqatçıları – akademik Y.V.Tarle, 
məşhur hərbi cərrah və həkim müharibənin iştirakçısı N.Piroqov 
və başqaları Aslanbəyovun qeydlərinə əsaslanırlar.
Sonralar “Naximovun bioqrafiyası” adlı əsərin müəllifi As-
lan bəyov yazır ki, admiral Kornilovun həlak olmasını eşidən 
Naxi mov ona son borcunu verməyə getdi. Mən içəri girəndə Na-
ximov ağlaya-ağlaya artıq ölmüş dostu Kornilovu öpürdü.
Sabahkı günü həyəcanla gözləməyə başladım.
Uzun bir dəhlizdən keçib, həyətə çıxdıq. Dolama pilləkənlərlə 
aşağı düşüb, qapısına “İnqilabaqədərki mühafizə otağı” sözləri 
yazılmış qapını açdıq. Yelena hər şeyi ağsaçlı qadına təfsilatı ilə 
General Əli ağa Şıxlinski və silahdaşları
408
danışdı. Onun üzünə donuq bir ifadə çökdü. Əlindəki qələmi 
oynada-oynada təəccüb və kinayə ilə məni ötəri süzdü. Doda-
qaltı nəsə mızıldanıb yerində qurcalandı. Qadının əhvalının po-
zulduğunu duyan Yelena öz işi üçün xahiş edən adamlar sayağı: 
“Rica edirəm, həm öz adımdan, həm də uzaq yol gəlmiş bu yol-
daşın xətrinə etiraz etməyəsiniz. Görünür çox lazımdır…”
Yerindən durmaq istəməyən müdir ağır-ağır başını qaldırıb 
rişxəndlə: 
– Bunun üçün Bakıdan buraya gəlmisiniz? – xeyli duruxub: 
– Axı, Aslambəyov erməni admiralıdır. Sizin axtarışınız, məncə, 
mənasızdır. 
– Ola bilməz, – dedim, – əvvəla ona görə ki, admiralın famili-
yası Aslambəyov deyil, Aslanbəyov ola bilər. İkincisi də əgər 
erməni olsaydı, Aslanyan olardı. 
– Siz bunları hansı mənbədən və nəyə əsaslanıb deyirsiniz? 
– O illərdə heç bir erməni familiyasında “bəy” sözü ola bil-
məzdi. “Bəy”, “xan” və “ağa” titulları ancaq müsəlman xalqları-
na məxsusdur. Ermənilərin isə bircə titulu olub, “məlik”, o da 
sonradan.
Fondun müdiri nə Yelenaya, nə də mənə bir söz demədən durub 
sol tərəfə buruldu, sonu görünməyən rəflər arasında yoxa çıxdı. Ye-
lena əyilib arxasınca baxdı. Əlini dodaqlarının üstünə qoyub astadan 
yeniyetmə qızlara məxsus şıltaqlıqla:
– Dənizçilər demişkən, sükanı belə də tutun, hələlik biz onu 
məğlub eləmişik. Bircə, Allah eləsin, familiya məsələsi siz deyən 
kimi olsun.
Təxminən on-on beş dəqiqədən sonra əlində qədimi, boz bir qov-
luq geri qayıdan mühafizəçi yerində oturub, bizi heç görmürmüş 
kimi qovluğu özü vərəqləməyə başladı. Dərin, sükutlu bu yarım-
zirzəmi otaqda arabir açılan vərəqin səsi mənim intizarımı daha da 
artırırdı.
Handan-hana:
– Baxaq görək, – dedi, – Sizin sözlərinizdə həqiqət varmı? Şəxsən 
mən şübhə edirəm ki, belə bir görkəmli admiral müsəlman ola…
Şəmistan Nəzirli
409
Mən daha dözə bilməzdim. Düzü, qorxurdum, özü baxıb, sonra 
da götürüb geri aparsın və desin ki, sizin dediklərinizdən əsər-əlamət 
yoxdur. Ayağa durdum. Əlimi cibimə salıb, pasportumu və vəsiqəmi 
çıxardıb stolun üstünə qoydum.
– Buyurun, – dedim, – mən bu iki sənədimi Sizə etibar edirəm. 
Siz də əvəzində qovluğu verin, özüm baxım.
Hiss elədim ki, mənim bu səbirsizliyim Yelenanın da xoşuna 
gəlmədi. O, astadan, narahatlıqla:
– Axı, belə olmaz… – dedi.
Müdir də dözə bilməyib bir az əsəbi:
– Nə deyirəm, buyurun, – deyib, qovluğu mənə verdi.
Admiralın şəxsi işinə baxır və gözlərimə inanmıram. İlahi, bu 
qədər saxtakarlıq etmək olarmı? Nəfəsim təngiyir, həyəcandan şəxsi 
iş əlimdə əsir. Dözə bilməyib sevincimi onlara da bildirmək istəyirəm.
– İcazə verin, Sizin üçün admiralın ad-familiyasını oxuyum.
Müdir dinmir, amma Yelena, mənim qələbəmi, sevincimi duyan 
Yelena:
– Buyurun, oxuyun, – deyə şən səslə cavab verir.
Oxuyuram:
– Aslanbəyov İbrahim bəy Allahverdi bəy oğlu. Əsli belədir. La-
kin qara tuşla bu ad-familiyanın üstündən xətt çəkilib, düzəliş edi-
lib: Aslambeqov Avramiy Boqdanoviç, 1822-ci ildə Bakıda anadan 
olub. Əsl-nəcabəti isə ağalıqdır (zadəgan). Dini müsəlmandır. So-
nuncu iki sözün üstündən də xətt çəkilib, əvəzində “pravoslavnıy” 
yazılıb. Əgər mümkünsə, icazənizlə admiralın şəxsi işindən 
qeydlərimi götürüm…
Yelena sevinclə:
– Əlbəttə, olar, buyurun, əyləşib qeydlərinizi edin, mənə isə icazə 
verin mürəxxəs olum.
Mənim səmimi təşəkkürümü məmnuniyyətlə qəbul edən Yelena 
gedən kimi, müdir sərt səslə bildirir:
– Yoldaş, qeydlər götürmək olar, amma nadir fondda saxlanan 
şəxsi işin fotosurətini çıxartmağa icazə verilmir.
– Çox sağ olun, – dedim, – mənə bu qeydlər də bəs eləyər.
General Əli ağa Şıxlinski və silahdaşları
410
Belə bir qadağanın olmamasını mən çoxdan bilirdim. Lakin bu 
dar macalda mübahisəyə girişməyi artıq hesab etdim. Bir də ki, bu, 
mənə heç lazım deyildi. Başlıcası o idi ki, mən həmyerlim haqqında, 
ilk azərbaycanlı vitse-admiral barədə nadir tapıntı ilə üzləşmişdim. 
Bu sevinc mənə bəs idi.
Mənbələrdən gələn səslər
Bakı limanı getdikcə yararlı hala salınırdı… Gəmi 
heyətinin əksəriyyəti bakılılardan olurdu. Gəmiçi-
liyin inkişafı bakılıların çoxunu dənizə həmişəlik 
bağlayırdı. O illərdə şəhərə nadir ailələrə rast gəlmək 
olardı ki, dənizçi olmasın. Gəmilərdə qara fəhlə 
işləyən də çox idi. 1820-ci illərdə Bakı sularında artıq 
altmışa qədər yelkənli gəmi üzürdü.
Qılman İlkin,
xalq yazıçısı
Azərbaycan Hərbi Dəniz Donanması tarixində ilk admiralı-
mız Dərgahqulu bəyin oğlu Birinci Mirzə Məhəmmədxan ol-
muşdur. Təəssüf ki, hələlik onun fotoşəklinin əldə etmək və 
ömür yolunu tam öyrənmək mümkün olmamışdır. Lakin Hərbi 
Dənizçilik tariximizin səhifələrində Mirzə Məhəmmədin fəa-
liyyəti barədə az da olsa məlumat var. İyirmi yaşında Bakı xanlı-
ğına hakim olan Mirzə Məhəmmədxan atası Dərgahqulu bəydən 
sonra bərbad hala düşmüş iqtisadiyyatı qaydaya salmaqla yana-
şı, Xəzərdə gəmiçiliyin inkişafına xüsusi qayğı göstərdi. İlk dəfə 
Bakı limanında gəmiçiliyin inkişafına da o başlamışdır. Bu 
məqsədlə Avropada gəmiqayırma təcrübəsini öyrənmək üçün 
səfərə də çıxmışdır. Sevimli yazıçımız Qalman İlkinin “Bakı və 
bakılılar” sənədli əsərindəki bir epizod tarixi fakt kimi qiy-
mətlidir.
Şəmistan Nəzirli
411
“Bir gün Mirzə Məhəmmədxan oğlu Məlik Məhəmmədi ya-
nına çağırıb dedi:
– Qulaq as, Məlik Məhəmməd, gör nə deyirəm. Biz dəniz 
sahilində oturmuşuq, ancaq öz gəmilərimiz yoxdur. Balıqçı 
gəmiləri ilə iş aşmaz. Bizə elə gəmi lazımdır ki, üstümüzə düşmən 
gələndə onun qabağına çıxa bilək. 
Atıcının sözlərindən heç bir şey başa düşməyən Məlik 
Məhəmməd gözlərini döyə-döyə ona baxırdı. 
– Bunun üçün mən Avropaya getməliyəm, – deyib Mirzə 
Məhəmməd xan dərindən nəfəs aldı. – Yaxşı gəmiləri ancaq ora-
larda düzəldirlər.
– Bəs burada kim qalacaq? – Məlik Məhəmməd təəccüblə so-
ruşdu.
– Necə yəni kim qalacaq? Sən!
Məlik Məhəmməd bəzi işlərə qarışaraq atasına kömək 
edirdisə də özünə qarşı bu cür etibarı heç gözləmirdi. 
Həmin illərdə Bakıda olmuş səyyah Lerx yazırdı ki, Bakı xanı 
admiral Mirzə Məhəmməd xan tez-tez Langertə gedərək orada 
gəmi inşasına rəhbərlik edirdi. 
O doqquzuncu əsrin əvvəllərinə məxsus başqa bir mənbə də 
mövcuddur. 1804-1806-cı illərdə Azərbaycana işğalçılıq məqsə-
dilə gələn rus qoşunlarının burnunu Xəzərdəki hərbi dənizçilə-
rimiz ustalıqla ovmuşdular. İran tarixçisi Nəsir Nəcimi yazır ki, 
Abbas Mirzənin cəsarətli sərkərdəsi, Bakının igid komandiri 
(əslində valisi) Hüseynqulu xan toplardan birini rus gəmilərindən 
azacıq aralı olan yerə çəkib, heyrətləndirici cəldlik və fədakarlıq 
göstərərək düşmənin bir neçə gəmisini top mərmisiylə dənizə 
qərq etmişdi.
Şübhəsiz ki, on yeddi yaşlı İbrahim bəy Aslanbəyovun Peter-
burqda Hərbi Dəniz Korpusunu bitirməsi də ilk admiralımız 
Mirzə Məhəmmədin arzu və istəyi ilə bağlı olmuşdur. Bakıxa-
novların ailə şəcərəsində Allahverdi adlı bir şəxs vardı. Bəlkə, 
İbrahim bəy Aslanbəyov həmin Allahverdi bəyin oğludur? Təəs-
süf ki, yüz yetmiş üç illik zaman məsafəsində bunu dəqiqləşdirmək 
General Əli ağa Şıxlinski və silahdaşları
412
mümkün olmadı. Ancaq xatırlamaq istədik ki, o vaxtlar aşağı 
təbəqəyə məxsus ailənin on üç yaşlı oğlu Rusiyada oxumaq im-
kanına malik ola bilməzdi. Demək, ilk vitse-admiralımız İbra-
him bəy Aslanbəyov Bakı xanlarının nəslinə mənsub dur. Şəxsi 
işindən zadəgan nəslinə mənsub olması barədə qeyd də bunu 
sübut edir. 
Adətən ensiklopediyaya düşən hər hansı görkəmli fərdin, 
şəxsiyyətin harada doğulduğunu, hansı millətin oğlu olduğu ya-
zılır. Nə məşhur naşir İ.D.Sitinin 1911-ci ildə nəşr olunmuş çox-
cildli “Hərbi ensiklopediya”sında, nə də sovet dövründə çıxan 
hərbi dəniz ensiklopediyalarının heç birində admiral Aslanbəyov 
haqda bu cür məlumatlar yoxdur. Görünür, Rusiyanın hərbi-
dəniz donanması tədqiqatçılarına belə görkəmli bir sərkərdəni 
özününküləşdirmək sərfəli olub. Niyə də olmayaydı? Axı, vitse-
admiral Aslanbəyov həm də hərbi donanma tarixində görkəmli 
alim kimi tanınıb!
Admiralın ömür yolu
 
Bəzi mənbələrdə, xüsusilə sovet dövründə nəşr olunan əsər-
lərdə Aslanbəyovun təvəllüdü 1820-ci il göstərilir. Fikrimizcə, 
bu da səhvdir. Çünki, 1917-ci il inqilabından əvvəl nəşr olunan 
mənbələrdə admiral İbrahim bəy Allahverdi bəy oğlu Aslanbə-
yo vun 1822-ci il sentyabrın 10-da Bakıda anadan olduğu 
göstərilir. Üç il Peterburqdakı Dənizçilik məktəbində təhsil alan 
İbrahim bəy oranı 1837-ci ildə (adı “Qırmızı lövhə”yə yazılmaq-
la) bitirmişdir. Baltik dənizində “Aleksandr Nevski” və “Prozer-
gin” hərbi freqatlarında üzən miçman Aslanbəyov iki il “İmpe-
rator I Pyotr” sürətli hərbi gəmisində Daqerord yaxınlığında 
keçirilən təlimlərdə iştirak etmişdir.
1842-ci ildə Dənizçilik məktəbi zabitləri sinfini bitirən İbra-
him bəy Qara Dəniz Donanmasının hərbi nəzarət gəmilərində 
üzmüş, Qara dənizin Şərq sahillərində baş verən toqquşmalarda 
iştirak etmişdir.
Şəmistan Nəzirli
413
“Elbrus” hərbi gəmisinə komandirlik edən leytenant Aslan-
bəyov 1854-cü ildə düşmənin ticarət gəmilərini darmadağın 
etmək üçün dörd dəfə (30 iyun, 7 iyul, 3 və 6 avqust tarixlərində) 
dənizə çıxmış, avqust ayında isə desant gəmisinin döyüşən bata-
reyasına komandirlik etmişdir. Bu xidmətinə görə ona kapitan-
leytenant rütbəsi verilmişdir. Həmin il sentyabrın 13-dən müha-
ribənin axırına kimi Sevastopol qarnizonunda olmuş, avqustun 
27-də sonuncu hücumu dəf edərək kontuziya almışdır. Şərq 
müharibəsindən sonra Nikolayev limanında 36-cı donanma eki-
pajına komandirlik etmişdir. 
Aslanbəyov 1860-1861-ci illərdə “Sokol” pərli korvet gəmi-
sinin komandiri kimi Aralıq dənizində üzmüş və həmin gəmini 
Kronştadta gətirmişdir. 1863-cü ildə həmin korvetlə Nikolayev 
şəhərinə qayıdan İbrahim bəy iki ildən sonra “Retvizan” gəmi-
sinə komandir təyin edilmişdir. Bir müddət məşhur vitse-admi-
ral Butakovun zirehli eskadrilyasında qərargah rəisi olmuşdur.
Aslanbəyov 1869-1872-ci illərdə dəfələrlə müxtəlif ümum-
dövlət əhəmiyyətli məsələləri öyrənmək üçün toplanmış komi-
tələrə sədr təyin edilmişdir. Estoniyaya ezam olunan İbrahim 
bəy gəmiçilik məktəblərinin yaradılması və ticarət gəmi lərinin 
düzəldilməsi üçün yaranan komitənin üzvü olmuşdur.
1878-ci il yanvarın 1-də kontr-admiral rütbəsi veriləndə İbra-
him bəy Aslanbəyov səkkizinci donanma ekipajının rəisi idi.
Onun tərcümeyi-halı həm admiral kimi, həm də hərbi dəniz 
tarixçisi kimi çox zəngindir. Əgər başqa hərbçinin ömür yolu ilə 
müqayisə etməli olsaq, ancaq general Əli ağa Şıxlinskinin artille-
riya tarixindəki xidmətləri ona bərabər ola bilər. Ona görə ki, 
azərbaycanlı generallarından hərb elmi ilə məşğul olan ancaq 
Əli ağa Şıxlinski idi. Fərq bircə ondan ibarətdir ki, Əli ağa Şıx-
linskinin elmi və hərbi fəaliyyəti Azərbaycanla daha çox bağlı 
olmuşdur. Admiral Aslanbəyovun elmi tədqiqatları isə rus hərb 
elmində geniş istifadə olunsa da, bu günə qədər bizə gəlib çat-
mamışdır. Daha doğrusu, özümüzdə nə tədqiqat olmuşdur, nə 
də təbliğat…
General Əli ağa Şıxlinski və silahdaşları
414
1872-ci ildə Birinci Pyotrun anadan olmasının 200 illiyi Rusi-
yada böyük bayram şənliyi kimi keçirilirdi. Bu münasibətlə 
ümumrus texniki sərgisində iştirak etmək və imperatorun kiçi-
kavarlı gəmi dəstəsinə Moskvaya kimi rəhbərlik etmək həm-
yerlimiz Aslanbəyova etibar olunmuşdu. 
1879-1882-ci illərdə İbrahim bəy gəmi heyətilə dövri-aləm 
səyahətinə çıxmışdır. O, Sakit okeanda dəmir zirehli hərb və bu-
xar yelkənli itigedən gəmilərdən ibarət hərbi heyətə (“Minin”, 
“Knyaz”, “Pojarskiy”, “Hersoq Edinburskiy”, “Asiya” və “Afri-
ka”) rəhbərlik etmişdir. Aslanbəyov okeanda sürətlə hərəkət 
edən kreyserlərin və “uçan eskadrilya”nın orduda tətbiq edil-
məsinin təşəbbüskarıdır. O, məşhur admiral A.A.Popovun xahi-
şi ilə sonuncu layihədə nəzərə almaq məqsədilə tələb və qüsurla-
rını, siyahısını tərtib etmişdir.
Admiral İbrahim bəy Aslanbəyov Sakit okean adalarında üz-
müş, hətta Poleneziyanın xırda adalarını da dolaşmışdır. Onun 
şəxsi işində saxlanan rəy və xatirələrdən, xüsusilə dənizçiliyə aid 
inqilabdan əvvəlki ədəbiyyatdan məlum olur ki, Aslanbəyov öz 
heyəti və ümumiyyətlə, tabeliyində olanların arasında yüksək 
hörmət qazanmışdır. İllərin soldurduğu sənəddə ad-familiyasını 
oxuya bilmədiyimiz bir kontr-admiral yazır ki, rus adını yüksək 
tutan Aslanbəyov xarici ölkələrdə də yaxşı tanınırdı. O, gəmi 
heyətində ruh yüksəkliyi yaratmağı məharətlə bacarırdı. Hətta 
kiçik rütbəlilərin də şəxsi təşəbbüsünü qiymətləndirirdi. Açıq 
ürəkliliyi və qətiyyəti ilə çoxlarından fərqlənirdi. Aslanbəyovun 
gəmiylə səfərləri haqqında çoxlu lətifələr, eləcə də özünün da-
nışdığı məzəli Şərq əhvalatları hələ də məşhurdur. Bu onun 
məşhur şəxsiyyət kimi nə qədər sevildiyini bir daha göstərir. 
1884-cü ildə kontr-admiral İbrahim bəy Aslanbəyov Baltik 
komandasının kiçik flaqmanı təyin olunur. Üç il sonra – 1887-ci 
il sentyabrın 22-də hərbi-dəniz donanmasındakı misilsiz xidmət-
lərinə görə ona vitse-admiral rütbəsi verilir. Bu ali rütbədən son-
ra Baltik donanması üzrə flaqman vəzifəsinə təyin olunan Aslan-
bəyov 1901-ci il dekabrın 7-də Peterburqda vəfat edir. 
Şəmistan Nəzirli
415
O, həmyerlimiz, böyük şərqşünas alim Mirzə Kazım bəylə 
dost olmuş dahi rus yazıçısı Lev Tolstoy isə onu axtarıb tapmış, 
admiral Naximovun həlakolma səhnəsini ona danışmasını xahiş 
etmişdir. Lev Tolstoy məşhur “Sevastopol hekayələri”ni yazar-
kən admiral Aslanbəyovun xatirələrindən bəhrələnmişdir. Öm-
rünün əlli ildən çoxunu hərbi dəniz donanmasında nümunəvi 
xidmətdə keçirən admiral İbrahim bəy Aslanbəyov Rusiyanın və 
xarici ölkələrin yüksək ordenləri ilə təltif olunmuşdur. Həm-
yerlimizin xidmətləri Serbiyanın “Takova” (1879), Rusiyanın 
“Müqəddəs Vladimir” (1854), I dərəcəli “Müqəddəs Stanislav” 
(1881), I dərəcəli “Müqəddəs Anna” (1883), “Ağ qartal” (1888), 
Yaponiyanın “Günəşin doğması” (1882), Havay dövlətinin II də-
rə cəli “Kalakiya” (1982) ordenlərinə layiq görülmüşdür. 
1881-ci ildə imperator III Aleksandrın tacqoyma mərasimində 
iştirak edən Aslanbəyova hədiyyə olaraq qılınc verilmiş və biril-
lik məvacibi həcmində pul mükafatı ayrılmışdır. 
Hələ sağlığında – 1882-ci ildə Saxalində bir yarım ada, Oxot 
dənizində isə bir körfəz Aslanbəyovun adı ilə adlandırılmışdır. 
Boris Maslenikovun 1986-cı ildə nəşr olunmuş “Dəniz xəritəsi 
nəql edir” kitabının 28 və 253-cü səhifələrində həmyerlimiz haq-
qında verilmiş qısa bioqrafik göstərici çox böyük əhəmiyyət kəsb 
edir. Əsaslı mənbələrdən topladığı faktları müəllif ilk dəfə oxu-
cuya təqdim edir:
“Aslanbəyov yarımadası. Oxot dənizi, Saxalin adası, 1882-ci 
ildə ekipaj kliper təsvir edilib. Sakit okean komandanı, eskadril-
ya kontr-admiralı İbrahim bəy Allahverdi bəy oğlu Aslanbəyov 
soy adı ilə adlandırılıb. Soyadları xəritə üzərində hərif səhvi ilə 
yazılıb”.
Aslanbəyov körfəzi. Oxot dənizi, Saxalin adası, 1882-ci ildə 
kəşf edilib və xəritəyə ekipaj, kliper “Plaston” kimi yazılıb. Elə 
həmin vaxtda da İ.A.Aslanbəyov soyadı ilə adlandırılıb. 
Aslanbəyov İbrahim bəy Allahverdi bəy oğlu (1822-1900). 
Dəniz korpusu məktəbini bitirib. 1837-1842-ci illərdə Baltik 
General Əli ağa Şıxlinski və silahdaşları
416
dənizində üzüb. 1842-1861-ci illərdə Qara dəniz donanmasında 
“Selafail”, “Varşava” gəmilərində, “Femistokol” briqində və baş-
qalarında qulluq edib. 1865-1868-ci illərdə “Retvizan” gəmisinin 
komandiri, 1879-1882-ci illərdə Sakit okean eskadrilyasının ko-
mandiri olub. 1887-ci ildə vitse-admiral rütbəsi alıb. 
Qəribə və xoş bir təsadüf
Min doqquz yüz doxsan üçüncü ilin sentyabr ayında Qax ra-
yonuna ezamiyyətə getmişdim. Marsan kəndində Eldar Hacı 
oğlu Məmmədov soyadlı bir cavanla tanış oldum. İşi, sənəti ilə 
maraqlandım.
– Mühəndisəm, – dedi, – on dörd ildir ki, Saxalində neft çıxa-
rıram, indi məzuniyyətə gəlmişəm.
– Təsadüfən orada “Admiral Aslanbəyov” adasına rast gəlmə-
misən?
– Elə mən o adada yaşayır və işləyirəm, – dedi.
– Nə yaxşı təsadüfdür, azərbaycanlı admiralın adını daşıyan 
adada həmyerlisi yaşayır və işləyir.
– Admiral Aslanbəyov məgər azərbaycanlıdır? Siz bunu 
dəqiq bilirsiniz?
– Bəli, – dedim, – o, xalqımızın ilk vitse-admiralıdır.
– Bu barədə bizim ada sakinləri arasında, qeyri-millətlərlə 
tez-tez mübahisəmiz olur. Familiya oxşarlığına əsaslanaraq mən 
və həmyerlilərim “admiral bizim xalqın oğludur” deyiriksə də, 
əlimizdə heç bir əsas yoxdur. Bilmirik nə vaxt yaşayıb, nə vaxt 
ölüb… Bir-iki dəfə məzuniyyətə gələndə rayonumuzun tanın-
mış ziyalılarından bu barədə soruşdum. Hamısı dedi ki, bizim 
elə admiralımız yoxdur.
Mən sevinclə:
– Var, – dedim, – Eldar, Saxalinə qayıdanda yolunu Bakıdan 
sal, görüşək, sənə admiralın fotoşəkillərini və bioqrafiyasını ya-
zıb verim. Aslanbəyovun bizim xalqın oğlu olması haqqında 
əlində əsas dəlil olsun.
Şəmistan Nəzirli
417
Məndən də artıq sevinən Eldar:
– Çox sağ olun, – dedi, – mən də admiral Aslanbəyovun haq-
qında qəsəbə kinoteatrında bir guşə düzəldəcəyəm.
Admiral həm də alimdir
…Admiral İbrahim bəy Aslanbəyovdan yazan rus tədqiqatçısı 
onun haqqında “Admiral Naximovun bioqrafı kimi daha çox 
məşhurdur” sözlərini iftixarla qeyd edir. Təsadüfi deyil ki, İbra-
him bəyin “Naximovun bioqrafiyası” adlı oçerki kitab kimi bir 
neçə dəfə nəşr olunmuşdur.
Admiral Aslanbəyovun elmi-publisistik əsərləri isə ayrıca 
tədqiqata layiqdir. Hərbi-dəniz donanmasının on doqquzuncu 
əsr tarixini araşdıran tədqiqatçıların əksəriyyəti mənbə kimi bu 
gün istifadə edirlər. Heç təsadüf deyil ki, 1889-cu ildə Sankt-
Peterburqda “Vitse-admiral Aslanbəyovun yarıməsrlik yubile-
yi” adlı kitab da nəşr olunmuşdur. V.Fridriksin “Kontr-admiral 
Aslanbəyovun bayrağı altında üzən “Afrika kreyseri” adlı kitabı 
isə hələ 1880-ci ildə yenə Sankt-Peterburqda işıq üzü görmüşdür. 
Q.İ.Syominin “Sevastopol” tarixi oçerkləri kitabında (1955-ci il) 
isə admiral Aslanbəyovun gündəliyindən geniş istifadə olun-
muşdur.
Knyaz-admiral V.İ.Baryatinski isə həmyerlimiz haqqında 
yazdığı xatirələrində qeyd edir ki, Şərq və Qafqaz lətifələrini o 
qədər maraqla danışardı ki, mühasibi qəşş edənə qədər gülərdi. 
Bu lətifələr indi də dənizçilərin dillərində gəzir.
On doqquzuncu əsrin altmışıncı illərindən başlayaraq admi-
ral İbrahim bəy Aslanbəyovun “Morskoy sbornik” jurnalında 
silsilə elmi-publisistik məqalələri dərc olunmuşdur: “Sokol” üç-
dorlu hərb gəmisinin Aralıq dənizindən Kronştadta səfəri” 
(1861), “Admiral Naximov” (bioqrafik oçerk, 1868), “Admiral 
A.S.Qreyq” (1873), “Admiral A.İ.Panfilov” (1874), “Dəniz akade-
miyasının 50 illiyinin bayram edilməsi münasibətilə nitqi” (1877), 
“Kontr-admiral Aslanbəyovun səfərləri haqqında məlumatlar” 
General Əli ağa Şıxlinski və silahdaşları
418
(1881) və başqa məqalələrdən tədqiqatçılar bu gün də bəhrə-
lənirlər.
Şübhəsiz, admiral İbrahim bəy Aslanbəyov Rusiyada yaşayıb 
işləməsəydi, belə ali rütbəyə çata bilməzdi. Yüz altmış ildən son-
ra onun bizim üçün qaranlıq qalan ömür yoluna, hərbi fəa-
liyyətinə az da olsa işıq sala bildik. Bu isə son dərəcə vacibdir. 
Yoxsa, qeyri-millətlər, xüsusilə naxələf qonşularımız bizim unut-
duğumuz məşhur oğullarımızı özününküləşdirir, üstəlik də..: 
“Sizin tarixiniz kasıb olub, görkəmli hərbçi oğullarınız yoxdur” 
– deməklə xalqımızı təhqir edirlər.
…Hərbi Donanma tariximiz onsuz da kasıbdır. Bu sahədə 
fəaliyyət göstərən oğullarımız az qala barmaqla sayılacaq 
qədərdir: Kontr-admiral Cəlil Cavadov (1916-1980) və vitse-ad-
miral Həmid Qasımbəyov (1923-2005), kontr-admiral Rafiq 
Əsgərov (1949), Eduard Hüseynov (1938-1993), vitse-admiral Şa-
hin Sultanov. Vəssalam!
Nə yaxşı ki, bu boşluğu müəyyən qədər də olsa doldurmaq 
üçün İbrahim bəy Aslanbəyov kimi admiralımızı gec də olsa 
tapa bilmişik.
GENERAL SƏMƏD BƏY MEHMANDAROV
BİRİNCİ DÜNYA MÜHARİBƏSİNDƏ
Əsgər komandirinə, zabit generalına oxşamalıdır. 
Komandir döyüşkəndirsə, əsgəri də ona oxşayır, za-
bit zəifdirsə, əsgəri də əfəldir.
Səməd bəy MEHMANDAROV,
tam artilleriya generalı
Sərkərdə kimi ümumxalq şöhrəti qazanmış Səməd bəy Meh-
mandarov və Əli ağa Şıxlinskidən danışanda talelərində oxşarlıq 
olan iki məşhur musiqi xadimlərimizi də yada salmamaq olmur. 
Şəmistan Nəzirli
419
Üzeyir bəy Hacıbəyli və Müslüm Maqomayev. Onların hər ikisi 
bir ildə anadan olub, eyni seminariyanı bitiriblər. Müəllim 
işləyiblər, musiqi yazıblar. Tale Üzeyir bəyə övlad qismət 
eləməyib. Üzeyir bəylə Müslümün taleyindəki oxşarlıqları hər 
iki görkəmli hərb xadimlərinin həyatında da görmək olar. Əli 
ağa Şıxlinski də övlad həsrəti ilə dünyadan köçdü. Mehmanda-
rova və Müslüm Maqomayevə tale övlad da verdi, şöhrət də. 
Amma Əli ağa və Üzeyir bəyə nisbətən onlar dünyadan tez 
köçdülər.
Hər ikisi on səkkiz yaşından əsgər çəkməsi geyindi, Peter-
burqda oxudu, Port-Arturda, Birinci Dünya müharibəsində vu-
ruşdu. 1918-ci ildə ilk milli Azərbaycan ordusu yaratmaq kimi 
şərəfli iş də hər iki şöhrətli generala qismət oldu. Tam artilleriya 
generalı ali rütbəsi aldılar.
Azərbaycanın dörd qartalı XIX əsrin sonlarından ötən əsrin 
ilk illərinədək daima xalqına sidqi-ürəklə xidmət etdi.
Birinci Dünya müharibəsi başlananda Mehmandarov Vladi-
qafqazda yerləşən 21-ci piyada diviziyasının komandanı idi. Bu 
vaxta kimi həyatında çox hadisələr olmuşdu. Əsirlikdən qayıdan 
kimi yeddinci Şərqi-Sibir artilleriya briqadasının komandanı 
təyin edildi, az sonra ona daha məsul vəzifə verildi – üçüncü Si-
bir ordusunun korpusunda artilleriya rəisi oldu. 1908-ci il Səməd 
bəyə bu yüksək vəzifədən başqa daha iki böyük sevinc bəxş etdi. 
Həmin il iyulun on üçündə ona general-leytenant rütbəsi verildi. 
İkinci, ən çox yadda qalan sevinc isə İrkutsk şəhərində noyabrın 
18-də qismət oldu. Tale uzun intizardan sonra ona oğul payı 
göndərdi. Səməd bəy ona Pir adı verdi. Sonralar İqor adını daşı-
yan Mehmandarov otuzuncu illərdə general ataya görə çox ağrı-
lar, əzablar çəkdi. 1988-ci ildə Bakıda görüşdüyüm İqor Meh-
mandarovun danışdığı bir epizodu heç vaxt unuda bilmirəm. 
– Atamdan sonra tez-tez anamı və məni ÇK-ya çağırardılar. 
Min cür hədələyici suallar verirdilər. Suallara düzgün cavab 
versək də, verməsək də bizi döyüb incidirdilər. Bir dəfə lap cana 
doyub soruşdum ki, axı, məni niyə incidirsiniz, niyə döyürsü-
General Əli ağa Şıxlinski və silahdaşları
420
nüz? Bu sualların cavablarını mən həqiqətən də bilmirəm, yalan-
dan nə deyim? Mənə əzab vermək, ağa qara demək kimi bir şey-
dir. Mənim günahım nədir?
– Günahınız ondan ibarətdir ki, özünüzə yaxşı valideyn 
seçməmisiniz.
Qəribə məntiqdir, nə vaxtdan övlad özünə valideyn seçib ki?..
Amansız təqiblərdən, yersiz sorğu-suallardan xilas olmaq 
üçün 1930-cu ildə, keçmiş Azərbaycan Demokratik Respublika-
sının Hərbi naziri olmuş general atanın ölümündən sonra ana 
Yelizaveta Nikolayevna və oğul İqor Azərbaycandan Sankt-
Peterburqa köçməyə məcbur olurlar. Lakin Sovet ÇK-sı burda da 
onları təqib edirdi. 
“…1937-ci ildə Mehmandarovlar ailəsi Peterburqdan Sarato-
va sürgün edilir. Lakin İqor Mehmandarov burda da təqiblərdən 
yaxa qurtara bilmir. Adi yaşayış şəraitinin olmaması, ağır 
maliyyə çətinlikləri, günaşırı XDİK-ə çağırış onların həyatını 
burda katorqadan da dözülməz edir. 
Lakin bütün bunlarla kifayətlənməyən cəlladlar Mehmanda-
rovlar ailəsindən yenə də əl çəkmirlər. 1941-ci ildə Y.N.Mehman-
darovanı oğlu ilə birgə yenidən Sibirə sürgün edirlər. Bu dəfə o, 
alman faşistləri tərəfindən partladılan qatarda həlak olur. Oğlu 
isə sürgündən sonra uzun illər Kalininqradda yaşayır. 1977-ci 
ildə isə Azərbaycanın hökumət rəhbəri onu Bakı şəhərinə dəvət 
edir.
…Azərbaycan Respublikası Baş Prokurorluğunun vəsatətinə 
əsasən vaxtilə Mehmandarovların yaşadığı Sankt-Peterburq və 
Saratov vilayət prokurorluqlarına sorğu göndərildi. Həmin işlər 
öyrənildi və nəhayət, İqor Səməd bəy oğlu Mehmandarova, ana-
sı Yelizaveta Nikolayevna Mehmandarovaya rəsmi sənəd aldıq. 
Gec də olsa xalqımızın tarixindən qara ləkələrin biri də silindi” 
(E.Hacıyev. “Bir qara ləkə də silindi” məqaləsi, “Xalq qəzeti”, 
8 iyun 1993-cü il).
Şəmistan Nəzirli
421
* * *
1910-cu ilin ilıq may günlərindən birində uzun ayrılıqdan 
sonra doğma Qafqaz Səməd bəyi qəhrəman oğul kimi qoynuna 
aldı. O, mayın 24-də Tiflisdə yerləşən Birinci Qafqaz ordusunun 
korpusunda artilleriya rəisi təyin edildi. İyulun 31-də həmin kor-
pusda artilleriya müfəttişi, 1913-cü il dekabrın 31-də isə iyirmi 
birinci süvari diviziyasının rəisi oldu.
Birinci Dünya müharibəsinin ilk günlərindən Səməd bəy 
Mehmandarovun diviziyası Üçüncü Qafqaz ordu korpusunun 
sıralarında döyüşlərdə göstərdiyi qəhrəmanlığa görə rus ordusu 
heyətində böyük şöhrət qazandı. Bu döyüşlərdə onun rəhbərlik 
etdiyi səksən birinci Abşeron və səksən üçüncü Samur süvari 
alayları xüsusilə fərqləndi.
1914-cü il dekabrın on birində İkinci Qafqaz ordu korpusu-
nun komandiri təyin olunan Səməd bəy Mehmandarov Sane 
çayı sahillərində, Prasnışa, Xolma və Vilno yaşayış məntəqələri 
uğrunda alman qoşunları ilə ağır və müvəffəqiyyətli döyüşlər 
apardı. Bütün müharibə boyu onun rəhbərlik etdiyi korpus 
düşmənə bir ədəd də olsa top itkisi vermədi.
Səməd bəyi yaxından tanıyan mayor Hacıağa İbrahimbəyli 
1946-cı ildə çap etdirdiyi “Səməd bəy Mehmandarov” adlı kitab-
çasında iftixarla yazır: “Rəsmən hərbi akademiya təhsili almayan 
bir zabit yalnız böyük bacarığı sayəsində, hərbi xidməti çox 
sevdiyinə, döyüşlərdə misilsiz qoçaqlıq və hərbi məharət gös-
tərdiyinə, işinə can yandırdığına və son dərəcə təmiz adam oldu-
ğuna görə bu qədər böyük rütbə sahibi ola bilərdi. Səməd bəy 
Mehmandarov da belə bir zabit idi.
Əla səviyyəli topçu olan Səməd bəy Mehmandarova rəsmən 
topçu akademiya təhsili olan bir artillerist, həmçinin görkəmli 
qoşun generalı olan hər bir ərkani zabiti həsəd apara bilərdi”.
Birinci Dünya müharibəsi illərində general Səməd bəy Meh-
mandarov alman diviziyalarını bir neçə dəfə ciddi surətdə 
məğlub edən istedadlı sərkərdə kimi ad-san qazanmışdı.
General Əli ağa Şıxlinski və silahdaşları
422
1914-cü il sentyabrın on beşində keçirilən Lodz döyüş əmə-
liyyatında general Mehmandarov xüsusilə şöhrət qazandı. Al-
man generalı Makenzenin qoşunları güclü hücumla İvanqorod 
şəhərini alıb sürətlə Lodz şəhəri uğrunda əməliyyata başladı. 
Güclü təzyiqlə geri çəkilən rus qoşunları çox ağır vəziyyətdə idi. 
Bütün mövqelərdə hücuma keçən almanlar dayanmadan irəli lə-
yərək geri çəkilən rus qoşunlarının bir hissəsinin qarşısını kəsib 
mühasirəyə almağa çalışırdı. 
Səməd bəy Mehmandarovun iyirmi birinci piyada diviziyası 
səksən birinci Abşeron, səksən ikinci Dağıstan, səksən üçüncü 
Samur və səksən dördüncü Şirvan polklarından təşkil olunmuş-
du. Bu polkların hərəsinin özünəməxsus döyüş ənənəsi vardı.
Korpus komandanı öz bölmələrinin müqəddəratı üçün təşvişə 
düşərək Mehmandarovun diviziyasının nə vəziyyətdə olduğu-
nu telefonla ondan xəbər aldı. Səməd bəyin telefonda koman-
dirlərə məxsus mərd, qısa cavabı belə oldu: “Vəziyyət ağırdır. 
Hücuma keçirəm!”
İki rus diviziyasının geri çəkildiyi belə bir ağır vaxtda Meh-
mandarovun diviziyası böyük bir iştahla irəliləyən düşmənə 
ağır zərbələr vurub onu geri oturtdu. Üçgünlük ağır döyüşlərdən 
sonra İvanqorod şəhərinin hüdudlarına çatıb onu həmləyə aldı. 
Birinci Dünya müharibəsi tarixində Səməd bəy Mehmandaro-
vun bu müvəffəqiyyətli əməliyyatı alman generalı Makenzenin 
sürətli planlarını puça çıxartdı. Geri çəkilən iki rus diviziyasını 
isə mühasirəyə düşmək rüsvayçılığından xilas etdi.
Həmin əməliyyat zamanı general Əli ağa Şıxlinski Ali Baş Ko-
mandan tərəfindən səhra toplarının baş müfəttişi yanında xüsusi 
tapşırıq generalı vəzifəsini daşıyırdı. Sonralar o yazırdı:
“O zaman rus ordusunda yeni bir silah olan ağır səhra topla-
rının vəziyyətini yoxlamaq və bu sahədə fəaliyyətə istiqamət 
vermək üçün Qərb cəbhəsinə çağırıldım. Mən yeddi korpusu 
gəz dim və müəyyən etdim ki, yalnız Səməd bəy Mehmandaro-
vun korpusunda ağır topların vəzifəsi düzgün başa düşülmüş 
və bu toplar həmin vəzifələrə uyğun yerləşdirilmişdir. Bu iş kor-
Şəmistan Nəzirli
423
pus top müfəttişinin yox, məhz, mahir topçu olan Mehmandaro-
vun şəxsi təşəbbüsünün nəticəsi idi”. 
Bu müharibədə misilsiz qələbələrə görə Səməd bəy Sadıq bəy 
oğlu Mehmandarova 1915-ci il martın 22-də tam artilleriya ge-
neralı rütbəsi verildi. Onun qəhrəmanlığı 1914-cü il sentyabrın 
27-29-da apardığı müvəffəqiyyətli döyüşlərə görə üçüncü dərəcəli 
“Müqəddəs Georgi”, 1915-ci il yanvarın 2-də ikinci dərəcəli 
“Müqəddəs Vladimir” (qılıncla birgə) ordenlərinə və 1915-ci il 
sentyabrın 9-10-da İvanqorod şəhəri uğrunda apardığı döyüşlərə 
görə brilyantla bəzədilmiş “Georgi silahı” ilə təltif olunub. 
General Səməd bəy Mehmandarovun döyüşlərdə göstərdiyi 
igidliyi və əsgərlərlə xoş rəftarı haqqında onun müasirləri ifti-
xarla söhbət açırlar. Mayor Hacıağa İbrahimbəyli yazır ki, gene-
ral Mehmandarov Birinci Dünya müharibəsi zamanı olduqca 
çox şöhrət qazanmışdı. Vuruşmaların ən qorxulu dəqiqələrində 
onun misilsiz soyuqqanlılığı və hədsiz qoçaqlığı rus ordusunda 
məşhur olmuşdu. 
Mehmandarov ədalətli, namuslu, düz danışan adamları sevir, 
onlara kömək göstərir, ürəyi düz olmayanlara qarşı isə amansız-
lıq edirdi. Mehmandarovu şəxsən görənlərin hamısı təsdiq edir 
ki, ona tabe olanların hamısı ondan oddan qorxan kimi qorxar, 
lakin onu sevər, ona inanardılar. 
Səməd bəy Mehmandarov həmişə əsgərlərlə xoş rəftar edərdi 
və daim onların qayğısına qalardı. “Mehmandarov nadir artilleri-
yaçıdır”. Bu üç kəlmə söz Qırmızı Bayraqlı Qafqaz Ordusunun 
komandanı İ.E.Yakirə məxsusdur. Onu 1925-ci ildə Birləşmiş 
Azərbaycan Hərbi Məktəbində müəllim işləyən Səməd bəyin 
şəxsi işinə komandan İona Yakir öz dəst-xəttilə yazıb. İnqilab 
illərində Mehmandarovun həyatı çox təlatümlü keçib. Nə yeni 
hökumət, nə də onun adamları ona inam gətirməyiblər. Hər yerdə 
“Çar generalı”, “Müsavat naziri” kəlmələri sərt sillə kimi onun və 
silahdaşlarının üzünə çırpılırdı. Həmin o narahat illər dən – 1920-
ci il iyunun 4-də Səməd bəy Mehmandarovun öz əli ilə doldurdu-
ğu iki vərəq kağız qalıb. Bolşeviklərin tələbi ilə doldurduğu “Həbs 
vərəqləri” Milli Təhlükəsizlik Nazirliyinin arxivində saxlanılır. 
General Əli ağa Şıxlinski və silahdaşları
424
General Mehmandarovun anketi
Həyatda o, boyca balaca, iki yerə daranıb ayrılmış ağsaqqallı 
bir adam idi. Həmişə kiçik ayaqlarına görə xüsusi dəridən tikil-
miş yüngül çəkmə geyərdi.
Deyirlər ki, 1923-cü ildə ağsaqqallı generalı… əlində süpürgə 
Bakıda görüblər. Altmış yeddi yaşlı general, Müsavat hökumə-
tinin hərbi naziri kimi iki il keçdiyi həmin bu küçəni süpürüb 
adamlardan utanaraq, Azərbaycan Fövqəladə Komissiyasına 
qeyd olunmağa tələsirdi. Özü də həmin gün. Qoy görsünlər ki, o 
yerindədir, heç hara getməyib, heç yana qaçmayıb.
Deyirlər ki, belə olub. Hər ehtimala qarşı, bizim əlimiz çatan 
nəşrlərdə bu yoxdur, ancaq adamların yaddaşında bu qalıb. 
Uzun müddət belə hesab edirlər ki, öz tariximizi, onun bütün 
keçidlərində bilmək bizə o qədər də lazım deyil, əgər biz onu 
bütün ziddiyyətləri ilə – lap həqiqət olsa belə – yazsaq, “düz başa 
düşmərik”. Lakin oxşarlığın şüası, çəkilmələr zamanı sualtı daş-
lar təmizlənən kimi, həqiqəti üzə çıxardaraq bütün qaranlıq 
künc lərə işıq saçır. 
1999-cu ilin oktyabr ayında tədqiqatçı axtarışı məni çekistlərin 
arxivinə gətirib çıxartdı. Burda “keçmiş adamlar”ın anketləri ara-
sında illərin soldurduğu və Mehmandarovun xırda hərflərlə yazdı-
ğı ikiqat bir vərəq saxlanılır. O illərin qoxusunu verən bir vərəq…
Səməd bəy Sadıq bəy oğlu Mehmandarov xidmət illərini necə 
və harada keçirib, anketdən bunu müəyyən etmək olmur. Ancaq 
anketin “təltiflər” sütununa görə mühakimə yürütsək, məlum 
olur ki, o üçüncü və dördüncü dərəcəli “Müqəddəs Georgi” or-
deni, brilyantla bəzədilmiş qızıl silah, birinci, ikinci və dördüncü 
dərəcəli Stanislav ordeni, birinci, ikinci və üçüncü dərəcəli 
“Müqəddəs Anna” ordeni, ikinci, üçüncü, dördüncü dərəcəli 
Vladimir ordeni, “Ağ qartal”1, “Aleksandr Nevski” ordeni və s. 
1 Rusiyanın ali “Ağ qartal” ordeni ilə birinci dəfə azərbaycanlılardan 
1888-ci ildə ilk vitse-admiral İbrahim bəy Allahverdi bəy oğlu Aslanbəyov 
(1822-1900), ikinci dəfə tam süvari generalı Hüseyn xan Kəlbalı xan oğlu 
Naxçıvanski (1863-1919), sonuncu – üçüncü dəfə isə Səməd bəy Sadıq bəy 
oğlu Mehmandarov təltif olunmuşdur – Ş.N.
Şəmistan Nəzirli
425
təltif olunub. Burda sütunda yer qurtarıb, aşağıda yazılıb “və 
başqaları…”. Aydın məsələdir ki, ordenlər də əla hərbi xidmətə 
və qəhrəmanlığa görə verilirdi.
Sonra isə anketdə bir yığın sual var. Köhnə orduda sonuncu 
rütbəniz və vəzifəniz? Tam artilleriya generalı, İkinci Qafqaz 
korpusunun komandiri. 1917-ci il fevral inqilabı zamanı harda 
olmusunuz? Alman cəbhəsində. Bəs Oktyabr inqilabı zamanı? 
Petroqradda, 1917-ci ilin mayında üzv seçildiyim yaralıların 
Aleksandrovsk komitəsində. 1918-ci ildə altmış iki yaşlı generala 
Azərbaycan Demokratik Respublikasının müsavatçılar kabine-
tində hərbi nazir vəzifəsini təklif eləyirlər və Mehmandarov bu 
təklifi qəbul eləyir. 1920-ci il iyunun dördündə onu həbs eləyib 
iki aydan sonra general Əli ağa Şıxlinski ilə birgə Moskvaya 
göndərirlər. Moskvaya çatan kimi hər ikisini həbs edib, Butursk 
həbsxanasına salırlar. Qatarı qarşılayan Azərbaycanın Moskva-
dakı səlahiyyətli nümayəndəsi Behbud bəy Cavanşir, Nəriman 
Nərimanova təcili teleqram vurur ki, sizin dediyiniz qatar gəldi, 
lakin generallar yoxdur. Stalinlə telefon əlaqəsi saxlayan N.Nəri-
manov onları tapdırır.
Hazırda bizim Milli Təhlükəsizlik Nazirliyinin arxivində sax-
lanan Stalinin məktubu (surəti) generalları xilas edir. Stalin o 
vaxtkı Ümumittifaq Fövqəladə Komissiyasının birinci müavini 
H.Q.Yaqodaya 1920-ci il 12 noyabr tarixli məktubunda yazır:
“Yoldaş Yaqoda! Hərtərəfli yoxlamadan sonra məlum oldu ki, 
Azərbaycan generalları S.Mehmandarov və Ə.Şıxlinski heç nədə 
günahkar deyillər. Xahiş edirik onların həbsxanadan buraxıl-
masına nail olasınız. İ.Stalin”
Ad gününü həbsdə “qeyd eləyir”. Yeddi gündən sonra azad 
edilib Daimi Artilleriya Komissiyasının üzvü kimi səhra qərar-
gahına göndərilir. Burda Səməd bəy Mehmandarovun əliylə ya-
zılıb:
“Bir dəfə də istintaq aparmadılar, heç bir ittiham irəli sür-
mədilər”. Bəs nəyə görə?! Rus qanı tökməyib, bolşeviklərə qarşı 
çıxış eləməyib, hərbi andı qəbul eləyib. Əsgərdən generala kimi 
General Əli ağa Şıxlinski və silahdaşları
426
yüksəlib. Sədaqətlə xidmət edib. 1921-ci il noyabrın on səkkizində 
Səməd bəy Sadıq bəy oğlu və Əli ağa Şıxlinski Nərimanov və 
Qarayevin xahişi ilə Bakıya – Hərbi Dəniz Xalq Komissarlığına 
qaytarılır.
1923-cü ildə yazılmış anketində göstərir: “İndiki vaxtdan tap-
şırıqçı və pul kağızlarının bölgüsü üzrə komissiyanın sədriyəm”.
Bildiyimiz kimi, pul isə hər adama etibar edilmirdi. Deməli, 
təmiz adam olub.
Əgər Oktyabr inqilabına rəğbət bəsləmişsinizsə, bunun səbəbi 
nə olub? (Həmin dövrdə sizin etiqadınız?)
Cavab: – Bu suala ən yaxşı cavab – aprelin iyirmi səkkizində, 
yəni çevriliş günündə mənim Azərbaycan ordusuna verdiyim 
əmrdir. Bu əmr və eyni dərəcədə hərbi hissə rəislərinə göndərilmiş 
teleqramlar Qərargah arxivində qorunur və onlar mənim Sovet 
hakimiyyətinə münasibətimi müəyyənləşdirə bilər.
Otuz doqquz nömrəli sual: – Hansı səpgili fəaliyyətə daha 
çox meyil edirsiniz? 
Cavab: – Mənim yaşımda sakit və dinc fəaliyyətə…
Bəli, əsrin əvvəllərindən başlayan müharibələr, inqilab turan-
ları ağsaqqal generalı yormuşdu. Üstəlik də ölkəmizə varvarca-
sına soxulan istilaçı bolşeviklərin poqonunu daşımaq istəmirdi.
Təlatümlü günlərdə
“1923-cü ildə ağ saqqallı general Səməd bəy Mehmandarovu 
əlində süpürgə Bakıda görüblər”. Anketdən bu sözləri oxuyanda 
istər-istəməz adamın ürəyi ağrıyır. Orduda minlərlə əsgərə, 
zabitə silah tutmağı öyrədən igid bir sərkərdəni bu qədər alçal-
dan kimlər idi? Şöhrəti Rusiyanın sərhədlərini aşan Port-Artur, 
Birinci Dünya müharibəsinin qəhrəmanı ilə ömrünün ağsaqqal 
çağında belə “ciddi zarafat” edən şəxsdə vicdandan əsər-əlamət 
vardımı?
1920-ci ildən şahid qalmış bir sənədlə bu sualların cavabını 
tapmaq olur. Orada oxuyuruq:
Şəmistan Nəzirli
427
“Qızıl Ordu demək olar ki, bütünlüklə döyüş qabiliyyətindən 
məhrum və daşnak zabitlərinin komandası altında olan erməni 
könüllülərindən ibarət idi. Bu dəstələr ətraf kəndləri qarət edir, 
bununla müsəlman kəndlərinin qəzəbinə səbəb olurdular”.
– Bax, bu “könüllülər” Bakıya varid olandan sonra cəmi il ya-
rım Azərbaycan Demokratik Respublikasının hərbi naziri olmuş 
Səməd bəy Mehmandarovu xalqın gözündən salmaq üçün əlinə 
süpürgə verib küçə süpürtdürmüşlər. Bu “könüllü” düşmən-
lərimiz yaxşı bilirdilər ki, Səməd bəy Mehmandarovu xalq sevir 
və inanırdılar ki, onları “azadlıq gətirən könüllülərin” zülmündən 
məhz Səməd bəy Mehmandarov kimi generallar qurtara bilər. 
Bu ümidlə də hələ 1919-cu il iyunun altısında Qusar, Quba, Xaç-
maz, Dəvəçi əhalisinin keçirdikləri mitinqin qətnaməsində deyi-
lirdi:
“Biz əminik ki, hökumətimiz (Azərbaycan Demokratik Res-
publikası – Ş.N.) döyüş meydanında özünün son üzvünü itirə-
nədək ona etibar etdiyimiz qadın və qızlarımızı qara generalla-
rın əlinə verməyəcək. Nikolayın mənafeyi naminə Port-Artur 
civarlarında fərqlənmiş şücaətli hərbi nazirimiz Mehmandarov 
bizim mahalda olduğu vaxt gözündə yaş damlaları süzüldüyü 
halda, vətən, qadın və qızlarımızın, ana və bacılarımızın namu-
sunun müdafiəsi yolunda canından belə keçməyə hazır olduğu-
nu bildirmişdi”.
Lakin işlər elə dəyişdi ki, dünyanın çərxi sanki tərsinə fırlan-
dı. Dindarla dinsizin müharibəsi başlandı. Bu döyüşlərdə biz 
çoxlu tələfat verdik. Azərbaycanı içəridən “yeyən” S.Şaumyan, 
T.Amirov, S.Lalayev, Avakyan kimi daşnaklar quzu cildində 
qurd olmuşdular. Onların quldur dəstələri gecələr müsəlman 
evlərinə hücum edir, kəndlilərin silahını əlindən alır, vəhşicəsinə 
döyürdülər. “Azərbaycan” qəzeti (17 mart 1919, №67) yazırdı ki, 
Qafqaz cəbhəsindən türk orduları geri çəkilərkən Türkiyə 
erməniləri Qafqaz erməniləri ilə birləşdilər və birlikdə həmin 
hissələrə qarşı hücuma keçərək, onlara zərbə vurmağa başladı-
lar. Bir tərəfdən Andronikin, digər tərəfdən isə erməni generalla-
General Əli ağa Şıxlinski və silahdaşları
428
rı Dro, Keri, Muradın dəstələri hərəkət edirdilər. Tərk edilmiş 
bütün müsəlman kəndləri qarət olunmuş və yerlə yeksan edil-
mişdi. Məhz bu vaxt Şaumyanın və Avakyanın fitnəkarlığı 
sayəsində Şamaxı hadisələri başlandı. Şaumyan tərəfindən bu 
hadisələrlə əlaqədar yazılmış məktub Gəncə komendantının 
əlinə düşdü. Bu məktubdan Şaumyan və Avakyanın daşnak ol-
duqları açıq-aydın görünürdü… Bu faciələrin hamısı on səkkiz-
on doqquzuncu illərdə olmuşdu. 1920-ci ilin aprelində isə qırx 
minlik milli Azərbaycan Ordusu yetmiş iki minlik XI Ordunun 
qarşısında tab gətirə bilmədi. Ona görə ki, otuz minlik piyadası, 
on min süvari qoşunu olan milli Azərbaycan Ordusu Zəngəzurda, 
Qarabağda, Qazax və başqa qəzalarda daşnak quldurları Hama-
zaspın və Andronikin dəstələrinə qarşı vuruşurdu. 
On birinci ordu ilə Azərbaycana gələn marşal S.A.Krasovski 
“Жизнъ в  авиации” kitabının (1960) yetmişinci səhifəsində bu 
barədə yazır: “XI Ordu hissələri Azərbaycan sərhədinə, Yalama 
stansiyasına yaxınlaşanda Bakıda müsavat hökumətinin iclası 
gedirdi. Bu iclasda hərbi nazir general Səməd bəy Mehmanda-
rovdan hökumət başçısı Nəsib bəy Yusifbəyov soruşur: “Müsa-
vat ordusu düşmənin hücumunun qarşısını ala biləcəkmi?” Na-
zir də sualı sualla qarşıladı: “Hansı düşməni nəzərdə tutursu-
nuz? Daşnakları, yaxud menşevikləri? Menşevikləri deyirsinizsə, 
ümid var. Hərgah XI Ordunu nəzərdə tutursunuzsa, onda bizim 
gücümüz yalnız birdəqiqəliyə kifayətdir, cənab nazir”. 
General S.Mehmandarovun “Gücümüz birdəqiqəliyə kifa-
yətdir” – deməkdə haqlı idi. Yeni gələn bolşevik hökuməti Azər-
baycana hücum edən ordusunun sayının 72 min olduğunu elan 
etmişdi. Lakin 1921-ci ilin fevral ayında məlum olmuşdur ki, 
Azərbaycana hücum edən bolşevik-daşnak ordusunun sayı 300 
min nəfərdir. Bu da o zamankı Azərbaycan əhalisinin hər beş, 
yaxud altı nəfərindən birinə iki nəfər əlisilahlı rus əsgəri düşür-
dü. Leninin rəhbərlik etdiyi sovet imperiyası beynəlxalq hüquq 
normalarını kobud şəkildə pozduğunu başa düşərəkdən 
Azərbaycana hücum edən ordunun sayını gizlətmişdir.
Şəmistan Nəzirli
429
Şübhəsiz ki, hərbi nazir general Səməd bəy Mehmandarov 
gələn istilaçı ordunun sayının 72 min yox, 300 min olduğunu 
kəşfiyyat vasitəsilə öyrənmişdir.
Sual olunur, hələ sayı 40 minə çatmayan, üstəlik də həmin 
vaxtlarda Qarabağ, Naxçıvan, Qazax və başqa bölgələrdə erməni-
daşnak ordusu ilə döyüşlər aparan Azərbaycan ordusu, həm də 
300 minlik istilaçı bolşevik-daşnak ordusu qarşısında tab gətirə 
bilərdimi? Əlbəttə, yox! 
 “Sovet tərəfinin xahişi ilə xüsusi olaraq Bakıya dəvət olun-
muş türk hərbi generalı Xəlil Paşanın (1882-1957) da daxil oldu-
ğu XI Qızıl Ordu 1920-ci il aprelin 28-də döyüşsüz Bakıya daxil 
oldu. Xəlil Paşa Dərbənddən bu tərəfə yol boyu bütün dayana-
caqlarda çıxış edib əhalini Sovet hakimiyyətini müdafiə etməyə 
çağırırdı. İstanbul hərbi muzeyində Xəlil Paşanın RSFSR, MİK 
tərəfindən təltif olunduğu gümüş xəncər saxlanılır” (Z.Bünya-
dov. “Elm və həyat” jurnalı, 1988, №10).
Bu yaxınlarda Türkiyədə səfərdə olmuş oyma işləri üzrə 
sənətkar dostumuz Firidun Seyfəddinoğlu 1976-cı ildə İstanbul-
da çap olunmuş “Azərbaycan” adlı bir kitab da gətirmişdi. Kita-
bın müəllifi Kərim Odər xalqımızın ədəbiyyatından, tarixindən, 
iqtisadiyyatından və Azərbaycan Demokratik Hökumətinin 
fəaliyyətindən məhəbbətlə söhbət açır. Kitab həm də xalqımızın 
görkəmli oğullarının nadir fotoşəkilləri ilə bəzədilib. Orda 
Səməd bəyin on səkkiz-iyirminci illərdəki fəaliyyəti haqqında 
məlumat və bizə məlum olmayan fotoşəkli də verilib. Kərim 
Odər yazır:
“Cümhuriyyət hökuməti əsgəri işlərə əhəmiyyət vermişdir. 
Hərbiyyə nəzarətə general Səməd bəy Mehmandarov təyin olun-
muşdu. Onun müavini rus artilleriyasının “Allahı”, general-ley-
tenant Əli ağa Şıxlinski, baş qərargah rəisi isə Məmməd bəy Sul-
keviç idi. İyirmi dörd min piyada, süvari, topçu və digər 
siniflərdən ibarət hər cür silahla yaraqlanmış bir ordu qurulmuş 
və Xəzər dənizində kiçik bir flot hazırlanmışdır. Bakıda, Lən-
kəranda və Qarabağda milli hökuməti tanımaq istəməyənlərdən 
General Əli ağa Şıxlinski və silahdaşları
430
acı bir vəziyyət yaranmışdır. Rus və digər düşmən qüvvələri 
itaət və nizam altına alınmışdır”.
İyirminci illərdə general Səməd bəy Mehmandarovun 
təlatümlü keçən günlərini o vaxtlar on iki yaşı olan oğlu Pir daha 
yaxşı xatırlayırdı: “Atam aprelin iyirmi yeddisində parlaman ic-
lasından qayıdıb özümüzlə aparmaq üçün anamın hazırladığı 
çamadanları gördükdə dedi ki, bunları boşalt, heç yerə gedəsi 
deyilik. Anam: “Nə danışırsan? Necə gedəsi deyilik? Bilirsən ki, 
səni güllələyəcəklər?”
Atam cavab verdi ki, parlamanın son iclası qurtaranda “Hüm-
mət” fraksiyası lideri Əliheydər Qarayev mənə yaxınlaşıb əmin 
etdi ki, Səməd bəy, getmə, qal! Heç yerə getmə. Söz verirəm ki, 
başınızdan bir dənə də tük əskik olmayacaq. Qal bizimlə işlə…
Anam isə etiraz edib dedi: “Ola bilər ki, sənə heç nə eləməzlər, 
amma oğlunun taleyi, gələcəyi, mənim vəziyyətim?..”
Atam qəti səslə: – Heç yerə getməyəcəyik, – dedi. Anam inad-
la: – Axı, qatar Biləcəridə gözləyir… 
Atam: – Bizsiz də gedərlər. Vətəndən ayrılmağa heç bir əsasım 
yoxdur, – cavabını verdi.
Doğrudan da Biləcəridə müsavat hökumətinin başçılarını 
Tiflisə aparacaq qatar atama görə saat yarım gözləmişdi”.
Tədqiqatçılar Səməd bəy Mehmandarovun tərcümeyi-halın-
dan danışanda iyirmi birinci ildən iyirmi dördüncü ilə kimi olan 
fəaliyyətindən, demək olar ki, sükutla keçirlər. 1920-ci ilin av-
qustun birindən Səməd bəy Mehmandarov Əli ağa Şıxlinski ilə 
birlikdə baş qərargahda işləmək üçün Moskvaya göndərilir. Şıx-
linski Ali Artilleriya Məktəbində gələcəyin marşalı L.A.Qovorova, 
N.D.Yakovlevə, M.N.Çistyakova, baş artilleriya marşalı N.N.Vo-
ro nova və başqalarına dərs deyir. Səməd bəy Mehmandarov da 
Artilleriya Nizamnaməsi hazırlayan komissiyanın tərkibinə da-
xil edilir, həm də Hərbi Akademiyada taktikadan dərs deyir. 
İyirmi birinci ilin payızında Azərbaycana qayıdan hər iki general 
Respublika Hərbi Komissarlığının sərəncamında saxlanılır. Əli 
ağa Şıxlinski bu barədə daha dəqiq məlumat verir: “İyulun on 
Şəmistan Nəzirli
431
səkkizində biz ikimiz də Bakıya yola düşüb, iyulun iyirmi 
ikisində gəlib Bakıya çatdıq. Bakıda biz Azərbaycan Sovet Qo-
şunları Qərargahına daxil edildik. Bundan başqa hər ikimiz 
Azərbaycan Komandirlər Məktəbində topçuluqdan – Mehman-
darov rus, mən isə Azərbaycan dilində dərs deməyə başladıq. 
Qarnizon rəisi öz sədarəti altında olaraq, “Bakı Qarnizonu Hərbi-
Elmi Cəmiyyətinin təşkili haqqında” əmr verdi. Mən sədr müa-
vini təyin edildim. Qarnizon rəisi özü sədrlik etmirdi, adətən ic-
lasları mən aparırdım. Mehmandarov isə bu cəmiyyətin üzv-
lüyünə təyin edilmişdi”.
Bəs iyirmi üçüncü ildə general Səməd bəy Mehmandarovun 
əlinə süpürgə verib küçə süpürtdürən kimlər idi? Mərkəzdə otu-
ran Stalin əmr vermişdi ki, müsəlman ziyalıları arasında təmiz-
lənmə aparılsın. Bakıda solların mövqeyini möhkəmlədən, Nəri-
manovun məsləkdaşlarına qarşı mübarizəni gücləndirən AK(b) P 
Bakı Komitəsinin katibi L.Mirzoyan, S.Orconokidze, A.Mikoyan, 
A.Qutin onun əlaltıları və içərimizi qurd kimi gəmirən bir qrup 
keçmiş daşnak havadarları Stalinin əmrini canla-başla yerinə 
yetirirdilər. Həmin ildə onlar Nərimanovu da Bakıdan perik sal-
mışdılar. Onlar yaxşı bilirdilər ki, Nərimanov general Səməd bəy 
Mehmandarovu sərkərdə kimi çox yüksək qiymətləndirir. 
Mərhum general-mayor Akim Əli oğlu Abbasov:
– Mənim bəxtim gətirib ki, üç il məşhur sərkərdə, Rusiya-Ya-
poniya və Birinci dünya müharibələrinin qəhrəmanları Meh-
mandarovun və Şıxlinskinin tələbəsi olmuşam. Onların mühazi-
rələri o qədər maraqlı olurdu ki, diqqət kəsilirdin, çalışırdın ki, 
bir sözü də buraxmayasan. Hərb işinə dərindən bələd olmaları 
heyrətə gətirirdi adamı. Artilleriya və riyaziyyat biz kursantların 
ən çox sevdiyi fənlər idi. Niyə? Əlbəttə, ona görə ki, bu fənlərdən 
mülahizələri sevimli müəllimlərimiz general Səməd bəy Meh-
mandarov və general Əli ağa Şıxlinski oxuyurdu. Onların erudi-
siyası, hərbi işin, xüsusilə də artilleriyanın nəzəriyyə və prakti-
kasının ən mürəkkəb məsələlərini son dərəcə aydın və hərtərəfli 
başa salmaq qabiliyyətləri dinləyiciləri heyrətləndirir, vəcdə 
General Əli ağa Şıxlinski və silahdaşları
432
gətirirdi. Elə bir kursant tapılmazdı ki, döyüşlərdə dəqiq koman-
dir əmrləri, igidliyi ilə hər bir əsgəri və zabiti qəhrəmanlığa ruh-
landıran bu şanlı sərkərdələrin həyat və fəaliyyətini dərindən 
öyrənməsin.
Bu qoca generallar ağlasığmaz dərəcədə zəhmətsevər idilər, 
özlərinin ağır peşələrini ürəkdən sevirdilər, sadiq idilər sənət-
lərinə və qibtə ediləcək bir səbirlə hisslərini gələcəyin gənc 
zabitlərinə aşılamağa çalışırdılar. 
Şəmistan Nəzirli
433
SƏMƏD BƏY MEHMANDAROV
CÜMHURİYYƏT DÖVRÜNDƏ
Ağqvardiyaçı general Denikin 1919-cu ildə sərhəd ləri-
mizə yaxınlaşaraq cümhuriyyətimizə hədə-qorxu gəlirdi. 
Dövlətimiz və xalqımız onların təhdidlərinə əhəmiyyət ver-
mirdi. Bir ziyafət vaxtı general Denikinin təhdidlərindən 
söhbət açılmışdı. Dövlətimizin, xalqımızın və ordumuzun 
fikirləri eyni idi: gələcəkləri varsa, görəcəkləri də var. 
Ziyafətdə onların hamısı müdafiə naziri general Mehman-
darlıya qulaq asırdılar. Möhkəm iradəli 63 yaşlı qoca aslan 
ayağa qalxır. Ətrafına baxıb deyir: “Əziz övladlarım, ge-
neral Denikinin təhdidlərinin nə mənası var, nə də qiyməti. 
Denikin məni rus millətindən, çardan və ordusundan yax-
şı tanıyır. Və çox yaxşı bilir ki, mənim rəhbərlik etdiyim 
rus ordusu daimi digər rus ordularından üstün olmuşdur. 
Övladlarım, mən bütün gəncliyimi, gücümü rus ordusuna 
sərf etdim. Nə xoşbəxt insanam ki, ixtiyar yaşımda 
millətimin ordusunu yaratmaq mənə nəsib oldu. Qur-
duğumuz orduya komandanlıq edirəm. Mənim ko-
mandanlıq etdiyim orduya qarşı Denikin cəsarət edib 
vuruşmaz. Narahat olmayın və işinizlə məşğul olun. 
Nağı bəy ŞEYXZAMANLI,
1919-cu ildə Azərbaycan 
hökumətinin
əks-kəşfiyyat idarəsinin rəisi
Qırx altı il çar ordusuna xidmət edən Səməd bəy Mehmanda-
rov 1917-ci ildə martın 28-də tam artilleriya generalı rütbəsində 
istefa verdi. Onun sonuncu vəzifəsi İkinci Qafqaz ordusuna kor-
puslar qrupunun komandanı idi. Mütəxəssislərin fikrincə, bu, 
General Əli ağa Şıxlinski və silahdaşları
434
ordu komandanı vəzifəsinə bərabərdir. Birinci Dünya müharibə-
sində iki ildən çox korpusa komandanlıq edən Səməd bəy o 
qədər məharətli döyüşlər aparırdı ki, İkinci Qafqaz ordu korpu-
su “General Mehmandarovun qrupu” kimi şöhrət qazanmışdı. 
Xüsusilə, Vilno (Vilnüs şəhəri) istiqamətindəki əməliy yatlar onu 
şöhrətin zirvəsinə qaldırmışdı. On il ərzində (1904-1915-ci illər-
də) Səməd bəy əla xidmətinə görə üç dəfə general rütbəsi almış-
dır: 1904-cü il oktyabrın 22-də general-mayor, 1908-ci il iyulun 
13-də general-leytenant və 1915-ci il martın 22-də tam artilleriya 
generalı. Qısa müddətdə generallıq pillələrini keçmək və sürətli 
təltifat hərb aləmində çox nadir hadisədir.
Hərbi akademiya təhsili olmayan eloğlumuzun imperiya or-
dusunda belə sürətlə irəliləməsinin ilkin səbəbi qoçaqlığı və 
güclü hərbi-elmi məharəti olmuşdur. Səməd bəy Mehmanda-
rov tam artilleriya generalı kimi ali rütbəyə layiq görülən ilk 
azərbaycanlı idi.
Səməd bəy Mehmandarova məxsus Rusiya Dövlət Hərbi Ta-
rix Arxivinin sənədlərində (f.407, s.1, iş 51) göstərilir ki, o, iki 
dəfə Ali Hərbi Akademiyada təhsil almaq üçün təşəbbüs göstər-
mişdir. Birinci dəfə 1879-cu il aprelin 16-da Peterburqdakı Mi-
xaylovski Artilleriya Akademiyasına, ikinci dəfə isə 1881-ci il av-
qustun 1-də Baş Qərargahın Nikolayev Akademiyasına qəbul 
imtahanı vermişdir. Hər ikisində də qəbul oluna bilməmişdir.
Həmin illərdə şovinist N.İ.İlminskinin (1822-1891) ruslaşdır-
ma siyasəti imperiyada çox güclü idi. Qeyri-rəsmi də olsa ali 
məktəblərə belə dini müsəlman olanları götürmürdülər. Şübhəsiz 
ki, Səməd bəy də rus olmadığına görə imtahandan keçməmişdir.
Bu siyasətdə məqsəd Kazan, Orenburq, Ufa tatarlarının, Orta 
Asiya, Qafqaz türklərinin və Krım tatarlarının yaşadıqları quber-
niyalara təbliğatçılar göndərib ruslaşdırmanı təbliğ edirdilər. 
Xristianlığı yaymaq yalnız hərbi sahədə deyil, maarifçilikdə də 
aparılmasına baxmayaraq İlminskinin üsulu, yəni müsəlmanları 
xaçpərəst eləmək fayda vermədi.
Şəmistan Nəzirli
435
Görkəmli ədəbiyyatşünas-alim Firidun bəy Köçərli yazır ki, 
doğrudur, Kazan şəhərində və onun həvalisində tatarlardan 
bəziləri pravoslav dinini qəbul elədilər. Amma onlar həqiqi 
müsəlman olmadıqları kimi, həqiqi rus da olmadılar, əbədi 
mürtəd oldular, böyük səhvlərə düçar qıldılar.
Xalis zadəgan ailəsində Azərbaycan tərbiyəsi almış Səməd 
bəy Mehmandarov cavan olmasına baxmayaraq ali təhsil almaq 
naminə nə dinini, nə də dilini xaçpərəstə dəyişmədi. 
Bunların hamısı general Səməd bəyin fevral burjua inqilabına 
qədərki fəaliyyətidir. İmperiya dağılandan sonra Vladiqafqaz 
şəhərinə gələn Mehmandarov 1917-ci il avqustun 7-də yaralılara 
yardım edən “Aleksandr komitəsi”nin üzvü seçilir. Ömründə ilk 
dəfə hərbi xidmətə son qoyub dinc həyat sürməyə başlayır. Cəmi 
bir neçə ay sakit yaşayan Səməd bəy 1918-ci il avqustun əvvəl-
lərində Vladiqafqazı tərk etməli olur. Şimali Qafqazda Sovet 
hakimiyyəti quran bolşeviklərlə işləməkdən imtina edən Səməd 
bəy Mehmandarov hərbi Gürcüstan yolu ilə Bakıya gəlir. 
1918-ci il noyabrın 1-də Azərbaycan hökuməti Hərbi Nazirli-
yin yaradılması haqqında qərar verir: “Respublika hökuməti ya-
nında Hərbi Nazirlik təsis edilsin. Nazir portfeli Nazirlər Şurası-
nın sədrinə təqdim edilsin. Ona müavin isə general Səməd bəy 
Sadıq bəy oğlu Mehmandarov təyin edilsin”.
Milli ordu quruculuğunda əsas vəzifə və çətinliklər barədə 
general Səməd bəy Mehmandarov həmin il noyabrın 7-də bir 
saylı əmrini verir:
“Azərbaycan Respublikası Nazirlər Şurasının qərarı ilə mən 
Hərbi Nazirin müavini təyin edilmişəm. Bu barədə Hərbi 
Nazirliyə elan edirəm. Vəzifələrimin icrasına başlayarkən mənim 
görməli olduğum o böyük işin bütün ciddiliyini, mürəkkəbliyini 
və çətinliyini yaxşı anlayıram. Ancaq bu iş görülməlidir və Hərbi 
Nazirliyin qarşısına çıxan bütün çətinlikləri birgə fəaliyyət və 
vəzifəyə təmiz münasibət bəslənildiyi halda aradan qaldırmaq 
mümkündür.
General Əli ağa Şıxlinski və silahdaşları
436
Döyüşən ordunun yaradılmasının uğuru bütünlükdə bu işin 
düzgün qurulmasından asılıdır. Hamını birgə, səmimi fəaliyyətə 
dəvət etməklə mən bütün səviyyələrdə olan rəislərin əsas 
diqqətini qoşunlarda təlim və tərbiyəyə, onlarda möhkəm intiza-
mın aşılanmasına, işə məsuliyyət və məhəbbət hisslərinin, xid-
məti mülkiyyətə marağın oyadılmasına, qayda-qanuna riayət 
edilməsinə və nəhayət, tabeçilikdə olanlara qayğıkeş və mehri-
ban münasibət göstərilməsinə çağırıram.
Yalnız bu keyfiyyətlərin varlığı ordunun yaradılmasını, gənc 
respublika tərəfindən ona böyük xərclər çəkilməsini doğrulda 
bilər və belə bir ordunun yaradılması üçün mən heç bir çətinlik-
dən çəkinməyəcəyəm. Qoşunların bütün təminat və təchizatının 
vaxtında ödənilməsi mənim daimi diqqətim altında olacaqdır”.
1918-ci il dekabrın 25-də Azərbaycan Demokratik hökumə-
tinin qərarı ilə tam artilleriya generalı – Səməd bəy Mehmanda-
rov Hərbi nazir, dekabrın 29-da isə general-leytenant Əli ağa Şıx-
linski Hərbi nazirin müavini təyin edildi. Həmin il dekabrın 24-də 
nazir hərbi salamlaşma barəsində belə bir əmr verir: 
“Sırada, eləcə də sıradan kənarda olarkən əsgərlərin azərbay-
canca salamlaşması – bir sözlə “Salam”, cavabı isə “Əleyküm 
salam” olmasını bütün zabitlərə əmr edirəm. 
Təltif zamanı əsgərə deyilməlidir: “Mərhəba!”, əsgər cavab 
verməlidir: “Çox sağ ol!” 
Hərbi nazir, tam artilleriya generalı
Səməd bəy Mehmandarov.
Baş qərargah rəisi polkovnik Həbib bəy Səlimov”.
* * *
Görkəmli sərkərdəmizin Azərbaycana gəlişini, dar gündə 
xalqın dayağı olmasını əsgərlər böyük sevinclə qarşılamışdır. İl-
yarım fəaliyyətdə olan milli ordumuzda iyirmi bir azərbaycanlı 
general xidmət etmişdir. Onlardan yalnız ikisinə – Teymur bəy 
Novruzova və Səməd bəy Mehmandarova əsgərlər şərqi qoş-
muşlar: 
Şəmistan Nəzirli
437
Qafqaziyaya şan gəlir,
Dərdlərə dərman gəlir.
Aç köksünü, qarlı Qafqaz,
Sevdiyin Səməd gəlir.
* * *
Çoxdan bəri gözlədik,
Qafqaziyanı əfv et, yaşa.
Onun sizə salamı var,
Minlər yaşa, Səməd paşa.
* * *
Aslan ürəkli Səməd paşamız,
Şanlı komandan, sənsən babamız.
Sənə qurban olsun ata-anamız
Al bir düşməndən türkün qanını.
* * *
Yetmiş il əl vurmadığımız üzümüzə “tamamilə məxfidir” 
qrifilə bağlanan Respublika Yeni Tarix Mərkəzi Dövlət Arxivində 
generalımız haqqında belə şərqilər çoxdur. Bu şərqilərdən hiss 
olunur ki, xalq öz xilaskarını gözləyirmiş.
Səməd paşa sərdarımız,
Qan axıdar xəncərimiz.
Düşmənləri qəhr edərik,
Yurdlarını məhv edərik,
Biz bir tabor əsgərlərik,
Pək şanlıyıq.
* * *
Sağ ol, Səməd paşa, səni min yaşa,
Vətənin üstündə oldun tamaşa.
Səməd paşa əsgərlərin padəri,
Çağırır silah başına irəli.
General Əli ağa Şıxlinski və silahdaşları
438
Azərbaycanın taleyi həll olunduğu bir vaxtda müdafiə naziri 
kimi məsul vəzifəyə gələn Səməd bəy Mehmandarov qarşıda 
duran çətinlikləri çox yaxşı dərk edirdi. Yüz illərlə əsgəri qüvvəsi 
olmayan bir xalqa qısa vaxtda nizami ordu yaratmaq ağır və mə-
suliyyətli iş idi. Bir tərəfdən də bu dar gündə Azərbaycanın ətrafı 
düşmənlərlə əhatə olunmuşdu. Dağılan imperiyadan Azər -
baycana heç nə qalmamışdı. Nə silah, nə əsgəri qüvvə, nə də qış-
lalar vardı. Tərəddüd, şübhələr, bəzən də inamsızlıq altmış iki 
yaşlı ixtiyar generala əzab verirdi. Amma qəlbindəki inamı, güc-
lü vətənpərvərliyi hər şeydən üstün idi. Bu inam güclü dağ seli 
olub tərəddüd və şübhələri yuyub aparırdı. Ana vətənə olan 
sonsuz bir məhəbbətlə o, kürsüyə qalxmışdı. 
Səməd bəyin səlis danışığı, mərd siması, vətən təəssübkeşliyi 
ilə yana-yana danışması ziyalı qadınlarımızdan birinin – Məryəm 
xanım Bayraməlibəyovanın yaddaşında əbədi qalmışdır: 
– Kürsüdə, gözqamaşdırıcı şüaların düşdüyü yerdə general 
Səməd bəy Mehmandarov dayanmışdı. Ağarmış saçları, nurani 
sifəti daxili kamillikdən xəbər verirdi. Bu gün o, hərbi nazir vəzi-
fəsinə təyin edilməyinə razılıq verməli idi. Respublikanın fəaliy-
yətinin elə ilk günlərindən generala təkidlə müraciət etmiş dilər 
ki, belə bir məsuliyyətli vəzifəni öz üzərinə götürsün. O isə hər 
dəfə qətiyyətlə bu təklifi rədd etmişdi. Ona görə yox ki, çətin lik 
çəkəcəkdi. Dərk edirdi ki, indiyə qədər çarın etibarsız saydığı 
müsəlmanları, hərbi mükəlləfiyyətə layiq görmədiyi xalqı indi 
yeni sənətə hazırlamalı idi. Bu ona bənzəyirdi ki, yaşlı, ahıl bir 
adama yazı yazmağı öyrədəsən. Yox, yox, yüksək təş kilatçılıq 
keyfiyyətinə malik olan keçmiş çar generalını belə çətinliklər 
qorxuda bilməzdi. 
…Səməd bəy Mehmandarovu bu addımı atmağa vadar edən 
isə qarşısı alınmaz, çox qüvvətli bir hiss idi – Vətən məhəbbəti. 
Azca həyəcanla dediyi “Üzərimə götürdüyüm bu müqəddəs 
vəzifəni yerinə yetirməyim üçün bütün gücümü və bacarığımı 
sərf edəcəyəm!” – sözləri yerdən alqışlarla qarşılandı. Onun yan-
yörəsində parıldayan günəş şəfəqləri bu günün bayram əhvali-
Şəmistan Nəzirli
439
ruhiyyəsini daha da artırırdı. “Generalın bu müdrikliyi təzimə 
layiqdir. Allah özü onu bizə xilaskar yollayıb”, – deyə hörmət 
əlaməti olaraq başımı endirdim.
* * *
Tapılan hər bir sənəd, fotoşəkil yenidən yazılacaq Azərbaycan 
tarixinin sanballı səhifəsi olacaq. Xüsusilə, hərbi tariximizdəki 
boşluğun doldurulması suveren dövlətimizin özülünü qoyan 
gənclərimizdə daha çox maraq doğurur. Çünki bu sahə uzun 
illər araşdırılmamış, “tamamilə məxfi” qalmış və hətta lazımsız 
bir tarix kimi öyrənilməmişdir. Öyrənilən və öyrədilən isə yalnız 
“böyük qardaşımızla”, bir də nankor qonşumuzla “dostluq səhi-
fə lərimiz” olub.
Yetmiş il əl vurmadığımız 1918-1920-ci illərin arxiv qovluqla-
rı açıldıqca bizə məlum olur ki, il yarım fəaliyyətdə olan Milli 
Ordu tariximiz çox zəngin olmuşdur. O da məlum olur ki, hərb 
tariximizi zənginləşdirən general Səməd bəy Mehmandarov, Əli 
ağa Şıxlinski, Həbib bəy Səlimov, Məmməd bəy Sulkeviç, şah-
zadə Əmir Kazımxan Qacar, topoqraf-general İbrahim ağa 
Vəkilov… bir də Azərbaycanın əsgər və zabitləri idilər.
Şöhrətli generalımız Səməd bəy Mehmandarovun bu illərdəki 
(1918-1920) fəaliyyəti xüsusilə böyükdür. Onun yeni ordunun 
yaradılmasındakı müstəsna rolu, 1918-ci il dekabrın 25-də 
Azərbaycan xalqına müraciəti, əsgər, zabitlər qarşısında ata nəsi-
hətli çıxışları və nəhayət, güclü Vətən təəssübkeşliyi qırx minə 
yaxın əsgəri olan nizami ordu yaratmağa səbəb oldu. 
Həyatı və fəaliyyəti hələ də lazımınca tədqiq olunmamış ge-
neral Mehmandarovun haqqında araşdırmalar apardıqca təkcə o 
illərin sənədlərində yox, qəzetlərin də səhifələrində çıxış və 
nitqlərinə rast gəlmək olar.
İlk hərbiyyə nazirimiz Səməd bəy Mehmandarov belə bir 
nitqlərdən birini 1919-cu il fevralın 25-də Azərbaycan Məclisi-
Məbusanında da söyləmişdir. Generalın nitqi həmin il martın 7-də 
“Azərbaycan” qəzetində (131-ci nömrəsində) dərc olunmuşdur.
General Əli ağa Şıxlinski və silahdaşları
440
Səməd bəy öz nitqində bugünkü ordumuzda da mənfi hal 
kimi qəbul edilən fərarilikdən söhbət açır və o vaxtlar orduda 
onun olmasını xüsusi qeyd edir: “…Gəncədə son zamanlar bir 
adam qaçmışdır. Əhali özü qaçanlara nifrət edir və hətta çox 
vaxt olmuşdur ki, əsgərlikdən qaçanı döyüb geri gətirmişlərdir. 
Güman var ki, müsəlmanlarda olan fitri nizam və ədəbə görə 
vaxtilə heç kəs qaçmayacaqdır”. 
Ümumi məzmunu vətənpərvərlik ruhi ilə dolu olan Səməd 
bəy Mehmandarovun nitqi bugünkü ağrı-acılarımızla tam səs-
ləşir: 
“Cəbhədə bulunmuş bütün zabitan ordu tərəfindən onlara ve-
rilmiş əşya, yer və başqa ləvazimatı hərbiyyə deyil, kəndi əşya-
larını dəxi tamamən qeyb etmişlər. Bu qisim şeyləri yenidən 
düzəltmək üçün birmanatlıq nəsnəyə 30-dan 100 manata qədər 
pul verilməlidir”.
Parlamentdə mülahizələrini sərt şəkildə bildirən nazir baha-
lığın tüğyan etdiyi ölkədə ordu quruculuğuna mane olanları 
cəza landırmağı tələb edir. Axı, əlli ilə yaxın nizami orduya qul-
luq edən Mehmandarov heç vaxt görməmişdi ki, zabit əsgərin 
yeməyini, paltar və silahını satıb cibxərcliyi eləsin. İliyinə qədər 
təmiz adam olan Səməd bəy indi gördüklərinə heyrət edir və 
dəhşətə gəlirdi. O, zabit adını, zabit şərəfini qorumağı hər şeydən 
üstün tuturdu. Ona görə də Məclisi-Məbusandakı nitqində xü-
susi vurğuyla qeyd edilir ki, əsgəri təlim və ölümə kimi varmağa 
hazırlıq tərbiyəsi üçün dəvət olunmuş zabitan əsgər nəzərində 
sahibi-nüfuz və şərəf olmalıdır. Bunun üçün zabitan yalnız məri-
fət cəhətincə deyil, zahiri dəxi əsgərə hüsni-təsir bəxş olmalıdır. 
Onun geyiminin daimi təmiz və faxir olması vacibdir.
Səməd bəy Mehmandarov Azərbaycana müharibə şəraitində 
gəlmişdi. Hələ imperiya dağılmamış ölkədə anarxiya, başıpo-
zuqluq hökm sürürdü. Ayrı-ayrı qəzalarda qaçaq-quldur dəs-
tələri yaranmışdı. Bakıda bolşevizm hökmranlıq iddiasında idi. 
İrandan və Qafqaz cəbhəsindən qayıdan rus əsgərləri, erməni-
Şəmistan Nəzirli
441
daşnak dəstələri ilə birləşib “Şura bayrağı” altında təkcə Bakıda 
on iki min nəfərə yaxın azərbaycanlını qanına qəltan eləmişdi. 
Bu talan və qırğınlar yalnız Bakıda deyil, Quba, Şamaxı, 
Gəncə, Qarabağ, Muğan bölgələrində də olmuşdu. İrəvan və 
Zəngəzurda dağılan kəndlərin, öldürülən soydaşlarımızın sayı 
yüz mini keçmişdi. 
Azərbaycan hökumətini tanımaq istəməyən əldəqayırma 
Mu ğan Respublikası, ingilis qoşunlarının gəlişi, ağqvardiyaçı 
general Denikin təhlükəsi, müxtəlif siyasi “Hümmət”, bitərəf so-
sialist, daşnak partiyaları, portfelsiz nazirlər elə hey çoxalırdı. 
Sərhəd bölgələrində erməni hücumları, məhəlli toqquşmaları 
yeni yaranan orduya dirçəlməyə imkan vermirdi. Belə şəraitdə 
hərb naziri və onun tabeliyində olanlar gərgin işləməli olurdu. 
Əsgəri qışlaları gəzib yoxlayan Səməd bəy Mehmandarov, hələ 
ki, könülaçan heç nə görmürdü. Nə nizam-intizam, nə geyim və 
silahlanma, nə də hərbi hazırlıq peşəkar hərbiçi olan naziri qane 
etmirdi. 
Parlamentdə “Türklər külli miqdarda ərzaq şeyləri qoyub 
getmişlərdir. Onlardan külli miqdarda taxıl, heyvan və s. 
məkulat qalmışdır” – deyən hərb naziri din və dil qardaşımızın 
xeyirxahlığı ilə yanaşı qüsurlarını da söyləməkdən çəkinməmişdir.
“Əlbəttə, heç kəs inkar etməz ki, türklər bizim millətimizə 
nicat verməklə bizə böyük xidmət etmişlərdir. Amma burası 
onların hərəkətini tənqid etməyimizə də mane olmaz. Hərbiyyə 
nəzarəti Gəncəyə köçənədək bizə xəbər verdilər ki, əsgəri 
işlərimiz yaxşıdır..., lazım olan kimi məşq verilir və ilaxır. Hər 
yeri gəzdim, qətaəti-əsgəriyyəmizə baxdım. Fəqət, iş heç də 
yaxşı deyildi. Əsgərlərimiz əzgin, düşkün bir halda, yeməkləri 
pis, mənzilləri fəna bir halda, yorğan-döşək yox, onların çoxu 
xəstə idi. Xəstə əsgərlərin həpsini sağlamları ilə dəyişməyə 
məcbur olduq. Qoşun yığmaq işləri yaxşı getmirdi. Rəislər və 
moqif komandaları öz vəzifələrindən sui-istifadə edirlərdi. 
Çox bir külfətin yeganə çörək gətirəni əsgərə alırdılar. Bu iş də 
camaatı narazı salıb, qoşun yığmaqdan nifrətləndirirdi. Nuru 
General Əli ağa Şıxlinski və silahdaşları
442
paşa Azərbaycandan gedərkən özü mənim yanıma gəldikdə 
boynuna aldı ki, əsgərlik barəsində Azərbaycan fəna bir halda 
qoyulmuşdur”.
1918-ci il dekabrın 25-də Azərbaycan Respublikasının hərbi 
naziri general Səməd bəy Mehmandarov öz xalqına yanıqlı 
dəyanətlə müraciət etmişdir. 
Bəyanatın əsas mövzusu o vaxtlar milli orduda yaranan 
hərcmərclik və özbaşınalıq idi. Həmin illərdə nazir Səməd bəy 
Mehmandarovun müavinləri Əli ağa Şıxlinski, Məmməd bəy 
Sulkeviç və Həbib bəy Səlimov, İbrahim ağa Vəkilov kimi 
məşhur generallar olsalar da, yenə də orduda fərarilik və xoşa-
gəlməz hallar baş verirdi. Lakin onlar zəngin hərbi təcrübələrinin, 
biliklərinin və əsil hərbçi dəyanətlərinin sayəsində tam nizami 
ordu yaratmağa nail olmuşlar. 
Zaman, dövr dəyişib. Səksən beş ildən sonra tarix təkrar olu-
nur. O vaxtkı ümumi vəziyyət bu gün yeni yaranan ordumuzda 
qismən də olsa var: bəzi nadanların fərariliyi və min bir bəhanə 
ilə Vətənin müdafiəsindən yayınmaq…
Bəs o vaxtkı məşhur sərkərdələrimiz, xüsusilə nazir Səməd 
bəy Mehmandarov fərariliyin qarşısını necə almışdır? Məhz 
tələbkarlığı və sərt bəyanatı ilə 1918-ci ildə Səməd bəy Mehman-
darov orduda yaranan çatışmazlığın qarşısına keçilməz bir sədd 
çəkmişdir. 
Xalqımızın dar günündə hərbi nazir Səməd bəy Mehmanda-
rovun on səkkizinci ildə yazdığı “Azərbaycan vətəndaşları” adlı 
müraciəti bu günümüzlə tam səsləşir. Onu da xatırladım ki, aş-
karlığın işığı ilə açılan “tamamilə məxfidir” qrifli sənəd oxucula-
ra ilk dəfə təqdim olunur. Bu maraqlı əlyazmasını Respublika 
Yeni Tarix Mərkəzi Dövlət Arxivində araşdırmalar apararkən 
əldə etdik. 
“Cari ilin yazından etibarən Azərbaycan müstəqil dövlət 
oldu. Bu müddət ərzində cəmi hökumət adamlarının bütün 
səyləri ölkədə anarxiyanın qarşısını almaq oldu və qanunçuluq 
pozulan yerlərdə onun bərpasına yönəldilmişdir. Bu məqsədə 
Şəmistan Nəzirli
443
nail olmaqdan ötrü hökumətin başqa tədbirlərinin arasında 
özümüzə məxsus hərbi qüvvələrin yaradılması, yəni Azərbaycan 
qoşunlarının təşkili haqqında qərar qəbul olunmuşdur.
…Hal-hazırda qoşunlarımızın təşkilini öz öhdəmə götür-
müşəm.
İndi ölkəmizin bütün vətəndaşları – istər kasıb, istər dövlətli, 
eyni şəkildə hərbi qulluğu çəkəcəklər. Və əgər haçansa, kimsə 
döv lətliləri hərbi qulluqdan azad etsə, günahkarlar ağır cəza-
lanacaqlar.
Hərbi hissələrdə əsgərlər yaxşı geyinəcək. Onların ərzaq-
larının keyfiyyətcə yaxşı olmasına xüsusi fikir verib, bu barədə 
ciddi elan etmişəm. Göstəriş verilib ki, otaqlar təmir olunsun, 
qızdırılsın, bütün əsgərlərin fərdi yorğan-döşəyi olacaqdır.
Mən tədbir görmüşəm ki, əsgərlərə qarşı bütün qeyri-qanuni 
hərəkətlər ciddi töhmətlənsin və xüsusi ilə əsgərlərin döyülməsi 
halları ciddi cəzalandırılsın.
…Bütün bu tədbirləri həyata keçirib, üzümü ilk növbədə sizə, 
hərbi hissələri tərk etmiş Azərbaycan vətəndaşlarına tuturam və 
bəyan edirəm ki, sizin böyük xətanızı, əsgərlikdən qaçmağınızı 
bağışlayıb öz hissələrinizə köhnə təqvimlə, yanvar ayının birin-
dən gec olmayaraq qayıtmağa çağırıram. Lakin, əlavə edirəm ki, 
bu müddət üçün kim öz bölüyünə qayıtmasa, o hərbi dövrün 
qanunlarına görə ağır cəza alacaq.
Bundan sonra, ölkəmizin bütün əhalisinə əziz Vətənimiz 
adın dan müraciət edərək xahiş edirəm ki, gözəl Vətənimiz Azər-
baycan eşqinə, yüksək vətənpərvərlik hissimiz naminə mənə bi-
zim qoşunumuzun təşkili işində yardım göstərəsiniz, bu qoşun 
bizə ölkəmizdə qanunçuluğu qorumaqdan ötrü vacibdir və yenə 
də xahiş edirəm ki, bütün o şəxslər ki, çağırış yaşları çatıb, 
əsgərlik etməlidirlər. Torpaqlarımızı qorumaq üçün özlərini çat-
dırsınlar. Qoy Vətən qarşısında borcunu unudan hər kəs Vətən 
qarşısında böyük günah işlətdiyi üçün qohum-qardaş qınağı al-
tına düşsün və əlbəttə, qanun üzrə cəzalandırılsın.
Mənim bu bəyanatım ölkənin hər yerində yayılacaq və qoy 
savadlılar onu oxuyub mənasını savadsızlara çatdırsınlar”. 
General Əli ağa Şıxlinski və silahdaşları
444
 Sənədlərin izilə
Yalnız azərbaycanlılardan təşkil olunmuş hərbi 
qüvvələrimiz, dünya tarixinə yazılmış və bütün Av-
ropa xalqlarının bizə nisbətən daha çox bildikləri, 
danışdıqları qəhrəmanlıqlardan ibarət şanlı hərb ta-
riximizi bilməlidir. Yüzillik rus hakimiyyətindən 
azad olmuş türk xalqına xatırlatmaq lazımdır ki, biz 
həmişə boyunduruq altında olmamışıq. Hətta Avropa 
və Asiyaya öz tələblərimizi etmişik.
…Belə zənn edirəm ki, türk tarixini yaxşı bilən 
kiməsə, bugünkü mühüm hadisələr də daxil olmaqla 
bizim xalqın tarixinə dair əsər yazmağı tapşırmaq 
lazımdır. Bu əsərdə xalqımızın keçmiş şöhrəti və yad 
hakimiyyəti dövründəki əzabları güzgüdə olduğu 
kimi öz əksini tapmalıdır.
Səməd bəy Mehmandarov
2 aprel 1919-cu il
İnciyənədək arxivdə generalın imzaladığı yüzlərlə sənədə, 
raporta və müraciətə rast gəlmişəm. Onların hamısı makinada 
yazılıb, ya da mətbəədə nəşr olunub. Yalnız bu yaxınlarda əlyaz-
ması olan bir sənəd tapdım. O, hərb naziri Mehmandarovun öz 
dəst-xəttilə Azərbaycan hökumətinin ünvanına yazılıb. 1919-cu 
il aprelin ikisində yazılan ikisəhifəlik məruzə mənim üçün qeyri-
adi tapıntı oldu. Nə gizlədim, bu tapıntıma hədsiz dərəcədə se-
vindim. Ona görə sevindim ki, müharibə aparan ölkənin genera-
lının xalqının hərb tarixini yazdırmaq təşəbbüsünü vətənpər-
vərliyin zirvəsi kimi qiymətləndirdim. 
Yuxarıda epiqraf kimi istifadə etdiyimiz cümlələr də həmin 
məruzədəndir. Belə tarixi sənədlərdən bixəbər olduğumuza görə 
bəzi “sapı özümüzdən” olan nadanlar keçmiş sərkərdələrimiz 
barədə artıq-əskik danışırlar. Onlar hətta “hücuma” keçərək ya-
Şəmistan Nəzirli
445
zırlar ki, niyə Mehmandarovun, Şıxlinskinin və başqa sərkər-
dələrimizin Napoleon, Kutuzov, Suvorov kimi müdrik fikirləri, 
hərbi elmi əsərləri qalmayıb. Bir sözlə, özümüzünkülərə qeyri-
vətənpərvər damğası vururlar. Onda belələrinə cavab vermək 
çox ağır və əzablı olur. Bu müasir “vətənpərvərlərə ” başa sal-
maq lazımdır ki, totalitar rejim yetmiş ildən çoxdu onların 1918-
1920-ci illərədək fəaliyyətinə “tamamilə məxfidir” möhürünü 
vurub. İndi budur, aşkarlığın sayəsində səksən beş ildən sonra 
belələrinə Səməd bəy Mehmandarovun yazdığı tarixi sənəd ca-
vab verir: 
“Düşmənə qarşı mübarizə tədbirlərindən biri də xalq içəri-
sində sağlam milli hisslərin yaradılmasıdır. Bu vəziyyət Azər-
bay can Respublikasının yaranmaqda olan gənc ordusu üçün 
xüsusilə zəruridir. Yuxudan yenicə oyanmış xalqda sağlam, mil-
li hiss oyatmalıyıq. Biz müsəlmanlar ancaq indi şüurlu həyat və 
milli yaradıcılıq dövrünə ayaq basmışıq… Xalq arasında türk 
irsinin milli hisslərini və vüqarını qaldırmaq üçün xalqı, qoşun-
larımızı onun tarixi keçmişi ilə tanış etməliyik. 
Yazılacaq məşhur tarixi əsərlər xalq içərisində və qoşunlarda 
geniş yayılmalı, hər bir kənd müəllimi və hər bir azərbaycanlı 
zabiti ondan istifadə etməlidir. 
Gələcəkdə hökumətin köməkliyi ilə türk xalqının dahi xadim 
və rəhbərləri üçün müvafiq abidələr qoymaqla, onların xatirələri 
əbədiləşdirilməlidir”. 
Zənnimizcə, general Səməd bəy Mehmandarov belə sağlam, 
milli düşüncəsi ilə heç bir publisistdən geri qalmır. Sənətini, 
dövrünü nəzərə alsaq, bəlkə də o, müasiri olan ən yaxşı yazıçı-
publisisti bir neçə addım ötüb-keçir. 
Azərbaycan Dövlət Arxivində saxlanılan iki nömrəli qovluq-
da general Səməd bəy Mehmandarovun daha bir vətənpərvər-
liyinin milli qürurunun şahidi oluruq. Orada yazılır ki, 1918-ci 
ildə ingilis qoşunlarının1 Azərbaycanda öz ərazilərində olduqları 
1 1918-ci il noyabrın 17-də general V.M.Tomsonun komandanlığı ilə 
Bakıya gələn ingilis qoşunları 1919-cu ilin avqustunda Azərbaycan 
ərazisindən çıxdı – Ş.N.
General Əli ağa Şıxlinski və silahdaşları
446
kimi etinasız ağalığı hərb naziri Səməd bəy Mehmandarovu 
qəzəbləndirmişdir. Nazir onların istilaçı hərəkətlərinə etiraz 
əlaməti olaraq, vaxtilə (Birinci Dünya müharibəsi illərində – 
Ş.N.) ingilis komandanlığı tərəfindən təltif olunmuş ordenləri 
geri qaytararaq qəzəblə demişdir: 
– Torpağımı, xalqımı fəth edən ikiüzlü bir ölkənin ordeni 
mənə lazım deyil. Xalqıma silah qaldıran bir ordunun ordenini 
gəzdirmək mənim üçün ən böyük təhqirdir. 
Azərbaycandan çıxan ingilis qoşunlarının komandanı gene-
ral Tomson şayiələr yayırdı ki, Azərbaycan bundan sonra özünü 
idarə edə bilməyəcək. 
Azərbaycan ordusu yox dərəcəsindədir. Orada qayda-qanun 
da yoxdur. Guya Azərbaycanı yağılardan qoruyan, onu idarə 
edən Tomsonun min ingilis və səkkiz yüz nəfərlik balağıaçıq 
hind əsgəri olmuşdur. Bu şayiələrdən sonra Azərbaycanda olan 
ingilis hərbi jurnalisti Skotlend-Liddel İngiltərə qəzetləri üçün 
hazırladığı xəbərlərdə yazırdı ki, Transqafqaz şayiələr ocağıdır. 
Burada şayiələr külək təpələr arasında yayılan kimi yayılır. Bir 
çox şayiələr Moskvada quraşdırılır və dövriyyəyə buraxılır. Ba-
kıda ingilis ordusuna ehtiyac yoxdur. Azərbaycan özü özünə 
qayğı göstərə bilər. Mən bura iki gün əvvəl gəlmişəm və açığını 
deyim ki, bütün gördüklərim məndə dərin təəssürat yaradıb. 
Mənim şəhərdə olmadığım dörd həftə ərzində burada çox 
təəccüblü dəyişikliklər olub. Mən buraya gəldim ki, hamının 
mənə dediyi qarışıqlığı görüm, lakin onu tapa bilmədim. Tam 
qayda-qanun var. Mənə dedilər ki, mən ordu əvəzinə pozğunlaş-
mış kütlə görəcəyəm, lakin mən yaxşı, nümunəvi, güclü, odlu-
alovlu gənclər gördüm. Doğrudan da mən indi Bakıda elə qayda-
qanun gördüm ki, müharibə başlayan vaxtdan bugünədək Bakı-
da olmamışdım… Qayda-qanun ancaq Bakıda hökm sürmür, 
son dəyişikliklər bütün respublikada vəziyyəti aydınlaşdırmış-
dır. Qarabağ şuluqluğunu sülh əvəz etmişdir. Ermənilər və 
azərbaycanlılar sazişə gəlmişlər. Lənkəranda bolşeviklər Azər-
Şəmistan Nəzirli
447
baycan ordusu tərəfindən məğlubiyyətə uğradıldılar. Onlar bü-
tün silah və sursatlarını Azərbaycan hökumətinə təhvil verdilər, 
adamlar isə xahiş etdilər ki, onları Azərbaycan hökumətinin 
tabeliyinə götürsünlər… Bütün bunlar şübhəsiz sübut edir ki, 
Azərbaycan qarmaqarışıqlıqdan qorxmur və bolşeviklərdən 
çəkinmir. Azərbaycan dövləti indi Transqafqazın bütün qalan 
xalqları üçün nümunəyə çevrilmişdir1. 
İngilis hərbi jurnalisti Skotlend-Liddelin Azərbaycan ordusu-
nun ünvanına dediyi xoşməramlı sözlərə görə xalqımız ilk 
növbədə iki görkəmli sərkərdəmizə, 1918-ci ildə ordumuzun 
təməl daşını qoyan Əli ağa Şıxlinskiyə və Səməd bəy Mehman-
darova borcludur. Nizami və döyüşən ordu yaradan hər iki 
sərkərdə ilk hərbi nümayişin keçirilməsini, hərbi məktəblərin 
açılmasını, hərbi geyim formasının təşkilini və başqa gərəkli 
işləri həyata keçiriblər. İlyarım fəaliyyətdə olan Azərbaycan or-
dusu Lənkəranda bolşeviklərin üsyanını yatırdıb. Zəngəzurda, 
Əsgəranda erməniləri məğlubiyyətə uğradıblar. 
1919-cu ilin sonlarında Azərbaycan Respublikası üçün üç 
təhlükə vardı: şimaldan ağqvardiyaçı general Denikin, Zəngəzur 
və Qarabağdan daşnak erməniləri, ordunun daxilində isə bolşe-
vik təbliğatı. Bu təhlükənin ikisinin qarşısını hərbçi dəyanəti ilə 
alan nazir Səməd bəy Mehmandarovu ən çox narahat edən “bol-
şevik” xəstəliyi idi. Qırmızı bolşeviklərin təbliğatı orduda oldu-
ğu kimi fəhlə-kəndli arasında da yayılmışdı. Bu təsir az da olsa 
əsgər və zabitlərə də keçmişdi. Ona görə də nazir Səməd bəy 
Mehmandarov əsgərlərlə görüşəndə təkrar-təkrar deyərdi ki, 
qoşun torpağımızı yağılardan qorumaqdan ötrü vacibdir. Qoşu-
nun əsgəri siyasətlə maraqlanmalı, beynəlxalq aləmdə nələr baş 
verdiyindən hali olmalıdır. Amma nə zabit, nə də əsgər heç bir 
partiyanın, ya da cəmiyyətin qulu olmamalıdır. 
1 RMDA, f. 894, siy. 10, iş 82, vər. 2-10
General Əli ağa Şıxlinski və silahdaşları
448
Bolşevizmə qarşı mübarizədə
Hökumətin fəaliyyətinin əsasında Azərbaycanın 
müstəqilliyi durur və mən şübhə etmirəm ki, bol şe-
viklərin dağıdıcı cəhdlərinə qarşı zəruri tədbirlər 
görüləcəkdir. Mən öz tərəfimdən bolşeviklərin Bakı 
qarnizonu qoşunlarına partlayıcı təsirindən ehtiyat 
edirəm. Belə ki, Bakı indi Zaqafqaziya bolşeviklərinin 
fəaliyyət mərkəzi hesab edilir.
General Səməd bəy Mehmanda-
rovun Nazirlər Kabinetinin sədrinə 
1919-cu il 21 aprel tarixli raportun-
dan.
Rotmistr İlyas Əliqulu oğlu Şahtaxtinskinin 29 iyun 1920-ci 
ildə bolşeviklərə verdiyi istintaqın protokolundan:
“–…Hərbiyyə naziri Səməd bəy Mehmandarova gəldikdə deyə 
bilərəm ki, o da bolşeviklərə və Sovet hakimiyyətinə düşmən kimi mü na-
sibət bəsləyirdi. Ona görə belə deyirəm ki, o, bolşevikləri həbs etdirərdi. 
Məsələn, Babayev Cəfəri göstərə bilərəm, onu Mehmandarovun şəxsi 
əmrinə əsasən təkadamlıq kamerada gündəlik bir parça quru çörək və 
bir parça su ilə saxlayırdılar. Habelə Mehmandarovun bol şevizmdə əli 
olanların hamısını həbs etmək və ciddi rejim altında saxlamaq barədə 
sərəncamı da vardı”. 
Həmin bolşevik Cəfər Babayev 1960-cı ildə “Canlı xatirələr” 
adlı 69 səhifəlik bir kitabça nəşr etdirib. Onun xatirələrindən belə 
məlum olur ki, Bakını və Azərbaycanı daşnak ermənilər, istilaçı 
ruslar daha çox sevirmiş, nəinki müsavatçı azərbaycanlılar. Özü-
nü bolşevik qəhrəmanı kimi təqdim edən C.Babayevin oturub-
durduğu adamlar A.Mikoyan, S.Şaumyan, M.Babayan, T.Qəhrə-
manyan, Ə.Qarayev, R.Axundov və başqaları olub. Onun yazıla-
rında müsavatın əsgəri də, zabitləri də savadsız və amansız 
təsvir edilir. Bircə epizodda Babayev həqiqətdən qaça bilməyib: 
Şəmistan Nəzirli
449
“Bakının general-qubernatoru Murad Gəray bəy Tlexas dişlərini 
qıcıdıb bolşevikin üstünə elə təpindi ki, səsinin zərbəsindən 
pəncərələrin şüşələri cingildədi”. 
Zənnimcə, general Tlexas vətənini düşmənə satmaq istəyən bol-
şevik Məmmədağa İbrahimovla sərt rəftar etməkdə çox haqlı idi.
Bütün bunlardan sonra 1919-cu il avqustun 15-də əsgəri 
xidmətə çağırılan bolşevik C.Babayev yazır: “…Mənə hərbi çağı-
rış vərəqəsi gəldi. Müsavat ordusuna çağırıldım. Bir işə bax, 
düşmən bildiyim, gecə-gündüz əleyhinə mübarizə apardığım 
mü savat partiyasının ordusunda xidmət etmək üçün əsgər çağı-
rıldım. Mən kimə qarşı vuruşmağa göndərilirdim? Öz xalqıma 
qarşımı? Mən bir ovuc bəyin, mülkədarın mənafeyini qorumaq 
üçün müsavat ordusuna əsgər getməli idim. 
Məni dəhşət götürmüşdü. Acığımdan az qala çağırış vərə-
qəsini cırıb, Bakıdan qaçmaq və ilim-ilim itmək istəyirdim. Mən 
Bakı partiya təşkilatımızın rəhbərinə bu məsələni danışdım və 
bildirdim ki, fərari olacağam. 
– Yox, sən orduya getməlisən, – deyə Anastas İvanoviç Miko-
yan heç gözləmədiyim halda sözümü kəsib dilləndi. 
Mən özümü saxlaya bilməyib tez cavab verdim: 
– Nə üçün? 1918-ci ildə müsavatçılar məni Gəncə Hərbi Mək-
təbinə aparanda bolşevik partiyamız etiraz edirdi. Deyirdilər ki, 
necə olursa olsun orduya getməməlisən. İndi isə…
– Bəli, o vaxt bambaşqa idi. Onda sənin inqilabi təcrübən yox 
idi. Müsavatçılar səni yoldan döndərə bilərdilər. Sən indi ordu-
da əsgərlər arasında partiya təbliğatı apara bilərsən, onları 
bolşeviklərin tərəfinə çəkməyi bacararsan. 
Bir azdan məni Qusardakı dördüncü Tatar süvari alayına 
yazdılar. Poqonu əlimə alanda elə bil ki, məni ilan vurdu. Onu 
çiynimə vurmaq istədim. Elə o dəqiqə bu hərəkətim alay zabiti 
Amloxvarinin gözünə dəydi. O mənə elə bir sillə çəkdi ki, 
əlimdəki şeypur yerə düşdü… ” 
Bolşevik “vətənpərvəri” C.Babayevin öz millətinə “xidməti” 
göz qabağındadır. Hərbi nazir Səməd bəy Mehmandarov onu 
General Əli ağa Şıxlinski və silahdaşları
450
həbs edib təkadamlıq kamerada bir parça quru çörək və bir par-
ça su ilə saxlamaqda tamamilə haqlı idi. 
Burada S.Mehmandarovun “günahı” ondadır ki, gərək ideya 
düşməni olan bolşevik C.Babayevi güllələtdirəydi. Onda xalqı-
mıza qara yaxanın, orduda zərərli bolşevik təbliğatı aparanın 
heç olmasa biri də əskik olardı. 
* * * 
İstər Səməd bəy Mehmandarov, istərsə də Əli ağa Şıxlinski 
uzunillik ordu həyatında siyasi partiya və qurumlardan uzaq ol-
muşlar. Onların ən ümdə vəzifəsi Vətəni, torpağı yağılardan qo-
rumaq üçün nizami qoşun yaratmaq idi. İyirmi səkkiz aprel çev-
rilişinin səhəri onları dindirən bolşevik çekistləri hər ikisinə: 
“Hansı siyasi partiyanın və ya inqilabın mənafeyini müdafiə 
edirsiniz? ” – sualını vermişdir. 
General Səməd bəy Mehmandarovun cavabı: “Bütün ömrüm 
boyu mən hər cür siyasətdən uzaq olmuşam”. 
General Əli ağa Şıxlinskinin cavabı: “Hər bir inqilaba əks-
inqilab kimi yanaşmışam, heç vaxt belə şeylərə qoşulmamışam, 
qoşulmazdım da…”. 
Bolşeviklərin Azərbaycana hücumuna düz bir il qalmış və 
onların ordudakı zərərli siyasətini əvvəlcədən hiss edən nazir 
S.Mehmandarov 1919-cu il aprelin 20-də Nazirlər Sovetinin 
sədrinə yazırdı: “Yaxşı olardı ki, Azərbaycan ordusundan azad 
olunmuş rus zabitləri, etibarsız element kimi Azərbaycan hü-
dudlarından kənar ediləydi. Lakin ümumi siyasi vəziyyətin bu 
məsələyə münasibətini bilmədiyimdən, xahiş edirəm, bu haq-
da mənə məlumat verəsiniz. Sizin qərarınızın nəticəsini 
bilmək istərdim”. 
Sovet hakimiyyəti illərində Səməd bəy Mehmandarov haq-
qında cəmi iki: 1946-cı il mayor Hacıağa İbrahimbəylinin “Səməd 
bəy Mehmandarov” (18 səhifəlik) və 1977-ci ildə polkovnik, tarix 
elmləri namizədi Əli Abbasovun “General Səməd bəy Mehman-
darov” (80 səhifəlik) kitabçaları nəşr olunmuşdur. İndiyənədək 
Şəmistan Nəzirli
451
1918-1920-ci illərin sənədləri nə tarixçilərin, nə də S.Mehmanda-
rov tədqiqatçılarının sərəncamına verilmədiyindən şöhrətli ge-
nerallarımızın həmin illərdə daxilən hansı hisslər keçirdiyindən, 
ən başlıcası, azərbaycanlı kimi vətəndaşlıq təəssübkeşliyindən 
bixəbər olmuşuq. 
Demokratiyanın sayəsində yeni açılan arxiv sənədləri arasın-
da ilk hərb nazirimizin çoxlu teleqramları, əmr və raportları işıq 
üzü gördü. Bu sənədlər o vaxtkı ordumuz, zabit və əsgər heyə ti-
miz haqqında qiymətli məlumatlar verir.
* * *
Lənkəran qəzası sakinlərinə müraciətnamə 
Vətəndaşlar! 
Azərbaycan Respublikası Dövlətinin xahişi ilə mən Lənkəran qəza-
sına dəstə göndərirəm. Vətəndaş müharibəsinə birdəfəlik son qoymaq, 
qayda-qanun yaratmaq, Sizi dinc əhaliyə əzab verən zorakı dəs tələrdən 
və qatillərdən azad etmək işi bu dəstəyə tapşırılıb.
Azərbaycanın ayrılmaz bir hissəsi olan qəzada məskunlaşmış bütün 
millətlərə ədalətli münasibət bəsləyən Azərbaycan qoşunları Sizə qa-
nun daşıyıcıları kimi göndərilirlər.
Silahlı qüvvələrin himayəsi ilə ölkənin bütün sahələrinin idarə 
olun masında təcili mülki idarəetmə bərpa ediləcək. Mən əminəm ki, Siz 
özünüz də Azərbaycan Respublikasının gələcək tamhüquqlu vətən daş-
ları kimi sülh şəraitində birgə yaşamağın möhkəm əsasının qoyulması 
marağındasınız və görəcəyiniz bütün tədbirlər ölkədə qanun-qaydanın 
bərpa olunmasında hökumətin bütün qanuni əmrlərinin könüllü surət-
də yerinə yetirilməsində və Azərbaycan Respublikası Dövlətinin nüma-
yən dələrinə öz xeyirxah münasibətinizlə imkan daxilində kömək lik 
göstərəcəksiniz. 
Bununla bərabər, Sizi əmin edirəm ki, Sovetlər, Komitetlər və ya 
“Muğan Respublikası” adı altında heç bir sərbəst təşkilatların yaradıl-
masına yol verilməyəcək. 
Lənkəran qəzasında yeganə – Azərbaycan Respublikası hakimiyyəti 
tanınır və onun verdiyi qanunlara qulaq asmayan hər bir şəxs müharibə 
dövrünün qanunlarına əsasən qiyamçı kimi məsuliyyətə cəlb olunacaq.
General Əli ağa Şıxlinski və silahdaşları
452
Dəstə rəisinin göstərişi ilə əhali silahları təhvil verməlidir, kim əmri 
yerinə yetirməsə, hərbi-səhra məhkəməsinin sərəncamına veriləcək. 
Xəbərdar edirəm ki, rus əhalisinə qarşı hər hansı bir zorakarlığa və 
soyğunçuluğa yol verməyəcəyəm, çünki qəzada yaşayan başqa mil lət-
lərin nümayəndəsi kimi onları da Azərbaycan Respublikasının vətəndaşı 
sayıram. 
Amma rus əhalisinin şəxsiyyətinə və toxunulmazlığına təminat 
verərək, mən onlardan da yerli hakimiyyətin verdiyi qanunların yerinə 
yetirməsinə əməl etmələrini tələb edirəm.
Hər bir silahlı müqavimət ölüm cəzası ilə cəzalanacaq və belə hallar-
da qoşunlara amansız olmaları haqda əmr olunub.
Bu və ya digər bəhanələrlə xalqı ordu və hökumət əleyhinə qaldıran-
ları bu haqda xəbərdar edirəm.
Mən də öz növbəmdə dəstə rəisinə1 əmr etmişəm ki, qoşunun əhaliyə 
heç bir xətər toxundurmaması haqda ölçü götürsün və dinc əhaliyə qar-
şı hər cür zorakılıq göstərən günahkarlar ciddi cəzalansınlar.
Azərbaycan Respublikasının hərb naziri,
Tam Artilleriya generalı Səməd bəy Mehmandarov.
General-leytenant Məmməd bəy Sulkeviç. 
23.07.1919-cu il, Bakı şəhəri
21 oktyabr 1919-cu il Lənkərandan teleqram 
Lənkəran Şəhər duması əhalinin istəyi ilə 15 oktyabr tarixli yığın-
cağında hərb naziri general Səməd bəy Mehmandarovu Respublika 
parlamentinə üzv seçmişdir. 
Şəhər Dumasının üzvləri
1 General-mayor Həbib bəy Hacı Yusif oğlu Səlimov (1881-1920) – Ş.N. 
Şəmistan Nəzirli
453
TÜRK İRSİNİ ÖYRƏDƏN GENERAL
Şöhrətli generalımız Səməd bəy Mehmandarovun 1918-1920-
ci illərdəki fəaliyyəti xalqımız qarşısında əvəzsizdir. Onun Milli 
Ordunun yaradılmasındakı müstəsna rolu, 1918-ci il dekabrın 
25-də Azərbaycan xalqına müraciəti, əsgər və zabit heyəti qarşı-
sında ata nəsihətli (həmin ili Səməd bəy Mehmandarovun 63 
yaşı vardı – Ş.N.) çıxışları və nəhayət, güclü Vətən təəssübkeşliyi 
qırx minə yaxın əsgəri olan nizami ordu yaratmağa səbəb oldu.
Səməd bəy Mehmandarov haqlı olaraq yazırdı ki, düşmənə 
qarşı mübarizə tədbirlərindən biri də xalq içərisində sağlam mil-
li hisslərin yaradılmasıdır. Bu vəziyyət Azərbaycan Respublika-
sının yaranmaqda olan gənc ordusu üçün xüsusilə zəruridir. Yu-
xudan yenicə oyanmış xalqda sağlam, milli hissi oyatmalıyıq… 
Xalq arasında türk irsinin milli hisslərini və vüqarını qaldırmaq 
üçün xalqı, qoşunlarımızı onun tarixi keçmişi ilə tanış etməliyik. 
Səksən ilə yaxın əl vurmadığımız 1918-1920-ci illərin arxiv 
qovluqları açıldıqca bizə məlum olur ki, ilyarım fəaliyyətdə olan 
Milli Ordu tariximiz çox zəngin olmuşdur. O da məlum olur ki, 
hərb tariximizi zənginləşdirən tam artilleriya generalı Səməd 
bəy Mehmandarovun və Əli ağa Şıxlinskinin rəhbərliyi ilə, onla-
rın silahdaşları general Həbib bəy Səlimovun, Məmməd bəy Sul-
keviçin, şahzadə Əmir Kazım Mirzə Qacarın, Cavad bəy Şıxlins-
kinin, Murad Gəray bəy Tlexasın, Əbdülhəmid bəy Qaytabaşı-
nın, Teymur bəy Novruzovun, Süleyman bəy Əfəndiyevin, to-
poqraf-general İbrahim ağa Vəkilovun misilsiz fəaliyyəti olmuş-
dur.
Port-Arturda, Birinci cahan savaşında və 1918-1920-ci illərdə 
şərəfli döyüş yolu keçən general Səməd bəy Mehmandarovun 
haqqında araşdırmalar apardıqca o illərin sənədlərində və 
qəzetlərində onun çıxışlarına, nitqlərinə rast gəlmək olur. 
Belə tarixi sənədlərdən bixəbər olduğumuza görə bəzi “sapı 
özümüzdən” olan nadanlar keçmiş sərkərdələrimiz barədə artıq-
əskik danışırlar. Onlar hətta “hücuma” keçərək yazırlar ki, niyə 
General Əli ağa Şıxlinski və silahdaşları
454
Mehmandarovun, Şıxlinskinin və başqa sərkərdələrimizin Na-
poleon, Kutuzov, Suvorov kimi müdrik fikirləri, hərbi-elmi 
əsərləri qalmayıb. Bir sözlə, özümüzünkülərə qeyri-vətənpərvər 
damğası vururlar. Onda belələrinə cavab vermək çox ağır və 
əzablı olur. Bu müasir “vətənpərvərlərə” başa salmaq lazımdır 
ki, totalitar rejim səksən ilə yaxın onların Aprel çevrilişindən 
əvvəlki fəaliyyətinə “tamamilə məxfidir” möhürünü vurub. İndi 
budur, aşkarlığın sayəsində səksən beş ildən sonra belələrinə ge-
neral Səməd bəy Mehmandarovun Azərbaycan Hərbiyyə Məktə-
binin ikinci buraxılışında, 1926-cı il sentyabrın 15-də elə diyi tari-
xi çıxışı cavab verir.
Həmin ili Azərbaycan Hərbiyyə Məktəbində Səməd bəy 
Meh man darov topçuluqdan rusca, Əli ağa Şıxlinski isə Azər-
baycan dilində mühazirələr oxuyurdular.
Onlar həm də 1921-ci ildə öz təşəbbüsləri ilə yaratdıqları Bakı 
Qarnizonu Hərbi-Elmi Cəmiyyətinin üzvü idilər. 
Çıxış Azərbaycan oxucularına ilk dəfə təqdim olunur.
Azərbaycan hərbi məktəbinin ikinci buraxılışı haqqında
Yoldaşlar! Bu gün biz yeni qırmızı komandirlər kimi sizi 
təbrik edirik.
Qırmızı komandir kimi siz daha müstəqil yola çıxdınız. Bu 
müstəqil yolda sizi çətin və məsul iş gözləyir. Həmin işin baca-
rıqla və vicdanla yerinə yetirilməsi sizin tabeliyinizdə olan adam-
ların döyüş hazırlığı səviyyəsindən asılıdır. Öz xidməti və döyüş 
təcrübəmdən istifadə edərək sizin üçün bu əlamətdar gündə 
həmin iş haqqında bir neçə söz demək istəyirəm.
Azərbaycan hərbi məktəbini qurtaran sizlər, yoldaşlar, möh-
kəm yadda saxlamalısınız ki, heç bir məktəb, hətta ali məktəb də 
olsa, tam bilik vermir, gəncləri gələcək özünütək milləşdirməyə 
hazırlayaraq buraxır. Bu cəhəti biz hərbi qulluqçular xüsusilə 
yadda saxlamalıyıq, çünki, ümumiyyətlə, hərbi işdə, əsasən də 
qüdrətli mübarizə vasitəsi olan artilleriyada öz əksini tapan 
hərbi texnika böyük müvəffəqiyyətlərə nail olmuşdur.
Şəmistan Nəzirli
455
Texnika və taktika bir-birilə ayrılmaz surətdə əlaqədardır və 
texnikanın inkişafı taktika sahəsində böyük dəyişikliklərə səbəb 
olur. Daimi yeni hərbi-texniki kəşflər sayəsində artilleriya atə-
şinin gücü ilbəil artır, döyüşün üsullarını və taktiki xüsusiy-
yətlərini, hücum və müdafiə formalarını əsaslı surətdə dəyişdirir. 
Buna görə də müasir tələblərdən geri qalmamaq üçün, yoldaşlar, 
siz yorulmadan öz üzərinizdə ciddi çalışmalı, geri qalmamaq 
üçün cari hərbi əməliyyatı diqqətlə izləməlisiniz, başqa sözlə, 
yenə də öyrənmək və öyrənmək lazımdır. Bu tələblərə əməl etsə-
niz, siz öz yerinizə layiq olacaqsınız və tabeliyinizdə olanların 
hüsn-rəğbətini qazanacaqsınız.
Texnikanın inkişafı və artilleriya atəşinin artan gücü ilə yana-
şı, mən deməliyəm ki, irəli getmək coşqunluğu ideyası ilə ruhla-
nan qoşunlarda əsas amil insandır, texnika isə ikinci dərəcəlidir, 
çünki texnikanı da insan idarə edir.
Hərbi-elmi cəmiyyətdəki məruzələrimdən birində, yoldaşlar, 
mən demişdim ki, hərbi iş yaradıcı işdir, bu işdə təcrübə və prak-
tikanın böyük əhəmiyyəti vardır, bu təcrübə və praktika bir çox 
nəzəri müddəaları üstələməlidir. Bunu deməklə mən nəzəriy-
yənin əhəmiyyətini heç də azaltmıram, çünki hərbi sənət nəzəriy-
yəsi həmin praktikadan doğmuşdur. Əgər bu belədirsə, onda 
baca rıq, təcrübə və praktikanı hansı vasitələrlə mənimsəmək olar? 
Müharibə dövründə bacarıq və təcrübə şəxsi praktika ilə, 
sülh dövründə isə sülh və müharibə dövrlərində göstərişlərini 
rəhbər kimi qəbul etdiyimiz nizamnamələrini əsaslı surətdə 
öyrənməklə, texniki tapşırıqla çölə çıxmaqla, ikitərəfli manevr-
lərlə, komanda heyətinin çöl təlimləri ilə, hərb tarixini öyrənməklə 
və b. üsullarla qazanılır.
Bunları mən geniş izah etməyəcəyəm, öyrənilməsinə böyük 
əhəmiyyət verdiyim hərb tarixi üzərində dayanacağam. 
Hərb tarixini öyrənmək dünya görüşünü genişləndirir, tənqidə 
qabil olan adamın zəkasını, fərasətini və bacarığını inkişaf etdi-
rir. Hərb tarixini öyrənməklə siz ovcunuzun içi kimi bu və ya o 
tərəfin səhvini görürsünüz. Görürsünüz ki, nə etmək olar və nə 
General Əli ağa Şıxlinski və silahdaşları
456
etməmək lazım deyil. Hərb tarixini öyrənməklə siz çox mürəkkəb 
vəziyyətdən baş çıxarmaq, həmin vəziyyətə uyğun bu və ya digər 
qərar qəbul etmək vərdişləri qazanırsınız. Hərb tarixini öyrən-
məklə siz qoşunların müharibədə çəkdikləri əziyyətlərin qarşısı-
nı almağa təminat verirsiniz. 
Mən belə fikirləşirəm ki, hərb tarixini öyrənməyin əhəmiy-
yətini başa düşmək üçün bu deyilənlər də kifayətdir.
Buna görə də mən belə hesab edirəm ki, sizin özünüzü həsr 
etdiyiniz sahədə müvəffəqiyyət qazanmağınız üçün hərb tarixi 
kitabı hər bir hərbi qulluqçunun stolüstü kitabı olmalıdır.
Sizin hər bir müvəffəqiyyətiniz sizin keçmiş rəisinizi sevin-
dirəcək, çünki onlar sizin müvəffəqiyyətinizdə öz zəhmətlərinin 
və öz məsləhətlərinin bir hissəsini görəcəklər.
Sizinlə vidalaşanda sizə demək istədiyim bunlardır. İndi isə, 
yoldaşlar, mənim ən xoş və səmimi arzularımı qəbul edin.
Səməd bəy MEHMANDAROV 
15 sentyabr 1926-cı il
İki il sonra səhhətinə görə istefaya çıxan general Səməd bəy 
Mehmandarova dövlət yüz manat pensiya kəsmişdir. 1931-ci ilin 
fevralın 12-də Bakıda vəfat edən S.Mehmandarov keçmiş Çəm-
bərəkənd qəbiristanlığında (indiki Şəhidlər xiyabanında – Ş.N.) 
dəfn olunmuşdur. Sonralar – 1939-cu ildə bolşevik S.M.Kirova 
heykəl qoyulanda həmin qəbiristanlıq dağıdılmışdır. O illərdə 
generalın ailəsi sürgündə idi. Qəbri başqa yerə köçürülmədiyindən 
yerlə yeksan edilmişdir.
* * *
Uzun müddət yad ölkədə – Rusiyada yaşayıb qulluq etməsinə 
baxmayaraq, böyük sərkərdəmiz Səməd bəy Mehmandarov mil-
li hisslərdən, milli varlığından uzaqlaşmamışdır. O, 1892-1894-
cü illərdə “Novoye obozreniye” qəzetində “İslam dini və onun 
əhəmiyyəti barədə”, “Necə edək?”, “Müsəlmanların geridə qal-
malarının səbəbləri”, “Şiələrin yeni misteriyaları”, “Müsəlman-
Şəmistan Nəzirli
457
ların öz-özlərinə işgəncə vermələri haqqında” və “Şiələrdə dini 
misteriyanın mənşəyi” adlı silsilə məqalələri ilə çıxış etmişdir. 
İslam dininin çox yayıldığı bir ölkədə ona tənqidi yanaşmaq, 
əlbəttə, öz dövründə böyük cəsarət tələb edirdi. Özünün dini ba-
xışlarında ardıcıl və barışmaz olan Səməd bəy Mehmandarov ilk 
növbədə xalq maarifini inkişaf etdirməyə və ruhani başçılarını 
müftəxorluq azarından uzaqlaşmağa çağırırdı: “İslamın keç-
mişinə müraciət etmək, onun tarixini diqqətlə öyrənmək, bu 
tarixdə diqqətəlayiq nə varsa hamısını toplamaq lazımdır”.
Polkovnik Səməd bəy Mehmandarov “Necə edək?” silsilə 
mə qalələrində Quranın tərtib edilməsi tarixindən və Məhəmməd 
Peyğəmbərin şəxsiyyətindən geniş söhbət açır. O yazır ki, Quran 
üçün hamıdan əvvəl və hamıdan çox Məhəmməd Peyğəmbər ta-
rix qarşısında məsuliyyət daşıyır. Tarixi mənbələr göstərir ki, 
Məhəmməd çox ağıllı, yaradıcılıq dühasına və gözəl danışıq 
qabi liyyətinə malik bir adam idi. Həyat tərzində sadəlik, düzlük, 
ədalətlilik, mərdlik, alicənablıq, hamı ilə rəftarında səmimilik və 
bərabərlik dağınıq və pərakəndə ərəb qəbilələrini birləşdirən bu 
din və dövlət islahatçısının xarakterik xüsusiyyətləri idi… 
Məhəm məd Peyğəmbər ömrünün axırına kimi öz dövrünün ən 
nəcib şəxsiyyətlərdən biri olaraq qaldı. 
Həmin illərdə Varşava Hərbi Dairəsində qulluq edən polkovnik 
Səməd bəy Mehmandarov “Tərcüman” qəzetinin redaktoru İsma-
yıl bəy Qasprinskidən, Qoridəki Zaqafqaziya Müəllimlər Seminari-
yasında müəllim işləyən ədəbiyyatşünas Firidun bəy Köçərlidən, 
lənkəranlı müəllim Teymur bəy Bayraməlibəyovdan və tarixçi-alim 
Əhməd bəy Cavanşirdən polemik cavablar almışdı.
Firidun bəy Köçərli Səməd bəy Mehmandarovu dinə tənqidi 
münasibət bəslədiyinə və buna görə də guya dindarların hiss-
lərinə toxunduğuna görə tənqid etmişdi.
Firidun bəy Köçərli “Tərcüman” qəzetinin redaktoru İ.Qas-
prinskiyə “hücum” edir, onu Səməd bəy Mehmandarovun 
“Necə edək?” məqaləsinə tənqidi münasibət bəsləməməkdə gü-
nahlandırırdı. “Tərcüman”ın abunəçisi kimi F.Köçərli həmin 
General Əli ağa Şıxlinski və silahdaşları
458
qəzetin səhifələrində S.Mehmandarova həsr olunmuş məqaləni 
oxumuşdu. Lakin İsmayıl bəy Qasprinski “Necə edək?” məqa-
ləsinin müəllifini nəinki tənqid etmişdi, hətta, “Novoye obozre-
niye” redaksiyasına göndərdiyi məktubda onun bəzi fikirlərinə 
müəyyən qədər tərəfdar çıxmışdı.
Səməd bəy Mehmandarovun Məhəmməd Peyğəmbərin şəx-
siyyətindən müsbət danışdığına görə İsmayıl bəy Qasprinski 
əvvəlki məktubundakı kimi onu hirslə tənqid etməyir, İslam di-
nini islah etmək məsələsində onun fikrinə şərik çıxır. O, Səməd 
bəyə razılığını bildirib yazır ki, artıq İslam dini haqqında ümid-
siz məqalələr yazmır. Bu dindən barışdırıcı tonda danışır, müsəl-
manın cəhalətini və durğunluğunu müalicə etmək tədbirlərini 
irəli sürür. 
Səməd bəy Mehmandarovun həmin məqalələri yazdığı dövr-
dən yüz on ildən çox bir vaxt keçir. Lakin onlar bu günlərimiz 
üçün də əhəmiyyətlidir. Həmin yazılarda qaldırılan məsələlər – 
xüsusilə, xalqın geriliyini görən ziyalı “müsəlmanlara” mədəni 
tərəqqi yolunu tutmaq vəzifəsini tövsiyə etməsi onun islam dini-
ni incəliklərinə qədər bilməsinə dəlalət edir. O, cəsarətli çıxışları 
ilə müsəlman cəmiyyətindəki bəlalardan xalqı xilas etməyə çağı-
rır. Səməd bəy Mehmandarov təhsil və maarifdə qızların və 
gələcək anaların təhsil almalarına xüsusi əhəmiyyət verirdi. 
Müsəlman geriliyinin səbəbini İslamdakı bəzi ehkamların 
məhvedici təsirində axtarırdı. O, Firidun bəy Köçərliyə cavab 
məktubunda yazırdı ki, ayrı-ayrı şəxslər və silklər əksər hallarda 
eqoist niyyətlərlə xalq kütlələri içərisində mövhumatın qorunub 
saxlanılmasına və inkişaf etdirilməsinə çalışmışlar. Çünki onlar 
öz nüfuzlarını, qüdrət və sərvətlərini həmin mövhumat hesabı-
na əldə etmişlər. Bunun da nəticəsində dini təmayüllər amansız 
təhriflərə məruz qalmışdır.
Yad mühitdə yaşamasına və hərbiçi olmasına baxmayaraq 
Səməd bəy Mehmandarov müsəlmanın tutulduğu azarı görür 
və dərk edirdi. Şəxsi mənafeyini dövlət mənafeyindən üstün tu-
tanlara qarşı çıxış edərək vətəndaş yanğısı ilə qeyd edirdi ki, 
Şəmistan Nəzirli
459
müsəlmanları bekar, müftəxor, pozğun intriqa azarına tutulmuş 
geniş hüquq və güzəştlərə malik olan, hökumət yanında sözləri 
keçən, lakin buna baxmayaraq, heç bir işdən yapışmayaraq öz 
şəxsi mənafelərini güdən, ictimai və dövlət mənafeyini də öz 
xeyirləri ilə ölçən, canlı, azad fikrin hər bir təzahürünə qarşı çı-
xan ləyaqətsiz qəyyumların (bəzi din xadimlərinin) pəncəsindən 
xilas edə biləcək qüvvəni haradan tapmalı?
AZƏRBAYCAN OĞULLARI STALİNQRAD 
DÖYÜŞLƏRİNDƏ
“Azərbaycan! Əziz Vətən, ana torpaq! Sən bizi 
bəslədin, böyütdün, bizdən heç nə əsirgəmədin. Sən 
bizi sevirsən, bizim üçün bu sevgi çox əzizdir, dünya-
da heç bir şey bu sevgini əvəz edə bilməz. Biz böyük 
nizamilər, babəklər, koroğlular ölkəsi olan sənə, 
sənin bu sevginə and içirik ki, tapdalanmış torpaqla-
rımız və təhqir edilmiş, vəhşicəsinə divan tutulmuş 
hər bir vətəndaşımız üçün düşməndən amansız inti-
qam alacağıq. Bu yolda canımızı və qanımızı 
əsirgəməyəcəyik”.
1942-ci ildə Stalinqrad uğrunda 
döyüşdə həlak olmuş 
naməlum Azərbaycan əsgərinin 
cibindən tapılmış məktubdan
Bu məktub yetmiş il əvvəl yazılmış olsa da, zənnimizcə, bu 
gün də məzmununu itirməyib. Yağı düşmənlə üzbəüz durduğu-
muz bir vaxtda müasir gəncliyimizi Vətən, Azərbaycan və Qara-
bağ sevgisi naminə daha fəal və mübariz olmağa çağırır. Bu 
cümlələrdəki sözlər hər bir Azərbaycan oğlunun ən ümdə arzu-
suna çevrilməlidir.
General Əli ağa Şıxlinski və silahdaşları
460
Yetmiş il əvvəl şəhid olmuş vətənpərvər eloğlumuzun düş-
mənə nifrət hissi ilə yazdığı qısaca məktubdan görünür ki, azad-
lıq yolunda ulu babalarımızın andına sadiq qalmış və onların 
layiqli nəslindəndir.
Stalinqrad uğrunda döyüşlərdə əbədi şöhrət qazanan Azər-
baycan oğulları çox idi. Bir döyüşdə altmış səkkiz faşisti məhv 
edən lənkəranlı balası Baloğlan Abbasov mahir snayperçi olub. 
Cəmi əlli bir gün döyüş cəbhəsində mərdliklə vuruşan baş ser-
jant yüz altı faşist qırmışdı. “İgidliyə görə” medalı ilə təltif olu-
nan Baloğlan Abbasov iyirmi üç yaşında 1942-ci ilin noyabr hü-
cumlarında qəhrəmanlıqla həlak oldu.
“Volqanın o tayında faşistlərə yer yoxdur. Onların ayağı Sta-
linqrada dəyməyəcək. Burdan Bakıya getmək iştahını faşistlərin 
gözündə qoyacağıq” amalı ilə döyüşən, sərrast atıcı Baloğlan 
Abbasov qəhrəmanlıqla həlak olandan sonra “Qırmızı Bayraq” 
ordeni ilə təltif olundu.
Məşhur rus yazıçısı Pyotr Pavlenkonun 1943-cü ildə Moskva-
da “Baloğlan Abbasov” adlı çox maraqlı kitabçası nəşr olundu. 
Eloğlumuzun qəhrəmanlığından iftixar hissi duyan müəllif əsə-
rin sonunda yazırdı:
“Əgər azərbaycanlı şair qəhrəman haqqında mahnı demək 
istəyirsə, qoy bu mahnını Baloğlan Abbasova həsr etsin. Həmin 
mahnı öz müəllifinə sonsuz şöhrət gətirər.
Əgər azərbaycanlı sədaqət andı içmək istəsə, qoy o, cəsarətlə 
Baloğlan Abbasovun adına and içsin.
Əgər o, bənzəmək istədiyi qəhrəmanın adını çəkmək istəsə, 
qoy cəsarətlə Baloğlan Abbasovun adını çəksin.
Rəssamlar! Mən sizdən Baloğlan Abbasov haqqında tablolar 
yaratmağı xahiş edirəm.
Heykəltəraşlar! Mən sizdən bu sadə igidin heykəlini yarat-
mağı xahiş edirəm.
Ey insanlar! İyirmi üç yaşında əbədiyyətə qovuşan Baloğlan 
Abbasovu unutmayın.
Şəmistan Nəzirli
461
İgidlik göstərib onunla kifayətlənən adam hələ qəhrəman 
deyildir; əsil qəhrəman o şəxsə deyirlər ki, başqalarını da Ba-
loğlan Abbasov kimi özünə bənzəməyə öyrətsin”.
Düşünürəm ki, yad bir millətdən olan yazıçının Azərbaycan 
oğlunun misilsiz qəhrəmanlığını, şəxsiyyətini necə də ölçüyə-
gəlməz dərəcədə təsvir edib. Oçerki oxuyanda istər-istəməz qü-
rur hissi duyursan ki, mənim xalqımın Baloğlan Abbasov kimi 
qəhrəmanı var. Qeyri-ixtiyari ürəyindən keçən bu sözləri deməyə 
bilmirsən: “Eşq olsun, Baloğlanı doğan anaya!”
Baloğlan Mirzağa oğlu Abbasov 1919-cu il dekabrın 15-də 
Lənkəran rayonunun Sütəmurdov kəndində anadan olub. Kənd-
də ibtidai təhsil aldıqdan sonra o, 1939-cu ildə ordu sıralarına 
çağırılıb. Müharibə başlayanda Ukraynada döyüşlərdə yetkin-
ləşdi, snayperlik sənətini səylə öyrəndi. Az müddətdə atıcı ala-
yında ən yaxşı nişançılardan biri oldu.
1942-ci ilin yayında serjant Baloğlan Abbasovu ən mühüm 
cəbhə olan Stalinqrad şəhərinin müdafiəsinə göndərdilər. Vzvod 
komandiri təyin olunan Baloğlan Azərbaycan oğulları ilə birgə 
qəhrəmanlıqla vuruşur, əla snayperçinin atdığı güllələr boşa çıx-
mırdı. Sərrast atıcı kimi diviziyada ad-san qazanan Baloğlan Ab-
basov həlledici əks-hücum zamanı 1942-ci il noyabrın 19-da ağır 
yaralanıb həlak oldu. Stalinqrad cəbhəsi Hərbi Şurasının qərarı 
ilə müharibə qəhrəmanı kimi Baloğlan Abbasovun adı əbədi ola-
raq qvardiyaçı diviziyasının şəxsi heyətin siyahısına daxil edildi.
Əlbəttə, 1942-ci ildə Stalinqrad uğrunda döyüşlərdə Vətən 
sevgisi ilə faşistlərə qarşı mübarizə aparan təkcə serjant Baloğlan 
Abbasov deyildi. Arxiv sənədlərindən məlum olur ki, bu misli 
görünməyən vuruşmada iki mindən çox Azərbaycanın əsgər və 
zabit oğlu igidliklə döyüşmüşdür. Ən əvvəl, iki general eloğlu-
muzun Həzi Aslanovun və şuşalı general-mayor Yaqub Quliye-
vin xidmətini xüsusi qeyd etməliyik. Onlar Stalinqrad döyüş-
lərində yüksək komandirlik məharəti və şəxsi igidlikləri ilə daha 
böyük şöhrət qazanmışlar. Hər iki generalımızın – Həzi Aslano-
vun 55-ci Əlahiddə Tank alayı və süvari korpus komandirinin 
General Əli ağa Şıxlinski və silahdaşları
462
müavini Yaqub Allahqulu oğlu Quliyevin 222-ci süvari alayı fa-
şist feldmarşalı Manşteynin tank ordusunun darmadağın edil-
məsində qeyri-adi döyüş məharəti göstərmişlər. Bu döyüş lərdəki 
əvəzsiz komandirlik rəşadətinə görə general-mayor Yaqub Quli-
yev Lenin ordeninə, Həzi Aslanov isə Sovet İttifaqı Qəhrəmanı 
kimi şərəfli ada layiq görüldü.
“Stalinqradın müdafiəsinə görə” medalı və “Qırmızı Ulduz” 
ordeni ilə iki min nəfərdən çox Azərbaycanın oğul və qızı təltif 
olundu. Onların sırasında mayor Teymur Nağdəli oğlu Bünya-
dov (sonralar general-mayor rütbəsinə layiq görüldü), kəşfiyyatçı 
Şamil Hüseynov, 51-ci qvardiya diviziyasının baş rabitəçisi 
Əyyub Həmidov, qvardiya polkovniki Sovet İttifaqı Qəhrəmanı 
Xıdır Mustafayev, təyyarəçi Nuru Əliyev, Tacəddin Əfəndiyev, 
pulemyotçu-zabit Abdulla Axundov, topçu Qasım Hacıyev, Da-
vud Səfərov, avtomatçı Mikayıl Qəribov, Həmzə Sadıqov, zireh-
dələn Əli Hüseynov, təyyarəvuran topçu İbrahim Məmmədov, 
sanitar-həkim Bəhram Əsgərov Azərbaycan xalqının adına layiq 
qəhrəmanlıqla vuruşmuşlar.
Görkəmli dövlət xadimi, yazıçı-dramaturq Nəriman Nərima-
novun yeganə oğlu, qvardiya baş leytenantı Nəcəf Nərimanov 
(1919–8.09.1943) Stalinqrad döyüşlərində igidlik göstərmiş, bi-
rinci dərəcəli “Vətən Müharibəsi” ordeni və “Stalinqradın müda-
fiə sinə görə” medalı ilə təltif olunmuşdur.
Əfsanəvi partizan Mehdi Hüseynzadə – Mixaylo 1942-ci ildə 
Stalinqrad cəbhəsindən ailəsinə göndərdiyi məktublarından 
birin də yazırdı: “Bu məktubu düşmən güllələri altında yazıram, 
burada şiddətli döyüşlər gedir, faşistlərin törətdiyi cinayətlərin 
həddi yoxdur. Biz hücuma hazırlaşırıq. Söz verirəm ki, son nəfə-
sə dək vuruşacağam, sizin başınızı ucaldacağam, ölsəm də qəh-
rəman kimi öləcəyəm. Mənim barəmdə eşidərsiniz. Hələlik sağ 
olun. Bu, mənim son məktubumdur!”
1942-ci ilin avqustunda Mehdi Hüseynzadə Stalinqrad yaxınlı-
ğındakı Kalaç rayonu uğrunda gedən döyüşlərdə ağır yaralana-
raq əsir alınmışdır. Sonralar həbs düşərgəsindən qaçan Mehdi 
Şəmistan Nəzirli
463
Hüseynzadə – Mixaylo İtaliya və Yuqoslaviya dağlarında partizan 
hərəkatına rəhbərlik edərək minlərlə faşisti məhv etdi. Özü isə 
qəhrəmanlıqla həlak oldu və ölümündən sonra 1957-ci il aprelin 
11-də Sovet İttifaqı Qəhrəmanı kimi şərəfli ada layiq görüldü.
O ağır müharibə illərində məşhur Azərbaycan şairi Seyid 
Məhəmmədhüseyn Şəhriyar “Stalinqrad qəhrəmanları” poema-
sını yazdı. Poemada şücaətlə döyüşən əsgər və zabitlərin qəh-
rəmanlığı böyük məhəbbət və səmimiyyətlə tərənnüm olunur.
Səməd Vurğun, Süleyman Rüstəm, Məmməd Rahiminin və 
Əhməd Cəmilinin yazdığı silsilə şeirləri də Stalinqradda faşist 
qoşunlarının darmadağın edilməsinə həsr olunmuşdur.
HƏZİ ASLANOVLA GÖRÜŞ
Tırtıllı tankların gur səsindən sonra dalbadal qumbara atıldı. 
Qumbaraların gurultusu torpağı lərzəyə gətirdi. Kazarmanın 
qapıları və şüşələri cingilti ilə yerə töküldü. Yuxudan sərsəm 
oyanan əsgərlər komandirin gur səsini eşitdilər: – Müharibə! – 
deyə qışqıran gənc leytenant: – Silaha sarılın! – komandasını dal-
badal təkrar etdi.
1941-ci il iyul ayının 26-da Kiyev şəhəri yaxınlığında yerləşən 
dördüncü mexanikləşdirilmiş korpusun tərkibində iyirminci 
tank alayının əsgər və zabitləri yağı düşmənlə döyüşə girdi. Bu 
ölüm-dirim savaşında mərdliklə vuruşan alayda bircə nəfər 
həmyerlimiz vardı. O, iyirmi bir yaşı yenicə tamam olan bərdəli 
Qaçay Allahqulu oğlu Aslanov idi. Artıq ikinci il növbəti hərbi 
xidmətdə olan Qaçayı alayda hamı nizam-intizamlı bir zabit 
kimi yaxşı tanıyırdı. 
Bütün Avropanı ayağa qaldıran Hitler Almaniyası ilk vaxtlar 
çox sürətlə irəliləyirdi. Yaxın Şərqə yol açmaq istəyən faşizm 
özünün “məğlubedilməz” ordu gücünü Stalinqrada yönəltmişdi. 
Ona görə də Ali Baş Komandanlıqdan gələn əmrə əsasən leyte-
nant Qaçay Aslanovun döyüşdüyü alay da Stalinqrad cəbhəsinə 
General Əli ağa Şıxlinski və silahdaşları
464
göndərildi. Onların alayı şəhərin qərb hissəsindəki Uşakovka 
kəndi yanında yerləşirdi. Döyüşlər beş ay idi ki, davam edirdi. 
Nə gecə, nə də gündüz vuruşma ara vermirdi. Tapşırıq çox qəti 
verilmişdi. Düşməni şəhərə buraxmamaq! Bir neçə döyüş əməliy-
yatında igid zabit kimi döyüşən Qaçay Aslanovun sinəsini “Qır-
mızı Ulduz” ordeni bəzəyirdi. Onu hamı “leytenant Aslanov” 
deyə çağırırdı.
Bir axşam Qaçayı alay komandiri podpolkovnik Vladimir Lit-
vinov torpaq qazmaya yanına çağırdı. Onun yanında orta boylu, 
suyuşirin qaraşın bir zabit də vardı. Litvinov gülümsünüb:
– Hə, həmyerlilər, Aslanovlar, tanış olun, – dedi və əlini Qa-
çayın çiyninə toxundurub, – bu da bizim igid Azərbaycan oğlu 
Aslanovumuzdu, – deyə podpolkovnikə təqdim etdi.
Yanağı sərt şaxtadan azca allanıb qızarmış qonaq podpolkov-
nik Aslanov əlini Qaçaya uzadıb:
– Tanış olaq, – dedi, – eloğlu, mən Həzi Aslanovam. Hər dəfə 
komandirinlə görüşəndə səni bolluca tərifləyir. Hətta zarafatla 
deyir ki, Həzi, sənin qardaşın leytenant Aslanov alayımızın fəx-
ridir. Gəldim ki, səninlə tanış olum. Çox sağ ol ki, xalqımızın 
başını uca edirsən.
Qaçay utancaq baxışlarını bilmədi harada gizlətsin, utandı-
ğından qızardı. Həzi Aslanov isə elə hey onu tərifləyirdi. Söh-
bətinə ara verər-verməz komandiri Litvinov onun şücaətindən 
danışırdı: 
– Həzi Əhəd oğlu, – deyirdi, – noyabrın 10-da, iki gün əvvəl, 
bizim leytenant Aslanovu səhər saat səkkizdə bölüyü ilə Ploda-
viti kəndi istiqamətində kəşfiyyata göndərdim. Üç saata yaxın 
apardığı döyüş əməliyyatında düşmənin demək olar ki, bir rota-
sını yarıbayarı məhv edib geri oturtdu.
Həzi Aslanov bu dəfə doğma ana dilində, canıyananlıqla 
dedi:
– Özünü gözlə, eloğlu, sən hələ çox cavansan. Neçə yaşın var?
– İyirmi iki, yoldaş podpolkovnik, – Qaçay nizami əsgəri qay-
dada cavab verdi.
Şəmistan Nəzirli
465
– Axı biz hələ sənin toyunda oynamalıyıq. Sənə bir böyük qar-
daş məsləhətim, çalış döyüş vaxtı bölüyünün arxasını boş qoyma, 
onda daha arxayın vuruşarsan, döyüş uğurun da artıq olar. Yaxın 
günlərdə bir cəbhədə vuruşacağıq. Mən çayın o tayında müdafiədə 
duran 55-ci əlahiddə tank alayının koman diriyəm. Mənim alayım-
da da sənin kimi qoçaq həmyerlilərimiz çoxdur. Amma sən burda, 
bu alayda tək-tənhasan. Darıxmırsan ki?
– Nə danışırsınız, yoldaş podpolkovnik, heç bu frislərin 
əlindən darıxmağa vaxt var… İcazə verin, yoldaş podpolkovnik, 
bir söz də mən deyim. 
Həzi xoş təbəssümlə:
– Buyur! – dedi, – eşidirəm səni.
– Bax, siz məni tərifləyirsiniz. Mən yalnız alayımızda tanını-
ram. Sizi axı bütün ölkə, bütün Azərbaycan tanıyır, fəxr edir. Si-
zin Moskvaətrafı döyüşlərdə göstərdiyiniz qəhrəmanlığı bütün 
Azərbaycan mətbuatı qızılı hərflərlə yazır. Mən Vətəndən aldı-
ğım qəzetlərdə Sizin haqqınızda bolluca yazılar var. 
– Qaçay, eloğlu, nə poetik danışığın, nə də ləhcən bizim 
Lənkəran, Astara bölgəsinə bənzəmir. Bilmək istərdim mənim 
həmfamilim olan igid hansı bölgədəndir? Bilirsən niyə soruşu-
ram? Alayıma qayıdanda mənim “uşaqlarım” belə şeyin çox ma-
rağındadırlar, bilirəm ki, məni sorğu-suala tutacaqlar.
– Qarabağlıyam, yoldaş podpolkovnik, Aran Qarabağın Bər-
də rayonundanam. Kəndimin də adı Kələntərlidir. Xanlıq döv-
ründə bizim kənd Cavanşir xanlarının şəxsi mülkü olub. Tarixə 
Batmanqılınc adı ilə düşən igid Məmməd bəy Mehrəli bəy oğlu 
Cavanşirin kəndi olub.
Podpolkovnik Həzi Aslanov gülümsünüb:
– İcazə ver, səndən soruşmadan özünə deyim ki, sənin şeir 
yazmaq qabiliyyətin var. Bir də Qarabağlı olasan, yaxşı səsin ol-
maya, bunlar da varmı?
– Yeri gələndə, şair Səməd Vurğun demişkən, az-az uyduru-
ram…
– Səmədlə tanışlığın varmı?
General Əli ağa Şıxlinski və silahdaşları
466
– Yox, heç üzünü görməmişəm. Amma “Vaqif”ini və qoşma-
larını əzbərdən bilirəm.
– Ancaq mən yaxşı tanıyıram, ötən il Moskvada təsadüfən gö-
rüşdük. Restoranda birgə nahar etdik. Mən ona bir məktub da 
yazıb verdim. Özü şəxsən aparıb anam Nuşuya çatdırıb. Sağ ol-
sun, anam yazır ki, Həzi, oğlum, Səməd Vurğunun bizə gətirdiyi 
məktub bizə xeyli təsəlli verdi sənin barəndə… Qaçay, Allah 
qoysa, bu frislərin axırına çıxaq, müharibə qurtarsın, sənin toyu-
na Səmədlə gələrik… İndi mən getməliyəm, axşam toranı düşür. 
Sənə ən vacib tövsiyəm – döyüş vaxtı özünü qoru…
Podpolkovnik Litvinov gülə-gülə:
– Həzi Əhəd oğlu, sizin dili bilməsəm də danışığınızın abı-
havasından belə başa düşdüm ki, qohum çıxdınız. Mən buna çox 
şad oldum.
Ayağının birini qaçaraq qoyub getmək istəyən Həzi Aslanov 
geriyə dönüb gülə-gülə dedi:
– Biz azərbaycanlılar harada yaşayıb işləməyimizə baxmaya-
raq, bir ananın, bir atanın övladlarıyıq. Vladimir Pavloviç, çox 
sağ ol, məni həmyerlimlə tanış etdin. Sənə çox-çox təşəkkür edi-
rəm. Yaxın günlərdə səndən bir dost xahişim olacaq. Belə maraq-
lı zabit cəbhədə azdı. Mən uşaqlıqdan şeir, musiqi vurğunuyam. 
Vətənimdən də xeyli vaxtdı ayrılmışam. Oraya ancaq iki ildən 
bir məzuniyyət vaxtı gedə bilirəm. Əgər mümkün olsaydı, gənc 
leytenant Aslanovun mənim alayıma keçməsinə icazə verərdin. 
Onunla bu qısaca söhbətimizdən hiss etdim ki, Azər baycan tari-
xini, incəsənətini yaxşı bilir.
Podpolkovnik Litvinov dedi:
– Narahat olmayın, Həzi Əhəd oğlu, sənədlərini hazırlayıb 
günü sabah göndərərəm. Açığını deyim, belə qoçaq, nizam-inti-
zamlı zabiti hər komandir əlindən verməz. Neyləmək olar, arada 
dost xahişi var, ona əməl etmək borcumuzdur. 
Pəhləvan cüssəli, qaraşın Həzi Aslanov kefi durulmuş halda 
bir-iki addım geriyə atıb dostu Litvinovun əlini sıxıb təşəkkür 
etdi.
Şəmistan Nəzirli
467
– Çox sağ ol ki, – dedi, – dost xahişini yerə salmırsan. Hələlik, 
görüşənə qədər.
Həzi Aslanov gedəndən sonra podpolkovnik Litvinov fikirli-
fikirli qazmaya göz gəzdirdi. Elə bil iki aydan çox yaşadığı ko-
mandir qazmasını ilk dəfə görürdü:
– Hə, kiçik Aslanov, – dedi, – bəxtin açıldı, gedirsən eloğlu-
nun yanına, bunun hamısı sənin əla xidmətinə görədir. Həzi 
Əhəd oğlu qoçaq komandir və gözəl insandır. Gördün, beş-üç 
kəlmə kəsməklə elə ilk görüşdən sənə həm zabit, həm də insan 
kimi rəğbət bəslədi. İnanıram, sən leytenant Aslanov, orada həm 
bizim, həm də Həzi Əhəd oğlunun alayının adını şərəflə doğrul-
dacaqsan. İcazə verirəm, sabahdan hazırlaş. Həzinin alayında 
qulluq etməyə yola düşəcəksən. Nə fərqi var, orada da Vətəni 
müdafiə edəcəksən. Bu barədə elə bu axşam rota komandirinə 
məlumat ver. Gedə bilərsən! – deyib podpolkovnik Litvinov ona 
bir daha uğur dilədi. Birdən gülümsünüb: – Hələ bir an ayaq 
saxla görüm, Aslanov, amma müharibədən sonra Həzi Əhəd 
oğlu ilə məni Azərbaycan plovuna qonaq etməyi unutma ha…
Leytenant Qaçay Aslanov:
– Oldu, yoldaş komandir, – deyib, sağ əlini gicgahına aparıb 
əsgəri qaydada xudahafizləşməyə icazə istədi. – Allah qoysa, 
frislərin axırına çıxaq, müharibə qurtarsın. Süfrədə Gəncə kon-
yakı olmaq şərtilə Azərbaycanda qonağımız olarsınız, – deyib 
yeraltı qazmadan çıxdı.
General Əli ağa Şıxlinski və silahdaşları
468
GENERAL HƏZİ VƏ QAÇAY ASLANOVLAR  
STALİNQRAD DÖYÜŞLƏRİNDƏ
“Biz Stalinqrad altındakı döyüşlərdə tanış olduq. 
O vaxt Həzi tank alayının komandiri idi. Həzi Asla-
novun alayı feldmarşal Manşteynin qoşun qruplaş-
ması ilə ölüm-dirim mübarizəsi aparırdı. Bu döyüşdə 
Həzi Aslanovun alayı hünərlə, bacarıqla vuruşaraq 
düşmənin 17 tankını, çoxlu döyüş texnikasını və piya-
dasını məhv etmişdi. Sovet İttifaqı Qəhrəmanı kimi 
yüksək ad Həzi Əhəd oğluna həmin vaxt verilmişdi”.
A.İ.BELOV,
SSRİ Rabitə Qoşunları Marşalı
Həzi Aslanovun tankçıları zirzəmisində faşist divi-
ziyasının qərargahı yerləşən binanı tutdular. Biz, as-
lanovçular, bir neçə zabiti əsir alıb, mühüm sənədlər 
əldə etdik. Faşist diviziyasının komandiri öldürül-
müşdü.
Podpolkovnik Həzi Aslanov düşmən birləşməsinin 
qərargahında stulda əyləşərək bizə dedi: “Qiyamət 
etdiniz, qardaşlar! Əhsən, sizlərə!” Bizə qələbə qa-
zandıran bu sözlərdəki etibar, coşqun məhəbbət idi. 
Bu tükənməz hünər və cəsarət idi. Düşmənin 20 yara-
lı, 75 zədələnmiş tankını, 100 avtomaşınını, 6 uzaq-
vuran topunu, çoxlu minomyot və avtomatlarını ələ 
keçirmişdik. Bundan əlavə ərzaq və döyüş sursatı ilə 
dolu iki anbar tutmuşduq. Onlarca əsgər və zabiti 
əsir almışdıq.
A.Xarin,
Ehtiyatda olan qvardiya
baş leytenantı, Aslanovçu
Şəmistan Nəzirli
469
Stalinqraddan söhbət düşəndə 1942-ci il dekabrın 17-də və 
18-də olan həlledici döyüş günlərini ehtiyatda olan qvardiya ma-
yoru Qaçay Aslanov heç cür unuda bilmirdi.
Müharibədən sonra həmin döyüş günlərini yada salan vete-
ran Qaçay Aslanov şöhrətli generalımız, iki dəfə Sovet İttifaqı 
Qəhrəmanı Həzi Aslanovla həmin həlledici döyüşlərdə olan epi-
zodu qısaca yazdı. O yazırdı: “Əməliyyat başlamazdan bir neçə 
saat əvvəl məni briqada komandiri polkovnik N.N.Belıy yanına 
çağırdı:
– Yoldaş baş leytenant, – dedi, – siz ixtisasca həkimsiniz və 
aldığım məlumata görə pis zabit-döyüşçü deyilsiniz. Koman-
danlıq sizə belə bir tapşırıq verir. Növbəti başlanacaq döyüş vax-
tı komandiriniz podpolkovnik Həzi Aslanovu addım-addım 
izləyib onun müdafiəsinə başınızla cavabdeh olursunuz.
– Oldu, yoldaş polkovnik, – dedim, – icazə verin tapşırığı 
yerinə yetirmək üçün mürəxxəs olum. 
Əlbəttə, bu tapşırıq mənim ürəyimcə idi. Bu günə qədər şöh-
rətli eloğlum Həzi Aslanovla ara-sıra görüşürdümsə, indi onun-
la birgə addımlamaq mənə qismət oldu. Bu barədə Həzinin 
yavə rinə məlumat verdim. Yavər gülümsünüb dedi ki, sizə 
qərargah rəisinin təklifi ilə bu məsul vəzifə tapşırılır.
Dekabrın 17-də döyüş meydanında düşmən ordusundan 
çoxlu öldürülən və yaralanan olmasına baxmayaraq, faşistlər 
üzə rimizə yeni qüvvə göndərməkdə davam edirdi. Texnika 
cəhət dən sayı çox olan düşmən qoşun hissələrimizi mühasirəyə 
almaq xəyalına düşmüşdü. Vəziyyətimiz qorxulu anlara yaxın-
laşırdı. Ona görə də briqada komandiri polkovnik Belıy ehtiyat-
da saxlanan 55-ci tank alayının komandiri, podpolkovnik Həzi 
Aslanova belə bir əmr verdi:
– İndi sizin növbənizdi, – dedi. – Bizi bu ağır vəziyyətdən çı-
xarmağa yalnız sizin komandanlıq etdiyiniz alay qadirdir. Ümi-
dimizi sizə bağlamışıq. Çünki bizə köməyə gələn ikinci zərbə 
artilleriyası (həmin artilleriyanın komandanı o vaxt general-pol-
kovnik Radion Malinovski idi) hələ də gəlib çatmayıb. Alayınız-
da olan 35 tankın hamısı texniki cəhətdən tamamilə sazdı.
General Əli ağa Şıxlinski və silahdaşları
470
Alayımız dördüncü mexanikləşdirilmiş korpusun sərənca-
mında olduğuna görə komandan, general-leytenant Viktor Ti-
mofeyeviç Obuxova bu barədə məlumat verdilər. Razılıq alınan-
dan sonra qarşıdakı çətin, əzablı, həm də çox məsuliyyətli döyüşə 
girməyə əmr verildi. Həmin anlarda mən QAZ-67 markalı zireh-
li maşının yanında dayanmışdım. Komandanlığın məntəqəsində 
nə danışılırdısa, hamısını aydınca eşidirdim.
Podpolkovnik Həzi Aslanov həmişə olduğu kimi komandir 
tankına mindi. Əlindəki kiçik göy və qırmızı bayraqlarla alayın 
və tankların arxasınca irəliləməsinə işarə verdi. Həzinin işarəsi 
ilə alay ön cəbhəyə irəliləmək əvəzinə döyüş meydanının sol ci-
nahına doğru hərəkət etdi.
Faşistlər ilk vaxtlar bizi sox sıxışdırırdılar. Hər yer top və pu-
lemyot atəşinə tutulurdu. Bizdən tələfat get-gedə çoxalırdı. Artıq 
bir neçə tankımızı da yandırmışdılar. Hamımız ölümün gözünə 
dik baxırdıq. Sanki canımızda qorxu hissi ölmüşdü. Andımız 
belə idi: əsir düşməmək, mövqedən bir addım da geri çəkilməmək. 
Bu, komandirimiz Həzi Aslanovun əmri idi. Dalınca da sərt səslə 
belə dedi: Əlbəyaxa döyüşə hazır olun! 
Alayımız komanda məntəqəsindən xeyli uzaqlaşıb Salsk çö-
lünün qərb istiqamətinə çatdı. Düşmən burda dayanmışdı. Çöllər 
dizə qədər qarla örtülü idi. Əsgər və zabit heyətinin hamısı ağ 
plaş-çadır geyinmişdi. Bəzi açıq yerlərdə sürünə-sürünə gedir-
dik. Topların lülələri ağ rənglə boyanmışdı. Qarın üzərində qara 
cığır qalmamaq üçün tankın keçdiyi yolu, ləpirləri və izləri qarla 
örtürdük. Bunların hamısı düşmən təyyarələrindən gizlənmək 
üçün komandirin əmrilə olunurdu. Faşist təyyarələri göylərə 
nərə salır, havanı yararaq arabir mərmi tökürdü. Tez-tez atılan 
fişənglər də göydə cövlan edirdi. Bizim alaya və qonşu hissələrə 
tapşırılmışdı ki, Fon Paulsun Stalinqrad yaxınlığında mühasirəyə 
düşmüş qoşunlarına köməyə gəlmək istəyən feldmarşal Fon 
Manşteynin böyük tank və motorlu qüvvələrinin qabağını 
kəssin. Hitler yeni göndərdiyi canlı qüvvə ilə bərabər 300-dən 
çox “Pələng” adlı ağır tanklar və xeyli zirehli maşınlar da buraya 
yeridilmişdi. Kəşfiyyat xəbər gətirmişdi ki, hər iki faşist qoşunla-
Şəmistan Nəzirli
471
rının cəhd edib birləşmək istədikləri ara məsafəsi qırx beş-əlli 
kilometr idi. Bizim alay və bir neçə başqa hərbi qüvvələr bu 
məsafədə döyüş aparmalı və onlara birləşməyə imkan vermə-
məliydi. Burada, Salsk çölündə düşmənlə ölüm-dirim savaşı 
gözlənilirdi.
Komanda məntəqəsindən hey çağırırdılar: “Çayka, çayka, ca-
vab ver, hardasan?” Bu, komandirimiz Həzi Aslanovun məxfi 
adı idi. Nədənsə, komandir susur, hiss olunurdu ki, bərk fikirli-
dir, nəyisə ölçüb-biçir.
Düşmən uzaqlardan arabir onlara tərəf atırdı. Həzi Aslanov 
sakit səslə dedi:
– Əclaflar deyəsən gəlişimizdən duyuq düşüblər. 
O, zabit heyətini çox da böyük olmayan yarğana yığdı. Bura-
da yarı yerə batmış qayanın altını özümüzə sığınacaq elədik. Ko-
mandir: – Hə, – deyə üzünü zabitlərə tutdu. – Vəziyyət belədi. 
Əgər biz düşmənlə üzbəüz döyüşə girsək, sayca çox olan faşistlər 
bizim alayı məhv edə bilər. Ona görə də belə fikirləşirəm ki, 
düşmənə yalnız sağ cinahdan və arxadan hücum etmək lazım-
dır. Çünki alman tanklarının yan zirehləri cinahdan zəif olur. 
Həm də motor yerləşən hissə sağ cinahdan daha asan nişangaha 
gəlir. Xəbərdarlıq edirəm, mənim işarəm olmadan heç kəs atəş 
açmasın. Vəziyyət çox mürəkkəb və məsuliyyətlidir. Tanklarımı-
zın əsas qrupu sağdan düşmənin arxasına keçəcək. Bu qrupa 
özüm rəhbərlik edəcəm.
Volkov soyadlı mayor Həzi Aslanova müraciət edib dedi:
– Yoldaş podpolkovnik, icazə verin soruşum. Siz nə üçün ci-
nah atəşinə üstünlük verirsiniz?
Həzinin güləş sifəti bir anda ciddiləşdi. Ayağını bərkdən daşa 
vurub üstünün qarını təmizlədi.
– Bilirsiniz, – dedi, – mən ilk hərbi təhsilimi Bakı hərbi 
məktəbində almışam. Orda bizim müəllimlərimiz məşhur gene-
ral Səməd bəy Mehmandarov, Əli ağa Şıxlinski və topoqrafiya 
generalı İbrahim ağa Vəkilov idi. Başqa müəllimlərimiz də vardı. 
Artilleriya generalı Əli ağa Şıxlinski bizə döyüş taktikasından 
mühazirə oxuyanda həmişə deyirdi:
General Əli ağa Şıxlinski və silahdaşları
472
– Cinahdan atılan bir top öndən atılan iki topun işini görə 
bilər. Ona görə də döyüş vaxtı topları və tankları elə yerləşdirmək 
lazımdır ki, hər bir hədəfə ya cinahdan, ya da çəpinə atəş açmaq 
mümkün olsun.
General Şıxlinski Port-Arturda, Dünya müharibəsində iştirak 
eləmişdi. “Artilleriya allahı” kimi ad-san qazanmışdı, böyük 
təcrübəsi vardı. Onu da xüsusi qeyd edərdi ki, almanlar cinah 
döyüşündən çox zəifdirlər. Onlar üstünlüyü həmişə ön xəttə 
verirlər. Bu da onların lovğalığından irəli gəlir. Cinahı və arxanı 
isə boş qoyurlar. General həmişə deyərdi ki, müharibədə cinah 
döyüşü yüz faiz olmasa da, səksən faiz qələbə deməkdir.  
Alay katibi Qolovaşşenko:
– Yoldaş komandir, – dedi, – nə qədər ki, ayazlı günəş var, qar 
yağmır. İcazə verin, biz zabitlər xəritəni yenə gözdən keçirək.
– Buyurun, – deyib geri çəkilən Həzi bilmədən mənə toxun-
du. Qolumdan yapışıb çox səmimi gülümsündü. Onun yaraşıqlı, 
qaraşın üzünə elə bil işıq seli yayıldı. Bir az əvvəlki fikirli Həzi 
Aslanovdan indi əsər-əlamət yox idi. – Necəsən, eloğlu, qorx-
mursan ki? Axı bu, sənin ilk döyüşün deyil…
Mən əsgəri qaydada farağat vəziyyətdə dayanıb: 
– Yox, – dedim, – yoldaş komandir, qorxmuram. Qorxan za-
bitin burda nə işi var…
– Hə, balaca Aslanov, unutma ki, Vətən uğrunda, Azərbaycan 
naminə döyüşə gedirik. Onu da bil ki, faşist köpəkləri burdan 
Bakıya, Qafqaza girmək ümidindədirlər. Əlindəki silah ana və 
bacılarımızın namusunu qorumaq üçün sənə verilib. – Əlini qur-
şağımdakı xəncərin üstünə qoyub: – Sənə bu xəncəri nahaq yerə 
bağışlamamışam. Güllən qurtaranda bax, bu xəncəri dəstəyinə 
qədər faşistin ürəyinə soxmamış döyüşdən çıxma. Xoşum gəldi 
cavabından. Çox ürəkdən dedin ki, qorxmuram. Həmişə belə 
nikbin və cəsur ol! Onu bil ki, qorxu ilə düşmən üstünə gedən 
istər zabit, istərsə də əsgər olsun, heç vaxt qələbə qazana bilməz. 
Müdriklərimiz haqlı deyiblər ki, qorxaq gündə yüz dəfə ölər, 
mərd isə bir dəfə həlak olar. Di, Allah amanında…
Şəmistan Nəzirli
473
* * *
Üzbəüz həmlə nə qədər cazibədar olsa da, mən 
düşmənin cinahlarına zərbə endirməyi həmişə üstün 
tuturam… Məlumdur ki, alman maşınlarının yan zi-
rehi ön zirehindən xeyli kövrəkdir. Buna görə də 
hitlerçiləri məcbur etmək lazımdır ki, tankların 
kövrək yerlərini bizə tərəf çevirsinlər…
Düşmənin cinahlarını axtarmaq və ona həmişə ən 
zəif yerindən zərbə endirmək asan iş deyildir, bunun 
üçün hər bir komandir böyük zəhmət çəkməli, zirək 
və təmkinli hərəkət etməlidir.
Sovet İttifaqı Qəhrəmanı, qvardiya podpolkovni-
ki Həzi Aslanovun “Faşistlərə cinahdan zərbə endir-
mək döyüşdə əsas məqamdır” məqaləsindən, “Prav-
da” qəzeti, 27 dekabr 1942-ci il
Döyüş mövqeyi sağ cinahda yerləşən “Səkkiz mart” sovxozu 
yaxınlığındakı Aksay və Mışkov çayları istiqamətinə çıxarıldı. 
Oradan da faşist tanklarına, arxadan və sağ cinahdan qəflətən 
hücuma başladıq. Hücuma rəhbərlik edən Həzinin üzü cid-
diləşmişdi. O, səbir və təmkinlə gah xəritəyə baxır, gah da rota 
komandirlərinə əmr verirdi. “Çayka” – Həzi döyüşün uğurların-
dan razı qaldığı onun yaraşıqlı simasında oxunurdu. Ona görə 
də ilk dəfə döyüşün uğurları haqqında korpus komandirinə 
məlumat verdi. Artıq faşistin iri gövdəli, ağır “Pələng” tankları 
yanırdı. Faşist əsgər və zabitləri bağırışa-bağırışa o yan-bu yana 
qaçırdılar. Düşmənin pis və çıxılmaz vəziyyətə düşməsi açıq-ay-
dın Salsk çölündə görünürdü. Döyüşün üçüncü günü bizim alay 
düşmənin xeyli canlı qüvvəsini əsir götürüb on yeddi tankını 
yandırmışdı. Yadımdadı, əsir frislərdən biri rusca qışqıra-qışqıra 
yalvarırdı: “Ey rus, mən soyuqdan donuram. Al avtomatı, mənə 
papaq ver” – deyirdi.
General Əli ağa Şıxlinski və silahdaşları
474
Biz inamla irəliləyib atəşi daha da gücləndirdik. Yandan artil-
leriya, arxadan və öndən düşmənə qarşı atəşi bir an da olsa da-
yandırmırdıq. Döyüş meydanı alov və tüstüyə bürünmüşdü. 
Düşmənin yanan tankı, hərbi sursatı məşəl kimi alov saçırdı. 
Qarlı çölün hər addımında faşist meyiti vardı. 
Sevinirdik ona görə ki, nal şəklində mühasirəyə alınmış Sta-
linqradı düşmən ala bilməyəcək. Kiçik fasilə vaxtı hava radio-
sunda Həzinin yenə səsi eşidildi. “Çayka” Aslanov səkkizinci 
briqadanın “Sokol”una raport verirdi. O deyirdi ki, artıq üçüncü 
gündür vuruşuruq. Bu gün axşamüstü mənim tankımı vurdular. 
Onun bu xəbərinə general-leytenant B.Obuxovun bir az acığı 
tutdu. General dedi ki, nə üçün özünü nişangah etmisən? Sənin 
vəzifən komandanlıq etməkdi. İndi bu uzaq məsafədən sənə 
necə kömək edək? Həzi cavabında dedi ki, narahat olmayın, tan-
kımın döşəməsində olan qapı salamatdı, onu açıb təmir edəcəyik. 
Elə də oldu. Düşmən mərmisi Həzinin tankının sağ tırtılının 
təkərini vurub sıradan çıxartmışdı. Ona görə də tankın döşəmə-
sində olan qapını açıb tırtılı çıxartdıq. Bir fraksionla “Səkkiz 
mart” sovxozuna kimi getdik, orda əsaslı təmir etdik.
Döyüşün dördüncü günü alayımız çoxlu döyüş sursatı və 
qənimət ələ keçirdi. Hitlerin sədaqətli feldmarşalı Manşteynin 
tank qoşunları, general Qotun tank qrupu Azərbaycanın otuz iki 
yaşlı igid oğlu, podpolkovnik Həzi Əhəd oğlu Aslanovun qeyri-
adi komandanlığı ilə darmadağın edildi.
1942-ci il dekabrın 18-də alayımız Verxne-Kumsk xutoru 
ətrafında daha bir yaddan çıxmaz döyüş apardı. Salsk çölündən 
qaçıb canını qurtaran faşist əsgər və zabitləri general Qotun baş-
çılığı ilə gəlib burda cəmləşmişdilər. Beş gün gecə-gündüz 
Həzinin burda apardığı döyüşlər daha uğurlu oldu. Ağ qarlı 
çöldə faşistlərin meyitinə, yandırılmış tankın və zirehli maşınla-
rın burulub göyə qalxan alovunun qalın qara tüstüsünü lap 
uzaqlardan görmək olurdu.
Bununla da Stalinqrad cəbhəsində zəfər çalınmasının labüd 
olduğu bir daha öz təsdiqini tapdı. Həmin gün – 1942-ci il dekab-
Şəmistan Nəzirli
475
rın 18-də Ali Baş Komandan Stalinqrad döyüşçülərinə belə bir 
teleqram göndərdi: “Sizin inadlı döyüşlərinizlə fəxr edirəm. Bir 
addım da geriyə çəkilməyin. Döyüşdə fərqlənən əsgər, zabit və 
komandirləri Dövlət mükafatına təqdim edin. İ.Stalin” (Sitat Bö-
yük Vətən müharibəsi illərində Stalinqrad Vilayət Partiya Komitəsinin 
birinci katibi və şəhər partiya komitəsi katibi A.S.Çuyanovun “Stalinq-
rad gündəliyi” (1941-1943) kitabından götürülüb. Volqoqrad, 1979-cu 
il, səh. 332).
Qvardiya mayoru Qaçay Aslanovdan az da olsa çox səliqəli 
arxiv qalıb. Sənədləri, fotoşəkilləri, general Həzi Aslanovla gö-
rüş lərini və xatirələrini ötəri də olsa yazıb saxlayıb. Amma bəzi 
veteranlar kimi özünün qəhrəmanlığını heç yerdə şişirtmə yib. 
Halbuki araşdırmalardan məlum olur ki, o, Kiyev, Stalinqrad və 
Belarusiya döyüşlərində şücaətlə vuruşub. 
Təvazökarlıqdan sağlığında da bu barədə mətbuatda çıxış 
etməyib. Yalnız döyüş dostu mayor Boris Qradusdan aldığı 
məktubdan sonra müharibə haqqında xatirələrini yazıb. Bu 
sənəd və xatirələr arasında Qaçay Aslanovun Ali Baş Komandan 
Stalin haqqında böyük məhəbbətlə yazdığı bir epizoda da rast 
gəldik. O yazır:
“…Stalinqrad faşistlərdən tamam təmizləndikdən sonra seç-
mə qvardiyaçı zabitlərdən bir rota təşkil etdilər. Məni də təlimat-
landırıb bu rotaya göndərdilər. Məlumat verdilər ki, Ali Baş Ko-
mandan şəhərə baxmağa gələcək. Yeni təşkil olunmuş rota Stali-
nin mühafizəsində dayandı.
Tehran Konfransından qayıdan Stalin Bakıdan keçib yolüstü 
Stalinqrada gəldi. Stalin dağılmış şəhərə, Paulyusun keçmiş 
qərar gahına və küçələrə tökülüb qalmış yığın-yığın faşist dəbil-
qələrinə baxdı. Dərindən köksünü ötürüb:
– Eh, bədbəxt qaliblər… Bu dəbilqələr də hansısa başda olub? 
Amma biz şəhəri əvvəlkindən də gözəl, yenidən tikəcəyik. Xal-
qımızla birgə hər şeyi yenidən yaradacağıq!
Stalinin maşını uçub dağılmış küçələrlə və çoxlu yandırılmış 
faşist texnikasının qalaqları arasından irəliləyirdi. Ali Baş Ko-
General Əli ağa Şıxlinski və silahdaşları
476
mandanın maşını sərt döngələrin birində qarşıdan gələn yük 
maşını ilə toqquşdu. Yük maşınının sürücüsü yerə düşəndə gör-
dük qadındır. Biz yük maşınını və sürücü qadını dərhal müha-
sirəyə aldıq. Stalin də maşınından düşdü. Stalini tanıyan sürücü 
qadın qorxusundan əsə-əsə ağlamağa başladı. Stalin yaxınlaşıb 
onu sakitləşdirdi, təsəlli verib dedi:
– Siz ağlamayın… bizim maşın zirehlidir, ona heç nə olmadı. 
Siz çalışın öz maşınınızı düzəldin. – Ağlayan qadının başını 
sinəsinə sıxıb onun saçını tumarladı.
Bu vaxt hardansa bir milis işçisi gəlib çıxdı. Stalin milisin qa-
dına hirslə baxdığını görüb:
– Sizin onunla işiniz olmasın, ona toxunmayın. Sürücü qadın 
günahkar deyil, ona kömək edin maşınının əzilən yerini düzəlt-
məyə… – deyib maşına oturdu. Şəhərin başqa küçələrinə baxma-
ğa getdi”.
İstefada olan qvardiya mayoru Qaçay Aslanovun şəxsi arxi-
vində qayğı ilə qoruyub saxladığı bir cəbhə qəzeti də var: 
“Сталинское знамя” qəzeti 1942-ci il dekabrın 29-da öz səhifə-
lə rində Həzi Aslanovun rəhbərlik elədiyi alayın fəaliyyətinə 
səxavətlə yer verib. Qəzetdə oxuyuruq: “Stalinqrad cəbhəsinə 
hücum başlandıqdan sonra Həzi Aslanovun tankçıları düşməni 
əzərək və təqib edərək döyüşdə daha böyük şöhrət qazandılar. 
Bir aya qədər davam edən döyüşlərdə podpolkovnik Həzi Asla-
novun alayı faşistlərin 45 tankını, 9 minaatan batareyasını, 
14 tank vuran topunu, 12 səhra topunu, 42 taxta-torpaq atəş nöq-
təsini və müxtəlif yüklə dolu 50 avtomobilini məhv etmişdir. 
Düşmənin 2000-ə qədər əsgər və zabitini qırmış, 700 hitlerçini 
əsir götürmüşdür. Tankçılar alayı 125 yük avtomobilini və trak-
toru, 12 minik avtomobilini, 30 motosikletini, 80 araba müxtəlif 
yükünü, bir araba döyüş sursatını, bir anbar ərzağı, çoxlu sayda 
hərbi geyim və başqa hərbi ləvazimatı ələ keçirmişlər”.
1942-ci il dekabrın 22-də podpolkovnik Həzi Aslanovun 55-ci 
əlahiddə tank alayının bir qrup əsgər və zabiti dövlət mükafatı 
ilə təltif edildi. Komandir H.Aslanova Sovet İttifaqı Qəhrəmanı 
Şəmistan Nəzirli
477
kimi yüksək ad verildi. O, həm də polkovnik rütbəsi ilə təltif 
olundu.
Generalın sadiq zabiti baş leytenant Qaçay Aslanov isə Sta-
linqrad döyüşlərindəki hərbi fəaliyyətinə görə 1942-ci il dekab-
rın 18-də “Qırmızı Ulduz” ordeni və “Stalinqradın müdafiəsinə 
görə” medalı ilə təltif olundu. 
Müharibədən neçə illər keçməsinə baxmayaraq Həzi Aslano-
vun 55-ci Əlahiddə tank alayının Verxne-Kumski yaşayış 
məntəqəsi uğrunda apardığı ağır döyüşlər unudulmadı. Marşal 
S.S.Biryuzov 1966-cı ildə “Ağır illər” kitabının 116-cı səhifəsində 
yazır: “Aslanovçuların hər bir döyüşçüsü əsil pəhləvan idi. Onlar 
öz mövqelərini bir neçə gün idi ki, qəhrəmanlıqla müdafiə 
edirdilər. Əlli beşinci Əlahiddə tank alayının, habelə onlara 
kömək edən topçuların və minomyotçuların mətanəti sayəsində 
ordumuzun ön hissələri düşməni altı saat qabaqlayıb dekabrın 
18-də axşamüstü Mışkova çayına çatdılar və onun şimal sahilində 
qabaqcadan hazırlanmış müdafiə mövqeyini tutdular. Dekabrın 
19-da sübhçağı isə Mışkova xəttində döyüşlər öz kulminasiya 
nöqtəsinə çatdı”.
Həmin günlərdə hadisələrin iştirakçısı, Cənub-Şərq cəbhə-
sində siyasi idarənin rəisi, general-mayor P.İ.Popov yazır: “Pod-
polkovnik H.Ə.Aslanovun komandanlıq etdiyi 55-ci Əlahiddə 
tank alayının tankçıları müstəsna rəşadət göstərdilər. Dördüncü 
mexanikləşdirilmiş korpusun başqa hissələri ilə birlikdə alay 
düşmənin on iki həmləsini qəhrəmanlıqla dəf etdi. Faşistlərin 
qüvvələri alayın qüvvələrindən üç-dörd qat üstün idi. Lakin 
mərd “Aslanovçular” davam gətirdi” (P.İ.Popov. “Söz də döyüş-
çüdür”. “Stalinqrad vuruşması” məqalələr məcmuəsi, Volqoq-
rad, 1970, səh. 117).
Yüz qırx gün fasiləsiz davam edən Stalinqrad döyüşlərində 
düşmənin 22 diviziyası, iki tank korpusu məhv edildi. Doxsan 
bir min hitlerçi, iki min beş yüz zabit, iyirmi üç faşist generalı və 
Hitlerin güvəndiyi feldmarşal Paulyüs əsir alındı.
General Əli ağa Şıxlinski və silahdaşları
478
SÜVARİ GENERALI YAQUB QULİYEV
Ölümümdən sonra da mən insanlar üçün ulduz və 
cəsarət rəmzi olacam. Mənim adım onlar üçün çağı-
rış, məqsəd və ümid simvoluna çevriləcəkdir.
Napoleon Bonapart (1769-1821)
fransız imperatoru və sərkərdəsi
Azərbaycanlılarla türkmənlər eyni anadan doğu-
lan əkiz övladlardır. Əsrlər boyu məqsədimiz, mura-
dımız da bir olubdur.
Berdı Kerbabayev (1894-1974)
türkmən xalq yazıçısı
Stalinqradın azərbaycanlı qəhrəmanlarından biri də bu günə 
qədər xalqımızın yaxşı tanımadığı – süvari general-mayoru Ya-
qub Allahqulu oğlu Quliyevdir. Həmin döyüşlərin qəhrəmanı 
qvardiya mayoru Qaçay Aslanov təsvir etdiyi döyüşlərdə gene-
ral həmyerlimizlə eyni cəbhədə vuruşub. Xatirələrinin yalnız bir 
yerində Qaçay Aslanov onun adını və döyüş fəaliyyətini yada 
salır. Görünür, məlumatı az olub, şəxsən onu tanımayıb.
Əlbəttə, general Yaqub Quliyevi o vaxtlarda tanıyan olsa-olsa 
ancaq general Həzi Aslanov olardı. Ona görə ki, Həzi Aslanov 
da, Yaqub Quliyev də ali zabit heyəti dəstəsinə məxsus idi. Onlar 
müşavirələrdə, həlledici döyüş planının müzakirəsində, ordu 
komandanının məsləhət və məşvərətində, şübhəsiz ki, görüşüb 
tanış olmuşdular.
Təəssüf ki, Həziyə müharibədən sağ çıxmaq qismət olmadı. 
O, 1945-ci il yanvarın 24-də qədim kəhrəba diyarı Litvanın Yelqa-
va şəhəri uğrunda döyüşlərdə qəhrəmanlıqla həlak oldu.
Şəmistan Nəzirli
479
Müharibədən yazılan çoxsaylı memuarlarında, xüsusilə Sta-
linqrad döyüşləri barədə süvari generalı Yaqub Quliyev haqqın-
da Sovet İttifaqı Marşalı S.S.Biryuzovun “Toplar atəş açmağa 
başlayanda”, Sovet İttifaqı Qəhrəmanı, ordu generalı, professor 
S.P.İvanovun “Ordu qərargahı, cəbhə qərargahı”, general-leyte-
nant Həsən Xaraziyanın “Mərdlik yollarında”, Yakob Melkumo-
vun “Türküstanlılar” kitablarında, S.Skoroboqatovun, B.Qudca-
lovun, general M.Y.Qryaznovun, A.S.Kibalnikovun məqalə və 
xatirələrində general həmyerlimiz Yaqub Quliyevin milliyyətcə 
türkmən olduğu bildirilir. Hətta, 1942-ci il dekabrın 22-də Sta-
linqrad yaxınlığındakı Liski çayı uğrundakı ağır döyüşlərdə 
qəhrəmanlıqla həlak olan, 4-cü süvari korpusunun komandir 
müavini, general Yaqub Quliyevin cəbhədaşları dəfn mərasi-
mindəki mitinqdə and içmişlər ki, “Türkmən ulduzu” heç vaxt 
sönməyəcəkdir. Əzizimiz Yaqub bizim qəlbimizdə həmişə nur 
saçacaqdır, əbədi şölə saçıb ürəklərdə yaşayacaq.
Müharibədən iyirmi beş il keçəndən sonra türkmən tarixçisi 
Roza Bazarova general haqqında yazdığı monoqrafiyasında ilk 
dəfə etiraf etmişdir ki, general Yaqub Quliyev azərbaycanlıdır. 
Tarixçi R.Bazarova 1970-ci il yanvarın 25-də “Ədəbiyyat və sun-
qat” qəzetində monoqrafiyadan bir parçanı dərc etdirmişdir. Ta-
rixçi R.Bazarova yazır: “O, Azərbaycan torpağında – Şuşa şəhə-
rində anadan olmuşdur. Milliyyətcə azərbaycanlıdır. Onun 
həyat yolu sıravi döyüşçüdən generaladək yüksəlmiş həqiqi in-
sanın həyat yoludur”.
Bəli, apardığımız tədqiqat və araşdırmalardan məlum olur 
ki, general, doğrudan da, azərbaycanlıdır. Bizim xalqın oğludur. 
Sevindirici haldır ki, türkmən tarixçisi R.Bazarova da bu faktı 
etiraf etmişdir. Hələ 1982-ci ildə biz generalın Gəncədə toxucu-
luq kombinatında işləyən bacısı qızı Xədicə Abbasova ilə görü-
şüb, ondan dayısı haqqında müəyyən faktları öyrənib, foto-
şəkillərini almışdıq. O vaxtlar “Hünər” televiziya proqramında 
veriliş də hazırladıq…
General Əli ağa Şıxlinski və silahdaşları
480
Generalın türkmən xalqının oğlu kimi təqdim olunması və 
indiyədək xalqımızın onu tanımaması səbəbsiz deyil. Qısa da 
olsa, bu tarixçəni oxuculara çatdırmaq borcumuzdur. Dahi rus 
yazıçısı Lev Tolstoy çox gözəl demişdir: “Əsl nəşə həqiqəti kəşf 
etməkdə deyil, gec də olsa onu axtarıb həyata keçirməkdədir”.
* * *
Yaqub Allahqulu oğlu Quliyev 1900-cü il yanvarın 25-də fü-
sunkar Qarabağın Şuşa şəhərində dünyaya gəlib. Həmin vaxtlar-
da Şuşada erməni-müsəlman qırğını başlamışdı. Aclıq, səfalət və 
təhlükə tüğyan edirdi. İmperiya canilərinə arxalanan daşnak 
erməniləri havadarlarından silah alıb azərbaycanlıları qırırdılar. 
İnsanların üz-gözündən bədbəxtlik, fəlakət yağırdı. Güzəran Şu-
şada ağır idi. Çörək qıtlığı ərşə qaxmışdı. Hamı ölümdən, aclıq-
dan qaçıb qurtarmaq istəyirdi.
Həmin illəri tərcümeyi-halında təsvir edən məşhur yazıçı Yu-
sif Vəzir Çəmənzəminli (1887-1943) ürəkağrısı ilə yazırdı: “Çar 
hökuməti Şuşadakı erməni kilsəsinə məxsus əmlakı almışdı. Bi-
zim vəqf əmlakı da alınmış və indiyə qədər geri verilməmişdi. 
Bizimlə hesablaşan kim idi ki?.. Rusiya-Yaponiya müharibəsi və 
inqilab iğtişaşlarından istifadə edərək daşnak firqəsi terrora baş-
ladı: günün günortaçağı hökumət məmurlarını küçələrdə 
öldürməyə başladılar. Şuşada da az adam qırmadılar.
Ermənilər bərk hazırlaşır: bol tüfəng, tapança, patron alırdı-
lar. Daşnak fədailərinin əlindən şəhərdə yer yoxdur. Şuşanın iq-
tisadi vəziyyəti fəna olduğu üçün sənət və işi olmayanlar çəkilib 
kəndlərə və başqa şəhərlərə gedirdilər. Əhalinin ziyalısını Bakı 
və bir qismini də Aşqabad cəlb edirdi”.
Bu bəladan qurtarmaq üçün Allahqulu kişi köçüb Türkmənis-
tanın Mərv şəhərinə gəldi. Onda oğlu Yaqub altıaylıq körpə idi. 
Az müddət burada yaşadılar. Onlardan əvvəl Türkmənistanın 
şəhər və kəndlərinə xeyli Qarabağlı ailəsi köçüb gəlmişdi. Şəhərdə 
dolanmaq çətin olduğu üçün Allahqulu kişi həmyer lilərinin 
məsləhəti ilə köçüb Yolötən qəsəbəsində əbədi məskən saldı.
Şəmistan Nəzirli
481
O, ailəni saxlamaq üçün torpaq aldı, tərəvəz əkib-becərməklə 
günü-güzəranı xeyli yaxşılaşdı. Yolötəndə Yaqubun bacısı 
Badisəba və qardaşı Qulam dünyaya gəldi. Ailənin böyük oğlu 
kimi Yaqub atasına bazarda göy-göyərti satmağa kömək edirdi. 
Burda nə azərbaycanca, nə də türkməncə məktəb yox idi. Ona 
görə də həddi-büluğa çatan Yaqubu atası rus məktəbinə qoydu. 
İlk vaxtlar oxumaq çətin olsa da, Yaqub gecə-gündüz çalışır, sinif 
yoldaşları ilə ayaqlaşırdı. Boş vaxtlarını Murqab çayının sahilində 
rus uşaqları ilə hərbi oyunlarda keçirirdi. Yolötən sərhəddə 
yerləşdiyinə görə burada çoxlu rus sərhədçisi vardı. Yaqub da 
onların uşaqları ilə dostluq edirdi. Rus dilini az da olsa öyrənə 
bilmişdi.
1916-cı ilin yazında atası Allahqulu kişi bərk xəstələndi, 
sətəlcəm olmuşdu. Öləcəyini hiss edən kişi balalarını çağırıb 
vəsiyyət elədi: “Halal əməklə məşğul olun, ananızın qayğısına 
qalın” – deyib bir daha yerindən durmadı.
Dolanacaq çətinləşdiyindən Züleyxa ana evdən bəzi şeyləri sat-
mağa məcbur oldu. Bu ağır vəziyyəti görən Yaqubun ürəyi dözmədi. 
Məktəbi atıb əvvəlcə Yolötəndə, sonra Marıdakı (keçmiş Mərv 
şəhəri – Ş.N.) pambıqtəmizləmə zavodunda işə düzəl di. Amma 
sərhədçi uşaqları ilə yenə dostluq edirdi. Tez-tez hərbi hissəyə ge-
dir, rus sərhədçilərinin atlarını sulayır, onlara yem verirdi.
Bir gün evə həyəcanla gələn Yaqub qardaşı Qulama dedi:
– Eşitdin şəhərdəki nümayişi? Çar yıxıldı. Sən anamızdan 
muğayat ol, mən uşaqlarla iki-üç günlüyə Mərvə gedirəm…
Dediyi vaxtdan bir neçə gün keçdi, gəlib çıxmadı. Gəlib çı-
xanda anası Züleyxa onun başında qırmızı lentli papaq, əlində 
tüfəng görüb mat qaldı.
– Bıy, bu ki, qurban olduğum Yaqubdur, sənə nə yaman yara-
şır, ay bala, bu paltar... – deyə anası sevincək onu qucaqladı, o 
üz-bu üzündən dönə-dönə öpdü. Bu nə deməkdi, ay oğul?
– Mən daha qızıl qvardiya əsgəriyəm, ana! – deyib qımışdı.
Qonum-qonşular da bu qaraşın, suyu şirin gənc əsgərə 
həsədlə baxırdı.
Yaqub Quliyevin hərbi həyatı həmin gündən başladı.
General Əli ağa Şıxlinski və silahdaşları
482
* * *
1918-ci ilin yazında Mərv şəhərində orduya yeni gələnlər 
üçün ikiaylıq hərbi kurs açılır. Hərbi işə güclü marağı olan Ya-
qub Quliyev əlaçı əsgər olduğuna görə həmin kursa oxumağa 
göndərilir. O, burada hərbi təlimlər keçir, müxtəlif silahları 
həvəslə öyrənir.
Yenidən rotaya qayıdan Yaqub ağqvardiyaçılara qarşı döyüş-
lərdə iştirak edir. Həmin illərdə onunla birgə xidmət edən S.Sko-
roboqatov sonralar Yaqub haqqında yazırdı: “Ordu sıralarında 
sinfi düşmənlərə qarşı cəsarətlə döyüşən qvardiyaçı Yaqub son 
dərəcə cəsur və qorxmaz idi. Bir dəfə ağqvardiyaçılara əsir düş-
müşdü. O, əsirlikdən qaçaraq Yolötənə, ordan da piyada Bayram-
Əliyə gəldi və yenidən ordu sıralarında vzvod komandiri kimi 
düşmənlərlə mübarizəyə başladı. Yaqub əsirlikdən bir qrup yol-
daşlarını da xilas eləyib gətirmişdi”.
1924-cü ildə Yaqub Daşkənddəki Orta Asiya milli hərbi 
məktəbə təhsil almağa göndərilir. Məktəbi əla qiymətlərlə bitirən 
Y.Quliyev orada müəllim saxlanılır və eskadron komandiri 
vəzifəsinə təyin olunur. Beş ildən sonra – 1929-cu ildə gənc zabit 
Yaqub Quliyevə daha mühüm vəzifə tapşırılır. O, ikinci Türk-
mənistan süvari alayının nəzdindəki hərbi məktəbin rəisi təyin 
olunur.
General Yaqub Quliyevin haqqında yazılan çoxsaylı xatirə-
lərlə, istər Orta Asiya dövrü, istərsə də Böyük Vətən müharibəsi 
illərindəki fəaliyyəti ilə tanış olanda onun igidliyinə və peşəkar 
hərbçiliyinə heyran qalmamaq mümkün deyil. Cəmi qırx iki il 
ömür sürmüş istedadlı sərkərdə əsgər və zabit heyəti arasında 
böyük nüfuza malik olub.
Otuzuncu illərdə Yaqub Quliyevin komandalıq etdiyi eskad-
ron Qızıl-Arvatda, Qaraqum səhrasının ənginliklərində, Ağ-Zila 
çöllərində, Qırx quyu ərazisində basmaçılara və ağqvardiyaçı 
tör-töküntülərinə qarşı müvəffəqiyyətli əməliyyatlar aparıb.
1932-ci ildə Yaqub ikinci Türkmənistan süvari alayının 
qərargah rəisi təyin olunub. Bir il sonra o, M.Frunze adına Hərbi 
Şəmistan Nəzirli
483
Akademiyaya oxumağa göndərilib. Deməli, Orta Asiya koman-
dirləri arasında ilk ali hərbi təhsil alan həmyerlimiz Yaqub Quli-
yev olmuşdur.
Akademiyada Yaqub Quliyevin keçmiş kursant dostu, gene-
ral-mayor Mixail Qryaznovun xatirəsindən:
Otuz il əvvəl Hərbi Akademiyada Yaqub Quliyevlə birgə 
təhsil almışam. O, qrupumuzun starşinası idi. Yaqub yaxşı oxu-
yurdu. Bacarıqlı komandir idi. Ona görə də təlim qrupumuzun 
rəisi general Pavel Alekseyeviç Kuroçkin Yaqub Quliyevi həmişə 
bizə nümunə göstərirdi. Həssas, təvazökar gənc komandirə hamı 
hörmət edərdi. İlk baxışdan sakit görünən qaraşın zabit təlim 
qrupları arasında keçirilən yarışlarda od-alova dönərdi. Onun 
başçılıq etdiyi eskadron həmişə birinci yeri tuturdu. Yaqub 
geridə qalan kursantlara elə kömək göstərirdi ki, o özünü təhqir 
olunmuş hesab etməsin.
Elə dostluğumuzun təməli də akademiyada oxuyanda qoyul-
du, çətinliyə düşəndə Yaqub həmişə köməyimə çatardı. 1936-cı 
ilin payızında təhsilimizi başa vurduq. Moskvada keçirilən pa-
radda iştirak elədik. Yadımdadı, 1936-cı ilin noyabr ayında ayrıl-
dıq. Yaqub özünün Qafqaz qılıncını mənə hədiyyə verdi: “Al, – 
dedi, – yadigar qalsın ki, xatırlayasan. Amma unutma ki, dədə-
baba Vətənimin əl işidir. Qafqazdandır”. O, qılıncı indi də 
evimdə saxlayıram. Ordu sıralarında xidmətdə olanda dostum 
az olmayıb. Yaqub Quliyev onların arasında xüsusi yer tutur. 
Belə dostun itkisi çox ağır olur. Heyf, çox heyf ki, nə qələbəni 
gördü, nə də qocaldı. Qırx iki yaşında istedadının çağlayan vaxtı 
həlak oldu…
* * *
Sovet İttifaqı Marşalı, dörd dəfə Sovet İttifaqı Qəhrəmanı 
Georgi Jukov da general Yaqub Quliyevi müharibədən çox sonra 
da xoş sözlərlə xatırlayırdı. “Sovet Türkmənistanı” qəzetinin 
müxbiri Boris Paromanovski ilə müsahibəsində Stalinqrad uğ-
runda döyüşlərdə faşistlərin darmadağın edilməsində Türkmən 
General Əli ağa Şıxlinski və silahdaşları
484
döyüşçülərinin iştirakından danışan görkəmli sərkərdə bildir-
mişdir ki, onların sırasında çox qabiliyyətli komandir, sonrakı 
döyüşlərin birində qəhrəmancasına həlak olmuş general-mayor 
Yaqub Quliyev da var idi (“Sovet Türkmənistanı”, 1966, 8 de-
kabr).
1941-ci ilin may ayında polkovnik Yaqub Quliyev Orta Asiya-
dakı şöhrətli iyirmi birinci süvari diviziyasının komandiri təyin 
oldu. İyulun 14-də Baş Qərargahdan əmr gəldi: diviziya eşelon-
lara dolub, cəbhəyə yola düşdü. Qatar Orta Asiya torpağını arxa-
da qoyub qərbə doğru irəliləyirdi. Faşistlər Bryansk və Oryolu 
bombalayırdılar. Baş komandalığın sərəncamı ilə onun diviziya-
sı cəbhə komandanlığının sərəncamına verilmişdi. Onlar Surac 
şəhərinin iyirmi kilometrliyindəki meşədə yerləşdirildi. Kəş-
fiyyat xəbər gətirmişdir ki, diviziyanın irəliləyəcəyi istiqamətdə 
düşmənin güclü tank və mexanikləşdirilmiş qrupları yerləşir. 
Polkovnik Yaqub Quliyev düşmənlə üzbəüz döyüşə girməyi 
məsləhət görmədi: ancaq düşmənin kiçik bölmələrini mühasirəyə 
alıb qəfil zərbə ilə onları məhv etmək olardı.
Tez-tez faşist təyyarələri alçaqdan uçur, diviziyanın yerini 
öyrənməyə çalışırdı.
Generalın döyüşçü dostu, podpolkovnik Aleksandr Kibalni-
kovun xatirəsindən:
“Meşədə gizlənməyimizə baxmayaraq, düşmənin qırıcı 
təyyarələri tez-tez diviziyamızı atəşə tuturdu. Ağır dəqiqələr idi. 
Düşmənin qırıcısı növbəti dəfə hücum edəndə Yaqub özü yaxın-
lıqdakı əl pulemyotunun arxasına keçib faşist təyyarəsinə atəş 
açdı. Arxadan gələnlər atəşi görüb dərhal geri döndülər. Koman-
dir Yaqub Quliyevin bu şücaəti bizim süvariləri cəsarətə gətirdi. 
Bir az aralanan düşmən təyyarəsi tüstülənə-tüstülənə meşəyə 
düşüb partladı. Bu, vurduğumuz ilk düşmən təyyarəsi idi.
Bizim diviziya Roslavla gedən yolla irəliləyirdi. Avqustun 
2-də gecə saat üçdə kəşfiyyatçılardan məlumat gəldi: Kriçyov-
Roslavl şosesi ilə general Quderianın qoşununun 24-cü tank kor-
pusu irəliləyir.
Şəmistan Nəzirli
485
Yarım saat keçər-keçməz diviziyamız düşmənlə üz-üzə gəldi. 
Möhkəm vuruşma oldu. Bu, bizim ilk əsil döyüşümüz idi. Divi-
ziyamız böyük itki versə də, döyüş müvəffəqiyyətlə keçdi. Bizim 
diviziya düşmənin sürətlə irəliləyən 24-cü tank korpusunu bir 
sutkadan çox ləngitdi, bir neçə tankını məhv etdi.
Döyüş qabiliyyətini, təcrübəsini və xidmətlərini nəzərə ala-
raq, Bryansk cəbhəsinin Hərbi Şurası polkovnik Yaqub Quliyevi 
21-ci, 52 və 55-ci süvari diviziyalarından təşkil olunmuş birləşmiş 
süvari qrupuna komandir təyin etdi. Bu birləşmiş süvari qrupu 
xüsusi hərbi əməliyyatları həyata keçirmək üçün yaradılmışdı və 
biz sonralar Yampol və Oryol şəhəri uğrunda döyüşlər apardıq”.
* * *
Polkovnik Yaqub Quliyevin 21-ci Dağ-süvari diviziyası mü-
ha ribənin ilk aylarından Belarusiyanın meşəli və bataqlıq ərazi-
lərində vuruşaraq alman-faşist qoşunlarına sarsıdıcı zərbələr en-
dirmişdir.
Bu müvəffəqiyyətli əməliyyatların şahidi olan Sovet İttifaqı 
Marşalı Sergey Semenoviç Biryuzov sonralar “Toplar atəş aç-
mağa başlayanda” hərbi memuarlarında general Yaqub Quliye-
vin döyüş fəaliyyətindən və insani keyfiyyətlərindən geniş 
söhbət açıb.
Marşal yazır: “O zaman 21-ci Dağ-süvari diviziyası Orta Asi-
ya Hərbi Dairəsindən cəbhəyə yenicə gəlmişdi. Diviziyaya qara-
bəniz, qaragöz, çox cəld və cəsur polkovnik Yaqub Quliyev ko-
mandanlıq edirdi. Quliyevin qarşısına tapşırıq qoyulan kimi o 
dərhal dedi:
– Bircə bu bataqlıqdan açıqlığa çıxsaydıq… Orda heç nədən 
qorxumuz olmaz.
Bu döyüşlərdə biz süvarilərlə dostlaşdıq. Məlum oldu ki, on-
lar vətənpərvər və yaxşı yoldaşlardır. Bu dostluq döyüşlərarası 
fasilələrdə yox, döyüşün çətin anlarında özünü xüsusilə 
göstərirdi. Mən cəsur döyüşçüləri və onların komandiri polkov-
nik Yaqub Quliyevi indiyədək minnətdarlıqla xatırlayıram”.
General Əli ağa Şıxlinski və silahdaşları
486
1942-ci il yanvarın axır günlərində polkovnik Yaqub Quliyevi 
Moskvaya çağırıb, onu Dördüncü Türküstan süvari korpusunun 
müavini təyin etdilər. Həmin il fevralın 11-də ona SSRİ Xalq Ko-
missarları Sovetinin əmri ilə general-mayor rütbəsi verilmişdir.
Onu da xatırladaq ki, Böyük Vətən müharibəsi illərində ilk 
dəfə general-mayor rütbəsi ilə təltif olunan azərbaycanlı Yaqub 
Quliyev olmuşdur. Həmin il noyabrın 10-da Heybət Heybətov, 
1944-cü il fevralın 9-da Tərlan bəy Əliyarbəyov və 1944-cü il 
martın 13-də isə Həzi Aslanov general-mayor rütbəsinə layiq 
görülmüşlər.
* * *
Cəbhələrdə vəziyyət ağırlaşmışdı. Ölkənin içərilərinə soxu-
lan faşist ordusu geniş Don çöllərini keçib Stalinqrada can atırdı. 
Yaqub Quliyev də həmin cəbhəyə göndərildi.
1942-ci il noyabrın 19-da general-leytenant Timofey Şapkinin 
və general-mayor Yaqub Quliyev düşmənin arxasına keçib 
qəflətən zərbə endirmək üçün neçə yuxusuz gecələr keçirərək 
həlledici hücuma hazırlaşdılar. İlk hücum çox uğurlu oldu. Sü-
vari korpusu Abqanerovo stansiyasını, Aksay şəhərini və xeyli 
yaşayış məntəqəsini düşməndən azad etdi. Həmişə cəbhənin ön 
xəttində olan general Yaqub Quliyev cəsurluğu, misilsiz şücaəti 
ilə süvarilərinə şəxsi nümunə göstərirdi.
Dördüncü süvari korpusun komandiri general-leytenant 
T.T.Şapkinin imzaladığı təltif təqdimatında qeyd edilir: “Gene-
ral-mayor Yaqub Quliyev ən təhlükəli sahələrdə olaraq, özünün 
cəsarəti və igidliyi ilə komandir və döyüşçüləri qəhrəmanlığa 
ruhlandırmışdır. 23 noyabr 1942-ci ildə general Yaqub Quliyev 
şəxsən döyüşçülər sırasında olmuş və onları Solyanıy kurqanını 
ələ keçirməyə irəli aparmışdır. Vəziyyət bunu tələb edirdi və 
Solyanıy kurqanı alınmışdı. General-mayor Yaqub Quliyev 222-ci 
süvari alayını düşmən üzərinə aparmışdır. Tank döyüşlərində 
artilleriyanın atəş mövqelərində olaraq artilleriyaçıların uğuru-
na kömək etmişdir. Alman işğalçıları ilə mübarizədə Stalinqrad 
Şəmistan Nəzirli
487
cəbhəsi komandanlığının fərdi tapşırığını yerinə yetirdiyinə görə 
və bu zaman döyüş meydanında şəxsi igidlik və cəsarət nümayiş 
etdirdiyinə görə, general-mayor Yaqub Quliyev “Qırmızı Bay-
raq” ordenilə təltif olunmağa tam layiqdir”.
Beşinci zərbə ordusunun tərkibində həmin günlərdə iki mərd 
həmyerlimizin süvariləri Kotelnikova rayonunda yanaşı vuru-
şurdu: podpolkovnik Həzi Aslanovun tank alayı və general Ya-
qub Quliyevin komandir müavini olduğu dördüncü süvari kor-
pusu.
Dekabrın 16-da quduzlaşmış Manşteyn qoşunları Hitlerin 
göndərdiyi “Pələng” tanklarına arxalanıb inadkarlıqla vuruşur-
dular. Onların məqsədi feldmarşal Paülüsun qoşunlarını müha-
sirədən qurtarmaq idi. Nəyin bahasına olursa olsun düşmənin 
bu niyyəti pozulmalı idi. Bu tapşırıq 4-cü süvari korpusun əsgər 
və zabitlərinə də verilmişdi. Onlar general R.Malinovskinin 61-ci 
Qafqaz diviziyası gələnədək zirvəni müdafiə edib əldə saxlamalı 
idilər. Bu döyüşlər zamanı general Yaqub Quliyev cəbhənin lap 
ön xəttində vuruşurdu. Stalinqrad cəbhəsində qəti qələbəyə az 
qalmış – 1942-ci il dekabrın 22-də faşistlərin atdığı top gülləsi 
mərd general Yaqub Allahqulu oğlu Quliyevi ölümcül yaraladı. 
Mərd Azərbaycan oğlu və “Türkmən ulduzu” kimi şöhrət qa-
zanmış Yaqub Quliyev Volqa sahilində əbədi yuxu tapdı. Onun 
rəşadəti ölümündən sonra da dövlət tərəfindən yüksək qiymət-
ləndirildi. Təəssüf ki, Lenin ordenini sinəsində gəzdirmək gene-
rala qismət olmadı.
Xalqımızın mərd oğullarına sevgi və məhəbbət bəsləyən, So-
vet İttifaqı Marşalı Sergey Biryuzovun səmimi sözləri yada dü-
şür. Stalinqrad döyüşlərinin iştirakçısı olan marşalın Həzi As-
lanov haqqında da ürək açan sətirləri var. Marşal general Yaqub 
Quliyev və onun döyüşçülərinin qəhrəmanlığı haqqında yazır: 
“Bizdən ön cəbhədə olan 51-ci ordunun hissələri bir neçə gün idi 
ki, gecələr də arasıkəsilməyən döyüşlərdə iştirak edirdilər. Sağ 
qonşumuzun – beşinci zərbə ordusunun vəziyyəti xüsusilə ağır 
idi. Həmin orduya daxil olan dördüncü süvari korpusu böyük 
General Əli ağa Şıxlinski və silahdaşları
488
itkilərə məruz qalmışdı. Onlar Şərqə tərəf çəkilmişdilər. Süvari 
korpusunun bir neçə komandiri həlak olmuşdu. Korpus koman-
dirinin müavini general-mayor Yaqub Quliyev ölümcül yaralan-
mışdı. O, mənim Bryansk cəbhəsində döyüş yoldaşım idi. Meh-
riban insan, qayğıkeş komandir kimi şöhrət qazanmışdı. Yadım-
dadır, Belarusiyada olanda o, operativ sahəyə çıxmağa, süvarilərə 
məxsus tərzdə vuruşmağa can atırdı. Süvarilər general Yaqub 
Quliyev kimi komandirlərin sayəsində hitlerçi işğalçılara qarşı 
sovet xalqının mübarizəsində misilsiz hünərlər göstərmişlər. 
Stalinqradın Mamay təpəsində digər iştirakçılarla birlikdə mərd 
və heç vaxt unudulmayan general Yaqub Quliyevin də adı qranit 
lövhə üzərində həkk olunmuşdur”. 
* * *
İstefada olan general-leytenant Həsən Laqustanoviç Xaraziya 
1984-cü ildə nəşr olunmuş “Mərdlik yollarında” kitabında dö-
yüş yoldaşı general Yaqub Quliyevi unutmamışdı. Müharibədən 
əvvəl o, iyirmi birinci Dağ-süvari diviziyanın tərkibinə daxil 
olan alayların birində mayor rütbəsində qərargah rəisi 
vəzifəsində xidmət edirdi. Həsən Xaraziya yazır: “1941-ci il iyu-
nun əvvəlində diviziya komandiri general Aleksey Semyonoviç 
Jadov yeni təyinat aldı, onun yerinə isə dairə qərargahında idarə 
rəisi olan Yaqub Quliyev təyin olundu. Bəli, belə əvəzlənmə 
A.S.Jadovla ayrılığın acısını müəyyən dərəcədə azaldırdı. Bizim 
çoxumuz polkovnik Yaqub Quliyevi tanıyırdıq və hörmət edir-
dik. O, millətcə türkmən (!? – Ş.N.) idi, 1900-cü ildə Azərbaycanda 
anadan olmuşdur. Yaqub Allahqulu oğlu Quliyev A.S.Jadova la-
yiqli əvəz idi. Bu, bizi ruhlandırırdı”.
General-leytenant Həsən Xaraziya xatırlayır ki, diviziyanın 
yeni komandiri ciddi və tələbkar idi, lakin yumor hissindən də 
məhrum deyildi. Diviziyanın cəbhəyə göndərilməsindən bəhs 
edərkən o, belə bir epizodu yada salır: “Budur, çoxdan gözlədiyi-
miz gün çatdı. Eşelonlara yüklənmə ərəfəsində alaya polkovnik 
Şəmistan Nəzirli
489
Yaqub Quliyev gəldi. O, alayın şəxsi heyət və hərbi texnika ilə 
komplektləşdirilməsini diqqətlə yoxladı, süvarilərin əhvali-
ruhiyyəsilə maraqlandı. Sonra şəxsi heyəti toplamağı əmr etdi. 
Onun ürəkdən gələn sözləri indiyə kimi yadımdadır: “Yoldaşlar! 
Partiya, dövlət və xalq qarşısında verdiyimiz andı icra etmək 
vaxtı, sovet silahını şöhrətləndirmək zamanı çatıb. Qüdrətli sosi-
alist Vətənin layiqli övladları olun”. Sonra Yaqub Allahquliyeviç 
komandirlərə yaxınlaşıb dedi: “Nəhayət, dostlar, bizim zamanı-
mız yetişdi. Vətəni qorumağa gedirik!”. Hər yandan:
– Yoldaş polkovnik, bizi hara göndərirlər? Hansı cəbhəyə? – 
sualları səsləndi.
– Bax bunu indi deyə bilməyəcəyəm, özünüz başa düşürsü-
nüz, hərbi sirdir, – diviziya komandiri Yaqub Quliyev gülümsədi. 
Və zarafatla dedi: – Onu bilin ki, maşinist yolu yaxşı tanıyır, hara 
lazımdır çatdıracaq”.
* * *
1990-cı ildə Moskvada “Hərbi memuar” seriyasından nəşr 
olunmuş bir kitab aldım. Dörd yüz səksən səhifəlik kitabın 
müəllifi, Ordu generalı, Sovet İttifaqı Qəhrəmanı, professor 
S.P.İvanovdur. Kitabda general həmyerlimiz Yaqub Quliyevin 
fotoşəklini və döyüş qəhrəmanlığından səhifələri oxuyub sevin-
dim. Stalinqrad döyüşlərindən əlli il keçməsinə baxmayaraq, 
ordu generalı iki həmyerlimizin – Yaqub Quliyevin və Həzi As-
lanovun qəhrəmanlığını hələ də unutmayıb. Yeri gəlmişkən, ge-
neral Yaqub Quliyevin haqqında xatirə yazan rus generalların-
dan yalnız Semyon İvanov onun türkmən yox, qafqazlı olduğu-
nu bildirir.
“…Şimal qrupuna rəhbər təyin etməkdə komandanlığın 
fikirləri haçalandı, ordu komandanı general A.M.Qorodnyanski 
oraya 307-ci atıcı diviziyanın komandiri polkovnik Q.S.Lazkonu, 
amma qərargah rəisi general-leytenant A.V.Petruşevski general 
Y.A.Quliyevi təyin etməyi məsləhət gördü. Müzakirə zamanı ge-
neral Yaqub Quliyevin daha bacarıqlı olmasını yüksək rütbəli 
zabitlər xüsusi qeyd etdilər.
General Əli ağa Şıxlinski və silahdaşları
490
Faktiki olaraq ordu komandanının müavini vəzifəsini icra 
edən Yaqub Quliyevin namizədliyində dayandılar. Ona görə ki, 
onun belə birləşmələrə rəhbərlik etmək təcrübəsi vardı. General 
Yaqub Quliyev əvvəllər 21, 52 və 55-ci süvari diviziyalarının 
tərkibində olan qruplara rəhbərlik etmişdi. On üçüncü ordunun 
veteranı olan Yaqub Quliyev çox səciyyəvi xüsusiyyətlərə malik 
idi. Bu ehtiraslı qafqazlının qarabəniz sifətini kömür kimi qara 
və ağıllı gözləri daha da işıqlandırırdı. Demək olar ki, onun bü-
tün həyatı alovlu və ehtiraslı keçmişdir. Onun kasıb kəndli 
ailəsindən olmasına baxmayaraq, qırx ildən bir qədər artıq öm-
ründə çox əziyyətlər görmüşdü.
On səkkizinci ilin baharından öz həyatını Qızıl Ordu ilə həmi-
şəlik bağlamışdır. O, Xəzəryanı cəbhədə ağqvardiyaçılara və in-
gilis müstəmləkəçilərinə qarşı cəsarətlə döyüşmüş, sonralar isə 
Qaraqum səhralarında basmaçılarla mübarizədə polad kimi 
bərkimişdi. Cəsarət və hünərinə görə ordenlə təltif olunmuşdur. 
Müharibədən əvvəl M.V.Frunze adına Hərbi Akademiyanı və 
Baş Qərargahın nəzdində olan Hərbi Akademiyanın təkmilləş-
dirmə kursunu da müvəffəqiyyətlə bitirmişdir.
Böyük Vətən müharibəsinin ilk günündən on üçüncü ordu-
nun tərkibində olan İyirmi birinci Dağ Süvari diviziyasına ko-
mandanlıq etmişdir. General Yaqub Quliyevin süvariləri düş-
mənə cəsarətli və sürətli zərbələr vurmuşdur.
Ordu komandanı, general A.M.Qorodnyanski əmr etdi ki, 
nəyin bahasına olur olsun gələcək əks zərbələr naminə əlverişli 
mövqeləri itirməmək üçün düşmən qoşununun şimal istiqamə-
tində irəliləməsinə yol verilməsin. Məhz bu zaman general Ya-
qub Quliyevin əla döyüş keyfiyyətləri üzə çıxmışdır. Hitlerçilərin 
şimal həmlələrinin qarşısını almaq üçün ordu komandanı Yaqub 
Quliyevə Trosno istiqamətində düşmənə zərbə vurmağı əmr et-
mişdir. General Y.Quliyev qısa vaxtda bu hücumu təşkil edib, 
müvəffəqiyyətlə başa çatdırmışdır. Bundan əlavə Quliyevçilər 
düşmənin atəş məntəqələrini, tankların çoxluq təşkil etdiyi 
yerləri aşkar etmiş və onlara sarsıdıcı zərbələr vurmuşlar. Bu da 
Şəmistan Nəzirli
491
yalnız Quliyevçilərə deyil, bütöv cəbhə üçün əlverişli şərait ya-
ratdı.
İyirmi birinci süvari diviziyasının qəhrəmanlıqla həlak olmuş 
döyüşçülərinin şərəfinə Ponyatovka stansiyasında əzəmətli 
abidə qoyulmuşdur. Quliyevçilər general Yaqub Quliyevin qey-
ri-adi sərkərdəlik bacarığı ilə hər yerdə, hər cəbhədə qəhrəman-
lıqla vuruşmuşlar. Onlar bu şərəfə layiqdirlər.
Şəxsən mən general Yaqub Quliyevin bir çox döyüşlərdə 
fərqləndiyinin şahidi olmuşam. Heç təsadüfi deyil ki, o, Qırmızı 
Bayraq ordeninə, general-mayor rütbəsinə layiq görülmüşdür. 
Dördüncü süvari korpusunun komandir müavini kimi yüksək 
vəzifə tutmuşdur. Əsasən onun Orta Asiya respublikalarının 
əhalisindən təşkil olunmuş döyüşçüləri hitlerçilərə qarşı böyük 
cəsarətlə vuruşurdular. 1942-ci ilin dekabr ayında altmış birinci 
süvari diviziyasının ön döyüş xəttində qəhrəmanlıqla vuruşan 
general-mayor Yaqub Quliyev Stalinqrad ətrafı döyüşlərin 
birində ölümcül yaralandı. Həlak olandan sonra Lenin ordeni ilə 
təltif olundu”.
* * *
Süvari general-mayoru Yaqub Quliyev haqqında oçerki yazıb 
qurtaranda vaxtilə özüm üçün tərtib etdiyim “Çox bilmək 
istəyənin dəftəri” adlı qeydlər kitabçamı vərəqlədim. Dəftərdə 
xalqımızın görkəmli ziyalıları, sərkərdələri haqqında nadir fakt-
ları, müdrik fikirləri toplamışam. Üç eloğlumuz haqqında nə 
vaxtsa yazdığım belə bir qeydə rast gəldim.
– Taciklərin ilk qəzetlərinin naşiri və redaktoru Mirzə Cəlal 
Yusifzadədir (1862-1931);
– Özbəklərin ilk xalq şairi, professor Maqsud Məsum oğlu 
Şeyxzadədir (1908-1967);
– Türkmənlərin ilk generalı Yaqub Allahqulu oğlu Quliyevdir 
(1900-1942).
Türkmənistanda general Yaqub Quliyevin xatirəsi əbədiləş-
dirilib. 1960-cı ilin aprel ayında Marı şəhər bağında ona bürünc 
General Əli ağa Şıxlinski və silahdaşları
492
heykəl qoyulub, muzey açılıb. Onun adına küçə və kolxoz var. 
Türkmən xalqı onu öz oğlu kimi qəlbən sevir, ona bizim ulduzu-
muz və Türkmən ulduzu fəxri adı veriblər. Orduya gedən çağı-
rışçılar generalın heykəli önündə andiçmə mərasimi keçirirlər. 
Türkmənistanda onun adı cəsarət rəmzinə dönüb.
İnanırıq ki, süvari generalı Yaqub Quliyevin adı təkcə Türk-
mən xalqının yox, bundan sonra həm də doğma Azərbaycan xal-
qının ümid simvoluna çevriləcək. Xalqımızın hərb tarixində adı 
iftixarla çəkiləcəkdir.
Şəmistan Nəzirli
493
MÜNDƏRİCAT
Hərb tarixinə həsr olunmuş ömür – general-leytenant  
Çingiz Məmmədov ....................................................................
B İ R İ N C İ  H İ S S Ə
Alim-general ....................................................................................
Milli Ordu quruculuğunda ............................................................
Port-Arturun azərbaycanlı qəhrəmanları ....................................
General Əli ağa Şıxlinski Birinci Dünya müharibəsi 
illərində ........................................................................................
İyirminci ildə Qarabağ döyüşləri (Sənədli povest) ....................
Generala alim qayğısı  ....................................................................
Milli hərbi lüğətimizin banisi ........................................................
Yadların etirafı .................................................................................
Azərbaycan oğlu, Rusiya generalı ................................................
“Heç kim güllələnməsin…” (bunu Nəriman  
Nərimanov qəti şəkildə tələb etdi) ..........................................
Azərbaycana etibar olunmur .........................................................
Vətəni candan əziz tutan general (Sənədli hekayə) ...................
Dilçi – alim – general ......................................................................
Darılmaq istəməz ............................................................................
İlk hərbi memuarımız .....................................................................
Sankt-Peterburqda iyirmi iki gün .................................................
Ömrün son günləri (Sənədli hekayə) ...........................................
General Əli ağa Şıxlinskinin müdrik fikirlərindən ....................
Danışan sənədlər .............................................................................
Görkəmli adamlar general Əli ağa Şıxlinski haqqında .............
General Əli ağa Şıxlinski ömrünün əsas tarixləri .......................
Bizi düşündürən general ................................................................
General Əli ağa Şıxlinski və silahdaşları
494
İ K İ N C İ  H İ S S Ə
Şəxsiyyət (Mirzə Hüseyn əfəndi Yusif oğlu Qayıbov) ..............
İlk hərbi şəfqət bacısı ......................................................................
Gecikmiş vüsal (Sənədli hekayə) ..................................................
Ulu vəsiyyəti faydasız olmaz ........................................................
General Əli ağa Şıxlinskinin hərbçi qardaşoğluları ...................
Şıxlinski nəslinin şairləri ................................................................
General Əli ağa Şıxlinskinin şeirləri  ............................................
Unuda bilmirəm  .............................................................................
Ü Ç Ü N C Ü  H İ S S Ə
Topoqraf-general İbranim ağa Vəkilov ........................................
Ailənin bəxt ulduzu ........................................................................
Uzun ömrün səhifələri ...................................................................
Süvari general-mayor İbrahim ağa Usubov  ...............................
Yaralı söhbət .....................................................................................
Əzabkeş insanın xatirələri..............................................................
Hərbçi Vəkilovlar ............................................................................
Polkovnik Gəray bəy Vəkilov .......................................................
Azərbaycanın ilk admiralı .............................................................
General Səməd bəy Mehmandarov Birinci Dünya 
müharibəsində ............................................................................
Səməd bəy Mehmandarov Cümhuriyyət dövründə  ................
Türk irsini öyrədən general ...........................................................
Azərbaycan oğulları Stalinqrad döyüşlərində ............................
Həzi Aslanovla görüş .....................................................................
General Həzi və Qaçay Aslanovlar Stalinqrad döyüşlərində ...
Süvari generalı Yaqub Quliyev......................................................
“Şöhrət” ordenli, texnika elmləri doktoru Qasım İsrafil oğlu, 
uzun illər üzərində işləyib ömür sərf elədiyim “General Əli ağa 
Şıxlinski və silahdaşları” kitabımın nəşrinə dəstək oldunuz.
Bu, Sizin doğulduğunuz və təhsil aldığınız Qazax rayonu 
Muğannı kənd orta məktəbindən başlanan vətənpərvərliyi niz-
dən, Azərbaycan ədəbiyyatına və hərb tarixinə tükənməz məhəb-
bətinizdən irəli gəlir.  
Qoy doğma Azərbaycan torpağının yetirdiyi mərd oğulların 
müqəddəs ruhu Ülkər xanımla ocağınızda böyütdüyünüz İsrafil 
bəylə  Lamiyə xanımın həmişə yardımçısı olsun. 
Şəmistan Əmiraslan oğlu Nəzirli
“General Əli ağa Şıxlinskiy və silahdaşları”
Redaktor: Pərinaz Səmədova
Kompyuter səhifələnməsi:  Allahverdi Kərimov
Çapa imzalanmışdır 22.05.2012
Formatı 60×90 1/16. Fiziki çap vərəqi 31
Sifariş      . Tiraj 300
“Şərq-Qərb” Nəşriyyat evinin mətbəəsində çap olunmuşdur
AZ 1123, Bakı, Aşıq Ələsgər küçəsi, 17
Tel.: (+99412) 370 68 03; 374 83 43
Faks: (+99412) 370 68 03; 370 18 49
www.eastwest.az
