
 1 
 
    SƏDNİK   PAŞA   PİRSULTANLI 
 
 
 
 
 
 
AZƏRBAYCAN 
 
AĞIZ   ƏDƏBİYYATINDA 
 
TƏMSİLLƏR 
 
 
 
 
 
 
 
 
                      BAKI-2012 
 
 
 
 
 2 
Toplayanı, tərtib edəni və ön sözün müəllifi: 
Sədnik Paşa Pirsultanlı,  
filologiya elmləri doktoru, professor. 
 
       
    Redaktor:  Sahibə Paşayeva 
    AMEA Folklor İnstitutunun elmi əməkdaşı. 
 
     Sədnik Paşa Pirsultanlı (Paşayev). 
Azərbaycan yazılı ədəbiyyatında N.Gəncəvi, A.Bakıxanov, 
Q.Zakir, S.Ə.Şirvani, M.Ə.Sabir və başqaları xalqdan təmsilləri 
alaraq nəzmə çəkmişlər və hər təmsilin sonunda özlərinin şəxsi 
subyektiv nəticələrini vermişlər. Bu isə xalq ədəbiyyatında təm-
sillərin cuzi bir hissəsini təşkil edir. Lakin ağız ədəbiyyatında 
təmsillər şifahi halda yaşayır və hər əsrdə yeni çalarlar qəbul edir, 
forma və məzmunca zənginləşir.  
Mən bir folklorşünas kimi 50 ildən artıqdır ki, Azərbaycan ağız 
ədəbiyyatını araşdırır, toplanmış janrları yığıb nəşr etdirməklə 
məşğulam. Əsatir və əfsanələrimizlə yanaşı, xalq rəvayətlərini və 
söyləmələrini toplayıb nəşr etdirmişəm. 
Epik janra məxsus təmsilləri ayrı-ayrı zamanlarda yığıb 
“Azərbaycan  xalq söyləmələri” (2009-cu il), “Eldən-obadan 
eşitdiklərim” (2005-ci il), folklor toplularında nəşr etdirmişəm. 
Təmsillər ilk dəfə “Azərbaycan folklorunda gülüş” monoqrafiyamda 
tədqiqata cəlb olunmuşdur.    
Kitab “Azərbaycan ağız ədəbiyyatında təmsillər” adlanır. 
Əminəm ki, bu kitab rəğbətlə qarşılanacaq və gələcəkdə onun həcmi 
artacaqdır.  
 
 
EL03  _____0031______         qrifli nəşr. 
             031.25.05.2019 
 
                   
 3 
                       Ön  söz 
 
Folklor janrları içərisində ən qədimi təmsillərdir. 
Ali təhsilə hazırlıq kurslarının dinləyiciləri üçün 
dərs vəsaiti kimi nəşr olunan Möhsün Nağısoylunun 
və Rəhman Quliyevin müəllifləri olduğu 
“Ədəbiyyat” kitabının “Ədəbi növlər və janrlar” 
bölməsində təmsillərdən də bəhs edilir. Onların elmi 
mülahizələrinin bəzi cəhətləri düzgün mövqedən 
izah olunmur, bəziləri isə natamam görünür. Onlar 
doğru qeyd edirlər ki, təmsil epik növün ən qədim 
janrlarından biridir. Təmsil həcmcə kiçik olur, lakin 
dərin məna ifadə edir. Təmsilin əsas xüsusiyyəti 
tənqidi və satirik mövzuda olmasıdır. Həmin müəl-
liflərin fikrindəki yanlışlıq ondan ibarətdir ki, guya 
təmsil təkcə nəzmlə yazılır. Onlar fikirlərini, elmi 
mülahizələrini əsaslandırmaq üçün yazırlar ki, 
ədəbiyyatımızda təmsilin ilk nümunələrinə N.Gən-
cəvinin “Sirlər xəzinəsi” poemasında rast gəlirik. 
A.Bakıxanov, Q.Zakir, S.Ə.Şirvani və M.Ə.Sabir də 
qələmlərini təmsil janrında sınamışlar. Qələm sahib-
ləri nəzərə almalıdırlar ki, folklor daxilində təmsil 
epik növ kimi nəsrlə yaradılır. Yuxarıda adı çəkilən 
şairlər təmsil mövzularını folklordan alıb nəzmə 
çəkmişlər.  Cəsarətlə qeyd etmək olar ki, şairlər tə-
rəfindən qələmə alınan təmsillərin mövzu dairəsi 
xeyli kiçilmiş, bi qədər də xalq deyimlərindən uzaq-
laşaraq şəxsi subyektdə verilmişdir. Lakin, burada 
 4 
əhəmiyyətli cəhət odur ki, hər bir təmsil yazan şair 
sonda öz qənaətlərini və nəticələrini ifadə edir ki, 
bunlar da təmsilin əxlaqi-tərbiyəvi təsir gücünü 
ifadə edir. 
 Müəlliflərin təmsil janrının xalq ədəbiyyatı 
daxilində bu qədər geniş yayılmasından bəhs etmə-
ləri onunla bağlıdır ki, təmsillər vaxtında toplanılıb 
nəşr edilməmişdir.  
 Xalq təmsillərini xalqdan alıb yenidən nəzmə 
çəkmiş Q.Zakir hər məsələni olduğu kimi açıqlayır. 
O, “Xain yoldaşlar haqqında” təmsilin sonunda ya-
zır:  
Müşküldü nəzm etmək hər belə nəsri, 
Əhv eyləsin arif gər olsa kəsri. 
 
 Hətta, Q. Zakir “Dəvə və eşşək”, “Aslan, qurd 
və çaqqal” təmsillərini başqa bir nüsxədən, yəni 
yazıya alınmış nümunələrdən götürüldüyünü qeyd 
edir. A.Bakıxanov Krılovun təmsillərindən birini- 
“Eşşək və bülbül”ü tərcümə etməsəydi, bəlkə də 
təmsil janrına müraciət etməzdi. Onun tərcümələrin-
dən ancaq “Eşşək  və bülbül” təmsili bizə gəlib 
çatmışdır. Mütərcim Krılovun təmsilini Azərbaycan 
dilinə sərbəst tərcümə etmişdir.  
 O, bu tərcüməsi ilə Azərbaycan ədəbiyyatı 
tarixində təmsil tərcüməçiliyini, bununla da Rus və 
Azərbaycan ədəbiyyatı arasında qarşılıqlı əlaqəni 
inkişaf etdirmişdir. Ondan sonra A.Bakıxanov, 
 5 
Q.Zakir başlayan yeni təmsilçiliyi S.Ə.Şirvani da-
vam etdirmiş və müasir tərbiyə ilə bağlı bir neçə 
təmsil yazmışdır.   
 Quşla, ilanla əlaqədar elə əfsanələr var ki,  
mahiyyətində təmsil dayanır. Professor Sədnik Paşa 
Pirsultanlı  1985-ci ildə çap etdirdiyi “Azərbaycan 
xalq əfsanələri” kitabında verilmiş “İlan məhəbbəti” 
və “Qu quşu” əfsanələri daha çox təmsillə bağlıdır. 
Bu tədqiqat bir məsələni də üzə çıxarır. Quşlarla, 
ilanlarla və başqa canlılarla bağlı olan əfsanələrin 
təmsillərlə bağlılığı çox maraqlıdır. “İlan məhəb-
bəti” əfsanəsində deyilir ki, ilan Tuti adlı bir qıza 
vurulur. Gecələr onun saçlarının ətrini ala-ala hö-
rükləri arasında qıvrılıb yatır. Həddi-büluğa çatmış 
Tutini ərə vermək üçün ilanı tiryəklə məst edirlər, 
qızı uzaq kəndə ərə verirlər. İlan ayılıb Titini ye-
rində görmür, izinə düşüb qonşu kəndə gedir. Artıq 
qız başqasının arvadı idi. Qısqanclıq ilanı çaşdırır, 
həm oğlanı, həm də qızı vurub öldürür. Lakin bu ay-
rılığa, hicrana, həsrətə dözməyən ilan qayanın ba-
şına çıxıb özünü daşlara vurub parça-parça edir.  
  İlanın insan kimi şəxslənmiş obrazı onu 
təmsilə çevirir. Bundan sonra da tədqiqatçılar əfsa-
nələr arasında olan belə təmsilləri arayıb-axtarmalı, 
təhlilə cəlb etməlidirlər.  
 “Qu quşu əfsanəsi” də təmsilə yaxındır. Ana  
xəstələnir, dörd övladının birinə bir qab su gətizdirə 
bilmir. İlahidən rica edir ki, onu quşa döndərsin. 
 6 
Arzusu yerinə yetən Qu quşu göyə qalxır, qanad 
çalıb uçur. Balaları nə qədər onun dalınca qaçırlarsa 
çata bilmirlər. Qu quşu o gündən sularda yaşayır. 
Demək olar ki, o, bala məhəbbətini itirir. O gündən 
bala çıxartmayan Qu quşu başqa quşların yuvasında 
yumurtlayır. Övladlarının nankorluğu ananın qəlbin-
dən bala məhəbbətini çıxarıb atır. Doğrudan da, 
burada nankor övladların anaya münasibəti, ananın 
qəzəbi insan kimi şəxsləndirilmişdir.   
 “Tülkü və insan” təmsili daha xarakterikdir. 
Bu insana təmsildən çox nağıl təsiri bağışlayır. 
Tülkü elə bir arzuya düşür ki, o, öləndən sonra insan 
kimi kəfənlənib dəfn edilsin. O, bir kasıb kişini 
tapıb deyir: mən sənə böyük xəzinələr yeri deyərəm, 
varlanarsan, firəvan yaşayarsan. Bu şərtlə ki, mən 
öləndə məni insan kimi kəfənləyib dəfn edəsən. Kişi 
tülkünün sayəsində böyük var-dövlət sahibi olur. 
Kənddən-şəhərdən kənar bir yerdə kişi tülkü ilə şirin 
söhbət edə-edə gəlirmişlər. Qəflətən tülkü yıxılıb 
ölür. Kişi o tərəfə baxır, bu tərəfə baxır və öz-özünə 
deyir ki, tülkü nə biləcək ki, mən onu dəfn etmədim. 
Onu sürüyüb yaxındakı barının o biri tərəfinə atmaq 
istəyir. Tülkü barının üstündə dikəlib deyir: 
-Eh, bəni-insan, bəni-insan, heç zaman sənə 
etibar etmək olmaz.  
 Kişi qəmli-qəmli yol ilə gedir. Birdən bir əfi 
ilan atılıb onun sinəsinin üstünə çıxır və deyir: 
 - Səni harandan vurum? 
 7 
Çıxılmaz vəziyyətdə qalan kişi deyir:  
-Gəl yol ilə gedək və qarşımıza çıxan ilk canlıdan 
soruşaq. O harasından vur desə, ordan da vurarsan. 
İlan razılaşır. Bir az getdikdən sonra həmin tülküylə 
rastlaşırlar. Kişi deyir ki, ay aman, indi deyəcək onu 
gözlərindən vur. Tülküdən soruşduqda tülkü ilana 
deyir: 
 - Mən inanmıram ki, sən atlanıb insanın sinə-
sinə çıxa biləsən. İlan çox and-aman edir. Tülkü 
inanmır. Axırda əlacsız qalan ilan deyir ki, inanmır-
san bax. Bunu deyib ilan yerə düşür. Tülkü tez 
kişiyə işarə ilə ilanın başını daşla əzməsini məsləhət 
görür və bununla da  kişini  ölümdən xilas edir. Kişi 
tülküyə deyir ki, sən yenə məni xilas etdin, gəl dost-
luğumuzu davam etdirək. Tülkü isə ona deyir, indi-
dən belə mən sənə yüz belə yaxşılıq etsəm də xeyri 
yoxdur. Sən bəni-insansan ki, bəni-insan olaraq da 
qalacaqsan. 
  İnsanın rəzilliyi, etibarzıslığı açıq surətdə 
tülküyə də əyan olur.  
 Hər bir təmsildə insan idrakından doğan tərbi-
yəvi bir cəhət özünə yer alır. Folklorşünaslıqda təm-
sillərin indiyə qədər toplanmaması, tədqiqata tam-
lıqla cəlb edilməməsi təəssüf doğurur. XIX əsrdən 
sonra demək olar ki, yazılı ədəbiyyatda xalq yaradı-
cılığından gələn təmsillərə toxunulmamışdır. Düz-
dür, sonralar Hikmət Ziya təmsil yazmışdır. Amma, 
bunu folklorda olan təmsillərlə müqayisə etmək 
 8 
olmaz. Nizami kimi dahilərin bəhrələndiyi təmsil-
lərdən, folklordan müasir yazarların da faydalan-
ması onların ən ümdə vəzifələrindəndir. 
“Çöl xoruzu və tülkü” təmsilində deyilir ki, tülkü 
meşə xoruzuna rast gəlir. O, kök meşə xoruzunu 
yemək üçün hiyləyə əl atır.  Xoruzun qonduğu buda-
ğın altında dayanır və ah, of çəkir. Xoruz soruşur ki, 
tülkü, nə çox ah, of çəkirsən? 
  Tülkü cavab verir: 
 - Bundan sonra işimiz fənadır. Padşah fərman 
verib ki, heç bir canlı başqa canlıya toxuna bilməz. 
Buna inanan xoruz tülkünün yanına gəlir. Bu vaxt 
böyürdən pələng çıxır. Tülkü qaçır, nə qaçır. Xoruz 
səslənir: 
 -Ey tülkü, niyə qaçırsan, padşahın fərmanı 
var, pələng sənə neyniyə bilər? 
 - Heç bəlkə pələngin o fərmandan xəbəri 
yoxdur. Fərmanı oxuyanacan məni basıb yeyəcək.  
 Hələ təmsilə vaxtilə Nizami Gəncəvi də müra-
ciət etmişdir. Nizami Gəncəvi çoxsaylı, müxtəlif, 
rəngarəng əfsanələrlə yanaşı, ona çox yaxın olan 
təmsillərdən də ustalıqla istifadə etmiş, onların məna 
və məzmununu bir, iki beytdə ifadə edə bilmişdir. 
Məsələn: 
Qızılquş bir ördəyə dedi: -  Səhra gözəldir. 
Ördək söylədi ki, səhvsən, ancaq dərya gözəldir. 
 
 
 9 
 Yaxud başqa bir misal: 
 
Kəklik qarışqanı dimdikləyərək, 
Onu dimdiyinə sıxırdı bərk-bərk. 
Qarışqa kəkliyə gülərək bu an, 
Dedi ki, “sən gülmək bacarmayırsan”. 
Yazıq qarışqaya baxaraq dik-dik, 
“Bu mənim peşəmdi” söylədi kəklik. 
Sonra qəhqəhəylə o güldü birdən, 
Saldı qarışqanı öz dimdiyindən. 
Hər kim bu dünyada gülərsə artıq, 
Ondan uzaqlaşar məncə xoşbəxtlik. 
 
Bu parçalarda şifahi xalq yaradıcılığından baca-
rıqla istifadə edilmişdir.  
  “Bülbül ilə qızılquş” dastanı da təmsildir. Həm 
də ictimai məzmunu daha güclüdür. Bu təmsilin 
əsas məzmununu istehza təşkil edir. Nizami daxilən 
acıyır, kədərlənir, zahirən istehza edir. Adama elə 
gəlir ki, Nizami də susmağı üstün tutur. Lakin əsərin 
ictimai məzmunu hər şeyi açır, əsl həqiqəti üzə 
çıxarır. Bizcə buradakı bülbül şairin özüdür və ya 
zəmanəsinin daha başqa gözü açıq, düşünən bir 
şəxsiyyətidir.  
 O, gecə-gündüz xalqının eşqilə bülbül kimi 
ötür, nəsibi isə arpa çörəyindən başqa bir şey 
deyildir. Qızılquş isə saraylarda yaşayıb-yaradan, 
naz-nemət içində xumarlanan məddah şairləri təmsil 
 10 
edir. Onlar ağızlarına su alıb otursalar da, günləri 
eyş-işrətlə keçir. Nizami bu təzadlı vəziyyəti təhlil 
və müqayisə edərək, Bülbül və Qızılquşun rəmzi su-
rətlərini yaradır. Bülbülün dilindən deyilən aşağı-
dakı etiraz dolu misralar həmin fikri təsdiq etmək-
dədir: 
“...Nə müddətdir, dünyaya gəlib alırsan nəfəs, 
Səndən eşitməyibdir, bir şirin nəğmə heç kəs. 
Səncər dəstigahıdır, sənin mənzilin hər an, 
Dağ kəkliyi döşüdür xörəyin, bilir cahan. 
 
Bir göz açıb yumunca çıxarıram sinədən, 
Yüzlərcə mirvarilər, yüzlərlə şux gövhər mən. 
Bəs, nədən qurd quşlardır, mənim yediyim xörək, 
Nədən tikanlıqlardır, mənim evim, de görək”. 
 
 Qızılquş “yüz iş görüb birin açmadığı” halda, 
“xörəyi kəklik döşü, mənzili şahın əlinin üstü” 
olmuşdur.  
 Nizaminin dövrü elədir ki, çoxları qızılquş 
kimi susmağı üstün tuturlar. Bülbül kimi ötməyin, 
nəğmə deməyin xeyri yoxdur. Şair öz ürək ağrısını 
bir beytlə tamamlayır: 
 
 Gəl nəzmin şöhrətini qaldırıb etmə bayraq, 
    Ta sən də Nizamitək olmayasan bir dustaq. 
 
 11 
 Məlumdur ki, Nizami hər oxuyub öyrəndiyini, 
hər eşidib bildiyini olduğu kimi öz poeziyasına 
gətirməmiş, əksinə bunları saf-çürük etmiş, ağıl 
süzgəcindən keçirmiş, “ağlabatan” şəklə salmış, 
xalq ədəbiyyatının öz üslubuna uyğun tərzdə istifadə 
etmişdir.  
 Folklorşünas-alim Sədnik Paşa Pirsultanlının 
uzun illərdən bəri xalqdan topladığı təmsillər “Azər-
nəşr” tərəfindən 1992-ci ildə nəşr edilmiş, “Azər-
baycan xalq söyləmələri” kitabına daxil edilmişdir. 
 Kitaba daxil edilmiş təmsillərin üzərində 
zamanın möhürü vardır. Burada ayrı-ayrı heyvanlar, 
bitkilər və digər canlılar insan kimi şəxsiyyətlən-
dirilib danışdırılır və onların timsalında cəmiyyətdə 
yaramaz insanların eyibləri müxtəlif hərəkət və 
danışıqlar vasitəsilə özünü göstərir. Burada tülkü 
hiyləgər, ayı axmaq, canavar sadəlövh, çaqqal arada 
vurnuxan, dəvə, at müdrik və s. şəkildə şəxsiy-
yətləndirilir. 
  “Ayı və tülkü” təmsilində deyilir:  
İki dağın arasında olan uçurumun kənarı ilə Ayı 
və Tülkü üzüyuxarı çıxırlar. Hər ikisi acdır. Tülkü 
hiss edir ki, Ayı aclığa tab gətirməyib onu parçala-
yacaqdır. Odur ki hiyləyə əl atır, yalandan hönkürə-
hönkürə ağlamağa başlayır. Ayı soruşur:  
- Tülkü, niyə ağlayırsan? 
Tülkü deyir: 
 12 
- Mənim Tülkü atam, sənin atan Ayı əmim və 
mən bu yerlə üzüyuxarı gedirdik. Acdığımızı görüb, 
Ayı əmim bu dağdan o dağa hoppanıb elə ov ovladı 
ki, hər üçümüz doyunca yedik. 
Ayı dedi: 
 -Bundan ötrü ağlamağa dəyməz, mən də 
hoppanaram.  
 Bunu deyib uzaq məsafəyə doğru hoppandı, 
lakin yerə düşüb xırdu-xəşil oldu. Hiyləsi baş tutan 
Tülkü  ayıya dedi: 
 - Mən sevinirəm ki, əmim oğlu gözüm baxa-
baxa mənim yolumda canını fəda etdi. Deyirəm, 
əmioğlu, sən ölürsən, daha mən niyə ölüm? 
Tülkü Ayının ayaq tərəfindən cəmdəyini söküb 
yeməyə başladı. Ayı onun hiyləsini gec də olsa başa 
düşüb dedi: 
 - Döşüm daha yağlıdır. 
Ayı istəyirdi ki, döşünə yaxın gələndə Tülkü-
nün başını ağzına alıb qoparsın və ondan intiqam 
alsın. Tülkü dilləndi: 
- Əmi oğlu, sən narahat olma, cəmdəyini 
aşağıdan sökə-sökə döşünə də gəlib çatacam. 
Tülkünün hiylələri heç də həmişə qələbə ilə 
nəticələnmir. Bəzən, özü-öz hiyləsinin toruna düşür. 
“Şir, tülkü və çaqqal” təmsilində olduğu kimi: 
 Şirlə tülkü böyük bir ormanlıqda gəzirdilər. 
Tülkü dərindən ah çəkdi, bunu eşidən şir soruşdu: 
- Sən niyə ah çəkdin, ay tülkü lələ? 
 13 
 - Eh mənə bəxtəvərlik verirlər ki, şirlə gəzir. 
Amma bilmirlər ki, yediyim sür-sümük və bağır-
saqdır.  
 Şir soruşdu: 
- Bəs könlündən nə keçir? 
- Bu meşədə vəhşi qulanlar (atlar) yaşayır. 
 Şir dedi: 
- Onun birini döşləyib qənşərimə gətir. Mən o 
vaxta qədər gərdiş edəcəm ki, quyruğum düpbədüz 
duracaq, gözlərimi tamam qan tutacaq. Bu əlamətlər 
yaranan kimi qulanın belini basıb qıracağam. 
Şir dediyinə əməl etdi. Tülkü yenə də ah 
çəkdi. Şir dedi: 
- Bəs bu ikinci ah nədən ötrüydü? 
Tülkü dedi: 
- Sənin zəhmindən boğazımdan bir tikə 
keçmir. Bu qulanı mənə ver, sərbəst yeyim. 
 Şir meşənin yamacına çəkildi. Tülkü qulanın 
ətindən yeyib şelləndi. Elə bu vaxt çaqqal gəlib 
çıxdı. Tülkü öyünə-öyünə dedi: 
- Bu qulanı özüm ovlamışam, necədi? 
Çaqqal yalvarmağa başladı: 
- Nə olar, mənim üçün də bir qulan ovla. 
Çaqqal bir qulanı qova-qova Tülkünün bərabə-
rinə gətirdi. Tülkü dedi: 
- Mən gərdiş eləyəcəm, quyruğum düpbədüz 
duranda mənə de. 
 14 
Tülkü gərdiş etməyə başladı. Çaqqaldan quyru-
ğunun düz durub-durmadığını soruşdu. Çaqqal 
baxıb güldü: 
- Allah sənin şələ quyruğunu vursun, yernən 
sürünür. 
- Bax gör, gözlərim tamam qandırmı? 
Çaqqal dedi: 
- Yalansa gözlərin kor olsun. 
Tülkü ona bildirdi ki, sən bilməzsən, quyruğum 
düpbədüz durur, gözlərim də tamam qandır, mən 
ova başlayıram. 
Tülkü bunu deyib Şir kimi qulanın üzərinə 
hoppandı, vəhşi qulan onun qulağının dibindən bir 
təpik vurub öldürdü. Çaqqal tülküyə baxıb dedi: 
 Чаггал тцлкцйя бахыб деди: 
- Bax, sən deyən əlamətlər indi yarandı. Quy-
ruğun düpbədüz, gözlərin də tamam qandı, arxan da 
öz-özünə çalxalanır. 
 Xalq bununla onu deyir k, şir şirdir, tülkü də 
tülkü. Şirin ovunu tülkü edə bilməz. 
“Kömbə” təmsilində deyilir: 
Tülkü, Canavar, At və Dəvə bir kömbə tapırlar. 
Lakin bu kömbəni bölməkdə çətinlik çəkirlər. Belə 
qərara gəlirlər ki, kimin yaşı daha çoxdursa, köm-
bəni o yesin. Hərə bir yaş söyləyir. At bildirir ki, 
mənim yaşım yadımda deyil. Amma atam mənim 
yaş kağızımı nalın içinə qoyub. Tülkü deyir: 
 15 
- Mənim  savadım yoxdur, odur ki, oxuya bil-
mərəm. 
Canavar bildirir ki, yüksək təhsil sahibiyəm. 
Arxaya keçir ki, məktubu oxusun. At təpiklə elə vu-
rur ki, Canavar ordaca ölür. Tülkü bir daşın üstünə 
çıxıb deyir: 
- Qurbanın olum, ay ata, nə yaxşı ki, məni 
oxutmamısan. 
  “Şuxluq edirdim” adlı təmsildə deyilir: “Qar-
ğılıqdan heç bir heyvanın səsinə bənzəməyən bir səs 
gəldi. Bu əcaib səsi eşidən bütün heyvanlar meşəni 
tərk edib qaçmağa başladılar. Şir qorxusundan yolu-
izi batırdı, sonra öz-özünə dedi: 
- Meşədə başqa heyvanlar mənim gücsüzlüyümü 
görüb itaətimdə durmayacaqlar. 
 Şir gücünü toplayıb qarğılığa hücum çəkdi. 
Baxdı ki, bu tülküdü, qəribə səslər çıxarır. O, tülkü-
dən soruşdu: 
- Bu nə qəribəlikdir? 
 Тцлкц деди: 
 - Şuxluq edirəm. 
Şir onun boğazından tutub yerə çırpdı: 
- Bütün heyvanlar meşəni tərk etdi, mən yolu-izi 
batırdım, sən hələ şuxluq edirsən? 
 Çoz yerdə tülkünün çoxbilmişliyi və tamahı 
başına bəlalar gətirir. 
 Hətta, Sovet imperiyası dövründə də təmsillər 
yaranmışdır. “Xoruz və tülkü” təmsilində deyilir: 
 16 
“Bir gün xoruz tulaya müraciət edir ki, tülkünün 
əlindən kənddə toyuq qalmadı. Gəl mən bir iş 
qurum, tülkünün dərsini ver. Xoruz onu bir ağacın 
altında gizlədir. Hündür bir ağacın üstünə çıxıb 
banlayır. Tülkü yüyürə-yüyürə bu səsə tərəf gəlir. O, 
Xoruza müraciətlə deyir: 
- Ey Xoruz, o qədər həsrətini çəkmişəm. Kənddə 
it-pişik qoymur ki, doyunca danışaq.  
Xoruz deyir: 
- Talaya xoş niyyətlə gəlmişəm. Burada yeni 
kənd salınacaq. Mən carçıyam, xəbər edirəm ki, hər 
kəs gəlib özünə həyətyanı yer seçsin. 
Tülkü deyir: 
- Qurban olum, Xoruz, düş aşağı, mənə yer ver, 
qoy mən bu kəndin ilk sakini olum. 
Xoruz bildirdi ki, mənim vəzifəm car çəkməkdir. 
Yeri ölçüb verən isə, bax, o ağacın dibində dincəlir. 
Tülkü bərk yüyürür, elə başa düşür ki, o da bu 
Xoruzun o biri tayıdır. Tülkü ora çatan kimi Tula 
onun quyruğunu üzür, qanına qəltan edir. Tülkü 
birtəhər canını qurtarıb hündür bir daşın üstə çıxır. 
Elə bu vaxt Xoruz bir də banlayır. Tülkü deyir: 
- Nədi, nə qışqırırsan? Neçə ki, sənin yer pay-
layanın o Tuladır, burda nə kənd olacaq, nə də 
qəsəbə”. 
Bu təmsildə Tülkünün, Tulanın və Xoruzun 
timsalında cəmiyyətin yanlış tənzimlənməsində əsas 
 17 
rol oynayan kəslərin cəmiyyətdəki mövqeləri 
səciyyələndirilir. 
Təmsildəki obrazlar təkcə Şirdən, Tülküdən, 
Çaqqaldan, Xoruzdan, Tuladan ibarət deyildir. Bə-
zən iddia edirlər ki, təmsil yaradıcıları mövcud 
cəmiyyətdən qorxaraq nöqsanları heyvanların dili ilə 
də söyləyirlər. Qətiyyən belə deyil. Təmsillər ən 
maraqlı, ən ürəyəyatımlı, uzun müddət yaddaşlarda 
qalan folklor janrıdır. Təmsillər rəngarəng, poetik 
dillə söylənən mövzulara malikdir. “Qızılquş və 
gürzə” təmsilində deyilir: 
Qızılquş şehli çəməndə gəzirdi. O, birdən uçub 
səmada dövrə vurdu, bir qayanın abşına qondu və 
yenidən çəmənliyə endi. Gürzə başını qaldırıb qızıl-
quşa dedi: 
- Gəl, dost olaq. 
 Gürzənin süddən ağ buxağı Qızılquşun xoşuna 
gəlmişdi. Lakin, gürzə koğa kimi əyri dururdu. 
Qızılquş dedi: 
 -Düz dur, səninlə dost olum. 
 Gürzə bildirdi ki, bu olan şey deyil, mən 
yaranandan əyri yaranmışam. 
Qızılquş ondan soruşdu: 
- Mənlə dost olmaqda təmənnan nədir? 
Gürzə bildirdi ki, mən də göylərdən yerə doyun-
ca baxmaq istəyirəm? 
 18 
 Qızılquş onu caynağına alıb göylərin əngin-
liklərinə qaldırdı və baxdı ki, gürzə onun tükünü 
aralayıb onu çalmaq istəyir. Qızılquş deyir: 
- Sənin o süd kimi ağ buxağın xoşuma gəlir. 
Ayın işığında yuxarı tut baxım. 
Qızılquş onu dimdiyi ilə vurub sal daşların üs-
tünə saldı və yerə endi. Baxıb gördü ki, Gürzə ölüb, 
özü də dümdüz durur. Qızılquş istehza ilə dedi: 
- Bax, səni dostluqda beləcə düz görmək 
istəyirdim. 
Təmsillər mövzu müxtəlifliyinə və obraz qale-
reyasına görə deyil, psixoloji, fəlsəfi anlamlara və 
düşüncələrə görə də fərqlənirlər. 
“Dovşan” təmsilində deyilir: Dovşanlar dəstə-
dəstə qaçışırdılar. Dovşanın birindən soruşurlar ki, 
niyə qaçırsınız? O, cavab verir ki, kimin üç qulağı 
varsa birini kəsirlər. 
Müsahibi bildirir ki, axı sizin iki qulağınız var. 
Dovşan deyir: 
- Bəli, lakin bəla burasındadır ki, əvvəlcə qulağı 
kəsirlər, sonra sayırlar. 
Bu təmsil cəmiyyətdəki ədalətsizliyə və məntiq-
sizliyə cavab olaraq yaradılmışdır. 
 “Dovşanla kirpinin yarışması” da çox maraq-
lıdır: Dovşan bir taxıl zəmisini göstərib deyir: 
- Gəl, hərəmiz zəminin bir tərəfindən qaçaq, 
görək kim birinci çatacaq. 
 19 
Kirpi ekiz bacısının birini gətirib taxıl gül-
lüyünün başında qoyur, özü isə ayağında dayanır. 
Dovşan güllüyün başına çatanda Kirpinin biri deyir: 
- Mən burda. 
Ayağa çatanda o biri deyir: 
- Mən burda. 
Dovşan hirsli-hirsli güllüyün o başına, bu başına 
o qədər qaçır ki, ürəyi partlayıb ölür.  
 Bu o deməkdir ki, dovşanın sürətlə qaçmaq 
qabiliyyəti çoxdursa, düşüncəsi dayazdır. Ekiz 
bacıları fərqləndirə bilmir. O, düşünmür ki, Kirpidə 
qaçan ayaq yoxdur. Təmsildən çıxan ümumi məntiqi 
nəticə budur ki, çoxları sadəlövhlüyündən məhv 
olur.  
 “Qurbağa və siçan” təmsilində isə deyilir ki, 
Qurbağa ilə Siçan dost olur. Bir-birindən xəbər tut-
maq üçün ayaqlarına ip bağlayırlar. Bir vəhşi quş 
Siçanı caynağına alıb havaya qaldırır. Bu zaman 
Qurbağa Siçanın yedəyində gedir. Görənlər soru-
şurlar: 
- Ay Qurbağa, sən ki, su heyvanısan, bu nə 
haldır? 
O cavab verir: 
- Bənd olmayın, dost zibilinə düşüb gedirəm.  
 Təmsil yaradıcısı onu demək istəyir ki, dost 
olarkən sabahı da düşünməlisən. Nəticədə olmasın 
ki, Siçanın yedəyində gedib məhv olasan.  
 20 
 “Dovşan” təmsilində isə yenə də dovşanlar 
belə qərara gəlirlər ki, indi ki, biz hər şeydən qor-
xuruq, özümüzü gölə tökək məhv edək. Dovşanlar 
gölə yaxınlaşar-yaxınlaşmaz qurbağalar özlərini 
partapartla gölə atırlar.  
 Dovşanlardan biri deyir:  
- Yox özümüzü məhv etməyək, bizdən də 
qurxanlar var. 
 Bu təmsildə sadəlövh lük, hiyləgərlik, qor-
xaqlıq, düşüncə bir xətt boyunca hərəkət edir və bir 
vəhdətdə verilir. 
Bəzən təmsillərdə gülüş mövzusu təmsilin məz-
munundan çıxır. Bəzilərində isə göz önündə obrazın 
karikaturası yaranır. Məsələn: “Tülkü öz quyruğunu 
yatmış Dəvənin quyruğuna bağlayır. Dəvə nə qədər 
o yan, bu yana qaçırsa Tülkü onun quyruğundan 
qopmur. Çarəsiz qalan Dəvə böyük bazarın içinə 
girir. Adamlar qışqırırlar: 
- Tülküyə baxın, Dəvənin quyruğundan sallaşıb. 
Tülkü göz vurub deyir: 
- Mən ölüm, üstünü vurmayın, böyüklərlə 
gəzirəm. 
 Doğrudan da, həyatda belə Tülküyə bənzər 
adamlar var ki, şöhrət xatirinə öz müstəqilliyini iti-
rib kiminsə quyruğunda gəzməklə öyünürlər. 
 “Bu ki, Tülkü imiş” təmsilində deyilir ki, 
səhrada su tapmayan Tülkü gecə şəhərə girir. 
Boyaqçının  bacasından baxanda rəngli su ilə dolu 
 21 
çənləri bulağa və gölməçəyə oxşadır.  Suyu içməli 
olmadığından özünü çəndən-çənə atır və yeddi rəng 
alır. Səhər boyaqxananın qapısını açan şagirdi 
heyrət götürür. Qapını örtmək yadından çıxır. Tülkü 
fürsət tapıb səhraya qaçır.  Heyvanlar pələngə 
bildirirlər: 
- Bir heyvan meydana gəlib ki, onun zolaqları 
yanında sənin zolaqların heç nədir. 
 Pələng deyir: 
- Doğrudan da məndən gözəl olsa, onu hökmdar 
seçərik. Mən də xidmətçi olaram. 
Pələng yeddi rəngli heyvanı şah seçir. Yazın 
leysanları başlayır. Yavaş-yavaş Tülkünün boyaları 
yoxa çıxır. Pələng onun Tülkü olduğunu anlayır və 
deyir: 
- Mən heyfsilənmirəm ki, sən Tülkü bir neçə ay 
hökmdar oldun, bircə özümü bağışlaya bilmirən ki, 
mən Tülküyə xidmətçi olmuşam.  Təcrübə göstərir 
ki, ağlı, düşüncəsi olmayan, Tülkü və Tülkü xasiy-
yətli adamlar bəzən libasını, rəngini dəyişərək 
yüksək mərtəbələrə ucala bilirlər. Lakin, zərbə 
altında qalan aqillər olur. Təmsillərin gücü ondadır 
ki, həyatın mənasını, mahiyyətini aça bilirlər. Bəzən 
mövcud cəmiyyətdə tənqid etməkdən çəkindikləri 
çatışmamazlıqları heyvanların dili ilə çatdırırlar. 
Əksinə şifahi xalq ədəbiyyatında təmsillər böyük 
təsir gücü ilə ürəklərə, beyinlərə daha çox təsir edir. 
Uzun illər yaddaşlardan silinmir. 
 22 
“Yonca əhvalatı” təmsilində deyilir ki, bir 
tövlənin bir tərəfində quzulara yonca verib kökəl-
dirlər, o biri tərəfində eşşəklə balası  qırcla (heyvan-
ların ayağının altına tökülən ot qırıntıları) qida-
lanırlar. Həmin eşşəyin balası hərdən bir qaçıb 
quzularla yonca yeyirdi. 
 Eşşək dedi: 
 - Bala, yoncaya meyl etmə. Gəl, dədə-babadan 
yediyimiz qırca qane ol. Yoxsa xəta çəkərsən. 
Bir gün gecəyarı quzuları kəsməyə apardılar. 
Qoduq da onlarla getdi. Quzuları kəsdikcə onların 
xırıltısı qoduğu vahiməyə saldı. Qoduğu kəsmək 
istədikdə qulaqları qəssabı şübhəyə saldı. Onu 
anasının yanına qaytardılar. Qoduq dedi: 
- Ana, sənə inanmırdım. Elə yonca yeməyin belə 
də xırıltısı olurmuş. 
Məntiqi nəticə budur ki, hər kəsin həyatda öz 
mövqeyi var. Əgər adam özünü tənzimləməyi bacar-
mazsa nəticədə öz nəfsinin qurbanı olar. 
“Canavar və Qoyun” təmsilində olduqca həyati 
bir hadisəyə toxunulmuşdur. Bu mövzuya A.Bakıxa-
nov da öz yaradıcılığında ötəri şəkildə toxunmuşdur. 
Bu təmsil şifahi xalq ədəbiyyatı daxilində daha 
böyük təkamül yolu keçmişdir.  
 “Andın iki başı olur” təmsilində deyilir: 
Sürülər yaylaqdan arana enərkən ayağı sınmış 
qoyun yaddan çıxıb arxacda qalır. Onu tək görən 
Canavar uzaq məsafədən qaça-qaça gəlir. Elə bu 
 23 
vaxt Bozdarın yadına düşür ki, qoyunun biri arxacda 
qalıb. Dərhal onun dalınca qaçır. Bozdar yanına 
çatan kimi qoyun onu bir çalada gizlədib  üzərinə 
çırpı yığır. Elə bu vaxt Canavar gəlib yetişir: 
 Mənim, yurdumda nə gəzirsən? 
Qoyun ona deyir:  
 -Gəl bu yaylaqda bir canlı tapaq. O, desə bu 
yaylaq sənindir, məni ye. 
Elə bu vaxt Tülkü gəlir. Tülkü deyir: 
- Dünya binnət olanda mənim Binnət adlı bir 
qardaşım olub. Qardaşım deyirdi ki, bu yurd 
Canavarın yurdudur.  
Qoyun deyir: 
- İndi ki, elədi o çırpıya and iç ki, yalan 
deyirəmsə o çırpı kimi qırılım. 
Tülkü çırpıya yaxınlaşanda görür ki, Bozdarın 
gözləri alaf-alaf yanır. Tülkü üzünü Canavara tutub 
deyir: 
 - Mən and içə bilmərəm, andın iki başı olur.  
 İşi belə görən Canavar hirslə: 
 - Özüm and içəcəyəm deyib çırpının yanına 
gəlir. 
 Bozdar Canavarın boğazını üzür. Tülkü gülə-
gülə onu süzür: 
 - Sənə demədimmi, andın iki başı olur. 
 Bununla  xalq demək istəyir ki, bəzən də  mə-
qam olur ki, orada mənəm-mənəmliyə, 
 24 
çoxbilmişliyə yer qalmır. Səbr və təmkin hər şeyə 
qalib gəlir.   
 Əlbəttə, Sədnik Paşa Pirsultanlının toplayıb 
nəşr etdirdiyi “Azərbaycan xalq söyləmələri” 
kitabına daxil edilən təmsilləri təhlilə cəlb etsək 
başqa gülüş qaynaqları olan janrlara yer qalmaz. 
Bəzən belə izah edirlər ki, təmsil ozaman yaranır 
ki, mövcud ictimai-siyasi vəziyyət insanları qorxu 
içində saxlayır. Ona görə də, insanlar öz fikirlərini 
gizli formada heyvanların dili ilə söyləyir. Bu doğru 
deyildir. Bizə görə hər bir janrın özünəməxsus yeri 
vardır.  Bu alleqorik əsərlər təkcə heyvanların, bitki-
lərin, ağacların bir-biri ilə danışığı şəklində verilmir. 
Əksinə, bəzən onlara insan da müdaxilə edir.  Və 
yaxud da heyvanlar təmsillərdə tam şəxsləndirilir.  
Məhz, “İki meymunun söhbəti” təmsilində deyilir 
ki, böyük bir ormanlığın, meşəliyin sahibi iki 
meymun imiş. Yəni, bu meyvəli meşəliyin sərvəti 
iki meymuna baxırmış. Meymunlar bu ormanlığın 
meyvəsini yeyir, suyunu içib, havasını udub kef 
edirlər. Meymunların biri o birisinə deyir: 
- Bizim bu meşənin ayağında Fatı qarı ilə onun 
kədisi (pişiyi) yaşayırlar. Onların arasında ciddi 
ziddiyyət var. Gəl gedək, onları barışdıraq. Onların 
davası meşəyə və bizə zərər yetirər.  
Meymunun biri çox təkəbbürlü imiş, o deyir: 
- Fatı da ölsün, onun kədisi də. 
 25 
Kədi  quyruğunu dolayıb Fatının qatıq qazanını 
ağzı üstə çevirir. Fatı da eləmir tənbəllik lampanın 
neftini pişiyin üstünə səpir, kibrit çəkib onu alışdırır. 
Yanmaqda olan kədi özünü meşəyə verir. Bütün 
meşə yanıb kül olur. İki meymun dalı qızara-qızara 
qorun içərisində yazıq görkəmdə qalır. Meymunun 
biri o birinə deyir: 
- Sənə demədimmi ki, gəl Fatı ilə kədisini 
barışdıraq. Ondan bizə zərər gələr. Sən əhəmiyyət 
vermədin.  
Bu “Fatı, kədi və meymun” təmsilində böyük 
mətləb gizlənib. Bəzən kiçik ölkələr, dövlətlər bö-
yük dövlətlərin gözünə kiçik görünür. Onlara 
əhəmiyyət vermirlər. Nəticədə, böyük ölkələr də 
onun oduna düşüb yanır. Hər bir təmsildə böyük 
məntiqi nəticələr yaşayır.  
“Canavar və qaz” təmsilində deyilir ki, Canavar 
böyük bir qoyun cəmdəyini yeyərkən boğazında 
sümük qalır. Heç kəs o sümüyü çıxara bilmir. 
Canavar yemək yeyə bilmir, taqətdən düşür. Elan 
edir ki, kim sümüyü boğazımdan çıxartsa oni 
mükafat gözləyir. Bu xəbəri eşidən qaz Canavarın 
yanına gəlir və deyir ki, ağzını aç, dimdiyini uzadıb 
Canavarın boğazından sümüyü çıxardır. Canavardan 
heç bir mükafat almayan qaz, canavarın dalınca  
dağa çıxır, dərəyə enəndə isə qaz da yanını basa-
basa dərəyə enir. Canavar soruşur: 
 26 
- Ay qaz, dağa çıxıram, dağa çıxırsan, dərəyə 
enirəm, dərəyə enirsən, xeyir ola? 
- Sizin vəd etdiyiniz mükafatı istəyirəm. 
  Canavar gülür və deyir: 
- Sənin qaz boğazın mənim canavar ağzımdan 
salamat çıxıb, daha bundan böyük nə mükafat istə-
yirsən? 
 Təmsilin məntiqi mənası budur ki,  “böyük-
lərin” qəzəbinə rast gəlməməyin özü həyatda ən 
böyük mükafatdır. Atalar deyib ki, “oda çox yaxın 
durma səni yandırar, çox uzaq durma üşüyərsən, 
arada müəyyən məsafə saxla”. Heç bir təmsil elə-
belə yaradılmayıb. Onların hər birinin özünəməxsus 
tərbiyəvi əhəmiyyəti vardır.  
“Azərbaycan folklorunda gülüş” mövzusu işlə-
nilərkən təmsil, lətifə, qaravəlli, meydan tamaşaları 
və digər folklor janrlarından örnəklər burada təhlilə 
cəlb edilmişdir. Ancaq bizim tədqiqat üçün əsas 
gülüş mənbəyi olan təmsillər və lətifələr tədqiqatın 
özəyi kimi götürülmüşdür. Təmsillər alleqorik şəkil-
də olmaqla, ən qədim janrdır. Ayrı-ayrı şairlərimiz 
tərəfindən təmsillər nəzmə çəkilərək, yenidən iş-
lənmiş və bunlara onların subyektiv mülahizələri 
əlavə edilmişdir. Yazılı ədəbiyyatda işlənmiş təmsil-
lər tədqiqata cəlb edilsə də, xüsusi inkişaf yolu ilə 
tarixə yoldaşlıq edən ağız ədəbiyyatında yaşayan 
təmsillər son zamanlara qədər toplanmamış, nəşr 
edilməmiş və tədqiq olunmamış qalmışdır.  İlk dəfə 
 27 
olaraq həmin bədii nümunələr tədqiqata cəlb edilir 
və münasibət bildirilir. Əlbəttə, folklorda əsas gülüş 
mənbəyi təmsillər və lətifələrdir. Məhz əsər təmsil-
lər və lətifələr üzərində qurulmuşdur.  
Sovet dönəmində yaranmış müasir təmsil 
nümunələri, nəinki nəşr edilmiş, hətta, yaddaşlarda 
belə qorxa-qorxa müəyyən həvəskarlar tərəfindən 
qorunub saxlanmış və müstəqillik əldə edildikdən 
sonra həmin nümunələr toplanılmağa başlanılmışdır. 
Sovet dönəmində yaranan təmsilləri oxuyanda 
insanı heyrət bürüyür. Xalq necə də qormazdır. O, 
hər bir hadisəyə vaxtında öz münasibətini bildirir, 
olmuş hadisələri bədii əsərə çevirir, pünhan şəkildə 
olsa da, xalq arasında yayır. Bununla kifayətlənmək 
olmaz ki, xalq arasında adını çəkdiyimiz elə bu 
təmsillər mövcuddur.  Əksinə, yurdumuzu gəzərkən, 
təmsil axtarışına çıxarkən yəqin ki, daha gözəl 
nümunələrə rast gəlinəcəkdir.  Bəri başdan deyirəm 
ki, buna böyük ehtiyac vardır. Bunlar uşaqlarımızın 
tərbiyəsi üçün, maraq dairələrini artırmaq üçün 
böyük əhəmiyyət kəsb edəcəkdir.  
Bu əsərin əsasını təmsillərin tədqiqi təşkil edir. 
Ona görə də təmsillərin mövqeyindən, ictimai 
məzmunundan və dəyərindən söz açacağıq. Təmsil-
lər haqqında müxtəsər olaraq aşağıdakıları demək 
olar: 
Təmsilin tarixi obrazlı sözün tarixi qədər 
qədimdir. Təmsil həm Şərq, həm də Qərb ədəbiy-
 28 
yatında, həm şifahi, həm də yazılı bədii nümu-
nələrdə, həm ən qədim dövrlərdə, həm də bizim 
günlərdə mövcud olan ciddi, kəskin, fəal və və 
böyük ictimai-əxlaqi təsirə malik ədəbi formadır. 
Bir ədəbi forma, bir janr kimi təmsilin müəyyən-
ləşmiş poetikası, üslubu, tələbləri, normaları, spesi-
fik tematikası, üslubu və surətlər aləmi, dünyaca 
məşhur nümayəndələri vardır. Təmsil janrının ayrıca 
bir ədəbi janr kimi formalaşıb, xüsusi mövqe  
qazanmasında şifahi təmsil təcrübəsi, yazılı ədəbiy-
yatla müştərək əlaqə nəticəsində təmsil janrı güclü 
bir dünyəvi ədəbi forma kimi kamala çatmışdır.  
Qeyd edilməlidir ki, təmsil janr olaraq bir zərurət 
kimi meydana gəlmişdir.  
Təmsillər yurdumuzun hər yerində yox, daha çox 
Ucar və Kürdəmirin Şilyan kəndlərində, Gədəbəyin 
ayrı-ayrı kəndlərində və başqa bölgələrdə yayıl-
mışdır. Onu da qeyd etmək lazımdır ki, təmsillərə 
nisbətən lətifələr daha kütləvi janrdır və o, xalq 
arasında daha geniş yayılmışdır. 
 
Sədnik Paşa Pirsultanlı, 
filologiya elmləri doktoru, professor. 
 
 
 
 
 29 
Elə yeməyin 
Elə də xırıldamağı olur 
 
Uzun tövlənin bir başına qızıl inək qızıl danası ilə, 
digər başına qumral quzusu ilə, qapının ağzı tərəfə isə 
çal qoduğu ilə bağlanmışdı. Qapı taxtalarının ara-
sından ilan kimi sazaq-soyuq bu ana –balanı həmişə 
üşüdürdü, bu azmış kimi sahibləri tayadan yabalayıb 
gətirdiyi güllü otu həmişə qızıl inəklə qızıl dananın,  
qumral qoyunla qumral quzunun axuruna basırdı, çal 
qoduqla  zığlı-zımırıqlı gircini qoyurdu. 
Bir gün qoduq anasından soruşdu: 
-Otu daşıyan bizik. Sahibimiz bizi yükləməkdən 
belimiz yağır olub. Niyə o boyda tayadan bizə qıymır, 
yaxşısını xeyirsiz-bəhərsiz inəklə danaya, qoyunla 
quzuya yedirdir? 
Çal eşşək çal balasının boynundan aşağı basdı, 
pıçıldadı: 
-Buna da şükür elə, kiri, danışma. 
Aradan həftələr ötdü, aylar dolandı, həyətdə 
papaqlı kişilər göründülər. Mağar qurdular. Yeyib 
yatmaqdan içini piy almış dananı, quzunu kəsdilər. 
Qoduq anasına dedi: 
- Sən haqlısan, buna şükür eləmək lazımdır. 
 
 
 
 
                 
 30 
                  Qarğa  və  bülbül 
 
Qırğı qartalın qızını almışdı, ona görə də onun 
qabağına duran yox idi,  bir sözü iki olmurdu, Qartal 
hökmdar məmləkətin  ağalığını ona etibar etmişdi.  
Qarğa gördü qartalın quruca  adı qalıb, hakimi-
mütləqlik Qırğının ixtiyarındadır, o, kəsdiyi başa 
sorğu-sual  yoxdur, onun qızını alıb qohum oldu. 
Baxdı ki, bu qaynayıb-qarışmadan sonra  da Bülbül 
onu həmişə kölgədə qoyur,axşam-səhər elə oxuyur, 
elə nəğmələr bəstələyir,  hətta  Qırğının özü də onu  
saraya apartdırır,  hərdən qurdurduğu, Qartal hökm-
darın  da başda əyləşdiyi eyş-işrət məclislərində cəh-
cəh  vurdurub  ləzzət alır. 
Qarğa bir gün Qırğıya dedi: 
-Mən ondan da  yaxşı şərqilər bəstələyirəm. 
Ürəyim götürmür Bülbülün  sizin ali işrətlərinizdə  
boşboğazlıq eləyib hərənizdən br ənam almağını,  
sonra da öz xanəsində  sizi aldatdığına  xısın-xısın 
güldüyünü. Bülbüllərin hamısı müftəxordur,  hiylə-
gərdir, camaatın başına  kələk aça-aça  dolanırlar.  Bir 
dəfə onların öz aralarında  danışdıqlarını eşitdim. 
Böyükləri, balacaları öyrədirdi ki,  hər səhər bulaq 
suyunda çimiş,   onda tükləriniz al-yaşıl çalacaq,  ca-
maat sizin gözəlliyinizə müştaq  olub nə oxuduğunuza  
fikir verməyəcək. Ey əlahəzrət, olmazmı öz xeyrimiz 
özümüzə  çata, öz varlığımız  öz cibimizdən çıxsa da  
bu cibimizə girə, bu cibimizdə qala? Biz də sənin  
kəsiyin deyilikmi? Bizimkilər səninki sayılmırmı? 
 31 
Qırğı Qarğa kürəkəninin dediklərinə inandı, amma 
bülbülü birdən-birə məclis-mərəkələrdən  uzaq 
salmağı da öz şəninə sığışdırmadı, fikirləşdi ki onda 
camaat deyəcək “özününkünü ikiəlli tutur”. 
Qırğı ona “qohumbazlıq elədi” adı qoyulmasın 
deyə  çalıb-oxumaq bilicilərini-Ayını, Şiri,  Pələngi, 
Eşşəyi hüzuruna çağırtdırdı, Eşşəyi də bu dəstənin 
axırıncı söz deyib,  son qərar verəni təyin etdi. Qarğa 
ilə Bülbülü də gətirdilər. Bu yığışmanın məqsəd-
məramını onların hamısına bildirəndən sonra sözü 
Bülbülə verdi.  
Bülbül işi başa düşmüşdü, ona görə də elə oxudu, 
elə cəhcəh vurdu ki,  onun ah-naləsinə Allahın qan-
maz Ayısı da ağladı. 
Sonra meydana Qarğa çıxdı. Qar-qar qırıldadı. 
Onun səsindən Bülbülün özü də zara gəlib qulaqlarını 
tutdu.  
  Qarğa susandan sonra  Şir ləzzətlə yırğalandı. 
Pələng də ona baxıb,  həzz almış kimi ləngərləndi,  
özünü bu feyzdən  hələ də doymayan təki göstərən 
Eşşəyin  gözlərini açmağı uzun çəkdi. 
Onlar bildirdilər ki, Qarğa Qırğının kürəkənidir. 
Odur ki, Qarğanı tərifləməyə başladılar. 
Eşşək deyilənlərə yekun vurdu: 
-Belə müğənnisi  olan ölkə bəxtiyardır. 
 Bülbül o vaxtdan didərgin düşüb,  insandan  qaçır, 
dərdini  həmişə  güllərə danışır, adamlar isə onu ürə-
yinə vurduğu yara  sızıltılarını  eşitmək istəyirlər. 
 
 32 
                  Bu  ki  tülkü  imiş 
 
Tülkü axşamdan çox vurnuxdu, əlinə bir şey 
keçmədi. Gəzə-gəzə gəlib  bir boyaqçı  damının 
üstünə çıxdı. Əyilib bacadan içəri baxanda ayaqlarının 
altındakı quzulamış torpaq uçdu, o,  boyaq küpünün 
içinə düşdü. Hoppanıb qırağa çıxdı,  güzgüdə özünü 
tanımadı,  gördü xoruzquyruğu çalır. O biri küplərə 
atıldı, güzgünün qabağında şönküdü. Özünə hey göz 
qoyub sevindi ki,  daha hara istəsə gedər,  heç kim 
onu  tülküyə  oxşadıb tüfəng atmaz, itlərə boğdurmaz. 
Səhər tezdən  usta şakirdi qapını açıb içəri girəndə 
tülkü onun qılçalarının arasından sıpıxıb qaçdı meşəyə 
girdi. 
Belə geyirlər ki,  pələngin dərisi bərli-bəzəkli ol-
duğu üçün heyvanlar onu özlərinə şah seçiblərmiş. 
Xəbər pələngə çatır ki,  sənin şahlığın öldü, çünki 
meşədə səndən çox yaraşıqlı  xilqət peyda olub. 
Pələng onlara deyir:    
-Neynək,  tapın gətirin,  o məndən  yaraşıqlı olsa, 
onu şah seçərsiniz,  mən isə, ona qulluqçu olaram. 
Aylar ötüşdü.  Yazın leysan yağışları başlandı. Sel-
su  yavaş-yavaş Tülkünün bər-bəzəyini  soldurub, onu 
öz əslinə oxşatdı. 
Bir səhər Tülkü şaha qul kimi qulluq eləyən  
Pələng ona baxıb, baxıb dedi: 
- Rəngin getdikcə tülküyə oxşayırsan. 
Tülkü gördü danmağın yeri deyil, “yox” desə 
pələng onu parça-parça  edəcək, düzünü boynuna aldı: 
-Bəli, Tülküyəm. 
 33 
-Lənət  mənim zənnimə, rənginə allanıb, mənim 
kimi aslan sənin kimi boz tülküyə bir il nökərçilik 
elədim. 
 
 
   
Yavaş-yavaş döşə də çatasıyam 
 
Neçə gün idi ki, Ayı da, tülkü də özünü ora-bura 
vursalar da əllərinə bir şey keçmədi, aclıq onları 
haldan salmışdı. Hərəsi bir  dəfə yuxarı  dırmaşırdı ki,  
bəlkə o yandakı  kənddən bir şey qapışdıra bildilər. 
Dədələrin başını kəsən bələndə üz-üzə gəldilər. 
Tülkü yaltaqlanmaya başladı: 
-Ayı lələ, Allah səni yaxşı yetirdi. Neçə gündü  
acam, sənin  səbəbinə qarnım doyacaq. Hamı deyir, 
Ayi lələ yetim-yesir yiyəsidi, ac-yalavac qeydinə 
qalandı. 
Bu fikir ayının xoşuna gəldi, onu lovğalandırdı. O, 
Tülküyə dedi: 
-Sən yanımca gəl, bu saat bir bir şey taparam. 
Tülkü bilirdi ki, əllərinə başqa ov keçməsə ayı onu  
parçalayıb yeyəsidir. Odur ki, yalandan hönkür-
hönkür ağlamağa başladı. 
Ayı soruşdu: 
-Axı, birdən-birə nə oldu? 
Tülkü  içini çəkə-çəkə,  gözlərini, burununu ova-
ova zıqqıldadı: 
 34 
-Mən balaca idim. Sənin atanla mənim atam bərk 
dost idilər. Onlar söhbət edə-edə bax, bu iki dərənin 
arasındakı qılıcla  yuxarı gedirdilər. Onlar da bizim 
kimi ac idilər. Mənim atam səninkinə dedi: 
-Qardaş, qılçalarım dalımca yerimir, gəl bir az 
oturaq, dincimizi alaq. Sən də mən günlü olarsan. 
Sənin atan elə bir nərə çəkdi ki, dağlardan qayalar 
qopub hellən getdi. Dedi: 
-Qardaş, aclıq-zad mənə kar eləməz. İnanmırsan, 
bax. Sənin atan belə deyib dərənin bu üzündən bax, o 
üzünə, düz o til qayanın üstə hoppandı. 
Ayı dedi: 
-Mən də hoppanaram. 
Tülkü dedi: 
-Çətindi, nə səndə, nə də məndə atalarımızda olan 
o qoçaqlıq hanı... 
Elə tülkü bunu demişdi, ayı qeyzə gəlib bu taydan 
o taya hoppandı, qayaya dəydi, xurd-xəşil olub dərəyə 
yuvarlandı. 
Tülkü ayının yanına endi və onun tərpənə 
bilmədiyini görüb dilləndi: 
-Mən şadam ki, atamın dostunu oğlu özgə yerdə 
yox,  mənim yanımda can verir. Deyirəm dost,  bu 
fani dünyadan birimiz köçürük, daha ikimiz niyə ölək.  
Tülkü ayaq tərəfdən ayını sökməyə başladı.  
Ayı indi başa düşdü ki, Tülkünün kələyinə uyub,  
ağılsızlıq eləyib, istədi o da bu son nəfəsdə onun 
başına corab hörsün, onun axırına çıxsın: 
 35 
-Qardaş, görürəm yaman acmısan, oralarım 
pasaxdır,  nə gözün doyacaq, nə qarnın,  döşüm 
yağlıdır, özünü bərilərimə doğru ver. 
Tülkü dedi: 
-Hövsələsiz olma, yavaş-yavaş yeyə-yeyə döşünə 
də gəlib çatasıyam. Arığın nə işi var o qoruqda, vurub 
qıçını da sındırsınlar.  
Ayı gördü Tülkünü  aldada, heyif ala bilməyəcək, 
soruşdu: 
-Sən  bu dərsi kimdən öyrənmisən? 
Tülkü dedi: 
-Rəhmətlik atamdan. O, naşılıq eləyib siftə sənin 
atanın döşündən sökəndə başına dəyən qapazdan 
gözünün biri kor oldu. 
 
 
                 Böyüklərlə  gəzirəm 
 
Tülkünün könlündən böyüklərlə gəzmək keçirdi.  
Öz quyruğunu yatmış dəvənin quyruğuna calayır. 
Dəvə diksinib, ayağa qalxdı. Tülkü qopmadı ki,  
qopmadı. Dəvə özünü  bazara verdi ki, qoy tülkü 
adamları görüb quyruğundan açılsın. 
Görənlər qışqırdılar: 
-Tülküyə bax, dəvənin quyruğundan asılıb. 
Tülkü onlara göz vurdu: 
-Mən ölüm, üstünü vurmayın,  böyüklərlə gəzirəm. 
                  
 36 
                  İçini piy alıbmış 
 
Tülkü itsiz-pişiksiz bir kəndin hinlərinə dadan-
mışdı. Hər gecə bir toyuq-çolpa  gətirib çöldə yeyirdi,  
gündüzlər kefi istəyəndə arxayınca  yatırdı. Qorxusuz-
ürküsüz gəzirdi. Bir gün o, bir təpənin başına çıxdı,  
şəstlə oturdu və səhər-səhər bu yerlərdən harasa gedən 
şirə dedi: 
-Bir də burdan keçmə, mən buranın hökmdarıyam. 
Şir ona məhəl qoymadı. Bir də  gəlib keçəndə 
Tülkü yekə-yekə bildirdi: 
-Bir də özbaşınalıq eləsən, məndən incimə. 
Şir səbrini basa bilmədi, pəncəsini onun başına 
atdı. Tülkünün gözləri pırtlayıb yerə düşdü. Sonra 
fikirləşdi ki, Tülkü belə fironluq eləməzdi,  onu 
danışdıran var, görüm bu, nədir. Qayıdıb yerdə çapa-
layan, zarıyan tülkünü götürdü, ora-burasına baxdı, 
əlləşdirdi, onun qarın salladığını görəndə pıçıldadı: 
-İçini piy alıbmış... 
 
 
 
 
 
 
 
 
 
 
 37 
              Bu da təzə bir fənddir 
 
Şahın bir  buğası vardı. Car çəkdirdi ki,  kimin 
buğası, öküzü mənim buğama qalib gəlsə, ənam 
alacaq. Gündə bir kasıb-kusubənama susayıb öküzünü 
meydana çəkirdi, şahın buğasına öldürtdürürdü. 
Bir gün kasıb bir kişinin əldən düşmüş öküzü dilə 
gəlib dedi: 
-Məni meydana çək, qorxma. 
Kişi öküzü küşt meydanına itələyə-itələyə zorla 
apardı. Öküz ora çatan kimi yıxıldı, arxası yerə düşüb 
ayaqlarını göyə qaldırdı. 
Şahın buğasını buraxdılar. Buğa surətlə öküzə tərəf 
gəldi, lakin onu görən kimi meydandan çıxıb qaçdı. 
Çox adamı heyrət bürümüşdü. Öküz sahibi də bu 
işə məətəl qalmışdı.  
Öküz yenə dilləndi: 
-Sahibim, burada təəccüblü heç nə yoxdur. Biz  
buzov vaxtı o buğa ilə  bir yerdə otlamışıq.Həmişə 
mən onu döymüşəm.  O mənim əldən düşdüyümü  bil-
mədi, elə zənn etdi ki,  bu da təzə bir fəndir, ona görə 
də başına götürüb getdi. Yekə yemək onu elə qaldırdı, 
əlacsızlıq da məni elə endirdi. 
 
            
 
 
             
 38 
                   Yonca əhvalatı 
 
Bir tövlənin bir tərəfində quzulara yonca verib 
kökəldirlər, o biri tərəfində eşşəklə balası  qırcla 
(heyvanların ayağının altına tökülən ot qırıntıları) 
qidalanırlar. Həmin eşşəyin balası hərdən bir qaçıb 
quzularla yonca yeyirdi. 
 Eşşək dedi: 
 - Bala, yoncaya meyl etmə. Gəl, dədə-babadan 
yediyimiz qırca qane ol. Yoxsa xəta çəkərsən. 
Bir gün gecəyarı quzuları kəsməyə apardılar. 
Qoduq da onlarla getdi. Quzuları kəsdikcə onların 
xırıltısı qoduğu vahiməyə saldı. Qoduğu kəsmək 
istədikdə qulaqları qəssabı şübhəyə saldı. Onu 
anasının yanına qaytardılar. Qoduq dedi: 
- Ana, sənə inanmırdım. Elə yonca yeməyin belə 
də xırıltısı olurmuş. 
 
 
                 Tülkü və canavar 
 
Tülkü çox gəzir yeməyə heç nə tapmır. Gəlib bir 
quyunun başına çıxır. Baxır ki, quyunun içində qoyun 
quyruğu var.  
Quyu ona dayaz görünür. Deyir, mənimkini Allah 
yaman yetirib, kefim istəyən qədər yeyərəm, sonra da 
ikicə qarış dərinlikdən bircə hoppanışla qırağa sıç-
rayaram.  
 39 
Tülkü özünü quyuya atır. Yeyib doyandan sonra ha 
atlanırsa quyudan çıxa bilmir, qalır fikirləşı-fikirləşə. 
Bu vaxt ovdan, quşdan ötrü hər yanı gəzmiş canavar 
gəlib həmin quyuya yaxınlaşanda hənirti duyur. 
Sevinir ki, burdan hansı sürüsə keçirmiş, qoyunun biri 
quyuya düşüb, çobanın xəbəri olmayıb, indi onu 
şirincə-şirincə yeyərəm. Quyunun başına gəlib ba-
xanda görür ki, ordakı qoyun deyil, tülküdür.  
Soruşur: 
-Ordan neyləyirsən? 
Tülkü cavab verir: 
-Burdan keçən sürüdən bir quyruq qoparıb bu 
quyuya salmışdım, indi onu yeyirəm. Ürəyimə dan-
mışdı ki, gələcəksən, payını saxlamışam. 
Qurd özünü quyuya atıb, quyruğa cumur. 
Qurdun başı quyruğa qarışanda tülkü tez onun 
belinə tullanır. Hoppanıb quyudan çıxır, quyunun 
başında şöngüyür. 
Qurd quyruğu yeyib qurtarandan sonra quyudan 
çıxmaq istəyir, hoppanıb düşür, özünü ora-bura vurur, 
lakin çalışıb, çabalamağının xeyirsizliyini görüb 
tülküdən kömək istəyir. Tülkü deyir, mən balaca, sən 
yekə, sənə gücüm çatmaz. 
Canavar deyir: 
-Bəs onda mən nə edim? 
Tülkü gülə-gülə deyir: 
-Darıxma, quyruq sahibi indilərdə gələr, səni 
quyudan çıxardar.  
 
 40 
                   Tülkü və tələ 
 
Tülkü ac idi. Gəlib gördü ki,  bir çöpün ucunda iri 
bir qoyun quyruğu var. Qorxdu, yaxın getmədi.   
Bu zaman qurd da gəlib çıxdı. Ondan soruşdu: 
-Bir şey yoxdur? 
Tülkü quyruğu göstərdi: 
-Niyə yoxdur, bax, gözəl qoyun quyruğu... 
-Tülkü, bəs niyə yemirsən? 
-Orucam, iftarımı açmamışam. Sən doyunca ye, bir 
az da mənə saxla.  
Qurd cəld quyruğa cumdu. Tələ şaqqıldadı. 
Quyruq canavardan çox uzağa düşdü. Canavar tələdə 
qaldı, ha dartındı, canını qurtara bilmədi, tülkü isə 
quyruğu iştaha ilə yeməyə başladı. 
Canavar soruşdu: 
-Bəs. bayaq deyirdin ki, orucam? 
Tülkü dedi: 
-Göydə Ayı indicə gördüm. Ayı kı gördüm, daha 
yeməliyəm. 
Tülkü yeyib doydu, getmək istərkən canavar ona 
yalvardı ki, gəl məni tələdən qurtar. 
Tülkü dedi: 
-Mən tələ yiyəsinin işinə qarışmaram.   
 
 
 
 
 
 41 
             Ölüncə qəbir qazaram 
 
Qarışqa filə ərə gedir. Lakin qarışqanın sevinci 
uzun çəkmir. Toy gecəsi fil ölür. Qarışqa zülüm-
zülüm ağlayıb deyir: 
- Mən sevindim ki, fil kimi ərim olacaq. Düşün-
mədim ki, ölənəcən filə qəbir qazmalı olacam. 
 
            
                   Gürzə və tülkü 
 
Gürzə bir gün gəlir ki, a  tülkü, təklik məni 
bezikdirib, gəl dost olaq. Tülkü fikirləşir ki, onun 
sözünü yerə salsam, məndən inciyər, yuxu da ölüm 
kimi bir şeydir, yatdığım yerdə məni çalar.  
Qorxusundan etiraz etmir, amma ona deyir ki, ay 
gürzə qardaş, mən bu sözü sənə çoxdan açmaq istə-
yirdim, amma ürək eləmirdim. Indi ki, mənim bu 
arzumu yerinə yetirdin, qoy sənin o qaymaq buxa-
ğından öpüm. 
Gürzə inanıb başını qaldırır. Tülkü dişlərini onun 
xirtləyinə necə keçirirsə gürzənin boğazını üzür. 
Gürzə ölür, dümdüz sərələnir.  
Tülkü onun meydinə baxıb deyir: 
-Sən həmişə əyri dururdun, indi düppədüzsən, 
mənim dirilikdə sənin kimi əyri duranların ölü 
düzlüyündən xoşum gəlir. 
 
  
 42 
                   Xatası bizə dəyər 
 
Meşədə ər-arvad iki meymun yaşayırmış. Onların 
da üç-dörd körpə balası varmış. Bir gün ana meymun 
ata meymuna deyir: 
-Eşitdiyimə görə qonşu kənddəki Fatı qarı ilə onun 
Mor pişiyi yola getmirlər. Gedək onları barışdıraq.  
-Ata meymun əlini yelləyir: 
-Özgəsinin dərdi bizə qalıb? Heç yola gedən 
günləri olmasın... 
Ana meymun ata meymunu başa salmağa çalışır: 
-Elə deyici olma, qonşudu xatası bizə dəyər. 
Ata meymun ora-burasını qaşıyır, ana meymunun 
nədən qorxduğunu, ehtiyat elədiyini vecinə almır. 
Bir gün Mor pişik Fatı arvadın gözünün qabağın-
daca qazanın qapağını vurub aşırır, südün qaymağını 
sivirib yeyir, sonra da onu daha çox yandırıb yax-
maqdan ötrü ağız-burnunun, əl-ayaqlarının bulaşığını 
Fatı qarının tumanına silir.  
Fatı qarı da durub Mor pişiyin üstünə neft tökür, 
kibriti çəkib atır. Mor pişik alışmağa başlayır, bilir 
Fatı qarı onu söndürməyəcək, özünü meşəyə vurur ki, 
şah-şəvələ sürtünüb alovunu keçirsin. Lakin hardan 
keçirsə oranı alov bürüyür. Meşə yanır. Ana mey-
munla ata meymun öz balalarını götürüb yanğından 
güclə qaçıb qurtarırlar.  
Ana meymun ata meymuna deyir: 
 43 
-Gördün? Sənə demədimmi gedək onları barış-
dıraq, yoxsa xatası bizə dəyər. İndi biz öz başımızı, 
balalarımızı harda saxlayaq? 
 
 
                  Dovşanların qərarı 
 
Dovşanlar bir yerə yığışıb danışdılar, mübahisəyə 
girişdilər, axırda razılaşıb belə qərara gəldilər ki, nə 
görürüksə səksənirik, ürəyimiz üstümüzdə durmur, 
hey qaçırıq, bir kol-kosun dalına-daldasına giririk, 
gizlənirik, yerimizi qızdırmamış bir şıqqıltıya, pırıl-
tıya görə yenə götürülürük, gəlin özümüzü öldürək, 
canımız bu qəhr-qəzəbdən, bu əzab-əziyyətdən bir 
dəfəlik qurtarsın. 
Dovşanlar qıraqları qamışlı bir gölə yaxınlaşırlar, 
istəyirlər özlərini bura atsınlar, boğulub ölsünlər. 
Gölün lap kənarına gələndə qurbağalar partapartla 
sulara töküldülər.  
Dovşanlar gülüşdülər, dedilər, yox, qardaş, bizdən 
də qorxan varmış, gəlin yaşayaq. 
 
                     
 
 
 
 
 
 44 
                    Dəvə və tülkü 
 
Dəvə ilə tülkü yoldaş olurlar. Ac imişlər, bir 
kömbə tapırlar.  
Tülkü deyir: 
-Bu kömbəni bölsək, heç birimiz doymayacağıq, 
gəl, əcdadımızdan danışaq, kimin əsli daha qədim 
olsa, kömbəni o yesin. 
Dəvə meydanı tülküyə verir.  
Tülkü deyir: 
-Rəhmətlik anama nənəm həmişə deyərdi ki, dünya 
binnət olanda mənim Binnət adlı bir oğlum vardı.  
Dəvə görür ki, tülkü çox uzaqdan başladı, nəslinin 
yaşı dünyanın yaşından da qabağa keçdi. Kömbəni 
ağzına atır, ayağa qalxır və deyir: 
-Sənin dediyindən belə çıxır ki, dəvə uşaqdır. 
 
 
                   Pişik və balaları 
 
Bir kişinin ala bir pişiyi vardı. Hər gün ona da ət 
alardı.  Pişik də buna qane olur, oğurluq etməzdi.  
Kişi bir gün yenə beş girvənkə ət alır, onun bir 
girvənkəsini kəsib pişiyə verir, lakin işdən qayıdandan 
sonra əti tapmır. Kişi öz-özünə deyinir: 
-Oğru gəlsə, ayrı şey də aparardı. Bəs bu kimin 
işidir? 
Pişik taxtın altından çıxıb dillənir: 
 45 
-Əti mən götürmüşəm. Hər dəfə mənə bir girvəngə 
ət verirdin, tək canıma bəs idi. Amma indi dörd balam 
var. Sənsə mənə indi də bir girvənkə verirsən, 
balalarımı nəzərə almırsan. Sənin bu ədalətsizliyin 
məni axırda oğru olmağa məcbur elədi. 
 
 
                  Şir və qarğa 
 
Şir böyük bir meşənin hökmdarı, qarğa da onun 
həkimi idi. Bir gün şir qarğaya dedi: 
-Nədənsə tez-tez əsəbləşirəm, başım ağrıyır. 
Qarğa dedi: 
-Bu meşədə bir bülbül,  turac və qırqovul yaşayır. 
Onlar axşamacan ötürlər, sizi əsəbləşdirən onların 
səsidir. Şir əmr verib bülbülü, turacı və qırqovulu 
meşədən qovdurdu. 
 
   
      Sərçə indi ən böyük padşahdır   
 
Qartal quşların padşahı idi. Qırğıya tapşırdı ki, 
bütün quşları bura çağır. Quşlar çağırışı eşitdi, qartalın 
başına yığışdı, lakin boz sərçə gəlmədi, çağırıqçıya 
dedi: 
-Sən də  qələt eləyirsən, səni göndərən də, başını 
daşın yekəsinə döyür, mən heç kəsin əmrinə qulaq 
asan deyiləm. 
 46 
Sərçənin dediklərini qartala çatdıranda o, pərt olsa 
da səbrini basıb dedi: 
-Qırğı, sən sərçəni yolmağa, tükünü göyə 
sovurmağa tələsmə, qoy mən öyrənim görüm sərçəyə 
qüvvət verən nədir ki, o belə yava-yava danışır. 
Qartal qırğı ilə qoşa uçdu, ucadan baxanda gördü 
ki, sərçə öz sevgilisi ilə eyş-işrətdədir. 
Onları zövq-səfa məqamında görən qartal qırğıya 
dedi: 
-Ona bu gün yaxın düşsən günahdır. Sərçə indi ən 
böyük padşahdır. 
 
                     Şir və tülkü 
 
Bir şir meşədə şahlıq edirdi. Hər tayfanın başcısını  
çağırıb  tapşırmışdı ki, gedin çalın-çapın, başınızı 
dolandırın, gərək mənim vilayətimdə pis dolanan 
olmasın. 
Heyvanlar dəstələnib uzaqlaşmışdılar, hər bölük 
meşənin  bir ucqarına çəkilmişdi, yeyib yatırdılar. 
Bir gün meşəyə arıq bir tülkü gəlib çıxır. Bu tülkü 
candan elə  düşübmüş ki, yeriyəndə bəzən yıxılırmış.  
Şirə yaxınlaşanda da kəlləmayallaq aşır. 
Şir soruşur: 
-Bizim  məmləkətdənsən? 
Tülkü deyir: 
-Xeyr, şah sağ olsun, pələngin vilayətindənəm. 
Pələng təkcə öz nəslinə-kökünə ağ gün verib,  bizləri 
 47 
gözdən salıb,  bizlərin içinin ən diribaşı,  canlısı 
mənəm ki, sizi deyib gəlmişəm.  
Bu zaman  ora bir at da gəlib çıxır. Atı görən şirin 
gözləri irilir, tükləri biz-biz olur, quyruğu düppədüz 
düzəlir,  sonra şir nərə çəkib atın üstünə atılır, atı 
parçalayır, tülküyə deyir: 
-Mən toxam, bunu səndən ötrü dağıtdım, ye. 
Tülkü doyunca yeyəndən sonra şiri tərifləyir: 
-Şah sağ olsun, sən nərə çəkəndə yaman qorxdum, 
az qaldı ürəyim qopsun, canımda can olsaydı qaçar-
dım, ilim-ilim itərdim. Sənin gözlərin böyüyəndə, 
tüklərin biz-biz olanda, quyruğun düppədüz düzəldə, 
az qaldı bağrım yarılsın. Bizim pələngdə hünərlilik  
hardaydı... Bir dəfə lovğalandı, dedi, qollarımı zən-
cirlə bağlayın, onu qırıq-qırıq eləyim.  Ayı dedi, özün-
dən basma,  at bağırsağını qıra bilsən onda inanaram 
ki, güclüsən. Pələng razılaşdı. Ayı bir atı basdı, 
qarnını cırıb bağırsaqlarını çıxartdı, pələngin qollarını  
bağırsaqla sarıdı. 
Ayı ona dedi: 
-Qoy qurusun, hələ dəymə. Hünər onun qurusunu 
qırmaqdır. 
Bağırsaq iki günə qurudu. Pələng nə qədər güc 
verdisə  qıra bilmədi.  
Tülkünün bu söhbətini eşidən şir pələngin 
bivecliyinə güldü, dedi: 
-Gətir at bağırsağı ilə qollarımı-qıçlarımı bağla. 
Pələng iki gün gözləmişdi, mən lap üç gün gözlərəm,  
qoy quruyub qaxaca dönsün. 
 48 
Tülkü onun qollarını-qıçlarını bağırsaqla sarıyır. 
Atın ətindən üç gün yeyib keyf eyləyir, heç nədən 
qorxmur, bilir ki, şahın yanında onun xətrinə dəyən 
olmayacaq. 
Vaxt gəlib çatır. Şir nə qədər çalışırsa qollarındakı, 
qılçalarındakı quru bağırsağı qıra bilmir. Nərə 
çəkdikcə güc verdikcə bağırsaq dərisini kəsib ətinə, 
ətini də kəsib sümüyündə dayanır. 
Şir tülküyə deyir: 
-Gəl aç məni. 
Tülkü onun arxa tərəfinə keçir, istəyir şiri 
parçalasın, amma qorxur ki,  qanrılıb, geri dönüb bircə 
dəfə ağzını atsa tülkü şirin dişlərindən salamat 
qurtarmaz. 
Tülkü deyir: 
-Düyün düşüb,  məndə hanı o dırnaq?.. Qoy görüm 
kimi tapıram, gətirim, bizə kömək eləsin. 
Tülkü əkilir ki, şir belə çox qala bilməz,  hirsi 
başına vuracaq,  ürəyini partladacaq, bir müftə yemək 
də mənə qalar, bunu da yeyərəm, özümə gələrəm. 
Tülkü uzaqlaşan kimi bir kəsəyən gəlir, bağır-
saqları doğrayıb şirin qollarını, qıçlarını açır. 
Şir dardan qurtaran kimi qaçmağa başlayır. Onu 
görənlər soruşurlar: 
-Hökmdar, hara belə? 
Şir onlara cavab verir: 
-Bir  məmləkətdə ki, şirin əl-qolunu bağlayan 
tülkü, açanı da siçan ola-ordan qaçmaq lazımdır. 
 49 
Meşə sakinləri onun dalınca götürüldülər. Meşə 
tülküyə qaldı. 
 
                      
                  Tülkü və çaqqal 
 
Tülkü meşəni boş-kimsəsiz görüb özünü oranın 
şahı elan edir. Meşədə gəzməyə başlayır, istəyir 
məmləkətinə hər həmcinsdən çağırsın,  onlara desin,  
mənim şahlığımda heç kimdən çəkinməyin, istə-
diyiniz kimi yaşayın, ömür sürün. 
Bu vaxt bir çaqqalla rastlaşır. Baxır ki, çaqqal da 
onun buraya gəldiyi gündədir-qıçları dolaşır, boşu-
boşundan keçir, ona deyir: 
-O atı bu saat dağıdaram, sən də yeyib kökələrsən. 
Amma mənə yaxşı fikir ver. 
Tülkü belə deyib gözlərini bərəldir, çaqqaldan 
soruşur: 
-Gözlərim iridimi? 
 Çaqqalda da az yox imiş, bilir ki, tülkü şir yerişi 
yerimək istəyir, həm onu tərifə tutub ölümə vermək 
istəyir, həm də fikiləşir ki,  tülkü buranın padşahıdır, 
xətri məndən niyə qırıq olsun? Deyir: 
-Yaman irildi. 
Tülkü tüklərini qabartmağa çalışır, lakin tək biri də 
dik durmur, çaqqaldan yenə soruşur: 
-Tüklərim biz-biz oldumu? 
Çaqqal cavab verir: 
-Oldu, yaman oldu. 
 50 
Tülkü quyruğunu ox kimi düzəldir, xəbər alır: 
-Quyruğum düppədüz düzəldimi? 
Çaqqal deyir: 
-Yaman düzəldi. 
Tülkü çaqqala qabaqcadan ürək-dirək verir: 
-Nərəm səni qorxuzmasın, bu saat o atın ciyərini 
çıxardacam, sən də doyunca yeyəcəksən. 
Tülkü “nərə” çəkəndə  çaqqalın gülməyi tutur, 
çünki həmişəki kimicə vəkkildəyir, özünü atın üstünə 
atır. At təpiklə vurub onu öldürür. 
Çaqqal ona yaxınlaşıb deyir: 
-Ay tülkü, sağlığında sadaladıqlarını hamısı indi 
səndə var:  gözlərin bərələ qalıb, tüklərin biz-biz olub, 
quyruğun da düppədüz düzəlib. Özünü başqasına 
oxşadanların axırını belə gördüm. 
 
 
                   Kəsib sanayırlar 
  
Kirpi gördü ki, dovşanların qaçhaqaçı üşüb. Qaç-
maqda olan dovşanın birindən soruşdu: 
-Qonşu, bu nə qaçhaqaçdı? 
-Təzə hökmdar əmr edib, üç qulağı olanların 
qulaqlarını kəsirlər. 
Kirpi: 
-Sizin ki, qulağınız üç deyil, ikidir. 
-Bəla bundadır ki, heyvanların qulaqlarını kəsib, 
sonra sanayırlar. 
 
 51 
                 Mən carçıyam 
 
Xoruzla tula dostlaşmışdı. Onlar hər yerə bir gedib 
gəlirdilər.  Xoruz eşitmişdi ki, meşədə bir tülkü var, 
hər gecə bu kəndə gəlir, fərə-beçə, toyuq-xoruz 
boğazlayıb aparır. Xoruz dostu tulaya dedi ki,  mənə 
güləcəklər,  fikirləşəcəklər paxıllıq eləyirəm. Səndən 
xahiş eləsəm, bir gecə yatmazsan,  o tülkünün dərsini 
verərsən. 
Onlar sözləşib kənddən çıxdılar, meşəyə gəldilər. 
Xoruz hündür bir ağacın başına qalxdı, tula isə o 
ağacdan xeyli aralıqdakı şahlığa  girib gözlədi. 
Xoruz dalbadal neçə dəfə banladı. 
Onun səsini eşidən tülkü fikirləşdi ki,  allahım 
verib, xoruz öz ayağı ilə gəlib meşəyə çıxıb, gedib 
tutaram, bu da olar mənim  neçə-axşam sabahlığım, 
bir-iki gecə qorxusuz yaşayaram. 
Tülkü səs gələn tərəfə devikə-devikə yaxınlaşdı, 
baxıb gördü ki, yekə bir xoruz ağacın lap kəlləsinə 
qonub,  ora dırmaşa bilməyəcək, hünər odur onu dilə 
tutub yerə endirəsən. Odur ki, onu xoş qılıqla dindirdi: 
-Xoruz lələ, sənin bizim bu yerlərə basdığın 
qədəmlərin mübarək.  Xeyir ola? 
Xoruz dedi: 
-Mən burda təzə kənd salacam. 
Tülkü dedi: 
-Xoruz lələ, yaxşı niyyətdir, Allah xeyirli eləsin. 
Olarmı məni də bu kəndə götürəsən?  
Xoruz etiraz etmədi. 
 52 
-Niyə olmur. 
Tülkü gördü söz sözü yaxşı çəkib gətirdi, dilini 
saxlamadı: 
-Onda düş aşağı, mənim məhlə yerimi göstər, 
yavaş-yavaş özümə bir koma  qaraldım, yerimə çəpər 
çəkim. 
Xoruz dedi: 
-Mən-carçıyam. Məhlə yeri paylayan  o aşağıdakı 
ağacın dibindədir, zəhmət olmasa, ora, onun yanına 
get, səninkini  bu saat bölüb versin ki, basabasa 
düşməyəsən. 
Tülkü düşündü ki, carçılar sağsağan kimi olurlar, 
hansı budağa desən uçub qonurlar, yer bölüb payla-
yan, yəqin, larıdır,  iki bu yekəlikdədir, bəxtim gətirib 
qazanmayıb hazıra tuş gəlmişəm, larılar uça da 
bilmirlər, mənim qabağımdan hara qaçacaq? 
Tülkü carçı xoruzun göstərdiyi ağacın dibinə  
çatanda tula şahlıqdan çıxdı,  tülkünün üstünə atıldı,  
qulağının birini qopardı, quyruğunun da yarısını. 
Tülkü tulanın əlindən birtəhər canını götürüb qaçdı, 
hündür bir qayanın başına çıxıb xoruza dedi: 
-Sənin yer parlayanın həmişə o tula olacaqsa, 
burda kənd sala bilməyəcəksən. 
 
              
 
 
 
 
 53 
            Pişikdən də balaca oldum 
 
Döyülüb qovulmuş pişiyin dalınca da qancıq itlər 
salışır. O özünü kola-kosa vura-vura gəlib bir meşəyə 
çıxır. Onu görən pələngi heyrət bürüyür: “Bu ki, 
bizim nəsildəndir, başının yekəliyindən, boynunun 
nazikliyindən, qarnının sallaqlığından bilinir ki, yaşı 
çoxdur, qocalıb, bəs niyə balaca qalıb”? 
Pələng bunun səbəbini soruşduqda pişik ona  deyir 
ki,  mən tək deyiləm, mənim kimiləri çoxdur,  bizim 
hamımızı bu kökə insan salıb. 
Pələng xəbər alır: 
-İnsan nə olan şeydir? O, kimdirsə, bizim nəslin 
düşmənidir, onu mənə tanıt, ondan hamımızın heyfini 
alım. 
Pişik Pələngi  meşədən düzə gətirir. Gəlib görür ki, 
cütcü kəl-öküzləri açıb, otarmağa, sulamağa aparıb. 
Xışı yerə sancılmış, buyunduruqları sərili görən 
Pələng Pişikdən soruşur: 
-Bunlar nədir? 
Pişik deyir ki, bu boyunduruqlara kəl-öküz 
qoşurlar,  bu xışla yer əkirlər, hamısı insanındır. 
Pələng deyir: 
O boyunduruğu mənim boynuma qoy,  bunların 
hamısını meşəyə çəkəcəm,  yiyəsi o insan dalımca 
gələr,  ondan sizin qisasınızı ondan alaram. 
Pələngin yeyəliyinə, gücünə arxayın olan pişik  
boyunduruğun bir tayını onun boynuna qoyur,  
samıların bağını onların çənəsinin altında bağlayır. 
 54 
Pələng ha güc verirsə xışı tərpədə bilmir,  elə bu 
zaman insan gəlib çıxır, pişik qaçır, pələngin boynu 
qalır boyunduruqda. 
İnsan ona deyir: 
-Kələmin biri azarlayıb, Allah səni yaman yerimdə 
yetirdi,  yoxsa boyunduruğun bir tayını götürən 
olmayacaqdı. 
O, bir tay kəli də,  öküzləri də qoşur,  bir əli ilə 
xışdan yapışıb pələngi qamçıya  tutur.Qamçı belində 
şaqqıldadıqça pələng özünü boyunduruğa verir, kəllə 
bazlaşıb  xışı irəli dartır. 
Vəri bir dəfə başa çıxandan sonra  görür yox,  gücü 
tükənib daha taqəti qalmayıb,  yıxılır ki, insanın bəlkə 
ona yazığı gələ, onu açıb buraxa. 
İnsanda hardaydı o mərhəmət.  Əlinə bir özgə malı 
düşmüşdü,  onu belində bostan əkməyəsəydi heç ürəyi 
soyuyardı? 
Pələngi qamçı ilə dağ-dağ eləyir,  sonra xış qaşı-
yanla döyür. Pələng canını dişinə tutur,  irəli bir də  
cumuxur, yenə də heydən kəsilir,  tir-tap uzanır. İnsan 
onu döydükcə qışqırır, “ay öldüm” deyir, “ay yandım” 
bağırır,  harayına heç bir canlı-cinli çatmır. Ölhaöldə 
necə olursa samıların bağı qırılır, pələng  boyun-
duruğun altında çıxıb  meşəyə sarı götürülür. Meşənin 
girəcəyində həmin pişiyi görür,  tanıyır, lakin pişik 
onu tanımır, deyir, sən pələng deyilsən,  bizim pişik-
lərin birisən. 
Pələng deyir: 
 55 
- Mən hələ insan əlində bircə saat qalıb bu günə 
düşmüşəm,  o mənə bircə gün yer əkdirsə səndən də 
balaca olardım. 
 
                   Torağayın intiqamı 
    
Torağay yolun qırağında yuva qurubmuş. Şir də  
bu yuvanı ayaqlayıb,  torağayın ətcə balalarını əzib,  
öldürübmüş. 
Bir gün torağay onun qabağını kəsib deyir: 
-Səndən balalarımın intiqamını alacam. 
Şir torağayın dediklərini vecinə almır,  hələ bir 
lovğalanıb da: 
-Sən özün nəsən ki, sənin intiqamın da nə ola... 
Torağay quşlar padşahına şikayətə gedir.  Quşlar 
padşahı bütün quşları yığır və deyir: 
-Kim şirin gözlərini dimdiyi ilə vurub onu  kor edə 
bilər? 
Bu işi sağsağan öz öhdəsinə götürür. Yatdığı yerdə 
şirin gözlərini dimdikləyib deşir. 
Şir qalır heç vaxt gündüzü olmayan zülmətdə,  
ciyəri də susuzluqdan yanır, bilmir hara getsin, hansı 
səmtə üz tutsun. 
Bu vədə quşlar padşahı qurbağalardan xahiş edir 
ki,  bir uçurumda, yarğanın başında quruldaşsınlar. 
Qurbağalar da padşahın bu sözünü tuturlar, başlayırlar 
ağız-ağıza verməyə. Şir heç bir şübhə etmir ki,  
 56 
qurbağalar quruldaşan tərəfdə su olar,  aldanıb səs 
gələn tərəfə gedir və uçurumdan  aşağı yuvarlanır. 
Torağay can verən şirin yaxınına qonub deyir: 
-Şir, gördünmü səndən intiqamımı  necə aldım? 
Gördünmü “mənəm” liyin, saymazlığın axırı necə 
olur? 
 
 
         Sənin qarının  nəyini yemişəm 
 
Bir canavar tez-tez bəyin sürüsündən qoyun-qoç 
aparardı. Bir gün bəyin iti canavara hücum etdi,  onu 
pis vəziyyətə saldı. Canavar güc-bəla ilə canını xilas 
etdi.  Elə bu zaman kasıb bir qarının iti özünü canava-
ra  yetirdi. 
Canavar dedi: 
-A qarının iti,  bəyin qoyununu yemişəm, iti də 
mənə hücum edir. O haqlıdır. Sənin qarının bir inəyi 
var, ona da dəyməmişəm,  de görüm sən nədən ötrü 
gəlmisən, sən nəyin heyfini çıxarmaq istəyirsən. Bunu 
deyərək qarının itinin boğazından yapışıb,  yerə çırpıb 
öldürdü. 
 
 
 
   
 
 
 57 
     Onunku böyük Allahdan üzülüb 
 
Ovçu adəti üzrə ova çıxmışdı. Ovçunun çiynindəki 
tüfəngini, əlindəki otu, yanındakı tulanı görənlər 
çaşdılar.  Bir nəfər cəsarət edib soruşdu: 
-Ovçu qardaş,  tüfəngi, tulanı bildik,  bəs bu ot 
nəyə gərəkdir? 
Ovçu  dedi: 
-Bu  yaxınlarda bir tülkü yaşayır,  Kəndin toyuq-
cücəsinə aman vermir.  Özünü də ovlamaq çətindir.  
Belə ki, onun üç çıxış yeri var. Deşiyin birinin 
ağzında  tulanı qoyacağam, birinin ağzında  ocaq çatıb 
içəri tüstü verəcəyəm,  birini də özüm gözləyəcəyəm. 
Kişi əlini dizinə vurub dedi: 
-Yox, qardaş, tülkünün işi bitdi. Onunku böyük 
Allahdan üzülüb. 
 
 
 
                 Mənə  dəymədi 
 
Qurbağalar sakitcə göldə yaşayıb,  öz nəğmələrini 
oxuya-oxuya xoş güzaran keçirirdilər. Hardansa bu 
gölə iri su ilanı gəlib çıxdı,  növbə ilə qurbağaları  
yeməyə başladı.  İlan qurbağaların birini tutub yeyən-
də, başqaları belə bir nəğmə oxuyurdu: 
-Vakka-vakk, mənə dəymədi. 
Lakin bir qədərdən sonra  ilan “vakka-vakk, mənə 
dəymədi” deyən qurbağaların hamısını yedi. 
 58 
Bu kölün yanında başqa bir göl də var idi. Amma 
orada nə qurbağalar görünürdü, nə də onların 
nəğmələri eşidilirdi.  
        
       
            Leylək, tülkü və anqu 
 
Ağacın başında leylək,  ona yaxın qamışlıqda isə  
anqu (vağ) yaşayırdı. Adətən, leylək üç bala çıxarar,  
bunun birini qurd-quşa,  tülküyə, çaqqala qurban ve-
rər. 
Leyləyin balasını bir neçə gün əvvəl təzəcə yemiş 
tülkü bir də gəlir. 
Leylək ağacın başında, tülkü isə yerdə ona deyir: 
-Balanın birini də verməlisən. 
Leylək deyir: 
-A tülkü, birini verdim də. 
-Yox, o, qurban idi. 
Leylək soruşur: 
-Tülkü, verməsəm neylərsən. 
-Necə neylərəm, balta, mişar gətirib bu ağacı 
kəsərəm. Yuvan dağılar, balalarını da yeyərəm. Heç 
biri də qalmaz. Sənə bir gün möhlət verirəm. Əgər 
yola gəlməsən, balta, mişar gətirib ağacı kəsəcəyəm. 
Leylək ağlaya-ağlaya, yır-yığış edir, başqa bir yerə 
köçməyə hazırlaşır. Bunu görən qonşusu anqu 
soruşur: 
-Qonşu, xeyir ola, hara köçürsən?  Nə olub? 
 59 
Leylək deyir: 
-Anqu, daha nə olacaq. Hər dəfə tülkü məni 
qorxudub, balalarımı alıb yeyir. Mənə möhlət verdi, 
vədə vaxtı gəlib,  balta ilə, mişarla ağacı kəsib bala-
larımın hamısını yeyəcək. 
Anqu qəhqəhə çəkib güldü. 
-Leylək, sən ki, avammışsan,  ay evi dağılanın 
balası,  tülkü sənə nə edə bilər,  o yerdə, sən göydə, 
ağacın başında. Avam leylək,  tülkünün baltası, mişarı 
hardadır,  onun kəsər tutan əlimi var? Bax, leylək, 
sənə bir sirr öyrədib gedirəm. Olmaya-olmaya bu sirri 
tülküyə açasan. 
Leylək dedi: 
-Anqu, tülküdən sən də qorxursan? 
-Elə-belə mərdi-mərdanə yox. Bu uzun dimdiyimlə 
vurub, tülkünün iki gözünü çıxararam. Amma tül-
künün tülkülüyündən,  hiyləsindən ehtiyat edirəm. Bil 
ki, tülkülərin hiyləsi çoxlarını bada verib.  Ağzında 
tülkü deyirsən. 
Leylək deyir: 
-Qurban olum, Anqu,  mənə balalarımı xilas 
etməkdən danış. 
Anqu deyir: 
-Tülkü gələndə əliboş gələcək. Sən onu qabaqla, de 
ki, tülkü, baltan, mişarın hanı? Deyəcək ki,  kolun 
dalına qoymuşam. De ki, get gətir. Tülkünün aciz-
liyini onda görəcəksən. Sən bu sözünlə onun başına  
bir qazan qaynar su tökmüş olacaqsan. 
 60 
Bir gün tülkü qaça-qaça leyləyin yuvası olan 
ağacın dibinə gəldi və leyləyə dedi: 
-At balanın birini, acam. 
Leylək ondan soruşdu: 
-Hanı sənin baltan, mişarın, a tülkü? 
Tülkü:-Kolun dibində qoymuşam, -dedi. 
Leylək qanadlarını oynada-oynada dedi: 
-Tülkü, sənin baltan, mişarın hardandır sənin kəsər 
tutan əlinmi var? Neçə ildir mən avamı aldadıb  
balalarımı yeyirsən. Mən göydə, ağacın başında,  sən 
yerdə, ağacın dibində. Qanadınmı var, uçub bura 
qonasan. Heç o səlvər şələ quyruğunu yerdə gəzdirə 
bilmirsən. Çıx, get, daha məni qorxuda bilməzsən.  
Tülkü yazıq görkəm alıb Leyləyə yalvarmağa 
başladı.  
-Leylək, sənin müəllimin sənə yaxşı dərs verib, 
halal olsun. Onda nə olar,  onun adını de,  qoy mən də 
bir məsləhət alım,  ac qalmayım. Mən də bir ruzi ta-
pım, sənin balalarından gözümü çəkim. 
Ağzıyırtıq, sözsaxlamaz Leylək o saat yumşaldı. 
-Tülkü, kim olacaq, yaxınlıqda yaşayan qonşum 
Anqu. 
Tülkü: 
-Halal olsun, uzunboğaz Anqu,  səndə bu ağıl? 
Neynək, sən durursan, şələquyruq tülkü durur. Sa-
lamat qal, leylək,- deyib getdi. 
Tülkü intiqam almaq üçün qamışlığın ətrafında 
Anqunu axtarırdı. Anqu birdən qamışlıqdan çıxdı. 
 61 
Anqunun uzun boğazını, qılınc kimi dimdiyini 
görəndə qorxudan tülkü ürpəşdi, dili tutar-tutmaz: 
-Əzizim Anqu, heyran qalmışam sənin uzun bo-
ğazına,  dimdiyinə. Deyirəm, gecə yatanda bu boyun-
boğazını necə qoruyursan?-dedi. 
Anqu cavab verdi: 
-Nə gəlib mənim uzun qanadlarıma, hərəsi bir 
yorğan boydadı,  çəkirəm başıma, ləzzətlə yatıram. 
Tülkü dedi: 
-Düzü, yerişini, duruşunu çox görmüşəm,  amma 
yatışını heç görməmişəm.  
Anqu cavab verdi: 
-Onu da görərsən. 
Tülkü: 
Nə vaxt? 
Anqu: 
-Elə indi. 
Tülkü: 
-Qurban olum o uzun boğazına, bir yat, o yorğan 
qanadlarının duruşuna nə baxım. 
Anqu yatdı. Qanadının biri ilə boğazının bir 
tərəfini örtdü. 
Tülkü: 
-Bəs bir tərəfi açıq qaldı. 
Anqu: 
-A tülkü, altıaylıq deyilsən ki,  hövsələn olsun, 
gözlə də. Anqu o biri qanadını da çəkib, boyun-boğa-
zını, başını tamam örtdü. Tülkü açılıb dərhal Anqunu 
tutdu.  
 62 
Anqu: 
-Tülkü bu nə hiylədi? 
Tülkü: 
-Bəs Leyləyə dərs verib öyrədəndə bilmirdin ki,  
tülkü səni cəzasız buraxmayacaq. 
 
 
 
                  Qızılquş və gürzə 
   
Qızılquş gözəl bir çəməndə gəzirdi, birdən gürzə 
onu gördü və dedi: 
-Qızılquş, gəl dost olaq.  
Qızılquş dedi: 
-Bizim dostluğumuz tutmaz, çünki sən həmişə əyri 
durursan. Bir də mənlə dost olmaqda məqsədin nədir? 
Gürzə: 
-Sənlə dost olub göyə çıxmaq, oradan yerə baxmaq 
istəyirəm. 
Qızılquş gürzəni caynağına alıb göyə qaldırdı. 
Göydə gördü ki,  gürzə başını onun qanadının altına 
uzadıb,  onu çalmaq istəyir. 
Yenə də inanmayıb soruşdu: 
-Neynirsən? 
Gürzə onu azdırmağa çalışdı, harda olduğunu 
unutmuşdu, axı mərəzi tutmuşdu. 
Dedi: 
 63 
-Heç, başım gicəlləndi, gözüm qaraldı. Sizlər 
həmişə göydəsiniz, burdan yerlərə necə ürək eyləyib 
baxırsınız? 
Qızılquş onun şirin dilinə aldanmadı, caynaqlarını 
araladı. Gürzə yerə düşdü, qıvrılıb açıla-açıla dümdüz 
düzəldi, öldü. 
Qızılquş onun dalınca şığıyıb dedi: 
-Bax, mən xəyanətkarı belə düz görmək istəyirəm. 
 
 
 
               Andın iki başı olur 
 
Sürü dağdan arana enir. Qabaq qolunun biri 
qırılmış qoyun arxacda qalır, elə bilir sahibi sürünü 
yaylıma çıxarıb, sağına gətirəndə  onu burda görəcək, 
sınıqçı gətirib qolunu sarıtdıracaq. 
Qoyun bir də görür, oba köçüb, yurdu qalıb. Yurd 
yerində bir canavar hərlənir. İstəyir özünü sərgənə 
sürüsün,  yaldan aşsın, görür yox, canavar onu görüb,  
ona sarı gəlir. Canavarın pəncəsindən hara qaça 
bilərdi, tərpənmir, deyir bəlkə mənə belə gəlir, məni 
heç gözü almayıb, mən qara, arxac qara, bir az 
sümsünəcək, ötüb keçəcək. 
Lakin canavar düz ona sarı gəlir, qoyunun 
qabağında dayanır,  onu məzəmmət edir: 
-Mənim yurdumda nə gəzirsən? 
Qoyun deyir: 
-Bura ata-babadan bizim yurddur. 
 64 
Canavar deyri: 
-Sən məni necə inandıra bilərsən ki, bura bizim 
yurddur? Qoyunun dili gödəlir,  axı sahibinin heç 
olmasa bir atı  ya da bir ulağı burda olsaydı,  o, 
qoyunun sözünü təsdiq edərdi. İndi qoyun lap yüz 
dəfə and içsin, aman eləsin, canavarı inandıra bilərmi? 
Qoyun deyir? 
-Bəs sən necə inandırarsan ki, bura bizim yox, 
sizinkidir? 
Canavar öyünə-öyünə deyir: 
-Bu saat bura yüz şahid yığaram. 
Canavar belə deyib dağın dalına aşır, tülküdən, 
çaqqaldan birini tapıb gətirsin, şahidlik elətdirsin. 
Bu zaman qara qoyunu sürüdə görməyən  Bozdar 
geri götürülür, özünü arxaca  salır. 
Qoyun onu görüb ürəklənir, deyir: 
-Sən get, o qayanın altında gizlən,  mən öskürəndə 
canavarın üstünə atıl. 
Bozdar həmin yerdə gizlənir. Canavar tülkünü 
götürüb gəlir. Tülkü çatan kimi qoyunu hədələməyə 
başlayır: 
-Mən  gözümü buralarda açmışam. Rəhmətlik 
babam buraları mənə göstərib deyərdi ki,  canavarın 
yurdudur, mən bu canavarı həmişə burda görmüşəm. 
Qoyun tülküyə deyir: 
-İndi ki, belədir, get çıx o qayanın başına,  üzünü 
göyə tutub and iç. De ki, əgər yalandan and içirəmsə, 
bu şirin canımdan xeyir görməyim. 
 65 
Tülkü gedib həmin qayanın başına qalxır,  qabaqca 
aşağı baxır, görür ki, Bozdar onu boğazlamağa 
hazırlaşıb, amma qoyunun himini gözləyir. Tülkü 
oradan uzaqlaşmağa başlayır. Canavar soruşur: 
-Niyə and içmədin? 
Tülkü ona belə cavab verir: 
-Andın iki başı olur. Gəl özün and iç. Qoyun anda 
inanır. 
Canavar qayanın başına qalxar-qalxmaz qoyun 
öskürür, Bozdar canavarın xirtdəyindən yapışıb 
öldürür.  
Qaça-qaça gedən tülkü hələ sağ hesab elədiyi 
canavara  eşitdirmək istəyir: 
-Sənə demədimmi andın iki başı olur. 
 
 
 
        Siçanla qurbağanın dostluğu 
 
Siçan qurbağanın yanına neçə dəfə gəlmişdi ki, 
mən də təkəm, qoy dost olaq, hərdən görüşək,  söhbət 
eləyək, dərdimiz dağılsın. Uzun bir ip gətirim, bir 
ucunu sənin ağacına bağlayaq,  o biri ucunu da mə-
nim. Bir-birimizə nə zaman gərək olsaq,  ipi çəkərik,  
onda mən sənin harayına tez çataram,  sən də özünü 
mənə yetirərsən,  bir-birimizə arxalanmasaq yaşaya 
bilmərik. 
 Siçan çox dil tökəndən sonra qurbağanı yola 
gətirdi. Lakin dostlaşdıqları vaxtdan bircə gün keçmə-
 66 
miş qurbağanın başına bir bəla gəldi: qurbağa gölün 
qırağına çıxmışdı,  özünü günə verirdi,  siçan da o 
yanda sünbül qırırdı. Birdən bir qaraquş şığıyıb siçanı 
göyə qaldırdı. Qurbağa göyə çəkildiyini görüb  özünü 
gölə atmaq istədi,  amma suya çatmadı, ipin bir ucu da 
onun ayağına bağlı olduğuna görə  göydə süzə-süzə 
getməyə başladı. Sərçələr, qaranquşlar ondan qaq-
qıldaya-qaqqıldaya soruşdular: 
        -A qurbağa, bu nə haldır, yoxsa yerdə 
yaşamaqdan təngə gəlmisən,  indi də göylərin seyrinə 
çıxmısan? 
Qurbağa isə belə cavab verdi:                            -
Mən ölüm, üstünü vurmayın, ağılsızlıq eləyib özümü 
dost zibilinə salmışam. 
            
           
             Dost dosta tən gərək 
 
   Ana ceyran öz balası ilə bulağın gözündən su 
içməyə gəlmişdi. Bir maral da o yandakı bulağın 
üstünə  enəndə hardansa bir canavar çıxdı,  maral gö-
türüldü, özünü meşəyə  vurdu buynuzları ağaca ilişdi.  
Canavar ona çathaçatda  bir ayı yuxarıdan  aşağıya 
mayallaq vurdu. Canavar onu görüb qaçdı.  
   Bala ceyran anasına dedi: 
-Ana, mən bilirəm ki, bizim nəslimizi artmağa 
qoymayan  canavardır.  Mən ayı ilə dost olacağam, 
qoy canavar bizə yaxın düşməsin. 
 67 
Ana ceyran dedi: 
-Dost dosta tən gərək, tən olmasa gen gərək. Ayı 
ilə bizim dostluğumuz tutmaz.  Bizimki otdur,  onun-
ku ət. Ətə susayan ac qalanda öz balasını da yeyər.  
Bala ceyran anasının sözünə baxmadı, ayı ilə 
dostluq elədi. Elə ki, qılçıqlı quyuya,  quyruqlu da 
tövləyə girdi, ayının əlinə bir şey keçmədi, günlərlə ac 
qaldı. Gördü acından öləcək,  dostu bala ceyranı 
yanına çağırdı  və onu parçalamağa başladı. 
Bala ceyran fəryad qoparanda ana ceyran ağlaya-
ağlaya deyindi: 
-Sənə vaxtında demədimmi dost dosta tən gərək, 
tən olmasa gen gərək.  
                         
                         Fil və sərçə 
Fil sərçəni saymadan onun balasını ayağı ilə  
tapdalayır. Sərçə intiqam almaq üçün  fürsət axtarır. 
Fil yatdığı yerdə  dimdiyi ilə onun gözlərini kor edir. 
Kor  filin susuzluqdan  bağrı partlayır. Sərçə qurbağa-
dan xahiş edir ki,  yarğanın başında quruldasın. Fil elə 
biləcək  ki,  qurbağa göldə quruldayır. O tərəfə qaça-
caq belə də olur. Fil yarğanın başına çatanda yu-
murlanıb dərəyə düşür və ölür. 
 
 
 
 68 
    Ölürəmsə hinin qabağında ölərəm 
 
Bir kəndin toyuğuna-cücəsinə dadanmış tülkünü 
ovçu ölümcül yaralayır. Tülkü çölə qaçmaqdansa 
üzünü kəndə tərəf tutub sürətlə qaçır. Ovçu soruşur: 
- Ay tülkü, onsuz da ölürsən kənddə nə işin var? 
Tülkü cavab verir: 
- Ölürəm, ölürəm! Əgər ölürəmsə düzdə niyə, 
hazır hinin qabağında, toyuqlara yaxın yerdə ölərəm.  
 
 
 
                      Kömbə 
 
Tülkü, Canavar, At və Dəvə bir kömbə tapırlar. 
Lakin bir kömbəni bölməkdə çətinlik çəkirlər. Belə 
qərara gəlirlər ki, kimin yaşı daha çoxdursa, kömbəni 
o yesin. Hərə bir yaş söyləyir. At bidirir ki, mənim 
yaşım yadımda deyil. Amma atam mənim yaş 
kağızımı, nalın içinə qoyub. Tülkü deyir: 
- Mənim savadım yoxdur, odur ki, oxuya 
bilmərəm.  
Canavar bildirir ki, yüksək təhsil sahibiyəm. 
Arxaya keçir ki, məktubu oxusun. At təpiklə elə vurur 
ki, Canavar ordaca ölür. Tülkü bir daşın üstünə çıxıb 
deyir: 
- Qurbanın olum ay ata, nə yaxşı ki, məni 
oxutmamısan. 
                 
 
 69 
                 Dəvə, tülkü və keçi 
               (“Kömbə” təmsilinin II variantı) 
  
Bir dəvə, bir keçi, bir də tülkü yol gedirdilər. 
Özləri də yaman acmışdılar. Baxdılar ki, yerə bir 
çörək düşüb. Dəvə dedi:  
- Bunu bölsək, heç kimə çatmayacaq, yenə ac 
qalacayıq. Uşaqlar, gəlin kimin yaşı çoxdursa, çörəyi 
o yesin.  
Keçi dedi:  
- Vallah, Nuhun gəmisi hazır olanda, birinci içinə 
mən sıçrayıb minmişəm.  
Dəvə dedi:  
- Hə, xeyli yaşın varıymış. Tülkü qardaş, indi sən 
de görək neçə yaşın olar?  
Tülkü dedi:  
- Dəvə qağa, gör keçi nə danışır. Hazır gəminin 
içinə kim olsa minərdi. Gəminin taxtaları vurulanda, 
əmim oğlu çaqqalla orda işləmişik. Atam taxtaları 
rəndələyib vururdu. Koraları da mən verirdim. Lələm 
də mənə deyirdi ki, oğul, gərək sənə Şirin qızını alam, 
Aslan da qaynatan olsun.  
Dəvə gördü ki, bunlar haralardan danışır. Çörəyi 
ağzına alıb dedi:  
- Sizin deməyinizdən belə çıxır ki, dəvə uşaqdır?” 
 
 
          
 
 70 
              Çöl  xoruzu  və  tülkü 
 
 Tülkü meşə xoruzuna rast gəlir. O, kök meşə 
xoruzunu yemək üçün hiyləyə əl atır. Xoruz qonduğu 
budağın altında dayanır və ah, of çəkir. Xoruz soruşur 
ki, tülkü nə çox  ah, of çəkirsən? 
Tülkü cavab verir: 
 - Bundan sonra işimiz fənadır. Padşah fərman 
verib ki, heç bir canlı başqa canlıya toxuna bilməz. 
Buna inanan xoruz tülkünün yanına gəlir. Bu vaxt 
böyürdən bir pələng çıxır. Tülkü qaçır, nə qaçır.  
Xoruz səslənir:  
- Ey tülkü, padşahın fərmanı var, pələng sənə 
neyliyə bilər? 
- Heç bəlkə pələngin o fərmandan xəbəri yoxdur. 
Fərmanı oxuyanacan məni basıb yeyəcək.  
 
 
                Şuxluq edirdim 
 
Qarğılıqdan heç bir heyvanın səsinə bənzəməyən 
bir səs gəldi. Bu əcaib səsi eşidən bütün heyvanlar 
meşəni tərk edib qaçmağa başladılar. Şir qorxusundan 
yolu-izi batırdı, sonra öz-özünə dedi: 
- Meşədə başqa heyvanlar mənim gücsüzlüyümü 
görüb itaətimdə durmayacaqlar.  
 Şir gücünü torplayıb qarğılığa hücüm çəkdi. 
Baxdı ki, bu tülküdü, qəribə səslər çıxarır. O, tülküdən 
soruşdu? 
 - Bu nə qəribəlikdir? 
 71 
 Tülkü dedi: 
 -Şuxluq edirəm. 
 Şir onun boğazından tutub yerə çırpdı: 
 - Bütün heyvanlar meşəni tərk etdi, mən yolu-
izi batırdım,  sən hələ şuxluq edirsən. 
 
 
 
           Dovşanla kirpinin söhbəti 
 
  Dovşan  bir taxıl zəmisini göstərib deyir: 
 - Gəl, hərəmin zəminin bir tərəfindən qaçaq, 
görək kim birinci çatacaq. 
 Kirpi ekiz bacısının birini gətirib taxıl güllü-
yünün başında qoyur, özü isə ayağında dayanır. 
Dovşanın güllüyün başına çatanda kirpinin biri deyir:  
 -Mən burda.  
 Ayağa çatanda o biri deyir: 
 - Mən burda. 
 Dovşan hirsli-hirsli güllüyün o başına, bu 
başına o qədər qaçır ki, ürəyi partlayıb ölür.  
 
 
                  Canavar və qaz   
 
 Canavar böyük bir qoyun cəmdəyini yeyərkən 
boğazında sümük qalır. Heç kəs o sümüyü çıxara 
bilmir. Canavar yemək yeyə bilmir, taqətdən düşür. 
Elan edir ki, kim sümüyü boğazımdan çıxartsa oni 
 72 
mükafat gözləyir. Bu xəbəri eşidən qaz Canavarın 
yanına gəlir və deyir ki, ağzını aç, dimdiyini uzadıb 
Canavarın boğazından sümüyü çıxardır. Canavardan 
heç bir mükafat almayan qaz, canavarın dalınca  dağa 
çıxır, dərəyə enəndə isə qaz da yanını basa-basa dərə-
yə enir. Canavar soruşur: 
- Ay qaz, dağa çıxıram, dağa çıxırsan, dərəyə 
enirəm, dərəyə enirsən, xeyir ola? 
- Sizin vəd etdiyiniz mükafatı istəyirəm. 
  Canavar gülür və deyir: 
- Sənin qaz boğazın mənim canavar ağzımdan 
salamat çıxıb, daha bundan böyük nə mükafat istə-
yirsən? 
 
 
                 Eşşəyin qurd dayısı 
 
Canavar, yəni qurd kənd toyuna gəlir. Onu başda 
oturdurlar. Eşşək mərəkəni yara-yara keçib qurdun 
üzündən öpür və deyir: 
- Allah dayımın qadasın alım. 
Hamı deyir: 
- Bizim eşşəyin qurddayısı budurmu? 
Toy qurtarır,  qurd toydan çıxıb getməyə başla-
yır. Eşşək deyir: 
- Ay dayı, bəs mənlə xüdafizləşməyib hara 
gedirsən? 
 73 
 - Ayə, eşşəyin biri eşşək mən sənin dayın 
olanda mən də eşşək nəslindən oluram. Canavar 
eşşəyin boğazından tutub yerə çırpıb öldürür. 
 
       
 
               Eşşək və kəndxuda 
 
Molla Nəsrəddin sayağı bir kişi ağlayır ki, 
eşşəyim itib tapmıram. Kişini muştuluqlayırlar ki, 
sənin eşşəyini kəndxuda seçiblər. Kişi deyir: 
- Mən kəndxuda olan eşşəyimi necə görə 
bilərəm? 
Məsləhət görürlər ki, bir ovuc arpa götür, 
adamları yara-yara keç kəndxudanın yanına.  
Belə də olur. Kəndxuda kişidən soruşur? 
- Ovcundakı nədir? 
- Necə nədir? Eşşəyimsən arpanı gətirmişəm. 
Kəndxuda kişini möhkəm döydürür. 
 - Qohumlarından istifadə edib kəndxuda 
oldun, vəzifəndən istifadə edib məni döydürdün. 
Yerə də girib, göyə də çıxsan yenə də sən mənim 
eşşəyim olaraq qalırsan.  
 
 
 
 
 
 
 74 
Bağlayanı tülkü, çaqqal, 
açanı isə kəsəyən ola 
 
Bir meşənin sahibi olan şir zəhmi ilə bütün 
heyvanları qorxudurdu. Şirə yaxınlıq edən tülkü 
şirdən soruşdu: 
- Zənciri qıra bilirsən, ən nəhəng canlılara güc 
gəlirsən, bəs sənin nəyə gücün çatmaz? 
Şir cavab verdi: 
-  Təkcə heyvan bağırsağını qurudub qollarımı 
arxadan bağlasalar onu açmağa gücüm çatmaz. 
Şirə dedilər ki, icazə ver sənin gücünü sınaqdan 
keçirək. Tülkü çaqqala qoşulub mal bağırsağını qu-
rudub şirin qollarını arxadan bağladılar. Doğrudan 
da şir nə qədər güc gəldisə qollarını aça bilmədi. 
Hətta, meşənin canavarları, pələngləri şirin səsini 
eşidib köməyə gəldilər. Lakin, şirin qollarını aç-
mağa gücləri çatmadı. Tülkü dedi: 
- Çoxlarını qolu bağlı saxlamısan. 
Tülkü və çaqqal şirə acıq verə-verə meşəni 
gəzməyə başladılar. Kəsəyən gəlib şirin başına 
çıxdı. Oynamağa başladı və dedi: 
- Ey şir, bu meşədə məndən başqa heç kəs sənin 
qollarını aça bilməz.  
Şir kəsəyənə (siçana) yalvardı: 
- Ey balaca məxluq, məni bu əzabdan qurtar. 
Kəsəyən bağırsaqları xırda dişləri ilə doğradı. 
Pələngin, canavarın gücü çatmayan bu işi başa 
çatdırıb, şiri azad etdi. 
 75 
Şir meşəni seyr edib, dərindən nəfəs aldı və dedi: 
- Ey meşə, mən səni tərk edib gedirəm, bir yerdə 
ki şirin qollarını bağlayan tülkü və çaqqal, açanı isə 
kəsəyən ola, o yerdə qalmaq olmaz.  
 
 
                       Şah və dəvəquşu 
 
Bir ovçu dəvəquşunu tutub, ölkənin şahına 
gətirir. Şah deyir: 
- Yaxşı boy-buxunlu quşdur, lakin ayaqları çox 
uzun, dimdiyi yekədir. Aparın bunu quş həddinə 
salıb gətirin. 
Ovçu dəvəquşunun uzun ayaqlarını kəsib 
gödəldir, dimdiyini isə yarıyacan kəsir. Yəni dəvə-
quşunu “quş həddinə salıb” saraya gətirir. 
Şah deyir: 
- Axı, quş yerimir. 
Ovçu cavab verir: 
- Hökmdar Allahın yaratdığı quşu yenidən quş 
həddinə salanda belə olur. 
 
 
 
 
 
 
 
 
 76 
          Quşlara ad qoyulanda ordaydın 
 
Qəflətən bir kişinin uzaq yerdən qonağı gəlir. 
Evdə ət olmur. Kişi çəpərin üstündən bir sağsağan 
(ikinci adı qəcələ) tutub arvadına verib deyir: 
- Bu qırqovulu qonaq üçün bişir. 
Arvad deyir: 
- A kişi, bu ki sağsağandır. 
Kişi əsəbi halda deyir: 
- Ay rəhmətliyin balası, quşlara ad qoyulanda 
sən orda idin? 
 
 
            Qoyunu qurda göstərmək kifayətdir 
 
Şah bir kəndin ağsaqqalına qoyun verir və deyir: 
- Bu qoyunu elə bəsləməlisən ki, onun əti nə bir 
kilo artsın, nə də azalsın.  
Şah bununla el ağsaqqalını sınağa çəkir. Şah onu 
da bildirir ki, mən qoyunu istənilən vaxt səndən 
tələb edə bilərəm.  
El ağsaqqalı ehtiyatı əldən buraxmır. Hər gün 
qoyunu yedizdirib-içizdirib  bəsləyir, sonda isə 
bircə dəfə canavara göstərir. Canavarı görən qoyun 
əvvəlki həddinə düşür. 
Bir gün şah qoyunu ağsaqqaldan tələb edir. Şah 
qoyunu tərəziyə qoydurur. Baxır ki, qoyun nə 
kökəlib, nə də ki arıxlayıb. O, ağsaqqaldan soruşur: 
- Sən bunu necə edirsən? 
 77 
Kişi cavab verir: 
- Qoyunu bircə dəfə qurda göstərmək hər şeyə öz 
həddini bildirir. 
Şah müdrik qocanın nə demək istədiyini anlayır.  
 
   
                Qartal və qarğa 
 
Nədənsə qartalla qarğanın dostluğu tutur. Qartal 
qarğanı aparıb qayanın zirvəsində hər gün ona 
bildirçin, qırqovul və kəklik döşü yedizdirir. 
Qarğa deyir: 
- Sən məni elə-belə bilmə, sənə dünyanın ən 
gözəl nazü-nemətini yedizdirəcəm.  
Qarğa qartalı mal peyinliyinə gətirir. Başlayır 
yaş peyini dimdiyi ilə iştahla götürür. Qarğa qartala 
deyir: 
- Elə kənar durma, yaxın gəl bu nemətdən sən də 
ye, ləzzət al. Bu həm də dərmandı, cana xeyirdi. 
Qartal deyir: 
- Sənin mal peyini yeməyin bir yana qalsın, hələ 
üstəlik həkimlik də edirsən?  
 
                            
 
 
 
 
                 
 78 
                        At  və  qatır 
 
Bir məclisdə qatır atı, dəvəni və digər heyvanları 
basa-basa gəlib yuxarı başa keçir və elə şəstlə 
dayanır ki, gəl görəsən. 
Heyvanlar arasında pıçhapıç düşür: bu hansı 
heyvandır ki, hamımızı ayaqlaya-ayaqlaya yuxarı 
başa keçdi, bəlkə şahımız şirlə qohumluğu var? 
Bu anda onun nəslini, ata-anasını yaxşı tanıyan 
at düz onun yanında dayanır və deyir: 
- Bu nə ədabazlıq, bu nə lovğalıqdır, niyə özünü 
dartırsan? 
 Qatır eyni əda ilə cavab verdi: 
- Niyə lovğalanmayım, bu basalaqda mənim 
qabağıma çıxan, məndən qoçaq heyvan varmı? 
Varsa göstər. 
 At gülə-gülə: 
-Qoçaqlığına qoçaqsan, sözüm yoxdur, ancaq 
filan dərədə yaşayan qotur eşşək atan olmasaydı, 
nalbənd nalını qızıldan vurardı-dedi. 
 
             Çay quşu və qurbağa 
  
Çay quşu ilə qurbağa qonşu idi. Qurbağa gecə-
gündüz quruldayıb çay quşunun  baş-beynini tökür, 
lap onu bezdirirdi. Cana yığılan çay quşu günlərin 
birində qurbağaya yaxınlaşıb dedi: 
 79 
- Qonşu, olmazmı mahnını dəyişib, başqa mahnı 
oxuyasan, mən də sənin mahnından zövq alıb 
feyziyyab olam? 
Qurbağa onu çəpəki süzüb cavab verdi: 
- Birinci bizim nəsil həmişə bu mahnını oxuyub. 
Mən adət-ənənəni poza bilmərəm. İkincisi, mən elə 
xanəndə, müğənni deyiləm ki, onun-bunun mah-
nısını oxuyub mahnını da, özümü də, bəstəkarı da 
çıxılmaz vəziyyətə salım. 
Çay quşu qəzəblə dedi: 
- Quruldamağın sənə nə xeyri var? 
Qurbağa təmkinini pozmadan: 
- Əvvəla, qurr eyləyəndə ağzıma su dolmur. Və 
nəhayət, digər canlılar mənim səsimi eşidib yaşa-
dığım yerdə su olduğunu bilirlər. Sudan içib 
dincəlirlər. Quruldamağın məndən çox, digər canlı-
lara xeyri var-dedi. 
 
 
                Qartal və qarğa 
 
Qartalla qarğa möhkəm dost olmuşdular. Onlar 
hər yerə bir gedir, sevincli, qəmli anları bölüşür, bir 
sözlə, can deyib, can eşidirdilər. 
Qartal hər gün qarğaya qırqovul, bildirçin əti 
yedizdirir, yağ içində böyrək kimi bəsləyirdi. 
Bir gün qartal qarğaya zarafatla dedi: 
- Ay Qarğa, xətrinə dəyməsin, boy məndə, 
buxun məndə, yaraşıq məndə, igidlik məndə, vurub 
 80 
tutmaq məndə. Amma nədəndir ki, mən 50 il 
yaşayıram, sən 300 il. 
Qarğa dedi: 
- Bunun sirri mənim yeməyimdədir. 
Qartal heyrət içində soruşdu: 
- O nə cür yeməkdir ki, ömrü uzadır? 
Qarğa  lovğa-lovğa dedi: 
- Gedək, göstərim. 
Qarğa Qartalı dərəyə endirib üfunət qoxusu 
verən bir at leşinin yanına gətirdi. Başladı leşdən 
ləzzətlə yeməyə. Qartal da leşdən bir tikə götürdü, 
ürəyi ağzına gəldi. Öyüyə-öyüyə qanad çalıb zir-
vəyə uçdu. Arxadan gələn qarğanın üstünə qışqırdı: 
- Geri qayıt, bu gündən bizim dostluğumuz 
bitdi. Sənin kimi leş yeyib 300 il yaşamaqdansa, 
mənim kimi bildirçin, qırqovul döşü yeyib 50 il 
yaşamaq daha şərəflidir.   
 
 
 
 
 
 
 
 
 
 81 
Sədnik  Paşa  Pirsultanlının   
(Paşayev  Sədnik  Xəlil  oğlu) 
qısa tərcümeyi-hal 
 
 
1. Filologiya elmləri  doktoru, professor, şair. 
2. 1988-ci ilin dekabr ayının 30-da “Əmək 
veteranı”, 1992-ci ilin may ayının 4-də “Əməkdar 
Mədəniyyət işçisi”, 2007-ci ilin yanvar ayında 
“Qabaqcıl Təhsil işçisi”, Türkiyə Cumhuriyyəti 
Kültür Bakanlığının “Teşekkür belgesi”-ni almışdır. 
3. 20 may 1929-cu  il  tarixdə  Azərbaycan Res-
publikasının Daşkəsən rayonunun Qazaxyolçular 
(Pirsultan) kəndində  anadan olub. 
4. 1946-cı ildə “Daşkəsən” qəzetində “Zəfər 
bayramı” adlı ilk şeiri çap olunub. 
5. Natamam orta təhsilini Qazaxyolçular kən-
dində, orta təhsilini  Dəstəfur internat məktəbində 
alıb.  1950-ci ildə H.B.Zərdabi adına Kirovabad 
Dövlət Pedaqoji İnstitutunun (indiki Gəncə Dövlət 
Universitetinin) birinci kursuna qəbul olunub, 1954-
 82 
cü ildə Azərbaycan dili və ədəbiyyatı fakültəsini   
bitirib.   
6. 2004-cü ildən AYB-nin üzvüdür. 
7.  1955-ci ildən 1970-ci ilə qədər “Yeni Daş-
kəsən” (Daşkəsən), “Mübariz” (Goranboy) və “Ye-
nilik” (Kəlbəcər) rayon qəzetlərində redaktor, 
“Kirovabad kommunisti” qəzetinin məsul katibi 
işləyib. 1970-ci ilin oktyabr ayında H.B.Zərdabi 
adına Kirovabad Dövlət Pedaqoji İnstitutuna 
müsabiqə yolu ilə müəllim qəbul olunub, baş 
müəllim, dosent vəzifələrində işləyib. Hal-hazırda 
Gəncə Dövlət Universitetinin professorudur.  
8. 1993-cü ildə Ankarada keçirilən “İpək yolu 
uluslararası xalq ədəbiyyatı simpoziumu”nda və 
Nevşehirdə keçirilən “Hacı Veli Bektaşi” törənində 
məruzəçi kimi çıxış edib. 
1955-ci ilin iyul ayından “Bilik” cəmiyyətinin, 
1960-ci ilin iyun ayından Jurnalistlər Birliyinin, 
1989-cu ilin aprel ayından Aşıqlar Birliyinin, 1998-
ci ilin oktyabr ayından Azərbaycan Vətən 
 83 
Müharibəsi Veteranlar Birliyinin (fəxri), 2003-cü 
ilin iyun ayından Yeni Azərbaycan Partiyasının, 
2004-cü ilin aprel ayından Yazıçılar Birliyinin 
üzvüdür. 
9.  Almaniya Avropa Türk-İslam Birliyinin də-
vəti ilə “Yunis İmrəyə sevgi ili” kutlamalarında 
məruzəçi kimi çıxış edib, Türkiyədə elmi 
konfraslarda və simpoziumlarda iştirak edib, İranda 
yaradıcılıq səfərində olub. 
10.  2007-ci ildə “Azərbaycan 
Respublikasının Əməkdar müəllimi”, 2009-cu ildə 
“Tərəqqi” medalı ilə təltif olunub. 
  www.sednikpasapirsultanlı.net 
 15.  Kitablarının siyahısı 
1. Лалə. Ашыг Бəсти. Эəнcлик, Бакı, 1969,  
     55 səh. 10.000 nüsxə 
2. Йашайан əфсанəлəр, Эəнcлик, Bakı, 1973,            
78 səh. 4.000 nüsxə 
3. Xəstə Гасым. Эəнcлик, Bakı, 1975, səh 64, 
2.200 nüsxə 
 84 
4. Йурdумузун əфсанəлəри. Бакı, 1976, 45 
səh. 30.000 nüsxə 
5. Низами вə фолклор. Билик, Бакı, 1976, 65 
səh. 2.500 nüsxə 
6. Йанардаь əфсанəлəри. Эəнcлик, Bаkı, 
1978, 160 səh. 20.000 nüsxə 
7. Азəрбайcан xалq йараdыcылыьынын 
inkişafı Билик, Бакı, 1981, 40 səh. 1000 nüsxə 
8. Низами və xalq əfsanələri. Эəнcлик,  Бакı, 
1983, 128 səh.  4.000 nüsxə. 
9. Байатылар (топлайанлар: В.Вəлийев, С.Па-
шайев). Йазыçы, Бакı, 1985, 200 səh. 40.000 
nüsxə. 
10. Azərbaycan əfsanələrinin öyrənilməsi. 
Билик, Бакı, 1985, 70 səh, 500 nüsxə. 
11.Азəрбайcан xalq əфсанəлəри, Йазычы, 
Бакı, 1985, 285 səh, 50.000 nüsxə. 
12. Азəрбайcан mifoloji мəтнлəри, Елм, Бакı, 
1988, (топлайанлар Сəдник Пашайев, Маqбет 
 85 
Əщмəдов, Ариф Рəщимов, Ариф Аcаlov), 180 
səh, 25.000 nüsxə. 
13. Азəрбайcан fолклору вə ашыq 
йарадыcылыьы (дəрс vəsaiti), Азəрбайcан Дöвлəт 
Университеtи Нəшрийyаты, Бакı, 1989, 88 səh,   
500 nüsxə. 
14. Azərbaycan xalq dastanlarının tədrisinə dair 
(metodik göstəriş), Bakı, 1989, 48 səh, 500 nüsxə.  
15. ХЫХ əsr Азəрбайcан ашыq 
йараdыcылыьы (дəрс vəsaiti), Азəрбайcан ДПИ-
нин нəшрийyаты, Бакı, 1990,  98 səh, 500 nüsxə. 
16. Öz səsim  (şeirlər), İdeya nəşriyyatı, Gəncə, 
1990,   72 səh, 500 nüsxə. 
17. Азəрбайcан xalq сюйлəмəлəри, Йазыçы, 
Бакı, 1992, 211 səh, 10.000 nüsxə. 
18. Пирсултан булаьы (шeирлəр), Елм, Бакı, 
1994, 110 səh, 1000 nüsxə. 
19. Инcичичəyим (шeирлəр), Эəнcə, 1996, 100 
səh, 500 nüsxə 
 86 
20. Караьан Усубун lətifələri, Gəncə, 1997, 
тəкрар nəşr. 2000, 2001,  37 səh, 1000 nüsxə. 
21. Xalqın söz mirvariləri, Азəрнəшр, 1999, 
110 səh, 500 nüsxə. 
22. Илащи бир сəс (шeирлəр), Эəнcə, 1999, 
110 səh, 500 nüsxə. 
23. Унну Аьcанын lətifələri, Еколоgiya nəş-
riyyatı, Эəнcə, 1999, 60 səh, 500 nüsxə. 
24. Ağdabanlı şair Qurban, Эəнcлик, Бакı, 
2000, 177 səh, 500 nüsxə. 
25. Дабровол Qасымын lətifələri, «Əsgəroğlu», 
Gəncə, 2001, 62 səh, 200 nüsxə. 
26. Йəщйа бəй Дилгəмə el-oba məhəbbəti, 
Бакı, Аэащ 2001, 105 səh, 600 nüsxə. 
27. Ашыq Бəсти “Bənövşələr” “Əсэəроьлу”, 
Gəncə, 2001, 80 səh, 300 nüsxə 
28.Heca vəznli şeir və mənzum atalar sözləri, 
Эəнcə, Аэащ, 2001, 110 səh, 200 nüsxə. 
29. Heca vəznli tapmacaların inkişafı, Agah 
nəşriyyatı, Gəncə, 2001, 110 səh, 300 nüsxə. 
 87 
30. Азəрбайcан епосунуn əфсанə qaynaqları, 
Азəрнəшр, Бакı, 2002, 102 səh, 500 nüsxə. 
31.Qaraxanlı Künə Dəmirin lətifələri, Gəncə, 
«Pirsultan», 2002,   51 səh, 200 nüsxə. 
32. Qамышлы шаир Рцстəм, «Laçın qaya, çal 
yadıma düşəndə», Gəncə, «Pirsultan», 2002, 80 səh, 
300 nüsxə 
33. Yuxular олмасайды, «Pirsultan», 2002, 60 
səh, 150 nüsxə. 
34. Озан-Ашыq сəнəтинин nəzəri мəсəлəлəри, 
Бакı, Озан, 2002, 208 səh, 250 nüsxə. 
35. Озан-Ашыq йарадыcылыьынa dair арашdıр-
малар,  Ы cилd, Эəнcə, «Pirsultan», 2002, 203 səh, 
150 nüsxə. 
36. Озан-Ашыq йарадыcылыьынa dair 
арашdырмалар,  ЫЫ cилd, Эəнcə, «Pirsultan», 
2002, 230 səh, 100 nüsxə. 
37.Бир ичим нəьмə (шeирлəр), Эəнcə, 
«Pirsultan», 2003,  70 səh, 100 nüsxə. 
 88 
38.Щecа вəзнли байаты və qошма möcüzələri, 
Gəncə, «Pirsultan», 2003, 80 səh, 100 nüsxə. 
39. Эəнcəбасар lətifələri, Эəнcə, «Аgah», 2005, 
201 səh, 300 nüsxə. 
40. Бир чичəк дə Вəтəндir, Эəнcə, 2005, 127 səh, 
200 nüsxə. 
41. Əsatirlər, əfsanələr, rəvayətlər (S.P.Pirsultanlı və 
digər müəlliflər), “Şərq-Qərb”, 2005, 304 səh, 2500 
nüsxə. 
42. Мир Cəфəр Баьыров йаddашларда, «Pirsul-
tan», Gəncə, 2005, 80 səh, 100 nüsxə. 
43. Елдəн-обадан eşitdiklərim, Gəncə, «Аgah», 
2005, 170 səh,  200 nüsxə. 
44. Yıldızdağdan əsən külək, Gəncə, 2006, 100 səh, 
200 nüsxə. 
45. Azərbaycan folkloruna dair tədqiqlər, Gəncə, 
2006, 402 səh, 200 nüsxə. 
46.Publisistika və folklor, Gəncə, 2007, 330 səh, 
200 nüsxə. 
 89 
47.Azərbaycan əfsanə və rəvayətlərinin ədəbi 
abidələrimizlə müqayisəli tədqiqi, Elm, 2007, 310 səh, 
500 nüsxə. 
48.Pirsultan Pinarı (Şeirlər), «Pirsultan», Gəncə, 
2007,  666 səh, 100 nüsxə. 
49.Azerbaycan efsane ve rivayetlerinin Edebi 
Yapıtlarımızda Karşılaştırmalı Açıklaması Bakü 2008,  
Bilim  yayınevi, 310 sayfa, 500 adet 
50. Saz nəfəsli şeirlərim, «Pirsultan», Gəncə, 2008, 
121 səh,  200 nüsxə. 
51.Aşıq Şəmşirin poetik aləminə səyahət, “Təknur”, 
Bakı, 2008,  295 səh, 500 nüsxə. 
52. Azərbaycan türklərinin xalq əfsanələri, Azər-
nəşr,  Bakı, 2009, 427 səh, 200 nüsxə. 
53. “Novruz-Qəndab” və digər məhəbbət dastan-
larının  müqayisəli  tədqiqi, Azərnəşr, Bakı,  2009 112 
səh,  200 nüsxə. 
54. “Aşıq Tifil Əsəd və Aşıq Ağbulaqlı Aqil”, 
“Pirsultan”, Gəncə, 2009 114 səh, 100 nüsxə. 
55. “Qızıl beşik və Ana maral”, “Pirsultan”, Gəncə, 
2010, 126 səh, 100 nüsxə. 
 90 
56.  “Lilpar  bulağı”, “Pirsultan”, Gəncə,  2010, 120 
səh, 100 nüsxə.  
57.Altın Beşik ve Anne Geğik. Gence 2010,  
Pirsultan  yayınevi, 130 sayfa, 100 adet 
58. Azərbaycan aşıq yaradıcılığına dair araşdırmalar, 
“Azərnəşr”,  Bakı, 2010,  260  səh, 200 nüsxə. 
59. Azərbaycan folklorunda gülüş”, Gəncə Dövlət 
Universiteti nəşriyyatı, 2010,   130 səh. 200 nüsxə  
60. “Azərbaycan  yazarlar  aləmində əfsanə inci- 
        ləri”.  Bakı, 2010, 360 səh.  200  nüsxə  
61 “Azərbaycan aşıq poeziyasında və yazılı poe- 
        ziyada təcnisin inkişaf tarixi”, Bakı. “Azər- 
        nəşr”,   2010, 156 səh, 200  nüsxə 
62. Azerbaycan Türklerinin Halk Efsaneleri, Bakü, 
2010, Azerneşr  yayınevi, 427 sayfa, 200 adet 
63.  “Xəstə  Qasımın  ədəbi irsinin tədqiqi”, Bakı, 
“Azərnəşr”,  2011, 250 səh. 200 nüsxə. 
64.  “XXI əsrdə Azərbaycan folklorundan incələ-   
       mələr”.  Gəncə  Dövlət  Universiteti  nəşriy- 
       yatı,  2010,  130 səh. 200 nüsxə. 
 91 
65.  “Molla  Nəsrəddin  varislərinin lətifələri”,  
        Gəncə Dövlət Universiteti nəşriyyatı, 2011, 
        120 səh. 200 nüsxə. 
66. Lilpar Çeşmesi (Türk dilinde) Gence 2011,   
       Pirsultan  yayınevi, 157 sayfa, 100 adet 
67.  “Poeziyamızda Sarı  Aşığın bayatı zirvəsi” 
        Azərnəşr, 2011,  142  səh. 100 nüsxə 
68. “Azərbaycan türklərinin xalq rəvayətləri”. 
Azərnəşr. 2011. 630 səh. 100  nüsxə. 
69. “Aşıq Nabat”. Bakı, Azərnəşr. 2012. 
70. “Azərbaycan ağız ədəbiyyatında təmsil”. Bakı, 
Azərnəşr. 2012.  
 
 
 
 
 
 
 
 
 
 
 92 
 
 
 
 
 
 
 
 
 
Sədnik Paşa Pirsultanlıya həsr 
olunmuş kitablar 
 
 
1. Ələsgər Əlioğlu. “Sədnik Paşanın yaradıcılılıq 
yolu”. “Səda”, Bakı,  1996. 52 səh. 100 nüsxə 
2. Elm və sənət adamları Sədnik Paşa Pirsultanlı 
haqqında. I hissə “Pirsultan”, Gəncə, 2003, 410 səh. 
300 nüsxə 
3. Seyfəddin Rzasoy. “Azərbaycan folklorşünaslıq 
tarixi və Sədnik Paşa Pirsultanlı”. “Nurlan”, Bakı, 
2008. 212 səh. 500 nüsxə  
4. Qasım Qırxqızlı. “Sədnik Paşa Pirsultanlının bə-
dii yaradıcılığı”. “Pirsultan”, Gəncə, 2010, 130 səh, 
100 nüsxə 
5. Şakir Albalıyev. “Sədnik Paşa Pirsultanlı poezi-
yasına bir baxış”. “Pirsultan”, Gəncə, 2011, 80 səh, 
100 nüsxə 
 93 
6. Köçəri  Cəfərli. “Sədnik  Paşa Pirsultanlının 
təqdimatında: Melodik musiqi çeşməsi və Aşıq  
Şəmşir”. Bakı, “Azərnəşr”, 2011, 126 səh, 200  nüsxə 
7. Elm və sənət adamları Sədnik Paşa Pirsultanlı 
haqqında. II hissə Gəncə Dövlət Universiteti nəşriy-
yatı,  2011,  234 səh. 100 nüsxə 
8. Abbas Səmədov. „Filologiya elmləri  doktoru, 
professor Sədnik Paşa Pirsultanlının elmi-nəzəri 
ideyası”, Azərnəşr, 2012. 745 səh. 100 nüsxə. 
 
 
           
                M Ü N D Ə R İ C A T 
 
Ön  söz..............................................................03 
 
Elə yeməyin elə də xırıldamağı olur.................29 
 
Qarğa  və  bülbül..............................................30 
 
Bu  ki  tülkü  imiş..............................................32 
 
     Yavaş-yavaş döşə də çatasıyam.......................33 
 
     Böyüklərlə  gəzirəm..........................................35 
 
İçini piy alıbmış................................................36 
 
Bu da təzə bir fənddir.......................................37 
 
Yonca əhvalatı.................................................38 
 
Tülkü və canavar.............................................38 
 
Tülkü və tələ.....................................................40 
 
 94 
Ölüncə qəbir qazaram.....................................41 
 
     Gürzə və tülkü.................................................41 
 
Xatası bizə dəyər.............................................42 
 
Dovşanların qərarı..........................................43 
 
Dəvə və tülkü..................................................44 
 
 Pişik və balaları.............................................44 
 
Şir və qarğa.....................................................45 
 
Sərçə indi ən böyük padşahdır........................45  
 
Şir və tülkü......................................................46 
 
Tülkü və çaqqal...............................................49 
 
Kəsib sanayırlar.............................................50 
 
Mən carçıyam.................................................51 
 
Pişikdən də balaca oldum..............................53 
 
Torağayın intiqamı........................................55 
 
Sənin qarının  nəyini yemişəm......................56 
 
Onunku böyük allahdan üzülüb....................57 
 
Mənə dəymədi...............................................57 
 
Leylək, tülkü və anqu....................................58 
 
Qızılquş və gürzə..........................................62 
 
Andın iki başı olur........................................63 
 
Siçanla qurbağanın dostluğu.......................65 
 
 95 
Dost dosta tən gərək....................................66 
 
Fil və sərçə..................................................67 
 
Ölürəmsə hinin qabağında ölərəm.............68 
 
Kömbə.........................................................68 
 
Dəvə, tülkü və keçi......................................69 
 
Çöl xoruzu və tülkü.....................................70 
 
Şuxluq edirdim............................................70 
 
Dovşanla kirpinin söhbəti...........................71 
 
Canavar və qaz...........................................71 
 
Eşşəyin qurd dayısı.....................................72 
 
Eşşək və kəndxuda......................................73 
 
Bağlayan tülkü, çaqqal, 
açanı isə kəsəyən ola....................................74 
 
Şah və dəvəquşu...........................................75 
 
Quşlara ad qoyulanda ordaydın..................76 
 
Qoyunu qurda göstərmək kifayətdir............76 
 
Qartal və qarğa...........................................77 
 
At və qatır...................................................78 
 
Çay quşu və qurbağa..................................78 
 
Qartal və qarğa..........................................79 
 
Sədnik Paşa Pirsultanlının (Paşayev Sədnik 
    Xəlil oğlu) qısa tərcümeyi-halı...................81 
 
 96 
Sədnik Paşa Pirsultanlının kitabları- 
nın siyahısı.................................................83 
 
Sədnik Paşa Pirsultanlıya həsr olun- 
muş kitablar...............................................92 
 
 
 
 
 
 
 
                  Toplayanı və tərtib edəni: 
 
                 Sədnik  Paşa  Pirsultanlı 
              Filologiya elmləri doktoru, professor 
 
 
 
 
AZƏRBAYCAN 
 
AĞIZ   ƏDƏBİYYATINDA 
 
TƏMSİLLƏR 
 
 
  Korrektor:  Nəzakət  Arifqızı 
 
 97 
Operator və  dizayner:   İlhamə  Novruzova 
 
 
 
Yığılmağa verilmişdir: 15.05.2012. 
Çapa imzalanmışdır:   20.06.2012. 
Qiyməti müqavilə yolu ilə 
Tiraj: 100 
 
 
