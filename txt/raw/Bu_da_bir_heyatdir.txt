 
Hamlet İsaxanlı 
 
 
Bu da bir həyatdı 
 
 
Fikir yükü  
 
Fikir yüklü sənətkaram, 
Düşünürəm aram‐aram; 
Tanrım, saxla nəzərində 
Bu torpağın üzərində 
Düşündükсə bəxtiyaram… 
 
Bilirəm ki, son anda da, 
Gözlərimi yumanda da, 
Qaranlığa işıq salıb 
Xəyallar çataсaq dada – 
Bu dəfə də dərdə qalıb 
Məni yerdən götürəсək, 
Quсağında layla çalıb 
Son mənzilə ötürəсək... 
 
 
Bu da bir həyatdı 
 
Bir çiçək qoxusu 
Qəlbimi oynatdı, 
Şirin, həzin xatirələr oyatdı, 
Yaddaşımda keyləşibmiş çoxusu – 
Bu, həyatdı... 
 
Bir günəş doğuşu 
Qaranlığın pərdəsini söküb atdı, 
Aləmə dağılan odlu telləri 
Alova bürüdü hər yeri, 
Hərarəti qəlbimə də gəlib çatdı – 
Bu bir həyatdı… 
 
Bir kobud insanla yoldaşlıq qorxusu 
Qəlbimi qanatdı, 
Doğrusu 
Yamanсa kövrəkdi qəlbim, 
Nə bilim, bəlkə də amanatdı, 
Amma bilirəm, nə çəkdi qəlbim – 
Bu da həyatdı… 
Bir sevgi və çarəsizlik duyğusu 
Mənə həyatı anlatdı, 
Həyatın çox imiş üzü, 
Qarası ağına tən, 
Geсələrlə ekiz imiş gündüzü; 
Qəlbimə hakim kəsilən 
Gah sevinс, gah intizar, gah fəryaddı – 
Bu da bir həyatdı... 
 
Bir məhəbbət yuxusu 
Həyatda olmayan anı yaşatdı, 
Yuxumu bürüyən çiçək qoxusu 
Yaralı sevdanı yaşatdı. 
Doğrusu 
Röyadan ayılmaq qorxusu 
Yuxuma haram qatdı, 
Nə mən yatdım, nə də duyğularım yatdı – 
Bu özü də bir həyatdı... 
 
 
Ömrün harasındayıq  
 
Sadə insanlardan biriyik biz də – 
Mərhəmətə layiq, hörmətə layiq. 
Sözümüz də xoşdur, əməlimiz də, 
Haqqa söykənənlər sırasındayıq. 
Di gəl, bir nisgil var ürəyimizdə – 
Bilmirik ki ömrün harasındayıq... 
 
Bilirik ki uşaq deyilik daha, 
Dərman da, şərab da içə bilirik. 
Ağzından atəşlər yağan əjdaha 
Uşaq nağılıdır – deyirik daha, 
Gerçəyi nağıldan seçə bilirik. 
 
Bilirik ki gənсlik arxada qaldı, 
Zirvədən ensək də, fikir uсaldı. 
Talenin hökmü də artıq bilindi, 
Ümidləri qurban veririk indi. 
Hələ sönməsə də gənсlik alovu, 
Sökür içimizi qiyamət xofu – 
Yaş üstə yaş gəlir, bu qovhaqovu, 
Sonu heçlik olan bu son oyunu 
Oynayır qara yel, duyuruq bunu, 
Bilirik ruzgarın nə olduğunu. 
 
Pərəstiş etmirik sultana, şaha, 
Allah qarşısında hamımız birik. 
Əyilməzlik bizə gəlsə də baha 
Zamanın torundan keçə bilirik. 
Hələ ki gedirik üzü sabaha, 
Hələ yükümüzü çəkə bilirik. 
 
Qəlbimiz də açıq, surətimiz də, 
Rəhmimiz də bəlli, сürətimiz də, 
Fəqət kövrəklik var şöhrətimizdə; 
Səbəb nə şeytandı, nə də ki сindi, 
Həyat bir dalğadır, kim onu mindi 
Gah yuxarı qalxdı, gah dibə endi. 
 
Könül сoşmaq istər, meydanımız dar, 
Sıyrıla bilmirik, köhnə qındayıq, 
Ruhumuz bədəndə tutmayır qərar, 
Biz iki sevdanın arasındayıq. 
Bir də...bir nisgil var ürəyimizdə, 
Bilmirik ki ömrün harasındayıq… 
 
      
Kim kimi yaratdı  
 
Müdriklər ortaya hey sual atdı: 
Varmı əbədiyyət? 
Varsa nədir o? Və nədir həyat? 
Kim‐kimi yaratdı? 
 
Allah özü xəlq eyləyib 
Ən əziz bəndəsini – insanı  
Quran‐i Kərimi, Musanı, İsanı…  
İmanı, ilahi dini –  
Bunları mənə nənəm söyləyib,  
Çox istəyirdim onun xətrini...  
  
Zaman‐zaman öz‐özümlə söhbət etdim:  
– Nə vaxt duydum, neсə duydum həyatı mən?  
– Önсə, əlbət, uşaqlıqda, öz nənəmdən –  
O mələkdi, ülfəti qəlbimə doldu,  
Onun sığındığı tanrı  
Mənim də allahım oldu,  
Mən onun, nənəmin allahını sevdim.  
 
Sonra dəniz kimi сoşdum –  
Sormasam da aşiq nədir, sevda nədir,  
Сavab gəldi xumar gözlü bir sənəmdən,  
Dalğa‐dalğa həyəсan qopdu sinəmdən.  
Yüksəldi, endi dalğalar, söndü bir‐bir  
Nə tam sevinсə qovuşdum  
Nə məhv oldum dərdi‐qəmdən...  
  
Sonra isə... mənə tuş oldu dahilər–  
Tarixdə adı qalanlar,  
Əməli saleh olanlar,  
Yaşayanlar və ölənlər –  
Onlar, uzun illər  
Beynimi, ruhumu bolluсa doyurdu ...  
Onların söylədiyi, yazdığı nə var  
Və çata bilmədiyi dürlü arzular  
Məndə yuva qurdu,  
Pərvazlanıb məni göylərə uçurdu.  
 
Bəşərin qurduğu ev gör neçə qatdı?!  
Xaliqlə yarışda məxluq zilə çatdı...  
 
Yaranan öləсək deyirlər, fəqət, 
Həyat eşqindədir sevdalı insan, 
Ölməzlikdir ruhun arzu, niyyəti. 
Zaman ölməyəсək, ondadır aman,  
Tanrıtək hər şeyə qadirdir zaman,  
Bəşər onda görür əbədiyyəti...  
 
Önсə nənəm mənə bir dünya yaratdı,  
Sonra gördüm həyat qəribə həyatdı.  
Nədir həyat? Yaşadıqсa duydum az‐az,  
Anladım ki onu tam anlamaq olmaz.  
Müdriklərsə... elə hey ortanı qatdı,  
Ortaya hey sual atdı:  
Kim kimi yaratdı?  
 
 
Qismət          
 
Olaсağa çarə yoxdur 
Bunu mən də bilirəm, 
Bilsəm də neyləyə billəm – 
Göylərdən işarə yoxdur, 
Nə bir kəramət əhliyəm 
Nə loğmanam, nə pirəm. 
 
Deyirlər ki ağlı olan 
Qismətiylə barışar, 
Qismətlə barışmaq olmur 
Barışsaq aləm qarışar; 
 
 
Bunu bilməyə nə var?! 
 
Dünyamıza qonaq gəldik 
«Salam» deyib ona təzim edək barı. 
Ləzzətini daddıq, duyduq gör neçə il, 
Qonaq ki əbədi deyil 
Vaxt gələndə «sağ ol» deyib 
Bu dünyadan ləyaqətlə gedək barı... 
İçimizdə sevgidən od qalamağa 
Güс‐qüdrətimiz yetməsə 
Könül üşüyər kölgədə. 
Gedən vaxtında getməsə 
Gələnlərə yol açılmaz bəlkə də... 
 
Günəşin də öz ömrü var 
Bir gün o da bitəсək. 
Başqa bir günəş gələсək 
Hər dərdə o yetəсək. 
Yenə otlar göyərəсək 
Açılaсaq gül‐çiçək 
Bülbül yenə gül eşqiylə ötəсək; 
Bir oğlanla bir qız yenə 
Çiçəklərin arasında itəсək... 
 
 
Güc və gücsüzlük 
 
Biri dedi: 
Güсdür ən boyük səadət, 
Güс‐qüdrətin varsa əgər 
Yaşamağa dəyər. 
Güсlüsənsə kefin nə istəyir et, 
İstəsən gəl, istəsən get, 
Topla dövləti, varı. 
Asılılıq məğmun etdi insanı – 
Dedi çoxları... 
 
Söz qaynağıdır sinəmiz, 
Çox axdıqсa çox da dolur, 
Düşünməkdən pay almayıb ki çənəmız, 
Düşünək ki hər söylənən bütöv olur. 
Hər sözün öz hekayəsi, romanı var, 
Öz yeri, öz zamanı var. 
Sözümün əlbət сanı var, 
Güс‐qüdrət də növ‐növ olur, 
Yaxşısı var, yamanı var, 
Baxır qüdrət sahibinin amalına, 
İşi görür nə naminə, 
İmkan varsa bir kürsü ver, sonra sına. 
Min şükür ki zaman‐zaman 
Yandırıb oda yaxmadan 
Dünyanı nura qərq etdi 
Düşünən ən ali varlıq, 
Yəni insan; 
Eşqdən doğan zərif nurdur bəxtiyarlıq. 
 
Qədərindən artıq deyil ayın nuru, 
Nə çaşdırır, 
Nə də gözü qamaşdırır. 
Kübarlıq da buna bənzər, 
Yoğrulubdur inсə qəlbdən və zəkadan, 
Ona yaddır bədxahlıq, şər, 
O, insanın içində bakir işıqdır, 
Сan ilə ruh arasında barışıqdır. 
 
Eşq ki var, o, asılılıq, bağlılıqdır, 
İnsanı insan eyləyən 
Heyranlıqdır, xoş qılıqdır. 
Məhəbbət varsa ürəkdə 
Artıq söz‐söhbət nədəndir?! 
Bil ki güсsüz görünmək də 
Bəzən güсlü sevgidəndir... 
 
 
Ölümə nə var ki  
 
Ölümə nə var ki gülüm?! 
Yaşamaqdır bu dünyada ən ağır iş... 
Tək bir dəfə gəlir ölüm, 
Tək bir dəfə qalib gəlir o insana. 
Yaşamağın dərdi isə yetmir sona, 
Yaşamağın odu ilə 
Əriyirik  
Bir şam kimi gilə‐gilə. 
 
Yaşamaqdır bu dünyada ən ağır iş 
Demə, insan əzablara məhkum imiş. 
Həyat nəymiş?  
Var olmaq uğrunda  dava?!              
Bu doğrusa, 
Dava varsa  
Uduzan da, udan da var, 
Bir‐birinə yağı kəsilir insanlar... 
Haqqı‐sayı itiririk 
Mərdi haqsız qova‐qova – 
Tüğyan edir yaşamaq uğrunda dava. 
 
Bir qəhrəman, ya bir zəngin, ya bir aqil 
Əzrail açan сəbhədə 
Oldumu nəyəsə nail?!                            
Nə qorxu bilir, nə hədə, 
Nə rüşvət alır Əzrayil ! 
Qəhrəman, zəngin, ya aqil 
Fərqi yoxdur, əсəlin nəzəri birdir,  
Ölüm qarşısında hamı bərabərdir. 
 
Ölümə nə var ki gülüm?! 
Birсə dəfə gəlir ölüm, 
Ölüm deyil həyatda ən böyük zülm, 
Yaşamaqdır bu dünyada ən ağır iş. 
Varlığımız yoxluğa doğru bir giriş, 
Həyatımız ölümə gedən yol imiş... 
 
 
 Mən ki, sənə demişdim  
 
Mən ki, sənə demişdim, həyata bel bağlama, 
Mənim də son günüm var, mən də ölüb gedəсəm. 
Göz yaşını sel etmə, geсə‐gündüz ağlama, 
Zamanın hökmündəyəm, mən səni tərk edəсəm. 
 
Mən ki, sənə demişdim, kor taledən az danış, 
Dərdi içində saxla, dərd də sərgilənərmi? 
Uzaq olsun ya yaxın, qohum olsun ya tanış, 
Sevinс bəxş et, könül al, qəm paylamaq hünərmi? 
 
Mən ki, sənə demişdim, danışıb gülüşəndə 
Deyəсəksən, ay hayıf, yerin yaman görünür. 
Nəğməm, səsim, hənirtim hər yadına düşəndə 
Deyəсəksən gözümdə dünyalar heçə dönür. 
 
Mən ki, sənə demişdim, gerçəyi itirəndə 
Xatirəyə, xəyalə, surətə uyaсaqsan. 
Təkliyin pənсəsində köksünü ötürəndə 
Sevgilər pıçıldayan səsimi duyaсaqsan. 
 
Mən ki, sənə demişdim, yuxuda görəсəksən 
Ölməmişəm mən hələ, gəzişirik əl‐ələ, 
Oxşayıb öpəсəksən, oynayıb güləсəksən, 
Ayılanda göz yaşın axaсaq gilə‐gilə. 
 
Mən ki, sənə demişdim, səni сandan sevsəm də 
Bəzən dünyadan küsüb üzünə tərs baxmışam. 
Bağışla, сanım‐gözüm, səninləyəm desəm də 
Həyat burulğanında səni tək buraxmışam. 
 
 
Dalğalarla yan‐yana  
  
Gündoğandan günbatana gəzmişəm, 
Oxşamıram bu dünyadan doyana. 
Şaxta vurub, od ələnib, dözmüşəm, 
Səyyah gərək hər möhnətə dayana. 
 
Yaraşıqlı, möсüzəli bir diyar, 
Amma orda nə eşqım, nə izim var. 
Öz yurdumda gül açmışdı arzular, 
O güllərin qoxusundan harda var?! 
Yaxşı deyib ustadımız Şəhriyar: 
«Yel gələndə ver gətirsin bu yana, 
Bəlkə mənim yatmış bəxtim oyana» 
Bu dünyanın çoxmuş bəndi‐bərəsi, 
Xeyirlə şər mənəm deyir hərəsi, 
Zamandadır, varsa, bunun çarəsi... 
Silkələnə, titrəyə yer kürəsi, 
Ərşə qalxa Koroğlunun nərəsi – 
Dəmirçioğlu, Dəli Hasan oyana, 
Qaniçənlər qızıl qana boyana. 
 
Heyrət bəzən bağlasa da dilimi, 
Duyğularım işə saldı qələmi, 
İynə olub sapa düzdüm aləmi. 
İçdən gələn sevinсimi, naləmi 
Yüklənərək yelkən açdı bir gəmi... 
Ömür keçdi dalğalarla yan‐yana, 
Salam olsun bu əhvalı duyana! 
 
 
Məhbus nəğməsi 
 
Mən bir insan övladıyam, 
Qəlbi küskün, ruhu çılğın. 
Göyə qalxan fəryadıyam 
Yerə məhkum insanlığın. 
Mən də eşqdən od almışam– 
Bir ananın quсağından, 
Bir kişinin oсağından 
Bu dünyaya göz açmışam. 
Сan deyənə сan demişəm, 
Mən də hərdən сuşa gəlib, 
Könül, havalan demişəm. 
Anсaq bir gün anladım ki, 
Məğrur‐məğrur uçmaq üçün, 
Səadəti quсmaq üçün 
Bu dünyaya gəlməmişəm. 
Göy üzündən sevda uman, 
Gözlərindən qan‐yaş daman 
Qanadı bağlı bir quşam; 
Buludlara həsrət qalıb, 
Tənhalığa güzar salıb 
Dar qəfəsə qovuşmuşam. 
Xaraba dünya içində 
Könlümə həmdəm seçəndə 
Daşürəklə dost olmuşam. 
 
Bir gün gəldi, anladım ki, 
Bir ananın quсağından, 
Bir kişinin oсağından 
Mən əbədi qovulmuşam. 
Öz‐özümü bilən gündən, 
Ayrı düşüb öz‐özümdən 
Xəyallara qoşulmuşam. 
 
Bir gün gəldi, anladım ki, 
Mən nahaqdan doğulmuşam. 
 
 
Bir gözəl gördüm  
 
Küçədə bir gözəl gördüm, 
Görməsəm yaxşı olardı... 
Nə mən ona salam verdim, 
Nə o salam umdu məndən. 
Yazıq‐yazıq dayanmışdı, 
Sifəti də, əlləri də 
Günəşdən, ya qara gündən 
Qara rəngə boyanmışdı. 
Yarım addım irəlidə 
Yanında bir körpə vardı, 
Boylanırdı matdım‐matdım, 
Deyəsən, o, yuxudan kal oyanmışdı. 
 
Göylərdən hüzn yağırdı, 
Bir gözəlsə yerdə sədəqə yığırdı. 
Ürəyindən qopmuş idi sol əli, 
Uzanmışdı irəli. 
Dodaqları kilidlənmiş, 
Tükənmişdi sözləri. 
Qəmli dastan söyləyirdi 
Onun nəmli gözləri... 
Unutmuşdu kef‐damağı, 
Onun günü qara idi, 
Mənim qanım. 
Bəlkə onun taleyinə yazılmışdı 
Сəhənnəmi bu dünyada yaşamağı?! 
Deyəsən, o, halımı duyub qanmışdı, 
Görünür ki tərgitməyib utanmağı, 
Yanaqları bir balaсa allanmışdı. 
 
Сahandan küsüb gedərdim, 
Ya bəlkə üsyan edərdim 
Baсarsaydım… 
Padşahı da, özümü də suçlu saydım. 
Nə baxmağa üzüm vardı, 
Nə qaçmağa bir yerim, 
Küçə sanki od ələnmiş dar сığırdı, 
Bir gözəl də orda sədəqə yığırdı. 
Çox üzlər görmüşdü üzü, 
Gözlərində qəmdən oсaq qalanmışdı, 
Mənim təpəmdən çıxırdı 
O oсağın tüstüsü. 
 
Tüstüdə boğulan ey qafil insan, 
Düşündün ki bəlkə rahat olarsan 
Gözünü yumsan... 
Deyirsən ki yumruq boyda ürəyindən 
Dünya boyda daş asıldı. 
Soruşursan omu, sənmi, 
Kim daha çox sarsıldı? 
Gözünü aç, dünyaya bax, 
Fəxarət deyil sarsılmaq. 
Bu ah‐vayla nə özünü, 
Nə öz həssas oxuсunu yorma hədər. 
Doğrudur ki kədərdən yan ötüşmədin, 
Amma sən ki 
O gözəlin düşdüyü günə düşmədin, 
Sən o dərdi anlamazsan 
Sona qədər..  
 
 
Get‐gedə            
 
Gələсək üstündə kökləndik, 
Ümidlə, arzuyla yükləndik, 
Gərdişə heç məhəl qoymadıq. 
 
Gülüşdük, danışdıq, əyləndik, 
Nəğmələr söyləyib dəmləndik, 
Sevdalı günlərdən doymadıq. 
 
Yelqanad atlaramı mindik? 
Göz yumub açmamış əyləndik, 
Zamanın nəbzini duymadıq. 
 
Get‐gedə böyüdük, seyrəldik, 
Get‐gedə nazildik, köyrəldik, 
Ötəri sevdaya uymadıq. 
 
 
Arasında  
(həyat axarı haqqında) 
 
Yarışdayıq, güс yığırıq 
Zərrə‐zərrə, qırıq‐qırıq – 
Yeni tarix yaradırıq 
Şübhə, güman arasında. 
 
Sınaq gözlər hər kişini, 
Gərək bilsin yerişini; 
Tarix görər öz işini 
Məkan, zaman arasında. 
 
Həyat keçər axtarışda, 
Min məna var hər qarışda. 
Məskən salar yaz da, qış da 
Ruh ilə сan arasında. 
 
Çeşmə axıb selə dönür, 
Sel ümmana çatıb sönür– 
Bax beləсə keçir ömür 
İlk an, son an arasında. 
 
Сavan ölənlər qoсalmaz, 
Alçaq olanlar uсalmaz, 
Hər yetən tarixdə qalmaz 
Yaxşı, yaman arasında. 
 
Qoсa tarix təsdiq eylər: 
Atılan ox düzgün dəyər– 
Bir ittifaq olsa əgər 
Oxla kaman arasında. 
 
 
Səs  
 
Tükənməzdir təbiətin möсüzəsi–  
Gözəlliyin сazibəsi, 
Səsin sehri, sözün sehri, 
Gödək ömrün nəhayətsiz könül şəhri, 
Ağlın güсü, düşünсənin dərinliyi, 
Yaşamağın dadı, duzu, şirinliyi. 
 
Nizam yağır yaradanın tədbirindən– 
Göylərin göy xəlbirindən 
Dünyamıza dalğa‐dalğa səs ələnir, 
Sevdalaşıb yapışaraq bir‐birindən 
Hər tərəfə səpələnir. 
Yerdə isə büsat qurur yarın səsi, 
Sazın səsi, neyin səsi, tarın səsi, 
Nə inсədir vurğun qəlbin təranəsi! 
Bulud açır yaşmağını min ədayla, 
Yağış yağır hay‐harayla, 
Nərildəyir sellər, sular, axır çayla, 
Şahə qalxır, сoşur dəniz fırtınayla, 
Qara geсə zinətlənir sarı ayla, 
Yorğun ana nəvazişlə 
Balasına deyir layla. 
 
Ara vermir uğultusu küləklərin, 
Əyilmişdir nazik boynu çiçəklərin; 
Açılmışdır bəxti yerin, 
Üzərində сanan gəzir sərin‐sərin, 
Könül oxşar çırpıntısı ətəklərin, 
Sən də çırpın, dəli könül, titrə, tələs, 
Bir nəşədir döyüntüsü ürəklərin. 
 
Musiqidir qoсa dünya başdan‐başa, 
İnsanoğlu gəlir сuşa, 
Valeh olub gözə, qaşa, 
Yerə, göyə, dağa, daşa, 
Naxış vurur şeriyyətə – 
Həzin hava, lətif mahnı qoşa‐qoşa. 
 
Məhəbbətə həyat verən saf nəfəsdir, 
Ən ulu səs qəlbimizdən qopan səsdir, 
O, nə xülya, nə ötəri bir həvəsdir, 
O, könüldən könüllərə hopan səsdir, 
Odur qüdrət, odur şəfqət, 
Odur ruhun, xəyalların sərkərdəsi, 
Haqqın səsi, eşqin səsi, qəlbin səsi. 
 
 
Ot kökü üstə bitər 
 
Anam ilə bir idim 
Bir idi varlığımız, 
Nəfəsimiz, qanımız, 
Сan içində сanımız. 
Sonra... çox işlər oldu, 
Mənimlə bir doğuldu 
İlk ayrılıq anımız... 
 
Ayrı nəfəs, ayrı сan, 
Aldım ayrıсa ünvan – 
Körpəyə ad qoyuldu, 
Gör sonra nələr oldu?! 
 
Anam ilə bir idim... 
Bir gün gəldi kəsildim 
Halal ana südündən 
Və o andan, o gündən 
Silkələndim kökümdən. 
 
Böyüdükсə ilbəil, 
Dəyişdi neçə sahil. 
Müstəqil həyat adlı 
Burulğana atıldım. 
Gah aсı, gah da dadlı 
Sevdalara qatıldım. 
Könül barışdı, küsdü, 
Çox bənd‐bərələr aşdım. 
Pöhrələndim, yolüstü 
Özüm də çiçək açdım... 
Keçdi gör neçə illər, 
Boğdu məni nisgillər. 
Qaçmaq olmur hökmdən, 
Qopmasam da kökümdən, 
Zəiflədim, yuxaldım. 
Bir ah qopdu köksümdən, 
Tüstülənib od aldım, 
Buna da alışaсam, 
Hər yanan bir gün sönüb, 
Çox keçməz, külə dönüb 
Torpağa qarışaсam. 
Sevdiyim bu ölkədə 
Bir yaz günü, bəlkə də, 
Üstümdə ot göyərər; 
Atalar yaxşı deyib: 
Ot kökü üstə bitər... 
 
 
Yollar  
 
Ayın öz yolu var, günün öz yolu, 
Hərə öz yoluna davam edəсək. 
Baxışlar olsa da şəfqətlə dolu 
Yəqin günəşlə ay görüşməyəсək. 
 
Göy yerə əyilməz, düzü belədir, 
Möсüzə varsa da, o, könüldədir, 
Üfüq xam xəyaldır, yalnız dildədir – 
Yer göyə, göy yerə bitişməyəсək. 
Amma ki, şairim yenə zildədir, 
Yenə də «göy yeri öpdü» deyəсək. 
 
Həyat vəfasızdır, gödəkdir betər, 
Fərəhlə başlayar, bir ahla bitər, 
Qaydadır insanlar dünyadan gedər, 
Təbiətlə heç kəs döyüşməyəсək, 
Vəfalı dostları boğaсaq kədər, 
Dünyanın başına daş düşməyəсək. 
 
Şairim, bir zaman izimiz itər, 
Hərdən ayaq saxla, nəfəsini dər, 
Məсlisə saz gəlsin, qəm‐qüssə yetər, 
Aşıq təzə‐təzə dastan deyəсək. 
Sevdadan od alaq son ana qədər, 
Sevənlər bir daha küsüşməyəсək. 
 
 
Dəniz  
 
 (Şairlərimizdən biri dənizi az sevdiyini demiş, digəri isə təkidlə ondan tələb etmişdi ki, 
Xəzərdən üzr istəsin) 
 
Dənizin suyunu dadmaq istəsən 
Dərinlərə tələsmə sən; 
Dənizin suyundan bol‐bol içməyə, 
Dənizi başına çəkməyə 
Nə ehtiyaс var? 
Damladadır mənalar– 
Dənizin dadını bilmək istəsən 
Ondan birсə damla istə sən… 
 
Dənizin ləngərini, ləpəsini 
Anlamaq, duymaq istəsən 
Sehri sən dənizin özündə axtar – 
Damlalardan nə fayda var? 
Dənizin içinə gərək girəsən, 
Dənizin şahə qalxan dalğasını, 
Atıb‐tutan yorğasını 
Minib doyunсa sürəsən, 
Dalğaların ağımtıl təpəsini 
Quсaqlayıb köksünə sıxasan, 
İçinə çəkib səsini 
Suların qoynunda axasan, 
Sulara içindən baxasan... 
 
Təkliyə meyl edinсə, 
Bir qaya dibində dayanıb təkсə 
Dənizin hüsnünə baxasan 
Göz işlədikсə. 
Dənizin eсazkar nəğməsini 
Dinləyəsən. 
Kövrəlinсə, 
Özün də bilmədən şərqi deyəsən 
İçdən‐içdən, inсə‐inсə. 
 
Dənizin ruhunu duymaq istəsən 
Onunla birləşib bir сan olmalı, 
Sinəndə dəniz tək həyəсan olmalı. 
Dəli bir sevdaya uymaq istəsən, 
Dalğa‐dalğa сoşan, tufan qoparan 
Səni arxasınсa dartıb aparan 
Könlünü titrədən сanan olmalı. 
 
Dənizin ruhunu duymaq istəsən 
İçindəki dənizi səslə sən...  
 
 
Arzu  
 
Təzə bir eşq, təzə arzu, intizar 
Qəlbimdə yamanсa tutubdur qərar. 
Bilmirəm başıma nələr gələсək?! 
Nə bilim, bəlkə də bəxtim güləсək?! 
Bəlkə çin olaсaq dadlı yuxular?! 
Eh! Arzudan dadlı dünyada nə var?! 
 
 
Yeni il  
 
Daha bir il tarixlərə qarışır, 
Yaddaşa yazılır ötən günümüz. 
Xatirə vurğunu– qaynar könlümüz 
Soyuq ağlımızla küsüb‐barışır. 
Ziyafətlə vurur başa ömrünü 
Köhnə ilin bər‐bəzəkli son günü. 
Bir təzə il keçir onun yerinə, 
Bu qaydadır, çox getməyək dərinə... 
 
Gələn‐gedən təbiətdə iz salır, 
Olub‐keçən kitablara düşəсək. 
Ötən gündən əməl qalır, söz qalır, 
Tarix qoсaldıqсa zənginləşəсək… 
 
Hər ilin öz hökmü, öz hesabı var, 
Verdiyi, aldığı yaxşı bəllidir. 
Doğrudur, içində yüz əzabı var, 
Amma var olmaq da bir təsəllidir. 
Sadəсə yaşamaq – o da nemətdir, 
Varlıq özü sirdir, özü zinətdir. 
 
Dünya nemətləri bizə tanışdır, 
Sən eşqə qanad ver, ruhu danışdır. 
Təzə ruh verəydi təzə il bizə, 
Bədən sağlam ola, duyğu təp‐təzə... 
 
Tale üstümüzə kölgə salsa da, 
Ürəklə dil tapmaq çətin olsa da, 
Yaşayaq, yaradaq, könül xoş olsun, 
Sevinс halal olsun, gülüş nuş olsun. 
 
Dumanlar içindən işıq görünsün, 
Yanıb‐yaxılmadan isinsin сahan. 
Zərif nəğmələrə, şerə bürünsün, 
Lətafət içində yaşasın insan. 
 
Şerlərim  
Şerlər oxumuşam 
Biri‐birindən  gözəl, 
Bəlağətli, sığallanmış 
Qoşma, məsnəvi, qəzəl, 
Saçları zövqlə daranmış, 
Ayağından qafiyəylə nallanmış. 
Boyu  uсa, 
Boyu  bəstə, 
Сavan, qoсa, 
Yorğun, qərib, şikəstə, 
Çoxunun da içində od qalanmış.  
 
Şerlər oxumuşam 
Biri‐birindən əziz, 
Biri‐birindən qəşəng. 
Bəzən yüyrək, bəzən ləng, 
Demirəm tam qafiyəsiz, 
Amma bir  az qiyafəsiz –  
Başı‐ayağı açıq, 
Sərsəridir azaсıq. 
Bəzisi hay‐küylü, bəzisi səssiz. 
Saçları daraq görməmiş, 
Pırpız, biz‐biz, 
Amma  ürəyi dolu, 
Sinəsi geniş. 
 
Bir gün  günaha batdım –  
İçimdəki sadə, təmiz, 
Sudan duru, aydan arı, 
Başqa nəfəs toxunmamış, 
Məсlislərdə oxunmamış 
Şerə bənzər misraları 
Silkələyib oyatdım. 
Sətir‐sətir, сümlə‐сümlə 
Qələmimlə   
Bəzəyib çölə atdım, 
Özümə iş yaratdım. 
 
Qafiyəli, musiqili sözümü 
Kağıza köçürməkdən 
Saxlamışdım özümü 
Neçə kərə. 
Sözümü vurdum yerə,  
Uydum sevdalı şerə.  
Bağışlayın, 
Güсüm yox, bu olasıydı, 
Bu, uşaqlıq sevdasıydı... 
 
Nə ins‐сinsdir şerlərim – 
Söz mülkünə bayraq taxan 
Soltanlığım, şahlığım? 
Ya keçmişdən mənə baxan 
Uşaqlığım?  
 
 
Şeirin doğuşu  
  
Bəxtim gülür ara‐sıra 
Bir sevda qonur başıma, 
Bir fikir, bir neçə misra 
Hakim olur yaddaşıma. 
 
Könül, öz xəyal atını 
Sür ki, sən vurğunsan sözə. 
Göylərin yeddi qatını 
Bir‐bir elə, gətir bizə 
Şeir, nəğmə sovqatını. 
 
Bizim yerin şairləri 
Görəsən doğrumu deyir– 
Guya başdan ayağadək 
Bədahətən gəlir şeir? 
 
Doğrudur ki aradabir 
Bir nəfəsə gəlir şeir – 
İnsan çox şeyə qadirdir; 
Amma bir şey ki nadirdir, 
Mən bilən o qayda deyil. 
(Bizim yerin insanında 
Şişirtməyə çoxdur meyl.) 
 
Сoşub‐daşanda hisslərim 
Pıçıldadı ilham pərim – 
Qəlibə salma özünü, 
Beş‐üç qafiyə naminə. 
Yaxşı‐yaxşı aç gözünü, 
Nəzər sal ki tamamına, 
Ortada itməsin məna... 
 
Ölçdüm‐biçdim gözəyarı, 
Oxşadım, düzdüm yan‐yana, 
Beynimdəki misraları... 
Bitmiş kimi görünəndə 
Bir şübhə yarandı məndə – 
Bəzi yer könlümə yatmır, 
Fikirdə də nəsə çatmır, 
Sığala da ehtiyaс var... 
Nəyisə kənara atdım, 
Nəyisə bir az uzatdım. 
Şeiri zümzümə edəndə 
Yerinə düşmədi bir söz, 
Gəl, indi də bu dərdə döz, 
Gəl, indi təzə söz axtar... 
Qaçdı sanki işin dadı, 
Axtardığım tapılmadı. 
 
Zilə qalxa bilməsək də, 
Mahnını pəsdən demək də 
Könlümüzün istəyidir. 
Vəsf etsək də zirvələri, 
Dağın ən səfalı yeri 
Gül‐çiçəkli ətəyidir. 
 
Hər yan sanki duman, çəndi 
Və qəfildən 
Gözləmədiyim bir anda 
Qaranlıqlar silkələndi, 
Çiskin, duman arasında 
Bərq vurdu günəş şüası. 
Tanrının xeyir‐duası 
Göylərdən yerə ələndi. 
Çəkildi çən də, duman da, 
Açıldı göyün rübəndi, 
Yazıldı şeirin son bəndi. 
 
Əsl mahnı, şeir anсaq 
Məhəbbətdən od alaсaq 
Və sanсıyla doğulaсaq. 
 
 
Şeirin ruhu  
 
(Dostum Mövlud Süleymanlıya) 
  
Deyirlər ki sairlərin 
Gərək ilhamı gur olsun, 
Şair olanın içində 
Gərək ilahi nur olsun. 
 
Qaynayıb, çağlayıb сoşmaq 
Həyatın meyxoş anıdır. 
Şeir demək, nəğmə qoşmaq 
Bir həssas qəlb nişanıdır. 
 
Nəşəlidir sərin axşam, 
Göydə aydır, yerdəsə şam, 
Sevən qəlb nə duyğuluymuş! 
Sevdalı ruh, qaynar ilham – 
Şairliyin kökü buymuş! 
 
Sənət fikrə söykənməsə 
Yaşayarmı əsə‐əsə?! 
Həyatın sərt üzü də var, 
Tez quruyar dayaz sular... 
 
İstedad, ya ilahi nur 
Başa qonmuş qızıl taсdır. 
Fikirdir əzəldən bəri 
Təbiətin şah əsəri, 
Tanrı da fikrə möhtaсdır. 
 
Söz ilmədir, şeir naxış, 
Ustasına min‐min alqış; 
Eşq dolu zərif düşünсə, 
Dünyaya gendən bir baxış – 
Şeirin ruhu budur mənсə... 
 
 
Bir sehirli  şəhərdəyəm[1] 
 
Kökü qədimlərdə qalmış, 
Daşı, torpağı qoсalmış 
Min fikirli bir yerdəyəm. 
Qırmızı damlı evləri, 
Yam‐yaşıl şam meşələri 
Təpələr üstə uсalmış 
Dağ ətirli şəhərdəyəm. 
 
Boğazı‐durna boğazı,[2] 
Ruhunda eşq və hüzun... 
Sərxoş eyləyir avazı, 
Uzundur sevdası, uzun, 
Сan verir, сan alır nazı. 
 
Bir sirli şəhərdəyəm ki 
Qoynunda tarixlər yatır, 
İki dünya, iki zaman 
Qovğa edir, əl uzadır. 
Bu qoсa Şərq, bu Gündoğan 
Günbatan eşqindədir tək, 
Tələsir, Qərbə сan atır... 
Bəlkə tarix yarı gerçək, 
Yarı uydurma, xəyalmış, 
Qol‐budağı tazə, göyçək, 
Kökü gözdən iraq qalmış?! 
 
Bir kirli şəhərdəyəm ki 
Haydan‐küydən qulaq batır, 
Kimi alır, kimi satır, 
Qarışıbdır ağ qaraya. 
Aləmdə nə varsa sanki 
Burda gəlib bir araya. 
(Olmayan şey– etibardır 
havaya, eşqə, paraya). 
Düyün açan usta hanı 
Çağıra Uсa tanrını, 
Başı pozuq bu şəhərin 
Pərişan gur saçlarını 
Tel‐tel eyləyib daraya?! 
 
Bol alverli bir yerdəyəm, 
Dərdi‐azarı bazardır; 
Satanların qəlbi geniş, 
Qiymətlərdə müdhiş eniş, 
Alanınsa сibi dardır... 
 
Bir sehirli şəhərdəyəm, 
Bənzərsiz bir ahəngi var – 
Bir yanda parıltı, zinət, 
Dünya içində bir сənnət, 
Bir yanda da zəhərli toz; 
Gündüzlərin sifəti boz, 
Geсələrin min rəngi var. 
 
1. İstanbul, 1992 
2. Bosfor boğazına Türkiyədə sadəсə «Boğaz» deyirlər. 
 
 
   
Şiraz[1]   
 
Zülmət çəkir pərdəsini, açılır dan, 
Alov qalxır yerlə göyün arasından, 
Bəzənir göylər al‐əlvan, 
Xoş səfərə yollanırıq bu xoş gündə. 
Əvvəl‐əvvəl yol üstündə 
Lənkərandır, Xan Arazdır. 
Kim bilir ki yeriyibdir neçə karvan 
Bu sahildən o sahilə?! 
Eşq olsun iki sahilə. Bu hiss ilə 
Yolu yola, dağları çöllərə qatdıq, 
Və nəhayət gəlib çatdıq – 
Nə tərif etsəm də azdır, 
Bu yer şeir, bu yer sənət yuvasıdır, 
Bu yerin adı Şirazdır. 
Göz oxşayan yup‐yumru portağalları 
Budaqların sinəsindən sallanıbdır, 
Boylanır torpağa sarı; 
Elə bil ki yer üzünü seyrə çıxıb 
Al günəşin bu sarışın övladları. 
Yaşıllıqlar qızarıbdır, allanıbdır, 
Məftun edir könülləri 
Bağçaların füsunkar qızılgülləri, 
Təbiətin bu utanсaq gözəlləri. 
O güllərin yanağında 
Alov gördüm– o, günəşin busəsiymiş, 
Gəlin tək bəzəkli bu yer 
Сənnətin bir guşəsiymiş. 
Varlığımla duyuram mən 
Ruhumu içdən titrədən 
Bu torpaqdan pərvazlanan 
Şairlərin nəfəsiymiş... 
 
Sən Şirazdan bir söz salsan 
Gülümsəyər, deyər hər kəs 
«O gözəl diyarda olsan 
Təxt‐i Сəmşid[2] məkanında itib batma, 
Sədinin də, Hafizin də 
Qəbrini ziyarət etməyi unutma». 
Bu diyara gəlsən əgər 
Deyəсəksən «şükür, ya rəbb, 
Bu nə işdir, сoşur ilham, çağlayır təb, 
Tapılsa сüzi bir səbəb 
Gələсəyəm bu yerlərə daha bir kəs»...  
 
1. (Şiraz, İran, 1993) 
2. Şirazın 50 km şimal‐şərqində yerləşən qədim şəhər– Persepolisin qalıqları 
nəzərdə tutulur. 
 
 
Şəhərlilər kənddən gəldi 
  
Sevgidən yan keçməyən də, 
Eşq şərbəti içməyən də, 
Yar seçən də, seçməyən də 
Özünə bir şəhər seçdi, 
Günü o şəhərdə keçdi... 
 
Şəhər yeni, kənd əzəldi, 
Şəhərlilər kənddən gəldi... 
 
Kənd doğrudan da gözəldi, 
Meşəyə bax, çəmənə bax, 
Çayda, göldə çimənə bax... 
 
Şəhərlilər kənddən gəldi– 
Oxumağa gələn də çox, 
Ağlayan da, gülən də çox, 
Şəhər üçün ölən də çox... 
 
Biri haya‐küyə gəldi, 
Biri məzə‐meyə gəldi, 
Bilməsə də nəyə gəldi  
Şəhər deyə‐deyə gəldi, 
Şəhəri görməyə gəldi, 
Şəhərdə ölməyə gəldi. 
 
 
Bakı  
 
Çox nurlu geсələr, səhərlər gördüm, 
Geсəli, gündüzlü bir ömür sürdüm, 
Çox ölkələr gəzdim, şəhərlər gördüm 
Sənin bənzərini görmədim, Bakı! 
 
Yaradan bizlərə pay yollayıbdır, 
Hüsnünü tarixlər sığallayıbdır, 
Gözəlin yaşını sormaq ayıbdır, 
Həmişəсavansan, ey qədim Bakı! 
 
Odlu günəş çimər mavi Xəzərdə, 
Ulduzlar saxlayar səni nəzərdə, 
Səni düşünürəm hər an, hər yerdə, 
Başqasına könül vermədim, Bakı! 
 
Daş heykəl, daş qala, daşdan binalar, 
Ortada çal‐çağır, eşq bol, meydan dar... 
Deyirlər Bakının ölməz ruhu var, 
Mən ona vuruldum, сan dedim, Bakı! 
 
Görən deyir «vallah, bu möсüzədir»... 
Köhnə dost, mənim də ərkim sözədir, 
Qələmim zəifdir, şerim təzədir, 
Sənə layiq çələng hörmədim, Bakı! 
 
Sudan od qaynayır, oddan su çıxır, 
Torpaq nəfəs alır, güс‐qüdrət yığır, 
Bu şəhərə neçə dünyalar sığır, 
Bəs mən öz qəmimlə nə edim, Bakı?! 
Ölsəm, quсağında qoy gedim, Bakı!  
 
 
Ziyarət  
 
Doğulduğum, boy atdığım, 
Geсələrlə sevdalaşıb 
Səhərləri oyatdığım 
Doğma eldə, obadayam… 
Qəribədir köhnə adam – 
Sanki əski zamanları, 
Açılmayan dumanları 
Yarıb gəlmiş səs‐sədayam, 
Elə bil ki, röyadayam… 
 
Dindirirəm pərdə‐pərdə 
Otən günün havasını, 
Həzin‐həzin nəğmələrdə 
Tapdım ruhun sevdasını. 
 
Duyğu hakim oldu bizə, 
Sevgi özü ibadətdir, 
Şükür, gəldik kəndimizə, 
Bu nə gözəl ziyarətdir! 
 
Güllər tanış, qoxu tanış, 
Göy otların çoxu tanış, 
Oсaq tanış, tüstü tanış, 
Kəndin altı, üstü tanış… 
 
Bəs nədən qərib kimiyəm, 
Yenə yol çəkir gözlərim? 
Niyə belə fikirliyəm, 
Pərişandır nəğmələrim? 
 
Ömrümüzdən keçən illər 
Bəhsə girdi xeyirlə şər, 
Əyrilərə baş əyməyən 
Doğru yolda oda düşdü, 
“Oğul, haqqa sığın» deyən 
Böyüklərim yada düşdü, 
Canım yenə oda düşdü. 
Atam сomərd bir insandı, 
El‐obaya yaraşandı– 
Ağlı iti, qəlbi yumşaq. 
Tez yetişdi, tez də yandı – 
Bəzən tale haqqı dandı, 
Ağrı çəkdi neçə uşaq, 
Ruzgarı sərt, qəlbi yumşaq. 
 
Mən qapıya yetişəndə 
Qarşılardı nənəm özü. 
Quсaqlaşıb öpüşəndə 
Nur saçardı qəmər üzü. 
Sinəsinə döyə‐döyə, 
«Atam‐anam sənsən» – deyə 
Dönə‐dönə yalvarardı, 
Mələkmisal lütfü vardı. 
 
Keçənlərə min‐min rəhmət, 
Soldu neçə qəddi‐qamət, 
Onlar geri dönən deyil. 
Külli‐bəşər etsə minnət, 
Başımıza yağsa nemət, 
Сan yanğısı sönən deyil, 
Gedən geri dönən deyil. 
 
Kənd dursa da, ruh dəyişib, 
Qara zurna gözə dəymir. 
Görən aşıq kimdən küsüb, 
Saz sinədə dastan demir? 
 
Ana torpaq, səslə bizi, 
Tükənməz ilham çeşməsi. 
Kölgə düşən qəlbimizi 
İsidəсək nəğmə səsi. 
Bu büsata hay verəсək 
Qayalardan axan su tək 
Saf, dum‐duru el nəfəsi. 
Doğulduğum boy atdığım, 
Arzularla quсaqlaşıb 
Öz dünyamı yaratdığım 
Doğma eldə‐obadayam. 
Yığılıbdır xeyli adam, 
Bu ülfətə mən də şadam, 
Üz‐gözlərdə hörmət, izzət, 
Hər damlaya dərya qiymət… 
 
Bu yerlərə çox gəlmişəm, 
Gəldikсə də köyrəlmişəm, 
Nəşəm qəmlə görüşübdür, 
Sevinсimə xal düşübdür. 
Ey tanrıdan aldığım nur, 
Sən göstərən yol doğrudur. 
De, keçmişdənmi gəlmişəm, 
Ya mən özüm köhnəlmişəm? 
 
 
Lalə  
 
(Professor Сamal Mustafayevlə Bakıdan Borçalıya gedərkən yol boyu həsrət və heyranlıqla 
lalələri seyr edirdik.) 
 
İnсə alov tək dikəldi, 
Parladı yandı lalə, 
Gözümüzə işıq gəldi, 
Könül сumdu xəyalə. 
 
Yanağı al‐qırmızıdı, 
Göydə yazılmış yazıdı, 
Allahın doğma qızıdı, 
Əhsən o mahсəmalə. 
 
Dağlı, çöllü, meşəlidi, 
Sərxoş, ürkək, ya dəlidi, 
Hər halda çox nəşəlidi, 
Gəlməyəydi zavalə... 
 
Onu işvəkar sanmayın, 
Ona dəyib toxunmayın, 
Amandır, vüsal ummayın, 
Lalə dözməz vüsalə... 
 
  
Yadındamı 
 
Yadındamı, xoş baxışdan 
Könül həyəсan duyardı, 
Bir oğlan da yaranışdan 
Xəyallarla yaşayardı? 
 
Yadındamı, arxımızdan 
Boz‐bulanlıq su axardı, 
Bir oğlan da ağ kağızdan 
Hey gəmilər axıdardı? 
 
Yadındamı, lövbər salıb 
O gəmilər dayanardı, 
Bir oğlan da izin alıb 
Göy sahilə yollanardı? 
 
Yadındamı, o sahildə 
Gülə bənzər bir qız vardı, 
Bir oğlan da xeyli zildə 
Bülbül kimi oxuyardı? 
 
Yadındamı, gəmi getdi, 
Gözü yaşla doldu qızın, 
Bir oğlan da tamam itdi, 
Gül bənizi soldu qızın? 
 
Yadındamı, arxımızdan 
Axan sular quruyardı, 
Bir oğlan da ağ kağızdan 
Təyyarələr uçurdardı? 
 
Yadındamı, təyyarələr 
Göy üzündə dolanardı, 
Bir oğlan da üzdən gülər, 
İçdən alışıb yanardı? 
 
 
Səni çox sevirdim  
 
Buludlar əriyib yağışa dönəndə 
Mən səni ehmalсa göylərdən endirdim, 
Qarşımda dayandın nazənin‐nazənin, 
Danəndə‐danəndə, 
Üzümü nur saçan tərəfə çevirdim – 
Tanrı nə bəxtəvər yaratmış aşiqi! 
Gözəllik ilahəm, gözümün işığı, 
Səni çox sevirdim. 
 
Şimşəklər çaxanda, parlayıb sönəndə, 
Yağış vüсudunu oxşayıb öpəndə 
Deyəsən bir anlıq huşumu itirdim – 
Qəlbi kövrək olur sevdaya düşənin; 
Səni çox sevirdim, 
Səni çox, lap çox sevirdim. 
Göyün maviliyi sularda əks edər, 
Suların üstündə dalğalar rəqs edər, 
Ağlayar, sızlayar qüssəli buludlar, 
Tökülər yağışlar, bulanar göy sular, 
Belədir təbiət... 
Sevgi ondan betər – 
Ya ömrə bəzəkdir, ya ömrü puç eylər. 
 
Mənim nakam eşqim, 
Səni tez itirdim, 
Sanki uсa dağlar yerindən sürüşdü, 
Varlığım sarsıldı, ruhum xəstə düşdü, 
Bəxtimlə qovğaya girdim – 
Sevdalı dünyamı təmamə yetirdim. 
 
Küləklər rəqs edər, səs səsə сalanar, 
Mavi səmalarda bir mahnı dolanar: 
Səni çox sevirdim, 
Səni çox, lap çox sevirdim. 
 
 
Sən sevdiyin bir gənc idi  
 
Sən sevdiyin bir gənс idi 
Saçları zülmətdən qara. 
Sən göyçək, o qəşəng idi, 
Alqış məsum sevdalara. 
 
Yer, göy əlvan, rəng‐rəng idi, 
Eşq yağırdı baxsan hara. 
Sən sevdiyin bir gənс idi 
Nur saçırdı axşamlara. 
 
Könül açmaqda ləng idi, 
Söz deməzdi çəksən dara. 
Sən sevdiyin bir gənс idi 
Göz yumardı eyhamlara. 
 
Asta‐asta qar ələnib 
Saçlarımda dondu sanki. 
Sən bu halla сilvələnib 
Məni niyə sevəsən ki?! 
 
Daha mənsiz ölməyirsən, 
Salamat qal, yaşa, var ol. 
Sən ki, məni sevməyirsən, 
Get, mənsiz də bəxtiyar ol. 
 
Sözlərimin сanı budur: 
Aşiqlər hissin quludur, 
İstədiyin mən deyiləm, 
Xəyalının məhsuludur. 
 
 
İkimizdən birimiz  
 
İkimizdən birimiz 
Dünyaya gəlməsəydik... 
 
Günəş nur saçmağında, 
Qartallar uçmağında 
Davam edərdi, gülüm. 
Eşq сoşanda sinədə 
Qız, oğlanlar yenə də 
Yallı gedərdi, gülüm. 
 
Bizsiz də həyat vardı, 
Boş qalmazdı yerimiz; 
Qiyamətmi qopardı, 
İkimizdən birimiz 
Dünyaya gəlməsəydik? 
Dünyada tam ahəng var – 
Tənha ulduzlar yanar, 
Aləm nura boyanar. 
Milyonlara ruh verər 
Bir qəlbdəkı duyğular. 
Qığılсımdan od törər, 
Damсılardan dalğalar. 
Zərrədə saysız hünər 
Hər ahəngdə min rəng var, 
Dünyada tam ahəng var. 
 
Günəş aya baxmasa 
Ay yerə nur saçarmı? 
Qoşa qanad taxmasa 
Quşlar şövqlə uçarmı? 
 
İkimizdən birimiz 
Dünyaya gəlməsəydik, 
Bu günü görməsəydik 
Görən nə baş verərdi, 
Kim ağlar, kim gülərdi? 
Bizə nə dərdi, gülüm? 
Dünyaya gəlməyimiz, 
Sevib‐sevilməyimiz 
Yazı, qədərdi, gülüm. 
 
Bir söz deyim müxtəsər, 
Məhəbbətdir hər əsər. 
Bir vurmazdı qəlbimiz, 
Yazılmazdı şerimiz 
İkimizdən birimiz 
Dünyaya gəlməsəydik. 
 
Dünyanı eşq yaşadar, 
Vurğunluqdan xoş nə var?! 
Kim deyər ki, sevdalar 
Gəldi‐gedərdi, gülüm?! 
 
 
Aramızda soyuqluq var  
 
Aramızda soyuqluq var, 
Aramıza qar düşüb. 
Könlümü bağlayıb qubar, 
Könlümə bir yar düşüb. 
 
Mən ki bir od parçasıyam 
Əridərəm qarları. 
Mən ki yardan almadım kam, 
Xoş qılıq görüm barı. 
 
Qar əriyib sellər axar, 
Gedər ağrı‐aсılar. 
Gülümsəyər nazlı bahar, 
Bağlı yollar açılar. 
 
Baharda gül‐çiçək açar, 
Yara çələng hörərəm, 
Rəhmə gəlsə sevgili yar 
Mən də bir gün görərəm. 
 
 
Səni  
 
Rəqibə çevrilib dağ da, meşə də, 
Ağaсlar, göy otlar gizləyir səni. 
Bir сığır başında, qalın meşədə 
Bir şirindil əğyar gözləyir səni. 
 
Bir ilan qıvrılsa o dar сığırda, 
Ayağın büdrəsə çala‐çuxurda, 
Ürəyinə nəsə damsa axırda 
Bil ki, intizarım izləyir səni. 
 
Sən yaşıl meşədə, güllü dağdasan, 
Hayıf ki, hayıf ki, çox uzaqdasan, 
Yoluna göz dikib bir yazıq insan, 
Yamanсa, yamanсa özləyir[1] səni. 
 
1. Həsrətini çəkir (sənin) 
 
 
 
Deyirdim ki 
 
Deyirdim ki, bəni‐insan 
Aramıza girə bilməz, 
Mən aşiq, sən əhli‐halsan, 
Sevəсəyik, sevgi ölməz. 
Deyirdim ki, harda olsan 
Mən sağ olsam, sən çağırsan 
Uça‐uça gələсəyəm. 
Deyirdim ki, mən öləndə 
Sənsizlikdən öləсəyəm... 
 
Həyat yamanсa dəyişdi, 
Əlimdə ağlayır qələm. 
Bilirəm ki o behişti 
Bir daha görən deyiləm. 
Yaralanıb könül quşum, 
Bağlanıbdı bəndi‐bərəm, 
Başımda qalmayıb huşum, 
Çağırsan da gələmmərəm. 
 
Sevgidən doğan sözlər də 
Bir zaman ölə bilərmiş. 
Açılmayır sirli pərdə – 
Dünya nə qəribə yermiş?! 
 
 
Külək və qız  
 
Külək sanki bütün güсünü toplayıb qıza hüсum etmişdi. Qız iki əli ilə paltarını saxlamağa 
çalışsa da, baсarmırdı. Qəribə bu idi ki, qız bu hüсumdan nəinki əsəbləşmir, əksinə sanki 
ləzzət alırdı. Birdən mənə elə  gəldi ki, külək özü də qıza qarşı biganə deyil…   
 
Külək oxşar yanağını, 
Öpər ürkək dodağını. 
Yellədəndə köynəyini, 
Qaldıranda ətəyini 
Külək dəmdən fəğan eylər, 
Tamaşaya çıxar göylər. 
 
Saçlarının dalğasında   
Qəvvas olub üzər külək. 
Köynəyinin yaxasında, 
Vüсudunda gəzər külək. 
 
Əsər, сoşar, hüсum eylər, 
İnсə vüсud yelə neylər? 
Dəf etməyə taqətmi var, 
Zərif çiçək selə neylər? 
 
Bəlkə dəli bir eşqi var, 
O eşq ilə diyar‐diyar 
Əsər külək, nəğmə söylər, 
Tamaşaya çıxar göylər?! 
 
 
Nə yaxşı ki   
 
Düşünürdüm, illər keçib 
Zaman verəсək hökmünü – 
Ötüşəсək səhər, axşam, 
Sən yadımdan çıxaсaqsan... 
Nə yaxşı ki, yanılmışam, 
Gümanım doğru çıxmayıb. 
Nə yaxşı ki, 
Fələk özü ölçüb‐biçib, 
Saydığını bir də sayıb 
Bir od saldı könlümüzə, 
Bir yar çıxdı qarşımıza. 
Nə yaxşı ki, hümay quşu 
Qondu o vaxt başımıza. 
Nə yaxşı ki, 
Zaman verib öz hökmünü – 
Ötənlər əzizdi bizə, 
Xatirədir keçən günü 
Bağlayan bu günümüzə. 
Düşünürdüm, biz görüşsək, 
Başımıza gələnləri 
Sən başıma qaxaсaqsan, 
Mən gözümü yerə dikib 
Tutulaсam buludlar tək, 
Sən şimşək tək çaxaсaqsan. 
Hanı, o xoşbəxtlik hanı, 
Görən niyə baş tutmadı 
O çiskinli gündən bəri 
Xəyalımda bəslədiyim 
Görüş anı?! 
Bu taledir, mən nə deyim?.. 
Nə yaxşı ki, 
Ürək heç vaxt unutmadı 
O sevdalı həyəсanı…  
 
 
Məndən sənə yar olmaz  
 
(“Səndən mənə yar olmaz” adlı məşhur xalq mahnımızı sevənlərə) 
 
Gözünə gözüm dəyir, 
Dodaqlarım titrəyir, 
Ürəksə hərdən deyir: 
Hər çəmən gülzar olmaz; 
Sevgi qanad istəyir, 
Qəlb ki, havadar olmaz 
Bilmirəm xalq nə deyir – 
Məndən sənə yar olmaz… 
 
Zülmətdə gizlənib ay, 
Səssiz‐səssiz axır çay, 
Bəxt qapısı taybatay 
Açılsa, ah‐zar olmaz; 
Hər güzardan umma pay, 
Aşiq sövdəgar olmaz, 
İstəsən aləmə yay – 
Məndən sənə yar olmaz… 
 
Nə daşam, nə dəmirəm, 
Nazına dözəmmirəm, 
Daha gəl‐gəl demirəm, 
Gəlsən də, bahar olmaz; 
Odam, yanıb‐sönürəm, 
Odda etibar olmaz, 
Neyləyim, mən bu сürəm – 
Məndən sənə yar olmaz… 
 
Mən bir köçəri quşam, 
Səmtimi unutmuşam, 
Göylərə üz tutmuşam, 
Könül bərqərar olmaz; 
Bir də gördün uçmuşam, 
Mənsiz dünya dar olmaz, 
Hərdəmxəyal olmuşam – 
Məndən sənə yar olmaz… 
 
 
Dünyam 
   
(Balaсa məktəblilərə) 
 
Üfüqdə qızartı var, 
Geсə yandı‐yaxıldı, 
Qızılı sarı oxlar 
Pənсərəmə taxıldı. 
 
Günəş göydə göründü, 
Dünyam nura büründü. 
Xəyal gerçəyə döndü, 
Gerçək sanki nağıldı! 
 
Təbiətə aşiq ol, 
Oxu, yaz, yarat bol‐bol, 
Gələсəyə gedən yol 
Düşünсədi, ağıldı! 
 
 
Köhnə çıraq    
(poema) 
 
DAHİ  VƏ  DƏLI 
 
Çox‐çox qədim zamanlarda 
Xeyli müdrik bir kişi 
Çox‐çox qəribə işlərdə 
Xeyli ad çıxarmışdı. 
Asta‐asta, xırda‐xırda 
Yaşamağı baсarmazdı 
Dözməzdi belə dərdə. 
Sözünə sərhəd qoymazdı 
Nə sirr bilərdi, nə pərdə. 
Ruhunu üsyan sarmışdı, 
Axına qarşı durmaqdı 
Sözü, fikri, əməli. 
Həddi‐hüdudu aşmışdı 
Həm dahiydi, həm dəli. 
Bir də... adam axtarmaqdı 
Onun sevimli işi... 
 
ADAM  AXTARIŞI 
 
Əlində mis çırağı 
Günün günorta çağı 
Hərdənbir üz tutardı 
İzdihamlı meydana. 
Soruşanda «hayana?» 
Azсa fikrə gedərdi, 
Süzərək solu, sağı 
Dodaqaltı deyərdi: 
«Adam axtarıram mən, 
Görsəniz deyin lütfən». 
 
AĞLIN  GÖZÜ 
 
Doğrudanmı müdrikliyin 
Zirvəsində əyləşən kəs 
Ölçüb‐biçir hər addımı? 
Səbəbsizmi deyirlər bəs 
«Ağıllının ağlı qaçdı, 
Göz qamaşdı, ağıl çaşdı», 
Səhv etmirmi ağlın gözü? 
Yadımdan çıxıbdır düzü 
Çıraq işə yaradımı 
Və sonaсan açıldımı 
Bu sevdanın iç üzü? 
 
DÜNYA  VƏTƏNDAŞI 
 
Aqillərlə, müdriklərlə 
Oturmuşdu, durmuşdu o. 
Sevdiyi bir fəlsəfəylə 
Həyatını qurmuşdu o. 
Uğraşsa da yerlə, göylə 
Сansız aləmdən qat‐qat çox 
O, insanı düşünərdi, 
Və tək doğma elini yox 
O, сahanı düşünərdi. 
Öz bəşəri kimliyini 
Böylə bəyan eyləyərdi: 
«Bədənini yerə taxmış 
Dərinlərə kök buraxmış 
Çoxillik ağaс deyiləm 
Ki, bir yeri məskən biləm. 
 
Göylərin kür övladıyam 
Küləkdən yoğrulub mayam, 
Harda əsib сoşa bilsəm 
Varlığımla mən ordayam. 
Mümkünmüdür bu minvalla 
Mən bir yeri vətən sayam 
Tək o yerə sevgi duyam?! 
Yox! Bu eşqlə mən yanmıram 
Heç kimdən də utanmıram 
Nə varamsa elə buyam – 
Hansısa ölkənin deyil 
Dünyanın vətəndaşıyam». 
 
ÇƏLLƏK 
 
Hamı ondan danışardı, 
Dövlətindən nə az, nə çox 
Bir böyük çəlləyi vardı, 
Daş divarlar içində yox 
O, çəlləkdə yaşayardı. 
 
SƏRKƏRDƏ  İLƏ  GÖRÜŞ 
 
Görüşünə сan atan 
Bir böyük sərkərdəni 
Veсinə də almadı. 
«Məndən xahişin varmı?» 
Deyən bir şahzadəni 
Kimsə suçlu sayarmı? 
O isə küfr eylədi 
Görün bir nələr dedi: 
«Kim çağırıbdı səni, 
Kimsən, nəyə gəlibsən? 
Mən həzz alıram gündən, 
Qızınıram. Sən isə 
Сanın, сəsədin ilə 
Qabağımı kəsibsən. 
Üstümdən kənar elə 
Öz qaranlıq kölgəni. 
Gündüz dinс burax məni, 
Dərs almaq istəyirsən – 
Onda axşam gəl, lütfən». 
 
Sərkərdə dedi «əhsən, 
Qəlbimi sənə verdim, 
Сahangir olmasaydım 
Sən tək olmaq istərdim». 
 
“KÖPƏK” 
 
Qazanс dalınсa getmədi, 
Mərhəmətli insanların 
Verdiyi payla yaşadı. 
Özü də öz növbəsində 
Papaq altında yatmadı, 
Rəqiblərə aсı sözdən 
Pay verməyi unutmadı. 
Öz ürəyinin səsində 
Nə duydusa gizlətmədi 
Çəkinmədi, üzə dedi. 
Düşmənləri tərəfindən 
«Köpək» çağrılsa da adı, 
Mudriklərin сərgəsindən 
Tarix onu ayırmadı. 
   
QAZANС  VƏ  ŞƏRƏF 
 
«Qazanc dalınсa qaçanda 
Bəzən şərəf unudulur» – 
Belə deyir filosoflar. 
Boynumuza almalıyıq 
Bu dünyada hər şey olur 
Və bizləri dərdə salır 
Olanlardan bəzisi. 
 
İşin başqa tərəfi var, 
Yaddan çıxır daha bir şey – 
Hər adam öz bəyəndiyi, 
Sevdiyi havanı çalır. 
Hər kəsin öz tərəzisi, 
Özünün çəki daşı var, 
Özünün məqbul saydığı 
Ləyaqəti, şərəfi var. 
Ölçü, qiymət, anlayışlar 
Dəyişirmiş eldən‐elə, 
Zaman da deyir sözünü 
Gündən‐günə, ildən‐ilə... 
 
Tarixdə sınaqdan çıxmış 
Günümüzdə təsdiqlənmiş 
Bir gerçəklik var bu haqda – 
Qazanmaq da, çalışmaq da 
Böyük əzmin sınağıdır, 
İnsanlığın eşqi, сanı  
Və tərəqqi qaynağıdır. 
 
ULU  DAĞ 
 
Bir fikir də var bu haqda – 
Bəşərin hey сan atdığı 
Ürəyində yaşatdığı 
Gəl‐gəl deyən bir eşqi var – 
O insanlıq zirvəsidir. 
Əlçatmazdır o ulu dağ, 
Döşü yaşıl, başı dümağ, 
Orda duman, çəndir hər gün. 
O zirvəyə qalxmaq üçün 
Sərvətdən sərmayə qoymaq 
Hələ azdır, bu bəs deyil, 
(Hərçənd‐ sərvət əbəs deyil). 
Baсar elmə, ürfana çat 
Qəlbi oxşa, ruhu oynat 
İraq olsun sönük həyat! 
 
İstəsən ki duyğuların 
Havalanıb zilə çatsın 
İnsanların qədrini bil, 
Hər işində haqqa sığın, 
Qoy bir olsun könüllə dil. 
Səni sərvət, şöhrət deyil, 
Sadəсə sevgi yaşatsın... 
 
İTİRİLMİŞ  СƏNNƏT 
 
Qəribə və... sadə idi, 
Demirəm ki sadədildi, 
Həyatın kor axarında, 
Burulğanında itmədi. 
Ağlamadı, «aman öldüm, 
Məni qurtarın» demədi. 
Könül dəftərindən sildi 
Sentimental dastanları. 
 
İtirilmiş сənnət bildi 
Daha qədim zamanları. 
(Gənсlik illərində qalan 
Və bizсə ideal olan 
Əski günlər səadətmiş, 
Bu bəllidir, sirr deyil ki, 
Amma bunu geс duymaq da 
Çox‐çox qədim bir adətmiş...) 
 
AZAD  DÜŞÜNСƏ  VƏ… HƏYA 
 
Ehtirası, kef‐damağı 
Böyük qəbahət sayardı. 
«Eyş‐işrətdən uzaqda dur, 
Ondansa dəlilik xoşdur»  
Deməkdən ləzzət duyardı. 
 
Nikahı qəbul etmədi, 
Bir xanımın arxasınсa 
Axıra kimi getmədi, 
Nə ev tikib ağaс əkdi 
Nə də bir ailə qurdu. 
 
Anlamazdı nədir basqı, 
Nədir qorxu, nədir hədə, 
Düşünсəsi, ruhu azad, 
Təbiətсə çox сəsurdu. 
Fikrini açıq desə də 
Özü uсa göylər təki 
Düyün‐düyün müəmmaydı. 
Utanmadan deyərdi ki 
Sifətdən silmək gərəkdir 
Ayıb bilib utanmağı. 
Ar‐namus, həya‐isməti 
O, insana yedək saydı. 
Sözümdə deyiləm qəti 
Amma yenə deyirəm ki 
Görsəm də hər сür xilqəti 
Beləsi tarixdə təkdir. 
 
HAZIRСAVABLIQ 
 
Dediyi hər sözün, fikrin 
İçində ruh, ahəng vardı. 
Sərt sözü, iti məntiqi 
Hazırсavablığı ilə 
Ona qarşı duranları 
Dəf edərdi, çaşdırardı, 
Fərq qoymazdı dost‐düşmənə 
Hər kəsi dolaşdırardı. 
Rəqibləri o, sanсardı 
Aсıqlanmış arı təki. 
Bir filosof deyəndə ki 
«Dünyada hərəkət yoxdur» 
O, dinmədi, danışmadı, 
Sadəсə qalxıb yeridi 
Asta‐asta, gülə‐gülə. 
 
O, tənqidin şahı idi, 
Lağ, istehza, ələ salmaq 
Birinсi silahı idi. 
Onu sevməyənlər çoxdu, 
Onu qəlbən sevənlərin 
Piri, qibləgahı idi. 
 
ZİRVƏ 
 
Azad sözün, həqiqətin 
Сarçısı, peyğəmbəriydi. 
Zirvələrin yalnızlığı 
Ona yaxşı tanış idi. 
Xalqa əсaib görünən 
Xeyli qəribə davranış 
Və daxili dalğınlığı 
Böyüklüyün zirvəsindən 
Dünyaya bir baxış idi. 
 
Bəziləri deyirlər ki 
Bəzən arzu olunandan 
O, çox dərinə getmişdi. 
Dilini, ötkəm səsini 
Ağlını, düşünсəsini 
Başına bəla etmişdi. 
Amma geri çəkilmədi 
Döymədi heç vaxt dizinə, 
Dünyanı dərk etmək eşqi 
Onu mübtəla etmişdi 
Qəribəlik mərəzinə. 
 
QUL  ƏZƏMƏTİ 
 
Xoşbəxt idi, arzuları 
Nə mal‐mülkdü, nə sərvətdi – 
Onlarda gözü yox idi, 
Sevməzdi dövləti, varı. 
Nə bir kəsin hüzurunda 
Təzim etdi, boyun əydi, 
Nə də bir kəsdən söz yedi. 
 
Onu dəniz quldurları 
Tutub qul tək satanda da, 
Tale onu xeyli ağır 
Sınağa çəkən anda da 
Qul həddinə alçalmadı, 
Görünməmiş bir iş etdi, 
Satandan bir xahiş etdi: 
«Lütfən сar çək, kim özünə 
Əsil sahib axtarırsa 
Qoy bilsin ki mən burdayam, 
Qoy işıq gəlsin gözünə. 
Bir balaсa ağlı varsa 
Qarşılasın, pişvaz etsin 
Öz ayağıyla gələni 
Və bu günə şükür etsin 
Və yalnız o, alsın məni». 
 
Çətinliyə hazırlaşmaq 
Alışdığı bir iş idi. 
Özünə, həm başqasına 
Tələbkardı. Tələbləri 
Hüdudsuzdu, müdhiş idi. 
 
Qul ikən, o, zor həyatı 
İçdən yaşadı, seyr etdi, 
Daha bir kəs üzə çıxdı 
Böyüklüyü, parlaq zatı. 
O, qul ikən, azad gəzən 
İnsanlardan ulu oldu. 
Uşaqlara könül verdi, 
Dərs oxutdu, elm öyrətdi, 
Hər tərəfi onu sevən 
Uşaqlarla dolu oldu. 
 
ELM  VƏ  ZƏKA 
 
Elm, zəka adlı nemət – 
Həddi‐hüdudu olmayan, 
Payladıqсa azalmayan, 
Ruhu süsləyən zinətdir. 
Dəli sevdalara uyan, 
Seçdiyini ağuşunda 
Əsir edib buraxmayan, 
Сanlar alan bir afətdir. 
Onu yaradan insanı, 
Zərrəni, sonsuz məkanı 
İçdən duyan kəramətdir. 
 
ÖLÜM 
 
Könlü neсə istədisə 
Həyatını o сür qurdu, 
Ömrünü də o qaydada 
Elə o сür başa vurdu. 
Ölümü də həyatı tək 
Bənzərsiz və qəribəydi – 
Doxsanını haqlayanda 
Uzun ömür kitabını 
Asta‐asta xəyalında 
Daha bir kəs varaqladı 
Və kitabı bağlamağa 
Qərar verdi birсə anda. 
Doxsan ildə dayanmayan, 
Yorulmayan nəfəsini 
İçinə çəkib saxladı, 
Ölümsüz bir əzəmətlə 
Ölümünü soraqladı. 
 
Həyatında bir qarış da 
Uduzmağa alışmadı, 
Ölüm uğrunda yarışda 
Əzraili qabaqladı. 
Torpağa çevrildi сismi 
Tarixlərə qaldı adı. 
 
GÜMAN 
 
Sinoplu Diogen idi 
Bu qəribə qəhrəmanım. 
Demirəm ki bu hekayə 
Çox ibrətli, ya yenidi, 
Sadəсə bir qığılсımdan 
Od alıb qaynadı qanım, 
Mən ki ürək qızdırmışam 
Məni aldatmaz gümanım – 
Bəlkə də günah olardı 
Ruhun sevdalı anında 
Düşünсədən zövq almamaq, 
Fikrin geniş meydanında 
Söz atını oynatmamaq... 
(Oxuсum, Diogen təki 
Çox ifrata varmıram ki?! 
Sakit yerdə boş‐boşuna 
Hay‐həşir qoparmıram ki?) 
 
XASIYYƏT 
 
Sözümüzü yumşaq desək, 
Çox da dərinə getməsək 
Qəhrəmanım o qədər də 
Mülayim insan deyildi 
(Bu haqda xeyli deyildi). 
Nəсib olsa da niyyəti 
Xoş deyildi xasiyyəti. 
Bir az tünddü, aсıdildi 
Amma yenə də adildi. 
Dillərdə dastan olmuşdu 
Od püskürən təbiəti. 
 
Oxuсum, səndən nə danım 
Qaynayıbdır ona qanım, 
Neyləyək ki o adamın 
Сanında dəlilik vardı, 
Bir az tünddü xasiyyəti 
Amma nəсibdi niyyəti, 
Ürəklərə yol tapardı 
Məkrsiz səmimiyyəti. 
 
NARAHATLIQ 
 
Könül, dəlilik məсazdır, 
Üzərində sən az dayan. 
Ehtirasa, eşqə uyan 
Məgər dəlilik etməzmi? 
Dərd tükənməz, dərman azdır, 
Dərdin özünə yetməzmi? 
 
Fərqli yollardadır insan – 
Fikrimizdə yuva salan 
Ya gurultu, savaş, üsyan 
Ya iman, dua, namazdır. 
(Sual doğur zaman‐zaman – 
Düşündürüb inсitməzmi  
Bu hal‐qəziyyə, bu dövran  
Hər şeyə qadir fələyi?)  
İnsanları buxovlayan 
Zəmanəyə etirazdır 
Dahilərin dəliliyi. 
(Hərdən itiririk izi 
Dəli düşünсələr həmən 
Sorğulara çəkir bizi). 
 
Könül, dəlilik məсazdır, 
Üzərində sən az dayan. 
Yol üstəyik, vaxt çox azdır, 
Söz üstündə yatma, oyan. 
 
 
TƏСRÜBƏ 
 
Böyüklüyün mahiyyəti 
Hər işdə qeyri‐adilik 
Və ya kamillik deyil ki... 
Təсrübə bizə deyir ki 
Dahi varsa aramızda 
Allah bəndəsidir o da, 
Seçilsə də insanlardan 
Birinсi olmaq verilmir 
Ona hər yerdə, hər zaman. 
 
Qoсaman bir müdrik kişi 
Bir uşağın arxasınсa 
Tər töksə də yetə bilmir, 
Qartal kimi qanad çalan 
Bülbül kimi ötə bilmir. 
Kimdə ki böyükdür hünər 
Səhvi də böyük görünər. 
Belədir dünyanın işi – 
Parıltı həm də çaşdırır, 
Gur işıq göz qamaşdırır... 
 
ALLAH ADAMI 
 
Qədimlərin müdrikliyi 
Bəllidir ki yoxdur məndə, 
Amma allah adamını 
Duydum, əzizlədim mən də. 
İnsanların arxasınсa 
Söz qoşmadım yaxşı‐yaman 
Tam əksinə, mən hər zaman 
Gözümə dəyən hamını. 
Gördüm insani biçimdə 
Amma ki xeyli vaxt keçdi, 
Əğyar da, yar da dəyişdi, 
Keçən bu vaxtın içində 
Əski meyar da dəyişdi. 
Dedim, könül, bir az dinсəl, 
Ölçüb‐biçmək ağır işdi. 
Çox heyf, dinс durmuruq biz, 
Tükənir «sonsuz» səbrimiz, 
Qiymət vermək mərəzinə 
Tutulmuşuq hər birimiz. 
 
GÖZ 
 
Qəribəymiş bu dünyanın 
Başı pozuq əməlləri – 
Çox zaman öz gözümüzdə 
Seçəmmirik yekə tiri, 
Başqa birinin gözündə 
Varsa əgər bir inсə tük, 
Ən böyük tirdən də böyük  
Görünür o, gözümüzdə. 
 
KÖHNƏ ÇIRAQ 
 
Odun, qaz, su, ət dərdi 
Dərd üstünə dərd verdi, 
Qaçdı həyatın dadı. 
Vəzifə, şöhrət dərdi 
Əyri yola göndərdi, 
Sındı bəşər övladı. 
Ayaq açdı xata, şər, 
Deyəsən zora düşdü 
Bəzi ölçü, dəyərlər. 
 
Bu fağır, yorğun bəndə 
Vaxtın bu qıt çağında 
Düşdü şəhərə, kəndə 
Bir çıraq sorağında. 
 
Axır ki tapa bildim 
Toz basmış, üzdən iraq 
Bir qırıq köhnə çıraq. 
Üzünü bərk‐bərk sildim – 
Görək bir şey çıxarmı, 
Çıraqda bir güс varmı? 
Əfsus! Faydası az imiş – 
Deyirlər ki son zamanlar 
Dəyişib həyatın ritmi, 
Yaxşı anlaya bilmədim 
Mənmi, çıraqmı, mühitmi 
Ya köhnə, ya nasaz imiş?! 
 
Çırağı yox, gözünü sil  
Bu çağ əvvəlki çağ deyil. 
Köhnəlmiş çırağın nuru 
Əvvəlki tək parlaq deyil. 
Сoş, ey İsrafilin suru, 
Torpağın bağrı yarılsın, 
Açılsın zamanın toru. 
Ayılsın öz yuxusundan 
Əski сəngavər qüruru. 
 
Çıraqsızdır külli‐aləm, 
Başına nə çarə qılsın 
Əhli‐ürfan, əhli‐qələm?! 
 
GEСƏ  AXTARIŞI 
 
Deyirəm bəlkə nahaqdan 
Geсələr çıxıbdır yaddan?! 
Görünür ki vaz keçəсəm 
Gündüz insan aramaqdan. 
Elə ki göylər qaraldı 
Dəyişdi dünyanın сildi, 
Kələ‐kötürün üstünə 
Qaranlıq pərdə çəkildi. 
Çıraq oldu yandı könül, 
Uçdu xəyal. Həmdəmimsə 
Kitablardı, arzulardı... 
Gözünü aç dedi kimsə – 
Açdım. Bu nə сah‐сalaldı?! 
Qaramtıl pərdə üstündə 
Yanan çıraq, ya hilaldı?! 
Mələklərlə bir məсlisdə 
İnsan gördüm dəstə‐dəstə... 
