 Buxari Sәhihi 
 
 
 
ORUC 
    bölmәsi 
 
 
   MÜXTӘSӘR 
     Tam variantlı “Buxari Sәhihi” 
   toplusundan 
 
 
 
 
 
 
 
Türk dilindәn 
Fәrahim Sәlәfi 
tәrәfindәn tәrcümә vә tәrtib 
edilmişdir 
 
 
 
 
 
Bakı – 2005  
 
 
 Türk dilindәn tәrcümә vә tәrtib edәn: Fәrahim Sәlәfi 
 Redaktor: Pәnah Mehdi 
 Texniki redaktor: Đbrahim Đman 
Dizayn: Azәr Qurban 
 
 
Buxari Sәhihi. Oruc. 2005,   sәh.  
  
 Buxari kimi tanınan Әbu Abdullah Mәhәmmәd b. Đsmail әl-Buxari hicri 
194 – miladi 810-cu ildә anadan olmuş vә 256/870-ci ildә vәfat etmişdir. 
 Azәrbaycan oxucusuna tәqdim olunan bu әsәr, Đslam alәmindә vә bütün 
dünyada әn görkәmli hәdis alimi sayılan Әl-Buxarinin mәşhur “Buxari Sәhihi” 
әsәrinin türk dilinә çevrilmiş “müxtәsәr tam variantından” әxz edilәrәk dilimizә ilk 
dәfә olaraq bu formatda tәrcümә edilmişdir.  
(Hәlә yaşadığı dövrdә imam әl-Buxari Đslam dünyasının hәdisşünasları 
(mühәddislәri) arasında tayı-bәrabәri olmayan vә inkaredilmәz nüfuz sahibi kimi 
tanınmışdır. “Buxari Sәhihi” on bir әsrdәn çoxdur ki, müsәlmanlar üçün Qurandan 
sonra bütün mәsәlәlәr üzrә ikinci nüfuzlu әsas mәnbәdir.)  
 Әsәr, “Buxari Sәhihi”nin oruc bölmәsini özündә әks etdirir.  
Kitabda Allahın Elçisi Mәhәmmәd Peyğәmbәrin (s.ә.s.) orucla bağlı 
hәdislәri verilmişdir.  
Buxari Sәhihindәn bu tәrcümә Đslamın biliklәr xәzinәsinә yiyәlәnmәk 
istәyәn bütün oxucular üçün nәzәrdә tutulmuşdur.  
Đslamın әn mühüm mәnbәyi 
 
 
 
 
 
 
Buxari Sәhihi 
 
 
 
 
 
 
ORUC 
bölmәsi 
 
RӘRCÜMӘ EDӘN 
FӘRAHIM 
 
 
 
BAKI-2006 
 
 
 
 
 
BĐSMĐLLӘHĐR RAHMӘNĐR RAHĐM! 
Mәrhәmәtli vә Rәhimli Allahın adı ilә! 
ÖN SÖZ 
Uca Allahın qüdrәti vә әzәmәti sayәsindә gerçәklәşdirdi-
yimiz sәylәrimizlә Azәrbaycan dilindә mütaliә edәn oxucular dün-
ya şöhrәtli Đslam alimi imam әl-Buxari (810-870-ci illәr) tәrәfindәn 
tәrtib edilmiş peyğәmbәrimiz Mәhәmmәdin (ona Allahın salamı vә sala-
vatı olsun) hәdislәr mәcmuәsi olan Buxari Sәhihinin bir müxtәsәr 
bölmәsi olan oruc tutmaqla bağlı hәdislәri ilә tanış olmaq imkanı 
әldә edirlәr.  
Buxari Sәhihindәn әxz etdiyimiz bu ikinci1 kitabçamızın 
әvvәlkindәn bir sıra prinsipial fәrqlәri var – tәrcümә bilavasitә türk 
mәtnindәn hәyata keçirilmiş, hәdislәrә dair mәtndә verilmiş açıq-
lama vә şәrhlәrlә yanaşı, tәrәfimizdәn sәtiraltı izahlar da әlavә 
edilmişdir ki, onlar oxucuları hәdislәr haqqında daha geniş mәlu-
matlandıracaq. 
Đslamda müsәlmanların hәyat fәaliyyәti üçün hәdislәrin 
әhәmiyyәti haqqında deyә bilәrik ki, onlar, Allahın Sözü olan Müq-
әddәs Quranla yanaşı dinimizin әsas ikinci qaynağıdır. 
Đslamın iki mәnbәyi – Quran vә hәdislәr – Peyğәmbәr 
Sünnәsi, ilk nәzәrdә, müstәqil olaraq tәzahür etsәlәr dә, әslindә 
bir-biri ilә ayrılmaz vәhdәt tәşkil edir. Hәdislәr Qurana uyğun 
gәlir, onun ayәlәrini şәrh edir vә onlara aid müddәaları açıqlaya-
raq Allahın Kitabında konkret göstәrilmiş mәsәlәlәri tәfәrrüatı ilә 
mәnalandırır.  
“Hәdis” – sözün dar mәnasında Mәhәmmәd Peyğәmbәrin 
(ona Allahın salamı vә salavatı olsun) imana, Đslam şәriәtinә vә müsәl-
manın yaşayış tәrzinә mәxsus mәsәlәlәrә dair Quran prinsiplәrini 
açıqlayan kәlamlardan ibarәtdir. Geniş mәnada isә, bu kitabdan 
göründüyü kimi, “hәdislәr” kimi qәbul edilәn tәkcә Peyğәmbәrin 
(ona Allahın salamı vә salavatı olsun) kәlamları deyil, hәm dә konkret 
                                                 
1
 Birinci kitab: Buxari, Namaz, Bakı, 2005, sәh. 145.  
hallarda onun hәrәkәt tәrzi, ayrı-ayrı sәhabәlәrә, tәrәfdaşlarına vә 
düşmәnlәrinә münasibәtidir. Onun müsәlmanlar üçün mühüm hә-
yati әhәmiyyәt kәsb edәn mәsәlәlәrinin hәllinә dair göstәrişlәri, 
baş vermiş hadisәlәrә verdiyi izahları vә habelә Peyğәmbәrin (ona 
Allahın salamı vә salavatı olsun) sәhabәlәrinin möminlәr üçün davranış 
nümunәsi rolunu oynaya bilәn, onun (rәy söylәmәdәn bәyәndiyi vә) 
hüzurunda deyilәn sözlәri vә yol verdiklәri hәrәkәtlәri dә hәdis 
sayılır. 
Tamamilә şәriәtә, müsәlman hüququna, uyğun gәlәrәk, 
hәdislәr müsәlmanlar üçün hüquqi mәna daşıyıcıları funksiyasını 
yerinә yetirir. 
Müsәlmanların hәm dini vә hәm dә gündәlik hәyatda 
Müqәddәs Quranla bәrabәr Mәhәmmәd Peyğәmbәrin (ona Allahın 
salamı vә salavatı olsun) hәdislәrinә dә әsaslanmasını nә ilә izah et-
mәk olar? Mәgәr tәkcә Quran onlara kifayәt deyilmi? Allahın Sözü 
olan Quranı şәrh etmәk lazımdırmı? 
Quran “müttәqilәrә doğru yol göstәrәn” (Bәqәrә, 2/2) 
Kitabdır. Quran – mәhz “hidayәtdir” (Fussilәt, 41/44), “doğru yo-
lu” (Loğman, 31/3), “Allahın hidayәtini” (Zumәr, 39/23) göstәrir. O, 
Đslam vә müsәlmanlar üçün din haqqında, insanın bu dünyadakı 
hәyatının mәnası, insanın Allaha yaxınlaşmasının yolları, Yaradan-
in iltifatına vә mәrhәmәtinә nail olmaq haqqında prinsipial müd-
dәaları müәyyәnlәşdirir. Quran müsәlmanın hәyatında baş verәn 
konkret hadisәlәr zamanı onun necә davranmasını müәyyәn etmir 
vә mәhz bu baxımdan onun yığcamlığı, hökmlәrinin aforizmi, bu 
vә ya digәr mәsәlәlәrlә bağlı müddәalarda tәfәrrüata varılmaması 
tәbiidir. 
Tәbii ki, müsәlmanlar Quranın bu vә ya digәr ayәlәrinin 
mәnalarının şәrh edilmәsinә, dini mәsәlәlәrdә vә mәişәtdә 
Quranın hökmlәrinin yerinә yetirilmәsi ilә bağlı aralarında yaranan 
sualların düzgün hәllinә ehtiyac duyurdular. Allah Peyğәmbәrә 
(ona Allahın salamı vә salavatı olsun) elә xüsusi sәlahiyyәtlәr vermişdi ki, 
ölümlü olanlardan heç kimdә onlar olmamış vә ola da bilmәzdi: 
“Allaha vә Peyğәmbәrә itaәt edәnlәr (axirәtdә) Allahın ne-
mәtlәr verdiyi nәbilәr (peyğәmbәrlәr), siddiqlәr, şahidlәr vә 
salehlәrlә bir yerdә olacaqlar” (Nisa, 4/69); “Allaha, 
Peyğәmbәrinә vә özünüzdәn olan ixtiyar sahiblәrinә itaәt 
edin!” (Nisa, 4/59); “... (Mәhәmmәd Peyğәmbәr – F.S.) nәyi qadağan 
edirsә, ondan әl çәkin” (Hәşr, 59/7). 
Uca Allah Öz Elçisinin (ona Allahın salamı vә salavatı olsun) hәrә-
kәtlәrini vә kәlamlarını, hәyat tәrzini bütün müsәlmanlar üçün 
örnәk, nümunә etdi: “Allahın Elçisi Allaha, qiyamәt gününә 
ümid bәslәyәnlәr vә Allahı çox zikr edәnlәr üçün gözәl 
örnәkdir!” (Әhzab, 33/21). Uca Allah Peyğәmbәrә (ona Allahın salamı 
vә salavatı olsun) Quranı izah etmәk, Đslamın Müqәddәs Kitabında 
olmayan sualları cavablandırmaq haqqı verdi: “Sәnә dә Quranı 
nazil etdik ki, insanlara onlara göndәrilәni (hökmlәri, halal-
haramı) izah edәsәn vә bәlkә, onlar da düşünüb dәrk edә-
lәr!” (Nәhl, 16/44); “Ey iman gәtirәnlәr! Allaha, Peyğәmbәrә 
vә özünüzdәn olan ixtiyar (әmr) sahiblәrinә itaәt edin! 
Әgәr bir iş barәsindә mübahisә etsәniz, Allaha vә qiyamәt 
gününә inanırsınızsa, onu Allaha vә Peyğәmbәrә hәvalә 
edin! Bu daha xeyirli vә nәticә etibarilә daha yaxşıdır”. 
Yenә dә: “Amma, xeyr! (Ya Rәsulum!) Rәbbinә and olsun ki, 
onlar öz aralarında baş verәn ixtilaflarda sәni hakim (mün-
sif) tәyin etmәyincә vә verdiyin hökmlәrә görә özlәrindә 
bir sıxıntı duymadan sәnә tam bir itaәtlә boyun әymәyin-
cә, (hәqiqi surәtdә) iman gәtirmiş olmazlar” (Nisa, 4/65).  
Belәliklә, Uca Allah müәyyәn etmişdir ki, müsәlmanlar hә-
yatda hәm Müqәddәs Quranı – Onun Kәlamını, hәm dә Sünnәni – 
Mәhәmmәd Peyğәmbәrin (ona Allahın salamı vә salavatı olsun) müdriklik 
tәcәssümünü әldә rәhbәr tutmalıdırlar.  
“Hәdis” anlayışı vә onun sinonimi olan “sünnә” Müqәddәs 
Quranın nazil olması vә VII әsrin başlanğıcında әrәb cәmiyyәtindә 
Đslamın bәrqәrar olması, yeni dinin Әrәbistan hüdudlarından kә-
nara çıxması ilә bağlıdır. Bu әrәb sözlәri Đslama qәdәr dә mövcud 
idi. Đslamın tәşәkkül tapması gedişindә isә onlar, dinin özәlliklәri 
kimi, yeni dini dünyagörüşün vә ayinlәrin düzgün anlaşılması üçün 
birinci dәrәcәli әhәmiyyәt kәsb edәn istilahlarına çevrildilәr. Özü 
dә, “hәdis” vә “sünnә” sözlәri Müqәddәs Quranda hәm ilkin (isla-
maqәdәrki) vә hәm dә yeni mәnada, Đslam anlayışı kimi istifadә 
edilir. 
Allahın Kitabının tәbliğ etdiyi yeni dini tәlim olan Qurana 
uyğun olaraq, Mәhәmmәd Peyğәmbәrә (ona Allahın salamı vә salavatı 
olsun) Đslam tәbliğatının ümumi anlaşılmazlıqla qarşılandığı bir 
dövrdә Mәkkәdә nazil olan ayәdә “hәdis” sözünә rast gәlinir. Bu 
ayәdә Uca Allah buyurur ki, Peyğәmbәr (ona Allahın salamı vә salavatı 
olsun) hәdisә - yeni tәlimә inanmayanların rәftarına görә ürәyin-
dә tәәssüflәnmәmәlidir (Kәhf, 18/6).  
Quranda әrәb sözü olan “hәdis” nә isә bir yeniliyi ifadә et-
mәk, şәrh etmәk, bәyan etmәk, söylәmәk mәnalarını bildirir. De-
mәli, bu mәnada “hәdis” müsәlmanlara indiyәdәk mәlum olmay-
an, onların qәbul etmәdiyi hansısa bir yenilikdir. Mәhәmmәd 
Peyğәmbәrin (ona Allahın salamı vә salavatı olsun) tәbliğat fәaliyyәti 
apardığı dövrdә әrәblәr üçün Quran vә Đslamın mәhz belә namә-
lum vә qәbulolunmaz bir nәsnә olması, düşünmәk olar ki, tәәc-
cüblü deyil. Çünki Đslam, köklәri qәdim әsirlәrin dәrinliklәrinә apa-
ran әnәnәvi dini tәlimlәri sıxışdırıb aradan çıxarmalı idi.  
Đslamın tәşәkkülü vә yayılması onun ardıcıllarının dünya-
baxışında vә davranışında çox böyük mәnәvi-ruhani dәyişikliklәrin 
yaranmasına sәbәb oldu. Quran prinsipcә çoxsaylı yeni әnәnәlәr, 
norma vә adәtlәr tәbliğ edirdi. O, özünün, әrәblәrә, Đslamı qәbul 
etmiş digәr xalqlara xas olmayan xüsusi әxlaq dәyәrlәrini yaratdı 
vә hәyata tәtbiq etdi. 
Belәliklә, әrәblәrin vә digәr xalqların çoxtanrıçılıqdan va-
hid Allaha ibadәtә keçmәlәri onların hәyatında çoxsaylı kәşflәrin – 
“hәdislәrin” tәtbiqi ilә müşayiәt edilirdi. Onlar üçün, yuxarıda 
qeyd edildiyi kimi, yeni (hәdis) olan şey Quran vә onun özü ilә gә-
tirdiyi tәlim idi. Quran tәlimi vә normaları müsәlmanların hәyatın-
da başlıca yer tutaraq, onlar üçün gündәlik norma rolunu oyna-
malı, onların adәtinә (adәt - әrәbcә - sünnә) çevrilmәli idi. 
Đslama qәdәr sünnә әrәblәrin arasında hökm sürәn, onla-
rın hәyat yolunu müәyyәnlәşdirәn adi mәişәt normaları, qaydaları 
vә üsulları idi. Đslam ona qәdәr olan heç nәyi әsaslandırmadan 
inkar etmirdi vә etmir, öz ardıcıllarının hәyat tәrzindә әsrlәr boyu 
bәrqәrar olmuş vә adәtә çevrilmiş dәyәrlәrә tamamilә etinasız 
yanaşmaq mövqeyindә dә durmur. 
Đslam bu dәyәrlәri heç avtomatik olaraq da “özününkülәş-
dirmirdi”. Đslam, onun әxlaqi tәsәvvürlәrinә, әxlaqi mәqsәdlәrinә 
uyğun gәlmәyәn dәyәrlәrin qadağan edilmәsi prinsipinә әsaslanır. 
Xalqın hәyat fәaliyyәtindә qalan nә varsa, hәtta Đslamda nәzәrdә 
tutulmasa belә, hörmәtә layiqdir vә müsәlmanların gündәlik hә-
yatı vә mәişәtindә öz yerini tuta bilәr: “Allah sizә (bilmәdiklәrinizi) 
bildirmәk, sizdәn әvvәlkilәrin getdiyi yolları (әrәbcә mәtndә - 
“sünnә”) sizә göstәrmәk... istәr” (Nisa, 4/26).  
Eyni zamanda, Quran öz dәyәrlәrinә uyğun gәlmәyәn 
keçmişdәn qalma nә varsa qәtiyyәtlә pislәyir vә rәdd edir. Allah 
alkoqollu içkilәrin qәbulunu, yeni doğulmuş qız uşaqlarının diri-diri 
basdırılmasını, kişi vә qadın arasında qaydasız cinsi münasibәtlәri, 
donuz әti yemәk kimi adәti vә s. pislәyir vә qadağan edir. 
Bizim, Peyğәmbәrә (ona Allahın salamı vә salavatı olsun) aid 
edilәn hәdislәrin hәqiqiliyinә inamımız vә onlarda bu gün dә bizi 
narahat edәn çoxsaylı suallara cavab axtarmağımız bir sıra tәk-
zibolunmaz sübutlara әsaslanır. 
Peyğәmbәr (ona Allahın salamı vә salavatı olsun) Quranın ayәlә-
rinin qorunub saxlanmasına, onların dәqiqliklә qeyd edilmәsinә 
böyük diqqәt yetirmәklә yanaşı, özünün ilk tәbliğat fәaliyyәti illә-
rindә hәdislәrin yazıya alınmasını qadağan etmişdi. O hesab edirdi 
ki, hәdislәr dindarların diqqәtini haqsız olaraq çox cәlb edә vә on-
ları Müqәddәs Qurandan yayındıra bilәr. Lakin müsәlmanların sayı 
getdikcә artırdı, Đslam artıq Mәdinәnin hüdudlarından uzaqlara 
çıxmışdı. Bu, tәbii olaraq müsәlmanların adi vә dini hәyatının hәr-
tәrәfli yenidәnqurulması gedişindә qarşıya çıxan mәişәt mәsәlәlә-
rinin hәlli üçün mәsuliyyәt daşıyan şәxslәrin onları tәnzimlәyәn 
göstәrişlәrә olan ehtiyacının artmasına sәbәb oldu. Bu tәlәbatı 
ancaq Peyğәmbәr (ona Allahın salamı vә salavatı olsun) tәmin edә, din-
darların çoxsaylı suallarına cavab verә bilәrdi. Onun hәdislәrinә 
olan marağın daima artmasına әhәmiyyәtli dәrәcәdә tәsir göstә-
rәn amillәrdәn biri dә müsәlmanların Quranı öyrәnmәyә vә әz-
bәrlәmәyә can atmaları idi. Bu isә, öz növbәsindә, onların qarşı-
sında çoxlu suallar qoyurdu ki, cavabı da onlara tәkcә Peyğәmbәr 
(ona Allahın salamı vә salavatı olsun) verә bilәrdi. 
Bütün bunları görәrәk, Allahın Elçisi (ona Allahın salamı vә sa-
lavatı olsun) әtrafındakılara hәdislәri yazmağa icazә verdi. Tәәccüb-
lü deyil ki, bәzi müsәlmanlar o saat bundan istifadә etdilәr. Hәdis 
mәtnlәri şәxsi istifadә üçün onunla yaxın münasibәtdә olan bütün 
şәxslәrdә var idi. Bu barәdә çox yәqinliklә şahidlik edә bilәn sü-
butlar ondan ibarәtdir ki, mәhz Peyğәmbәrә (ona Allahın salamı vә sa-
lavatı olsun) yaxın olan şәxslәr hәdislәrin ötürülmәsi vә tәrtib edil-
mәsindә әn başlıca mәnbәlәr olmuşlar. 
Hәdislәr Peyğәmbәrin (ona Allahın salamı vә salavatı olsun) ölü-
mündәn sonra müsәlmanlar arasında geniş yayılmağa başladı. 
Özü dә onlar tәkcә şifahi formada yayılmırdı. Ona yaxın olan 
adamların әksәriyyәtinin әlindә yazıya köçürülmüş hәdislәr var idi. 
Әn ilkin hәdis toplularını gәlәcәk xәlifә Әli ibn Әbu Talib (hicri 40-cı 
ildә vәfat edib) vә Đbn Abbas (Allah onların hәr ikisindәn razı olsun) (hicri 68-
ci ildә vәfat edib) tәrtib etmişdilәr. Onlar – “Әl-Kәdeyyә”1 adlandırıl-
mışdı. 
Yazılmış hәdis mәtnlәri, bir dә qeyd edәk ki, nәinki әrәb-
lәrin arasında, hәm dә nәhәng müsәlman dövlәtinin hәr tәrәfinә 
yayılmışdı. Onların geniş yayılmasına sәbәb Peyğәmbәrin (ona 
Allahın salamı vә salavatı olsun) onunla birgә din uğrunda mübarizә-
sindә iştirak etmiş sәhabәlәrinin vә ya onunla yaxın ünsiyyәt 
saxlamış şәxslәrin müsәlman dövlәtinin müxtәlif ucqarlarında ya-
şamağa başlamaları olmuşdur. 
Qeyd edәk ki, yeni hәdis topluları әmәli ehtiyaclar üçün, 
yәni, әzbәrlәmәk vә әldә rәhbәr tutmaq üçün tәrtib edilirdi. Lakin 
onları toplayanlar qarşılarında yeni, әvvәllәr mәlum olmayan hә-
dislәrin axtarışı mәqsәdini qoymurdular. Yeni hәdislәrin yazıya al-
ınması ilә ancaq ayrı-ayrı adamlar mәşğul olurdular ki, onlar hә-
dislәri nә tәsniflәşdirmәyә, nә dә onları sistem halına salmağa ça-
lışmırdılar. Bu sırada istisna tәşkil edәnlәr nadir insanlardı. Belә ki, 
Әbu Hureyrәnin (Allah ondan razı olsun) sözlәrindәn hәdislәr rәvayәt 
etmiş Hәmmam bin Münәbbihin tәrtib etdiyi әn sәhih hәdis toplu-
su sonralar hәdisşünaslar - mühәddislәr tәrәfindәn klassikaya çev-
rilmiş mәcmuәlәrin tәrtib edilmәsindә istifadә olunmuşdur.  
Đslam o vaxtlar, tәxminәn yüz il vә ya bir әsr әrzindә dün-
ya dininә çevrilmiş, Qәrbdә Hibraltardan başlayaraq, Şәrqdә Qaş-
qara qәdәr yayılmışdı. Dünyada әn nәhәng müsәlman dövlәti olan 
Әrәb xilafәtinin tәrkibinә çoxsaylı xalqların mәskunlaşdığı әrazilәr 
daxil idi. Onlar müxtәlif dillәrdә danışır, әn müxtәlif әnәnәlәrә, xa-
siyyәtlәrә vә adәtlәrә malik idilәr. Onların böyük bir hissәsi mü-
sәlmanlığı qәbul edәrәk, әksәriyyәti ancaq hәdislәrdә öz әksini 
tapmış yeni qanun vә qaydalara müvafiq yaşamalıydılar. Kağız 
üzәrinә köçürülmüş vә hamı üçün әlverişli olan hәdislәrә tәlәbat 
gün kimi aydın idi. 
                                                 
1 Bax: “Изречения Мухаммада”. Новосибирск, 1995. С. XVII (rus dilindә).  
Đlkin olaraq bu tәlәbatı nәinki dәrk etdi, hәtta onu tәmin 
etmәk mәqsәdilә bir sıra addımlar atan xәlifә Ömәr Әbdülәziz 
(681-720) oldu. O, Peyğәmbәrin (ona Allahın salamı vә salavatı olsun) әn 
yaxın sәhabәsi ikinci xәlifә Ömәr ibn әl-Xәttabın (Allah ondan razı 
olsun) nәticәsi idi. O hәdis bilicilәrini xilafәtinin bütün ucqarlarına 
yollayaraq onlara hәm Peyğәmbәrin (ona Allahın salamı vә salavatı ol-
sun) kәlamlarını yaymağı, hәm dә onları toplamağı tapşırırdı. Onun 
nümayәndәsi imam әz-Zohri (hicri 50-124-ci illәr) Sünnәni rәsmi qay-
dada yazıya köçürmәklә mәşğul olanlardan birincisidir. O, özün-
dәn әvvәl tәrtib olunmuş әlyazma hәdislәri әhәmiyyәtli dәrәcәdә 
genişlәndirmişdir.  
Đslam dünyası hәm keçmişdә bilirdi vә hәm dә bu günü-
müzdә bir çox hәdis topluları haqqında mәlumata malikdir. Amma 
onlardan ancaq ikisi “Sәhih” adlanır vә tәkcә onlar mötәbәr vә eti-
barlı hәdislәrdәn ibarәtdir. Bunlar tәkcә – imam әl-Buxarinin “Sә-
hihi” vә imam Müslimin “Sәhihi”-dir. 
Đmam әl-Buxari (tam adı Mәhәmmәd ibn Đsmail ibn Đbrahim ibn әl-
Muğirә ibn Bәrdizbah Әbu Abdullah әl-Cufi әl-Buxaridir) 810-cu ildә (hicri 194-
cü ildә) Buxarada doğulmuşdur. Erkәn uşaqlıq dövründәn onun dini 
tәrbiyәsi ilә şәhәr mәscidlәrindәn birinin imam xәtibi olan babası 
mәşğul olmuşdur.  
Gәlәcәk dünya şöhrәtli hәdisşünasın istedadı hәlә onun 
lap erkәn yaşlarında özünü biruzә vermişdi. Artıq altı yaşında 
olarkәn o, Quranın bir çox surәlәrini әzbәr oxuyurdu. Onu din-
lәmәk üçün uzaq yerlәrdәn gәlirdilәr. 
9 yaşında yeniyetmә Mәhәmmәd ibn Đsmail hәdislәri әz-
bәrlәmәyә vә toplamağa başladı vә onları mövzular üzrә ayırma-
ğa cәhd göstәrdi. Tezliklә o bu mәsәlәdә uğurlar qazanmağa, öz 
müәllimlәrinin sәhvlәrini vә yanlışlıqlarını görmәyә başladı.  
O, 16 yaşında, hәcc ziyarәtindәn sonra, dörd il Mәkkәdә 
mәşhur hәdisşünas, o zaman üçün әn böyük – 30 min hәdis siya-
hısına malik olan Әhmәd ibn Hәnbalın rәhbәrliyi altında hәdislәri 
öyrәnmiş, tanınmış ilahiyyat alimlәri ilә görüşmüş, dini mövzular 
üzrә aparılan diskussiyalarda iştirak etmişdir. 
Sonra Mәhәmmәd ibn Đsmail öz müәllimi ilә Әrәb xilafәti-
nin paytaxtı, öz tәdris vә elmi ocaqları ilә geniş tanınan Bağdadda 
bir-neçә il keçirmişdir.  
Daha sonra o, Misirdә, Suriyada, Sәmәrqәnddә vә Nişa-
purda yaşamışdır. Olduğu bütün yerlәrdә o, yeni hәdislәrin top-
lanması vә onların sistemlәşdirilmәsi ilә mәşğul olmuşdur. O, cәmi 
600 min hәdis yaza bilmiş vә onlardan 200 minini şәxsәn özü 
toplamışdır. 300 min hәdisi әzbәr bilirdi. Onlardan 100 minini 
“әsl”, yәni “sәhih”, 200 minini isә әsli, hәqiqi olmayan, sәhihliyi 
şübhә doğuran sayırdı. 
Đmam әl-Buxari hәyatının әsas hissәsini Sәmәrqәnd yaxın-
lığındakı Xartanqi kәndindә keçirmişdir. Burada o, topladığı bütün 
hәdislәri qaydaya salmış, әzbәr bildiklәrini isә yazıya almışdır. 
Đmam әl-Buxari ilk dәfә olaraq özündәn әvvәlki hәdis top-
layanların ümumi çatışmazlığı olan – bütün mәlum hәdislәrin hә-
dis toplularına daxil edilmәsini aradan qaldırmışdır. Özü dә onlar 
hәdislәri ayrı-ayrı mәsәlәlәr vә suallar üzrә tәsniflәşdirmirdilәr. Bu 
isә öz növbәsindә hәdislәrdәn istifadә etmәyi olduqca çәtinlәş-
dirirdi. 
Đmam әl-Buxari çoxillik işinin gedişindә elә bir metod iş-
lәyib hazırladı ki, onun tәtbiqi hәdislәrin toplanması vә sistemlәş-
dirilmәsi üzrә bütün işlәri ciddi elmi әsaslarla aparmağa imkan ya-
ratdı. O ilk dәfә olaraq hәdislәri doğru, gerçәk (sәhih) vә qeyri sә-
hih, doğru olmayan, uydurulmuş kimi iki qismә böldü. Onun baş-
lıca metodu isnad oldu. Đsnad – konkret hәdisi sonuncu ötürücü-
dәn (rәvayәtçidәn) onun birinci ötürücüsünәdәk rәvayәtçi hәlqәlә-
rinin müәyyәnlәşdirilmәsidir. Bu zaman o, әsas diqqәti ilk ötürücü 
qaynağı rolunu oynamış, hәdisi yazıya köçürmüş şәxslәrin müәy-
yәnlәşdirilmәsinә, onu sonradan ötürmüş şәxslәrin adlarının bir-
bir sadalanmasına xüsusi diqqәt yetirirdi. Әsli olan, dәqiq, etibarlı 
hәdislәrә o hәdislәr aid edilirdi ki, onları rәvayәt edәnlәr 
Peyğәmbәrin (ona Allahın salamı vә salavatı olsun) davranışının bilava-
sitә şahidi vә yaxud onun kәlamlarını, şәrhlәrini şәxsәn eşitmiş 
olsunlar. Đmam әl-Buxari üçün istisnasız vacib olan mәqam – hә-
dis ötürücülәrinin mәnәvi-әxlaqi siması idi; yaramaz hәrәkәtlәrlә, 
sәnәdi aşınmalarla bağlı olan şәxsdәn rәvayәt edilәn hәdis, sәhih 
hәdislәr sırasından çıxarılırdı. 
Bu vә digәr üsulların, üslubların tәtbiqi imam әl-Buxariyә 
imkan verirdi ki, hәdisin hәqiqiliyini vә ya uydurulmuş (saxtalaş-
dırılmış) olduğunu aşkar etsin. Onun metodları etibarlı sipәr rolunu 
oynadı ki, onların vasitәsi ilә Allah Sünnәni qorudu. Allah heç kimә 
istәdiyini vә Allahın Elçisinә (ona Allahın salamı vә salavatı olsun) mәxsus 
olmayanı Peyğәmbәrin (ona Allahın salamı vә salavatı olsun) adından 
danışmağa yol vermәmişdir. 
Hәdislәrin, qaynağına mәnsub olmasını nәzәrә almaqla 
tәsniflәşdirilmәsinә imkan verәn prinsiplәrin işlәnib hazırlanma-
sında vә tәtbiqindә aparıcı rol imam әl-Buxariyә mәxsusdur. O 
habelә, birincilәr sırasında mәqbul sayılan vә rәdd edilәn hәdis-
lәrin vә onların rәdd edilmәsi sәbәblәrinin bölgü tipologiyasını iş-
lәyib hazırlamışdır. 
Hәdislәrin seçilmәsi üzrә belә bir hәqiqәtәn nәhәng miq-
yaslı tәnqidi әsәr parlaq nәticәlәr verdi. Đmam әl-Buxariyә mәlum 
olan 600000 hәdisdәn sәhih olanların siyahısına ancaq 7275-i 
daxil oldu ki, bu da 1 faizdәn bir az çox idi. Әvәzindә isә, bu hә-
dislәr Peyğәmbәrin (ona Allahın salamı vә salavatı olsun) onlarla hәqi-
qәtәn mükalimә apardığı 208 şәxsdәn rәvayәt edilmişdir. 
Đmam әl-Buxari sәhih hәdislәr kimi seçdiklәrini “Әl-Cәmi 
әs-Sәhih” (“Sәhih toplu”) adlandırdığı dörd cildliyә daxil etmişdir. 
Onlarda, hәdislәrlә yanaşı fiqh (müsәlman hüququ), müsәlman әn-
әnәlәri, islam әxlaqı vә tәrbiyәsi üzrә vә hәmçinin o zamanın ta-
rixi-etnoqrafik mәzmunlu nadir mәlumatlar öz әksini tapmışdır.  
Hәlә yaşadığı dövrdә imam әl-Buxari Đslam dünya-
sının hәdisşünasları (mühәddislәri) arasında tayı-bәrabәri ol-
mayan vә inkaredilmәz nüfuz sahibi kimi tanınmışdır. “Әl-
Cәmi әs-Sәhih” on bir әsirdәn (onun müәllifi 870-ci ildә vәfat et-
mişdir) çoxdur ki, müsәlmanlar üçün Qurandan sonra bütün 
mәsәlәlәr üzrә ikinci nüfuzlu әsas mәnbәdir.  
Bu әsәrdәn istifadә etmәyi әhәmiyyәtli dәrәcәdә asanlaş-
dıran amil, hәdislәr toplusunun konkret mövzulara bölünmәsi ilә 
bağlıdır. Bölmәlәrin adları hәdislәrin mәzmununun çoxcәhәtli sә-
ciyyәsi, Đslam dini vә şәriәtinin izah edilmәsi üçün onların böyük 
әhәmiyyәti haqqında fikri әyani surәtdә tәsdiq edir. Onlar, 
müsәlmanın gündәlik hәyatına dinin irәli sürdüyü tәlәblәri, әldә 
rәhbәr tutmaq üçün zәruri olan tәlimatları aydın şәkildә ifadә edir. 
Bir-neçә nümunә gәtirәk.  
Toplu, “Vәhyin başlanğıcı” fәsli ilә açılır. Fәsil yeddi hәdis-
dәn ibarәtdir. Bu fәsillәr olmadan biz Mәhәmmәd Peyğәmbәrin 
(ona Allahın salamı vә salavatı olsun) vәhylәri Uca Allahdan havaxt vә 
harada almağa başladığını, Quran ayәlәrinin ona mәlәk Cәbrail 
tәrәfindәn necә verildiyini, bu zaman onun hansı vәziyyәtә düşdü-
yünü, dini tәbliğatı fәaliyyәtinә başlamasına әtrafdakıların necә 
münasibәt bәslәmәsini müәyyәnlәşdirә bilmәzdik. 
Buxari Sәhihindә Đslamın Quranda ümumilәşdirilmiş şәkil-
dә verilmәmiş beş әsasının tam ifadәsi öz әksini tapmışdır. 
Quranda müsәlmanların bu әsaslara necә riayәt etmәlәri dә gös-
tәrilmәmişdir. Әvәzindә isә onlar Peyğәmbәrin (ona Allahın salamı vә 
salavatı olsun) hәdislәrindә verilib ki, bunu әsәrin “Dәstәmaz kitabı”, 
“Qüsl kitabı”, “Namazın vaxtı haqqında kitab”, “Azan kitabı”, “Na-
mazın qısaldılması kitabı”, “Zәkat kitabı”, “Hәcc kitabı”, “Oruc ki-
tabı” vә b. fәsillәri yәqinliklә tәsdiq edir.  
Hәdislәrin әhәmiyyәtli bir qismi müsәlmanların qarşılıqlı 
münasibәtlәrinә, onların davranışına, gündәlik hәyati problemlә-
rinә hәsr edilmişdir. Bu qәbildәn olan hәdislәr şәrti olaraq iki qru-
pa bölünә bilәr: Quranda olan müddәaları şәrh edәn hәdislәr; 
Quranda bәhs edilmәmiş, lakin müsәlmanlar üçün böyük ma-
raq doğuran vә әhәmiyyәt kәsb edәn mәsәlәlәr haqqında mәlu-
mat verәn hәdislәr. 
Bәşәr fәaliyyәtinin ticarәtlә bağlı nümunәsinә aid hәdis 
növlәrindәn әn birincisini qısaca sәciyyәlәndirәk. Quranda ticarәtә 
bir-neçә ayә (Bәqәrә, 2/276, 282; Cümuә, 62/9-11; Nisa, 4/33) hәsr olun-
muşdur. Onlar Đslamın ticarәtin aparılmasına münasibәtini ümumi 
şәkildә ifadә edir. Ticarәtә, icazә verilmәsinә baxmayaraq, fәrz 
namazları başlayan kimi, ona fasilә vermәk tәlәb olunur. Ticarәt 
nağd pulla aparılmalıdır. Sәlәm – faizlә pul vermәk (sәlәmçilik) qa-
dağandır. Diqqәt, müsәlmanları namazdan sonra Allahın mәrhә-
mәtini qazanmağa çağıran, yәni öz dini vәzifәlәrini unutmadan 
gündәlik işlәrlә mәşğul olmağı davam etdirmәyi tәlәb edәn Allah 
Sözünә yönәldilir. Ayәlәrin mәzmunundan görünür ki, onlar mü-
sәlmanların ictimai hәyatının belә bir mürәkkәb sahәsi olan tica-
rәtin tәnzimlәnmәsi üçün açıq-aşkar kifayәt etmir. Mәlum olduğu 
kimi, ilk müsәlmanların hәyat fәaliyyәtindә ticarәt aparıcı yer tu-
turdu. Đslamın gәlmәsi ilә ticarәtlә mәşğul olanlar mürәkkәb vә-
ziyyәtә düşmüşdülәr: keçmişdәki kimi ticarәt münasibәtlәrinә qoş-
ulmaq olmazdı, ticarәt münasibәtlәrindә baş verәn çoxsaylı mәsә-
lәlәrә Quranda cavab verilmirdi. Vә, tәbii ki, yeni şәraitdә mey-
dana çıxan bütün suallarla müsәlmanlar Peyğәmbәrә (ona Allahın 
salamı vә salavatı olsun) müraciәt edirdilәr, alış-veriş mәsәlәlәrindә 
onun necә hәrәkәt etdiyinә diqqәt yetirir, onun bәyәnmәsini vә 
ya pislәmәsini gözlәyirdilәr.  
Belә sualların vә onlara verilәn cavabların sәciyyәsi, tica-
rәtә münasibәt haqqında Peyğәmbәrin (ona Allahın salamı vә salavatı 
olsun) müsәlmanlar qarşısında buyurduqları barәdә “Buxari Sәhihi” 
fәsillәrinin adlarına görә (“Ticarәt sövdәlәşmәlәri kitabı”; “Öncәdәn ödәmә 
kitabı”; “Muzd vә icarә kitabı”; “Borcların köçürülmәsi haqqında kitab”; “Borc, 
borcların ödәnilmәsi, әşyalara hәbs qoyulması vә müflis hesab olunma haqqında 
kitab”; “Şәriklik haqqında kitab”; “Girov kitabı”; “Şәhadәt kitabı”; “Vәsiyyәtnamәlәr 
kitabı” vә b.) mühakimә yürütmәk olar. 
Sonda bir xüsusiyyәti dә qeyd etmәk lazımdır ki, imam әl-
Buxarinin mәcmuәsinin әksәr hәdislәri müsәlmanların gündәlik 
hәyati tәlәbatlarına cavab verәn qayda-qanunlardan ibarәtdir ki, 
onların haqqında Qurani Kәrimdә ya birbaşa açıqlama verilmәyib, 
ya da onlara ümumiyyәtlә toxunulub (bax: “Yemәk haqqında kitab”; 
“Әqiqә (yeni doğulmuş körpәyә adqoyma) haqqında kitab”1; “Kәsilәn heyvanlar vә 
ov haqqında kitab”; “Đçkilәr haqqında kitab”; “Xәstәlәr haqqında kitab”; “Tibb 
kitabı”; “Geyim haqqında kitab”; “Әdәb-әrkan haqqında kitab”; “Әhkamlar 
haqqında kitab”; “Sınaq kitabı” vә b.). 
Әvvәlki (rus dilindәn çevirdiyimiz) ilk tәşәbbüsümüzdәn (Buxari, 
Namaz, Bakı, 2005)  fәrqli olaraq, Buxari Sәhihinin Türk dilindәki nәş-
rindәn azәrbaycancaya tәrcümә etdiyimiz bu - orucluğa aid hәdis-
lәr kitabçası bütövlükdә, müәllifinin vәfatından altı әsr keçdikdәn 
sonra, müsәlman ilahiyyatçı alimi әz-Zübeydi tәrәfindәn, tәrtib ed-
ilmiş müxtәsәr tam variantın bölmәsidir.  
Xüsusilә vurğulamaq istәyirәm ki, “Oruc” kitabçası adı al-
tında hazırladığımız sәhih hәdislәr toplusunun bu müstәqil fraq-
menti bütün müsәlman camaatımız üçün dәyәrli vә vacib töhfәdir.  
Bu әsәrdә toplanmış Quran ayәlәrinin türkcәdәn tәrcümә-
si üçün Z. Bünyadov vә V. Mәmmәdәliyevin çevirdiyi Quranın 
mәtnindәn istifadә edilmişdir.  
 Buxari Sәhihinin Azәrbaycan dilindә vә hәm dә ayrı-ayrı 
müstәqil kitablar formatında nәşri ölkәmizdә Đslamın elmi әsas-
                                                 
1 Әqiqә - yeni doğulmuş körpәnin altıaxşamı günü ad qoymaqla bağlı qurban 
kәsilmәsi. Oğlan uşağı üçün iki qoyun, qız uşağı üçün bir qoyun qurbanı kәsilir. 
Tәrc. 
larının, dәrindәn öyrәnilmәsinә, Quranla bәrabәr Đslamın ikinci 
әsas qaynağı olan Sünnәnin – hәdislәr toplusunun daha geniş 
kütlәlәr tәrәfindәn Ana dilimizdә oxunub başa düşülmәsinә sәbәb 
olmasını bir olan Allahdan arzu edirәm. 
 
Fәrahim Sәlәfi  
 
Oruc1 
{&} 920-) Әbu Hureyrәdәn (A. o. r.) rәvayәt 
edilir: “Allahın Elçisi (ona Allahın salamı vә salavatı 
olsun) buyurmuşdur: “Oruc qalxandır2. (Oruc tutan) 
pis söz danışmaz3, cahil kimi davranmaz4. Әgәr 
biri onunla mübahisә edәr vә ya onu söyәrsә, o 
iki dәfә “mәn orucam” desin. Canım әlindә olan 
Allaha and olsun ki, oruc olan bir adamın 
ağzının qoxusu Allah yanında müşk qoxusundan 
daha gözәldir. 
(Allah belә buyurur: “Qulum) Mәnә görә 
yemәyindәn, içmәyindәn vә şәhvәtindәn әl 
çәkir. Oruc mәnim üçündür 5 , onu Mәn 
dәyәrlәndirirәm. Әvәzindә savabı on qat artar”. 
 
& 921-) Sәhldәn (A. o. r.) rәvayәt edilir: 
“Allahın Elçisi (ona Allahın salamı vә salavatı olsun) 
buyurmuşdur: “Cәnnәtdә Reyyan deyilәn bir qapı 
                                                 
1 Quranda deyilmişdir: “Ey iman gәtirәnlәr! Oruc tutmaq sizdәn әvvәlki ümmәtlәrә 
vacib edildiyi kimi, sizә dә vacib edildi ki, (bunun vasitәsilә) siz pis әmәllәrdәn 
çәkinәsiniz!” (Bәqәrә, 2/183) Tәrc. F.S. 
2 Cәhәnnәm odundan qorunma nәzәrdә tutulur.  F.S. 
3 Burada: ancaq oruc tutanın etmәsinә yol verilmәyәn şeylәr, mәsәlәn, cinsi әlaqә, 
ümumiyyәtlә yaramaz hәrәkәtlәr, mәs. söyüş söymәk vә s. nәzәrdә tutulur. Tәrc. 
F.S. 
4 Yәni, qışqırmır, özünü ötkәm aparmır vә s.  F.S. 
5
 Bütün ibadәtlәr Allah xatirinә yerinә yetirilir, lakin oruc onların arasında xüsusi 
yer tutur. Ancaq tәkcә Allaha mәlumdur ki, insan hәqiqәtәnmi oruca riayәt edir ya 
yox. Ona görә dә oruc üçün xüsusi mükafat verilir ki, bu da ancaq Allaha 
mәlumdur. 
 
vardır. Qiyamәt günü bu qapıdan oruc tutanlar 
girәcәklәr, onlardan başqa heç kim girә bilmәz. 
“Oruc tutanlar haradadır?” – deyilәcәk. Onlar da 
ayağa qalxacaqlar. Onlar bu qapıdan girәndәn 
sonra qapılar bağlanacaq vә sonra bir daha heç 
kim girә bilmәyәcәk”.   
 
{&} 922-) Әbu Hureyrәdәn (A. o. r.) rәvayәt 
edilir: “Allahın Elçisi (ona Allahın salamı vә salavatı olsun) 
buyurmuşdur: “Kim iki nәfәri öhdәsindә 
saxlayarsa, cәnnәt qapılarından: “Ey Allahın 
qulu, bu bir xeyirdir” – deyә sәs gәlәr. Kim 
namaz qılandırsa, o, namaz qapısından çağırılır, 
kim cihad әhlidirsә, o, cihad qapısından çağırılır, 
kim oruc tutandırsa, o, Reyyan qapısından 
çağırılır, kim sәdәqә verәndirsә, o da sәdәqә 
qapısından çağırılır”. Bunu eşidәn Әbu Bәkr (A. o. r.) 
soruşdu: “Ey Allahın Elçisi, ata-anam sәnә qurban, bu 
qapılardan çağırılan adamın hәmin qapıdan keçmәsi 
hökmәnmi çәtin olacaq? Bәs, kimsә bu qapıların hamı-
sından çağırıla bilәrmi?” “Әlbәttә, mәn sәnin 
onlardan olacağını bilirәm” – deyә buyurdu”. 
 
& 923-) Әbu Hureyrәdәn (A. o. r.) rәvayәt edilir: 
“Allahın Elçisi (ona Allahın salamı vә salavatı olsun) 
buyurmuşdur: “Ramazan gәlәndә cәnnәt qapıları 
açılır”. 
  
{&} 924-) Әbu Hureyrәdәn (A. o. r.) gәlәn 
başqa bir rәvayәtdә isә Allahın Elçisi (ona Allahın salamı 
vә salavatı olsun) buyurmuşdur: “Ramazan ayı girәndә 
göyün qapıları açılır, cәhәnnәmin qapıları 
bağlanır, şeytanlar da zәncirә vurulur”. 
 
925-) Đbn Ömәr (A. o. r.) demişdir: Allahın Elçisi 
(ona Allahın salamı vә salavatı olsun): “(Ayın) hilalını 
görәndә 1  orucu tutun, tәkrarәn görәndә 2  isә 
artıq oruc tutmayın (bayram edin,) ancaq hava 
buludlu olarsa, Ramazan hilalını 3  (otuzuncu gün 
görmüş) kimi hesab edin” - deyә buyurarkәn eşit-
dim”. 
 
926-) Әbu Hureyrә (A. o. r.) demişdir: “Allahın 
Elçisi (ona Allahın salamı vә salavatı olsun) buyurdu: “Kim 
yalan sözdәn әl çәkmәzsә, onun yemәk-içmәyini 
buraxmasına• Allahın ehtiyacı yoxdur4”. 
 
& 927-) Yenә dә Әbu Hureyrә (A. o. r.) rәvayәt 
edir: “Allahın Elçisi (ona Allahın salamı vә salavatı olsun): 
“Uca Allah “Adәm oğlunun orucdan başqa bütün 
işlәrinin bir qiymәti vardır. Amma orucun 
qiymәtlәndirilmәsi Mәnә mәxsusdur, onu Mәn 
qiymәtlәndirirәm” – deyә buyurub.  
Oruc bir qalxandır. Sizdәn kimsә orucluq 
günü pis söz danışmasın, mübahisә edib 
dalaşmasın, әgәr bir nәfәr onunla savaşmaq vә 
ya ona sataşmaq istәyәrsә, ona: “Mәn orucam” 
                                                 
1 Ramazan ayının әvvәlindә çıxan ay nәzәrdә tutulur.  F.S. 
 
2 Burada söhbәt  şәvval ayının әvvәlindә çıxan tәzә aydan gedir.  F.S. 
 
3 Yәni, Ramazanın әvvәlindә tәzә aya görә. Bu o demәkdir ki, hava buludlu olarsa, 
ramazanın әvvәlindәn otuz gün saydıqdan sonra orucu bitirmәk olar. F.S. 
 
•
 Yәni oruc tutmasına ehtiyac yoxdur. Tәrc. F.S. 
4 Allahın heç nәyә ehtiyacı olmadığı üçün bu sözlәri hәrfi mәnada başa düşmәk 
lazım deyil. Bu halda, Allahın belә adamın orucunu qәbul etmәmәsi nәzәrdә 
tutulur. F.S. 
 
– desin. Mәhәmmәdin canı әlindә olan Allaha 
and içirәm ki, oruc adamın ağzının qoxusu 
Allahın yanında müşk qoxusundan da gözәldir. 
Oruc tutan adam iki dәfә sevinәr: iftar 
açdığı anda vә oruc olduğu halda Rәbbinә 
qovuşanda” – buyurdu. 
 
928-) Abdullah b. Mәsud (A. o. r.) demişdir: 
Allahın Elçisi (ona Allahın salamı vә salavatı olsun) ilә birlikdә 
idik. Buyurdu: “Kim evlәnә bilirsә1 evlәnsin, çünki 
evlilik gözü haramdan2  çәkindirir, namusu isә 
daha yaxşı qoruyur. Ancaq kim evlәnmirsә 3 , 
oruc tutsun. Çünki oruc şәhvәti kәsir”. 
 
{&}& 929-) Abdullah bin Ömәrdәn (A. o. r.) 
rәvayәt edilmişdir: Allahın Elçisi (ona Allahın salamı vә 
salavatı olsun) buyurmuşdur: “Ay iyirmi doqquz 4 
gecәdir. Ayı görmәyincә5  oruc tutmayın. Әgәr 
hava buludlu olarsa, sayını otuzla tamamlayın”. 
 
930-) Ümmü Sәlәmәdәn (A. o. r.) rәvayәt 
edilmişdir: “Allahın Elçisi (ona Allahın salamı vә salavatı 
olsun) bir ay zövcәlәrinin yanına girmәyәcәyinә and 
içmişdi. Đyirmi doqquz gün keçәn kimi sәhәr-sәhәr vә 
ya axşam çağı yanlarına gәldi. Ona: “Sәn bir ay 
gәlmәyәcәyinә and içmişdin?” O isә: “Ay iyirmi 
doqquz gün olur” – deyә buyurdu. 
 
                                                 
1 Evlilik hәyatının çәtinliklәrinin öhdәsindәn gәlmәyi bacarırsa. F.S.  
 
2 Yәni, kişinin gözünü haramdan vә yad qadınlardan çәkinmәyә kömәk edir. F.S.  
 
3 Yәni, kim subaylığına görә zina etmәkdәn ehtiyat edirsә. F.S. 
4 Gecә-gündüz nәzәrdә tutulur. F.S. 
5 Yәni, tәzә Ayı. F.S.  
& 931-) Әbu Bәkrdәn (A. o. r.) rәvayәt 
edilmişdir: Allahın Elçisi (ona Allahın salamı vә salavatı olsun) 
buyurmuşdur: “Đki ay vardır ki, (sayları otuzdan az olsa 
da savabları) әskilmәz: Bunların hәr ikisi dә bayram 
ayı olan Ramazan1 vә Zül-Hiccә2 aylarıdır”.  
 
& 932-) Đbn Ömәrdәn (A. o. r.) rәvayәt 
edilmişdir: “Allahın Elçisinin (ona Allahın salamı vә salavatı 
olsun): “Biz oxumaq-yazmaq bilmәyәn bir 
millәtik. Nә yazar, nә dә hesablama apararıq (on 
barmağını üç dәfә göstәrdi vә) ay ya belәdir  (tәkrar on 
barmağını üz dәfә göstәrib, üçüncü dәfә doqquz barmağını 
göstәrdi) ya da belәdir”  - deyә buyurdu vә bu üsulla otuz 
vә iyirmi doqquzu bildirdi”.  
 
& 933-) Әbu Hureyrәdәn (A. o. r.) rәvayәt edilir: 
“Allahın Elçisi (ona Allahın salamı vә salavatı olsun) 
buyurmuşdur: “Sizdәn kimsә qәtiyyәn Ramazan 
orucunu bir vә ya iki gün qabaq tutmasın. Ancaq 
kiminsә tutmuş olduğu orucu varsa3, o hәmin 
gün dә tutsun”. 
(Ramazandan bir gün әvvәl oruc tutmağın qadağan 
olması hüdudları Allah tәrәfindәn müәyyәn edilәn ibadәtin 
sonradan yanlış olaraq bir adәt halını alaraq öz hüdudlarını 
dәyişdirmәdiyinә görәdir. Çünki, belә olduqda nafilә ibadәtlә fәrz 
ibadәt bir-biri ilә birlәşәrәk fәrz ibadәtin hәddini artırar vә 
                                                 
1  Allahın Peyğәmbәrinin (ona Allahın salamı vә salavatı olsun) bu iki sözünü 
(ramazan vә zül-hiccә) şәrhçilәr fәrqli izah edirlәr.  
 
2 Әn geniş yayılmış şәrh aşağıdakı kimidir: bu iki ay әrzindә müsәlmanın etdiyi 
yaxşı әmәllәr, o ayların 29 vә ya 30 gün olmasından asılı olmayaraq eyni dәrәcәdә 
mükafatlandırılır.  
 
3 Yәni, әgәr bu günlәr daimi oruc tutulan günlәrә (mәs. ayın ortasnda, bazar er-
tәsi, cümә axşamı vә s.) düşmürsә.   
 
dәyişdirәr ki, bu da xristianların eynilә etdiyi kimi, oruc günlәrini 
çoxaltmış olar. Umdetu-Kari, Ayni, XI. 24). 
 
934-) әl-Bәra bin Әzib (A. o. r.) rәvayәt etmişdir: 
“Mәhәmmәdin (ona Allahın salamı vә salavatı olsun) 
sәhabәlәrindәn bir nәfәr (orucun qaydası belә idi) oruc 
olduğu zaman iftar vaxtı çatanadәk yatardısa, nә 
hәmin gecә, nә dә sәhәrisi gün axşama qәdәr bir şey 
yemәzdi. Әnsarlardan olan Qeys b. Sırmә (A. o. r.) oruc 
idi. Đftar vaxtı çatanda arvadının yanına gәlib: 
“Yeyilәcәk bir şeyin varmı?” – deyә soruşdu. Arvadı: 
“Yoxdur, amma sәnә bir şey tapmağa gedәrәm” – 
dedi. Hәmin gün o işlәyib (yorğun olmuş) vә buna görә 
oradaca yuxuya getmişdi. Arvadı gәlib onu yatmış 
görüncә ona: “Ay yazıq!” demişdi. Ertәsi gün düz 
günorta çağı Qeys b. Sırmәnin ürәyi getdi. Onun bu 
vәziyyәti haqqında Peyğәmbәrә (ona Allahın salamı vә 
salavatı olsun) xәbәr verildi. Buna cavab olaraq: “Oruc 
gecәsi qadınlarınıza yaxınlaşmaq 1  sizә halal 
edildi. Onlar sizin, siz dә onların libasısınız. (Bir-
birinizә hәddindәn artıq yaxınsınız). Allah sizin özünüzә 
pislik (xәyanәt) etdiyinizi (yaxud nәfsinizә qarşı zәiflik 
göstәrәcәyinizi) bilib tövbәlәrinizi qәbul edәrәk sizi 
bağışladı; artıq siz onlara yaxınlaşın, Allahın 
sizә halal etdiyini onlardan istәyin;...” (Bәqәrә, 
2/187) ayәsi nazil oldu. Ayәnin nazil olmasına sәhabәlәr 
çox sevindilәr. Ardı ilә dә: “Sübh açılınca, ağ sap 
qara sapdan fәrqlәnincәyә qәdәr yeyib için...”2 
(Bәqәrә, 2/187) ayәnin digәr parçası nazil edildi”. 
 
                                                 
1 Bәqәrә, 2/187. 
 
2 Bәqәrә, 2/187. 
 
& 935-) Adiy b. Xatim (A. o. r.) demişdir: “Sübh 
açılınca, ağ sap qara sapdan fәrqlәnincәyә 
qәdәr yeyib için...” (Bәqәrә, 2/187) ayәsi nazil olan 
kimi bir qara vә bir ağ cilov1 götürüb balışımın altına 
qoydum vә gecә onlara baxmağa başladım. Amma 
onlar aydın görülmürdü. Sәhәr-sәhәr Allahın Elçisinin 
(ona Allahın salamı vә salavatı olsun) yanına gedib vәziyyәti 
ona danışdım. O isә: “Bu, qara sapla ağ sap - 
gecәnin qaranlığı ilә gündüzün işıqlanmasıdır”2 
–  deyә buyurdu. 
 
936-) Zeyd b. Sabit (A. o. r.) demişdir: 
“Peyğәmbәrlә (ona Allahın salamı vә salavatı olsun) birlikdә 
obaşdan yemәyi yedik vә sonra namaz qıldı. (Әnәs b. 
Malik soruşur:) “Obaşdanla3 azan arasında nә qәdәr vaxt 
var idi?” “Әlli ayә (oxunuşu) qәdәr” – cavabını vermiş-
dir. 
(Yemәk-içmәyin kәsildiyi vaxt, sübh namazının girdiyi vaxt 
hesab edilәn hәqiqi fәcrin başlanğıcı, yәni dan yerinin sökülmәsi 
vaxtına müvafiqdir. Bu müddәtdәn başlayaraq Günәşin 
doğmasına qәdәr sübh namazı qılına bilәr. Ancaq bu hәdisdә әlli 
ayә qәdәr bir müddәtdәn sonra namaz qılındığı bildirilmişdir. Bu 
isә sübh namazının hava açılıncaya qәdәr qılındığını göstәrir. 
Digәr tәrәfdәn, sübh namazı dan yerinin sökülmәsinin 
başlanğıcında qaranlıqda da qılına bilәr. 347-ci hәdisә baxın.) 
 
& 937-) Әnәs b. Malik (A. o. r.) demişdir: 
“Peyğәmbәr (ona Allahın salamı vә salavatı olsun) buyur-
                                                 
1 Dәvәlәrin ayaqlarını buxovlamaq üçün istifadә edilәn cilov nәzәrdә tutulur.  
2 Başqa sözlә desәk, ağ vә qara sap ifadәsi sitat gәtirilәn Quran ayәsindә gecә vә 
gündüzün tәşbeh formasında verilmәsidir vә onu belә başa düşmәk lazımdır ki, 
şәfәq açılanda sәhәrin gecәni dәyişmәsinә әmin oluncaya qәdәr yeyin-için. F.S. 
 
3 Obaşdan (suxur) - ramazan ayında sәhәr açılanadәk müsәlmanın yeyә  bilәcәyi 
sonuncu yemәk vaxtıdır. F.S. 
 
muşdur: “Obaşdan yemәyi yeyin. Çünki obaşdan 
yemәyindә bәrәkәt vardır”. 
(Obaşdan vaxtı Allahın duaları qәbul etdiyi bәrәkәtli bir 
vaxtdır. 606-cı hәdisdә gecәnin sonuna doğru Allahın yaxın 
sәmaya tәşrif gәtirdiyini, dualara cavab verdiyini bilirik. Bәlkә dә 
dualara bәrәkәt buradan gәlir. Ayrıca olaraq, obaşdan yemәyi 
oruca dözmәyә qüvvәt verir, bu da maddi bәrәkәt sayılır. Bir 
hәdisdә “Gündüz tutacağınız oruc üçün obaşdan yemәyindәn, 
gecә qılacağınız namaz üçün isә günorta yuxusundan istifadә 
edin” – deyә buyurulmuşdur. (Đbn Macә, Siyam, 22. Hәdisin 
sәnәdindә zәif ravi vardır.)  
 
& 938-) Sәlәmә b. әl-Әkvadan (A. o. r.) rәvayәt 
edilir: “Allahın Elçisi (ona Allahın salamı vә salavatı olsun) 
Aşura günü bir nәfәri göndәrmişdi ki: “Kim yemәyini 
yeyibsә (sonrakı qalan vaxtda orucunu) tamamlasın1 vә 
ya oruc tutsun. Kim bir şey yemәyibsә, bundan 
sonra da yemәsin”. – deyә, camaata bildirsin. 
(Ramazan orucu mәcburi (fәrz) olduğuna görә Aşura 
orucunun tutulması könüllü olmuşdur. 970-ci hәdisә baxın.) 
 
& 939-) Aişә (A. o. r.) ilә Ümmü Sәlәmәdәn (A. o. 
r.) rәvayәt edilmişdir: “Allahın Elçisi (ona Allahın salamı vә 
salavatı olsun) zövcәsinә yaxınlaşdığına görә cünub 
olduğu zaman fәcr namazının vaxtı çatdıqda, qüsl edib 
orucunu davam etdirәrdi. 
 
{&} 940-) Aişә (A. o. r.) demişdir: “Peyğәmbәr 
(ona Allahın salamı vә salavatı olsun) oruc olduğu zaman 
zövcәsini öpәr, bәdәni bәdәninә toxunacaq qәdәr ona 
                                                 
1 Yәni sonrakı vaxtı yemәyib oruc tutsun (bu gündüz başlanılan oruca nümunәdir). 
F.S. Burada söhbәt günorta vaxtına qәdәr nafilә - könüllü oruc tutmağa başlamaq-
dan gedir. F.S. 
 
yaxınlaşar, amma nәfsinә sizdәn daha möhkәm sahib 
olardı”. 
 
& 941-) Әbu Hureyrәdәn (A. o. r.) rәvayәt 
edilmişdir: “Peyğәmbәr (ona Allahın salamı vә salavatı olsun) 
buyurmuşdur: “Oruc olduğunu unudaraq yeyib-
içәn orucunu tamamlasın, çünki onu Allah 
yedirib-içirmişdir”. 
 
{&} 942-) Әbu Hureyrәdәn (A. o. r.) rәvayәt 
edilmişdir: “Peyğәmbәrin (ona Allahın salamı vә salavatı 
olsun) yanında әylәşdiyim vaxt bir nәfәr gәlib: “Ey 
Allahın Elçisi, hәlak oldum.” – dedi. Allahın Elçisi (ona 
Allahın salamı vә salavatı olsun): “Sәnә nә olub?”  - deyә 
ondan soruşdu. O: “Oruc olduğum vaxt arvadıma 
yaxınlaşdım”. – dedi. Buna cavab olaraq Allahın Elçisi 
(ona Allahın salamı vә salavatı olsun): “Azad edә bilәcәyin 
bir kölә tapa bilәrsәnmi?”  - deyә ondan soruşdu. 
O: “Xeyir” – dedi: “Arasını kәsmәdәn iki ay oruc 
tuta bilәrsәnmi?” – buyurdu. O: “Xeyir” – dedi. 
“Altmış kasıbı doyuzdura bilәcәk bir şey tapa 
bilәrsәnmi?” – deyә yenә buyurdu. O: “Xeyir” – 
dedi. Bu cavabdan da sonra  Peyğәmbәr (ona Allahın 
salamı vә salavatı olsun) bir müddәt dinmәdi. Biz dә 
belәcә gözlәdiyimiz halda Peyğәmbәrә (ona Allahın salamı 
vә salavatı olsun) içi xurma ilә dolu (tәxminәn 45-50 kiloluq) 
bir zәnbil gәtirildi. Allahın Elçisi (ona Allahın salamı vә 
salavatı olsun): “Sual verәn hardadır?” – deyә 
buyurdu. O da: “Buradayam” – dedi. Peyğәmbәr (ona 
Allahın salamı vә salavatı olsun): “Bunu götür, sәdәqә 
kimi payla” – deyә buyurdu. Hәmin adam: “Ey 
Allahın Elçisi, mәndәn daha kasıb olanamı verim? 
Allaha and olsun ki, (iki daşlıq arasında yerlәşәn Mәdinәni 
nәzәrdә tutaraq) bu iki dağ arasında mәnim ailәmdәn 
kasıb ailә yoxdur” – dedi. Peyğәmbәr (ona Allahın salamı 
vә salavatı olsun) buna yan dişlәri gürünәnә qәdәr güldü 
vә: “Tez ol, get ailәnә yedir”  - deyә buyurdu.  
(Hәdisdә keçәn zәnbil (= arak) xurma yarpaqlarından 
hörülmüş bir növ sәbәtdir. Miktel kimi adlandırılmışdır. Miktel 15 
sa şey tutan sәbәtdir. Bir sa-nı tәxminәn 3 kilo kimi qәbul etsәk, 
45 kq tutan bir zәnbil olur.) 
 
943-) Đbn Abbasdan (A. o. r.) rәvayәt edilmişdir 
ki, Peyğәmbәr (ona Allahın salamı vә salavatı olsun) hәcdә 
ehramlı olduğu zaman oruc halında qan aldırmışdır.  
(Qan alma mәlum üsullarla bәdәnin müәyyәn yerlәrindәn 
qan çıxartmaqdır. Qan alma haqqında 1964-cü hәdisin izahına 
baxın.) 
 
& 944-) Đbn Әbi Әvfa (A. o. r.) rәvayәt edir: 
“Allahın Elçisi (ona Allahın salamı vә salavatı olsun) ilә 
birlikdә sәfәrdәydik (vә oruc tutmuşduq). Bu vaxt kimәsә: 
“Miniyindәn düş vә mәnә xurma şirәsi hazırla!” 
– deyә buyurdu. O isә: “Ey Allahın Elçisi, Günәşә bax!” 
– dedi. Allahın Elçisi (ona Allahın salamı vә salavatı olsun) 
tәkrarәn: “Tez düşüb mәnә xurma şirәsi hazırla!” 
– buyurdu. O isә: “Ey Allahın Elçisi, Günәşә bax!” – 
dedi. Allahın Elçisi (ona Allahın salamı vә salavatı olsun): 
“Düş mәnә xurma şirәsi hazırla!” – buyurdu. Buna 
görә o, miniyindәn düşüb xurma şirәsi hazırladı. 
Peyğәmbәr (ona Allahın salamı vә salavatı olsun) şirәni 
içdikdәn sonra әli ilә şәrq tәrәfә işarә edәrәk: 
“Oradan gecәnin gәldiyini görsәniz oruc tutan 
şәxs iftar edә bilәr.” – deyә buyurdu. 
 
{&} 945-) Peyğәmbәrin (ona Allahın salamı vә 
salavatı olsun) zövcәsi Aişә (A. o. r.) rәvayәt edir: 
“Hәmzә b. Әmr әl-Әslәmi çox oruc tutardı. 
Peyğәmbәrә (ona Allahın salamı vә salavatı olsun): 
“Sәfәrә çıxdıqda da oruc tuta bilәrәmmi?” – deyә 
soruşdu. O isә: “Đstәsәn oruc tut, istәmәsәn 
tutma” – buyurdu. 
 
{&} 946-) Đbn Abbasdan (A. o. r.) rәvayәt edilir: 
“Peyğәmbәr (ona Allahın salamı vә salavatı olsun) 
Ramazanda Mәkkәyә sәfәrә çıxdı (Mәkkә ilә Mәdinә 
arasında) әl-Kәdid mövqeyinә çatıncaya qәdәr oruc 
tutdu. (Ancaq burada ona daha ehtiyac qalmadığına görә günor-
tadan sonra) orucu pozdu. Oradakı camaat da oruclarını 
pozdular. Oradakı camaat da oruclarını pozdular. 
(Hәdisin bir başqa variantı olan 1657-ci hәdisә baxın.) 
 
& 947-) Әbüddәrda (A. o. r.) rәvayәt edir ki: 
“Peyğәmbәr (ona Allahın salamı vә salavatı olsun) ilә birlikdә 
bir sәfәrdә bәrk isti bir gündә yola çıxdıq. Đsti o 
dәrәcәdә şiddәtli idi ki, bir nәfәr әli ilә başını 
örtmüşdü. Bu istidә Peyğәmbәr (ona Allahın salamı vә 
salavatı olsun) ilә Abdullah b. Rәvahandan başqa bizim 
heç birimiz oruc tutmamışdı. 
 
& 948-) Cabir b. Abdullah (A. o. r.) rәvayәt edir 
ki: “Allahın Elçisi (ona Allahın salamı vә salavatı olsun) bir 
sәfәrdә üstünә kölgә salınmış bir nәfәrin yanında çoxlu 
adamların yığışdığını gördü: “Bu nәdir belә?” – deyә 
soruşdu. Onlar: “Oruc tutub...” – cavabını verdilәr. 
Buna: “Sәfәrdә (bu tәrzdә) oruc tutmaq yaxşı de-
yil.” – deyә buyurdu. 
 
{&} 949-) Әnәs b. Malik (A. o. r.) demişdir: 
“Allahın Elçisi (ona Allahın salamı vә salavatı olsun) ilә 
birlikdә sәfәrdәydik. Nә oruc tutan tutmayanı 
mәzәmmәt edәr, nә dә oruc tutmayan tutanı danla-
yardı”. 
 
& 950-) Aişәdәn (A. o. r.) rәvayәt edilmişdir: 
“Peyğәmbәr (ona Allahın salamı vә salavatı olsun) 
buyurmuşdur: “Kim üstündә oruc borcu olduğu 
halda vәfat edәrsә, onun yerinә yaxını oruc 
tutar”. 
(Üstündә oruc borcu qaldığı halda ölәn adamın yerinә 
qohumunun oruc tutması barәsindә fikir ayrıseçkiliyi mövcuddur. 
Bәzi alimlәr deyirlәr ki, istәnilәn şәkildә olursa olsun, qohumu 
ölәnin әvәzinә oruc tuta bilәr. Bir qrup digәr alimlәr isә xatırlanan 
orucun Ramazan orucu deyil, niyyәt tutulmuş әlavә oruclara aid 
olduğunu iddia edirlәr. Әbu Davud bu hәdisi xatırlatdıqdan sonra, 
“Bu niyyәt orucu haqqındadır” demişdir. (Әbu Davud, Sıyam, 41) 
Đmam Әzәmә, Đmam Malikә, Sufiyan Sevriyә (, әn son 
baxışlarına uyğun olaraq Đmam Şәfiyә) görә  ölәn adam üçün 
başqası oruc tuta bilmәz. Bu ibadәt bәdәnin iştirakı ilә edilәn 
ibadәtdir. Başqasının әvәzinә onun ibadәt borcunu yerinә 
yetirmәk namazda olmadığı kimi, orucda da ola bilmәz deyilib. 
Onlara görә, “hәdisin mәqsәdi ondan ibarәtdir ki, әgәr ölәn şәxs 
oruc borcunun ödәnilmәsi üçün vәsiyyәt etmişdirsә, ölünün 
әvәzinә qohumları onun vәsiyyәtini yerinә yetirә bilәrlәr”. 
(Umdetul-Kari, IV, 124) 
Hәdisi rәvayәt edәn Aişәdәn (A. o. r.) ölәn adam üçün 
Ramazan orucu tutulub-tutulmayacağı barәdә soruşulduqda, o 
şәxsәn: “Xeyir, ancaq onun üçün hәr günә görә kasıblara sәdәqә 
verin.” – demişdir (Tәhavidәn rәvayәt edilәn Umdәtul-Kari, IX, 124). 
Buna oxşar nәzәr nöqtәsi Đbn Abbasdan (A. o. r.) rәvayәt edilir 
(Әbu Davud, Savm, 41). Yenә dә bu baxış Đbn Ömәrdәn (A. o. r.) 
Peyğәmbәrin (ona Allahın salamı vә salavatı olsun) kәlamı kimi 
rәvayәt edilmişdir (Tirmizi, Savm, 23). Ancaq Tirmizi bu sözün, 
hәqiqәtdә, Đbn Ömәrә mәxsus olduğunu deyir. 
Tәhavi vә Nәsainin Sünәni-Kübrada rәvayәt etdiyi vә 
Peyğәmbәrin (ona Allahın salamı vә salavatı olsun) sәhih qәbul 
edilәn”Kimsә kimsәnin yerinә oruc tuta bilmәz, kimsә 
kimsәnin yerinә namaz qıla bilmәz” formasındakı hәdisi 
yuxarıda şәrh etdiyimiz hәdisә ziddir (Nasbur-Raye, II, 463; 
Umdetul-Kari, IX, 124). Bәdrәddin Ayni buna әsaslanaraq yuxarıdakı 
hәdisә mәnsux edilmiş hәdis kimi yanaşması, hәdisin ravisi olan 
Aişәnin (A. o. r.) şәxsәn özünün hәdisin әksinә fitva vermәsi onun 
nәzәrindә hәdisin mәnsux olduğuna sübutdur. Đmam Malik bu ba-
rәdә demişdir: “Mәdinәdә nә sәhabәlәr vә nә dә tabeinlәrin heç 
birindәn: “Bir adamın başqası üçün oruc tuta bilәcәyini” 
eşitmәmişәm. Başqasının yerinә namaz da qılına bilmәz. Bunu hәr 
kәs özü üçün edir, başqası üçün edә bilmәz” (Nasbur-Raye, II, 
463). 
Uca Allah buyurmuşdur: “Hәr kәsin qazandığı günah 
ancaq özünә aiddir. Heç bir günahkar başqasının günahını 
daşımaz...” (Әnam, 6/164); “...Siz ancaq (dünyada) 
törәtdiyiniz әmәllәrin cәzasını çәkәcәksiniz!” (Tәhrim, 
66/7). Buna görә, alimlәrimizin bir hissәsi bu ayәlәrә istinad 
edәrәk ölәnin ardıyca onun әvәzinә oruc tutmağa çox da isti 
yanaşmayıblar. Ancaq ölüyә savab bağışlamaq üçün hәr cür savab 
etmәk olar. Lakin ölәn hәlә bu dünyada olarkәn oruc tutan, 
namaz qılan adamlardan olmadığı halda onun әvәzinә sonradan 
oruc tutmaq – hazırın naziri olmağa bәrabәrdir. Đbadәtdә әsas 
norma – ibadәtin hәr adamın özü tәrәfindәn istәnilәn formada vә 
vaxtda yerinә yetirilmәsidir.  
Ölәn adamın olan mükәllәfiyyәtini azaltmaq gözәl bir 
işdir. Ancaq bu yaxşı әmәl heç dә insanları tüfeyli hәyatı sürmәyә 
şirniklәndirmәmәlidir. Bu günümüzdә olduğu kimi, sifariş verib ad 
günlәrini keçirmәklә vaxt itirmәkdәnsә vә Allah xatirinә etmәyә 
borclu olduqları ibadәti gecikdirmәkdәnsә, bunun axırının necә 
olacağını düşünmәk daha faydalı olardı. Qoy heç kim özünü 
aldatmasın. Đbadәt fәrdidir. Hәr kәs öz ibadәtinә görә mәsuliyyәt 
daşıyacaqdır. 
Xülasә kimi qeyd edim ki, açıqlamağa çalışdığımız hәdisi 
bütün çılpaqlığı ilә anlamağa cәhd göstәrmәk bir sıra yanlışlıqlara 
yönәldә bilәr. Ölәn adam tutmadığı orucları ölmәmişdәn әvvәl 
vәsiyyәt edәrsә, onun әvәzindә malından fidiyә verilir. Vәsiyyәt 
etmәmişdirsә, qohumları istәrsә,  onun әvәzinә fidiyә paylaya 
bilәrlәr. Đbadәtlәri qәbul edәn Allahdır, istәdiyi ibadәti qәbul edәr, 
istәmәdiyini rәdd etmәyә güc Ondadır.) 
 
& 951-) Đbn Abbas (A. o. r.) rәvayәt edir: “Bir 
nәfәr Allahın Elçisinin (ona Allahın salamı vә salavatı olsun) 
yanına gәlib soruşdu: “Ey Allahın Elçisi, anam bir aylıq 
oruc borcu ilә vәfat etdi. Mәn onun yerinә (orucunu) 
ödәyә bilәrәmmi?” O isә: “Allaha olan borc – 
ödәnmәyә әn layiq olanıdır”. 
(Bu hәdisdә ölәn bir adamın oruc borcu vardısa, onun 
әvәzinә orucun ödәnilә bilәcәyi bildirilir. Lakin ödәnilәcәk borcun 
oruc tutmaqla deyil, ölәnin orucu әvәzinә fidiyә paylamağın yerinә 
yetirilmәsi әvvәlki hәdisin şәrhindә bildirilmişdi.) 
 
952-) Abdullah b. Әbi Әvfa (A. o. r.) rәvayәt 
edir: “Allahın Elçisi (ona Allahın salamı vә salavatı olsun) ilә 
birlikdә yola çıxmışdıq. O oruc tutmuşdu. Günәş 
batarkәn (Bilala): “Miniyin düşüb bizә xurma şirәsi 
hazırla” – deyә buyurdu, o isә: “Ey Allahın Elçisi, 
bәlkә axşamın düşmәsini bir az da gözlәyәsәn?” – 
dedi. Allahın Elçisi (ona Allahın salamı vә salavatı olsun): 
“Miniyin düşüb bizә xurma şirәsi hazırla” – deyә 
buyurdu, o isә yenә: “Ey Allahın Elçisi, hava hәlә 
işıqlıdır axı” söylәdisә dә: “Düş, bizә xurma bizә 
xurma şirәsi hazırla” – deyә tәkrar buyurdu vә Bilal 
da düşüb xurma şirәsini hazırladı. Sonra Allahın Elçisi 
(ona Allahın salamı vә salavatı olsun) şәrq tәrәfә işarә 
edәrәk: “Gecәnin bu tәrәfdәn gәldiyini 
gördüyümüz halda oruc olan iftar edә bilәr”. – 
buyurdu. 
(Hәdisin bir variantı yuxarıda 944-cü hәdisdә keçir.) 
 
 
{&} 953-) Sәhl b. Sәiddәn (A. o. r.) rәvayәt 
edir: “Allahın Elçisi (ona Allahın salamı vә salavatı olsun) 
buyurmuşdur: “Đnsanlar vaxtında iftar edәndә 
daima xeyir içindә olurlar”. 
 
954-) Әsma bint Әbu Bәkr (A. o. r.) demişdir: 
Allahın Elçisi (ona Allahın salamı vә salavatı olsun) dövründә 
buludlu bir gündә iftar etdik. Amma sonra Günәş 
tәkrar göründü”. 
(Hәdisin Buxaridәki ardında ravi: “Qәza etmәlәrinә әmr 
verildimi?” sualına, o: “Bәs qәzası olmayacaqdımı” – deyә cavab 
vermişdir.)   
 
& 955-) Rübeyyi bint Muavviz (A. o. r.) rәvayәt 
edir: “Allahın Elçisi (ona Allahın salamı vә salavatı olsun) 
aşura gününün sәhәri: “Kim oruc tutmadan sәhәri 
açmışsa, sonraya qalan günlәrini oruc tutaraq 
tamamlasın. Sәhәri oruclu açan isә orucunu 
davam etdirsin” – deyә, әnsar kәndlәrinә xәbәr gön-
dәrdi. Bundan sonra, biz oruc tutar, uşaqlarımıza da 
oruc tutdurardıq, onlara rәngli yundan oyuncaqlar 
düzәldәr, yemәk üçün ağlayanda bu oyuncaqları 
verirdik vә belәcә iftar vaxtına kimi ovunurdular. 
(Hәdisin bir variantı 938-ci hәdisdir. Ramazan orucu fәrz 
olduğuna görә, aşura orucunun tutulması arzu edilәndir. 970-ci 
hәdisә baxın.) 
 
956-) Әbu Sәid әl-Xudri (A. o. r.) demişdir: 
“Allahın Elçisini (ona Allahın salamı vә salavatı olsun): 
“Orucu pozmadan ertәsi günün orucuna davam 
etmәyin. Sizdәn kimsә orucunu pozmadan 
tutmaq istәyirsә, onu obaşdana qәdәr tutsun”• – 
deyә buyurarkәn eşitmişәm.   
 
                                                 
•
 Bu hәdisdә “...obaşdana qәdәr tutsun” ifadәsi ona dәlalәt edir ki, ya iftar, ya da 
obaşdan yeyilmәdәn ikinci (vә sonrakı) gün oruc tutmaq olmaz. Tәrc. F.S.   
{&} 957-) Әbu Hureyrә (A. o. r.) demişdir: 
“Allahın Elçisi (ona Allahın salamı vә salavatı olsun) orucu 
pozmadan, dalbadal iftarsız tutmağı qadağan etdi. 
Buna görә müsәlmanlardan bir nәfәr ona: “Ey Allahın 
Elçisi, axı sәn orucunu pozmadan tutursan” – dedi. O 
isә buyurdu: “Sizin hansı biriniz mәnim kimi ola 
bilәr? Mәn, Rәbbim mәni yedirib-içirib 
doydurmuş halda gecәlәyirәm”. Buna baxmayaraq 
onlar bu şәkildә orucu pozmadan tutmağa davam 
etdilәr. Allahın Elçisi (ona Allahın salamı vә salavatı olsun) 
onlarla birlikdә bir gün iftarsız oruc tutdu, sonra bir 
gün dә iftarsız oruc tutdu; nәhayәt ayın hilalını 
gördülәr. Allahın Elçisi (ona Allahın salamı vә salavatı olsun) 
bununla әlaqәdar bu cür oruc tutmamağı  söylәdiyi 
halda oruca davam etmәlәrinә diqqәt yetirәrәk xәbәr-
darlıq üçün buyurmuşdu: “Әgәr hilal geciksәydi, bu 
cür oruc tutmağı artırardım”. 
Әbu Hureyrәdәn (A. o. r.) rәvayәt edilәn bir 
hәdisdә isә Allahın Elçisi (ona Allahın salamı vә salavatı 
olsun) buyurmuşdur: “Mәn, Rәbbim mәni yedirib-
içirib doydurduğu halda gecәlәyirәm. Siz görә 
bilәcәyiniz işin altına girin”. 
 
958-) Әbu Cuhayfә (A. o. r.) demişdir: “Allahın 
Elçisi (ona Allahın salamı vә salavatı olsun) Salman ilә Әbu 
Dәrdanı qardaş elan etdi. Bir dәfә Salman Әbu 
Dәrdaya qonaq gәlәn zaman arvadı Ümmüdәrdanı 
bәzәkli paltarlarını çıxarıb köhnә paltar geyinmiş halda 
gördü vә ondan: “Bu nә haldır?” – deyә soruşdu. O 
isә: “Qardaşın Әbu Dәrdanın bu dünyada bir ehtiyacı 
yoxdur” dedi. Bu zaman Әbu Dәrda da gәldi. Salmana 
yemәk hazırladı. Salman: “Sәn dә ye” – dedi. Dәrda: 
“Mәn orucam” – dedi. Salman: “Sәn yemәsәn, mәn dә 
yemәyәcәyәm” – dedi. Bu tәkidә görә Әbu Dәrda yedi. 
Gecә olduqda Әbu Dәrda gecә namazına qalxmaq 
istәdi. Salman: “Hәlә yat” dedi, o da  yatdı. Sonra yenә 
dә qalxmağa cәhd etdi. Salman: “Hәlә yat” dedi. 
Gecәnin axırı çatdıqda Salman: “Tez ol, indi qalx!” - 
dedi vә birgә namaz qıldıqdan sonra Salman Әbu 
Dәrdaya dedi: “Şübhәsiz ki, Rәbbinin sәnin üstündә 
haqqı var, öz nәfsinin dә sәnin üstündә haqqı var, 
ailәnin dә sәnin üstündә haqqı var, haqq sahibinә 
haqqını ver!” Әbu Dәrda Peyğәmbәrin (ona Allahın salamı 
vә salavatı olsun) yanına gәlәrәk ona Salmanın dediklәrini 
söylәdi. “Allahın Elçisi (ona Allahın salamı vә salavatı olsun) 
buyurdu: “Salman doğru demişdir”. 
 
{&} 959-) Aişә (A. o. r.) demişdir: ““Allahın 
Elçisi (ona Allahın salamı vә salavatı olsun) belә oruc tutardı 
ki, elә bilәrdik ki, fasilә vermәyәcәk. Bәzәn dә oruca o 
qәdәr ara verәrdi ki, deyәrdik ki, artıq oruc 
tutmayacaq. “Allahın Elçisini (ona Allahın salamı vә salavatı 
olsun) Ramazan ayndan başqa bir ayda tam oruc 
tutduğunu görmәmişәm. Şaban ayındakı qәdәr çox 
oruc tutduğunu da görmәmişәm. 
(Hәdisin bir variantı 603-cü hәdisdir.) 
 
& 960-) Yenә dә Aişә (A. o. r.) demişdir: 
“Peyğәmbәr (ona Allahın salamı vә salavatı olsun) heç bir 
ayda Şaban ayından çox oruc tutmazdı (bәzi illәrdә isә) 
bütün Şaban ayını oruc tutardı. Özü belә buyurardı: 
“Görә bilәcәyiniz işә girişin. Şübhәsiz ki, siz be-
zikәr, usanarsınız, lakin Allah bezib usanmaz”. 
Peyğәmbәrin (ona Allahın salamı vә salavatı olsun) әn çox 
sevdiyi namaz, onu qılanın, az da olsa, hәmişә qıldığı 
namazdır. O (ona Allahın salamı vә salavatı olsun) da hәmişә 
qılmağı xoşladığı namazı qılardı.  
(Hәdisin fәrqli variantları 40 vә 2102-ci hәdislәrdir.) 
 
961-) Әnәsdәn (A. o. r.) rәvayәt edilir: 
“Peyğәmbәrin (ona Allahın salamı vә salavatı olsun) oruc 
olması barәdә soruşduqda, o demişdir: “Onu oruc 
tutan görmәk istәdiyim bir ayda, onu qәti oruc tutan, 
oruc tutmamış kimi görmәk istәdiyim vaxtda isә 
qәtiyyәn oruc tutmayan kimi görәrdim. 
Yenә (Peyğәmbәri (ona Allahın salamı vә salavatı 
olsun) gecә namaz qılınan vaxtda onu namaz qılan 
görmәk istәdiyim zaman, hökmәn onun namaz qıldığını 
görәr, yatdığını görmәk istәdiyim halda da yatmış 
olduğunu görәrdim. 
Allahın Elçisinin (ona Allahın salamı vә salavatı olsun) 
әlindәn dә yumşaq nә bir ipәyә, nә dә bir pәrquya 
toxunmamışam. Allahın Elçisinin (ona Allahın salamı vә 
salavatı olsun) әtrindәn dә tәravәtli nә bir qoxu, nә 
müşk, nә dә bir әtir iylәmәmişәm” – deyә Әnәs bildir-
mişdir. 
(Hәdisin qısa bir variantı 603-cü hәdisdir.) 
 
& 962-) Abdullah b. Әmr b. әl-As (A. o. r.) 
rәvayәt etmişdir: “Allahın Elçisi (ona Allahın salamı vә 
salavatı olsun) mәnә buyurdu ki: “Ey Abdullah, sәnin 
gecәlәri hәmişә namaz qılan, gündüzlәri isә 
uzun müddәt oruc tutduğun mәnә bildirilmә-
yibmi?”  Mәn dә: “Bәli, elәdir, ey Allahın Elçisi” – 
deyә cavab verdim. “Belә etmә, ara verәrәk oruc 
tut, hәm gecә namazı qıl, hәm dә yat. Çünki 
bәdәninin sәndә haqqı var, gözünün sәndә 
haqqı var, zövcәnin sәndә haqqı var, qonağının 
sәndә haqqı var. Hәr ay üç gün oruc tutmaq 
sәnә bәsdir. Çünki hәr bir savab on misillidir, bu 
da sәnә bir ilin orucu kimi savab olar”. Mәn çox 
olmasını istәdikcә, mәnә artırıldı. Mәn dә dedim: “Ey 
Allahın Elçisi, bunlardan daha çox etmәyә gücüm var”. 
“Allahın Peyğәmbәri Davud (ә. s.) kimi oruc tut, 
ona әlavә artırma” – deyә buyurdu. Mәn isә: 
“Allahın Peyğәmbәri Davudun (ә. s.) orucu nә qәdәr 
idi?” – deyә soruşdum. “Đlin yarısı qәdәr”. – 
buyurdu. 
Abdullah (A. o. r.) artıq yaşlandığı zaman: “Kaş 
ki, Allahın Elçisinin (ona Allahın salamı vә salavatı olsun) 
asan olması üçün mәnә verdiyi imkanı qәbul edәydim” 
– deyәrdi. 
 
& 963-) Yenә dә Abdullah b. Әmrdәn gәlәn 
digәr bir hәdisdә deyilir: “(Peyğәmbәr): “Davudun (ә. 
s.) orucu kimi oruc tut. O bir gün oruc tutar, o 
biri gün tutmazdı. O düşmәnlә üz-üzә gәlәndә 
dә qaçmazdı” – buyurdu, mәn isә: “Ey Allahın 
Peyğәmbәri, bu gözәl sifәtlәri mәnә kim qazandıra 
bilәr?” – deyә ondan soruşdum. (Söhbәtin axırında) 
“Allahın Elçisi (ona Allahın salamı vә salavatı olsun) iki dәfә: 
“Bütün ili oruc tutan – oruc tutmamışdır” – 
buyurdu”. 
(Hәdisin bir variantı olan 1821-ci hәdisә baxın.) 
 
964-) Әnәs (A. o. r.) rәvayәt edir: “Allahın Elçisi 
(ona Allahın salamı vә salavatı olsun) anam Ümmü Süleymin 
yanına gәldi. O da xurma vә kәrә yağı gәtirdi. “Allahın 
Elçisi (ona Allahın salamı vә salavatı olsun): “Yağınızı 
tuluğuna, xurmanızı qabına boşaldın, çünki mәn 
orucam”. – deyә buyurdu. Sonra evin bir küncünә 
çәkilib nafilә namaz qıldı, Ümmü Süleym vә ailә üzvlәri 
üçün dua etdi. Bundan sonra Ümmü Süleym dedi: “Ey 
Allahın Elçisi, kiçik xidmәtçin üçün bir dua etmәyini 
istәyirәm”. “O kimdir? – deyә buyurdu. Ümmü 
Süleym: “Xidmәtçin Әnәs üçün” – dedi. “Allahın Elçisi 
(ona Allahın salamı vә salavatı olsun) mәnim üçün bu 
dünyada vә axirәtdә xeyirli nә varsa dua etdi: 
“Allahım, ona var-dövlәt vә övladlar bәxş et vә 
onları onun üçün bәrәkәtli et” – deyә buyurdu. 
Şübhәsiz ki, mәn әnsarlardan var-dövlәt tәrәfdәn әn 
zәnginiyәm. Qızım Ümeyyә mәnә Hәccacın Bәsrәyә 
gәldiyi zaman (h. 75-ci ildә) şәxsәn mәnim uşaqlarımdan 
yüz iyirmi nәfәrinin torpağa basdırıldığını bildirdi”. 
(Bu duanın bәrәkәti ilә Әnәs (A. o. r.) yüz yaşına 
yaxınlaşdığı vaxtda vәfat etmişdir. Uşaqları o qәdәr çox idi ki, 
şәxsәn hәyatda olduğu vaxtlarda onlardan ölәnlәrinin sayı, tәkcә 
Hәccac Bәsrәyә gәldikdә yüz iyirmi nәfәrmiş.) 
 
& 965-) Đmran b. Hüseyn (A. o. r.) rәvayәt edir: 
““Allahın Elçisi (ona Allahın salamı vә salavatı olsun) bir 
nәfәrә: “Ey filankәsin atası, bu ayın sonunda 
oruc tutmuşdunmu? – deyә ona sual vermiş, (Đmran 
(A. o. r.) da bunu eşidirmiş,) hәmin adam: “Xeyir, ey 
Allahın Elçisi” – cavabını vermişdir. Elә isә, Ramazan 
çıxan kimi, onun yerinә iki gün oruc tut” – deyә 
buyurmuşdur. 
Ondan nәql edilәn bir başqa hәdisdә yuxarıdakı 
ifadә: “Şabanın sonunda oruc tutmuşdunmu? – 
formasındadır. 
(933-cü hәdisdә Ramazandan bir-iki gün qabaq oruc 
tutma qadağan edilmişdir. Ancaq kimin ki, hәr ayın sonunda oruc 
tutmaq adәti varsa, ona güzәştә gedilir. Peyğәmbәrimizin (ona 
Allahın salamı vә salavatı olsun) hәr ayın sonunda oruc tutması 
adәti olduğu üçün barәsindә bәhs edilәn sәhabәsindәn Ramazan 
ayından әvvәl oruc tutub-tutmamasını soruşmuşdur. Ramazanı 
qarşılamaq üçün oruc tutmasını soruşmaq mәqsәdi olmamışdır.) 
 
& 966-) Cabirdәn (A. o. r.): ““Allahın Elçisi (ona 
Allahın salamı vә salavatı olsun) cümә günü oruc tutmağı 
qadağan etmişdirmi?” soruşanda: “”Bәli” – cavabını 
vermişdir. 
 
967-) Cüveyriyә bint Xarisdәn (A. o. r.) rәvayәt 
edilir: “Bir cümә günü o oruc ikәn “Allahın Elçisi (ona 
Allahın salamı vә salavatı olsun) yanına gәlir vә soruşur: 
“Dünәn oruc tutmuşdunmu?”  O isә: “Xeyir” deyir. 
“Allahın Elçisi (ona Allahın salamı vә salavatı olsun): “Sabah 
oruc tutmağı düşünürsәnmi?” soruşmuş, o yenә 
dә: “Xeyir” demişdir. Belә olduqda: “Elә isә orucunu 
poz” – deyә buyurmuşdur.   
 
968-) Aişәdәn (A. o. r.): “Allahın Elçisi (ona Allahın 
salamı vә salavatı olsun) gününün bir hissәsini hәr hansı 
bir şeyә hәsr edәrdimi?” – deyә soruşmuşlar, o da: 
“Xeyir, onun gördüyü iş davamlı olardı. Sizin hansı 
biriniz “Allahın Elçisinin (ona Allahın salamı vә salavatı 
olsun) gördüyü işi görә bilәr axı!? – demişdir. 
(Әslindә “Allahın Elçisi (ona Allahın salamı vә salavatı 
olsun) bәzi işlәrini müәyyәn günlәrә hәsr edәrdi. Aşura günü, 
Bazar ertәsi, cümә axşamı orucları kimi. Hәmin oruclar müәyyәn 
günlәrә hәsr olunmuşdur. Yuxarıdakı hәdisin bu deyilәnlәrә әks 
olduğunu görürük. Bu mәsәlәni alimlәrimiz belә izah etmişlәr: 
“Yuxarıda Aişә (A. o. r.) validәmizә verilәn suallar hәr ayın 
әvvәlindә vә axırında tutulan nafilә oruclar vә ya Şәvval ayında 
altı gün tutulan orucun müәyyәn günlәrә mәxsus olmasını bilmәk 
üçün soruşmuşlar vә o da belә cavab vermişdir.) 
 
969-) Aişә vә Đbn Ömәr (A. o. r.) demişlәr: 
“Hәcdә qurban kәsilmәsi lazım olduğu halda kәsmә-
yәnlәrdәn başqa, tәşrik günlәrindә (Qurban bayramının 2, 
3 vә 4 günlәri) oruc tutmağa icazә verilmәmişdir”.   
 
{•} 970-) Aişә (A. o. r.) demişdir: “Cahiliyyә 
dövründә qureyşilәr aşura günü oruc tutardılar. 
“Allahın Elçisi (ona Allahın salamı vә salavatı olsun) dә aşura 
günü oruc tutardı. Mәdinәyә gәldikdәn sonra da bu 
orucu tutmuş vә tutulmasını әmr etmişdir. Axırda 
ramazan orucu fәrz olduqdan sonra aşura günü 
orucunu (hәmişә) tutmağı tәrk etdi. Artıq kim istәyirsә 
tutsun, istәmirsә tutmasın”. 
(Hәdisin bir variantı 805-ci hәdisdәdir. Mәlum olduğu 
kimi, Đbrahim әleyhissalam Mәkkәdә Allahın dinini tәsis etmiş vә 
onun tәlәblәrini izah etmişdir. Sonralar dindә sapmalar baş 
vermişdir. (1351-ci hәdisin şәri ilә 1468-ci hәdisin şәrhinә baxın.) Dindә 
nә qәdәr sapmalar olsa da bәzәn bir sıra sәthi әsaslar da mövcud 
olmuşdur. Bu hәdisdәn bizә aydın olan oruc vә aşura orucunun 
Đslamdan әvvәl dә olduğunu göstәrir. Quranda orucun bizdәn 
әvvәlki xalqlara da fәrq olunduğu bildirilir. (Bәqәrә, 2/183). Lakin 
hәmişә olduğu kimi orucda da bәzi sapmalar olmuş, keyfiyyәti vә 
yerinә yetirilmәsindә dәyişikliklәrә mәruz qalmışdır.) 
 
& 971-) Đbn Abbas (A. o. r.) demişdir: “Allahın 
Elçisi (ona Allahın salamı vә salavatı olsun) Mәdinәyә 
gәlәndә yәhudilәrin oruc tutduğunu gördü vә: “Bu 
nәdir?”  - deyә sual verdi. Onlar: “Bu, xeyirli bir 
gündür, Allahın Đsrail oğullarını düşmәnlәrindәn qurtar-
dığı bir gündür. Bu sәbәbә görә Musa hәmin gün oruc 
tutmuşdur” dedilәr. “Allahın Elçisi (ona Allahın salamı vә 
salavatı olsun): “Mәn Musaya sizdәn daha çox 
                                                 
 
 
yaxınam” – deyә buyurdu vә hәmin gün hәm özü 
oruc tutdu, hәm dә oruc tutulmasını әmr etdi.” 
 
 
Bismillәhir-Rahmәnir-Rahim 
 
31-) Tәravih namazı bölümü 
 
{•} 972-) Aişәdәn (A. o. r.) rәvayәt edilmişdir: 
“Allahın Elçisi (ona Allahın salamı vә salavatı olsun) bir gecә 
gecәnin tәn yarısında qalxıb mәsciddә namaz qıldı. 
Bәzi adamlar da onunla birlikdә namaz qıldılar, sәhәr 
olunca isә bu barәdә öz aralarında danışdılar, ertәsi 
gecә isә әvvәlkindәn dә daha çox adam yığışaraq 
Peyğәmbәrlә namaz qıldılar, sәhәr olan kimi yenә öz 
aralarında bu namazı müzakirә etdilәr. Sonra üçüncü 
gecә mәscid camaatı olduqca artdı. Yenә dә Allahın 
Elçisi (ona Allahın salamı vә salavatı olsun) qalxıb namaz 
qıldı. Onlar da onunla birgә namaz qıldılar. Dördüncü 
gecә olduqda camaat mәscidә yerlәşmәdi, axırda 
Allahın Elçisi (ona Allahın salamı vә salavatı olsun) sübh 
namazına qәdәr camaatın yanına çıxmadı. Sübh 
namazını qılıb qurtardıqdan sonra camaata tәrәf 
çevrildi, şәhadәt kәlmәsini dedi vә ardıyca: “Bundan 
sonra bunu bilin ki, sizin (namaz qılarkәn arxamda 
durduğunuz) yeriniz mәnә qapalı deyildir, ancaq bu 
namazı fәrz kimi qәbul edib sonra yerinә yetirә 
bilmәyәcәyinizdәn qorxdum (yanınıza namaz qılmağa 
çıxmadım)” – deyә buyurdu.   
Hәdisi rәvayәt edәnlәrdәn Şihab әz-Zühri 
demişdir: “Vәziyyәt elә bu halda ikәn Allahın Elçisi (ona 
Allahın salamı vә salavatı olsun) vәfat etdi.”  
                                                 
 
 
(Hәdisin variantları 423 vә 424-cü hәdislәrdir. 
Peyğәmbәrimizin tәravih namazının nә şәkildә olması haqqında 
608-ci hәdisә baxın.) 
 
 
32-) Qәdir gecәsinin fәzilәti bölmәsi 
 
 
{&} 973-) Đbn Ömәr (A. o. r.) rәvayәt edir: 
“Peyğәmbәrin (ona Allahın salamı vә salavatı olsun) 
sәhabәlәrindәn bәzilәrinә qәdir gecәsinin ramazanın 
sonundakı yeddi gecәdә olduğu göstәrilmişdi. Bununla 
bağlı olaraq Allahın Elçisi (ona Allahın salamı vә salavatı 
olsun) buyurmuşdur: “Mәn sizin gördüklәrinizi gö-
rürәm, qәdir gecәsi sonuncu yeddi gecәyә 
tәsadüf edir. Buna görә, kim bu gecәni tapmaq 
istәyirsә son yeddi gecәdә axtarsın”. 
 
  {•} 974-) Әbu Sәid әl-Xudri (A. o. r.) rәvayәt 
edir: “Ramazanın ortasındakı on gündә Allahın Elçisi 
(ona Allahın salamı vә salavatı olsun) ilә birlikdә mәsciddәn 
çıxmadan ibadәtlә mәşğul olduq. Đyirminci günün 
sәhәrisi (ibadәt yerindәn) çıxıb bizә xütbә oxudu vә 
buyurdu: “Mәnә Qәdir gecәsi göstәrildi, sonra isә 
unutduruldu, amma siz onu sonrakı on gecәnin 
tәklәrinin birindә axtarın. Bir dә mәnә özümün 
(bu gecәnin sәhәri) su vә palçıq içindә sәcdә qıldığım 
da göstәrildi. Kim Allahın Elçisi ilә mәscidә 
çәkilib ibadәt edirdisә, yerinә qayıtsın”. Biz dә 
                                                 
 
 
(mәscidә ibadәt yerinә) qayıtdıq, göydә heç bir bulud gör-
mürdük, bu vaxt bir bulud gәldi vә elә bir yağış yağdı 
ki, mәscidin tamasası axdı. Mәscidin tamasası xurma 
budaqlarından hörülmüşdü. Sübh namazı qılındı. 
Allahın Elçisini (ona Allahın salamı vә salavatı olsun) su vә 
palçığın içindә sәcdә qılarkәn gördüm, alnındakı palçıq 
izlәrini belә gördüm”. 
 
975-) Đbn Abbasdan (A. o. r.) rәvayәt edilir: 
“Peyğәmbәr (ona Allahın salamı vә salavatı olsun) buyurdu: 
“O Qәdir gecәsini ramazanın axırındakı on 
gecәdә, arxada qalan doqquzuncu gecәsindә, 
arxada qalan yeddinci gecәsindә, arxada qalan 
beşinci gecәsindә axtarın”. 
976-) Yenә dә Đbn Abbasdan (A. o. r.) rәvayәt 
edilәn bir başqa hәdisdә isә Allahın Elçisi (ona Allahın 
salamı vә salavatı olsun) buyurur: “O, yәni qәdir gecәsi 
(axırdakı) o, keçәn on gündә, doqquzuncuda vә ya 
qalan yeddidәdir”. 
 
& 977-) Aişә (A. o. r.) demişdir: “Peyğәmbәr 
(ona Allahın salamı vә salavatı olsun) Ramazan ayının (son) 
on (günü) girәndә bağını möhkәm bağlayar, gecәni 
oyaq qalar, ailәsini dә oyadardı”. 
(Qәdir gecәsi hökm vә tәqdir gecәsi mәnasını verdiyi 
kimi, dәyәrli, şәrәfli, uca mәnasını da bildirir. Quranda bu gecәnin 
adı ilә bağlı bir surә vardır: 
 “Hәqiqәtәn, Biz onu (Quranı) Qәdir gecәsi (lövhi-
mәhfuzda dünya sәmasına) nazil etdik! (Ya Peyğәmbәr!) Sәn 
nә bilirsәn (haradan bilirsәn) ki, Qәdir gecәsi nәdir?! Qәdir 
gecәsi (savab cәhәtdәn) min aydan daha xeyirlidir! (O, 
ramazan ayının on doqquzuna, iyirmi birinә, iyirmi üçünә, iyirmi 
beşinә, bir rәvayәtә görә isә iyirmi yeddisinә tәsadüf edir). O 
gecә mәlәklәr vә ruh (Cәbrail) Rәbbinin izni ilә (hәmin 
gündәn gәlәn ilin Qәdir gecәsinәdәk dünyada baş verәcәk) hәr 
bir işdәn dolayı (Allah dәrgahından әmrlәr alaraq) yerә 
enәrlәr. O gecә dan yeri sökülәnә kimi (büsbütün) 
salamatlıqdır! (әmin-amanlıqdır) (Qәdir gecәsi heç bir bәla nazil 
olmaz, o, bütünlüklә xeyir-bәrәkәtdәn ibarәtdir. O gecә mәlәklәr 
yer üzündә gәzib Allahın müxlis bәndәlәrinә salam verәrlәr. Buna 
görә dә Qәdir gecәsi sәhәrә qәdәr oyaq qalıb ibadәt etmәk 
lazımdır!)”  (Qәdr, 97/1-5) Surәdә verilmiş “min ay”  ifadәsi 
bәzi alimlәrә görә sadәcә çoxluğu ifadә edir. (Fathul-Kadr, Şәvkani, 
V, 555) 
Belә qiymәtli bir gecәnin hansı gecә olması barәdә qırxa 
kimi müxtәlif baxışlar vardır. (Fәthul-Kadır, V. 555) Gecә xüsusi 
olaraq mәlum bir vaxt hüdudunda tәyin edilmәmişdir. Bunun 
hikmәti bildirilmәmişdir. Әslindә, insanların daima sәy göstәrsinlәr 
deyә Uca Allah razılığını, әzәmәtli adını, orta namazı, tövbәnin 
qәbulunu, insanın ölәcәyi vaxtı, cümә günü Allahın duaları qәbul 
etmәsi vaxtını, gecәdәki duaları qәbul etmәk vaxtını gizli 
saxlamışdır. (Tәsiru-Kәbir, XXXI. 27; Zadul-Mәsir, Đbn Cәvzi, V. 276) 
Qәdir gecәsi haqqında gәlәn hәdislәrә görә bu gecә 
Ramazan ayının 1, 17, 18, 19, 21, 23, 25,27, 29 gecәlәrindәdir. 
Peyğәmbәrә (ona Allahın salamı vә salavatı olsun) qәdir gecәsi 
barәdә sual verdikdә: “O, Ramazanın  bütünündәdir” – deyә 
buyurmuşdur. (Әbu Davud, Әbvabu şәhri ramazan, 321) Son on 
gecәdә ola blәcәyi kimi, bütün tәk gecәlәrdә olduğu da bildirilir.   
Abdullah b.Mәsud (A. o. r.) demişdir: “Kim bir il tam oyaq 
qalsa qәdir gecәsinә rast gәlәr”. (Әbu Davud, Әbvabu şәhri ramazan, 
316) Buna görә Әbu Bәkr әl-Cәssas vә bir sıra hәnәfilәr qәdir 
gecәsinin ilin içәrisindә yayıldığını bildirmişlәr. (Әhkamul-Quran, 
Cәssas, V. 374) Đmam Әzәmin dә bu baxışla razı olduğu söylәnir. 
Ancaq bir başqa rәvayәtә görә Đmam Әzәm: “Qәdir gecәsi 
ramazanın әvvәlindә dә, sonunda da gәlә bilәr” demişdir. 
(Umdәtul-Kari, IX, 206) 
Qәdir gecәsinin hansı gecәdә olduğunu bildirәn 
hәdislәrdәki ifadәlәrin qapalı olduğu aydın görünür: “axıra qalan 
doqquzuncu gecә” kimi. Đndi biz ayın 29 vә ya 30-dan hansının 
olacağını bilmәdiyimizdәn, bunun axıra qalan 29 vә ya 30-cu gün 
olması mәlum deyil. 
Peyğәmbәr (ona Allahın salamı vә salavatı olsun) 
buyurmuşdur: “Kim qәdir gecәsi camaatla namaz qılarsa, 
ondan böyük qismәtini almış olar” (Muvatta, Đtikaf, 17) 
Qәdir gecәsinin hәr il müxtәlif gecәyә rast düşmәsi vә ilin 
bütün gecәlәri içindә dәyişdiyi vә ya әn azı ramazan gecәlәri 
içindә dәyişdiyi bildirilmiş bütün belә hәdislәrin toplanmışdır. Buna 
görә “hәdislәrin bir-birindәn fәrqlәnmәsi ziddiyyәt tәşkil etmir, 
bunlar hәr dәfә ayrı-ayrı illәrin qәdir gecәsini göstәrir” deyilmişdir. 
(Şәrhu Muslim, Nәvәvi, 瞢𠏹傱冃𠗖冭) 
Yuxarıda bildirildiyi kimi bu gecәnin qәti şәkildә vaxtının 
bildirilmәmәsinin hikmәti insanları daima fәal vәziyyәtdә 
saxlamaqdır. Mәhz bu sәbәbә görә Đbn Mәsudun (A. o. r.) yuxarıda 
yad edilәn “Kim qәdir gecәsi camaatla namaz qılarsa, 
ondan böyük qismәtini almış olar”  hәdisi Ubey b. Kәbә (A. o. 
r.) söylәdikdә, o demişdir: “Allah ona rәhmәt etsin, әslindә özü dә 
bunun ramazan ayında olduğunu bilirdi. Ancaq xalqın buna ümid 
bağlayıb tәnbәllәşmәsini istәmәdiyi üçün o belә demişdi”. (Әbu 
Davud, Әdvabu şәhri ramazan, 316; Tirmizi, Savm, 71) 
Qәdir gecәsi Quranın nazil olunduğu gecәdir. (Qәdir, 97/1) 
Quran Ramazan ayında nazil edilmişdir.(Bәqәrә, 2/185) Әslinә 
qaldıqda Quran 23 illik bir müddәtdә hissә-hissә nazil edilmişdir. 
Qәdir gecәsindә nazil edilmәsi onun ilk başlanğıcına aiddir vә ya 
Lövhi-mәfhuzdan yaxın sәmaya birdәfәlik göndәrilmәsi ilә 
bağlıdır. 
Bu açıqlamalardan başa düşdüyümüz ondan ibarәtdir ki, 
bu aydan daha xeyirli olan qәdir gecәsinin hansı gecәyә 
düşmәsinin, insanları tәnbәlliyә salmamaq üçün, dәqiq vaxtı 
bildirilmәmişdir. Ramazanda hәr gecәni qәdir gecәsi kimi 
dәyәrlәndirmәyimiz, xüsusilә dә, ramazan ayının bütün gecәlәrini 
oyaq qarşılamağımız lazımdır. Tәkcә 27-ci gecәni oyaq qalaraq 
digәrlәrinә diqqәt yetirmәmәk doğru olmaz. “Hәr gecәni Qәdir, 
hәr gәlәni Xızır bil!” atalar sözü dә bu barәdә çox gözәl 
misaldır. Madәm ki, qәdir gecәsi Qurani Kәrimin nazil edildiyi 
gecәdir, o halda Quranın bizә nazil olması, Quranla yaşadığımızı 
daxilәn hiss etdiyimiz hәr bir gecә bizim üçün bir Qәdir 
Gecәsidir. 
Alimlәrin hәmrәy olduqları bir mәsәlә dә qәdir gecәsinin 
qiymәtli vә şәrәfli olmasının sәbәbi, gecә ilә bağlı deyil, gecәdә 
olan şeylә bağlıdır. Bu gecәdә Quran nazil edildiyindәn, Quranın 
ucalığı bu gecәnin şәnini dә yüksәltmişdir. Belәliklә, Quranı 
qәlbimizә yaxınlaşdırdığımız hәr gecә qәdir gecәsi olacaqdır.) 
 
 
33-) Đtikaf1 bölmәsi 
 
{&} 978-) Peyğәmbәrin (ona Allahın salamı vә 
salavatı olsun) zövcәsi Aişәdәn (A.o.r.): “Peyğәmbәrin 
(ona Allahın salamı vә salavatı olsun) vәfat edәnә qәdәr 
ramazanın son on günündә itikafa girmәsi, onun 
vәfatından sonra da zövcәlәrinin itikafa girdiklәri 
rәvayәt olunmuşdur. 
 
& 979-) Yenә Aişә (A.o.r.) demişdir: “Allahın 
Elçisi (ona Allahın salamı vә salavatı olsun) mәsciddә 
(itikafda) olduğu halda başını mәnim otağıma uzadır, 
mәn dә saçına baxardım. O, itikafda olarkәn (mәsciddә 
qapanaraq vaxtını ibadәtdә keçirdiyi vaxt) ancaq bir zәruriy-
yәt olduqda evә girәrdi”.  
(Buradakı “zәruriyyәt” ifadәsinin işlәdilmәsinin mәqsәdi 
dәstәmazın pozulması ehtiyacı olduğu barәdә rәy vardır. Bundan 
başqa bir qisim digәr tәlәbatlar haqqında müxtәlif nәzәr nöqtәlәri 
irәli sürülmüşdür. Mövzu ilә bağlı fiqh kitablarında bunların 
tәfsilatına baxmaq mümkündür.) 
 
980-) Đbn Ömәrdәn (A.o.r.) rәvayәt edilir: “Ömәr 
b. Xәttab (A. o. r.) Peyğәmbәrә (ona Allahın salamı vә 
salavatı olsun): “Cahiliyyә dövründә mәscidi-haramda bir 
gecә itikafda olmağıma söz vermişdim...?” – soruşdu. 
O isә: “Sözünü yerinә yetir” – deyә buyurdu. 
(Bu söhbәt Huneyn sәfәrindәn Mәkkәyә qayıdarkәn 
olmuşdur. (Buxari, Mәğazi, 54) Hәdisin ardı üçün 1328-ci hәdisә 
baxın.) 
                                                 
1 Đtikaf – bir yerә qapanaraq vaxtını ibadәtlә keçirmәk. F.S. 
 
{&} 981-) Aişәdәn (A. o. r.): Peyğәmbәr (ona 
Allahın salamı vә salavatı olsun) itikafa girmәk istәyirdi. 
Đtikafa girmәk istәdiyi yerә girәndә baxıb (orada) bir 
neçә çadır görür: Aişәnin çadırı, Hafsәnin çadırı, 
Zeynәbin çadırını. Buna görә buyurur: “Belә etmәklә 
yaxşı bir iş gördüyünüzümü zәnn edirsiniz?” 
Oradan uzaqlaşaraq itikafa girmәdi. Nәhayәt, şәvval 
ayında on gün itikaf etdi.  
(Peyğәmbәrin (ona Allahın salamı vә salavatı olsun) 
zövcәlәrinin bu rәftarına qarşı göstәrdiyi münasibәti bir sıra 
mәnalarda yozulmuşdur. Xalq arasında itikafın fәrz kimi başa 
düşülәcәyi dә deyilmiş vә o da hәmin il ramazan ayında itikafa 
girmәmiş vә yaxud zövcәlәrinin mәsciddә itikafda olmalarına qarşı 
çıxdığı üçün belә etmiş vә yaxud da mәsciddә sıxıntı yaradacağına 
görә belә qәrara gәlmişdir. Ola da bilsin ki, zövcәlәri arasında 
rәqabәt olduğunu sezәrәk bu cür hәrәkәt etmişdir.) 
 
& 982-) Peyğәmbәrin (ona Allahın salamı vә salavatı 
olsun) zövcәsi Sәfiyyәdәn (A. o. r.): “O, ramazanın son 
on günündә mәsciddәki guşәsindә (gecәlәyәn) Allahın 
Elçisini (ona Allahın salamı vә salavatı olsun) ziyarәt etmәyә 
gәlmiş vә bir müddәt onunla söhbәt etdikdәn sonra 
geri qayıtmaq üçün ayağa qalxmış, Allahın Elçisi (ona 
Allahın salamı vә salavatı olsun) dә onu ötürmәk üçün 
ayağa durmuşdur. Nәhayәt, Ümmü Sәlәmәnin 
qapısının yanındakı mәscid qapısına çatdıqda iki nәfәr 
әnsar gәlib Allahın Elçisinә (ona Allahın salamı vә salavatı 
olsun) salam vermişlәr. Buna görә Allahın Elçisi (ona 
Allahın salamı vә salavatı olsun) onlara demişdir: “Bir az 
dayanın, bu yanımdakı qadın (zövcәm) Sәfiyyә 
binti Huyeydir”. Bu vәziyyәt 1  çәkinәrәk: 
“Sübhanәllah, ey Allahın Elçisi?” – demişdilәr. Bununla 
bağlı olaraq Allahın Elçisi (ona Allahın salamı vә salavatı 
olsun) buyurmuşdur: “Şübhәsiz ki, şeytan insanın 
qan damarına da girir. Buna görә mәn onun 
sizin qәlbinizә müәyyәn şeylәr salacağından 
ötrü narahat oldum”. 
(Bu hәdis Peyğәmbәrin (ona Allahın salamı vә salavatı olsun) 
şübhә oyandıracaq hallarda izahat verәrәk rastlaşdığı adamlara 
xәbәrdarlıq etdiyini görürük. Artıq etimadın әn yüksәk zirvәsinә 
ucalmış bir şәxs bu cür davranırsa, onun sәviyyәsindәn aşağı 
olanların belә hallarda daha tez-tez açıqlama vermәsi vacibdir.) 
 
983-) Әbu Hureyrә (A. o. r.) demişdir: 
“Peyğәmbәr (ona Allahın salamı vә salavatı olsun) hәr 
ramazanda on gün itikafa girәrdi 2 . Vәfat etdiyi il 
itikafda iyirmi gün oldu. 
(Đtikafın lüğәti mәnası – olduğu bir yerdәn kәnara 
çıxmadan gözlәmәkdir. Dini istilah kimi – camaatla namaz qılına 
bilәn bir mәsciddә oruc halda itikafa niyyәt edәrәk oturub 
gözlәmәk demәkdir. Đtikaf üç qisimdәn ibrәtdir: 
1. Vacib: niyyәt edәndә yerinә yetirilir; 
2. Tәkid edilmiş sünnә: Ramazanın son on günü 
әrzindә oruc halında heç olmazsa әn azı bir gün 
mәsciddәn çıxmadan itikaf etmәk; 
3. Müstәhәb (bәyәnilәn): bu, yuxarıda iki göstәrilәnlәri 
çıxmaq şәrti ilә hәr vaxt yerinә yetirilә bilәn itikafdır, 
müddәti әn az vaxt vahididir. Bu halda oruc olmaq 
şәrt deyil. 
                                                 
1 Peyğәmbәrin (ona Allahın salamı vә salavatı olsun) bu izahı ilә özünü doğrultmağa 
sәy göstәrmәsi onlara ağır tәsir bağışlamış, onu narahat etdiklәrinә görә vicdan 
әzabı çәkmişlәr. Allahın Elçisinin (ona Allahın salamı vә salavatı olsun)  bu xasiyyәti 
onun nә dәrәcәdә saf, pak qәlbә, abır-hәyaya, ismәtә malik olduğunu vә hәm dә 
dedi-qodudan çәkindiyini göstәrir. F.S. 
2 Đtikaf – mәsciddә bir yerә qapanaraq vaxtını ibadәtlә keçirmәk. F.S. 
 
Đkinci qisim itikaf. Әgәr bir şәhәrdә bir nәfәr onu yerinә 
yetirәrsә, digәrlәrinin üstündәn, sünnәdәn kәnar çıxılmayıbsa, 
mәsuliyyәt götürülür. Әgәr heç kim onu yerinә yetirmәyibsә, o 
şәhәrin әhalisinin hamısı tәkid edilmiş sünnәdәn boyun 
qaçırmış hesab olunur.  
Üçüncü qisim itikaf. Hәr vaxt yerinә yetirilә bilәr. 
Ramazan ayı vә oruc olmaq şәrt deyil. Mәsciddә oturub 
gözlәyәrkәn qısa bir müddәtә dә olsa itikafa niyyәt edilәrsә, 
itikafa girilmiş sayılır. Mәsciddәn çıxmaqla itikafa son verilir. 
Đtikaf artıq unudulan sünnәlәrdәn olmağa başlamışdır. 
Buna görә müsәlmanların bu ibadәti hәyata qaytarmaları lazımdır. 
Xüsusilә müstәhәb itikaf haqqında xalqımızın nә mәlumatı var, nә 
dә onu tәtbiq etmir. Müsәlmanların öz mәscidlәrini itikaf yeri 
etmәlәri, burada Allaha xidmәt göstәrmәlәri, itikaf әsasında 
Allahın Kitabını oxuyub başa düşmәyә sәy göstәrmәlәri gözәl 
davranış sünnәsidir. 367-ci hәdisdә görülәn kimi, namazı 
gözlәmәk, namaz qılmaq kimidir. 299-cu hәdisdә isә mәsciddә 
olan adam üçün mәlәklәrinin dua etmәsi izah olunmuşdur.   
 
 
   
 
 
 
Mündәricat 
f/s 
 
 
 
 
 
 
 
 
 
 
 
 
 
 
  
