 
Yeni Yazarlar və 
 Sənətçilər Qurumu  
 www.kitabxana.net  
Milli Virtual Kitabxana  
e-nəşri N 11 (24 -2014) 
 
 
 
 
 
 
 
 
 
 
 
2014 
 
07.03.2014 
“Çağdaş Azərbaycan 
poeziyası” N 11-24 
(2014) 
Çiçək Mahmudqızı 
“Bənövşə yaşları” 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
2 
 
 
 
Çiçək MAHMUDQIZI 
 
 
 
BƏNÖVŞƏ YAŞLAR 
 
 
 
 
 
 
 
Bakı-2011 
 
 
 
 
 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
3 
 
www.kitabxana.net 
Milli Virtual-Elektron Kitabxananın 
təqdimatında  
 
“Çağdaş Azərbaycan poeziyası”: 11 (24 - 2014) 
 
 Bu elektron nəşr Yeni Yazarlar və Sənətçilər Qurumu 
ilə http://www.kitabxana.net - Milli Virtual 
Kitabxananın “Çağdaş Azərbaycan poeziyası”  
kulturoloji-bədii layihəsi çərçivəsində nəşrə hazırlanıb və 
yayılır. 
Elektron Kitab N 11 (24 - 2014) 
 
Kulturoloji layihənin bu hissəsini maliyyələşdirən qurum: 
YYSQ və Azərbaycan Yazıçılar Birliyi -
 http://www.azyb.net 
 
Çiçək Mahmudqızı 
  
“Bənövşə yaşlar”  
 
Poetik toplu 
  
Kitab YYSQ tərəfindən e-nəşrə hazırlanıb. YYSQ - Milli 
Virtual Kitabxananın e-nəşri N 11 (24 - 2014) 
  
Virtual redaktoru və e-nəşrə hazırlayanı:  Aydın Xan 
(Əbilov), yazar-kulturoloq 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
4 
 
E-kitab YYSQ tərəfindən e-nəşrə 
hazırlanıb. AR “Müəlliflik və Əlaqəli 
Hüquqlarla haqqında qanunu, beynəlxalq 
konvensiyalarla müəllif haqları qorunur. Bütün 
hüuqular Yeni Yazarlar və Sənətçilər 
Qurumuna, müəlliflər və mütərcimlərə, eləcə 
də e-nəşr hüququ http://www.kitabxana.net  - 
Milli Virtual Kitabxanaya aiddir: onların 
razılığı olmadan e-antologiyadan kommersiya 
məqsədi ilə hər hansı bir formada yayım və 
istifadə qəti qadağandır. 
 
 
 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
5 
 
Redaktor: Məmməd Aslan 
 
 
 
 
Çiçək Mahmudqızı 
 “Bənövşə yaşlar” (şeirlər),  
Bakı, “Nurlan” nəşriyyatı, 2011. 182 səh. 
 
 
 
 
 
 
© “Nurlan” nəşriyyatı, 2011. 
 
 
 
 
 
 
 
 
 
 
 
 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
6 
 
Müəllifdən 
 
 
Tanrı-Söz-Dünya. Üç varlıq. Üç ucalıq... 
Tanrı "Ol" dedi, dünya gözəlliklərini yaratdı və 
bütün bu gözəliklərin dərki kimi Qurani-Kərimi 
göndərdi. Deməli bütün gözəlliklərin anlamında 
Tanrının özündən sonra ikinci müqəddəs varlıq —
Sözdür. 
Bütün dünya gözəlliklərini yaradan Ulu Tanrı 
bunca müqəddəs olduğuna görə ən gözəl çiçəkli 
gülşəni Böyük Sözə verdi. Üzü min illərdən bəri bu 
söz gülşəninin içindən neçə-neçə söz xridarları, söz 
zərgərləri, söz zəvvarları gəlib keçdi. Hər kəs bu 
gülşəndən öz gülünü dərdi, hər kəs bu cənnətə öz 
ruhunnan, canınnan, qanınnan toxuduğu söz 
çələngini bəxş etdi. Bu söz gülşənində hər kəs öz 
gülünü şeh-şeh göz yaşı ilə suladı və öz könülünün 
çiçəklərini bitirdi. Hər kəs bu cənnətin qulluğunda 
bacardığı kimi durdu və bütün bu gözəlliklərin 
fövqündə olan Zaman isə öz ələyindən, 
süzgəcindən keçirə-keçirə hər kəsin hökmünü bir 
cür verdi. Kimi "Böyük Söz"ün ucalığına yüksəldi, 
kimi bu zaman axarında yerlə yeksan oldu və 
əslində min illər bundan öncə də, min illər bundan 
sonra da "Böyük Söz"ün peşində duran minlər, 
milyonlar olsa belə, hər kəs elə öz sözü boyda, hər 
kəs öz sözü çəkisindədir. Böyük Füzuli demiş: 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
7 
 
Kim nə miqdar olsa, əhlin eylər ol miqdarı söz. 
 
Əgər böyük söz ustadlarımız Sözün xofundan da 
Allah xofu qədər qorxmuşlarsa, və "onlara şair 
deyiləndə yerlərində donmuşlarsa" (M.Araz) mən 
bilmirəm mənim kimi söz aşiqlərinin nə dərəcədə 
haqqı çatar ki, bu çiçəkli-güllü gülşənə girsin və öz 
gülünü Allah xofundan, Söz xofundan və Böyük 
Ustadların xofundan qorxa-qorxa qoxlasın. 
Axı mən də özündə, sözündə qovrulan bir Allah 
bəndəsiyəm. Mən də söz aşiqiyəm, könül 
pərvanəsiyəm. Söz mələklərinin çiyninə qonub, 
onların qu nəğmələrindən də yanıqlı könül 
pıçıltılarına qulaq asmaqdan əvəzsiz zövq alıram və 
bu mənəvi qida ilə yaşayıram. Yazdıqlarımsa, 
içimə, könlümə bir vəlvələ salıb məni 
öldürməyincə özü dirilməyən, gözümün yaşınnan 
sulayıb becərdiyim bənövşə misal könül 
pıçıltılarımdır. 
Tanrı mənə böyük ürək, duyğulu könül verdi. 
Amma nə yaxşı bu ürəyi, bu könülü öldürüb-
dirildəcək dərd, əzab da verdi. Şükür verdiklərinə... 
Mən öz könlümlə, ürəyimlə taleyinmi, zamanınmı 
qar-sazağından qorunmaq üçün "İlahi Söz" deyilən 
bir varlığın istisinə sığındım. Bu sözün qulluğunda 
duran İlahi əməl sahiblərinin qulu oldum. Onların 
sayğısınnan, qayğısınnan, sığalınnan özümə şəri-
şeytanlar əlində param-parça olan Könlümü 
qurdum. Deyirlər bir könül qurmaq min Kəbə 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
8 
ziyarətindən üstündür. Mövlanələr dilinnən desək, 
könül Allah-Təalanın nəzərgahıdırsa, ey nəzərgahi-
ilahi könülü quranlar Tanrıya ibadətiniz qəbul 
olsun! 
Amin! 
Kipriklər altında büküb boynunu, 
Quzey gözlərimdə bənövşə yaşlar 
 
Bənövşə yaşlar 
 
Kipriklər altında büküb boynunu, 
Quzey gözlərimdə bənövşə yaşlar. 
Qönçə yanağımdan şeh-şeh süzülür, 
Bu payız könlümə yağan yağışlar. 
 
Küləklər vidamdı son yarpaqlara, 
Deyəsən düşəcək son ümidim də... 
Tumurcuq içində bükülü qaldı, 
Sevdalı çiçəyim — yaz ümidində... 
 
Yarıb qayaları, çapıb daşları 
Dərdlərim yol gəlir dəvə belində. 
Mənim nisgilimin dilimi var ki? 
Oxudur daşları kəklik dilində… 
 
Son ümid, son yarpaq — bənövşə yaşlar, 
Quzey gözlərimdən süzüləcəkdir. 
Mənim həsrətimin bənövşə dərdi, 
Qayalar dibində düzüləcəkdir. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
9 
Xəzana dönməsə sonuncu yarpaq, 
Bənövşə ümidlər göyərəcəkdir. 
Yenə çiçəklərin sevda qoxusu, 
Quzey könülləri bürüyəcəkdir. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
10 
 
Məmməd ASLAN 
 
 
İNCƏ DƏRƏSİNİN SÖZ ÇİÇƏYİ… 
 
İncə dərəsi… Həm də İncənin Gəncə dərəsi. 
Dərədə ev tikməz, kənd salmazlar: dərədə sel daşar, 
yuva aparar, qanlıçılıq elər… 
İncə dərənin ürəyinə əhsən ki: ətəyini gen açıb; üç 
kəndi birdən bağrına basıb: Aslanbəyli, Qaymaqlı, 
bir də Kəmərli. Kəmərli ortada olsaydı, nə gözəl. 
Kəməri belə qurşarlar axı… 
Bir dərə — üç kənd! Daha düzü: bir dərə: üç qom 
əlvan çiçək! Çiçək mövsümündə bu bənzətmə öz 
bənzətməliyindən çıxır: elə həqiqətin özü olur! 
Filankəslə «aran varmı?» — deyərlər. Qarşıdakı 
«yoxdu!» — desə, bilərsən ki… 
Kəndlə kəndin necə? Araları olmasa… İncə dərədə 
üç kəndin bir-birilə qətiyyən araları yoxdu! Amma 
yağ-bal kimi yola gedirlər. Çiçəyin çiçəklə 
uyuşduğu kimi! 
Dedim axı: Bu kəndlərin hərəsi bir qom çiçəkdir! 
İllah da bənövşə mövsümündə, nərgiz 
xumarlığında!.. 
Arasıyoxlar belə olaydılar kaş! Mən fağır da o 
bəxtəvərlərin arasında!.. 
İncə cənnətində şair olmaq heyrətli deyil, burada 
şair olmamaq təəccüblüdür! İncədə şeirin özü çiçək 
şəklinə girib, çəməndə bitir. O hazır şeiri 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
11 
çəmənzardan toplama qabiliyyətidir şair olmaq. 
İncə gözəlin şairləri ona görə bir deyil, beş deyil!.. 
Hamısının da ilhamı Tanrı dərgahından! 
Bu dərənin sehirli nəfəsindən cavanlığımda 
Əlləddin İncəlinin sözlərini ötən quşların 
qanadından həsrətlə alıb oxumuşam. Aşıq Avdının 
gülləndirdiyi havanı-havacatı ciyərlərimə məlhəm 
kimi çəkmişəm… Gün gəlib ki, Ağamalı Sadiqlə, 
Akif Səmədlə çox yaxın sirdaşlıq eləmişəm. 
Nəsrimizin azman sənətkarı İsmayıl Şıxlının 
Ağamalı Sadiqə bəslədiyi sonsuz heyranlığa həsəd 
aparmışam. 
Bu verimli İNCƏ DƏRƏNİN köksünün 
genişliyində ərsəyə yetən şairlərin səs-sədalarına 
ilahidən gələn nəfəs kimi köks ötürmüşəm… Sonra 
Məmməd İlqar, İbrahim İlyaslı, dünyaya 
sığışmayan Dərviş Məhəmməd Aslanbəyli, Rəfail 
İncəyurd və Məmməd Dəmirçioğlu ilə də 
doğmalaşmışam. 
Hələ Aslan Kəmərli ilə xətir-hörmətim! Allah 
rəhmət eləsin! 
…Bənövşə dəlisi Akif Səməd vəfasız dünyasını 
vəfalı İncəsiylə dəyişəndən sonralar idi. Çiçək 
fəslində yönüm İncədərsinə düşmüşdü. 
Aslanbəyliyə çatanda sağa-sola boylanırdım. 
Birdən yolun sağında bir mübarək bağdan Akifin 
zəndlə mənə baxdığına donuxdum. O daş olmuş 
şairdən daha qatı daş oldum. Eynən o Akif idi: 
laübalı halıyla, üzündə dünyaya etinasız 
bezginliklə. Qulağımda yenə «Bənövşə… 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
12 
Bənövşə» — deyə, zarı-zarı pıçıldayırdı… 
Aman Allah bir şairin varlığını necə daşa köçürmək 
olarmış! Bu İncənin həm də kamil heykəltəraşı 
Məmməd Dəmirçioğlu nə boyda əfsun oxuyub ki, 
ipə-sapa yatmayan o dəliqanlı şair birdən-birə daşa, 
həm də canlı daşa çevrilib! Ruhu məni bağışlasın 
Akifin: təkcə bu sehir üçün ölməyə dəyərmiş!!! 
Ölümü əbədiyyətlə dəyişən bir abidə ilə! 
…Bu İncə gözəlin bağrının başından bir ömürdə bir 
dəfə də mən keçdim gül mövsümündə. Gördüm ki: 
 
Qazağın dağ-daşıyam, 
Ovulmaz dağ daşıyam! 
Qartal caynaq verəydi: 
Dağ sökəm, dağ daşıyam! 
 
Bu dərə gülgün dərə, 
Gülünü Gülgün dərə! 
Dönə hatəm gözələ: 
Yuxuma gül göndərə… 
 
Yarğan su, 
Sahil — nərgiz, yarğan su; 
Güllə qoşa dayanıb: 
Seçmək olmur yar hansı… 
 
Bu dərə sormaz məni, 
İncədi, sarmaz məni 
Yol üstdə bir çinaram: 
Hər görən görməz məni… 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
13 
 
…Doğrusu, bu sazın-sözün İncə dərəsində nəfəsim 
təntidi yamanca. Sözün dalğalanan bəhrəli zəmisini 
İncənin incə şairləri biçib gediblər, orda-burda 
sünbüllər gözdən yayınıb, mənim yoluma göz 
dikiblər… 
Qazağın klassik şairləri bir yana, hələ günümüzün 
cavan dəliqanlı şairləri!.. Bunların xofundan şir 
olsan da, təntiyərsən. 
İllah da Məmməd İlqar! Bu məmləkətin ümumxalq 
əmlakı olaraq qalmalı çox-çox dəyərlərini 
özəlləşdirib mənimsəyib. Məmməd İlqar şeirimizin 
təcnis qitəsini çəpərləyib, ona sahib çıxıb düz-
əməllicə. Bəxtəvər başına! Gözümü necə qırıbsa, 
minbir əzabla arayıb-axtarıb tapdığım cinası da 
onun heyrətli təcnisləri ilə misra-misra, cinas-cinas 
tutuşdurmadan rahatlıq tapa bilmirəm… 
 
Əlimdə boş tağala, 
Bu tum çətin tağ ola!.. 
Məmməd İlqar qoymayıb: 
Bircə cinas ta qala… 
 
Canı sağ olsun Məmməd İlqarın! Fikrət Sadıq 
demiş, bu şair «cini» də tutub «asıb» ki: bəlkə 
«cin»lə «cin as» sözləri bu minvalla cinaslaşa… 
Doğrudan, söz ceyran belinə çıxıb! 
Belə bir halda şairlik iddiasına düşənlərin vay 
hallarına! 
Hələ İncənin tarixləşən örnək şairlərinin 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
14 
bolluğunda şair olmaq əmri-mahaldır! 
İncə dərəsinin Çiçək adlı şairi böyük xatircəmliklə 
təcnisin İncədə özəlləşdirilməsinin bədii tarixini də 
dilə gətirir: 
Ustad Aşıq Avdının anadan olmasının 100 illiyinə 
həsr etdiyi təcnisində şahidlik eləyir: 
 
Mehriban eşqinlə gəldi İlqara, 
Cəlalın, Sadığın verməz il qara! 
Təcnisi tapşırdın Məmməd İlqara: 
O da ifçin-ifçin incilər indi. 
 
* * * 
Sözsüz ki, yazıda Çiçəyin poetik nəfəsinə keçid 
almaq xeyli uzun çəkdi. Bu, nə mənim günahımdı, 
nə şairənin çiçək nəfəsində çırpınan şeirlərinə 
yanaşmanın üsulsuzluğudu; sadəcə, İncə 
duyğulanmalarını dərib bir tərəfə çıxarmaq çox 
çətindi. 
Məqam, məqsəd bir tərəfdə qalır, bu dərə — İNCƏ 
DƏRƏ səni səndən alır: «məni gör, məni yaz; 
mənimlə düyğulan» — deyir. 
Onsuz da şeirləri haqqında nəsə bir dəyərləndirmə 
yazmaq istədiyim Çiçəyin özü də, əslində, nə 
yazıbsa, arxasında İncə var: duyğu və düşüncələri 
İncəyə köklənib bu xanımın! Ürəyində səngiməyən 
«YUVA» dərdi, bu cənnət məkanda xeyir əməl 
işləmədən yox olmaq xofu; sevdalı könüllərdə bir 
bahar nəsimi kimi əsmək həvəsi… hamısı, hamısı 
İncənin əbədiyaşar bir Çiçəyinə çevrilmək 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
15 
çırpınışından irəli gəlir: 
 
Bu dünyanın çeşmələri çağladı, 
Həsrət seli yol-izləri bağladı. 
O dağlarda ümidləri ağladı, 
Varaqlandı ömrüm-günüm bir az da, 
Çalınmamış havam qaldı o sazda!.. 
Amma çalınmış havaları daha soxdu Çiçəyin! 
Sözlərində qazancı çıxarından çox dəyir gözə. 
Çox kövrəkdi Çiçək. Bir nanə yarpağının 
titrəməsindən özünü ələ ala bilmir, varlığa əlvida 
deməyə qədər bu dünya gözündən düşür, 
yapışacağı bir budaq, bir yarpaq, hətta dərya 
üzündə bir saman çöpü belə qalmır… 
 
Saz mənə sarılıb, mən də ki saza; 
Qol-boyun olmuşuq, avaz-avaza. 
Qarlı gədiklərdə yol aza-aza, 
Ağlayan mənəmmi, yoxsa sazdımı?! 
 
Bir sareh cavab almaq istəsəniz: 
 
Soruşun İncədə güldən-çiçəkdən: 
Hönkürən odurmu, yoxsa Çiçəkdir? 
 
İfadə gözəlliyinə baxın! Dərdin özü qədər gözəl və 
mükəmməl. Bu gün qafiyə ilə fikir arasında itib-
batan özlərindən müştəbeh şairlər gözlərinə su 
versinlər!.. 
Bir sözlə, Çiçək əksər şeirlərində poetik sözünü 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
16 
hamarlayır, cilalayır, sığallı və ötkəm deyir; daha 
düzünü ifadə eləsəm: misraların axarında dil yeri 
qalmır. Mükəmməl heykəltəraş, rəssam və şair kimi 
əlinin və dilinin ustalığını (ustalığını desəm, daha 
insaflı çıxar) sübuta yetirmiş İncənin qabil 
sənətkarı Məmməd Dəmirçioğlunun çoxfənli 
tərəfinə, görün, necə poetik işıq tutur: 
 
Üzü düz Adəmdən, Nuhdan bu yana: 
Söz gəzir, söz düzür «söz»ün boyuna!.. 
İndi də özünü salıb oyuna: 
SÖZDƏN söz yonur ki, müqəddəs, ulu, 
«Söz»ə heykəl qoysun Dəmirçioğlu!.. 
 
Şair olan elinin-ulusunun möhtərəm insanlarını 
belə öyər! Məmməd Dəmirçioğlunu bilmirəm: o da 
İncəsinin Çiçəyini bu vüsətdə vəsf edə bilirmi?! 
Edə bilmirsə, vay Məmmədlərin halına: onun da, 
Məmməd İlqarın da!.. Bu qınaq altından çıxmaqmı 
olar?!. 
Söz yundu, onu teşidə bükdərəndən sonra dönüb 
olur ip; başqa sözlə, misra sığalına yatır. Şairə 
Çiçəyin «əyirdiyi» misranı daha kırtızlamağa hacət 
qalmır; Cilası, sığalı yerli-yerində! 
 
* * * 
Quş yuvaya möhtacdı, fərd evə, millət də Vətənə! 
Əslində, bir məmləkətdə hamının ortaq evi olan 
Vətən də müqəddəs yuvadır! Səməd Vurğun əbəs 
demir ki: 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
17 
 
Yurdum, yuvam, məskənimsən! 
Bəli, yurd(Vətən) mübarək yuvadır. 
 
Yuvanın bir az da bir daxma altında yaşayan ailə 
üzvlərinin möhkəm səmimiyyəti ilə formalaşan, 
seçilən bir mənası var. 
Ağacda leylək yuva bağlar gedər… 
Heç şübhəsiz, bu, fiziki bir yuvadan daha çox 
mənəvi mühitli bir məkandır, ürəklərin hərarəti ilə 
qızdırılan bir komadır! 
Çiçək məhz belə bir yuvaya qəlbində ehtiraslı 
ehtiyac duymaqda və ona bəzən ağlar, bəzən 
yalvarar duyğu və düşüncələrlə onu misra sığalına 
yatırmaqdadır. Elə burdaca deyim ki, bu qəbildən 
olan şeirlərini daha artıq bəyəndim. 
Duyğum məni aldatmırsa, Çiçəyi ş 
air eləyən o mənəvi yuvaya səngiməz ehtiyacı və 
ehtirası; o yuvanı göylərin yeddi qatında qurmaq 
çırpınışlarıdır: 
 
Səksəkəli, ürkək qaranquş kimi, 
Bir yuva qurmuşam könlün içində. 
Gələnlər dönürlər, mən yuva hayda: 
Ömrün payızında, köçhaköçündə. 
 
Kirpiyimlə dünya odu götürdüm; 
Ürəyimi çınqı-çınqı gətirdim; 
Köksün üstdə bu yuvanı «bitirdim»: 
Uçummu-qalımmı? — Qaldım seçimdə… 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
18 
 
Sonra bu qurulmuş yuvanın salamat və əmniyyətdə 
yaşaması başlayır. Bu şeirin üstündə Çiçəyin şam 
kimi qətrə-qətrə əridiyini sanki gözlərinlə görürsən. 
Bədbəxt hala gəldi dünya: insaflar korlaşdı; 
mərhəmətlər qıt oldu. Hanı o zamanlar ki, Yunus 
Əmrə deyərdi: 
 
Min Kəbədən yaxşıdır — 
Bir könül ziyarəti! 
 
Allahın yaradıcı qüdrətinin simvolu olan ana 
dünyaya gətirdiyi övladı ilə təskin ola bilmir: onun 
ciyərparasına tuşlanmış bəlaları hansı yollarla 
qorumaq haqqında acı-acı fikirləşir: 
 
Kim bala bəslədi: «balam acmasın…» 
Mən yuva qorudum: «kimsə açmasın!».. 
Balalarım uçsun, «yuvam uçmasın!..» 
Çətin yuva quram — belə biçimdə. 
 
Balasına qarşı təmənnasız mərhəmət qaynağı olan 
ana ürəyi əsim-əsim əsir ki: mən qurduğum 
yuvanın keşikçisiyəm. Ürəyimi şam eləmişəm: 
onların gözlərinə nur, canlarına hərarət olum! 
Yuvamızı bir daşürəklinin qəfil uçuracağından 
qorxuram... Param-parça olub, dünya heçliyinə 
qarışaram. 
Sonda da: 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
19 
Dünya!.. Yuvam əmanəti! 
 
— deyib, yeri-göyü silkələyir Çiçək. 
Təəssüflər olsun ki, çağımızda bu timsallı saf və 
ibrətamiz şeirlər çox az yazılır… 
Ömür-gün iki qüvvənin təsiri altında: Rəhmani 
qüvvə Allahın mübarək əmr və yasaqlarına uymağa 
çağırırsa; şeytani qüvvə də bütün düzənləri 
dağıtmağa, xeyir əməllərdən çəkindirib, şər 
qüvvələrin səfinə qoşulmağa insanlığı vadar etmək 
üçün dəridən-qabıqdan çıxır. Nəticədə, fələkzədələr 
artır, talelər pəjmürdə hala düşür, ovqatlar təlx olur. 
Şərin xeyri üstələdiyi bu günü necə görməyəsən?! 
Çiçəyin böyük əksəriyyətlə şeirlərinə çöksəmiş acı 
ovqat da şeytanın fəallığının nəticəsi deyilmi?! 
 
Neylədimsə ovunmadı ürəyim, 
Tarimardı: ağlım-huşum qərarsız. 
Gündüzlər gizlicə, gecələr xəlvət: 
Öz-özümü yuyan yaşım qərarsız. 
 
Çiçək bəxtin, taleyin hökmünə əsir bir vəziyyətdə 
çox vaxt əlinə qələm alır; bu halda, şübhəsiz, əl 
əsir, ürək əsir, misralara yüklənmiş duyğu və 
düşüncələr əsir… Yazdıqları qanıqara bir ovqatın 
bəhrələridir. 
 
…Gecə-gündüz, Tanrım, zikrinə durdum; 
Fəda sənə canım, başım qərarsız. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
20 
Adətən, dəyərləndirmə yazanlar şairin bir-iki 
misrasına toxunur, sonra bunları ümumiləşdirib, 
fikrin altından çıxmağa çalışırlar. Bu nə qədər 
doğru olsa da, Çiçəyin mükəmməl miçralarını 
bolluqla örnək gətirməkdən özümü saxlaya 
bilmədim. Ona görə də Çiçəyin nəfəs hörgüləri 
olan şeirləri haqqında mənim dəyərləndirmələrim 
belə uzandı. 
Nə qəm, hövsələsiz oxucu həcmə baxıb, 
oxumaqdan vaz keçər; əvvəlcədən onun poetik 
havasından ağlı bir şey dadan əsil söz pərvanələri 
də, necə deyərlər, canlarına cəfa verib, oxuyarlar, 
inşallah! 
Bir də ki, hər qələm əhlinin bir ayrı yozumu var. 
Allaha şükür ki, bunu da heç kəsin əlindən alan 
yoxdu. Şükürlər olsun!.. 
Çiçəkli İncənin söz büsatı haqqında mənim 
könlümdən belə dəyərləndirmə keçdi; Allah eşqinə, 
sən də öz fikrini başqa yöndə söylə, nə olarmış ki?! 
Möhtərəm oxucu! Yəqin ki, sözümü bitirmək üzrə 
olduğumu hiss elədin. 
Çiçək bütünlüklə öz dünyası ilə qərarsız, bəxtdən-
taledən doluxsunmuş bir bənövşə ovqatı yaşayır hər 
şeirinin ruhunda. Elə bu yerdə Abbas Tufarqanlının 
bir gəraylısının ilk misraları çınladı qulaqlarımda: 
 
Dindirməyin, qan ağlaram, 
Artıbdı fərağım mənim… 
 
Qısaca xülasə etsəm, Çiçək Mahmudqızı 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
21 
Azərbaycanın kövrəklik timsalı olan şairi Vidadiyə, 
özü də bilmədən, köklənmiş bir İncə şairidir. 
 
Onun arzu-diləyi ilə dünyaya, səslənirəm: 
Dünya, yuvam amanatı! 
Hər şeydən əvvəl: 
Dünya, özündən muğayat ol! 
Səni əlimizdən almaq istəyirlər… 
 
23 noyabr, 2009. 
Sumqayıt. 
 
 
 
 
 
 
 
 
 
 
 
 
 
 
 
 
 
 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
22 
 
Hardasan,könül yiyəsi? 
 
 
Hardasan, könül yiyəsi? 
 
Ulduzlar sökülüb gəlir, 
Buludlar bükülüb gəlir. 
Ah olub tökülüb gəlir 
Lələk-lələk durna səsi — 
Hardasan, könül yiyəsi? 
 
Dan yerində can sıxılır, 
Nar ürəkdən qan sıxılır. 
Hər saat, hər an yıxılır 
Tacı-taxtı, bünövrəsi, 
Hardasan, könül yiyəsi? 
 
Sevgiyə dön, eşqə boyan, 
Məcnun olmaz eşqə doyan. 
Bağrımın başını oyan 
Ayrılıq neştər tiyəsi, 
Hardasan, könül yiyəsi?  
 
Ay baharım, çiçək nazım, 
Zimistana döndü yazım. 
Sinəmin üstündə sazım, 
Kərəmin ağlar Lələsi 
Hardasan, könül, yiyəsi? 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
23 
Könlüm nədi — dağ lalası, 
Ləçəyində şeh nalası. 
Yetim qalan quş balası, 
Yurd-yuvasın kim tikəsi? 
Hardasan, könül yiyəsi? 
 
Gülüm ləçəklərdə qaldı, 
Şirəm pətəklərdə qaldı. 
Əlim ətəklərdə qaldı, 
İsmarıcım var deyəsi, 
Hardasan könül yiyəsi? 
 
Könül hər dostdan bir özgə qida alar, könül hər 
bilgidən bir mənəvi zövq, bir şəfa, bir təmizlənmə 
əldə edər. 
Həzrət Mövlana 
 
Sən demə 
 
Bir ömrü kül etdim səni tapınca, 
Sən demə sazımda, sözümdəsənmiş. 
Başımın üstündən karvanlar çəkən, 
Durnanın səfində, düzümdəsənmiş. 
 
Sənsənmiş mənimlə qəmə sovrulan, 
Dərd içində ilan kimi qıvrılan, 
Korun-korun kül altında qovrulan, 
Sinəmin üstündə — közümdəsənmiş. 
 
Taleyimiz daş, qayada çözülmüş, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
24 
Eşqimiznən o daşlardan süzülmüş, 
Yol gəlirəm sənin ilə min ilmiş 
Ruhumda, canımda, özümdəsənmiş. 
 
Çiçəyəm, doyammır ətrimi bilən, 
Könlümdən şirə çək, eşqimə bələn. 
Özgələri sevən, sevdirən, gülən, 
Özümü ağlayan gözümdəsənmiş. 
 
Görəsən bu gecə qurtaracaqmı? 
 
Görəsən bu gecə qurtaracaqmı, 
Açılan sabaha arzularım var. 
Günəşin yerinə səhər gətirən, 
Günəşdən də gözəl intizarım var. 
 
Ey ruhum, gecəni ulduz-ulduz dər, 
Çiçək dəstəsi tək könlümə göndər. 
Bu gecə olmuşam sevdalı dilbər, 
Bu gecə köksümdə laləzarım var. 
 
Ey həsrət, üstümə yağma qar kimi, 
Ey ürək, çatlama qızıl nar kimi. 
Bu gecə yaşayım bəxtiyar kimi, 
Səhərin üzünə xoş güzarım var. 
 
Hardasan, mənə hay ver... 
 
Hardasan, mənə hay ver, 
Nəfəsini duyum mən. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
25 
Bir sevdanın acıyam, 
Nəfəsinlə doyum mən. 
 
Nəyə büküm bu dərdi, 
Məni külə döndərdi. 
Kür uşaqdan betərdi, 
Canı hara qoyum mən. 
 
Yaş yanaqda lil olur, 
Söz dodaqda kül olur. 
Hər gecəm bir il olur, 
Bir layla de, uyum mən. 
 
Sən qatıdan-qatı bir daş və ya mərmər parçası olsan 
belə, bir könül sahibinə çata bilib gövhər olarsan. 
Cəlaləddin Rumi 
 
Darıxdım 
 
Dərdlərimdən can qurtara bilmirəm, 
Şirin-şirin gülmək üçün darıxdım. 
Sənsiz keçən bu günü də ölmədim, 
Ay üzünü görmək üçün darıxdım. 
 
Dağa qalsınöz çisgini, öz çəni, 
Aya verdim bu nisgilli gecəni. 
Könüldaşım, hər könlümdən keçəni, 
Sənin ilə bölmək üçün darıxdım. 
 
Ruhum kimi ay qərq olub qəhərə, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
26 
Ülkər arzum axıb çıxmır səhərə. 
Pıçıltıyla can-can deyib min kərə, 
Sinən üstə ölmək üçün darıxdım. 
 
Dağa dersən eşidir, sonra verir əks-səda! 
Daşa dönmüşlərə əks eyləmədi fəryadım... 
Məhəmməd Hadi 
Gecələr 
 
Xoş olsun halına gecə yatanın, 
Çək dağı arana, qoş qəm kotanın. 
Fikirlər zəhrini yaranda danın, 
Ürək sarvan olub, karvan köç elər, 
Dərd niyə çoxalır, Allah, gecələr?! 
 
Açılmaz sehirdir, sirdir ürəyim, 
Bilmirəm heç nədi, dərdi ürəyin?! 
Məni yedəyində sürdü ürəyim, 
Dünyamı qopub ki, məni heç elər, 
Dərd niyə çoxalır, Allah, gecələr?! 
 
Gündüzlər insana yüz həmdəm olar, 
Gecələr ürəklə dəm, o dəm olar, 
Gözlə görünərmi nə sitəm olar? 
Dərdli könüllərə dünya kiçilər 
Dərd niyə çoxalır, Allah, gecələr?! 
 
Yaman qəsd elədim özüm-özümə, 
Səpdim şirin ömrü dərdin düzünə. 
Dərmanlıq qoymadım təpim gözümə, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
27 
Dənləyib ömrümü daha sərçələr 
Dərd niyə çoxalır, Allah, gecələr?! 
 
Bəxti qayalarda çözülən Çiçək, 
Sevgisi daşlardan süzülən Çiçək, 
Bir laylay istəyir dincəlmir ürək 
Duyğulu könüllər sığal çəkələr, 
Dərd niyə çoxalır, Allah, gecələr? 
 
Gözəl-gözəl 
 
Həsrətin əl çəkdi telimə bəh-bəh, 
Qovuşdu könlümlə qəm, gözəl-gözəl. 
Küləklər oxşayan nazlı köz kimi, 
Nə gözəl dirildim, dəm, gözəl-gözəl. 
 
Həsrətin nə şirin, ay könüldaşım, 
Dadından məst olub havalı başım, 
Şeh-şeh gilələnir tumurcuq yaşım, 
Oxşayır kipriyi nəm, gözəl-gözəl. 
 
Eşqin də ləzzəti həsrətdi, vallah, 
Qoşa yaradıbdı hər şeyi Allah. 
Könül qədəh ola, hər axşam-sabah 
Eşqimiz süzülə kəm, gözəl-gözəl. 
 
Sərgərdan ahuyam, cəm deyil huşum, 
Hardasan, səs eylə tapım, qovuşum. 
Sən İsaq quşu ol, mən Musaq quşu, 
Ötək gecələrcə bəm, gözəl-gözəl. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
28 
 
Ay Çiçək, dünyanı gəzmə sərsəri, 
Eşq üstə fırlanır könül məhvəri, 
Alıb qucağına sən tək dilbəri, 
Eşqinlə həsrətin cəm gözəl-gözəl. 
 
Küsmüsəm mən 
 
Eh, sən məndən küsmüsən, 
Özümdən küsmüşəm mən. 
Dünyanı qara görən, 
Gözümdən küsmüşəm mən. 
 
Yalvardım barışmadı, 
Üfürdüm alışmadı, 
Külümə qarışmadı, 
Közümdən küsmüşəm mən. 
 
Qış gəldi çənə güldü, 
Sən küsdün sənə güldü, 
Mən öldüm mənə güldü, 
Dözümdən küsmüşəm mən. 
 
Kimdi küsüb yan duran, 
Kim günahkar, sən Quran? 
Öz-özümü yandıran, 
Sözümdən küsmüşəm mən. 
 
Xeyir üçün deyilən yalan, fitnə çıxaran həqiqətdən 
yaxşıdır. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
29 
Hz. Məhəmməd (s.ə.s) 
 
Nağıl bir yalan tapıla 
 
Mən “Məlikməmməd nağılı”, 
Bu dünya divlər ölkəsi. 
Düşüb kəndirsiz quyuya 
Könlümün sevda bəlkəsi, 
 
Bu nağılın nə simurğu, 
Nə də ki, üç alması var. 
Bu sevdanın dar quyuda 
Həmişəlik qalması var. 
 
Niyə nağıla dönmüşəm? 
Hardadı nağıl yiyəsi. 
Uyur nağıl sevdalara, 
Mənim tək ağıl yiyəsi. 
 
Məni quyudan çıxaran, 
Bir nağıl olan tapıla. 
Ya da başımı qatmağa, 
Nağıl bir yalan tapıla.  
 
Yer üzündə bir zərif, bir zavallı aman diləyəcək, 
haqdan yardım istəyəcək olarsa, göy üzü ordusuna 
(yəni mələklərinə) bir gurultu düşər. 
Hz. Mövlana 
 
Hardasan, könül yiyəsi... 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
30 
 
Hardasan, könül yiyəsi, 
Könlüm bu gün varaq-varaq, 
Uzaqmısan, yaxınmısan? 
Axtarıram əldə çıraq, 
Yetiş mənə, könül quraq. 
 
Dərd əhliydim, qananıydım, 
Qəm oduna yananıydım, 
Özüm könül quranıydım, 
İndi qaldım yalvararaq: 
Yetiş mənə könül quraq. 
 
Varsa könül quran, oyat, 
Söylə ki, bir qərib, bir yad 
Yol üstündə dilər imdad, 
Savab olar, Haqqa varaq: 
Nolar, mənə könül quraq! 
 
Bir işartı qıyan olsun, 
Dərdlərimi duyan olsun! 
Zəvvar olsun, Kəbə bulsun, 
Yəqin tutar Tanrı soraq, 
Yetiş mənə, könül quraq! 
 
İsaq-Musaq oxusun 
 
Özünü görəmmədim, səsi Nuhdan oyana, 
Elə layla oxuyur, yatan bəxtim oyana, 
Hər dərdə dözəniydim, dözəmmirəm, ay ana, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
31 
Bu laylanın ləhcəsi hicran ətri qoxuyur. 
İsaq-Musaq oxuyur. 
Məmməd Dəmirçioğlu 
 
Ya dünyamı nağıl et, nağıl olsun bu həyat, 
Ya bircə gün mənə də noğul olsun bu həyat, 
Baş qoyum dizinə: oyatsan, eşqiylə oyat, 
Ayılanda hər yanım şeir ətri qoxusun, 
İsaq-Musaq oxusun... 
 
Apar məni əzablar, iztirablar kəsincə, 
Taki ruhum dirçəlib, ayaq tutub gəzincə, 
Aylı bir gecə olsun, axan çay da həzincə, 
Bir eşqin laylasını şırıl-şırıl oxusun 
İsaq-Musaq oxusun... 
 
İynə ilə gor qazıb, yaşadıqca pəsindim, 
Onsuz da sevincimin ömrü bircə əsimdi, 
Bircə udum havasa, elə o da bəsimdi, 
Qoy yozum gerçəklərə bal sevdanın yuxusun- 
İsaq- Musaq oxusun... 
 
Uzanaq otlar üstə, eşqimizin şöləsi, 
Aya ərmağan olsun, lap hallansın haləsi, 
Dan yeri söküləndə sevgimizin jaləsi 
Tökülsün güllər üstə, zərli xalça toxusun: 
İsaq-Musaq oxusun... 
 
Dolanaq sarmaşıq tək, ruhumuznan gizlicə, 
Mətahını çıxardaq sevgimizin gözəlcə, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
32 
Yüz ilə dəyməzmi ki, bir sevdalı o gecə? 
Bax, onda unudardım dərdin, qəmin çoxusun: 
İsaq-Musaq oxusun... 
İsaq-Musaq oxusun... 
 
Eyni dildə danışanlar deyil, eyni duyğunu 
daşıyanlar bir-birini daha artıq anlayır. 
Hz.Mövlana 
 
Bir mən olam, bir saz ola, bir də sən 
 
Nə baxırsan yandırırsan köz olub, 
Görmürsənmi gözlərimdə köz ölüb, 
Onsuz da dünyadan əlim üzülüb, 
Gedək bu dünyadan, gedək biz gəlsən, 
Bir mən olam, bir saz ola, bir də sən. 
 
Qaçaq dərd əlindən, qopaq yedəkdən, 
Taleyin yükünü biz çəkhaçəkdən, 
Möhlət alaq bir gün zalım fələkdən, 
Rahat buraxarmı bizi görəsən? 
Bir mən olam, bir saz ola, bir də sən. 
 
Bəlkə bəxtimizin başından keçək, 
Ömrün vədəsindən,yaşından keçək, 
Gəl biz də düz eşqin tuşundan keçək — 
Sevgiylə qol-boyun istəməzmisən? 
Bir mən olam, bir saz ola, bir də sən. 
 
Yazdığım bu şeir əmanət olsun, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
33 
Saz səndə, söz məndə səltənət olsun, 
Çiçəkli qoynun da qoy cənnət olsun, 
Tərki dünya olub cənnət gəzmə sən, 
Bir mən olam, bir saz ola, bir də sən.  
 
Arı - gül sevdası 
 
Bir arı bir gül eşqinə, 
Gəldi oynaya-oynaya. 
Min naz ilə gül könlünü, 
Aldı oynaya-oynaya. 
 
Busə aldı hər ləçəkdən, 
Şirə çəkdi gül-çiçəkdən. 
Sevda süzüldü pətəkdən, 
Baldı oynaya-oynaya. 
 
Gül də düşdü eşq sehrinə, 
Bağlandı arı mehrinə. 
Demə bu eşq gül qəhrinə, 
Yoldu oynaya-oynaya. 
 
Arı uçdu səfalı tək, 
Sevdasında vəfalı tək, 
Gül gözəl də havalı tək 
Qaldı oynaya-oynaya. 
 
Bu eşqincə sorağında, 
Ömrün xəzan sınağında. 
Küləklərin sazağında, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
34 
Soldu “oynaya-oynaya”. 
 
Doyammıram 
 
Çıxma mənim yollarıma, 
Mən ki səndən doyammıram. 
Dərdlərimə sığınmışam, 
Canı dərdsiz qoyammıram. 
 
Qönçə könlüm qəm bükümü, 
Göz yaşlarım şeh tökümü. 
Çəkmə mənim qəm yükümü, 
Vallah, sənə qıyammıram. 
 
Xəyalların həyan olar, 
Eşqim sənə ayan olar. 
Gözlərimdən duyan olar, 
Oyanmıram, oyanmıram.  
 
Dünyada ən yaxşı ləzzət və ən böyük fərəh - 
özünün başqasına lazım olduğunu hiss etməkdir. 
M.Qorki 
 
Hay verim sənə 
 
Sevdalı dildarım, halın necədi? 
Ürəyin nə istər pay verim sənə. 
Nağıllardan gələn simurq quşuyam, 
Lələyimi yandır hay verim sənə. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
35 
Bürüyüb könlümü duman arzular, 
Of... ürəyim səni yaman arzular, 
Su desə dilində yanan arzular, 
Nəmli gözlərimdən çay verim sənə. 
 
Sən istə canimdan can alım verim, 
Lalə yanağımdan qan alım verim, 
Səhərin gözündən dan alım verim, 
Gecənin üzündən ay verim sənə. 
 
Bənövşə 
 
Sökülsün dan yeri, telin darasın, 
Haçandı yol gözlər gözüm, bənövşə, 
Qışın qurd ağzından çıxarım səni, 
Həsrətin yoluna düzüm, bənövşə. 
 
Bir bahar mehi tək öpüm üzündən, 
Həyalı, sevdalı, küsgün gözündən. 
Elə ayrılmışam özüm-özümdən, 
Gəlmişəm dərdimi çözüm, bənövşə. 
 
Niyə dağ döşündən aralı düşdün, 
Quzey dərdlərini kimlə bölüşdün? 
Nədən incimişdin, kimdən küsmüşdün, 
Danış, sirrin bilim özüm, bənövşə. 
 
Xəlvəti sevgimsən, gizli sözümsən, 
Dalğın xəyalımsan, şehli gözümsən. 
Baxdım taleyinə, gördüm özümsən, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
36 
Eynidi dərdimiz bizim, bənövşə. 
 
Bahardır gəl ataq möhnəti, qəmi, 
Silim gözlərindən tökülən nəmi. 
Çiçək də vəfalı könül həmdəmi, 
Söykəyim üzünə üzüm, bənövşə, 
Səni tellərimə düzüm, bənövşə. 
 
Gecələr 
 
Könül dostum,yenə qəlbi təkləyib, 
Çöllərə salmışam dərdi yükləyib, 
Saz yerinə sarı simə kökləyib, 
Çala-çala sızlayıram gecələr. 
 
Yaman düşdü yaralarım göynəyə, 
Qızıl qanlar bəzəkdi ağ köynəyə. 
Gecəni səhərə yatmayım deyə 
Bilə-bilə duzluyuram gecələr. 
 
İtən bəxti yavanlığa gəzmişəm, 
Tapmamışam,kor-peşman dözmüşəm. 
İsti yerim, ta səndən də küsmüşəm, 
Ölə-ölə buzluyuram gecələr. 
 
Çiçək də qul oldu zalım fələyə, 
Keçirdi cənginə saldı tələyə, 
Şirin canı “ölüm” adlı mələyə 
Gülə-gülə nazlıyıram gecələr. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
37 
Keçmə məndən 
 
Keçmə məndən, atam oğlu, 
Ruhum candan can istəyir. 
Dərdə müştaq olanlardan, 
Dərdinə dərman istəyir. 
 
Bədən oda, can kirəçi, 
Kirəçinin gedir köçü, 
Köçün yolu dünya heçi, 
Heçdən bir güman istəyir. 
 
Sağım-solum, ölüm-olum, 
Lələm də yox, tapam yolum. 
Göylərə açılan qolum, 
Bir əhli-ürfan istəyir. 
 
 
Dedim-dedi 
 
Dedim: — nə gözəldi, qar yağır, gülüm! 
Qışın nə ləzzəti, yağmasa — dedi. 
Dedim: — üşüyürəm, soyuqdu axı?.. 
Nəfəsin istidi, doğmasan, — dedi.  
 
Dedim: — çox sevirəm, ağ örpək sərə — 
Bəmbəyaz bu qardan hər dağ, hər dərə. 
Tanrının nurudu, qoy yağsın yerə, 
Amma könlümüzə yağmasın, — dedi. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
38 
Dedim: — taleyimin hər üzü qışdı, 
Dedi: — qismətinlə necə barışdın?! 
Dedim: — qar-sazağa üzüm alışdı, 
Təki səni hicran yıxmasın, — dedi.  
 
Tənha könüllərə çökəndə duman, 
Qış da zimistandı, yaz da zimistan. 
Bəxti don vurmuşa neyləsin zaman?! 
Tanrıdan günəşi doğmasa, — dedi. 
 
Dedim: — pay düşürmü bizə bu qardan? 
Dedi: — pay veribdi bizə Yaradan, 
Bir sevən ürəkdi, pay, yara-yardan 
Əhdimiz yadından çıxmasın, — dedi. 
 
Ayıra bilmədim özümdən səni 
 
Bir də gələrikmi, görən üz-üzə, 
Bir də qismət olmaz o sevgi bizə. 
Yaman güvənirdik biz bəxtimizə, 
De, hardan biləydik fələk deyəni?! 
Ayıra bilmədim özümdən səni. 
 
Eşqə tox könlümü sən ac eylədin, 
Sanma ki, dərdimə əlac eylədin. 
Məni olmazlara möhtac eylədin, 
Saldın saçlarıma bu vaxtsız dəni, 
Ayıra bilmədim özümdən səni. 
 
İsinə bilmədim eşqin közünə,  
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
39 
Tüstüsü kor edən eşqin közü nə? 
Çiçəyəm, əksini çəkdim gözümə, 
Köçürdüm könlümə gözümdən səni, 
Ayıra bilmədim özümdən səni.  
 
Sənə 
 
Səhər-səhər şeh qarışıq, 
Dağ havası meh qarışıq, 
Güneylər quzey qarışıq, 
Çiçəklərdən salam sənə. 
 
Dağlara verək ahını, 
Çıxardaq eşq mətahını. 
Aç könlümü, al ruhumu, 
Pətəklənmiş balam sənə. 
 
Lap istəsən könlünəcə, 
Könül büküm güldən incə. 
Həsrətindən vəslinəcən 
Dolam-dolam yolam sənə. 
 
Ay Yunuskönül, birdənəm, 
Bir Qibləsən — yönüm sənə. 
Gecə-gündüz pir könlünə, 
Səcdə edən qulam sənə. 
 
Qərarsız 
 
Neylədimsə ovunmadı ürəyim, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
40 
Tarımardı ağlım-huşum qərarsız. 
Gündüzlər gizlicə, gecələr xəlvət, 
Öz-özümü yuyan yaşım qərarsız. 
 
Yem olmuşam dərdlərimə nuşam mən, 
Qol-boyunam, qoynunda bihuşam mən, 
Dərd aşiqi bir sevdalı quşam mən, 
Qəm oxuram, yayım-qışım qərarsız. 
 
Yüküm ağır, yol ver, mövlam, amandı, 
Bu yollarda sağ qalmağım gümandı, 
Çatıbsa acalım, göndər zamandı, 
Yol gözləyir qəbrim-daşım qərarsız. 
 
Vermə sənsizlərə, qıyma tuş olum, 
Sən hardasan, Tanrım, uçum, quş olum, 
Yetir o karvana mən də qoşulum, 
Fəda sənə canım-başım, qərarsız. 
 
Hardasan 
 
Bu gecə bomboş beşiyəm, 
Ürəyim, canım, hardasan? 
Bir sahibsiz ev- eşiyəm, 
Mülki-cahanım hardasan? 
 
Çiçək arzum soldu axı, 
Hicran uzun yoldu axı, 
Gecə səhər oldu axı, 
Qürubum-danım hardasan? 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
41 
 
Gəl gözümə görün qayıt, 
Gül ətrimə bürün qayıt, 
Son nəfəsi verim qayıt, 
Sirri-pünhanım hardasan? 
 
Yox gümanım, yox əlacım, 
Kimə yalvarım, əl açım? 
Viran olur taxtı-tacım, 
Təxti-sultanım hardasan? 
 
Mən 
 
Sənin sevincindən, qəmindən uzaq, 
Bu fani dünyanın qonagıyam mən. 
Sevdası səhrada qaysaq bağlayan, 
Təşnə bir könülün sorağıyam mən. 
 
Pünhani sevgiyəm, xəlvəti səsəm, 
Sənnən uçurduğum gizlin nəfəsəm, 
Gecənin üzündə ulduzlar busəm, 
Səhərin şeh öpən yanağıyam mən. 
 
Həsrət gözüm gül-çiçəyə güləndən, 
Bülbül könlüm qan-yaş tökür ələmdən, 
Aldanıban bu dünyaya gələndən, 
Bir ulu sevdanın fərağıyam mən. 
 
Ay olub göylərə çəkilib param, 
Paramda sızlayır qan verən yaram, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
42 
Nə yoxdan bir yoxam, nə vardan varam, 
Tanrının eşq adlı sınağıyam mən. 
 
Sənnən 
 
Yüz çalasan, oxuyasan, 
Heç doymuram, gülüm, sənnən 
Nə gözəldi gecə-gündüz 
Bu çəkdiyim zülüm sənnən. 
 
Nə hekayət deyir simlər, 
Açılmasın heç düymələr, 
Özüm Xan Əslidən betər, 
Yandı çıxdı külüm, sənnən. 
 
Hər gözəl dərd qanan olmaz, 
Hər gözəldən canan olmaz, 
Mənim kimi yanan olmaz, 
Gəl, dərdini bölüm, sənnən. 
 
Əcələ bax köhlənində, 
Nə tövşüyür can əlində. 
Xəbəri yox saz dinəndə, 
Bal dadacaq ölüm sənnən! 
 
Güman qaldı bu olmaza, 
Çiçək solmaz, bəxt solmasa, 
Olan oldu, heç olmasa 
Öləndəcə ölüm sənnən. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
43 
Xoş gəldin 
 
Qəribdim qürbət dünyada, 
Cənnət məkanım, xoş gəldin. 
Dünyamı saldın sahmana, 
Könül sultanım, xoş gəldin. 
 
Bildim niyə bicmiş dünya, 
Eşqimizi içmiş dünya, 
Sənsiz demə heçmiş dünya 
Cümlə cahanım, xoş gəldin. 
 
Ətrin gəldi o...f, qoxudum 
Qəmli neydim eşq oxudum, 
Səni könlümə toxudum, 
Gövhəri kanım, xoş gəldin. 
 
Demədimmi? 
 
Görməmişdin axı məni, 
Necə sevdin, ahu, məni?.. 
Bu dünyanın ahı məni? 
Demədinmi tutar sənsiz?! 
 
Demədinmi diləklərin — 
Qanadında mələklərin, 
Enib görər çiçəklərin, 
Daşlar altda yatar sənsiz. 
 
Ac ruhuma balıydınmı  
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
44 
Lalə bağra xalıydınmı?! 
Heç halımdan halıydınmı, 
Halım necə betər sənsiz?! 
 
Qönçə üzüm gün görməmiş, 
Şeh-şeh öpdün, gün görməmiş, 
Heç demədin güngörməmiş, 
Başın nəynən qatar sənsiz?! 
 
Sevməkdisə günahlarım, 
Gül könlümdə-gül ahlarım. 
Harda olsam, bil, ahlarım 
Çiçəyi də tutar, sənsiz. 
 
Ayaq saxla, ay cavanlıq, amandı 
 
Hələ saçlarıma qar ələnməyib, 
Hələ gözlərimin nuru sönməyib. 
Hara baş alırsan qəddimi əyib, 
Ayaq saxla, ay cavanlıq, amandı. 
 
Keyvir bulaqlarda qonaq qalmadıq, 
Neçə dağdan payımızı almadıq. 
Şehli çəmənlərdə çəhlim salmadıq, 
Ayaq saxla, ay cavanlıq, amandı. 
 
Çaylaqlarda yarpızları iyləyək, 
Cüyürləri yollarından eyləyək. 
Qayalarda kəklikləri dinləyək, 
Ayaq saxla, ay cavanlıq, amandı. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
45 
 
Havalı gözəlsən, işvəsən, nazsan, 
Ətrin Çiçək ətri, ötəri yazsan. 
Bu dünya fanidi, hayana yozsan, 
Ayaq saxla, ay cavanlıq,amandı. 
 
Qardaş 
 
Dünya bir yanadır,sənsə bir yana, 
Bəlkə də əyərsən dünyanı, qardaş. 
Axtarıb tapmaram, sən tək qardaşı 
Əldə çıraq gəzəm hər yanı, qardaş. 
 
Peyğəmbər nurundan bir nişangahsan, 
Halalsan, piransan, haqqa agahsan. 
Əllərim uzalı bir qibləgahsan 
Dizində namaza dayanım, qardaş. 
 
Göydə Allahımdı, yerdə pirimsən, 
Canımda canımsan,bircəm, birimsən. 
Sən mənim ömrümdə dan səhərimsən, 
Üzünün nurunnan oyanım, qardaş. 
 
O qədər yanmısan mənim oduma, 
Bir Allahım çatıb, bir sən dadıma. 
Ayazım, Aydınım qurban adına, 
Arxam, dayağımsan həyanım, qardaş.  
 
Niyə getdin 
(Dodaqdəyməz) 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
46 
 
Sənsizlik gecənin dan sökülüncə, 
Saçlarını yoldu, de niyə getdin?! 
Ürəklər üstündən yol ha yox idi 
Getdiyin nə yoldu, de niyə getdin?! 
 
Hər doloy, cığırda ayaq izlərin, 
Hər qaya qaşında dalğın gözlərin 
Həsrət sığal çəkən tər nərgizlərin 
Sənsiz rəngi soldu, de niyə getdin?! 
 
Çiçəyin daşlara dəydi inadı, 
Dəydikcə də gül könülü qanadı. 
Sənsiz hər gününü hicran sanadı, 
Əhdin yalan oldu? 
De niyə getdin?! 
 
Yarı belə 
 
Nə gözəlsən, boyu göyçək, 
Kim istəməz yarı belə. 
Al yanaqda qara xalı, 
Tər sinədə qarı belə 
 
Ömür adlı dərdlə qoşa, 
Gəldik savaşa-savaşa. 
Bir təhər ki, vurduq başa 
Yarı elə, yarı belə. 
 
Dünya ətri ölüm, olum, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
47 
Könüllərdən keçdi yolum. 
Nələr gördüm, dərdin alım, 
Tən gələrik yarı belə. 
 
Yönü hara bu səfərin, 
Xoş halına bixəbərin. 
Çiçək kimi ”bəxtəvərin”, 
Qara sazdı yarı belə, 
Köklə gedək Sarıtelə. 
 
Adsız şeir 
 
O sevgi ruh kimi çıxdı canımdan, 
O sevgi göylərin yeddi qatında. 
İzi yox, tozu yox bicə nişanı, 
Dərdli ürəyimin qaldı çatında. 
 
Tərk etdi qəlbimi sual-sorğusuz, 
Neynirəm o cismi hissiz-duyğusuz. 
Heyif, saf eşqimdən, bəxti uğursuz, 
Bəndəyə qismətdi Çiçək adında. 
 
Ay vəfalım 
 
Qəlbin qəlbimə təndi, 
Kəlmən baldı,dilin şəndi. 
Sinən bir seyri-gülşəndi, 
Səfalısan, ay vəfalım. 
 
Zümzüməynən ötək pəsdən, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
48 
Çıxaq qəmdən, çıxaq nəsdən. 
Mənim üçün sən hər kəsdən, 
Vəfalısan, ay vəfalım. 
 
Küskün könlümün gərəyi, 
Sənə bağlı hər diləyi. 
Öldürmə gəl sən Çiçəyi, 
Cəfalısan, ay vəfalım. 
 
Bir gün Mövlana hüzurunda rübab çalınırmış. 
Rumi nəhayətsiz bir zövq və həyəcanla musiqiyə 
qulaq asırmış. Bu ara ona əziz olan bir nəfər içəri 
girərək astaca deyir: 
- Ya Mövlana, günorta azanı oxunur. 
- Buna qulaq as - Mövlana deyir. 
O azan səsi də haqqa çağırır, bu səs də. Azan 
insanın zahirinin, görünən tərəfinin ibadətidir, 
rübab isə insanın batini, iç üzünü, görünməyən 
tərəfini, Haqqın sevgi və mərifətinə səsləyir. 
Hz. Mövlana 
 
* * * 
Mən də hər kəsi sazı sevməklə haqqı sevməyə və 
ibadətə səsləyirəm. 
Müəllif 
 
Saz ha deyil, ürəyimdi çaldığın 
Aşıq Şaiq İncəliyə 
 
Aşıq qardaş, asta tərpət telləri, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
49 
Ahəstə vur o xalları, gülləri, 
İnsafdımı qana bata əllərin, 
Günahsız yazıqdı qana saldığın, 
Saz ha deyil, ürəyimdi çaldığın. 
 
Yananın tüstüsü,külü görünər, 
Aglayanın yaşı, seli görünər, 
Mən ölmüş bəlkə də dəli görünər, 
Tüstüsüz yanıram, oda saldığın, 
Saz ha deyil, ürəyimdi çaldığın. 
 
Bu nə sirdi, nə hikmətdi görəsən?! 
Ürək daşdandımı söküb, hörəsən?! 
Tanrının xəbəri varmı görə sən, 
Hökümsüz, fərmansız candı aldığın, 
Saz ha deyil, ürəyimdi çaldığın. 
 
Min illərdi sinəm üstə dağ çəkir, 
Qaya dərdim daş əridir, dağ çəkir, 
Saz dinəndə ürəyimdən yağ çəkir 
Sarı simdi bu könlümdən aldığın, 
Saz ha deyil, ürəyimdi çaldığın.  
 
O cansız varlıqsa belə danışmaz, 
Nə belə ağlamaz, belə alışmaz. 
Bir sirri-xudadır, Çiçək baş açmaz, 
Bircə şeydi,vallah, ölüb qaldığım, 
Saz ha deyil, ürəyimdi çaldığın. 
 
Könlümdə 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
50 
 
Yaman darıxıram sənsiz gecələr, 
Dünya cənnət ola boşdu, könlümdə. 
Mənə yoldaş olan möhnətin, qəmin, 
Elə bil asılı daşdı, könlümdə... 
 
Axtarma dünyada ölüb getmişi, 
Kimdi gəzib-soran qəbri itmişi?. 
Neynirdin oyadıb sonu yetmişi — 
Onsuz da borandı, qışdı könlümdə. 
 
Zaman yaman çəkdi bizi sınağa, 
Nəydi günahımız gəldik qınağa... 
Bir can da vermədik eşqə sadağa, 
Bu eşqin bəs nəyi xoşdu, könlümdə!? 
 
Qoşa yaransaq da qoşa düşmədik, 
Bu sevda nə imiş başa düşmədik. 
Oturub diz-dizə dərd bölüşmədik, 
Hicran nəğməsini qoşdu, könlümdə. 
 
Ceyranım 
Bir aşığın dilindən 
 
Yaraşıqsan bizim elə, 
Gəlmə gözə, ay ceyranım. 
Sən bəzəksən yüz il belə, 
Saza-sözə, ay ceyranım. 
 
Bu dünyadan biz kam alaq, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
51 
Könlümüzə layla çalaq. 
Qınasalar möhkəm olaq, 
Dözə-dözə, ay ceyranım. 
 
Ətrin dolar baxça-bağa, 
Qoymaram gözdən uzağa. 
Qəsd eyləmə mən yazığa, 
Üzə-üzə,ay ceyranım. 
 
Əlini qıymaram ələ, 
Dolayalar incə belə. 
Çiçək qalsın sənnən elə, 
Gəzə-gəzə, ay ceyranım. 
 
Məni 
 
Mən ki təravətli bir çiçək idim, 
Oxşardı hər səhər küləklər məni, 
Eşqim ilə ötüşərdi bülbüllər, 
Sevərdi sevdalı ürəklər məni. 
 
Yaraşıqdım çölə-düzə, çəmənə, 
Doğma elə, doğma yurda,vətənə. 
Tanrının payıydım,sevdiyim, sənə, 
Göydən endirmişdi mələklər məni. 
 
Unutdum həyatda qüssəni, qəmi, 
Sildim gözlərimdən süzülən nəmi. 
Çatanda Çiçəyin sevdalı dəmi, 
Aldı qanadına diləklər məni. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
52 
 
Bülbül 
 
Nə ağlarsan yolum üstə, 
Dözməz yaşa, göz, ay bülbül. 
Keçər dərdin, keçər qəmin, 
Gələr bir cün yaz, ay bülbül. 
 
Gəl toxunma sarı telə, 
Bir ah çəkdin döndüm külə. 
Süzüldükcə gilə-gilə 
Göz yaşımda üz, ay bülbül. 
 
Sənmi qəmli,mənmi qəmli?! 
Sevinc tapdım gözü nəmli, 
Susma,oxu zilli-bəmli, 
Bas yarama köz, ay bülbül. 
 
Bülbül, səndən var diləyim, 
Sənə baglı gül ürəyim, 
Məndən sonra sən Çiçəyi, 
Yaşadarsan yüz, ay bülbül. 
 
 
Ha yana-yana 
 
Əyalın qəhrinə ana dayanar, 
Çəksə də ətəyin ha yana-yana. 
Aşıq Alı 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
53 
Həyatda eniş də, yoxuş da gördüm, 
Nur, işıq axtardım, getdim hayana. 
Pərvanəlik etdim şam könüllərə, 
Dolandım başına ha yana-yana. 
 
Döndüm yönüm qiblə — əhli-ürfana, 
Yolunda qul oldum mərdi-mərdana. 
Anlamaznan nə danışa, nə qana 
Əhli-hal dediyin yana-ha-yana. 
 
Varmısanmı qızılına, zərinə, 
Gör könlümün qızılı nə, zəri nə? 
Mən Çiçəyəm, bəxtimin də zərinə 
Gecə düşüb, göydə Ay yana-yana. 
 
Rüstəm Kamal 
 
Quzey könlün sevdası 
 
Çiçək xanım əslən Qazaxdan, İncədən olsa da 
şeirlərini ilk dəfə Gəncədə eşitmişəm. 
Çiçək xanımın varı-yoxu öz könlüdü. Könül bu 
dünyada hər şeyin sinonimidi: sirr dünyası, 
duyğuların məkanı, Tanrı taxtı. 
 
Könlündən çıxa bildim, 
Halallıq eylə, getdim. 
 
Könlündən nə göynəyib süzülürsə, ömrünü alt-üst 
edən də, yuxularına girən də odur. Ona görə də 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
54 
Çiçək xanım öz könlünü epitetlərlə 
şərəfləndirməklə və əzizləməklə məşğuldur (“Ay 
Yunus könül, bir dənəm”). 
Qadın könlü ağrıyanda üzünü Kişiyə və Tanrıya 
tutur. Onun dünyasında kişi obrazı ismi pünhandı. 
Onun lirik müraciətlərində bir sevgi əxlaqı, bir 
yaşam utancaqlığı var. 
 
Quşun dimdiyində gələn eşqimi, 
Basdırdım torpağa, gül açdı, neynim. 
 
Çiçək xanımın ömrü də, şeiri də qalaq-qalaq 
suallardan qurulur. Bu suallar əslində könül 
nidalarıdır, perik düşmüş ruhun ağrısıdır. 
Şeirlərin içi nisgil, həsrət havasıdır. Ömrün söz 
fəlsəfəsi bayatı, oxşama, layla havasının məntiqi ilə 
tamamlanır: 
 
Gözlərimdən duyan olar, 
Oyanmıram, oyanmıram. 
 
Yaxud 
 
Bağlama üzümə könül qapımı, 
Mənim o könüldə qəbir yerim var. 
 
Əgər aşağıdakı şeirin 3-cü və 4-cü sətirlərini yerini 
dəyişsək, əməllicə bayatı alınar: 
 
Hər ötən an acaldı, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
55 
Hər acal bir macaldı. 
Allah, necə qocaldır 
Baxdığım güzgü məni. 
 
Çiçək Mahmudqızı öz qədər-yığvalını anlayanda 
hər şeyin göy qübbəsi altında əvvəlki kimi 
olduğunu dərk edir:  
 
“Olum-ölüm boyatdı”. 
 
yaxud 
 
Onsuz da bu sevda boyat olacaq, 
Gördü nimdaş dünya yalandı, getdi. 
 
Şairin könlündə dörd mövsümdən biri — yalnız 
payız yaşayır. Ömrün qalan mövsümləri payızdan 
başlayır. Ömrün yaz ümidində bir payız qoxusu, 
ötən günlərin xəzəl ətri, kədər yağmuru, 
gümanların qara dumanı yaşayır. Ümumiyyətlə, 
Çiçək xanım “ömrün peyzajını” o qədər dərin 
duyur ki, qalır onu bircə metaforaya çevirəsən: 
 
Kipriklər altında büküb boynunu, 
Quzey gözlərimdə bənövşə yaşlar. 
Qönçə yanağımdan şeh-şeh tökülür 
Bu payız könlümə yağan yağışlar. 
 
Həsrət onun ömrünün ən dəyərli hadisəsidir. Bu, 
qulağımızı döyənək eləmiş klassik şeirdəki yar 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
56 
vəfasızlığı, aşiq-məşuq ayrılığı deyil. Bu, ömrün 
mənasını həsrətdə anlama etirafıdır: “Həsrət şirin 
oldu, şirnikdim elə”. 
Elə burdaca bir incə təzada toxunmaq istərdim: 
Çiçək xanım həyatda acı nə varsa, onun cövhərində 
şirinlik görmək istəyir. 
Həsrət onun könlünü oxutduran sevdanın adıdır. 
Doğma yurddan sürgün düşmüş quşlar yazın dadını 
necə hiss edirsə şair də həsrətin dadını canına elə 
çəkir. Ancaq arzuların puç olduğunu, niyyətin 
mənzilə yetmədiyini görəndə əlləri yanına düşür və 
ümidsizlik qurşun ağırlığı ilə sözün dibinə enir: 
 
Onsuz itirmişəm olan-qopanı, 
Tamarzı diləklər qoy gözdə qalsın. 
 
(Baxın, bu “tamarzı diləklər” deyimindən də şair 
könlü görünür. Özü də necə şair könlü!) 
Gələnəkdən gələn alliterasiya fəhmi ilə, inanc 
məntiqi ilə görüşə, vüsala ümid bəsləyir: 
Nigaran qoymaynan, ay ömrüm-günüm, 
Bir görüş alacam göy qübbəsində. 
 
Ancaq qadın təhtəlşüurundakı barışıq-hüzur istəyi, 
nəfəsindəki görüş gümanı onu yaşamağa və 
yaratmağa ruhlandırır: 
 
Yenə çiçəklərin sevda qoxusu 
Quzey könülləri bürüyəcəkdir. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
57 
Çiçək xanımın gözlərində kədər gülür. Bu sadəcə 
poetik məcaz deyil, ruhunun görünən tərəfidir. 
Gözlərindəki kədər sözlərində yuvalayıbdır. Onun 
payıza, quzeyə, yağmura, bənövşəyə — təbiətdə 
kədər gətirəcək nə varsa hamısına müştaq olması 
da bu üzdəndir: 
 
Daha payız ömrüm üzü qışadı, 
Daha gümanların sonu boşadı. 
Güvəndin, ay Çiçək, hədər yaşadın, 
Dağına qar yağsın, düz düzdə qalsın. 
 
Onun bədii təyin seçimi və duyumu obrazlı 
düşüncəsinin parlaq ifadəsidir. “Bənövşə ümidlər”, 
“bənövşə yaşlar”, “quzey könüllər”, “quzey 
gözlər”, “payız könüllər” kimi deyimlər poetik 
sənətkarlığın işarətləri, ömür-yaşam durumunun 
göstəricisidir. Bu işarətlər onun nitqində o qədər 
görümlüdür ki, bəzən bütöv bir şeir, bir şeir bəndi 
kövrək epitetlərlə naxışlana bilir: 
 
Döndü ağ yolların qara daşına, 
Bir sultan mülkünün qaravaşına. 
Min ümid qırıldı qəm savaşına 
Bir ürək qanına bulandı, getdi. 
 
Epitetlərin antinomiyası (ağ-qara, sultan-qaravaş, 
min-bir) şeirin fəlsəfi düzümünü mükəmməl 
müəyyənləşdirir. 
Mənim düşüncəmin də antinomiyası belədi ki, əgər 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
58 
şair bir ömür sevdasını, bir sevgi hekayətini sözdə 
kül eləyirsə, ömrün xatirə kədəri mütləq külün 
altında qalır. Görəsən, bu həyat həqiqəti Çiçək 
Mahmudqızını qorxutmurmu? 
 
Yuvam 
amanatı 
 
Yuvam amanatı... 
 
Səksəkəli, ürkək qaranquş kimi, 
Bir yuva qurmuşam könlün içində. 
Gələnlər dönürlər, mən yuva hayda, 
Ömrün payızında, köçhaköçündə. 
 
Kipriyimlə dünya odu götürdüm, 
Ürəyimi çınqı-çınqı gətirdim, 
Köksün üstə bu yuvamı bitirdim, 
Uçummu, qalımmı? — qaldım seçimdə. 
 
Kim bala bəslədi — balam acmasın, 
Mən yuva qorudum — kimsə açmasın, 
Balalarım uçsun, yuvam uçmasın, 
Çətin yuva quram belə biçimdə. 
 
Keşikçiyəm, bir dön bax könlünəcə, 
Ürəyim də şamdı yanır gizlicə, 
Bir zalım toxunar, uçar qəfilcə, 
Param-parça ollam dünya heçində. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
59 
Bu könül ən rahat olacaq yerim, 
Bu yuva ən rahat qalacaq yerim, 
Müqəddəs ruh yerim, pir, ocaq yerim: 
Saflaşıb durullam ondan keçəndə; 
Yuvam amanatı, 
Yuvam amanatı— 
Səndən köçəndə. 
 
Halallıq eylə... 
 
Olum, ölüm boyatdı, 
Gəlib çixdı göyatdı, 
Səfərim sona çatdı, 
Halallıq eylə getdim. 
 
Düşmə qara, sazağa, 
Canım sənə sadağa, 
Yolum düşdü uzağa, 
Halallıq eylə getdim. 
 
Kül bəllənər közündən, 
Qırov bağlar göz ündən, 
Kölgəm itdi gözündən, 
Halallıq eylə getdim. 
 
Dözümü yuxa bildim, 
Özümü yıxa bildim, 
Könlündən çıxa bildim, 
Halallıq eylə getdim. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
60 
Bir bagrı yara sazdım, 
Dinib dərdimdə azdım. 
Sonuncu şeri yazdım, 
Halallıq eylə getdim. 
 
Ağlayır 
 
Elə bir haldayam,bu boz yağışlar 
Pərişan halıma baxıb ağlayır. 
Küsgün ağacları yuyur göz yaşım, 
Yarpaqlar qarışıq axıb ağlayır. 
 
Başıma bəladı bəlalı dərdim, 
Gileyli güzarlı olalı dərdim, 
Dəli şimşək kimi havalı dərdim, 
Qanlı ürəyimdə çaxıb ağlayır. 
 
Gedirəm,göylərdə ara əksimi, 
Qoşul yağışlara,dara əksimi, 
Ölüm qara geyib, qara əksimi, 
Sinəsi üstünə taxıb ağlayır. 
 
Bu payız, bu yağış... bu dərd nə göyçək, 
Ey könül, rəssam ol, bu dərdi gör, çək, 
Bir yanda boynunu büküb bir Çiçək, 
Həsrətdən don geyib qoxub ağlayır. 
 
Ey könül! Sənin içini aydınladan yerə, sənə yaxın 
olan yetkin insanların yaşadıqları yerə get... 
Hz. Mövlana 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
61 
 
Son nəfəsində 
 
Nigaran qalmaynan,ay ömrüm-günüm, 
Bir görüş alacam göy qübbəsində, 
Açıb qapıların məhbus ruhumun, 
Sənə yetirəcəm son nəfəsində. 
 
Bəzəkli-düzəkli gəlin olacam, 
Başına fırlanan dəlin olacam, 
Yolunda altunun, ləlin olacam, 
Dünyanın hər üzü,hər vədəsində. 
 
Yollara çıxacam ”Ya hu”mu deyib, 
Gəzirəm intizar ahumu deyib, 
Yetirsin didərgin ruhumu deyib, 
Səcdənə gələcəm eşq türbəsində. 
 
Sevda Çiçəyiyəm, qoxuyan olsa, 
Yerdən göyəcənəm, toxuyan olsa, 
Harda qu yanğılı oxuyan olsa, 
Bil ki, o qu mənəm, son nəfəsimdə, 
Səni axtarıram, 
Səni axtarıram 
Göy qübbəsində. 
 
Öyrət 
 
Mən sevməyi bilirəm, 
Mənə unutmaq öyrət. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
62 
Gecənin qor üzündə, 
Mənə də yatmaq öyrət. 
 
Dərd ağladır, gülürəm, 
Dərd olmasa ölürəm, 
Mən ölməyi bilirəm, 
Göylərdə batmaq öyrət. 
 
Köçünnən köçdüm axı, 
İçindən keçdim axı, 
Dərdini içdim axı, 
Dərdinə çatmaq öyrət. 
 
Səndən ayrısa yolum, 
Yaşamağım çox zulum. 
Kərəm et, qurban olum, 
Başımı qatmaq öyrət. 
 
Ağlayan mənəmi,yoxsa sazdımı?! 
 
Karvanımdı, durnalarla düzülən, 
Yığvalımdı, o tellərdə cözülən, 
Bu nə leysan gözlərimdən süzülən? 
Ağlayan mənəmmi, yoxsa sazdımı?! 
 
Saz mənə sarılıb, mən də ki saza, 
Qol-boyun olmuşuq — avaz-avaza, 
Qarlı gədiklərdə yol aza-aza, 
Ağlayan mənəmmi, yoxsa sazdımı?! 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
63 
Od mənəm, köz mənəm,yanan mənəmsə, 
Məni məndən alıb qalan mənəmsə, 
O tellərdən qopan mənim naləmsə, 
Ağlayan mənəmmi, yoxsa sazdımı?! 
 
Saz dərdli, mən dərdli,əhli-sirdaşıq, 
Qoşa yaranmışıq, qoşa dərddaşıq, 
O Kərəm, mən Əsli, bəxti dolaşıq, 
Ağlayan mənəmmi, yoxsa sazdımı?! 
 
Gör neçə sızıltı keçər ürəkdən, 
Hər kədər suyunu içər ürəkdən, 
Soruşun İncədə güldən, çiçəkdən, 
Ağlayan mənəmmi, yoxsa sazdımı?! 
 
Mühüm olan gül təbiətli ola bilməkdir. İnsanın gül 
olması xeyirin özü ilə hallanması deməkdir. 
Hz. Mövlana 
 
Olmadı 
 
Bu gülün şəhdini arılar çəkdi, 
Bu gülün nazını çəkən olmadı. 
Sevgisin sevdası sayrılar çəkdi, 
Bu gülü sevgiyə bükən olmadı. 
 
Özünü yaşatdı Allah umudu, 
Nə yerdən, nə göydən təmənna umdu, 
Bu gül möcüzəli sevgi tumudu, 
Bu gülü könlünə əkən olmadı. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
64 
 
Kəsilmiş ney təki naləsi oddu, 
Torpaqdan, havadan, sudan qəm uddu, 
Bu gül könüllərə xaniman oldu, 
Bu gülə bir kümə tikən olmadı. 
 
Bu gülün üstündən xəzanlar əsdi, 
Bəxtinnən öc oldu, ilqarı kəsdi, 
Bu gül də bir tanrı nişanəsidi, 
Bu gülü köksünə çəkən olmadı. 
 
Halallıq istədin 
 
Halallıq istədin verim, nə var ki, 
Təki halallığı özümdən istə. 
Halallıq almalı gör nələrim var, 
Geri dön hər şeyin özündən istə. 
 
İki diz sürünüb büküləcəksə, 
İki göz yoluna dikiləcəksə, 
Bununçün haqq-hesab çəkiləcəksə, 
Qayıt, halallığı gözümdən istə. 
 
Bu dodaq, bu yanaq buza dönməmiş, 
Busə yerlərinin odu sönməmiş, 
Sazaq vurub rəngi-rufu çönməmiş, 
Qönçə yanağımdan, üzümdən istə. 
 
Sənə qəm oxudan dil olacam, bil, 
Köksünə xal salan gül olacam, bil, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
65 
Babalım boynuna, kül olacam, bil, 
Yetiş halallığı közümdən istə. 
 
Dünyanı çiyninə alıb götürən, 
Çiçəkdi, karvanı köçə yetirən, 
Səni məzarıma səhvən gətirən, 
Ot basmış yolumdan, izimdən istə. 
 
Könlümün 
 
Bəndi, bərəsimi vardı könlümün, 
Amanat yuvaydı, dağıldı getdi. 
Neynirsən axtarıb gidi dünyanı, 
Bu qız da bir yuxu, nağıldı getdi. 
 
Səhranın ortası kimsiz-kimsəsiz, 
Küləklər külümü sovurasıydı. 
Bilirdim bu sevda məni nə vaxtsa, 
Tapıb diri-diri qovurasıydı. 
 
Mənim də kəbinim dərdnən kəsilib, 
Şükür ki, getməyə dərdim-sərim var. 
Bağlama üzümə könül qapını, 
Mənim o könüldə qəbir yerim var. 
 
Göydən düşənin parçası tapılar, könüldən düşənin 
parçası tapılmaz. 
Müdriklərdən 
 
Üzü sənsizliyə 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
66 
 
Ana dilli qərib quşdum, 
Sinən üstünə qonmuşdum, 
Perik saldin, mən də uçdum, 
Uçdum üzü sənsizliyə. 
 
Ovun keçdi oyan, səyyad, 
Mürgüləyən ruhu oyat, 
Yarğan dünya, uçrum həyat, 
Puçdum üzü sənsizliyə. 
 
Gül şehincə bir ahıydım, 
Könlünəcə pənahıydım, 
Mən eşq adlı günahıydım, 
Suçdum, üzü sənsizliyə. 
 
Son məkanı yarda qoydum, 
Heç bilmədim harda qoydum? 
Yeri-göyü darda qoydum, 
Köçdüm üzü sənsizliyə. 
 
Çalınmayan havam qaldı o sazda 
 
Bu dünyanın çeşmələri çağladı, 
Həsrət seli yol izləri bağladı, 
O dağlarda ümidlərim ağladı, 
Ömrüm-günüm varaqlandı bir az da, 
Calınmayan havam qaldı o sazda. 
 
Qatar-qatar havlandı durnalar, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
67 
Oymaq-oymaq yuvalandı durnalar, 
Çınqı-çınqı ovalandım, durnalar, 
Geri dönün, ümid verin, bir az da, 
Çalınmayan havam qaldı o sazda. 
 
Ayazlı-şaxtalı qışın bəhsində, 
Aldanıb gözlədim yaz həvəsində, 
Son günüm, son anım, son nəfəsimdə, 
Oxusun laylamı oğul da, qız da, 
Çalınmayan havam qaldı o sazda. 
 
Ay hayıf-hayıf 
 
Xəstə Qasım ölüb gedər yasına, 
Eşidənlər deyər ay hayıf-hayıf. 
Xəstə Qasım 
 
Tərlan könül, zirvələrdən enməzdim, 
Fələk yaman saldı, ay hayıf-hayıf. 
Köçün çəkib getdi eşqim-həvəsim, 
Yerini qəm aldı, ay hayıf-hayıf. 
 
Bal ömrümü qurban etdim nadana, 
Ləlin qiymətini nadan nə qana?! 
Can qurban edərdim dərdi qanana, 
Deməzdim can baldı, ay hayıf-hayıf. 
 
Bu taleyim bir dolaşıq oyundu, 
Yat ay bəxtim, səndən üzüm soyudu. 
Dünya eşqim ürəyimdə uyudu, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
68 
Ruhum da tək qaldı, ay hayıf-hayıf. 
 
Haraya qaçdımsa haxladı fələk, 
Eylədi külümü qəm ələk-vələk. 
Saralıb-solmasın, neyləsin Çiçək 
Gülşəni sar aldı, ay hayıf-hayıf. 
 
Məqsəd sevgi uğrunda ölmək deyil, uğrunda 
ölünəcək sevgi tapmaqdır. 
V.Şekspir 
 
Bu sevgi sənə də gərək deyilsə... 
 
Bu sevgi sənə də gərək olmadı, 
Atıldı kimsəsiz uşaqlar kimi. 
Yiyəsiz, yuvasız elə göynədi, 
Keçdi iliyimdən sazaqlar kimi. 
 
Yıxıldı zirvəmdən, hər can atan kəs, 
Olmadı eşqimə ucala bilən. 
Uğrunda ölməyə dəyən eşqimin, 
Bir kimsə görmədim uğrunda ölən. 
 
Bəlkə durnaların köçündə köçüb, 
Məni yuxulara bal edib qatan. 
Hardasan, göylərə qan-qada düşüb, 
Ay çiçək ətrimə bürünüb yatan. 
 
Hardasan, ahımdan titrədi yer, göy, 
Mələklər çaxnaşdı haya-haraya, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
69 
Sənsiz bu dünyada elə qəribəm, 
Hardasan, məni də apar oraya?! 
 
Bu sevgi sənə də gərək deyilsə, 
Çəkin, yandıracaq, odumdan, çəkin. 
Min il bundan sonra gəlib dünyaya 
Bu sevgi sahibin tapacam yəqin. 
 
Getdi 
 
Xəbərin oldumu, ey dili-qafil, 
Başına pərvanən dolandı, getdi? 
Gecəni sübhəcən sənin qapında 
Yandı şam ömrünə, qalandı, getdi. 
 
Döndü ağ yolların qara daşına, 
Bir sultan mülkünün qaravaşına. 
Min ümid qırıldı qəm savaşına, 
Bir ürək qanına bulandı, getdi. 
 
Dərdimin dərmanı-dəvalı sevda, 
Deyirdin sev, sevil səfalı-sevda 
Bir perikmiş ruhla, havalı sevda 
Gördülər köç yolu talandı, getdi 
 
Deyirlər yaz gəlir — həyat olacaq, 
Qoxla çiçəkləri — oyat, olacaq, 
Onsuz da bu sevda boyat olacaq, 
Gördü nimdaş dünya yalandı, getdi.  
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
70 
Gözün aydın 
 
Bu sevda havalı dəli ozandı, 
Nəyi itirmişdi, nəyi qazandı? 
Çölüm çiçək açdı, içim xəzandı, 
Düşdü aramıza qış, gözün aydın. 
 
Daha könlüm — çiçək, ürəyim — arı, 
Neyləyəcək mənə bu dağın qarı, 
Süzüb badələrə ayrılıqları, 
Mey bilib eylədim nuş, gözün aydın. 
 
Bir ömür yaşadım dünya heçində, 
Bihudə dolandım səhra içində, 
Xəyallarım gedir durna köçündə, 
Olub bir köçəri quş, gözün, aydın. 
 
Leyli pərvanələr oduma gəlmir, 
Küsgün xatirələr dadıma gəlmir, 
Adın, rəngin, ətrin yadıma gəlmir, 
Qalmayıb başımda huş, gözün aydın. 
 
O gündən 
 
Bir sirli gülüşün, sirli baxışın, 
Tilsiminə düşdü könlüm o gündən. 
Məni bəlalara sürünc eyləyən,  
Dilim-dilim olsun, dilim o gündən. 
 
Dedim öyrətmə gəl məni özünə, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
71 
Birdən isinərəm ilıq sözünə. 
Atdım ürəyimi eşqin közünə, 
Sən demə çıxıbmış külüm o gündən. 
 
Həsrət şirin oldu,şirnikdim elə, 
Mən onu bəm bildim, qəm çıxdı zilə. 
Eşq nə bəla imiş, könlüm nə bilə. 
Məcnun xəyal imiş, çölüm o gündən. 
 
Cızım-cızım yandım, külüm olmadı, 
Günüm bir il oldu,gün-gün olmadı. 
Gözlərim dil dedi, dilim olmadı, 
Bir kəlmə dərdimi bölüm o gündən. 
 
Tanrım yaradıbdı dərdə nər məni, 
Çətin ki bu gərdiş güldürər məni. 
Dedim ayrılıqlar öldürər məni 
Mənə qəhət oldu ölüm o gündən. 
 
Oyatmaram 
Məmməd Dəmirçioğlunun “Qoy atım” şeirinə 
 
Ömür adlı dərd dağını, 
Necə aşdin, oyatmaram. 
Bir yol göstər mən də keçim, 
Bəlkə çaşdım, oyatmaram. 
 
Dərdə rahat sinə oldum, 
Qınaq oldum, tənə oldum, 
Bir perikmiş sona oldum, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
72 
Gölüm boşdu, oyatmaram. 
 
Mən yoruldum yolda qaldım, 
Quyularda yol iz saldım, 
Sanki bir Yusif misaldım, 
Qapım daşdı, oyatmaram. 
 
“Sevda — əcəl” ətəyindən, 
Necə qopdun yedəyindən, 
Bir ox vurub kürəyimdən, 
Yaram yaşdı oyatmaram. 
 
Sanma Çiçək bahar, yazdı, 
Bir şerindən ayazıdı, 
Könlündə çoxdan ayazdı, 
Qardı, qışdı oyatmaram. 
 
 
 
 
 
 
 
 
 
 
 
 
Yurd yerindədi  
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
73 
...Köçər Məhəmməd də yurd yerindədi. 
Şıxlı Dərya Məhəmməd. 
 
Haqq aşığı, varsan əgər Lələm ol! 
Qədərim gərdişin sərt yerindədi. 
Ha yüyürdüm qurtulmadım əlindən 
Gördüm yox olmuşam, dərd yerindədi. 
 
Yolumu bağlayıb qarlı gədiklər, 
Yaralı ahuyam, əldə tətiklər, 
Başımı gözləyir qanlı kötüklər, 
Hökmü dəyişən yox, şərt yerindədi. 
 
Bəxtəfər yolçuyam üzü qürbətə, 
Çün gedən cismimdi düzü qürbətə. 
Dönməsəm dayanma gözü qürbətə 
Pir könlüm səndədi, mərd yerindədi. 
 
Durnalar dönəndə səfimi gözlə, 
Sirrim dağlara de, daşlarda gizlə, 
Bəxtim bənövşəylə, ətrim nərgizlə, 
Köç edən Çiçəkdi, yurd yerindədi. 
 
Oldu 
 
Baharım gəldi getdi, 
Gülüm küsəyən oldu, 
Bayatılar deməkdən, 
Dilim küsəyən oldu. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
74 
Ha dedim, oyan canım, 
Səbr elə, dayan, canım, 
Dərdimdən doyan canım, 
Zülüm küsəyən oldu. 
 
Əcəl zalım atınnan, 
Keçdi yeddi qatımnan, 
Gəlib döndü qapımnan, 
Ölüm küsəyən oldu. 
 
Qaytarın bu gülü torpağa bükün 
 
Quşun dimdiyində gələn eşqimi, 
Basdırdım torpağa, gül açdı, neylim. 
Uydu gül üzünə sevdalı bülbül, 
Bu gülün eşqinnən dil açdı, neylim. 
 
Eşq oldu bu gülün suçu, günahı, 
Çəkin eşq üstündə cəzasın verin, 
Üstünə tökülsün qanlı göz yaşı, 
Qəhr edin, yollarda qəzasın verin. 
 
Bağrı cadar-cadar eşq üçün gülün, 
Qoymayın sevərlər,gözündən tökün. 
Yoxsa ki, ətrindən bayılar dünya, 
Qaytarın bu gülü torpağa bükün. 
 
Divanəlik dərdi yayacaq yoxsa, 
Ruhunu cismindən ayırmaq gərək. 
Nəsimi eşqindən cücərib yəqin, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
75 
Külünü göylərə soyurmaq gərək. 
 
Nə qədər oyansin fələk ahına, 
Axır yanıb, bir gün o da bezəcək, 
Tanrı dərgahına açılan gülü, 
Heç kəs sevməsə də, Tanrı sevəcək. 
 
Göynək 
 
Bilməm, nədən belə göynədi sinəm, 
Nədən bu ağrılar yarandı, qardaş?! 
Mən ki, dözəmmirəm bu ağrılara, 
Amandı, sinəmi yar, andı, qardaş. 
 
Bu kağız, bu qələm məlhəmim ola, 
Tökəm qəm boxçamı:sinəm boşala! 
Bu təşnə könlümdən ruhum baş ala, 
İçimdə şaxtadı, borandı, qardaş. 
 
Hisslərim ağlımla harda öc oldu, 
Orda ürəyimdən köçhaköç oldu, 
Könlüm dərd qanana elə ac oldu, 
Onlar da başımdan darandı, qardaş. 
 
Olmazın oyuna saldım ürəyi, 
Yıxıldım dərdlərə, verdim kürəyi. 
Daha qınamayın solan Çiçəyi, 
Saralan gülşəni virandı, qardaş. 
 
Bu qismət haqdandı 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
76 
 
Vəfalı dost, sorma mənim halımı, 
Nə desən od tutub yanasıyam mən. 
Bir himə bənd kimi, məqam gözləyib, 
Çilik-çilik olub sınasıyam mən. 
 
Qoy səndən yad olsun bu qəhri-qəzam, 
Mənim ağır gəlir Tanrıdan cəzam, 
Hər barmaqda dillənməyən bir sazam, 
Sərraf barmağında dinəsiyəm mən. 
 
Bu köz də, bu kül də özümünküdü, 
Bu yağış, bu sel də gözümünküdü… 
Bu daşlaşan ürək dözümünküdü, 
Eşqimə baş daşı yonasıyam mən. 
 
Heç kim çəkə bilməz mənim qəhrimi, 
Heç kim duya bilməz mənim təhrimi, 
Elə yarıbdı ki, bəxtim zəhrimi, 
Uçunub şam kimi sönəsiyəm mən. 
 
Durma yolum üstə, başqa yox yolum, 
Çiçəyəm, nə gördüm necə tox olum? 
Bu qismət Haqdandı,ay qurban olum, 
Kor-kor, gör-gör qanasıyam mən. 
 
Köklə 
 
Gördün uçur könül tacın, 
Yerdən, göydən yox əlacın, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
77 
Könül qurum, qapı açım, 
Könlünü könlümə köklə. 
 
Kimlər oldu cismə babın, 
Kimlik oldu haqq-hesabın, 
Mənimki könül əzabın, 
Könlünü könlümə köklə. 
 
Nə qədər ki, ruhun toxdu, 
Yan yörəndə duran çoxdu, 
Gördün dərd çəkənin yoxdu, 
Könlünü könlümə köklə. 
 
Qərib ruhum, tənha könlüm, 
Bilsən nədi, ömrüm-günüm, 
Görsən gəlir bir gün ölüm, 
Sən ruhunu mənə köklə, 
Könlünü könlümə köklə. 
 
Öz aləmi bir aləmdi tənhalığı duyan kəsə. 
M.Füzuli 
 
Nə qəribəm, dünya, səndə 
 
Nə qəribəm, dünya, səndə, 
Kaş halımı duyan ola. 
Ya gedəsi güman yerim, 
Ya bir gələn həyan ola. 
 
Sevda əkib, qəm biçənlər, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
78 
Neylər ovu boş keçənlər, 
Ay təklənib dərd içənlər, 
Bircə xoş söz qıyan ola. 
 
Dünya oldu bezar yerim, 
Xəzan oldu güzar yerim, 
Qazılıbsa məzar yerim, 
Ölən günüm əyan ola.  
 
Allah eşqinə 
 
Tər qönçədə çiçək idim, 
Açıldım sabah eşqinə. 
Nə biləydim ətrim, rəngim, 
Yazılır günah eşqinə. 
 
Gəzdin məni yerdə, göydə, 
Nə neydəydim, nə də meydə, 
Könül adlı qəmli neydə, 
Oxurdum bir ah eşqinə. 
 
Sukutundan keçirmədin, 
Bal sevdanı içirmədin, 
Sən könlünə köçürmədin, 
Mən öldüm Allah eşqinə. 
 
Deyil 
 
Dərdlərim bəzək-bəzək, 
Güldü, dərənlik deyil. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
79 
Hərəsi bir rəng açıb, 
Gəl-gör çəmənnik deyil? 
 
Demə dağılır taxtım, 
Qan qoxur dəli baxtım. 
Ərşi-havalı vaxtım 
Zülümüm sənnik deyil. 
 
Dünya yalan nağıldı, 
Baş aldadan noğuldu. 
Kimə üç unnux oldu, 
Mənə bir dənnik deyil. 
 
Dərdlərim ləçək-ləçək, 
Ürək-qəm açan çiçək. 
Harda qaldın, ey fələk 
Ölüm də mənnik deyil? 
 
Qalsın 
 
Saçıma dən saldı bu illər mənim, 
Mən çata bilmədim, yüz yüzdə qalsın. 
Onsuz itirmişəm olan-qopanı, 
Tamarzı diləklər qoy gözdə qalsın. 
 
Yatan bəxti silkələdim oyansın, 
Göy üzünün ay nuruna boyansın, 
Demədim ha tüstüm ərşə dayansın, 
Ruh külnən oynasın, can közdə qalsın. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
80 
Daha xəzan ömrün üzü qışadı, 
Daha gümanların sonu boşadı, 
Güvəndin, ay Çiçək, hədər yaşadın, 
Dağına qar yağsın,düz düzdə qalsın. 
 
Nolar aldat, ölməyim  
 
Məni yuxularına, 
Nolar al yat ölməyim. 
Ya gir yuxularıma, 
Nolar, bal qat ölməyim. 
 
Bu dünyaya yadam ta, 
İnsaf olar adamda, 
Mehman ol ruh odamda, 
Nolar qal yat ölməyim. 
 
Göydən düşən almalar, 
Umanları aldadar, 
Yalan var ki,bal dadar, 
Nolar aldat ölməyim. 
 
Ey həyat! Ölümə şükür et, səni onun üzündən 
sevirəm. 
Paskal 
 
Qoşa gedək torpağa 
 
O perik düşən ruhun, 
Uyuyur can evimdə, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
81 
Pərvanədi ürəyim, 
Çıraq ol, yan evimdə. 
 
Tez içməyə tələsmə, 
Ölüm adicə meydi, 
Yaşamaq gözəldisə, 
Gülüm, ölüm nə şeydi. 
 
Ağca amallarım var, 
Axıtma qara gözlə, 
Məni görmək istəsən, 
Səhəri gözlə, gözlə. 
 
Nolar bu gecə ölmə, 
Olum sənə sadağa, 
Əgər öləsi olsaq, 
Qoşa gedək torpağa. 
 
Qorxuram mən öləm, qəm yetim qala. 
Hüseyn Arif 
 
Məni 
 
Bu yollar qurtarmadı, 
Bu yollar üzdü məni. 
Tanrım yol daşı edib, 
Yollara düzdü məni. 
 
Hər ötən an acaldı, 
Hər acal bir macaldı, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
82 
Allah necə qocaldır, 
Baxdığım güzgü məni. 
 
Can uçunur dərgaha, 
Baxmır amana-aha, 
Bilirəm yıxır daha, 
Bu dərd, bu üzgü məni. 
 
Bu gecə 
 
Necə şəhid oluram, 
Şahid oldu bu gecə. 
Mənim qara sevdama, 
Qara yoldu bu gecə. 
 
Ay mənə baxdı getdi, 
Ulduzum axdı getdi, 
Dərd məni yıxdı getdi, 
Ruhum soldu bu gecə. 
 
Bu nə dərdi əkirəm, 
Bu nə ahdı çəkirəm, 
Özümə dağ çəkirəm, 
Mənə noldu bu gecə?! 
 
Ara gözümdən 
 
Sevgilərim uçur üzü göylərə, 
Günahım hönkürür qara gözümdən. 
Mənim gözlərimə gücüm çatmayır, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
83 
Allah, günahımı dara gözümdən. 
 
Asılıb qalmışam dərdi-sərimdən, 
Cücərib bitmişəm tökdüklərimdən. 
Göz yaşım süzülür kipriklərimdən 
Cəkilir çarmıxa, dara gözümdən. 
 
Ürəyim tövşüyür köhlən atında, 
Sirrimi saxladım qanlı çatında. 
Nəyim var içimin yeddi qatında 
Oxu ürəyimdən, ara gözümdən. 
 
Həzrəti Peyğəmbər hədislərində beş şey başına 
gəlməmiş beş şeyin qədrini bil — deyir. 
 
1. Gəncliyini qocalmamış, 
2. Sağlamlığını xəstələnməmiş, 
3. Varını yoxsullaşmamış, 
4. Fürsəti bir işə başın qarışmamış, 
5. Həyatın qədrini ölüm çatmamış. 
 
Bir də qayıtmaz 
 
Bir zamanlar ipə-sapa yatmazdıq, 
Dərd bilmiyib dəryasında batmazdıq. 
Çubuq atı əlimizdən atmazdıq, 
O biz idik, gecə-gündüz hey yatmaz, 
Keçdi keçən günlər, bir də qayıtmaz. 
 
Qoşulardıq arzuların selinə, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
84 
Quş olardıq nağılların yelinə. 
Qurban olum nənələrin dilinə: 
Göyə üç almanı sonunca atmaz, 
Keçdi keçən günlər, bir də qayıtmaz. 
 
Ürək safdı, arzu boldu o zaman, 
Ah nə gözəl çağlar oldu o zaman. 
Daha nağıllarda qaldı o zaman, 
Yatmışları fələk gələ, oyatmaz, 
Keçdi keçən günlər, bir də qayıtmaz. 
 
Bir aşığın dastan olduq dilində, 
Çox gülləndik pərdəsində, telində. 
Çiçəyinsə Qazaxdakı elində, 
İtən xatirələr daha boy atmaz, 
Keçdi keçən günlər, bir də qayıtmaz. 
 
Gedirəm 
 
Xəyallarım karvan yolu, 
Gecə-gündüz yol gedirəm. 
Ürəyimə əsir düşüb, 
Qolu bağlı qul gedirəm. 
 
Köç yolunda yüküm qəmdi, 
Ürək sarvan qəm çəkəndi, 
Yan, ay dünya, qəm tükəndi, 
Mən götürüb bol gedirəm. 
 
Gözlərimin bulud yaşı, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
85 
Leysan olub addım başı. 
Başım üstə əhlət daşı, 
Çaşıb sağı, sol gedirəm. 
 
İnanma, desələr, Çiçək, 
Bəxt paylanır ətək-ətək 
İlim-ilim bil itəcək, 
Kor qismətə dul gedirəm. 
 
Qoydun 
 
Beləmi demişdik əhd bağlayanda, 
Məni bu yollarda pərişan qoydun. 
De, nəyim varıydı ürəkdən başqa 
Onu da sındırdın bir nişan qoydun. 
 
İllərlə gəzdiyin bir niyyətiydim, 
Təpədən dırnağa məhəbbətiydim. 
Mən ki axtardığın səadətiydim 
Bəs niyə itirdin, kəhkəşan qoydun. 
 
Nə günah eylədim bu yükü, qəmi, 
Yüklədin çiynimə, verdin sitəmi. 
Ömrün sonunadək çöllərdə məni 
Pəjmürdə halımla dolaşan qoydun. 
 
Belə 
 
İstəyirəm bir daş asım qəlbimdən, 
Silim eşqimizi könlümdən elə. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
86 
Fələk xəzan etdi ömrün bağını 
Talandı gülşənim gülümdən belə. 
 
Ölüm bir əcəldi, ölməyə nə var, 
Ölümdən betərdi bu qəhri-qübar. 
Tükətdi dözümü soyuq daş, divar, 
Özüm ilmələndim zülümdən belə. 
 
Məni yedəklədi dərd addımbaşı, 
Qarışdı torpağa gözümün yaşı. 
Çiçəyəm, eşqimə oldum baş daşı, 
Gözlədim vüsalım ölümdən gələ. 
 
Yağışlar 
 
Bəs deyirdin Çiçəyimsən, gülümsən, 
Bəs deyirdin bir dünyamsan, gülüm, sən. 
Bu xəzan halımı gör də, gülümsə 
Məni isitməz ki, soyuq baxışlar, 
Daha gül könlümə yağır yağışlar. 
 
Sevgiyə uzanan əllərim yandı, 
Sevdalı ürəkdə nələrim yandı. 
Qəm ləşkər eylədi dağlar oyandı. 
Kəsdi yollarımı yorğun yoxuşlar, 
Gördüm gül könlümə yağır yağışlar. 
 
Əzəldən bu dünya boş xatirəymiş, 
Quru sevda imiş, yaş xatirəymiş. 
Sən demə olanlar daş xatirəymiş. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
87 
Bir qala da hördüm üstə naxışlar 
Hələ də könlümə yağır yağışlar. 
 
Dərd daşı 
 
Bircə gün səninlə baş-başa qalım, 
Bircə gün könlünü qoy özüm alım. 
Dindirim ruhunu, saz kimi çalım, 
Mənimki keçibdi dərddən-çaradan, 
Bəlkə rəhm elədi mənə Yaradan. 
 
Mənim olsun hissin, duyğuların da, 
Mənim olsun isti sayğıların da. 
Taleyin qış üzlü qayğılarında 
Qurtulum bircə gün buz sırsıradan, 
Bəlkə rəhm elədi mənə Yaradan. 
 
Həsrət olub bu könlümün dərddaşı, 
Bundan ağır necə olur dərd daşı. 
Yar köksümü gecə-gündüz dərd daşı 
Di, seç görüm, ayır ağın-qaradan, 
Hər dərddən pay verib mənə Yaradan. 
 
Qıymaram, ay Çiçək, süzülə yaşın, 
Həsrətdən göyərə torpağın, daşın. 
Taleyin qarınnan ağardıb başın, 
Göynəmə bu qədər, a qəlbi viran, 
Bəlkə rəhm elədi mənə Yaradan. 
 
Gözəlin özü, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
88 
Gözlərin sözü 
 
Yalvarır 
 
Ustadımız Aşıq Avdının 
“Yalvarır” şeirinə nəzirə 
 
Ozan babam, dur çıx seyri-gülşənə, 
Boy-boya sarmaşıb güllər yalvarır. 
Sənsiz üzü gülmür, küsüb bənövşə, 
Minnətə tökülüb, ellər yalvarır. 
 
Yenə bulaq başı məclis cəmlənib, 
Beş addım kənarda lilpar lillənib, 
Bir Mehriban gözəl elə qəmlənib, 
Yaşın silə-silə, dillər yalvarır. 
 
Şövqünlə Çiçəklər açar kam-arzu, 
Bəhrindən bal dadaq, babam, ən azı. 
Əl mizraba, mizrab simə tamarzı 
Könlümüz saz olub, tellər yalvarır. 
 
* * * 
Sözündən, söhbətindən doymadığımız  
Məmməd Aslana... 
 
Acıydıq şerinin, söhbətlərinin, 
Qıymadın bəhrindəın pay, Məmməd Aslan. 
Düyüldü ürəkdə ümidlər çin-çin, 
Quruldu nisgilə toy, Məmməd Aslan. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
89 
 
Telli saz dil açdı, yaş gilələndi, 
Göydən şerin yağdı, ya gül ələndi? 
Çəkdiyin nə qəmdi, bu nə ələmdi? 
Sinəndən selləndi çay, Məmməd Aslan. 
 
Kəlmən qəndə batıb, ya dilin baldı, 
Nə dedin, danışdın bir tarix qaldı. 
Haqqdan dinən könül, haqqa ucaldı, 
Olmaz ona, məncə tay, Məmməd Aslan. 
 
O şirin kəlmələr hayanda qaldı? 
Nəğməli ruhuma həyandı, qaldı, 
Kərəm tək dağlarda ha yandın,qaldın... 
Olammadım Lələn, ay Məmməd Aslan. 
 
Yox, bunu ömürdən, gündən saymaram, 
Sözündən, şerindən vallah doymaram, 
Baş çək bizlərə də bir aram-aram, 
İncəni Kəlbəcər say, Məmməd Aslan. 
 
Ölüm heç nədi, ayrılıq 
Yamandı, ay gedən, əylən. 
Akif Səməd 
 
Özünün qoşa infarktı ilə dərdi özünə dərman sayan 
İncənin incə və sufi ruhlu şairi Akif Səmədin 
ölümünü qürbət ellərdə eşitdim və uzaqlardan 
gedən bir qaraltıdan (bəlkə də gördüyüm onun ruhu 
idi) dəli bir hönkürtü ilə qışqırıb soruşmaq 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
90 
istədim... 
 
Ay gedən, əylən 
 
Deyillər ölübdü Akif Səməd də, 
Bu xəbər düzdümü, ay gedən, əylən! 
Görən boşaldımı dünyanın üzü, 
Ürəklər dözdümü, ay gedən, əylən! 
 
Bir söylə görüm neylədi dağlar? 
Oxşadı Akifi bağçalar, bağlar? 
İncəçay Anamtək ağıynan ağlar, 
Sellənən gözdümü, ay gedən, əylən! 
 
Qımqımılı dillər lalmı oldular? 
Deyirlər dostları dərddən soldular, 
Durnalar səfindən bir-bir qaldılar 
Bu doğru sözdümü, ay gedən, əylən! 
 
“Gecikir ölümüm” çox dedin, yeri, 
Gözləyir yamacda bir məzar yeri, 
Ölüm heç nədisə, qalan dipdiri, 
Dərdlərin yüzdümü, ay gedən, əylən! 
Yaran köz-közdümü, ay gedən, əylən! 
 
* * * 
Sözə heykəl yapan heykəltaraş, 
rəssam, şair Məmməd Dəmirçioğluna 
 
Ağaca dil verir, daşlara sığal, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
91 
Yolu urfan yolu,bir dərviş misal, 
Hər şeydə sultandı, xandı, xəbər al, 
Könül qulu, sevda qulu, söz qulu, 
Bir sehirli ovsundu Dəmirçoğlu. 
 
Gah saznan alışır, gah söznən soyur, 
Gah sözün qız kimi nazına uyur, 
Nə göylərdən enir, nə yerdən doyur, 
Eşqəm deyib gedir o, tanrı yolu 
Eşqdən necə doysun, de Dəmirçoğlu?! 
 
Üzü düz Adəmdən, Nuhdan bu yana. 
Söz gəzir, söz düzür “Söz”ün boyuna, 
İndi də özünü salıb oyuna, 
Sözdən söz yonur ki, müqəddəs, ulu, 
“Söz”ə heykəl qoysun di, Dəmirçoğlu. 
 
* * * 
Ustad Aşıq Avdının 100 illiyinə 
bir nəfəs təcnis 
 
Dindir qara sazı, Ozan babam, dur, 
Meydan sənin kimi incilərindi. 
Yığışıb dövrənə söz sərrafları 
Ələ ələyindən incilərin di. 
 
Dindir “İncəgülü”n gülünnən belə, 
İncənin ətri var gülünnən belə. 
Gülşənə nə lazım, gül innən belə 
Müşk-ənbər qoxuyur incilər indi. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
92 
 
Mehriban eşqinlə gəldi ilqara, 
Cəlalın, Sadığın verməz il qara. 
Təcnisi tapşırdın Məmməd İlqara 
O da ifçin-ifçin incilər indi. 
 
İtirməz Çiçək də zəhmət, o təri, 
Keçmərik yanından, babam, ötəri. 
Səcdəyə gəlmişik səndən ötəri, 
Ələyək ruhuna incilər indi. 
 
Aman əlindən 
 
Pislərin əlindən bezərdi Məmməd 
Yaxşı ki, dünyada yaxşılar varmış... 
Məmməd Aslan  
 
Yaxşılar azaldı, ay Məmməd Aslan, 
Məhv olub gedirik yaman əlindən.  
Elə bil əzəldən olmayıb haqq-say, 
Ümidlər çırpınır güman əlindən. 
 
Doğrudanmı itdi vəfa, etibar, 
Doğurdanmı itdi yaxşı nə ki var... 
Duyğulu ürəklər bağladı qübar, 
Çəkdikcə nadanın aman əlindən. 
 
Yalan ayaq tutdu, haram üz aldı, 
Ucalıq dağlarda,düz-düzdə qaldı. 
İnsan çiy süd əmib, bu ki, misaldı, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
93 
Sorğu sualdayıq iman əlində... 
 
Çiçəyəm, güzarım düşdü gör hara, 
Hər yerdə qəlbimi çəkdilər dara. 
Can verən ruhuma tapmadım çara, 
Elə gileyliyəm zaman əlindən... 
 
Sultan yeridir 
 
İncənin din-iman oğlu 
Sayad Mustafaoğluna... 
 
Uca-uca dağlar başı, 
Bəy yeridir, xan yeridir. 
Qartalların tacı-taxtı, 
Sən təki sultan yeridir. 
 
Doğulduğun gözəl torpaq, 
Qədim-qayım, o ləl torpaq, 
Sazı-sözü əzəl torpaq, 
Çox əhli-ürfan yeridir. 
 
Ocaq oğlu, pir oğlusan, 
Batman yeriş,ər oğlusan, 
Ayın,günün nur oğlusan, 
Nurlu siman dan yeridir. 
 
Könlünə eylədim güzar, 
Gördüm dərd açıb laləzar. 
Köksün üstə ağlar məzar, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
94 
“Kəmərli Aslan yeridir”. 
 
Ayrı salmayın Çiçəyi, 
Qəm qoxuyar hər ləçəyi, 
Özü güllərin göyçəyi, 
Lalə bağrı qan yeridir. 
 
Öz fani varlığından uzaqlaşıb, nəfsani mənliyindən 
qurtulmuş olanlara, yəni ölümsüzlərə həmsöhbət 
olan və bağlanan kimsə nə bəxtiyardır. Yazıqlar 
olsun o diriyə ki, ölü ilə oturmuş və özü də mənən 
ölmüşdür. 
Hz. Mövlana 
 
Akif Səmədə... 
 
50 yaşı qeyd olunan gün 
Akifin ruhunu köçdən dala qalan gördüm. 
 
Ruhun köçdən niyə qaldı 
Nə istəyir görən, Akif! 
Qərib-qərib, qəmgin-qəmgin 
Başım üstə hərrən, Akif. 
 
Ruhun ruhuna çöykərəm 
Dərdin daşlara bükərəm. 
Hər yerdə Akif əkərəm 
Bilsəm budu çarən, Akif. 
 
Cızım-cızım edir közün, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
95 
Dözəmmirəm canım-gözüm, 
Bir gün Tanrı versə izin, 
Dönərsənmi, görən, Akif. 
 
Dərdin sözündən ağır 
Dünyanın özündən ağır 
Hara qaçsın bu dərd fağır, 
Kəsib bəndin-bərən, Akif. 
 
Bu dünyayla nəydi işin, 
Ay ağır taxtalı kişi! 
Nuh gəmisində gəlişi, 
Gedişi bir piran Akif. 
Ruh param, can yaram, Akif. 
 
Görmüşəm 
Rəşid Kamiloglunun şeirinə cavab 
 
Dünya eşqin gülşənidi, 
“Səfasını” çox görmüşəm. 
Eşq oxuyan bülbüllərin 
Vəfasını yox görmüşəm. 
 
Bu gülşəndən kim doyubdu? 
Gələn qonub,ruh uyubdu, 
Soruş kimdə can qoyubdu? 
Sinələrdə ox görmüşəm. 
 
Əzəl-əzəl gül veribdi, 
Lal könülə dil veribdi, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
96 
Axırda da kül veribdi, 
“Külbaşlara” bax, görmüşəm. 
 
Bu yolların divanəsi, 
Çiçək olub birdanəsi, 
Oyadırsan ki, dinəsi?! 
Məzarımdan çıx, görmüşəm. 
 
Çəkirsən 
Cığatel İsaqızına 
 
Nədir bu ürəklə sənin savaşın, 
Onu bu sınağa sənmi çəkirsən?! 
Ömrü girov qoyub qəmə, kədərə, 
Yanıqlı qalıbsan, kəmmi çəkirsən? 
 
Qalamı hörürsən qəmdən çəkhaçək, 
Səni duyan duyub, yüzdən seçəcək. 
Arı gül üstündən şirə çəkəntək, 
Dərdli könüllərdən qəmmi çəkirsən? 
 
Bu ağrı Tanrıdan, Haxdanmı gəlir, 
Yoxsa kəm taledən, baxtdanmı gəlir?! 
Bilmirəm vardanmı, yoxdanmı gəlir, 
Zili-zildən alıb, bəmmi çəkirsən? 
 
Yükləmə ürəyə qəmi, kədəri, 
Uc-uca calayıb, açma səhəri. 
Yoxsa dəli olub Çiçək təhəri, 
Kədərdən məst olub, dəmmi çəkirsən?!. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
97 
 
Nə yaxşı sənsə varıydın... 
Tələbəlik illərimin sirdaşı 
Tahirə Qubadlıya... 
 
Mənim bu dünyadan umacağım yox, 
Tutub ətəyindən qalacağım yox, 
Könlümdən qeyri də, olacağım yox, 
Onun da istisi, odu, qoruydun, 
Nə yaxşı dünyada sənsə varıydın.  
 
Talandım ürəkdən neçə yol azı, 
Dolaşıq salardım payızı, yazı, 
Dinəndə qəm üstə könlümün sazı, 
Dərdimə-sərimə şərik, yarıydın, 
Nə yaxşı dünyada sənsə varıydın. 
 
Bir qərib gül idim bülbülüm idin, 
Şeirli nəğməli, xoş dilim idin, 
Bir otaq içində bir elim idin, 
Bu xəstə könlümə dağın qarıydın, 
Nə yaxşı dünyada sənsə varıydın. 
 
Sən dostu, düşməni seçən gözümdün, 
Sözün mətahında dürlü sözümdün, 
Təsəllim, ümidim, səbrim, dözümdün, 
Mənimçün namusdun, qeyrət, arıydın, 
Nə yaxşi dünyada sənsə variydın. 
 
* * * 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
98 
Müğənni Gülbahara 
 
Bu dünyanın gərdişindən ayrılıb, 
Qəm köçündən köçü qalan Gülbahar. 
Bir taleyin min oynuna qovrulub 
Könlü şan-şan, qəlbi talan Gülbahar. 
 
Gözün qəm dənizi, baxışın kədər, 
Nədəndi bu nisgil səndə bu qədər? 
Yolunda çox canlar getdilər hədər, 
Dünya yalan imiş, yalan, Gülbahar. 
 
Kimləri yandırdı işveyi-nazın?! 
Kimlərə məlhəmdi şirin avazın?! 
Xəzana dönməsin könlündə yazın, 
Aşkar açıb, pünhan solan Gülbahar. 
 
Hayana döndümsə gözünü gördüm, 
Özünü yandıran közünü gördüm. 
Bu qəmli taledə özümü gördüm, 
Hər an xəyalımda qalan Gülbahar. 
 
Məmməd Dəmirçioğlu ilə deyişmə 
 
“Bəhməni” havası üstə 
 
Məmməd Dəmirçioğlu: 
Ərşə çökür könüllərin naləsi, 
Sönüb gedir göy üzünün haləsi, 
Könül dostum, bir təsəlli naməsi, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
99 
Göndər mənə, rahat olum, bir anlıq, 
Dünya yaman qaranlıqdı, qaranlıq. 
 
Oda yanar. 
Pərvanə oda yanar, 
Kül altında öləndi, 
Üfürsən od oyanar. 
 
Çiçək: 
Göndərim naməmi, köhnə dost, nədən?! 
Eşq üstə yaradıb bizi xəlq edən, 
İlahi bir şeydi ruhda bərq edən, 
Olsa bircə qətrə, bəsdi dərmanlıq, 
Eşq varikən, dünya niyə qaranlıq? 
 
Eşqiləndi, 
Hər zərrəm eşqiləndi, 
Qonub cənnət könlümə, 
Bülbüllər eşqiləndi. 
 
Məmməd Dəmirçioğlu: 
O zaman da elə dünya darıydı, 
Hörmət, izzət, namus, qeyrət varıydı, 
Qohum, qardaş bir-birinə yarıydı, 
Gəlib çıxdı yaxşılığa yamanlıq, 
Dünya yaman qaranlıqdı, qaranlıq. 
 
Oda yanma 
Yaziqsan oda yanma, 
Başına kül olacaq, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
100 
Ay yazıq od, oyanma 
 
Çiçək: 
O zamannan vardı, haldı — yaxşı yar, 
Aşığı da dərdə saldı — Yaxşı yar, 
Hər kimki yar sevdi, aldı yaxşı yar, 
Damla eşqi dərya oldu, ümmanlıq, 
Eşq var ikən, dünya olmaz qaranlıq.  
 
Eşq oxudum 
Dil açdım eşq oxudum 
Gül qönçədə könüldüm, 
Açıldım, eşq qoxudum. 
 
Məmməd Dəmirçioğlu: 
Bəxtimizi qar-qarğışlar apardı, 
Köçüb gedən qərib quşlar apardı, 
Qışda çovğun, yaz yağışlar apardı, 
Ümidimiz arzumuza yavanlıq, 
Dünya yaman qaranlıqdı,qaranlıq. 
 
O da yanan, 
Köz olar oda yanan, 
Ya sevgidi,ya ölüm, 
Qarşımda o dayanan. 
 
Çiçək: 
Bəxtimizi qar-qarğışlar aparsın, 
Köçüb gedən qərib quşlar aparsın, 
Bacarmazlar canı candan qoparsın, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
101 
Olammaram mən könlümə zindanlıq, 
Eşqim varsa dünya niyə qaranlıq? 
 
Eşqinnən, 
Divanəyəm eşqinnən, 
Arı könlüm dolanır 
Çöllərdə gül eşqinnən. 
 
Zöhrə Xəlili ilə deyişmə 
 
Çiçək Mahmudqızı: 
Könlümün hər axşam ağrılarını, 
Mən saza söylədim, sən kimə dedin? 
Eşqimin titrəşən duyğularını, 
Mən saza söylədim, sən kimə dedin? 
 
Zöhrə Xəlili: 
Gündüz nalə çəkdim,gecə ağladım, 
Sən saza söylədin,mən deyəmmədim. 
Dərdi əziz tutdum,coşdum,cağladım, 
Sən saza söylədin, mən deyəmmədim. 
 
Çiçək Mahmudqızı: 
Yerim göynədimi qəlbində söylə, 
Yoxsa ölmüşlərə tay etdin elə, 
Necə xatirəni göz yaşım ilə, 
Mən saza söylədim, sən kimə dedin? 
 
Zöhrə Xəlili: 
Yandırıb kül etdim külli-varımı, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
102 
Üst-üstə bağladım qaralarımı, 
Qəlbdə göz-göz olan yaralarımı, 
Sən saza söylədin, mən deyəmmədim. 
 
Çiçək Mahmudqızı: 
Qönçə ümidlərim bükülüb daha, 
Eşqimin xəzanı tökülüb daha, 
Könlümün mülkü də sökülüb daha, 
Mən saza söylədim, sən kimə dedin?  
Zöhrə Xəlili: 
Eşqimdə cücərtdim itən arzumu, 
Dağlarda göyərib bitən arzumu, 
Pünhan saxlamışam ötən arzumu, 
Sən saza söylədin, mən deyəmmədim. 
 
Çiçək Mahmudqızı: 
Bu eşqin sədası düşdü dillərə, 
Sevdalı ömrümü verdim yellərə, 
Xəlvəti dərdimi töküb tellərə, 
Mən saza söylədim, sən kimə dedin? 
 
Zöhrə Xəlili: 
Sən qəlbə yüklədin, göynəsən belə, 
Bacardın qəmini qoşmusan selə, 
Qaldıra bilmədin yüklədin telə, 
Sən saza söylədin, mən deyəmmədim. 
 
Çiçək Mahmudqızı: 
Çiçəyin dərd duyan həmdəmi sazdı, 
Eşqini nəğməli tellərə yazdı, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
103 
Bu alın yazımı min yerə yozdum, 
Mən saza söylədim, sən kimə dedin. 
 
Zöhrə Xəlili: 
Zöhrəyəm, dərdimi duyan yuxalar, 
Həmdərdim sən oldun, bir də yuxular, 
Anama demədim dərdi çoxalar, 
Sən saza söylədin, mən deyəmmədim. 
Mən kimə deyim? 
 
“Mən saza söylədim, sən kimə dedin?” 
şerini ithaf etdiyim insanın dilindən 
yazdığım cavab... 
 
Göyərmədi min arzumun bəlkəsi, 
Ümidim olaydı, gözüm dikəsi, 
Anam yox, bacım yox dərdi çəkəsi, 
Sən saza söylədin, mən kimə deyim? 
 
Xatirələr olub yolum, yoldaşım, 
Yox yol gözləyənim, nə də sirdaşım, 
O fələyin daşı, bu mənım başım, 
Sən saza söylədin, mən kimə deyim? 
 
Çox təkləndim bu zamanın əlində, 
Daşdan-daşa dəydim, yüküm belimdə, 
Hər sözüm ilişib qaldı dilimdə, 
Sən saza söylədin, mən kimə deyim? 
 
Bu dağlar dərdimin ulu yaşıdı, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
104 
Bu yaş göz yaşı yox, könül yaşıdı, 
Neynirdin yaramın üstün qaşıdın, 
Sən saza söylədin, mən kimə deyim?! 
 
Müxəmməs 
 
Məndən öndə gedən İncəli şairlərin 
“Xoruz“ müxəmməslərinin davamı olaraq... 
 
Kənddən şəhərə gəldiyi, 
Oldu bir ayı qazımın. 
Şəhər zad vejinə döyül, 
Kəsmir harayı qazımın, 
Löyün-löyün əldə gedir, 
Gündəlik payı qazımın, 
Xanım-xatın yerişi var, 
Yoxdu ha tayı qazımın. 
İnsafdımı kəsək bunu, 
Düşə ah-vayı qazımın. 
 
Eşitdilər qaz gəlibdi, 
Kef-damaqlar çağ-çağ oldu. 
Növbəsinə gecə-gündüz, 
Duran neçə qoçaq oldu. 
Qonaq-qara yığışmamış, 
Ən tələsən bıçaq oldu 
“Bəxtəvər”in bu halına, 
Bircə yanan ocaq oldu, 
Müştərisi günü-gündən, 
Artıbdı sayı qazımın. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
105 
 
Xoruz nədi,beçə nədi? 
Yeyibsənmi heç qaz əti? 
Elə-belə deyilməyib, 
Aləmə bəlli ləzzəti. 
Əsli-nəsli, kökü məlum, 
Qərib zad bilməyin qəti. 
Bilməyənlər bilsin bunu, 
İncədəndi nəcabəti. 
Dağlardan gəlib havası, 
Mayası, suyu qazımın. 
 
Öyünməsin qoy Məmmədlər, 
Deyin gəlsin çil xoruznan. 
İncəyurda xəbər çatsa, 
Kənddən gəlsin fındıq-qoznan, 
İlyaslını unutmayın, 
Nəsə deyər bir avaznan 
Çağırajam İncəlidən, 
Şaiq gəlsin telli saznan, 
Mən Çiçəyəm qurdurajam, 
Bir belə “toy”un qazımın. 
 
Alıhüseyn Cavadoğlu 
 
Sözün Çiçək ömrü 
 
Böyük sözün ruhu, qarğışı, alğışı Çiçək xanımı da 
tutub. Sözün içində olduğunu, əslindən-nəslindən ( 
şair Cəlildən) gələn ruh yiyəsi olduğunu el 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
106 
məclislərində, toylarda görmüşəm, 
dinləmişəm.Şeiri gözəl söyləməyi var. 
İndi kitabına hazırlanan şeirləri oxuduqca Çiçəyin 
şairliyinə də inandım. 
 
Tanrının payıydım, sevdiyim, sənə 
Göydən endirmişdi mələklər məni. 
 
Göydən torpağa gələn, torpaqdan göyə qayıdan 
əzəli-əbədi fəlsəfə var, şeir var, sual var. Hamısı 
Çiçəyin qələminə könlündən süzülüb qonaq olur. 
Öz baxış bucağıyla, öz şair ilhamıyla... 
 
Mənim də kəbinim dərdnən kəsilib, 
Şükür ki, getməyə dərdim-sərim var. 
Bağlama üzümə könül qapını, 
Mənim o könüldə qəbir yerim var. 
 
Babilin qum səhralarında “Semiramidanin asma 
bağlarını” saldıran, qəbri üstündə Aqrada 
(Hindistanda) Tacmahal ucaltdıran Türk 
xanımları... Əslində dünyanın möcüzəsi elə Türkün 
xanımıdır. Biz kişilərin yanında onlar olmayanda 
basılıb uduzmuşuq. Şairə xanımlar Məhsəti 
Gəncəvi, Heyran xanım, Xan qızı Natəvan, yazıçı 
Əzizə Cəfərzadə və s. və i.a. adlarını ədəbi 
tariximizin yaddaşında Qobustan daş döymələri 
kimi saxlayır. 
Fars şahzadəsinə kəniz, ya qadın göndərilən, 
ərməğan edilən Ağabəyim xanımın “Əfsus ki, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
107 
yarım gecə gəldi, gecə getdi, Heç bilmirəm ömrüm 
necə gəldi, necə getdi ” misralarını xatırladım və 
Çiçəyin : 
 
Neynirsən axtarıb gidi dünyanı 
Bu qız da bir yuxu, nagıldı getdi. 
 
misralarında da həmin ağrını duydum. 39 aşığı 
bağlayıb sazını və canını alan aşıq Zərnigar, Şah 
İsmayılın gədikdə yolunu kəsib “ Bu yollardan 
keçən baş verib gedər” hayqıran Ərəbzəngi, 
Koroğlunun məsləhətçisi, xanımı və səhvlərinə 
müxalif Nigarı... 
Tarix belə misalları çox tanıyır... 
Hər aşiqi məqama yetirən, ucaldan məşuq var. Aşiq 
dilə gəlir, sevgisini sazla-sözlə bəyan eləyə bilir, 
yalvarır, diz çökür (sevgidə qürur olmur). Bəs 
məşuqun (qadının) nazdan, qıyqacı baxışdan, 
eyhamından qeyri hansı silahı, cavabı var? 
Barmaqlarından bişmiş soğan, xalatından küftə-
bozbaş iyi gələn, ruhu göylərin yeddinci qatından 
enməyən şair xanımın göylərindən boylanan sətri, 
könlün-dən gələn ətri kim duyur? Bu baxımdan 
Çiçəyin ilham pərisinin bu meydanda at çapmağı 
böyuk cəsarətdir. 
 
...Bu sevdanın dar quyuda, 
Həmişəlik qalması var. 
 
...Mən eşq adlı günahıydım, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
108 
Suçdum üzü sənsizliyə. 
 
İçimizin əqrəbinin zamana yox, yalana, aldanışa, 
bazara dönüb-dolandığı zəmanəmizdə qız 
qardasmın bu cəsarəti heyrət gətirir. 
Ürək iki məqamı eyni anda yaşaya bilirmiş. Sevinci 
və dərdi. Hər iki halın sonu göz yaşı. Sevginin 
dəstinə, ölümün üstünə çiçək qoyulur. Çiçək də 
ikili həyat yaşayır: 
 
...Ölüm qara geyib, qara əksimi, 
Sinəsi üstünə sıxıb ağlayır. 
 
...Bu yollar qurtarmadı, 
Bu yollar üzdü məni. 
 
Dünya bir güzgüdür. Şair bu güzgüdə gecə-
gündüzü, axşam-səhəri, ölüm-həyatı, yolun əvvəl-
axırını, səsi-nəfəsi gördüyü kimi görür. Səsin içinə 
girir, yaşayır, yaradır. Hər yarpaqda, ağacda, suyun 
axışında, ildırımın çaxışında özünü görür. Ya 
pıçıldayır, ya hayqırır: 
 
...Hər ötən an acaldı, 
Hər acal bir macaldı, 
Allah, necə qocaldır, 
Baxdığım güzgü məni. 
 
...Bu gül möcüzəli sevgi tumudu, 
Bu gülü könlünə əkən olmadı. 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
109 
 
Sözə sevgi sehirli çubuqdur, nəyə dəysə gözəl 
eylər. O, Kəmənd qayasının daşlarını Günəş kimi 
qızdırır, Aveyin qarını suya döndərir, Damcılını 
daşdan süzür, çiçəyi bal eyləyir. Söz öz işində, öz 
içində öz işini görür. Bir haldan başqa hala dəyişir 
və qalır. 
Tarixdən nə qılınc, nə şeşpər yox, söz qalır, bizdən 
də tarixə, dünənə söz qalacaq. Sözə ucala bilməyən 
qılınca enir. Qılıncın isə dəstəyindən, qəbzəsindən 
başlanan qələbə ucunda ölür. Sözlə bagrıbadaş 
olan, onda yaşayan, özündə yaşadan, ölən-dirilən 
adamın kişi ya qadın olmağının nə fərqi? Mən 
Çiçəyə qız qardaşım kimi baxıram... Söz savaşların, 
ölümlərin arasından süzülüb bizə çatır. Sazın 
sinəsində, muğamın fəlsəfəsində. Çiçəyin sözünün 
ritmi, ahəngi daha çox sazdan gəlir... 
 
Daha könlüm çiçək, ürəyim arı, 
Neyləyəcək mənə dağların qarı, 
Süzüb badələrə ayrılıqları, 
Mey bilib eylədim nuş, gözün aydın. 
 
Söz hamıya görünmür, hamı da sözündə görün-
mür.Yaxşı söz hər yerdən hamıya görünür. Çiçəyin 
sözünü görürəm...Bülbülün gül, qışın yaz, səssizin 
səs, cansızın nəfəs, sənsizin mən, mənsizin sən, 
yarın yarısı həsrəti sonda söz olur. 
 
Nagıllardan gəlmiş simurq quşuyam, 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
110 
Lələyimi yandır, hay verim sənə... 
 
...Necə şəhid oluram, 
Şahid oldu bu gecə. 
Mənim qara sevdama, 
Qara yoldu bu gecə. 
 
...Gəlib döndü qapımdan, 
Ölüm küsəyən oldu.  
 
Çiçək xanım İncə Dərəsinin ruh daşıyıcısıdır, 
hamımız kimi...İncə Dərəsi ondan aparan və 
qaytaran yollarıyla, kövşəni-xırmanıyla, Çılpaq 
dağı-Leyli dərəsiylə, İncə çayı-Kərəm bulağıyla, 
ağsaqqal-ağbirçəyilə, Aşıq Avdı sazı — Ağamalı 
sözüylə, eydirməli qımqımılarıyla, Göy Türbəmiz-
qəbristanımızla və bir çox başqa atributlarımızla 
özünəməxsusdur. Qara, Göy, Sarı, Qırmızı, Boz, 
Ağ ləqəbli qayım-qədim kişiləriylə. Təbiətin bütün 
yaşıl rənglərinə “göy”, “göyərti” deyən indiki 
adamlarıyla və s. və i.a. 
İncə Dərəsi hər bir incəlinin için 
də yaşayır, o harada yaşayır yaşasın. Hər birimiz 
İncə Dərəsində yaşayırıq, harda yaşasaq da... 
Bundan Ulu, Uca sevgimiz yoxdur.Bu sevginin bir 
ucu o torpağa, bir ucu bir-birimizə bağlıdır. 
Biz balaca Vətənimizi və bir-birimizi beləcə 
sevirik. Beləcə Yeri-Göyü, böyük Türk Dünyamızı 
sevirik və güman ki, sevilirik. 
Çiçək xanımın məni oxşayan, qanadlandıran, ilham 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
111 
verən misralarıyla hisslərimi, duyğularımı 
bölüşdüm. O, elimizin-obamızın şair qızıdır. Tanrı 
köməyi, yarı olsun!.... 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
112 
 
 
Eşqinə  
 
Nəğmələr qoş, dastan bağla 
Sazda Çiçəyin eşqinə 
Bülbül kimi cövlan eylə, 
Yazda Çiçəyin eşqinə. 
 
Bəxtəfərik bəlkə elə 
Duyammırıq bunu hələ 
O könülü bu gözələ, 
Nazda Çiçəyin eşqinə. 
 
Gileylənmə addımbaşı, 
Tökmə üstümə göz yaşı, 
Lap gətirsəm ömrə qışı 
Buzda Çiçəyin eşqinə. 
 
Necə olub bizdən öncə, 
Bax eləcə — qönçə, incə, 
Şair ruhunu hər güncə, 
Sazda Çiçəyin eşqinə. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
113 
 
 
Çiçəyin eşqinə çiçəkli qoşmalar 
 
 
Çiçəyin eşqinə 
 
Məcnun azarmı səhrada, 
Azdım Çiçəyin eşqinə. 
Sözlərin ən gözəlini, 
Yazdım Çiçəyin eşqinə. 
 
Bu sevgi bir azar yeri, 
Ruhun məndə azar, yeri, 
İçimdə bir məzar yeri, 
Qazdım Çiçəyin eşqinə. 
 
Kaman üstə qurulmuşam, 
Öz əlimlə vurulmuşam, 
Daşa dəyib qırılmışam, 
Sazdım Çiçəyin eşqinə. 
 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
114 
 
 
 
Çiçəklə 
 
Dərə çiçək, dağ çiçək 
Sən ağdan da ağ çiçək 
Susuz səhraya döndüm, 
Ağ yağış ol, yağ çiçək. 
 
Dərdlərimi say, Çiçək 
Dağa-daşa yay, Çiçək 
Həsrətindən can verən 
Bir arıyam, ay Çiçək. 
 
Könlündəki diləklə 
Bəklə sən məni bəklə 
Dərdin çiçəkləməmiş 
Gəl könlümdə çiçəklə. 
 
..... ....... 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
115 
 
 
Sən elə ucasan ki... 
 
Sən elə ucasan ki, 
Dağ bildiyin dərəndi, 
Bu dərədə, bu dağda, 
Ruhum pərən-pərəndi. 
 
Sən elə ucasan ki, 
Sənə layiq olaydım, 
Dərya, ümman könlünə, 
Damcı-damcı dolaydım. 
 
Sən elə ucasan ki, 
Mən özümdən utandım. 
Səni vəsf edəmmədi, 
Şah sözümdən utandım. 
 
Sən dayanan zirvəyə, 
Çataydım uça-uça, 
Uca dediklərindən, 
Sən ucasan, sən uca. 
 
..... ....... 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
116 
 
 
El qızım 
 
Sənsizləyib qəribsədi, 
Damarda qanım, el qızım. 
Fağır-fağır qəriblərə, 
Arxa həyanım, el qızım. 
 
Düşdüm eşqin məlalına 
Dağlar ağladı halıma 
Ölmüşəm gül camalına 
Baxıb oyanım, el qızım. 
 
Safsan ilahi söz kimi, 
Tapdım sonumda ilkimi 
Sinən üstündə köz kimi 
Alışıb yanım, el qızım. 
 
Qibləgahsan səcdə durum 
Aydan arım, sudan durum 
Gözümün ağında nurum 
Canımda canım, el qızım. 
 
..... ....... 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
117 
 
 
Ümüdü solmayan Çiçək 
 
Solur bir buz nəfəsdəcə 
Ümidi solmayan Çiçək. 
Sonuncu ümiddi solur, 
Sabaha qalmayan Çiçək. 
 
Nifrəti sevgidən baha, 
Danışmır sevgidən daha, 
Gecədən çıxmaz sabaha, 
Sevgisi olmayan Çiçək. 
 
Çəkdim Çiçək agrısını, 
Fil çəkəmməz yarısını, 
Çiçək deyil arısını, 
Sevdaya salmayan Çiçək. 
 
..... ....... 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
118 
 
Barışaq 
 
Ay pətəyim,ay balım, 
Könlünü nəynən alım? 
Gəl sənə bir saz çalım, 
Saz üstündə barışaq. 
 
Payız gedir,qış gəlir, 
Daha gələn boş gəlir, 
Çiçəyə yaz xoş gəlir, 
Yaz üstündə barışaq. 
 
Gəl bu dərdi az eylə, 
Zimistanı yaz eylə, 
Mən yalvarim naz eylə, 
Naz üstündə barışaq. 
 
Otursan gözlərin üzərində sən, 
Nazını çəkərəm ki, nazəninsən. 
Sədi Şirazi 
 
..... ....... 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
119 
 
 
Ay səndən ötrü 
 
Necəsən, el qızım, könül sirdaşım, 
Darıxır ürəyim, ay səndən ötrü. 
Sinəmdə durmayır, uçunur sənə, 
Nə zaman göndərim pay, səndən ötrü. 
 
Canımda sazaqlar, ruhumda közlər, 
Gözlərim yolunu gözlər ha gözlər, 
Çeşməyə çevrilir sinəmdə sözlər, 
Axır gözlərimdən çay, səndən ötrü. 
 
Bir qərib laylası oxuram sənə, 
Bir ovuc nur olub axıram sənə, 
Dur bax, pəncərəndən baxıram sənə, 
Bu gecə olmuşam ay, səndən ötrü. 
 
..... ....... 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
120 
 
 
Çiçək-Çiçək 
 
“Aşıq Pəri” məclisinin üzvü 
Çiçəyə çiçəkli qoşma 
 
Özünü görməmiş səsinə uydum, 
Sözünlə açıldı saz, çiçək-çiçək. 
Baxdım camalına, huşum bayıldı, 
Ayıldı gözümdə yaz, çiçək-çiçək. 
 
Qaymaq çiçəyiymiş, qaymaq dodaqlar, 
Könül bala həsrət, arı tək sızlar. 
Leyli misallıymış billur yanaqlar, 
Qoxuyur üstündə naz, çiçək-çiçək. 
 
Gəldi gözlədiyin pay, sənə, könül 
Atlandı sinəmdən çay, yenə, könül 
İş-gücünü burax, divanə könül, 
İnnən belə oxu, yaz, Çiçək-Çiçək. 
 
..... ....... 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
121 
 
 
El qızı 
 
Yaman yadıma düşübsən, 
Salam, el qızı, el qızı. 
Bu gecədən o sabaha 
Qalam, el qızı, el qızı. 
 
Çatmamış vaxtım-macalım, 
Yetişdi vaxtsız acalım. 
Sökülür bürcüm, hasarım, 
Qalam, el qızı, el qızı. 
 
Bir yolçuyam yolum bağlı, 
Sağım bağlı, solum bağlı. 
Əlim bağlı, qolum bağlı 
Qulam, el qızı, el qızı. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
122 
 
 
Ələddin İncəli 
 
Ay Çiçək 
 
Dinlədim səmimi misralarını, 
Nə gözəl ləfzin var, Çiçək, ay Çiçək.  
Nizami yurdundan elə danışdın, 
Az qaldıq Gəncəyə köçək, ay Çiçək. 
 
Onda icazə ver:gəncəlilərin, 
Gəncədə yaşayan incəlilərin, 
Şirlərin, o pələng pəncəlilərin, 
Birgə sağlığına içək, ay Çiçək. 
 
Ələddin də vəcdə gəldi sözündən, 
Ötən gənclik gəlib keçdi gözündən, 
Lalələr açanda Gəncə düzündən, 
Qismət ola, gəlib keçək, ay Çiçək. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
123 
 
 
Aşıq Əli Quliyev 
 
Ay Çiçək xanım 
 
İndi anlamışam, ay Çiçək xanım, 
Göyləri ağladan ünmüşəm demə, 
Pərvanə gecələr şama yananda, 
Mən oduma yanıb sönmüşəm demə. 
 
Dolaşıb elləri söz dənləməkdən, 
Olmuşam röyadan, nanü-nəməkdən, 
Oturub durduqca dastan deməkdən 
Özüm bir dastana dönmüşəm demə. 
 
Mən Əliyəm ömür sürdüm ələmnən, 
Döyüş etdim qara saznan, qələmnən, 
Yanıb kül olmaqda Yanıq Kərəmnən 
Yüz illər, min illər önmüşəm demə. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
124 
 
 
Məmməd Dəmirçioğlu 
 
Çiçəkli təcnis 
 
Nar olan çiçəyin payizda çatlar, 
Hələ ki,bahardi çiçəklə, gül, nar. 
Sən nara bənzəmə solmaz çiçək tək, 
Könül baxçasında çiçəklə, Gülnar, 
 
Oyan, qara bəxtim, ağ çiçəklə,di, 
Gözümün qarası ağ çiçəklədi, 
Dərdimin davası ağ çiçəklədi, 
Gəl sarı yarmı çiçəklə, Gülnar. 
 
Aşığı məst edər gül ətir ilə, 
Sev qönçə gözəli, gül, ətir ilə, 
Qönçə nəfəsiylə, gül ətiriylə, 
Doğuldu dünyaya çiçəklə Gülnar. 
 
Şair könlüm, arzun incilər idi, 
Ələ sözlərini, inciləri di, 
İncə dərəsinin inciləridi, 
Analı, balalı Çiçəklə, Gülnar. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
125 
 
 
Sayad Mustafaoğlu 
 
Ay el qızım 
 
Göz açmısan beşiyində, 
Bərk durmusan keşiyində, 
Hər evində, eşiyində, 
İncə-yurd, yuvan,məkanın, 
Ay el qızım, Çiçək xanım. 
 
Ləl-gövhər yağır sözündən, 
Sevinc ələnir gözündən, 
Çox istəyirsən özündən, 
İncə-gözün, İncə-canın, 
Ay el qızım Çiçək xanım. 
 
Getdi meşə, o dağ, dərə, 
Nişandadır İncə dərə, 
Sən edəni etsə hərə, 
İncə darıxmaz inanın, 
Ay el qızım, Çiçək xanım. 
 
Keçmişi soraqlayırsan, 
Tarixi varaqlayırsan, 
Hay salıb haraylayırsan, 
İncə cəngin, hay-harayın, 
Ay el qızım, Çiçək xanım.  
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
126 
Qızıl gül boynu bükülü, 
Aşıq çalır İncəgülü, 
Sətirlərin məna yüklü, 
Məkanıdır söz yazanın, 
Ay el qızım, Çiçək xanım. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
127 
 
 
Rəşid Kamiooğlu 
 
Çiçəyi sən 
 
Dünya eşqin gülşənidi 
Sən məhəbbət çiçəyisən. 
Sənət adlı bu gülşənin, 
Bülbülü mən, çiçəyi sən. 
 
Üzün göyçək ola-ola, 
Telin ləçək ola-ola, 
Özün göyçək ola-ola, 
Neynəyirsən çiçəyi sən. 
 
Kamiloğlu, dayan bir an, 
Nələr keçir xəyalından? 
Əl çək sorğu-sualından, 
Küsdürərsən Çiçəyi sən. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
128 
 
Daşdəmir Kəmərli 
 
Bələnibdi  
 
Oxudum şerini, ay Çiçək xanım, 
Zərif duyğuların sehirlənibdi. 
Güldən şirələnmiş cümlələrin var, 
Ətirli sözünə bal bələnibdi. 
 
Sənə kömək olsun Yaradan özü, 
Yandırır könlümü ilhamın közü, 
Şeirində qüdrətə vuruldum düzü, 
Elə bil söz-sözə mehirlənibdi. 
 
Qəm demə, o qəmin sorağı mənəm, 
Sevginin qaralmiş ocağı mənəm, 
Möhnətin “Qoşqarı”, ”Şah dağı” mənəm, 
Mən dərdə, dərd mənə möhürlənibdi. 
 
Bülbülü qönçədən qəmə çəkirsən, 
Eşqini zil kökdən bəmə çəkirsən, 
Niyə kiprikləri nəmə çəkirsən, 
Çiçək camalına nur ələnibdi. 
 
Yenə yazıq canım çəkildi zilə, 
Axdı gözlərimdən yaş gilə-gilə, 
Daşdəmir alışdı qarışdı külə, 
Ürəyi qəhirdən nizələnibdi. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
129 
Məhərrəm Kərimoğlu 
 
Çiçək 
 
Gözəllik sənə yaraşır,  
Sən də işvə-naza, Çiçək. 
Tovuz kimi al geyibsən, 
Heyran qara gözə, Çiçək. 
 
Sən düşübsən dildən-dilə, 
Qəsd edirsən bilə-bilə. 
Qara gözlər gülə-gülə, 
Hərdən gəlsin bizə, Çiçək. 
 
Danışanda şirin dillər, 
Susur şeyda bülbüllər, 
Ay qabaxda qoşa xallar, 
Yaraşıqdı üzə, Çiçək. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
130 
 
 
Elman Aslanbəyli 
 
Çiçək 
 
Adın da gözəldi, özün də gözəl. 
Səni mərd dogubdu mərd ana, Çiçək. 
Xudam pay veribdi ağlı, kamalı, 
Yayılıbdı sədan hər yana, Çiçək. 
 
Aslanın erkəyi dişisi olmaz, 
Ətrin,təravətin heç zaman solmaz, 
Nə qədər ki,varsan yaşa, yarat, yaz. 
Söyləmə sözünü pünhana, Çiçək. 
 
Qucaqla boynunu İncə dərəmin, 
Olmasın bir dərdin, olmasın qəmin, 
Könlünə saz düşüb gələndə dəmin, 
Çağır gəlləm özüm meydana, Çiçək. 
 
İncədi, zərifdi qəlbin, mələksən, 
Dağ döşündə bitən bir tər çiçəksən, 
Ondörd günlük aysan, gözəl-göyçəksən, 
Dogma bir insansan Elmana, Çiçək. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
131 
 
 
Həmən Cəmil Əkbər 
 
Ay Çiçək xanım 
 
Ruhumun qapısın açıq qoymuşam, 
Çaldır telli sazı, ay Çiçək xanım. 
Açılsın könlümdə gül ləçək-ləçək 
Xatırlatsın yazı, ay Çiçək xanım. 
 
Sən güldən-çiçəkdən yığ dəstə-dəstə, 
Güllərin üstündə məndən şeh istə. 
Bənövşə tək durum yolların üstə 
Səni salım razı, ay Çiçək xanım. 
 
İncəlidən dolan üzü bəri gəl, 
Qızların şirini, a şəkəri, gəl. 
Qaranlıq gecəmin ol ülkəri, gəl, 
Gəl eyləmə nazı, ay Çiçək xanım. 
 
Həməni tanıyıb görəsən gərək, 
Məhəbbətdən qala hörəsən gərək. 
Dərdini-sərini böləsən gərək 
Qalsa qalsın azı, ay Çiçək xanım. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
132 
 
 
Məhərrəm Kərimoğlu 
 
Çiçək 
 
Çoxdandı tərif yazmıram, 
Mən heç bir gözələ, Çiçək. 
Yazıram sənin vəsfini, 
Gəzsin eldən-elə, Çiçək. 
Oxusunlar müxəmməslə, 
Həm bəmə,həm zilə,Çiçək. 
Ariflər əhsən desinlər, 
Düşsün dildən-dilə Çiçək 
Sızıldatma eşq əhlini, 
Özün bilə-bilə Çiçək. 
 
Sallanışın,xoş yerişin, 
Mahala,elə yaraşır 
Mərifətin,səxavətin, 
Söylənir dilə yaraşır, 
Yüz il tərif söyləsəm də, 
Səntək gözələ yaraşır. 
Əlvan geyinib çıxanda, 
Bülbül tək gülə yaraşır. 
Ag əlində şanası var, 
Sığal verir telə Çiçək. 
 
İncə dedilər elinə, 
Heç bilmirəm haralısan? 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
133 
Bircə onu bilirəm ki, 
O dağların maralısan. 
Könlün güldən incə gördüm,  
Lalə bağrın yaralısan. 
Məhərrəm tək dərddən solub, 
Yəqin qəlbi paralısan? 
Müxtəsəri qəm eyləmə, 
Danış gülə-gülə Çiçək. 
 
Yeni Yazarlar və Sənətçilər Qurumu – 
www.kitabxana.net – Milli Virtual-Elektron Kitabxana 
 
 
 
 
134 
 
 
 
 
 
 
 
Rəssam: Məmməd Dəmirçioğlu 
Kompüter dizaynı: Ramiz Hümmətov 
Operator: Gülnar İsrafilova 
 
Yığılmağa verilmişdir: 16.02.2011. 
Çapa imzalanmışdır: 27.03.2011. 
Fiziki çap vərəqi: 11.5. 
Tiraj: 500. 
 
 
