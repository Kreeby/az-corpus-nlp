 1 
BEYTÜL- ƏHZAN 
(Həzrəti-Fatimeyi-Zəhranın (s) 
həyatı) 
 
 
 
 
 
 
Müəllif: Şeyx Abbas Qumi                  
Tərcümə edən: Ceyhun Cəfərov 
 2 
Ön söz 
Ulu Tanrıya şükr edib həmd söyləmək, eləcə də 
həzrəti- Mühəmməd(s) və onun pak Ailəsinə salavat və 
salam göndərmək insanların doğru yola hidayət 
olunmasında ən başlıca amillərdən biridir. 
Dünya xanımlarının xanımı, məsum İmamlarımızın 
anası həzrəti- Fatimeyi-Zəhranın (səlamullahi əleyha) 
həyatından bəhs edən bu kitabı biz dörd hissəyə və hər  
hissəni də bir neçə bölməyə ayırmışıq. 
Birinci hissə həzrəti-Fatimə(s.ə)-nin təvəllüd tarixi, 
adı və o xanımın müxtəlif ləqəblərlə adlandırılması 
səbəblərindən bəhs edir. 
İkinci hissədə  o Xanımın əxlaqi dəyərləri, eləcə də 
həzrəti-Əli (ə.s) ilə evlənməsindən söz acılır. 
Kitabın üçüncü hissəsində Peyğəmbər(s)-in 
vəfatından sonra baş vermiş hadisələrdən,  xanım 
Fatimə(s.ə)-nin alovlu nitqləri, özünü müdafiə etməsi və 
bu barədə qeyd olunmuş bir sıra mətləblərdən bəhs edilir. 
Nəhayət, dördüncü hissə həzrəti-Fatimə(s.ə)-nin atası 
Peyğəmbər(s)-in vəfatından sonra çəkdiyi iztirab və 
müsibətlərlə, onun həzrəti-Əli(ə.s)-yə vəsiyyəti, eləcə də o 
böyük qadının ömrünün son günlərində baş vermiş 
hadisələrlə zəngindir. 
 
 3 
Birinci hissə 
 
Həzrəti-Zəhra(s.ə)-nın təvəllüdü.  
 
Xanım Fatimeyi-Zəhra(s.ə) besətin beşinci ili, 
cəmadius-sani ayının iyirmisində, Peyğəmbər(s) qırx beş 
yaşında ikən Məkkədə dünyaya göz açmışdır. İmam 
Sadiq(ə.s) və İmam Baqir(ə.s)-dən müasir dövrümüzədək 
gəlib çatmış hədislərə əsasən, həzrəti-Zəhra(s.ə)-nın anası 
xanım Xədicə(s) olmuşdur. Öz merac gecələrinin birində 
Rəsuli-əkrəm(s)-ə təklif edilən behişt meyvələrindən 
Peyğəmbər(s)-imiz təzə xurma və üzümdən meyl etmişdi. 
Allah-təala həmin behişt meyvələrini Peyğəmbər(s)-in 
sülbündə suya (nütfəyə) çevirmişdir. Nəticədə, 
Rəsulullah(s) meracdan qayıtdıqdan sonra xanımı 
Xədicə(s.ə) ilə bir yatmışdı. Beləliklə, Fatimə(s.ə)-nin nuru 
Xədicə(s.ə.)-nin bətnində cilvələndi. Buna görə də xanım 
Fatimə(s.ə)-ni «Hövrau-Unsiyyə» də  adlandırmışlar ki, 
bunun da mənası  xanım Zəhra(s.ə)-nın insan ola-ola eyni  
zamanda  behişt hurilərindən sayılması deməkdir, belə ki 
Peyğəmbər(s) nə zaman behişt ətrini duymaq istəsəydi, 
onun və tuba ağacının ətrini  Fatimə(s.ə)-dən alar, sevimli 
qızını əzizlərdi, lakin Peyğəmbər(s)-in zövcələrindən 
bəzisi o Xanımın bu böyük məqamını  dərk etmədiyinə 
görə belə  hərəkəti Peyğəmbər(s) üçün nalayiq hesab 
edirdi. 
Sual oluna bilər ki, Rəsuli-əkrəm(s)-in meracı  altı  
ay hicrətdən qabaq, yaxud digər mənbəyə əsasən, besətin  
ikinci ilində baş vermişdir. Həzrəti-Fatimə(s.ə) isə  besətin 
beşinci ilində dünyaya göz açmışdır ki, bu  da yuxarıdakı 
hadisə ilə (Peyğəmbər(s)-in meracdan sonra bilavasitə 
Xədicə(s.ə) ilə yaxınlıq etməsi) üst-üstə düşmür. 
 4 
Cavab budur ki, Peyğəmbər(s)-in meracı bir dəfə  ilə 
məhdudlaşmadığı üçün  yuxarıdakı  iradı  ona aid edə 
bilmərik. İmam Sadiq(ə.s)-in buyurduğuna görə, Rəsuli-
əkrəm (s) iyirmi dəfə meraca getmişdir. Bu səfərlərinin 
hamısında da  Allah-təala Peyğəmbər(s)-ə bütün vacib 
əməllərdən daha çox Əli(ə.s)-nin və ondan sonrakı 
imamların vilayət və imaməti haqqında göstəriş vermişdir. 
Əllamə Məclisi həzrəti-Zəhra(s.ə)-nın təvəllüd 
tarixini öz məşhur  «Biharül-ənvar» kitabında belə təsvir 
edir: 
 Bir gün Peyğəmbər (s) Əbtəh (Məkkə və Mina 
arasında) deyilən yerdə əyləşmiş, həzrəti-Əli (ə.s), Abbas, 
Həmzə, Əmmar Yasir, Müfzər ibn Zəhzah, Əbu Bəkr və  
Ömər də o Cənabın yanında oturmuşdular. Bu zaman 
Cəbrayıl  öz əsl surətində– çox böyük, qanadları  şərq və 
qərbi  əhatə etmiş halda Peyğəmbər(s)-in hüzuruna gəlib 
belə səsləndi: «Ey Peyğəmbər! Böyük Allah sənə salam 
göndərir və buyurur ki, qırx gün Xədicə (s.ə) ilə yaxınlıq 
etməyəsən». 
Bu məhrumiyyət Xədicə(s.ə)-yə dərin məhəbbət 
bəslədiyinə görə Peyğəmbər(s)-ə çox ağır gəldi, lakin 
Allahın əmri hər bir şeydən daha üstün olduğu üçün onu 
mütləq yerinə yetirmək lazım idi. Bu hadisədən sonra 
Peyğəmbər(s) qırx gün Xədicə(s.ə)-yə yaxın düşmədi. 
Gündüzləri oruc tutub, gecələri isə ibadətlə  məşğul olan 
Rəsulullah(s) vaxt tamama yetişəndə Əmmar Yasiri 
Xədicə(s.ə)-nin yanına göndərib bu xəbəri ona çatdırmağı 
tapşırdı: «Ey Xədicə! Elə güman etmə ki, bir müddət 
səndən uzaqlaşmağım sənə olan sevgimin azalması, ya  
laqeydlik üzündəndir. Allahım bunu öz işini yer  üzündə  
həyata keçirməkdən ötrü əmr etmişdir. Bu əmrin nəticəsi 
üçün səadət və xeyirdən savayı bir şey fikirləşmə. Allah-
 5 
təala gündə neçə dəfə ən böyük  mələklərini sənin nazını 
çəkməyə məmur edir. Axşam düşən kimi qapını bağla və 
öz yatağında istirahət et. Bil ki, mən Fatimə binti Əsədin 
evindəyəm». 
Xədicə(s.ə) öz günlərini  qəm-kədərlə ötürürdü. Qırx 
gün sona yetdikdə həzrəti-Cəbrayıl Peyğəmbər(s)-in 
yanına gələrək belə ərz etdi: «Allah-təala sənə salam 
göndərib buyurur ki, sənə veriləcək hədiyyəni almağa 
hazırlaşasan». Peygəmbər(s) Cəbrayıldan soruşdu: 
«Allahın mənə edəcəyi töhfə nədir?» Cəbrayıl bu barədə 
bir şey bilmədiyini bildirdi. Bu zaman Mikayıl– Allahın 
dörd yaxın mələklərindən (Cəbrayıl, Mikayıl, İsrafil, 
Əzrayıl) biri göylərdən yerə enərkən behişt parçalarına 
bükülmüş cənnət meyvələri ilə dolu sinini Rəsuli-
əkrəm(s)-in qarşısına qoydu. 
Bu vaxt Cəbrayıl Peyğəmbər(s)-ə dedi: «Allah-təala 
buyurur ki, axşam iftarını bu meyvələrlə açasan».        
 Həzrəti-Əli(ə) söyləyir ki, Peyğəmbər(s) bizdə idi. 
Adətən axşamlar iftar vaxtı mənə evin qapısını açıq 
qoymağımı tapşıran və «Qoy kim istəsə, gəlib 
Peyğəmbərlə birlikdə yemək yesin»-söyləyən 
Mühəmməd(s) o gecə  məni də qapının ağzında oturdub: 
«Ey Əbu Talibin oğlu, bu, məndən başqasına haram 
olunmuş bir təamdır», - deyə  buyurdu. 
Mən qapının ağzında əyləşdim. Rəsuli-əkrəm(s) evə 
daxil olub sininin üstünə çəkilmiş örtüyü qaldırdı, içində 
bir salxım üzüm, bir budaq da xurma gördüm. Allahın 
Rəsulu(s) onları bir az yeyib doyandan sonra su içdi. Sonra 
yumaq üçün əllərini uzatdı. Cənab Cəbrayıl o Həzrətin 
mübarək əlinə su tökür, Mikayıl yuyur, İsrafil isə dəsmalla 
Peyğəmbər(s)-in əllərini qurulayırdı. Artıq  qalmış 
meyvələr, sini ilə birgə asimana aparıldı. Bu zaman 
 6 
Peyğəmbər(s) nafilə namazını qılmaq üçün  artıq ayaq üstə 
durmuşdu ki, Cəbrayıl  Onun yanına gəlib dedi: «Ya 
Mühəmməd, indi sənə namaz haramdır. Gərək evə gedib 
Xədicə(s.ə) ilə yaxınlıq edəsən, çünki Allah istəyir ki, bu 
gecə sənin sülbundən pak  övladlar yaratsın».  
Nəhayət, Peyğəmbər(s)  qırx gün ayrılıqdan sonra 
Xədicə(s.ə)-nin görüşünə getdi. 
Xədicə(s.ə) deyir: «Mən həmin 40 gün müddəti tək 
qalırdım. Axşam düşən kimi qapını bağlayıb, pərdələri 
çəkir, başımı bağlayıb namaz qılırdım. Namazı 
qurtarandan sonra çırağı söndürüb yatağıma istiharət 
etməyə gedirdim. Lakin o gecə hələ yatmamışdım ki, 
qapının halqasının döyüldüyünü eşitdim. Mən: «Qapını 
döyən kimdir ki, Peyğəmbər(s)-dən başqa heç kim  onu 
döymür?»-dedim. Bu vaxt Peyğəmbər(s)-in məlahətli 
səsini eşitdim: «Ey Xədicə, qapını aç! Mənəm, 
Mühəmmədəm.» Sevinclə qapını açdım. O cənab evə daxil 
oldu. O, hər dəfə evə gələndə bir qabda su istəyər, 
dəstəmaz alıb iki rükət namaz  qılar, sonra yatağına 
girərdi. Lakin həzrəti-Mühəmməd(s) o gecə su istəmədi, 
heç namaza da hazırlaşmadı. Mənim qolumdan tutub 
yatağına apardı.  
Allaha and olsun ki, Peyğəmbər(s)  məndən hələ 
uzaqlaşmamışdı ki, Fatimə(s.ə)-nin nurunu öz  bətnimdə 
hiss edib hamilə olduğumu başa düşdüm». 
 Müəllif yazır: «Peyğəmbər(s)-in Xədicə(s.ə.)-dən 
qırx gün müddətində kənarlaşdırılması Fatimə(s.ə)-nin 
müqəddəs vücudunu, Allahın bu böyük töhfə və 
hədiyyəsini almaq üçün görülən hazırlıq idi,  belə ki 
həzrəti-Zəhra(s.ə)-nın ziyarətnaməsində bu mətləbə işarə 
olunmuşdur: «İlahi! Salam göndər o pak qadına! Fatimə 
sənin Rəsulunun qızı, ciyərparası, qəlbinin məlhəmidir. O, 
 7 
Peyğəmbərə sənin tərəfindən seçilmiş və öz əhdinə vəfa 
etdiyi  bir töhfədir». 
Peyğəmbər(s)-in Xədicə(s.ə)-dən belə kənar gəzməyi 
dünya qadınlarının sərvəri həzrəti-Fatimə(s.ə)-nin 
məqamının doğma, əziz və böyük olmasına bir nümunədir 
ki, bu fəziləti dil belə təsvir etməkdə acizdir. 
Allahın Elçisi(s) üçün behişt meyvələrindən – üzüm 
və xurmanın gətirilməsi bu meyvələrin daha çox bərəkətli 
və xeyirli olmalsından irəli gəlir. Çünki ağacların arasında 
heç bir ağac xurma və üzüm ağacı kimi bərəkətli, xeyirli 
olmamışdır. Eləcə də bu iki ağac Adəm(ə)-in xəmirindən 
artıq qalmış gildən yaradılmışdır. Çox ehtimal ki, belə 
seçim bu pak və mübarək nəslin övladlarının çoxlu 
olmasına və müqəddəsliyinə bir işarədir. 
O zaman həzrəti-Mühəmməd(s) vacib namazını 
qılmışdı. Onun iftardan sonra qılacağı namaz isə müstəhəb 
və nafilə namazları idi ki, bunların da Cəbrayıl qılınacağı 
təqdirdə haram olduğunu söyləmişdi. 
Həzrəti-Zəhra(s.ə.)-nın viladəti. 
Şeyx Səduq «Əmali» kitabında Müfəzzəl ibn 
Ömərdən belə nəql edir:  
Ömər deyir ki, bir gün imam Sadiq(ə.s)-dən 
soruşdum:  
–Fatimə(s.ə) dünyaya necə gəlmişdi?  
İmam(ə.s) buyurdu: 
–Xədicə(s.ə) Peyğəmbər(s) ilə evlənəndən sonra 
Məkkə qadınları İslama qarşı olan düşmənçilikləri 
üzündən Xədicə(s.ə)-dən uzaqlaşdılar, belə ki nə 
Xədicə(s.ə)-nin evinə gedir, nə də yolda onu görəndə 
salam verir, hətta başqa qadınların belə onunla 
görüşməsinə mane olurdular ki, bütün bunlardan Xədicə 
(s.ə) çox kədərlənir və bu çirkin əməllərin həzrəti-
 8 
Mühəmməd(s)-ə zərər yetirəcəyindən çəkinib qorxurdu. 
Amma Xədicə(s.ə) bunu da Peyğəmbər(s)-dıən gizlədirdi.  
Bir gün Allahın Rəsulu(s) evə daxil olduqda 
Xədicə(s.ə)-nin kiminləsə söhbət etdiyini eşidir və bu 
barədə Xədicə(s.ə)-dən soruşduqda, o pak qadın belə 
cavab verir: «Bətnimdəki uşaq mənimlə söhbət edir. O, 
mənim munisimdir». 
Peyğəmbər(s) buyurmuşdur: «Cəbrayıl mənə xəbər 
verib ki, bu uşaq qız uşağıdır və bizim mübarək, pak 
nəslimiz də odur. Allah-təala mənə olunan vəhy 
kəsildikdən sonra onları yer üzündə mənim canişin və 
xəlifələrim qərar verəcəkdir». 
Bu minvalla həzrəti-Xədicə(s.ə) hamiləlik dövrünü 
keçirirdi. O,  Fatimə(s.ə.)-nin  təvəllüdü yetişdikdə Qüreyş 
və Bəni-Haşim qadınlarına ona hamiləlikdən azad olmaqda  
kömək göstərmələri üçün xəbər göndərdi, lakin Qureyş və 
Bəni-Haşim qadınları bildirdilər ki,  sən bizi saymayıb, 
sözümüzü yerə saldın və Əbu Talibin yoxsul yetimi olan 
Mühəmməd(s)-ə ərə getdin, buna görə də sənin yanına 
gəlməyəcəyik, sənə heç bir kömək də etməyəcəyik. 
Besətin ilk illərində müşriklər müsəlmanları bacardıqları 
qədər sıxışdırırdılar. (Həzrəti-Mühəmməd(s)-in tərəfdarları 
özlərini cəmiyyətdən təcrid olunmuş, təklənmiş, qərib hiss 
edirdilər.) Xədicə(s.ə) bu xəbərdən çox kədərləndi, 
lakin Allah-təala onu tək qoymadı. Qəflətən Bəni-Haşim 
qadınlarına bənzər dörd nəfər buğdayı, hündür qamətli 
qadın evə daxil oldu. Xədicə(s.ə) onları  görcək qorxdu. 
Qadınlardan biri dedi: «Ey Xədicə, kədərlənmə! Biz  Allah 
tərəfindən gəlmişik. Sənin bacılarınıq. Mən Sarayam 
(İbrahim Xəlil(ə.s)-in yoldaşı), bu, Məzahimin qızı 
Asiyadır. O, sənin behiştdəki rəfiqəndir. O birisi İmranın 
qızı Məryəm, digəri isə Musanın bacısı Gülsümdür. Allah-
 9 
təala bizi sənin yanına sənə hamiləlikdən azad olmaqda 
kömək  etmək üçün göndərmişdir». 
Bu vaxt onlardan biri Xədicə(s.ə)-nin sağ tərəfində, o 
birisi sol, üçüncüsü üzbəüz, dördüncüsü isə arxa  tərəfində 
əyləşdi. Fatimə(s.ə) pak-pakizə bir halda dünyaya gəldi. 
Dünyaya gəldiyi zaman ondan saçan nur bütün Məkkə 
evlərini işıqlandırdı, şərq və qərbdə nur saçılmayan bir yer 
qalmadı. On nəfər behişt hurilərindən, əllərində cənnətdən 
gətirdikləri teşt və kövsər suyundan doldurulmuş kuzə ilə 
evə daxil oldular. Xədicə(s.ə)-nin qarşısında duran qadın  
Fatimə(s.ə)-ni götürüb kövsər suyu ilə yudu, ağappaq, 
ətirli iki  parçadan  biri  ilə  Fatimə(s.ə)-ni  bələyib, digəri 
ilə isə başını bağladı, sonra Fatimə(s.ə)-ni dindirdi. 
Fatimə(s.ə) dil açıb Allahın birliyinə, Mühəmməd(s)-in isə  
onun rəsulu olmasına şəhadət verərək belə dedi: 
 «Şəhadət  verirəm ki, yeganə  Allahdan başqa 
Allah yoxdur. Atam Allahın rəsulu, peyğəmbərlərin  
başçısıdır. Ərim övliyaların sərvəri  və iki  övladım isə 
behişt cavanlarının ağasıdır». 
Sonra O, qadınlara ayrı-ayrılıqda salam  verərək  
onların  hər birini  öz adı ilə səsləyib dindirdi. Qadınlar  
böyük  sevinc və şadlıqla Fatimə(s.ə)-nin mövludu 
münasibətilə təbrik  söyləyib  müjdə verirdilər. Hurilər 
səmada ilk dəfə olaraq elə bir nur gördülər ki, hələ ondan 
qabaq belə bir nuru heç bir vaxt sezməmişdilər. O zaman 
xanımlar Xədicə(s.ə)-yə dedilər: «Pak-pakizə və bərəkətli 
nəslə sahib olacaq  mübarək övladını qucağına al!» 
Xədicə(s.ə) döşlərini qızının mübarək dodaqlarına tutdu. 
Süd cari oldu. Fatimə(s.ə) ondan sonra hər gün bir  aylıq 
uşaq təki, hər ay isə bir illik uşaq kimi  böyüyüb gündən-
günə boy atırdı. 
 
 10 
Fatimə(s.ə)-nin adları. 
Yunis ibn Zəyban İmam Sadiq(ə.s)-in belə 
söylədiyini nəql edir: 
 «Fatimə(s.ə)-nin Allah dərgahında doqquz adı 
vardır–Fatimə, Siddiqə, Mubarəkə, Tahirə, Zəkiyyə, 
Raziyyə, Mərziyyə, Mühəddəsə, Zəhra. Fatimə adının 
mənası hər cür pislikdən ayrılmış (və ya seçilmiş), 
təmizlənmiş deməkdir. Əgər Fatimə olmasaydı, möminlər 
ağası Əli(ə.s) üçün Adəmdən tutmuş ta qiyamətə kimi yer 
üzündə həyat yoldaşı tapılmazdı1.» 
Bəzi rəvayətlərdə belə gəlmişdir ki, onun Fatimə 
adlandırılması buna görədir ki, Xanımın yerinə yetirəcəyi 
işləri  cəhənnəm atəşindən çox-çox uzaq,  elm və kamalın  
vasitəsilə başqalarından qat-qat fərqlənir. Qadınlara 
məxsus hər ay baş verən adətdən pakdır. İnsanlar onu 
tanımaqda acizdirlər. Allah-təala  onu və onun mömin, 
Tanrının birliyinə səmimi-qəlbdən inanan övladlarını, 
dostlarını cəhənnəm atəşindən uzaqlaşdırar. 
Yenə də rəvayət olunubdur ki, Fatimə(s.ə)-nin adı 
Allahın «Fatir» adından götürülmüşdür. O Həzrətə ona 
görə «Tahirə» deyirlər ki, hər cür pislik və çirkinlikdən  
uzaqdır. Qadınlara məxsus adəti görməmişdir. «Zəhra» 
adlandırılmasının səbəbi isə gündə üç dəfə nurlu camalının 
həzrəti- Əli(ə.s) üçün cilvələnməsindən irəli gəlirdi. 
Əbu Haşim Cəfəri deyir: «İmam Həsən Əsgəri(ə.s)-
dən soruşdum ki, nəyə  görə Fatimə(s.ə)-yə  «Zəhra» 
deyirlər?» 
Buyurdu: «Fatimə(s.ə)-nin nurlu çöhrəsi 
əmirəlmöminin Əli(ə.s) üçün sübh doğan günəş, günorta  
nur saçan ay və axşam parlaq ulduz kimi  idi». 
                                               
1 «Üsuli-kafi»  I-c, səh.461. 
 11 
Şeyx Səduq (r.ə) həzrəti-Riza(ə)-dan nəql edir ki, bir 
gün İmam söhbət əsnasında buyurdu: «Mübarək Ramazan 
ayında  ay səmada hilallaşanda (yəni on dörd günlük 
olanda ) Fatimə(s.ə)-nin nuru ayın nurunu üstələyirdi, belə 
ki Fatimə(s.ə) evə girərkən ayın işığı  yenidən aşkar 
olurdu». 
İmam Sadiq(ə.s) Fatimə(s.ə)-nin «Zəhra» 
adlandırılması səbəblərindən birini belə açqlayır: 
  Behiştdə onun  üçün qırmızı yaqutdan bir qübbə 
düzəlmişdir ki, həmin qübbənin hündürlüyünün ölçüsü bir 
illik yol məsafəsi qədərdir. Bu qübbə Allahın  qüdrəti ilə 
fəzada  heç bir sütun olmadan durmuşdur. Qübbənin yüz 
min qapısı vardır və hər qapının  da ağzında min mələk 
dayanmışdır. Behişt əhli isə sizin səmada parlayan ulduza 
baxdınız kimi, ona baxaraq belə deyər: «Bu parlaq  imarət  
Fatimə(s.ə.)-nindir». 
Başqa bir rəvayətdə belə gəlmişdir ki, Allah-təala 
mələkləri yoxlamaq məqsədilə  onlara tərəf qara bulud 
göndərdi. Bu zaman elə bir qaranlıq çökdü ki, mələklər  
bir-birini  belə görmədilər. Allahdan bu qaranlığın onların 
üzərindən götürməsini istədilər. Allah-təala onların duasını 
qəbul edib Fatimə(s.ə)-nin nurunu göndərdi.Məhz bu 
xanımın nuru ərşin ətrafında asılı halda günəş kimi göyün 
və yerin yeddi qatını  işıqlandırdı. Mələklər Allaha təsbih 
və zikr dedilər. Allah-təala onlara buyurdu: «And olsun 
İzzəti-cəlalıma ki, sizin təsbihinizin savabını qiyamətə 
qədər həzrəti-Zəhra(s.ə)-nın Atasının, Ərinin və 
Övladlarının dostlarına verəcəyəm». 
Həzrəti-Zəhra(s.ə)-nın adlarına bu adlar da daxildir: 
Hisan, Hürrə, Seyyidə, Əzra, Həvra,  Məryəm, Kübra və 
Bətul. Rəvayətdə nəql olunur ki, o Həzrət bu  səbəbdən 
«Bətul» adlandırılmışdır ki, heç vaxt  qadın adəti 
 12 
görməmişdir. İbn Şəhr  Aşub «Mənaqib» adlı kitabında 
yazır:  
«Səhih rəvayətlərə əsasən, Fatimə(s.ə) iyirmi  ada 
malik olubdur ki, adlarından hər biri  onun  fəzilətlərini 
özündə əks etdirmişdir.  İbn  Babəveyh bu adları « 
Müvəllid Fatimə» kitabında sadalamışdır». 
O Xanımın künyələri: «Ümmülhəsən», 
«Ümmülhüseyn», «Ümmülmöhsin», «Ümmuləimmə», 
«Ümmüəbiha» və «Ümmülmöminin»-dən ibarət olmuşdur. 
Bu künyələr xanım Fatimə(s.ə)-nin ziyarətnaməsində də 
işlədilmişdirdir. 
«Mənaqib» adlı kitabda qeyd olunmuşdur ki, 
göylərdə həzrəti-Fatimə(s.ə)-yə «Nuriyyə», «Səmaviyyə», 
«Haniyyə» də deyirlər. 
«Haniyyə» adı ərinə və övladlarına qarşı çox 
mehriban, qayğıkeş olduğu üçün xanım Zəhra(s.ə)-ya 
verilmişdi. 
Həzrəti-Zəhra(s.ə)-nın ərinə qarşı  olan 
münasibəti. 
Bu barədə təkcə bunu xatırlamaq kifayət edər ki, 
həzrəti-Zəhra(s.ə)-ya dəyən zərbə, vurulan töhmət, 
sümüyünün sınması, qırmancın qolunda iz salması kimi  
müxtəlif əzab və əziyyətlərə düçar olması böyük məhəbbət 
bəslədiyi əri Əli(ə.s)-yə görə olmuşdu. Bütün bu əzab və 
əziyyətlərə bu yolda  şəhadətə yetişənə kimi dözdü. 
Ömrünün son anlarında Zəhra(s.ə)-nı ağlayan görən 
həzrəti-Əli(ə.s) ondan ağlamağının səbəbini soruşduqda 
xanım Fatimə(ə.s.): «Məndən sonra sənə üz verəcək 
müsibətlərə görə ağlayıram»,-deyə cavab verdikdə İmam 
Əli(ə.s) buyurmuşdu: «Ağlama, Allaha and olsun ki, bu 
müsibətlər mənə Allah yolunda üz verdiyinə görə asan və 
kiçik  görünür». 
 13 
Şeyx Müfid(r.ə) «İrşad» adlı kitabında yazır: 
 «Peyğəmbər(s) hicrətin 8-ci ilində baş vermiş 
Zatüssəlasil döyüşündə həzrəti-Əli(ə.s)-ni düşməni məhv 
etmək üçün Yabis2 adlı qumlu səhraya göndərmişdi. Belə 
nəql edirlər ki, həzrəti-Əli(ə.s)-nin xüsusi bir yaylığı 
varmış ki, onu böyük və çətin döyüşlərə gedəndə başına 
bağlayarmış. Bu döyüşə gedəndə də Fatimə(s.ə)-nin yanına 
gəlib həmin  yaylığı istəyəndə  xanım Fatimə(s.ə) 
Həzrətdən sual edib soruşdu: «Hara gedirsən? Atam səni 
hara  göndərir?» O zaman həzrəti-Əli(ə.s) buyurmuşdu: 
«Qumlu səhraya gedirəm». 
Həzrəti-Zəhra(s.ə)-nın övladına olan məhəbbəti. 
Bu barədə məncə, Şeyx Səduqun  Həmmad və İmam 
Sadiq(ə.s)-dən nəql etdiyi rəvayətini xatırlatsaq, kifayət 
edər. 
İmam Sadiq(ə.s) buyurmuşdur ki, iki seyyidə 
xanımla bir zamanda evlənmək olmaz. Əgər bu xəbər 
həzrəti-Zəhra(s.ə)-ya çatsa, ona ağır gəlib qəlbinə toxunar.  
Həmmad soruşdu: «Məgər bu, həzrəti-Zəhra(s.ə)-ya 
yetişirmi?» 
                                               
2 Nəzərdə tutulan Yabis adlanan məntəqədə Hicrətin 8-ci ilində baş 
vermiş  Zatüssəlasil döyüşüdür. Düşmən qoşununda 1000 nəfər süvari 
var idi. Həzrəti-Əli(ə.s) bir dəstə ilə onların üstsnə gedərək vuruşdu və 
bu döyüşdə qalib gəldi. Bu zaman « Adiyat» surəsi Əli(ə.s)-nin və 
döyüşçülərinin rəşadət və qələbəsinin şəninə   Allah tərəfindən nazil  
oldu. Həzrəti-Fatimə(s.ə) bu səfərin çox çətin və qorxulu səfər  
olmasına görə ağlayırdı. Bu zaman evə gələn Peybəmbər(s) 
Zəhra(s.ə)-nı ağlayan gördükdə ona buyurdu: «Niyə ağlayırsan? 
Qorxursan ki, ərin döyüşdən sağ-salamat   qayıtmaz? Yox, inşallah o, 
sağ-salamat qayıdacaqdır.» Bunu eşidən Əli(ə.s) Peybəmbər(s): «Ey 
Allahın Rəsulu, məgər istəmirsənmi, şəhid olub behiştə  gedim?»-
buyurmuşdu. («Məcməül-bəyan» X c, səh.528.)ı 
 14 
İmam Sadiq (ə) buyurdu: «Bəli, And olsun Allaha ki, 
bu xəbər xanım Zəhra(s.ə)-ya yetişir». 
Yeddinci əsrin məşhur şairlərindən biri olan İbn 
Üneynin yuxusu. 
«Ümdətüt Talib» adlı kitabda nəsəbşünas3 alimlər 
arasında məşhur olan Bəni Davud ibn Musa Əlhəsəninin 
əhvalatlarında qəribə bir rəvayət vardır ki, çox etibarlı  
mənbəyə əsaslanır. Bu rəvayət İbn Üneynin3 divanında da 
yer almışdır. 
İbn Üneyn bir dəfə Məkkəyə yola düşdüyü zaman 
özü ilə çoxlu qiymətli əşyalar da götürmüşdü. Qəflətən 
yolda Bəni-Davud nəslindən olan seyyidlərdən bəzisi onu 
tutub bütün mal-dövlətini əlindən alır, hətta əynindəki 
paltarlarını da çıxararaq özünü möhkəm döyür, döydükdən 
sonra onu orada qoyub tez gözdən itirlər. 
İbn Üneyn Yəmən Sultanı olan Əziz ibn Əyyuba 
şikayət məktubu yazaraq ondan yardım istəyir. Həmin 
vaxtda da Yəmən hökmdarının  qardaşı  Məlik Nasir də 
qardaşından dəniz kənarında bir müddət qalması üçün 
icazə istəmişdi. 
İbn Üneyn öz naməsində qəsidə ilə hökmdarı onu 
qarət edən seyyidlərdən intiqam almağa təhrik edirdi. 
Həmin  qəsidənin ilk bəndlərinin məzmunu  təqribən 
belədir:  
«Sənin yaxşılıq və səxavətin fəsahət və bəlağət 
alimlərini  onları bəyan etməkdə aciz qoyubdur. Sən 
yaxşılıq və səxavətdə elə bir dərəcəyə yetişmisən ki, 
                                               
3  Nəsəbşünas –yəni soy, nəsil tədqiqatçısı. 
3 Üneyn Əbül Məhasin Məhəmməd ibn Nəsrəddin ibn Əl-Hüseyn ibn 
Üneyn Ənsari Kufi Dəməşqi- 7-ci əsrin ən böyük və məşhur  
şairlərindəndir. 630-cu hicri ilndə dünyasını   dəyişmişdir.Divan 
sahibidir. 
 15 
yaxşılar və xeyirxahlar sərhəddindən çox-çox yuxarılara 
qalxmısan.  «Mən xaçpərəst müstəmləkəçilərin əsarəti 
altında  olan sahili fəth etmişəm»,-deyib çox da öyünmə. 
Çünki bu əsarət altında olmuş sahillə Ədən arasında çox 
böyük fərq vardır (sahil hara, Ədən hara?). Sən əgər cihad 
etmək istəyirsənsə, qılıncını Allahın vacibat və sünnəsini 
tapdayan tayfaya qarşı çək. Öz qılıncınla Allah evini 
(Məkkəni) murdar və Bəni-Davud tayfası kimi alçaq 
qəbilələrdən təmizlə. Demə ki, onlar Fatimə(s.ə)-nin 
övladlarıdır və onlarla döyüşmürəm. Çünki bu oğru və 
quldur seyyidlər Əbu Süfyan ailəsi ilə əlaqə yaratsalar, 
İmam Həsən(ə.s)-i öldürmək üçün belə əlbir olarlar.» 
Elə ki İbn Üneyn bu qəsidəni yazıb, Yəmən 
hökmdarına göndərdi, yuxuda görıdü ki, Kəbənin 
kənarındadır. Həzrəti-Fatimə(s.ə) də ordadır və Kəbəni 
təvaf edir, yəni Kəbə ətrafına dövrə vurur. Qabağa gəlib 
salam verdi. Lakin həzrəti Fatimə(s.ə) onun cavabını 
almadı. Ağlayıb acizanə o Həzrətə ərz etdi ki, mənim 
günahım nədir ki, salamımı almadın? Həzrəti-Zəhra(s.ə) 
ibn Üneynə şerlə cavab verdi. Həmin şerin məzmunu 
təqribən belədir:  
«Fatimə(s.ə)-nin bütün övladlarının alçaq və 
ləyaqətsiz olması qeyri-mümkündür. Lakin ruzigar məkr, 
hiylə ilə bizə  zülm və pislik etdi. Əgər övladlarımdan biri 
ləyaqətsizlik edərsə, sən qəsdən onların hamısına nalayiq 
sözlər deməməlisən. Get, öz əməlindən tövbə et. Çünki hər 
kim bizə pislik edib sonra qayıdıb tövbə etsə, Allah-təala 
onu bağışlayar. Babaları həzrəti-Mustafa(s)-nın xatirinə 
onları əzizlə. Onun ailəsindən olan şəxsi incidib təhqir 
etmə. Həzrəti-Rəsul(s)-un ailəsindən sənə hər nə yetişsə, 
qiyamət günü onun mükafatını bizimlə görüşəndə  
alacaqsan». 
 16 
İbn Üneyn deyir ki, bu halda ağlaya-ağlaya vahimə 
içində yuxudan ayıldım, başa düşdüm ki, həzrəti-
Siddiqeyi-Tahirə(s.ə)-nin bərəkəti sayəsində bədənimin 
bütün yaraları sağalmışdır. Dərhal tövbə etdim. Dediyim 
sözlərdən  peşman oldum. Sonra üzrxahlıq əvəzi  olaraq bu 
şeri yazdım. Şerin məzmunu belədir:  
«Bəşəri haqqa hidayət etmək üçün gəlmiş  
Peyğəmbər(s)-in qızının hüzurunda  üzr istəyirəm ki, 
cinayət edən günahkarın  günahından keçsin. Öz 
dediklərimi geri götürərək danışdığım sözlərdən tövbə 
edirəm. Bundan sonra Allaha and olsun ki, əgər onlardan 
biri (Fatimə(s.ə.)-nin övladlarından) məni qılıncla tikə-tikə 
doğrasa belə, onun bu hərəkətini nalayiq bilmərəm. 
Əksinə, bunu ləyaqətli bir əməl təki qəbul edərəm». 
İkinci hissə 
Həzrəti-Zəhra (s.ə)-nın fəzilətləri. 
 «Kisa»4 və «Mübahilə»5 əhlindən biri  sayılan 
Fatimə(s.ə) ən çətin dövrdə Allah yolunda hicrət edən,  
şərəfinə «Təthir» ayəsi nazil olan şəxsiyyətlərdəndir. 
Cəbrayıl da onlarla birgə ağlamasına fəxr etmişdi. Allah-
təala onların paklıq və doğruluğuna şəhadət vermişdir. O, 
İmamların anası olmaqla yanaşı, Peyğəmbər(s)-in nəslinin 
ondan doğulub qiyamətə kimi davam edəcək yadigarıdır. 
                                               
4 «Kisa» sözünün mənası Peyğəmbər(s)-in Əli(ə.s), 
Fatimə(s.ə),Həsən(ə.s)və Hüseyn(ə.s)  ilə birgə bir əbanın altına 
yığışmasıdır. Elə bu halda Cəbrayıl nazil olub beş nəfər Ali- əban(ə.s)-
ın şəninə «Təthir» ayəsini («Əhzab», 33) gətirmişdi: «Allah-təala  tam 
surətdə  istəyir ki, hər cür pisliyi siz Əhli –beytdən uzaq etsin və sizi 
pak-pakizə saxlasın.» 
5 «Mübahilə» sözünün mənası məsihi alimləri ilə Peyğəmbər(s) 
arasında baş vermiş dua və nifrindir ki, Allah-təala haqsız və batil 
insanları öz əzabına düçar etmək istəyirdi.Bu mətləb «Ali-İmran» 
surəsinin 61-ci  ayəsində vurğulanmışdır. 
 17 
Bu nurlu vücud əvvəldən axıra hər iki dünya qadınlarının 
xanımıdır. O, sözündə və danışığında həzrəti-
Mühəmməd(s)-ə ən çox oxşayan şəxs idi. Onun əxlaq və 
həyat tərzi Rəsuli-əkrəm(s)-in həyat tərzi  və əxlaqını  
xatırladırdı. Yerişi sanki Peybəmbər(s)-in yerişi idi. O, 
həmişə atasının yanına gələndə  Rəsuli-əkrəm(s) qızını  
mehribanlıqla qarşılayar, əlindən öpər, nə zaman behişt 
ətrini duymaq istəsə idi, onu iyləyər və buyurardı:  
«Fatimə bədənimin parəsidir.Kim onu sevindirsə, 
məni sevindirib, kim ona pislik etsə, mənə pislik edibdir».  
«Fatimə mənə hamıdan əzizdir». 
Peygəmbər(s)-in Fatimə(s.ə)-yə olan sonsuz 
məhəbbətini ifadə etdirən «ya həbibətə əbiha»-kimi 
kəlamlarını misal göstərmək olar ki,  bu da «ey atasının 
dostu və məhbubu» mənasındadır. 
Təbəri Şiyi İmam Baqir(ə.s)-ə, İmam da öz Cəddinə 
əsaslanaraq  Fatimə(s.ə)-nin dilindən belə nəql edir ki, bir 
gün Allahın Rəsulu(s) mənə belə xitab etdi:  
«Ey atasının dostu və məhbubu! Hər bir məstedici 
haramdır və hər bir məstedici şərab sayılır». 
Allah üçün dostluq. 
Xatırladaq ki, Allaha daha yaxın olan insanlar öz 
övladlarını, yaxın qohum-əqrəba və dostlarını instinktiv 
olaraq sevməmişlər, əksinə, onlar hər cür nəfsani, eləcə də 
qeyri-insani hisslərdən uzaq olmuşlar. Belə şəxslərin 
məhəbbəti ixlas üzündən, habelə Allaha  görə olmuşdur. 
Allahdan digərinə olan sevgiləri isə  elə yenə də Allahın 
özünə qayıdır və Allaha xatir olur. Məhz buna görə də 
həzrəti-Yəqüb(ə.s) Yusif(ə.s)-i  başqa övladlarından daha 
çox sevirdi. Nəticədə, Yəqub(ə.s)-un o biri övladları onun 
Yusif(ə.s)-i nə  səbəbə belə  çox sevdiyindən xəbərsiz 
olduqları üçün pis fikirlərə düşmüşdülər. Onu yolunu 
 18 
azmış kimi qələmə verib, həmişə deyinirdilər: 
«Yəqub(ə.s)-un bu  məhəbbətinə biz layiqik, çünki dünya 
işlərini yerinə yetirməkdə  biz ondan(Yusifdən) daha 
bacarıqlı və daha güclüyük6». 
Amma Yəqub(ə.s)-un Yusif(ə.s)-ə olan məhəbbəti 
maddi səbəblər üzündən deyil, əksinə, Allahın Yusif(ə.s)-i 
sevdiyinə və onu qardaşlarının arasından seçəcəyinə görə 
idi. Yəqin ki, Allahın sevimlisi onun Peyğəmbər(s)-inin də 
məhbubu, sevimlisi olacaqdır. 
Kuleyni Məhəmməd ibn Sənandan belə nəql edir: 
Bir gün İmam Cavad(ə.s)-a müsəlmanlar arasında 
baş vermiş ixtilaflı bir mövzu barədə söhbət açdım.  O da 
mənim cavabımda belə buyurdu: «Ey Məhəmməd! Bil ki, 
Allah-təala  həmişəki kimi yeganə və misilsizdir. Ondan 
sonra Mühəmməd(s), Əli(ə.s) və Fatimə(s.ə)-nin nurunu 
yaratdı. O pak üç nur min illərlə beləcə qaldı. Daha sonra 
Allah-təala bütün  mövcudatı  xəlq edərək onları 
məxluqatın yaradılışına  şahid etdi. Bütün yaradılmışların 
arasında yalnız onlara itaət etməyi buyurdu, məxluqatın 
bütün işlərini onlara həvalə etdi. Beləliklə, onlar 
(Mühəmməd (s), Əli(ə.s), Fatimə (s.ə)) istədikləri şeyi 
halal və haram  edə  bilərlər. Lakin onu da bilmək lazımdır 
ki, bu üç müqəddəs vücud Allahın istədiyini  istər, onun 
qəbul etmədiyini sevmək və ya Allah istəyəndən başqa heç 
nəyi istəməzlər. Bu, dinin mahiyyətidir. Kim tələsib 
qabağa keçsə, yolunu azar. Hər kim də arxaya qalıb ləng 
tərpənsə,  həlak olar. Yalnız din ilə yanaşı addımlayan  
onunla bir haqqa yetişər. Ey Məhəmməd, bu sözü öyrən və 
əzbərlə». 
Müəllif yazır: «Bu şərif hədisdə Fatimə(s.ə)-nin 
İlahinin məxluqatın bütün işlərini həvalə etdiyi şəxslərdən 
                                               
6  «Yusif»surəsinin 8-ci ayəsində bu mətləbə işarə olunmuşdur. 
 19 
olduğu bəlli olur. Beləliklə, o, istədiyi şeyi halal və haram 
edə bilər (əlbəttə, bir şərtlə ki, onun istədiyi Allahın 
istədiyi olsun). 
Fatimə(s.ə)-nin kitabı. 
Bir çox İmamların müxtəlif rəvayətlərində nəql 
olunmuşdur ki, Fatimə(s.ə)-nin kitabı məsum İmamlardır. 
O cümlədən «Bəsairüd-dərəcat» adlı kitabda İmam 
Sadiq(ə.s)-in: «Fatimə (s.ə) özündən sonra bir kitab 
yadigar qoyub. Bu kitab «Quran» deyildir, lakin ulu 
Yaradan  tərəfindən Fatimə(s.ə)-yə nazil olan Allah 
kəlamıdır. Peyğəmbər (s) onu həzrəti-Əli(ə.s)-yə söyləmiş, 
O da yazmışdır»,-buyurduğu qeyd edilmişdir. 
Əbu Bəsir belə nəql edir:  
Bir gün İmam Sadiq(ə.s)-in hüzuruna gəlib 
soruşdum: 
– Canım sənə fəda! Əhli-beyt tərəfdarları deyirlər ki, 
Peyğəmbər(s) öz elmindən yalnız bir fəsil öyrətmişdir ki, 
həmin fəsildən də minlərlə qapı açılır. Mənim zənnimcə, 
həqiqi və kamil elm məhz elə budur. 
Həzrəti-Cəfəri-Sadiq(ə.s) bir az fikrə gedib buyurdu:  
– O elmdir, lakin kamil elm deyildir. Əlbəttə, 
«Məcmuə» bizdədir, amma insanlar hardan bilsin ki, 
«Məcmuə» nədir? O, yetmiş dirsək uzunluğunda 
Peyğəmbər(s)-in söylədiyi, həzrəti-Əli(ə.s)-nin dəsti-xətti 
ilə yazdığı bir tumardır.7 Bütün halal və haram hökmlər, 
şəri qanunlar orada yazılmışdır, belə ki hətta cırmağın 
cəriməsinə kimi həmin tumarda qeyd olunmuşdur. 
Dedim:  
-– Allaha and olsun ki, bu, kamil elmdir. 
                                               
7 Böyük parça üzərinə yazılmış yazı. 
 20 
-–Bu elmdir, lakin kamil elm deyildir. Düzdür, 
«Cəfr» elmi bizdədir, amma xalqın «Cəfr» elmi barədə heç 
bir məlumatı yoxdur.  
-–Bəs «Cəfr» nədir? 
-–Peyğəmbərin, övliyaların, keçmiş Bəni-İsrail 
alimlərinin dəri üzərində yazılmış elmidir, ancaq bu da 
elmi-kamil deyil. Sizin əlinizdəki «Quran»ın üç bərabər 
ölçüsündə olan həzrəti-Fatimə(s.ə)-nin kitabı da elmdir. Bu 
elmdən yalnız bizim xəbərimiz var, çünki o bizdədir. 
Allaha and olsun ki, «Qurani-Kərim»dən bir kəlmə də 
olsun bu kitabda yoxdur.8 Hətta bunu da kamil elm 
adlandırmaq olmaz. Kamil elm hər gecə və gündüz bir 
hadisədən sonra başqa bir hadisəyə, bir şeydən sonra başqa 
bir şeyə aid qiyamətə kimi davam edən bir elmdir.9  
Fatimə(s.ə)-nin behiştdə məqamı. 
Bəzi rəvayətlərdə belə nəql olunmuşdur ki, 
Fatimə(s.ə) Peyğəmbər(s)-in Qəzba adlı dəvəsində 
məhşərə daxil olan dörd süvaridən biridir. 
İbn Şəhr Aşub rəvayət edir ki, həzrəti-Mühəmməd(s) 
ölüm yatağında olarkən Qəzba adlı dəvəsi ondan soruşdu 
ki, məni özündən sonra kimə tapşırırsan? 
Peyğəmbər(s) buyurdu: «Ey Qəzba, Allah səni 
bərəkətli etsin. Sən qızım Fatimə(s.ə)-ninsən. O sənə həm 
bu dünyada və həm də axirətdə minəcək». 
Elə ki Rəsuli-əkrəm (s) vəfat etdi, o dəvə gecə ikən 
Fatimə(s.ə)-nin yanına gəlib dedi: «Salam olsun sənə, ey 
Peyğəmbərin qızı. Mənim bu dünya ilə vidalaşmağıma az 
                                               
8 Yəni «Quran»ın zahiri mənasından dərk etdiyimiz məna orda yoxdur, 
əksinə, bizim başa düşdüyümüz «Quran» təfsirləri kimi ona yazılmış 
bir şərtdir. (Əlavə məlumat almaq üçün «Əyanuüş-şiə» adlı kitabın I c, 
səh. 97-yə müraciət edə bilərsiniz.) 
9 «Üsuli-kafi» I c, səh.239. 
 21 
qalıbdır. Allaha and olsun ki, Peyğəmbər(s)-in vəfatından 
sonra dilimə ot və su dəyməyib». 
O dəvə ayrılığa dözməyib həzrəti-Mühəmməd(s)-in 
vəfatından üç gün keçmiş canını tapşırdı. 
Furat ibn  İbrahim öz təfsirində əmirəl-möminin 
Əli(ə.s)-nin dilindən belə söyləyir: 
Bir gün Peyğəmbər(s) Fatimə(s.ə)-nin yanına 
gəldikdə xanımın kədərli olduğunu hiss etdi. Rəsulallah(s) 
bir az qiyamət günü barədə danışıb bu məqama yetişəndə 
belə buyurdu:  «Ey Fatimə, behişt qapısına yetişən zaman 
o vaxta qədər heç bir kəslə görüşməyən və səndən sonra da 
görüşməyəcək 12 min behişt hurisi səni  qarşılayar. 
Onların əlində nurdan ibarət silah olar. Bu hurilər yəhəri 
sarı qızıl və qırmızı yaqut, yüyəni təzə mirvaridən olan işıq 
saçan dəvələrə minərlər. Hər dəvənin üstsndə də sız-sıx 
düzülmüş parlaq incilərlə bəzədilmiş «sundus» süfrəsi 
açılar. Behiştə gələn zaman cənnət əhli sənin 
qədəmlərindən şadü-xürrəm olar. Əhli-beyt tərəfdarları 
üçün  istədikləri şey həmişə və elə o dəqiqə hazır olar. 
Allah övliyaları behiştdə yerləşdirən zaman həzrəti-
Adəm(ə.s), ondan sonra isə bütün Peyğəmbərlər səni 
ziyarət etməyə gələrlər10». 
Peyğəmbər(s)-in qəlbinin sözü. 
Fatimə(s.ə) buyurdu: «Bu ayə («Nur», 63)  
 «Öz aranızda bir-birinizi  çağırdığınız kimi? Peyğəmbəri 
çağırmayın (yəni onu ehtiramla səsləyin.)» nazil olan 
zaman mən Rəsuli-əkrəm(s)-i «Ey Allahın Rəsulu!»-deyə 
çağırırdım. Lakin o Həzrət istəyirdi ki, ona «Ata» deyə  
                                               
10 Bu hədisi ibn Abbas həzrəti-Əli(ə.s) –dən nəql etmişdir. Hədis uzun 
olduğundan yuxarıdakı  ondan bir parçadır. Hədisin şərhi «Rəyahinüş-
şəriət» adlı kitabda I c, səh. 225-228-də qeyd olunmuşdur. 
 22 
müraciət edim. Üç dəfə mənə heç bir şey söyləmədi. 
Axırda mənə üz tutub buyurdu:  
«Ey Fatimə, bu ayə sənin, ailən və sənin nəslin 
üçün nazil olubdur». 
Sonra əlavə etdi: «Mənə «Ata» deyə müraciət et, 
çünki sənin məni belə çağırmağın qəlbimi daha da 
şadlandırır və Allahı da razı edir». 
«Mishabul-Ənvar» adlı kitabda həzrəti-Əli(ə.s)-nin 
həzrəti-Mühəmməd(s)-in qızı Fatimə(s.ə)-yə bəslədiyi 
dərin məhəbbət və ehtiram barəsində söylədiyi hədis qeyd 
olunmuşdur. Burada xanım Fatimə(s.ə) Atası ilə olan 
mükaliməni xatırlayaraq belə bir məqama toxunmuşdu:  
«Allah-təala sənə salam göndərəni bağışlayar və 
onu mən cənnətin harasında olsam, mənə qovuşdurar». 
Peyğəmbər(s)-in qızı barədə etdiyi dua. 
Kuleynin yazdığına görə, İmam Baqir(ə.s) Cabir ibn 
Abdulla Ənsaridən nəql edir:  
Həzrəti-Mühəmməd(s) çölə çıxıb Fatimə(s.ə)-ni 
görməyə getmişdi. Mən də onunla idim. Biz 
Peyğəmbər(s)-in evinə yetişəndə O, əlini qapıya dayadı və 
sonra buyurdu:  
– Salam olsun sizə. 
 Fatimə(s.ə) də onun cavabını aldı. Peyğəmbər(s) evə 
daxil olmaq üçün  icazə istədi. Xanım söylədi: 
– Buyur, ey Allahın elçisi. 
 Rəsuli-əkrəm(s) buyurdu:  
–Yanımdabir nəfər də var. İcazə olarmı, o da içəri 
keçsin?  
Fatimə(s.ə) ərz etdi: 
–Rübəndim başımda deyil. 
 Peyğəmbər(s) buyurdu:  
 –Fatimə, çadra ilə başını ört. 
 23 
 Fatimə(s.ə) çadra ilə örtündükdən sonra Peyğəmbər 
(s) yenə salam verib mənim də onunla birgə içəri daxil 
olmağım üçün icazə istədi, Fatimə(s.ə) icazə verdi. 
Cabir deyir ki,  mən  Rəsululah(s) ilə evə daxil 
olanda Fatimə(s.ə)-nin çöhrəsinin saraldığını hiss etdim. 
Peyğəmbər(s) bunun səbəbini soruşduqda o Həzrət(s.ə) 
buyurdu ki, aclığın təsirindəndir. Həzrəti-Mühəmməd(s) 
bu zaman belə dua etmişdi: 
 «Ey acları doyduran Allah, Mühəmməd(s)-in qızı 
Fatiməni doyur». 
Fatimə(s.ə)-nin həyat yoldaşı ilə davranışından 
bir nümunə. 
Əbu Səid Xudradan nəql olunur:  
Bir gün həzrəti-Əli(ə.s) acımışdı. Evə gəlib 
xanımından yemək istədi. Fatimə (s.ə) ərz etdi:  
–Atamı Peyğəmbər, səni isə  onun vəlisi  qərar verən 
Allaha and olsun ki, evdə yeməyə bir şey yoxdur. İki 
gündür, yeməyimiz qurtarıb. Əgər olsaydı, onu özümdən 
və oğullarım Həsənlə Hüseyndən qabaq sənin üçün 
saxlayardım. 
Əli(ə.s) buyurdu:  
– Fatimə, bəs niyə mənə xəbər verməmisən ki,  sizin 
üçün yemək tapım? 
Fatimə(s.ə) belə cvab verdi:  
– Ey Əbülhəsən, mən Allahımdan utanıram ki, 
səndən qüdrətində olmayan bir şeyi tələb edim. 
Ev və çöl işlərinin bölünməsi. 
«Qərbül-əsnad» adlı kitabda İmam Sadiq(ə.s)-in 
İmam Baqir(ə.s)-dən eşitdiyi hədis qeyd olunur: 
Bir gün həzrəti-Əli(ə.s) ilə Fatimə(s.ə) ev və çöl 
işlərini   öz aralarında bölüşdürməkdən ötrü Peyğəmbər(s)-
in yanına gələrək onların arasında qəzavət etməsini xahiş 
 24 
etdilər. Peyğəmbər(s) ev işlərini Fatimə(s.ə)-nin, çöl 
işlərini isə Əli(ə.s)-nin öhdəsinə qoydu. Fatimə(s.ə): 
 «Təkcə Allah şahiddir ki, mən bu bölgüdən necə  xoşhal 
və razıyam, çünki Allahın Rəsulu(s) mənə elə iş tapşırdı 
ki,  mənim daha  evdən bayıra çıxmağıma  ehtiyac yoxdur 
və naməhrəmlərin gözündən uzaq olacağam», – deyə 
buyurdu. 
Mələklər həzrəti-Zəhra(s.ə)-nın xidmətində. 
Xəraic Ravəndinin kitabında Salmanın söylədiyi belə 
bir hədis qeyd olunur: 
 Həzrəti-Zəhra(s.ə)-nın evində idim. Xanım 
Fatimə(s.ə)-nin əyləşərək dəyirmanda arpadan un 
üyütdüyünün şahidi oldum. Dəyirmanın dəstəyi qana  
bulaşmışdı. Hüseyn(ə.s) (o zaman südəmər körpə idi) evin 
bir tərəfində aclıqdan ağlayırdı. 
Söylədim ki, ey Peyğəmbər(s)-in qızı, özünüzü bu 
qədər zəhmətə salmayın. İndi sizin Fizzə kimi kəniziniz 
var. O, xidmətinizdə hazırdır. Belə olduqda həzrəti-
Zəhra(s.ə) buyurdu: 
 – Allahın Rəsulu mənə belə göstəriş vermişdir ki, 
evin işlərini növbə ilə bir gün mən, bir gün isə Fizzə 
görsün. Dünən Fizzənin növbəsi idi, bu gün isə mənim 
növbəmdir.  
Söylədim: 
– Ey Peyğəmbər(s)-in qızı, mən sizin azad etdiyiniz 
qulam və xidmətinizdə hazıram. Mənə əmr et, ya 
dəyirmanda arpa çəkim, ya da Hüseyn(ə.s)-i saxlayım. 
Xanım buyurdu:  
– Hüseyn(ə.s)-i mən saxlayaram, sən dəyirmanda 
arpa üyüt. 
Mən bir az arpa üyütdüm. Azan səsi gəldi. Məscidə 
gedib namazı Rəsuli-əkrəm(s) ilə birgə qıldım. Namazdan 
 25 
sonra bu hadisəni Əli(ə.s)-yə söylədim. O Həzrət gözləri 
yaşarmış halda  ayağa qalxıb evə getdi. Bir az keçməmiş 
gördük ki, gülə-gülə qayıtdı. Rəsuli-əkrəm(s) ondan 
gülməyinin səbəbini soruşduqda buyurdu ki, evə 
getmişdim, içəri daxil olanda gördüm ki, Fatimə(s.ə) arxası 
üstə yuxuya dalmış, Hüseyn(ə.s) də sinəsi üstündə 
yatmışdı, dəyirman da  onun qarşısında öz-özünə fırlanırdı. 
Peyğəmbər(s) gülüb buyurdu: 
– Ey Əli, məgər bilmirsənmi, Allahın elə mələkləri 
var ki, Mühəmməd və ali Mühəmmədə xidmmət etmək 
üçün yer üzünü gəzib dolaşırlar.  Onların bu xidməti  
qiyamətə  kimi davam edəcəkdir. 
Peyğəmbər(s)-in həzrəti-Zəhra(s.ə)-ya yardımı. 
Başqa bir rəvayətdə belə nəql olunur ki,  bir gün 
həzrəti-Mühəmməd(s) əmirəl-möminin Əli(ə.s)-nin evinə 
daxil olduqda  qızının o Cənabla birgə dəyirmanda qavərs 
11 üyütməklə məşğul olduğunu görür və belə buyurur: 
«Hansınız yorulmusunuzsa, mən onu əvəz edim». Əli(ə.s) 
ərz etdi ki, Fatimə (s.ə) yorulmuşdur. Peyğəmbər(s) 
Fatimə(s.ə)-yə söylədi: «Qalx, əziz qızım!» Fatimə(s.ə) 
ayağa qalxdı. Peyğəmbər(s) Fatimə(s.ə)-nin yerində oturub 
Əli(ə.s)-yə kömək eləməyə başladı. 
Bu hərəkətlə Allahın Rəsulu(s) ümmətinə öyrətdi ki, 
əgər xanım ev işlərində əziyyət çəkirsə, ona kömək etmək 
lazımdır. 
 
Həzrəti-Zəhra(s.ə)-nın xörəyinin  bərəkəti. 
Məşhur kitabların bir qismində Cabir ibn Abdulla 
Ənsarinin söylədiyi hədis qeyd olunmuşdur: 
                                               
11 Qavərs-darı   növündən  olub acı dadan külrəngli  bir toxumdur, 
onun yarpağı və kolu arpaya oxşayır. Əksər hallarda buğda əkilən 
sahələrdə bitir. 
 26 
– Peyğəmbər(s) bir neçə gün  yeməyə bir şey 
tapmadığı üçün aclıqdan əziyyət çəkirdi. Öz həyat 
yoldaşlarının otaqlarında yemək olmadığından qızı 
Fatimə(s.ə) buyurdu : «Qurbanın olum bizim evdə də 
yemək yoxdur». Rəsuli-əkrəm(s) qonşulardan birinə 
müraciət edib onlardan iki tikə çörək və bir az da ət alaraq  
Fatimə (s.ə) üçün göndərdi. Fatimə(s.ə) bunları alıb qaba 
qoydu, ağzını bağlayıb dedi: «Mən Allahın Rəsulunu 
özümdən və ailəmdən qabaq bilirəm» (Halbuki onlar 
hamısı aclıq çəkirdi). 
O zaman Fatimə(s.ə) Həsən və Hüseyn(ə.s) ilə 
Peyğəmbər(s)-ə xəbər göndərdi. Peyğəmbər(s) gələndə 
Fatimə(s.ə) göndərilən hədiyyə  barədə  ona danışdı. 
Həzrəti-Mühəmməd(s) buyurdu ki, o qabı buraya gətirsin. 
Fatimə(s.ə) qabı Peyğəmbər(s)-in yanına gətirdikdə 
Rəsuli-əkrəm(s) qabı alıb qapağını qaldırır, bu zaman 
qabın çörək və ətlə dolu olduğunu  görüb sevinir. 
Cabir deyir ki, bunu gördükdə çox təəccübləndim. 
Başa düşdüm ki, bu, Allah kəramətindən bir nümunədir. 
İlahinin həmd və şükrünü yerinə yetirdim və 
Peyğəmbərinə salam göndərdim. Rəsuli-əkrəm(s) 
Fatimə(s.ə)-yə dedi ki, bunlar haramdır? 
Fatimə(s.ə) ərz etdi : «Tanrı öz dərgahından hər kəsə 
istəsə, bol-bol ruzi verər». 
Peyğəmbər(s) Əli(ə.s)-nin dalınca adam göndərdi. 
Hamı yığışdı. Peyğəmbər(s)-in zövcələri və bütün evdə 
olanların hamısı o yeməkdən yedilər. Lakin qab yenə dolu 
idi. Fatimə(s.ə) buyurdu ki, o xörəkdən bütün qonşulara 
göndərin. Allah-təala bu xörəyə bol-bol xeyir və bərəkət 
verdi, belə ki bu cür bərəkəti vaxtilə  həzrəti- 
Məryəm(s.ə)-ə də əta etmişdi.»12 
                                               
12 Bu hədis Nişaburinin təfsirində qeyd olunmuşdur. 
 27 
Fatimə(s.ə)-nin  ibadətinə bir baxış. 
Həsən Bəsri (tanınmış zahid) yazır: «İslam ümməti 
arasında  ibadətdə Fatimə(s.ə)-nin misli ola bilməz. O 
xanım ayaqları qabar olana qədər ibadət edirdi.» 
Bir gün Rəsuli-əkrəm(s) Qızı(s.ə)-dan soruşdu:  
– Qadın üçün ən yaxşı şey nədir? 
O cavab verdi: 
– Naməhrəm kişiyə baxmaya və naməhrəm də onu 
görməyə. 
Peyğəmbər(s) bu sözü  eşitcək Fatimə(s.ə)-ni  
bağrına  basdı və bu ayəni oxudu:  
«Onlar bir-birindən tutulmuş övladlardır. (Təqva və 
fəzilət nəzərindən.)» («Ali-İmran» surəsi, 34) 
İmam Həsən(ə.s)-dən anası ilə bağlı bir əhvalatı qeyd 
etsək, yerinə düşərdi:  
Cümə gecəsində anamı mehrabda ibadət edən 
gördüm. O, uzun zaman səcdə və ruku halında qaldı. Sübh 
çağı yetişdikdə möminələrin adını bir-bir çəkərək onları 
dua etdi, lakin özünü heç dua etmədi. Soruşdum ki, 
anacan, başqaları kimi özün barədə niyə  dua etmədin? 
Anam: «Oğlum, əvvəl qonşu, sonra ev», – deyə buyurdu. 
 Şeyx Səduq(r.ə) həzrəti-Zəhra(s.ə)-dan belə nəql 
edir: 
Rəsuli-əkrəm(s)-dən eşitmişəm ki, cümə günündə elə 
bir saat vardır ki, əgər bir müsəlman Allahdan bir şey 
diləsə,  Tanrı onun istədiyini verər. Bu, günəşin yarısının 
üfüqdə qalıb, yarısının batdığı zamandır. 
Fatimə(s.ə) həmişə öz qulamına buyurardı: «Yuxarı 
çıx, nə vaxt gördün, günəşin yarısı üfüqdə batdı, mənə 
xəbər ver ki, dua edim.» 
 28 
Rəvayətdə nəql olunur ki, o Həzrət mehrabda 
dayanıb ibadət edən zaman onun nuru səma əhli üçün 
ulduz kimi parlardı. 
Həzrəti-Zəhra(s.ə)-nın ər evində rəftarı. 
Bəni-Səd qəbiləsindən olan bir nəfər Əmirəl-
möminin Əli(ə.s)-nin həzrəti-Fatimə(s.ə) haqqında ona 
danışdıqlarını belə nəql edir: 
Peyğəmbər(s)-imizin sevimli qızı olmasına 
baxmayaraq, kuzə ilə o qədər su daşıyardı ki, çiynində 
kuzənin qulpunun izi qalar, ev süpürməkdən və qazan altı 
alışdırmaqdan paltarları hisli-tozlu olardı. Onun bu qədər 
əziyyət çəkdiyini gördükdə Fatiməyə dedim: 
– Atan Rəsuli-əkrəm(s)-in yanına gedib ev işlərində 
sənə kömək etmək üçün bir kəniz istəsəydin, yerinə 
düşərdi. 
Beləliklə, Fatimə(s.ə) atasının yanına gedir, lakin 
Peyğəmbər(s)-in yanında adam olduğunu  görüb heç nə 
demədən evə qayıdır. 
Həzrəti-Mühəmməd(s) Fatimə(s.ə)-nin nə üçünsə 
gəlib heç nə istəmədən geri qayıtdığını anlayıb, səhəri gün 
evimizə gəldi. Biz bu zaman hələ yataqdan qalxmamışdıq. 
Rəsuli-əkrəm(s) adəti üzrə üç dəfə salam verərdi 
(icazə məqsədilə). Əgər icazə verilsəydi, daxil olardı, yox, 
əgər icazə verilməsəydi, qayıdıb gedərdi. Dedim: 
– Salam, ey  Allahın Rəsulu, buyurun içəri. 
O Həzrət buyurdu: 
– Fatimə, dünən mənim yanıma nə üçün gəlmişdin, 
istədiyini söylə.  
Fatimə(s.ə) həya edərək heç nə demədi. Qorxdum ki, 
əgər mən cavab versəm, Peyğəmbər(s) qalxıb gedər. Ərz 
etdim: 
 29 
-Ey Allahın Rəsulu, qoy mən səni xəbərdar edim. 
Fatimə o qədər su çəkib ki, sinəsində qabın dəstəyinin izi 
qalıb. Dəyirmanda un üyütməkdən əlləri qabar bağlayıbdır. 
Ev süpürüb qazan altı alışdırmaqdan paltarlarının rəngi 
dəyişmişdir. Buna görə də mən ona dedim ki, yaxşı olardı 
ki, atanın yanına  gedib ev işlərində sənə kömək etmək 
üçün bir kəniz istəyəsən. 
Peyğəmbər(s) buyurdu: 
– İstəyirsizmi, sizə elə kəlam öyrədim ki, 
xidmətçidən daha yaxşı olsun? Yataq otağına gedən zaman 
otuz üç dəfə «subhanəllah», otuz üç dəfə «əlhəmdulillah» 
və otuz üç dəfə «Allahu Əkbər» deyin. 
 Bu zaman Fatimə(s.ə) ayağa durub üç dəfə təkrar 
etdi:  
– Allah və Rəsulundan razı qaldım. 
Əbubəkir Şirazinin (sünni alimlərindəndir) məşhur 
kitabında nəql olunur ki, həzrəti-Zəhra(s.ə) Peyğəmbər(s)-
ə öz vəziyyətini söyləyib kəniz istəyən zaman Ata(s)-sı 
ağlayıb buyurmuşdu:  
–Fatimə, and olsun məni peyğəmbərliyə seçən 
Allaha! Məsciddə dörd yüz nəfər kişi vardır ki, nə 
yeməkləri var, nə də geyimləri. Əgər fəzilətinin itmək 
qorxusu olmasaydı, mən sənin istədiyini edərdim. 
İstəmirəm ki, əcr və mükafatın səndən alınıb sənin 
kənizinə verilsin. 
Sələbinin təfsirində İmam Baqir(ə.s)-dən, Qüşeyrinin 
təfsirində isə Cabir ibn Abdulla Ənsaridən nəql olunan 
hədisdə deyilir ki, həzrəti-Mühəmməd(s), Fatimə(s.ə)-nin 
əynində yun paltar dəyirmanda un üyüdə-üyüdə uşağa süd 
verdiyini gördükdə Onun gözləri yaşardı və buyurdu:  
–Ey qızım, axirətin şirinliyi üçün dünyanın 
çətinliyinə döz! 
 30 
Fatimə söylədi:  
–Ey Peyğəmbərimiz, Allaha nemətləri və əta 
etdiklərinə görə həmd, şükr olsun. 
Zəhra(s.ə)-nın kənizi Fizzənin elminə bir baxış. 
Əbulqasim Qureyşi öz kitabında bəzi səhabələrdən 
nəql edir ki, Zəhra(s.ə)-nın kənizi Fizzə səhrada həcc 
karvanından geriyə  qalıb itmişdi. Karvandan arxada 
qalmış Abdulla Mübarək adlı biri deyir ki,  səhrada  bir 
nəfər yalqız qadın gördüm. Mən dəvə ilə onun yanına 
gedib hər nə soruşurdumsa, «Quran» ayəsi ilə cavab 
verirdi. Ondan soruşdum: 
– Sən kimsən? 
Dedi:  
– «Və de salam olsun sizlərə, tezliklə biləcəklər». 
(«Zuxruf», 89) 
Ona salam verib dedim:  
         – Sən burada neyləyirsən? 
Qadın cavab verdi:  
– «Allah-təala hər kəsi hidayət etsə, yolunu azmaz». 
(«Zümər», 37) 
Başa düşdüm ki, yolu azıbdır. Soruşdum: 
– Cinlərdənsən, yoxsa insanlardan? 
Dedi:  
– «Ey Adəm övladları, bəzəklərinizi, zinətlərinizi 
götürün».  
(«Əraf», 31) 
Əmin oldum ki, Adəm övladıdır. Soruşdum:  
– Haradan gəlirsən? 
Dedi: 
– «Onlar uzaq yerdən səslənərlər». («Fussilət»,44) 
Anladım ki, uzaq yoldan gəlir. Dedim: 
–Hara gedirsən? 
 31 
Dedi:  
– «Allah-təala imkanlı şəxslərə Kəbənin həccini 
vacib etdi». («Ali-İmran»,97) 
Onun Məkkəyə getdiyini bilib dedim:  
– Karvandan nə vaxt ayrı düşmüsən? 
– «Biz göyləri və yeri və yerin  altında olanları altı 
günə yaratdıq». («Qaf», 39) 
Ayədən məlum oldu ki, altı gündür, karvandan ayrı 
düşüb. Sual etdim:  
– Yemək istəyirsənmi? 
– «Biz onları yemək yeməyən cəsədlər tək 
yaratmadıq».  
(«Ənbiya», 8) 
Başa düşdüm ki, acdır. Dedim: 
– Tələs, tez gəl. 
– «Allah-təala heç kimin boynuna gücündən artıq 
yük qoymaz». («Bəqərə», 286) 
İndi də yorulub, yeriməyə taqəti olmadığını anlayıb 
dedim:  
– Gəl dəvəyə min, arxada əyləş. 
– «Əgər yerdə və göydə yeganə Allahdan başqa 
allahlar olsaydı, yer-göy bir-birinə dəyərdi». («Ənbiya», 
22) 
Demək, mənimlə birgə  dəvədə oturmağa həya edir. 
Dəvədən düşüb onu təkcə mindirdim. Elə ki dəvəyə mindi, 
dedi:  
– «Pak və münəzzəhdir o Allah ki, bunu bizə müti 
etdi13». («Zuxruf», 13) 
Karvana çatan zaman ondan soruşdum:  
– Karvanda sənin qohum-əqraban varmı? 
Dedi:  
                                               
13 Müti, yəni itaət edən, tabe olan. 
 32 
– «Ey Davud, biz səni Yer üzündə öz xəlifəmiz 
etdik(qərar verdik)». («Sad»,26) 
 – «Mühəmməd Peyğəmbərdən başqa bir şey 
deyildir». («Ali-imran», 144) 
 «Ey Yəhya, kitabı möhkəm tut». («Məryəm», 12) 
«Ey Musa, mənəm Allah». («Qəsəs», 30) 
Başa düşdüm ki, karvanda ona qohum olan Davud, 
Mühəmməd, Yəhya və Musa adında şəxslər vardır. Onları 
çağırdım. Dörd nəfər cavan o qadına tərəf gəldilər. Ondan 
soruşdum: 
– Bunlar sənin nəyindir? 
– «Mal və övlad dünya həyatının bəzəyidirlər». 
(«Kəhf», 46) 
Məlum oldu ki, onlar qadının övladlarıdır. Əzizləri 
qadının yanına gələndə o dedi:  
– «Ey ata, onu qulluğa götür. Çünki yaxşı bir 
insanı qulluğa götürürsən. O, qüvvətli və əmin bir 
şəxsdir». («Qəsəs», 26) 
Qadın bununla onlara deyir ki, mənim  muzdumu 
versinlər.Onlar mənə bir miqdar pul verdilər. Əmn 
onlardan soruşdum:  
– Bu xanım kimdir? 
Dedilər:  
– Bu qadın həzrəti-Zəhra(s.ə)-nın kənizi, bizim 
anamız Fizzədir. O, iyirmi ildir ki, Quran ayələrindən 
başqa bir söz danışmır.14 
Həzrəti-Zəhra(s.ə) və onu sevənlərin fəziləti, 
behiştdəki məqamları. 
                                               
14 Fizzə «Növbə» əhlindən idi. Sonralar Əli(ə.s.)-nin evinə gəlib 
həzrəti Zəhra(s.ə.)-nın kənizi olmuşdu. Beləliklə, onun gözəl 
əxlaqından bəhrələnmiş və böyük məqama yetişmiş, Fatimə(s.ə.)-nin 
ailə üzvlərindən biri olmuşdu. 
 33 
Əbu Cəfər Təbəri «Bəşarətül Mustafa» adlı kitabında 
Həmmam Əbi Əlidən belə nəql edir:  
Bir gün Kəbul Əhbardan soruşdum: 
 – Əli ibn Əbitalib(ə.s)-in dostları barədə fikriniz 
nədir? 
O dedi: 
– Mən onların «Quran»da vəsfini tapmışam. Onlar 
Allahın hizbi15, İslamın köməkçiləri, Allah vəlisinin 
ardıcılları, insanlar arasında Allahın alicənab və seçilmiş 
bəndələridirlər. Allah-təala onları öz dini üçün seçib, 
behişti onlar üçün yaratmışdır. Behiştdə Firdovsi-Əlada 
şəffaf mirvari dənəsindən və ləl cəvahirdən düzəldilmiş 
otaqlarda yaşayarlar. Onlar müqəddəs şəxsiyyətlərin 
arasındadırlar. Belə şəxslər hələ əl dəyməmiş içkilərdən 
içərlər. Bu içki onlara məxsus «Təsnim» adlı bulağın 
suyundandır. «Təsnim» Allah-təalanın həzrəti-Fatimə(s.ə)-
yə əta etdiyi bulaqdır. Bu bulağın mənbəyi qübbəsi 
soyuqluqda kafur, dadı zəncəfil, iyi isə müşk kimi olan bir 
sütunun dibindədir. O bulaq arxlara axar, Fatimə(s.ə)-nin 
dostları da ondan içərlər. Bu qübbənin dörd sütunu vardır. 
Onun bir sütunu da yaşıl zümrüddəndir. Həmin sütunun 
dibində isə təhur və baldan olan şərabla dolu daha iki 
bulaq vardır. Bu çeşmələrdən hər biri behiştin aşağı 
hissəsindən axır. Təkcə  Təsnim çeşməsi cənnətin yuxarı 
başında axır. Onun suyundan yalnız behiştin xüsusi 
adamları içəcəklər. Onlar Əli(ə.s)-nin dostlarıdırlar. Budur, 
Allah-təalanın «Quran»da buyurduğu kəlamın təfsiri:  
– «Onlar ağzı bağlı əl dəyməmiş şərabla sirab 
olarlar. O elə bir çeşmədir ki, ondan yalnız Allahın ən 
yaxın adamları içəcəklər.»(«Mutəffifin», 25-28) 
                                               
 18 Hizb- zümrə, hissə, qism. 
 34 
Sonra Kəbul Əhbar dedi: «Allaha and olsun, Əli(ə.s)-
nin dostlarını ancaq Allahın əhdü-peyman bağladığı 
şəxslər sevir». 
Əbu Cəfər Təbəri yuxarıdakı rəvayəti nəql edəndən 
sonra yazır ki, Peyğəmbər(s) və onun Əhli-beyti(ə.s)-ni 
sevənlərin, bu hədisi qızıl suyu ilə yazmağına dəyər. 
Onların behiştin bütün ali dərəcələrinə əlləri çatacaqdır. Bu 
rəvayət əhli-təsənnündən də nəql olunmuşdur. 
Salmanın sualına cavab. 
Təbəri öz «Bəşarətül-Mustafa» kitabında «Kənz» 
adlı mənbəyə istinad edib Əbuzərin dilindən nəql edərək 
belə yazır: 
 Peyğəmbə (s)-in yanında idim, Bilal Həbəşi və 
Salman da Allahın Rəsulunu ziyarətə gəlmişdilər. Bu 
zaman Salman qəfildən həzrəti-Mühəmməd(s)-in ayağına 
düşüb onun mübarək ayaqlarından öpdü. Peyğəmbər (s) 
onu bu işdən çəkindirib buyurdu:  
– Ay Salman, əcəmlərin şahları üçün etdiklərini 
mənə qarşı etmə. Mən Allahın bəndələrindənəm və  
bəndələr kimi də yeyib-içirəm. 
 Salman söylədi: 
      – Ey mənim ağam, istəyirəm,  mənə həzrəti-Zəhra(s.ə)-
nın qiyamətdəki fəzilətindən xəbər verəsən. 
Peyğəmbər (s) gülərüzlə ona baxıb buyurdu:  
– Canım əlində olan Allaha and olsun ki, Fatimə (s.ə) 
həmin qadındır ki, dəvəyə minərək məhşər ərsəsindən 
gəlib keçər. Onun mübarək başı Allah qorxusundan bir 
görüntü, gözləri isə Tanrı nurundandır. Cəbrayıl o dəvənin 
sağında, Mikayıl solunda, Əli (ə.s) qabağında, Həsən və 
Hüseyn (ə.s) arxasınca gələrlər. Allah-təala onun 
qoruyucusudur. Məhşər səhnəsindən keçən zaman Allah-
təala tərəfindən nida gələr:  
 35 
«Ey xəlaiq, gözlərinizi qapayın və başınızı aşağı 
salın. Bu, sizin Peyğəmbərinizin qızı, imamınız Əli(ə.s)-
nin zövcəsi, Həsən və Hüseyn (ə.s)-in anasıdır». 
 Sonra başında iki ağ çadır sirat körpüsündən keçər. 
Fatimə(s.ə) behiştə daxil olan zaman İlahinin onun 
üçün hazır etdiyi nemətlərə  baxıb deyər: 
 «Mehriban və bağışlayan Allahın adı ilə, həmd və 
şükr olsun o Allaha ki, qəmi və kədəri bizdən 
uzaqlaşdırdı. Əlbəttə, bizim Allahımız bağışlayan və 
mehribandır. O Allah ki, bizi öz lütfü ilə ali məqamda 
qərar veribdir, o məqama heç bir əzab və əziyyət 
yetişməyəcək».  
Ondan sonra Allah-təala Fatimə(s.ə)-yə vəhy edər: 
«Ey Fatimə, istədiyini   məndən dilə ki, sənə əta 
edib sevindirim». 
Fatimə(s.ə) ərz edər: 
 «İlahi, sən mənim ümidimsən. Sənin dərgahından 
istəyim budur ki, mənim və ailəmin dostlarını cəhənnəm 
atəşindən azad edəsən». 
Allah-təala ona cavab verər:  
«Ey Fatimə, izzət və cəlalıma and olsun ki, yerin və 
göylərin xilqətindən iki min il qabaq özümə and vermişəm 
ki, sənin və ailənin dostlarını cəhənnəm əzabından azad 
edim». 
Fatimə(s.ə)-nin zöhd və təqvasından nümunələr. 
Seyyid ibn Tavus Əbu Cəfər Əhməd yazdığı 
«Zöhdünnəbi» kitabında qeyd edir ki, bu iki ayə («Hicr», 
43, 44) nazil olan zaman: 
 «Cəhənnəm bütün yolunu azmışların qayıdacaq 
yeridir. Onun yeddi qapısı vardır ki,  hər qapıdan da 
müəyyən olunmuş dəstələr keçər». 
 36 
Peyğəmbər (s) bərkdən ağladı. Əshabı da bunu 
görcək ağlamağa başladı. Ancaq səhabələr Həzrətin 
ağlamağının səbəbini bilmirdilər və həzrəti-
Mühəmməd(s)-in halı elə dəyişmişdi ki, heç kəs ondan söz 
soruşmağa cürət etmirdi. 
Peyğəmbər(s) həmişə Fatimə(s.ə)-ni görəndə xoşhal 
olardı. Buna görə də səhabələrdən biri Fatimə(s.ə)-nin 
hüzuruna gələrək onu Atasının yanına çağırmaq üçün evə 
daxil olanda gördü ki, Fatimə(s.ə) dəyirmanda arpa üyüdə-
üyüdə bu ayəni oxuyur:  
«O şey ki, Allah yanındadır, xeyir və əbədidir». 
Həmin səhabə kişi xanıma salam verərək Rəsuli-
əkrəm(s)-in halından Zəhra(s.ə)-nı agah edir. Fatimə(s.ə) 
cəld ayağa qalxıb on iki yerdən xurma lifi ilə yamaqlanmış 
köhnə  çadrasını başına örtüb yola düşür. Evdən çıxanda 
Salman onu görüb ağlayır və deyir:  
–Vay halınıza! Rum və Kəsra (İran) qeysərləri 
sundus, ipək parçalardan hazırlanmış libaslar geyib 
gəzdikləri  bir halda, Peyğəmbər(s)-in qızı on iki yerdən 
yamaqlanmış nimdaş çadra örtür!? 
Fatimə(s.ə) Peyğəmbər(s)-in hüzuruna gəlib ərz etdi: 
-Ey Allahın Rəsulu, Salman mənim libasıma təəccüb 
edir. Bununla belə səni haqqa məbus edən Allaha and 
olsun ki, beş ildir, Əli(ə.s)-nin evində gecələr qoyun 
dərisindən olan fərşin üstündə yatır, gündüzlər isə onunla 
dəvəmizə ələf veririk. Daha bilmir ki, bizim mütəkkəmiz 
də xurma lifindəndir. 
Bu zaman Peyğəmbər(s) Salmana buyurdu:  
__Mənim qızım qabaqcıllardan və Allah dərgahında 
ön səfdə duranlardandır. 
Belə olduqda Fatimə(s.ə) söylədi:  
__ Atacan, qurbanın olum, ağlamağının səbəbi nədir? 
 37 
Peyğəmbər(s) Cəbrayılın nazil etdiyi yuxarıdakı iki 
ayəni xanım Zəhra üçün də oxudu. Fatimə(s.ə) cəhənnəm 
adını eşidən kimi üzü üstə yerə düşüb təkrar-təkrar dedi:  
__Vay olsun, vay olsun o şəxsə ki, cəhənnəmə daxil 
olar. 
Salman ayəni eşidən zaman dedi: 
__Kaş qoyun olardım, sahibim məni kəsib dərimi 
soyardı, amma mən cəhənnəm sözünü eşitməyəydim. 
Əbuzər də dilləndi: 
__Kaş anam məni bu dünyaya gətirməzdi və mən də 
cəhənnəm adını eşitməzdim. 
Həzrəti-Əli(ə.s) buyurdu:  
__Kaş yırtıcılar bədənimi didib parçalayardılar, kaş 
anam məni doğmayaydı və cəhənnəm adını eşitməzdim. 
Sonra əlini başına qoyub ağlaya-ağlaya dedi:  
__ Səfərin uzaqlığından, qiyamət səfərinin azuqəsinin 
azlığından Allah özü bizi qourusun. 
Günahkar adamlar cəhənnəmə tərəf gedirlər. Alov 
onları udur. Sanki onlar unudulmuş xəstələrə bənzəyirlər. 
Günahkarlar müalicə olunmayan yaralılar, heç kəsin 
cəhənnəm əzabından azad edə bilməyəcəyi əsirlərdir. 
Bunların qidası od-alovdur. Alovun təbəqələri arasında o 
tərəf-bu tərəfə çevrilər, dünyada pambıqdan geydikləri 
yumşaq, zərif  paltarlar əvəzinə cəhənnəmdə alova 
bürünər, Yer üzündə həyat yoldaşları ilə qucaqlaşmadan 
cəhənnəmdə iblislərlə qucaqlaşarlar. 
Peyğəmbər(s) və Fatimə(s.ə)-nin zahidliyindən bir 
nümunə. 
Rəsuli-əkrəm(s) nə vaxt səfərə çıxsaydı, ən son 
görüşdüyü şəxs Fatimə(s) olardı. Səfərdən qayıdanda da 
ilk olaraq onunla görüşərdi.  
 38 
Döyüş səfərlərinin birindən Mədinəyə qayıdan 
zaman Peyğəmbər(s) Fatimə(s.ə)-nin evinə yaxınlaşdıqda 
qapıda qəşəng pərdə, Həsən(ə.s) və Hüseyn(ə.s)-in 
qolunda isə gümüş qolbaq görür. Həzrəti-Mühəmməd(s) 
evə girməyib geri qayıdır. Fatimə(s.ə) məsələdən xəbərdar 
olduqda başa düşür ki, Peyğəmbər(s)-in geri qayıtmağının 
səbəbi o pərdə və gümüş qolbaqlardır. Cəld  pərdəni açıb, 
qolbaqları da Həsən(ə.s) və Hüseyn(ə.s)-in qolundan 
çıxardır. Uşaqlar əllərində  həmin əşyalar ağlaya-ağlaya 
babalarının hüzuruna gedirlər. Peyğəmbər(s) həmin 
qolbaqları onlardan alıb Səubana (qullarından biri) 
buyurdu: «Bu əşyaları filan yerə apar. Bunlarla Fatimə(s.ə) 
üçün «əsəb» ağacından hazırlanmış iki ədəd qolbaq al 
gətir. Çünki bunlar mənim Əhli-beytimdir. Mən istəmirəm 
ki, bəzək və ləzzətləri bu dünyada sərf edib axirət üçün 
saxlamayalar».16 
Fatimə(s.ə)-nin Peyğəmbər(s)-in yazdığı vəsiyyətə 
olan ehtiramı. 
Şeyx Əbu Cəfər Təbəri «Əddəlail» kitabında ibn 
Məsudun söylədiyi rəvayəti belə nəql edir:  
Bir nəfər kişi Fatimə(s.ə.)-nin yanına gəlib dedi:  
– Ey Allah Rəsulunun qızı, sizdə atanızdan yadigar 
qalan bir şey varmı ki, mən də ondan istifadə edim? 
 Fatimə(s.ə.) kənizinə buyurdu:  
– O cəridəni (yazılmış vərəq) gətir.  
Kəniz cəridəni nə qədər axtardısa, tapa bilmədi. Belə 
olan halda Fatimə(s.ə.) ona byurdu:  
                                               
16 « Müsnəd Əhməd» və «Kəşfül-ğimmə». «Quran»ın «Əhqaf» 
surəsinin 20-ci ayəsində oxuyuruq: «Qiyamət günündə kafirlər oda 
salınıb, onlara deyirlər: «Siz gözəllik və ləzzətlərdən dünya həyatında 
istifadə etmisiniz.» 
 39 
– Onu tez axtar tap, çünki o vərəq mənə Həsən və 
Hüseyn qədər əzizdir. 
Kəniz axtarmağa başladı. Nəhayət, vərəqi toz-
torpağın içindən tapıb çıxartdı. Görünür, evi süpürən 
zaman itirmişdi. Kəniz həmin kağızı Fatimə(s.ə)-nin 
yanına gətirdi. Orada belə yazılmışdı: 
 «Hər kimin qonşusu onun zülmündən amanda 
olmasa, möminlərdən deyildir. Kimin ki Allah və məada 
etiqadı varsa, qonşusuna zülm etməz, gözəl sözlər söyləyər 
və təbiətən mülayim olar. Allah-təala xeyirxah, səbirli və 
özünü  haramdan saxlayanları sevir. Allah söyüş söyəni, 
acıdili, həyasızı, çox şey istəyib inadla təkid edənləri 
xoşlamır, çünki abır-həya imandandır. İman da behiştdə 
olar. Lakin söyüş həyasızlıqdan, həyasızlıq isə 
cəhənnəmdəndir». 
Fatimə (s.ə) və onun gələcəyi haqqında həzrəti-
Mühəmməd(s)-in söylədikləri. 
Şeyx Səduq ibn Abbasdan eşitdiyi bir rəvayətdə  
Peyğəmbər(s)-in Əhli-beytinə yetişəcək müsibətlər barədə 
irəlicədən xəbər verdiyini nəql edir. Aşağıdakı hissə də 
həmin rəvayətdən götürülmüşdür: 
«Qızım Fatimə(s.ə.) əzəli və əbədi olaraq iki 
dünyanın qadınlarının xanımıdır. O, mənim cismimin bir 
parəsi, gözümün nuru, qəlbimin meyvəsi və vücudumda 
olan ruhumdur. O «Hövrau-Unsiyyə»dir. Mehrabda Allah 
qarşısında ibadət etməyə başladığı vaxt nuru ulduz kimi 
səma mələkləri üçün parlayar. Bu zaman Allah-təala 
mələklərinə buyurar:  
«Ey mələklər, mənim qarşımda ibadət üçün 
dayanmış kənizlərimin sərvəri olan kənizimə tamaşa edin. 
Görün, mənim qarşımda bədəni  necə əsir. O, bütün varlığı 
ilə mənə ibadət edir. Sizi şahid tuturam ki, onun işlərini 
 40 
cəhənnəm atəşindən amanda saxlayacağam. (Yaxud sizə 
şəhadət verirəm ki, onun işlərini cəhənnəm atəşindən 
amanda saxlayacağam)». 
Müəllif deyir ki, həzrəti-Mühəmməd(s) bu sözdən 
sonra buyurmuşdu: «Mən Fatimə(s.ə)-yə baxanda yadıma 
məndən sonra ona üz verəcək müsibətlər düşür. Sanki qəm 
və kədərin onun evinə necə varid olmasını, ona ediləcək 
hörmətsizliyi, haqqının əlindən alınmasını, öz irsinə yetişə 
bilməməsini, qabırğasının sındırılmasını, boynunda olan 
və hələ dünyaya gəlməmiş uşağın siqt olunmasını, onun 
«Ya Muhəmmədahu» çığırmağını elə indidən görurəm. O, 
bir cavab eşitmir, lakin kömək istəyir. Heç kim də ona 
kömək etmir, həmişə məndən sonra hüznlü, qəmli və gözü 
yaşlıdır, hərdən belə fikirləşir ki, vəhy evindən kəsilib, 
mənim ayrılığıma mübtəla olubdur. Gecələr hövlank durur, 
ona görə ki gecə namazı  vaxtı mənim «Quran» 
oxumağımı eşidərdi. İndi isə eşitmir. Sonra atasının 
sağlığında necə əzizlənib, nəvaziş edildiyini xatırlayıb 
qəmli-qəmli, için-için ağlayır. Bu zaman Allah-təala 
mələkləri onun munisi edər. Mələklər həzrəti-Məryəmlə 
həmsöhbət olduqları tək onunla da elə həmsöhbət olarlar. 
 Ey Fatimə, Allah-təala səni seçdi və pak etdi. Səni 
bütün qadınların xanımı etdi. Ey Fatimə, Alahına ibadət 
və səcdə et. Allah dərgahında rukuda olanlarla ruku elə. 
Sonra elə bil görürəm ki, o, dərddən və qubardan 
xəstələnib, qulluğa ehtiyacı vardır. Tanrı İmran qızı 
Məryəm(s.ə)-i ona baxmağa göndərər. Bu vaxt o, Allah-
təala ilə belə dərdləşər: «İlahi, həyatdan doyub 
yorulmuşam. Dünyapərəst insanların əlindən artıq cana 
gəlmişəm. Məni atama qovuşdur». 
Allah-təala da onu mənə yetirər. O, mənim Əhli-
beytimdən qəmli, kədərli, haqqı qəsb olunmuş və 
 41 
öldürülmüş halda mənə  yetişəcək ilk şəxsdir. Bu vaxt 
Allaha yalvarıb deyərəm: «İlahi, ona zülm edən şəxsləri öz 
rəhmətindən uzaq et. Onun haqqını qəsb edənləri 
cəzalandır. Onu kədərləndirənləri xar elə. Qızımı hamilə 
ikən zərbə ilə vurub uşağını hələ dünyaya gəlməmiş məhv 
edənləri isə əbədi olaraq cəhənnəm atəşinin sakini et.» 
Bu zaman mələklər deyərlər: «Amin! İlahi, bu duanı 
müstəcab elə». 
Həzrəti-Zəhra(s.ə)-nın ailə qurması. 
1.Zəhra(s.ə)-nın mehriyyəsi 
«Biharül-Ənvar»da Şeyx Səduqun «Əmali» kitabına 
istinadən belə bir hədis qeyd olunmuşdur:  
İmam Sadiq(ə.s) belə söyləyir: «Rəsuli-əkrəm(s) 
Fatimə(s.ə)-ni həzrəti-Əli(ə.s)-yə ərə verdikdən sonra bir 
gün  onlara getdiyi zaman həzrəti-Zəhra(s.ə)-nı aglayan 
görüb buyurdu: «Niyə ağlayırsan? Allaha and olsun ki, 
əgər mənim xanədanımda Əli(ə.s)-dən üstün bir şəxs 
olsaydı, mən səni ona ərə verərdim. Fatimə! Mən səni ona 
ərə verməmişəm, əksinə, səni ona həyat yoldaşı təyin 
etmişəm. Sənin mehriyyən üçün isə əbədi olaraq dünyanın 
beşdən biri verilibdir». 
2.Zireh pulundan cehiz 
Həzrəti-Əli(ə.s) cehiz hazırlanması barədə belə 
söyləyir: 
 Rəsuli-əkrəm(s) mənə dedi:  
__Dur get, öz zirehini (döyüş paltarı)sat. 
 Gedib zirehimi satdım, pulunu  isə gətirib Rəsuli-
əkrəm(s)-in qarşısına qoydum. Peyğəmbər(s) qədərini 
məndən soruşmadı və mən də bir söz demədim. Həzrəti-
Mühəmməd(s) o puldan bir az götürüb Bilal Həbəşiyə 
verdi və buyurdu:  
__Bu pula Fatimə(s.ə) üçün gözəl bir ətir al. 
 42 
 Sonra həmin puldan bir az da Əbu Bəkrə verib 
aşağıdakıları almağa göndərdi. 
Əbu Bəkr də onların dediyini aldı. 
Aldıqları cehiz bunlardan ibarət idi: 
1.bir dəst köynək, 
2.bir ədəd yaylıq, 
3.qara xeybəri qətfə (yaxud qara əba), 
4.ortası xurma lifindən toxunmuş taxt (yaxud qatları 
xurma lifindən olan balış), 
5.biri yun, digəri isə xurma lifindən hazırlanmış iki 
ədəd Misir yorğanı, 
6.dörd ədəd Taif malı olan içi quru otla doldurulmuş, 
aşılanmış dəri mütəkkə, 
7.nazik yun pərdə, 
8.Həcər kəndində (Bəhreyn kəndlərindəndir) istehsal 
edilən bir ədəd həsir, 
9.əl dəyirmanı, 
10.bir ədəd mis teşt, 
11.su gətirmək üçün səhəng, 
12.bişmiş gil kasa, 
13.suyu sərinləşdirən xüsusi məşk, 
14.çöl tərəfi rənglənmiş bişmiş gil kuzə, 
15. bişmiş gildən hazırlanmış yaşıl kuzə, 
16. bir neçə ədəd bişmiş gil bardaq. 
Bütün bunlar alınandan sonra Əbu Bəkr və yoldaşları 
əşyaları Rəsuli-əkrəm(s)-in yanına gətirdilər. 
Peyğəmbər(s) onları əlinə götürüb o üzə, bu üzə çevirərək 
buyururdu:  
«Allah-təala mübarək etsin». 
3.Toy şənliyi və toy gecəsinin təyin olunması 
Həzrəti-Əli (ə.s) buyurur: «Beləcə, bu əhvalatdan 
sonra Rəsuli-əkrəm(s) ilə hər gün məsciddə namaz qılıb öz 
 43 
evimə qayıdırdım. Lakin evlənmək barədə onunla heç bir 
söhbət etmirdim. Bir ay ötdükdən sonra Rəsuli-əkrəm(s)-in 
zövcələri mənə dedilər: «İstəyirsən, biz sənin Fatimə(s.ə) 
ilə evlənməyin barədə Peyğəmbər(s)-lə söhbət edək». 
 Razılıq verdim. Onlar Rəsulullah(s)-ın hüzuruna 
getdilər. Ümmü Əymən17 dedi:  
-Ey Allahın Rəsulu, elə bir iş üçün gəlmişik ki, əgər 
Xədicə(s.ə) sağ olsa idi, sevinərdi. Əli(ə.s) istəyir ki, həyat 
yoldaşını evinə aparsın. Əli(ə.s) ilə görüşü münasibəti ilə 
bizə və Fatimə(s.ə)-yə gözaydınlığı ver. 
Rəsuli-əkrəm(s) buyurdu:  
__ Bəs nə üçün Əli(ə.s) özü gəlib mənə demir? Biz 
gözləyirdik ki, o özü gəlsin.  
__ Ey Allahın Rəsulu, səninlə bu barədə danışmağa 
həya edir. 
Peyğəmbər(s) soruşdu: 
 __ İndi burada kim var? 
 Ümmü Sələmə Zeynəbin və bir neçə nəfərin adını 
sadaladı. Peyğəmbər(s) buyurdu:  
__ Qızım və əmim oğlu üçün otaqlardan birini 
hazırlayın. 
__ Hansını? 
__ Öz otağımı. 
Sonra həzrəti-Mühəmməd(s) qadınlara və 
zövcələrinə tapşırıq verdi ki, Fatimə(s.ə)-ni özunə layiq 
bəzəsinlər.  
                                               
17 Ümmü Əymən çox saleh qadınlardan idi. O, Peyğəmbər(s)-in azad 
olunmuş kənizi idi. Aminədən (Peyğəmbər(s)-in anası) sonra 
Peyğəmbər(s)-i o saxlayırdı.Buna görə də həzrəti-Mühəmməd(s) 
buyurardı: «Ümmü Əymən mənə anamdan sonra anadır». Bəziləri belə 
nəql edir ki, o Xədicə (s.ə)-ninbacısının kənizi idi. Onu Peyğəmbər(s)-
ə bağışlamışdı. Bəziləri də bu əhvalatı Ümmü Sələməyə aid edirlər. 
(«Kəşfül-ğimmə» I c, səh.360). 
 44 
Ümmü Sələmə deyir:  
Həzrəti-Zəhra(s.ə) sonra bir şüşədə ətir gətirdi, ondan 
bir az  da ovcuma tökdü. Elə gözəl qoxusu vardı ki, 
həyatımda belə ətir görməmişdim. Dedim: 
__ Bu gözəl ətir haradandır? 
 Buyurdu:  
__ Dihyəyi Kəlbi18 (səhabədən biri) atamın hüzuruna 
gəldiyi vaxt atam həmişə mənə buyurardı: «Ey Fatimə, 
əmin üçün döşəkçə gətir.» Mən də döşəkçə gətirib yerə 
sərirdim. O da əyləşirdi. Qalxıb gedəndə libasının içindən 
yerə nəsə tökülürdü. Atam mənə söyləyərdi: «Onları yığ». 
(Əlbəttə, gələn qonaq Dihyeyi Kəlbinin surətində Cəbrayıl 
idi). 
Bir gün həzrəti-Əli(ə.s) Peyğəmbər(s)-dən soruşdu: 
__ Bunlar nədir?19 
__ Ənbərdir, Cəbrayılın qanadları arasından tökülür. 
Rəsuli-əkrəm(s) həzrəti-Əli(ə.s)-yə tapşırdı ki, toy 
üçün həzırlıq görsün, belə ki ət və çörəyi Peyğəmbər(s) 
özü, yağ və xurmanı isə, bəy almalı idi.  
Əmirəlmöminin(ə.s) deyir ki, gedib yağ və xurma 
alıb Rəsuli-əkrəm(s)-in hüzuruna gətirdim. Peyğəmbər(s) 
qolunu çırmayıb xurmanı yağla qarışdırdı. Kök qoyun və 
çörəyi bizim üçün göndərdi. Sonra mənə buyurdu:  
__Kimi istəyirsən, toya dəvət et.  
                                               
18 Dihyə ibn xəlfəyi Kəlbi Peyğəmbər(s) -in süd qardaşı, o Həzrətin 
dostlarından və İslamın qabaqcıllarından idi. Çox gözəl camalı vardı. 
Bəlkə də elə buna görə Cəbrayıl çox vaxt Dihyeyi Kəlbinin surətində 
Peyğəmbər(s)-ə nazil olurdu. Allahın Rəsulu (s) Cəbrayılla söhbət 
edəndə kənardan baxanlar elə başa düşürdülər ki, o Həzrət Dihyeyi 
Kəlbi ilə söhbət edir. Dihyeyi Kəlbi Hicrətin 48-ci ilində vəfat edib 
(«Üsdül ğayə» II c, səh. 130; «İstibab»  I c, səh. 463). 
  
19 Ənbər, yəni gözəl ətir. 
 45 
Məscidə getdim. Məsciddə səhabədən çox adam var 
idi. Yarısını çağırıb, yarısını dəvət etməməkdən utandım, 
hündür bir yerə çıxıb dedim:  
__Fatimə(s.ə)-nin toy məclisinə olan dəvətimi qəbul 
edin. 
Hamı yeyib-içib bizə dua etdilər ki, Allah sizə 
bərəkət versin. Dörd mindən (4000) artıq olan qonağa 
yemək-içmək artıqlaması ilə çatdı. Sonra Peyğəmbər(s) 
kasa istədi. Kasaları gətirdilər. Kasaları doldurub 
zövcələrinin evlərinə göndərdi. Sonra bir kasa da götürüb 
dolduraraq buyurdu:  
__Bu da Fatimə(s.ə) və əri üçün. 
4.Zifaf20 gecəsi 
Günəş qürub edəndən sonra həzrəti-Mühəmməd(s) 
Ümmü Sələməyə buyurdu:  
__Fatimə(s.ə)-ni buraya gətir. 
 O, Fatimə(s.ə)-ni paltarının ətəyi yerlə sürünə-
sürünə Atası(s)-nın yanına gətirdi. Utandığından xanım 
Zəhra(s.ə)-nın çöhrəsindən tər axırdı, buna görə də içəri 
girəndə ayağı büdrədi. Bu zaman Peyğəmbər(s) buyurdu:  
__ Allah-təala səni dünya və axirət büdrəməyindən 
qorusun. 
 Fatimə(s.ə) Rəsuli-əkrəm(s)-in qarşısında dayananda 
Atası(s) onun niqabını üzündən qaldırdı. Əli(ə.s) 
Xanım(s.ə)-ın camalını gördü. Sonra Peyğəmbər(s) 
Fatimə(s.ə)-nin əlini Əli(ə.s)-nin əlinə qoyub buyurdu: 
 __ Allah-təala Peyğəmbər qızını sənə mübarək etsin. 
Ey Əli, Fatimə yaxşı həyat yoldaşıdır. Fatimə, Əli də yaxşı 
həyat yoldaşıdır. Öz evinizə gedib məni gözləyin. 
                                               
20 Gəlinlə bəyin qovuşduğu ilk gecə (toy gecəsi).  
 46 
 Əli(ə.s) buyurur ki, Fatimə(s.ə)-ni evin bu biri 
tərəfində oturtdum. Hər ikimiz xəcalətdən başımızı aşağı 
dikmişdik. 
5. Peyğəmbər(s)-in bəy və gəlini təbrik etməsi 
«Əli(ə.s) deyir ki, bir də hiss etdim ki, Peyğəmbər(s) 
evin qapısına yaxınlaşdı və soruşdu:  
__Burada kim var? 
 Dedim:  
__ Ey Allahın Rəsulu, içəri keçin.  
Rəsuli-əkrəm(s) evə daxil olub Fatimə(s.ə)-ni 
yanında oturdub buyurdu:  
__Fatimə, dur bir az su gətir. 
 Fatimə(s.ə) qalxıb bir kasa su gətirdi. Həzrəti-
Mühəmməd(s) o sudan bir az Fatimə(s.ə)-nin başına səpib 
buyurdu:  
__ Üzünü mənə çevir. 
Fatimə(s.ə) üzünü ona tərəf çevirdi. Peyğəmbər(s) o 
sudan bir az ağzında qarqara edib yenə kasaya tökdü. 
Sonra o sudan bir az Fatimə(s.ə)-nin başına, sinəsinə 
çilədikdən sonra bir az da saçlarının arasına səpdi, belə bir 
dua oxudu:  
«İlahi, bu, mənə hamıdan əziz qızımdır. Allahım, bu 
isə (Əli(ə.s)) mənim qardaşım və mənə hamıdan əziz olan 
şəxsdir. Onu yer üzünə vəli və yavər qərar ver, ailəsini isə 
mübarək et». 
Sonra Əli(ə.s)-yə üzünü çevirib buyurdu:  
__ Öz ailənə  yaxınlaş. Allah mübarək etsin, həm də 
Tanrının şükr və bərəkəti sənə olsun». 
Başqa bir rəvayətdə Əmirəlmöminin Əli(ə.s)-nin 
dlindən belə nəql olunur: 
«Fatimə(s.ə) mənim evimə gələndən sonra 
Peyğəmbər (s) üç gün evimizə ayaq basmadı. Çərşənbə 
 47 
günü, sübh çağı bizə gəldi. O vaxt Əsma binti Ümeys də 
bizdə idi. Rəsuli-əkrəm(s) Əsmaya buyurdu:  
__ Kişi burada ola-ola, sən niyə burada qalmısan? 
Əsma ərz etdi:  
__ Atam-anam sənə fəda olsun! Qız ər evinə gedəndə 
və zifaf  mərhələsini keçirəndən sonra qadın xeylağına 
ehtiyac duyur. Elə buna görə də mən burada qalmışam. 
Rəsuli-əkrəm(s) Əsmaya buyurdu:  
__ Əsma, Allah-təala sənin dünya və axirət hacətlərini 
yerinə yetirsin21». 
Əmirəl-möminin Əli(ə.s.) söyləyir:  
«O gün hava çox souyq idi. Mən və Fatimə(s.ə) 
əbaya bürünmüşdük. Peyğəmbər(s)-in səsini eşidən zaman 
ayağa qalxmaq istədik. Həzrəti-Mühəmməd(s) buyurdu:  
__ Sizi boynunuzda olan haqqıma and verirəm, mən 
içəri daxil olsam da, bir-birinizdən ayrılmayın.  
Rəsuli-əkrəm(s) içəri keçib üst tərəfdə əyləşdi. O da 
ayaqlarını əbanın altına saldı. Mənimlə Fatimə(s.ə) o 
Həzrət(s)-in ayaqlarını isindirdik. Mənə buyurdu:  
__ Kuzədə su gətir. 
Mən bir kuzə su gətirdim. Rəsuli-əkrəm(s) suya üç 
dəfə üfürərək «Quran»dan bir neçə ayə oxudu. Sonra  yenə 
buyurdu:  
__ Bu suyu içib dibində bir az saxla. 
O Həzrət(s)-in buyurduğuna əməl etdim. 
Peyğəmbər(s) suyun  qalanını mənim başıma, sinəmə səpib 
buyurdu: 
                                               
21 Əsma Cəfəri Təyyarın həyat yoldaşı idi. Bu zaman onlar 
Həbəşistanda mühacirətdə idilər. Bəziləri belə hesab edirlər ki, burada 
(rəvayətdə) texniki səhvə yol verilmişdir. O qadının  Səlma binti 
Üməys (Həmzənin həyat yoldaşı) olması da ehtimal olunur.(«Əyanuş-
şiə»  I c, səh. 313) 
 48 
 «Allah-təala çirkinliyi səndən uzaqlaşdırdı və səni 
pak etdi, ey Əbəl-Həsən» 
6. Peyğəmbər(s)-in Fatimə(s.ə)-yə olan buyruqları 
İmam Əli(ə.s) söhbətinin ardınca ərz edir:  
Peyğəmbər(s) bizimlə görüşəndən sonra mənə 
buyurdu: 
 __ Sən çıx bayırda gözlə. 
 Mən Atası(s) ilə Fatimə(s.ə)-ni evdə qoyub çölə 
çıxdım. Onların arasında belə bir xüsusi  söhbət baş verdi: 
Peyğəmbər(s): 
        __  Qızım, kefin necədir? Ərini necə qəbul edirsən? 
Fatimə(s.ə): 
__Atacan, ərimi ən yaxşı həyat yoldaşı bilirəm, ancaq 
Qüreyş qadınlarından bəzisi yanıma gəlib mənə deyir ki, 
Rəsuli-əkrəm(s) səni yoxsul bir şəxsə ərə vermişdir. 
Peyğəmbər(s): 
__ Qızım, nə atan yoxsuldur, nə də həyat yoldaşın. 
Fatimə, məgər bilmirsənmi, Allah-təala bəşərə nəzər 
salanda onların arasında atanı seçib peyğəmbərliyə təyin 
etdi. Yerin bütün qızıl və gümüş xəzinələrini Tanrı mənim 
ixtiyarımda qoydu, lakin mən Allah dərgahında olan 
mükafatı bəyəndim (seçdim). Əziz qızım, əgər atan bildiyi 
şeyi sən bilsəydin, dünya sənin  gözündə puç görünərdi. 
Allaha and olsun ki, sənin barəndə heç bir xeyir işi 
əsirgəməmişəm. Allah-təala sonra ərini seçdi. O zaman 
mənə vəhy etdi ki, səni ona ərə verib özümə  canişin təyin 
edim. Sənin ərin İslamda hamıdan əvvəl, elmdə hamıdan 
səbirlidir. Qızım, Tanrımız xüsusi diqqət yetirəndə yer 
üzündə iki nəfər kişi seçdi__  onlardan birini sənin atan, 
digərini isə ərin təyin etdi. Qızım, sənin ərin yaxşı ərdir, 
bütün işlərdə ona itaət elə.  
7.Peyğəmbər(s)-in Əli(ə.s) ilə söhbəti 
 49 
Əli(ə.s) söhbətini belə davam etdirir:  
Peyğəmbər(s) sonra məni səslədi. Mən evə keçdim. 
Həzrəti-Mühəmməd(s) buyurdu:  
__ Öz evinə keç! Həyat yoldaşını sev və ona 
mehribanlıq göstər. Çünki Fatimə(s.ə) mənim cismimin 
parəsidir. Kim onu incitsə, məni incidib, kim onu 
sevindiribsə, məni sevindiribdir. Sizi Allaha tapşırıram. 
Allah sizə yar olsun. 
Həzrəti-Əli(ə.s) buyurur: «Allaha and olsun ki, 
Tanrım bizi ayıranadək Fatiməni heç vaxt incitmədim, bir 
işi görməyə məcbur etmədim. O da məni incitməmiş və 
mənim itaətimdən boyun qaçırmamışdır. Nə zaman ona 
baxsaydım, bütün qəmim, kədərim və ağrılarımı 
unudardım». 
8. Kənizin əvəzində gözəl bir dua 
Sonra Rəsuli-əkrəm(s) ayağa durub getməyə 
hazırlaşarkən Fatimə(s.ə) ev işlərində ona kömək etmək 
üçün kəniz istədi. Peyğəmbər(s) belə buyurdu:  
__ Kənizdən daha yaxşı şey istəyirsənmi? 
Fatimə(s.ə)-yə dedim: 
__ De, bəli. 
Fatimə(s.ə) də dediklərimi təkrar etdi. 
Həzrəti-Mühəmməd(s) buyurdu:  
__ Hər gün Allaha 33 təsbih, 33 dəfə həmd, 34 dəfə 
isə təkbir de. Bu təsbih min mükafatın ölçüsünə (əməllərin 
tərəzisində) bərabərdir. Fatimə, əgər bu təsbihatı hər gün 
səhər desən, Allah-təala sənin dünya və axirət istəklərini 
inşaallah lazımınca ödəyər. 
Şeyx Tusi «Misbahül-mütəhəccid» kitabında qeyd 
edir ki, Peyğəmbər(s) Fatimə(s.ə)-ni zilhiccə ayının 
əvvəlində ərə verdi. 
 50 
Bəzi rəvayətlərdə isə həmin günün zilhiccə ayının 
altısı olduğu qeyd edilmişdir. 
(«Kifayəmüt-talib» səh. 296, «Məcməüz-zəvaid» 
VIII c, səh. 253, İbn Səbbac «Əlfüsülül-mühümmə» səh. 
281, İbn Məqazəli «Mənağib» səh. 101, «Yənabiül-
məvəddət» səh. 92, Əmini «Əlğədir» III c, səh. 23, 
«Əlmüraciat» səh. 244.) 
 
Üçüncü hissə 
Peyğəmbər(s)-in vəfatından sonra Səqifə əhvalatı. 
Səqifə əhvalatını Şeyx Tusi «Təlxisüş-şafi», İbn Əbil 
Hədid (sünnilərin məhşur alimlərindəndir) «Şərhi-nəhcül-
bəlağə», Əhməd ibn Əbdüləziz Cövhəri isə özünün 
«Əssəqifə» kitabında ətraflı şəkildə  qələmə almışlar. 
Onun xülasəsi belədir: 
1.Mədinə müsəlmanlarının toplanışı 
Rəsuli-əkrəm(s) vəfat edən kimi ənsar (Mədinə 
müsəlmanları) Bəni-Saidə səqifəsində (üstü örtülü yığışma 
mərkəzi) toplandı. Səd ibn Ubadəni (Xəzrəc tayfasının 
başçısı) Peyğəmbər(s)-in xəlifəsi və müsəlmanların rəhbəri 
təyin etməkdən ötrü evindən səslədilər. Xəstə olduğundan 
onu elə yatağındaca oraya gətirdilər. Səd ibn Übadə nitq 
söyləyib xalqı onu rəhbər seçməyə çağırdı. 
Oradakıların hamısı (ənsarlardan) onun dəvətini 
qəbul etdikdən sonra öz aralarında söhbətə başladılar ki, 
əgər mühacirlər (Məkkə müsəlmanları): «Rəsuli-əkrəm(s)-
lə biz birgə hicrət etmişik və elə Peyğəmbər(s)-in ilk 
səhabələri də biz olmuşuq, bundan əlavə o Həzrətin 
qohumları  bizik, bəs belə olan surətdə nə üçün Rəsuli-
əkrəm(s)-in vəfatından sonra xilafət və hökumət işlərində 
bizimlə çəkişirsiz?»-deyə soruşsalar, o zaman nə cavab 
verəcəyik deyə düşündülər. 
 51 
Onlardan bir qrupu dedi ki, biz belə etiraz edərik: 
«Bir başçı siz seçin və bir başçı da biz seçək. Bu təklifdən 
başqa heç bir təklifi qəbul etmərik.» Səd ibn Ubadə 
Mədinə müsəlmanlarının bu söhbətini və tərəddüdünü 
eşidəndə dedi: «Bu, süstlüyün başlanğıcı və beyətə qarşı 
olan ilk müxalifətçilikdir». (İbn Əbil Hədid «Şərhi-
Nəhcül-bəlağə» VI c, səh. 6) 
2.Ömər və Əbu Bəkrin iztirabı və Əbu Bəkrin 
nitq söyləməsi 
Ömər ibn Xəttab bu məsələni eşitdikdə Əbu Bəkr 
üçün xəbər göndərdi ki, tez evdən çıxıb yanıma gəl. Əbu 
Bəkr isə cavabında: «Hələ işim var. Sonra gələrəm»,-dedi. 
Ömər ikinci dəfə Əbu Bəkrə xəbər göndərdi ki, elə 
bir hadisə üz vermişdir ki, sən gərək orada olasan, hökmən 
gəl. 
Əbu Bəkr qalxıb Ömərin yanına getdi. Ömər onu 
görən kimi dedi:  
__ Məgər bilmirsən ki, mədinəlilər Bəni-Saidə 
səqifəsində yığışıb istəyir ki, xilafəti Səd ibn Ubadəyə 
tapşırsın? Onların arasında ən yaxşı və sayılan şəxslərin 
təklifi bu idi ki, bir nəfər biz, bir nəfər də siz tərəfdən 
seçilməlidir. 
Əbu Bəkr qorxuya düşdü. Ömərlə birlikdə tələsik 
səqifəyə gəldilər. Əbu Übeydeyi Cərrah da onlarla birgə 
idi. Səqifəyə daxil olanda orada çoxlu adam gördülər. 
Ömər deyir:  
__ Mənim fikrimdə olan  söyləyəcəyim sözlərin 
hamısını Əbu Bəkr öz nitqində söyləyəcək.  
O, Allaha həmd və şükr edəndən sonra yenidən 
sözünə başladı: 
«Böyuk Allah Mühəmməd(s)-i xalqa peyğəmbərlik, 
risalət və hidayət etmək üçün seçmişdi. Onu öz ümmətinə 
 52 
şahid etdi ki, ümməti yeganə olan Allaha sitayiş edib hər 
növ şirkdən uzaqlaşsın. Bir halda ki, adamlar özləri üçün 
cürbəcür allahlar seçib onlara pərəstiş edirdilər. Belə başa 
düşürdülər ki, bu məbudlar öz pərəstişkarlarını  şəfaət edib 
onlara mənfəət yetirəcək, amma həqiqətdə isə onlar daşdan 
və ağacdan yonulmuşdular». 
Sonra o, sözünə davam edərək bu ayəni oxudu:  
«Allahdan başqa elə şeylərə pərəstiş edirlər ki, nə 
onlara ziyanı, nə də onlara bir xeyri var». («Yunis», 18). 
Öz ata-babalarının dinini tərk edib atmaq ərəblərə 
ağır gəldiyindən Allah-təala Peyğəmbər(s)-i təsdiq edib 
ona iman gətirmək imtiyazını Həzrət(s)-in qəbiləsindən 
olan ilk mühacirlərə nəsib etdi. Onlar fədakarlıqla onu 
himayə edərək çətin bir şəraitdə müşriklərin əzab və 
əziyyətinə səbirlə qatlaşdılar. Mühacirlər Yer üzündə 
Allaha və Peyğəmbər(s)-ə iman gətirib ona pərəstiş edən 
ilk şəxslər olmuşlar. Mühacirlər Peyğəmbər(s)-in 
dostlarından və xanədanından olanlardır. Peyğəmbər(s)-
dən sonra rəhbərlik etməyə ən layiqli adamlar da məhz 
onlardır. Hər kim bu barədə onlara müxalif çıxsa, 
zülmkardır. Siz, ey mədinəlilər, onların dindəki üstünlük 
və islamdakı qabaqcıllığını inkar edən deyilsiniz. Allah-
təala sizi dinin və Peyğəmbər(s)-in köməkçiləri kimi qəbul 
edib Rəsuli-əkrəm(s)-in mühacirətini sizə tərəf yönəltdi. 
Peyğəmbərin zövcələrindən  və səhabələrindən çoxu 
sizlərdəndir. Əvvəlki mühacirlərdən sonra heç kim bizim 
yanımızda sizin qədər əziz ola bilməz. Rəhbər bizdən, 
vəzir isə sizdən seçilsin. Biz sizinlə məşvərət etməkdən 
boyun qaçırmarıq». 
3.Başqa bir əshabın söhbəti 
 53 
Əbu Bəkrin nitqindən sonra Mədinə 
müsəlmanlarından Hübab ibn Munzir ibn Cumuh ayağa 
qalxıb dedi:  
__ Ey Mədinə müsəlmanları, öz qərarınızda möhkəm 
dayanın, çünki xalq sizin sayənizdə başını dolandırır. Heç 
kimin sizinlə müxalifətçilik etməyə haqqı yoxdur. Sizin 
icazəniz olmadan bir nəfər də rəhbəriyyətə sahib çıxa 
bilməz. İzzət və əzəmət sahibi, eləcə də çoxluq təşkil edən, 
güclü və möhtərəm olanlar sizlərsiniz. Xalq sizin 
qərarınızla ayaqlaşır. Buna görə də bir-birinə qarşı etiraz 
etməyin ki, bütün işləriniz korlanar. Əgər onlar 
(mühacirlər) dediyim sözləri qəbul etməsələr, onda bizim 
qərarımız budur ki, bir nəfər sizdən, bir nəfər də bizdən 
rəhbər seçilsin. 
Bu zaman Ömər ibn Xəttab qalxıb dedi:  
__ Heyhat! Heç vaxt iki qılınc bir qında yerləşməz. 
Mühacirlər razı olmazlar ki, siz mədinəlilər onların rəhbəri 
olasınız. Ona görə ki, Peyğəmbər(s) sizin qəbilənizdən 
deyildir, ancaq ərəblər  həzrəti-Mühəmməd(s)-in mənsub 
olduğu qəbilənin rəhbərliyinə etiraz etməz. Peyğəmbər(s)-
ə məxsus olan rəhbərlik məqamını ələ keçirmək üçün 
bizimlə döyüşən kimdir? Bir halda ki, biz Rəsuli-əkrəm(s)-
in dostlarından və onun qohumlarındanıq. 
Bu vaxt Hübab ibn Münzir yenə ayağa qalxıb cavab 
verdi:  
-Ey mədinəlilər, öz sözünüzün üstündə  möhkəm 
durun. Bu şəxsin (Ömər) və əshabının sözünü qəbul 
etməyin ki, sizi fikrinizdən döndərməsinlər. Əgər müxalif 
olsalar, onları öz şəhərimizdən qovun. Çünki xilafətə siz 
layiqsiz. Onları Mədinədən çıxartmaq sizin qılıncınızdan 
asılıdır. Xalq bu işdə sizinlə əlbir və sizə arxadır. Mən bu 
yolda möhkəm və yıxılmaz bir sütun kimi dayanmış, 
 54 
dəvələrin yatağında öz çirkin bədənlərini qaşımaq üçün 
basdırılmış dirək kimi (xilafət işlərini qaydaya salmaq 
üçün) müqavimət göstərərəm. Mən heç kimdən qorxmayan 
şir ürəkli bir adamam. Allaha and olsun! Əgər istəsəniz, 
mən onun (Ömərin) qollarını arxasına çataram. 
Ömər ibn Xəttab dedi:  
__ Onda Allah səni öldürsün.  
Hübab cavab verdi: 
__ Allah səni öldürər.22. 
Bu zaman Əbu Übeydeyi Cərrah məclisdəkiləri sülhə 
çağırdı:  
__ Ey Mədinə müsəlmanları! Siz Peyğəmbər(s)-ə 
(Mədinədə)  kömək edən ilk şəxslər olmuşsunuz. Barı indi 
İslam hökumətini bir-birinə  vurmaqda birinci olmayın. 
Noman ibn  Bəşirin atası Bəşir ibn Səd irəli çıxıb: 
«Ey mədinəlilər! Bilin ki, Mühəmməd(s) Qüreyş 
qəbiləsindəndir. Onun qohum-əqrabası o Həzrət(s)-ə daha 
yaxındır. Məni xilafət məsələsində  onlarla müxalif  
bilməyin», __  deyə söylədi. 
4.Əbu Bəkrin qərarı və ona beyət 
Bu vaxt Əbu Bəkr ayağa durub təkrar etdi:  
__Bu, Ömər və Əbu Übeydiyyədir. Onlardan birinə __ 
hansına istəyirsiniz,  beyət edin. 
Ömərlə  Əbu Übeydə dedilər:  
__ Allaha and olsun ki, xilafətə gəlmək üçün səndən 
qabağa keçmərik. Sən mühacirlərin ən yaxşısı, dinin ən 
gözəl qanunu olan namazın bərqərar olunmasında 
Peyğəmbər(s)-in canişinisən. İndi əlini uzat ki, biz sənə 
beyət edək. 
Əbu Bəkr Ömərə və Əbu Übeydeyə beyət etmək 
üçün əlini uzatdıqda Bəşir ibn Səd: «Əbu Bəkrə beyət 
                                               
22 İbn Əbil Hədid «Şərhi Nəhcül-bəlağə»VI c, səh. 8,10. 
 55 
etməsəniz, Xəzrəc tayfası onunla əlbir olacaq»,__ deyə 
onları qabaqladı. 
Bu vaxt adamlar hər tərəfdən gəlib Əbu Bəkrə beyət 
edirdilər. Bu arada öz yatağındaca xəstə-xəstə bura 
gətirilmiş Səd ibn Übadə az qaldı ki, ora yığışanların 
ayaqları altında qalıb tapdansın. O, ucadan qışqırdı:  
__ Məni öldürdünüz. 
 Ömər dedi:  
__ Sədi öldürün. Allah öldürsün onu.23 
 
5.Sədin Ömərə münasibətinin soyuması və ona 
beyətdən imtina etməsi 
Bu zaman Sədin oğlu (Qeys ibn Səd) sıçrayıb 
Ömərin saqqalından tutaraq hədələdi:  
__ Ey döyüşlərdən qorxub qaçan, camaat içində 
gizlənib özünü şir kimi aparan Səhhakın oğlu. Allaha and 
olsun! Əgər Sədin başından bir tük belə əksik olsa, səni elə 
günə salarıq ki, üzünün sümüyü görsənər. 
Əbu Bəkr Ömərə: 
__ Sakit ol, güzəşt elə, çünki güzəştə getmək yaxşı və 
bəyənilmişdir. 
Səd ibn Übadə Ömərə dedi:  
__ Ey Səhhakın (Ömərin nənəsi olan Həbəşistanlı 
kəniz) oğlu!  Allaha and olsun! Əgər xəstə olmasaydım, 
ayağa qalxmağa taqətim olsaydı, səni və Əbu Bəkri 
Mədinənin küçələrində süründürərdim. O vaxt olsaydı, 
nənəmin qorxusundan Mədinədən qaçardınız. Sizin hər 
ikinizi elə tayfaya qatardım ki, nəinki başqaları sizə tabe 
olmazdı, əksinə, özünüz onların qarşısında zəlil və müti 
olardınız. Ey xəzrəclilər, məni bu çuxurdan qaldırın. 
                                               
23 Bu mətləb İbn Əbil Hədid «Şərhi Nəhcül-bəlağə» I c, səh. 174-də  
qeyd olunmuşdur. 
 56 
Onlar Sədi yatağından qaldırıb evə apardılar. Sonra 
Əbu Bəkr Səd üçün xəbər göndərdi ki, xalq mənə beyət 
etdi, sən də beyət et. 
Səd dedi:  
__ Allaha and olsun! Oxum qurtarmayana və nizəmlə 
sizi al qana boyamayana qədər sizə beyət etmərəm. Nə 
qədər ki əlimdə qılınc var, sizinlə döyüşəcəyəm. Allaha 
and olsun! Cinnü-ins yığışsa, mən sənə beyət 
etməyəcəyəm. 
Sədin sözünü Əbu Bəkrə yetirdilər. Ömər dedi:  
__Heç bir çarə yoxdur, o beyət etməlidir. 
Bəşir ibn Səd Ömərə belə məsləhət verdi:  
__ Ömər, Səd ölənə qədər də beyət etməyəcəyək. 
Əgər o öldürülsə, Ovs və Xəzrəc tayfalarının hər ikisi 
onunla bir öləcəklər. Onu öz ixtiyarında qoyun. Sədin evdə 
oturmağı sizin işinizə xələl yetirməz. 
Ömər və onun həmfikirləri Bəşirin sözünü qəbul 
edib, Sədi öz başına buraxdılar. 
Səd ibn Übadə onların namazında iştirak etmir, 
ziddiyyətli məsələlərdə qəzavət etmək üçün onların yanına 
getmirdi. Əgər arxası olsaydı, onlarla döyüşərdi. O, Əbu 
Bəkrin xilafəti dövründə beləcə dövran keçirirdi. Əbu 
Bəkrdən sonra Ömər ibn Xəttab xilafət başına gələndə  də 
Səd bu minvalla öz yolunu (beyət) etməmək) davam 
etdirirdi. Ömərlə üzləşməmək üçün Şama tərəf gedərək bir 
müddət sonra Ömərin xilafəti zamanında Həvəran 
ölkəsində onların heç birinə beyət etmədən dünyadan 
köçmüşdü. Gecə vaxtı Sədi oxla vurub öldürmüşdülər. 
Şəhərdə onun cin tayfası tərəfindən öldürülməsi şayiəsi 
yayılmışdı.24 
                                               
24 Bu fakt İbn Əbil Hədid «Şərhi  Həhcül-bəlağə» II c, səh. 7, 826-da 
və «Qamusur-rical» IV c,  
 57 
6. Sədin cinlər tərəfindən öldürülməsinin saxta 
dastanı. 
Məşhur tarixçi Bilazəri  yazır ki, Ömər ibn Xəttab 
Xalid ibn Vəlidlə Məhəmməd ibn Müslimeyi Ənsariyə Səd 
ibn Übadəni öldürmələri barədə göstəriş vermişdi. 
Nəticədə, onların hər biri Sədə bir neçə ox ataraq onu  
öldürmüşdülər. Sonra xalq arasında belə şayiə yaydılar ki, 
guya Sədi cinlər öldürüb və adamların dilinə bu şeri 
saldılar (ki, cinlər deyir): «Xəzrəc tayfasının rəisi Səd ibn 
Übadəni biz öldürdük. Ona iki ox atdıq, oxlar xətaya 
uğramayıb onun ürəyinə batdı». 
7. Səqifə əhvalatı barəsində İbn Əbil Hədidin 
söylədiyi başqa bir                    rəvayət 
İbn Əbil Hədid də məşhur mənbələrə istinad edərək 
belə yazır: «Elə ki Peyğəmbər(s) dünyadan köçdü, 
mədinəlilər ibn Übadənin ətrafına yığışdı. Əbu Bəkr, Ömər 
və Əbu Übeydə də onların yanına getdilər. Ənsardan olan 
Hübab ibn Münzir dedi: «Gəlin bir nəfər bizdən və bir 
nəfər də sizdən seçilsin. Allaha and olsun, biz xilafət 
barəsində sizə paxıllıq etmirik. Yalnız bundan qorxuruq ki, 
sizdən sonra atalarını, oğullarını və qardaşlarını 
öldürdüyümüz şəxslər bizə hakim kəsilib hökmranlıq 
edələr (Bəni- Üməyyə kimi)». 
İbn Əbil Hədid yazır:  
«Bu rəvayəti Əbu Cəfər Yəhya ibn Məhəmməd Ələvi 
üçün danışanda dedi: «Mən Hübab ibn Münzirin fərasət və 
uzaqgörənliyini təsdiqləyirəm. Elə onun söylədiyi və 
qorxduğu şey də oldu. O vaxt Yəzid ibn Müaviyə Hicrətin 
63-cü ilinin zilhiccə ayında (təxminən 643-cü il miladi) 
Mədinədə baş verən qanlı «Hərrəh» hadisəsində Bədr 
döyüşündə öldürülmüş müşriklərin qanını Mədinə 
                                                                                             
səh. 328-də öz əksini tapmışdır. 
 58 
müsəlmanlarından aldı. (Bu hadisə İbn Müaviyənin 
vasitəsilə baş vermişdi. Mədinə müsəlmanlarından 10 000 
nəfərdən çoxu kütləvi surətdə qırılmışdı. Hübab ibn 
Münzir də hakimiyyət başına belələrinin gəlməyindən 
qorxurdu. 
Rəsuli-əkrəm(s) də müşriklərin qanını tökmüşdü və 
bilirdi ki, əgər qızı və qızının övladları zülmkar hakimlərin 
hökmranlığı altına keçsəydilər, dəhşətli xətərə məruz 
qalacaqdılar, buna görə də həmişə hakimiyyəti özündən 
sonra əmisi oğluna (Əli(ə.s)-yə) vəsiyyət edirdi ki, Əhli-
beyti bu xətərlə üzləşməsin.25 Əgər xilafətə Peyğəmbər(s)-
in itrəti keçsəydi, Əli(ə.s) və Əhli-beyti həmişə amanda 
qalacaqdı, lakin qəza və qədər, zalım hakimlərin tamahı 
ona müsaidə etmədi. Hər şey elə alt-üst oldu ki, həzrəti-
Mühəmməd(s)-in övladlarının aqibətinin necə olduğundan  
özün də xəbərdarsan». 
Əli(ə.s) və Bəni- Haşimin Səqifə toplanışında 
olmaması 
Böyük alim Şeyx Müfid (413 h.c.,993 miladi) öz 
«İrşad» adlı kitabında belə yazır:  
«Peyğəmbər(s) vəfat edəndən sonra İmam Əli(ə.s) 
onun mübarək bədəninə qüsl verib kəfən tutmağa və dəfn 
işləri ilə məşğul idi. Nəhayət, Əli(ə.s)-nin və Bəni-Haşimin 
iştirakı olmadan Əbu Bəkrin xilafəti bərqərar oldu. 
Beləliklə də, Mədinə müsəlmanlarının arasına ixtilaf 
düşdü, lakin Məkkənin fəthində azad olmuşlar dəstəsi və 
Peyğəmbər(s)-in qəlblərini satın almaq üçün İslama daxil 
                                               
25Əlbəttə, bu mövzu Əli(ə.s)-nin Peyğəmbər(s) tərəfindən  seçilmə 
səbəblərindən biridir.  Başqa səbəblərdə elm, təqva, Əli(ə.s) -nin 
parlaq keçmişi və s.kimi xüsusiyyətlər bu seçimdə öz rolunu 
oynamışdı. 
 59 
olmalarına icazə verdiyi şəxslər xilafət məsələsinin təxirə 
düşməsini istəmirdilər. Ona görə Bəni-Haşimin başı işdən 
açılmamış məsələni bitmiş hesab edib Əbu Bəkri  xəlifə 
seçdilər, çünki o, Səqifə toplanışında idi və plan da onun 
məqsədinə uyğun qurularaq tamamlanmışdı. 
2.Əli(ə.s)-nin söhbəti 
Rəvayət olunmuşdur ki, Əbu Bəkrə beyət edilmə 
mərasimi sona yetən kimi bir nəfər həzrəti-Əli(ə.s)-nin 
hüzuruna gəlib gördü ki, o Həzrət əlində bel Rəsuli-
əkrəm(s)-i qəbrini hamar edir. Söylədi:  
__ Camaat Əbu Bəkrə beyət etdi. Mədinəlilərin 
arasında ixtilaf düşdüyündən onlar xilafət məsələsində 
məğlub oldular. Tüləqa (Məkkənin Fəthində azad 
olmuşlar) sizin xəlifə olmağınızdan qorxaraq qabağa düşüb 
tez bu kişiyə (Əbu Bəkrə) beyət etdi. 
Həzrəti- Əli(s) beli yerə söykəyib buyurdu:  
«Mehriban və bağışlayan Allahın adı ilə. Əlif lam 
mim. Elə bilirlər ki, iman gətirdik deyib öz başlarına 
buraxılarlar və imtahan olunmazlar? Biz onlardan 
qabaqkıları imtahan etdik. Gərək Allahın elmi yalan və 
doğru deyənlərin barəsində həqiqəti aşkara çıxarsın. 
Günah iş görənlər elə bilirlər ki, bizim qüdrətimizin 
çərçivəsindən uzaqlaşa biləcəklər? Necə də nahaq 
qəzavət edirlər?»26 
3.Əbu Süfyanın təklifinin rədd olunması. 
Əbu Süfyan Peyğəmbər(s)-in evinə gəlmişdi. Əli(ə.s) 
və Abbas (Peyğəmbər(s)-in əmisi) ona baxdılar ki, 
görsünlər nə deyir və bunun istədiyi nədir? Əbu Süfyan bir 
şer oxudu: (şerin məzmunu təxminən belədir.)  
«Ey Bəni-Haşim xanədanı, başqalarını öz xilafətiniz 
barədə tamaha saldırmayın, əsasən də Təym ibn Mərrə 
                                               
26 «Ənkəbut» surəsi, 1,2,3,4,-cü ayələr. 
 60 
(Əbu Bəkr) və Ədiyy (Ömər) tayfalarını. Xilafət siz Bəni-
Haşimindir və sizə də qayıdacaqdır, xüsusilə Əbülhəsən 
Əli(ə.s)-nindir. Ey Əbülhəsən, xilafət vasitəsilə öz arxanı 
möhkəmlət. Çünki ümid bəslədiyin xilafətə sən layiqsən». 
Sonra o, ucadan dedi:  
__ Ey Bəni- Haşim, Ey Əbdül Mənaf övladları, siz 
razısınızmı, Əbu Süfyan alçaq oğlu alçaq sizin hakiminiz 
olsun? Allaha and olsun, əgər istəsəniz, süvari və 
piyadadan ibarət bir qoşun hazırlayaram ki, onları 
sıxışdırıb çıxararlar. 
Əli(ə.s) onun çirkin niyyətindən xəbərdar 
olduğundan Əbu Süfyana dedi:  
__ Çıx get! Çünki Allaha and olsun, dediyin sözlər 
Allaha  görə deyildir. Sən həmişə İslamı parçalamaq və 
zərər yetirmək fikrində olmusan. Biz Rəsuli-əkrəm(s)-i 
torpağa tapşırmaqla məşğul idik. Hər kəs öz əməlinin 
mükafatını alacaq. Allah-təala zəhmət çəkənlərə kömək 
edər. 
Əbu Süfyan pisniyyətli və fürsətdən istifadə etmək 
fikrində olduğundan məyus olub oradan birbaşa məscidə 
getdi. Bəni-Üməyyə tayfasının məsciddə yığışdığını görüb  
onları xilafəti ələ almağa çağırdı. Bəni-Ümməyə də Əbu 
Süfyanın ardınca getdi. Beləliklə, elə bir fitnə qalxmışdı 
ki, hamı ona düçar olmuş, cürbəcür bəhanələr ortaya 
çıxmışdı. Şeytan hökmranlıq sürürdü. Zalımlar əl-ələ 
vermişdilər. Möminlər isə  xar və pərişan olmuşdular. 
Budur, Allah kəlamının batini mənası:  
«Fitnədən qorxun ki, təkcə sizin zülmkarlarınıza 
yetişmir». (Əksinə, hamını əhatə edir.) («Ənfaq», 25). 
4.Şeytansifətin təhrikləri 
Böyük alim şeyxi-əcəll və əqdəm Übeydullah ibn 
Abdulla Əsəd Abadi «Əlmuqniu fil imaməti» kitabında 
 61 
yazır ki, burada Səqifə əhvalatının incəliklərini araşdırıb 
aydınlaşdırsaq, görərik ki, onlar vəliyyi-əmrin və sahibi-
həqqin haqqını əlindən almaq üçün nə qərara gəldidər. 
Tarixçilər və tarixi şəxsiyyətlərin həyatını yazanlar demək 
olar ki, hamısı belə qənaətə gəlmişlər:  
Hadisə zamanı Əmirəl-möminin Əli(ə.s) 
Peyğəmbər(s)-in müqəddəs vücudunu dəfn etməklə 
məşğul idi. Mühacir, ənsar, Qüreyşin bir qrup üzvləri 
hakimiyyətlə əlaqədar həzrəti-Əli(ə.s) və Bəni-Haşim 
tərəfindən hansısa bir hadisənin baş verəcəyini 
gözləyirdilər. İblis Səqif tayfasından olan Müğeyrə ibn 
Şöbə adlı çəpgöz bir kişinin surətində zahir olub onlara 
dedi: 
 __ Nəyi gözləyirsiniz? 
Dedilər: 
__ Gözləyirik ki, Bəni-Haşim öz işini qurtarsın. 
İblis dedi: 
__ Gedin öz işinizi görün ki, tamamlansın. Allaha and 
olsun, əgər    Bəni-Haşim tayfasının Peyğəmbər(s)-i dəfn 
edib qurtarmasını gözləsəniz, onların təsiri altına 
düşəcəksiniz. Xilafət işi isə Rum qeysərləri və İran 
kəsraları qaydasında davam edəcəkdir. Bundan əlavə bir 
müddət bundan qabaq Qureyşdən bir neçə nəfər məktub 
yazıb Əbu Ubeydiyeyi Cərraha söz veriblər. O məktubda 
belə şərt kəsiblər ki, əgər Rəsuli- əkrəm (s) vəfat etsə və 
yaxud öldürülsə, Bəni-Haşimin hakimiyyətini qəbul 
etmərik ki, nübüvvət və xilafət yenidən onlarda 
cəmlənməsin. 
Sonra həmin iblis (Müceyrə) mədinəlilərin yanına 
gedib onları da hakimiyyəti ələ keçirməyə təhrik etdi.  
Ənsarlar Bəni-Saidə səqifəsinə yollandılar. 
5.Əbu Züveyb Həzəlinin qəribə xəbərləri 
 62 
Übeydullah Əsəd Abadi sözünə davam edib deyir ki, 
Bəsrə əhlindən olan Əbül-Həsən ibn Zənci Müğəvi 433-cü  
hicri qəməri ilində (təxminən 1013-cü il miladi) mənə Əbu 
Züveyb Həzəlidən eşitdiyi bir qəziyyəni söyləmişdi:  
Biz Mədinədən uzaqda idik. Rəsuli-əkrəm(s)-in 
xəstəlikdən yatağa düşməsi xəbərini eşitdikdə pərişan 
olub, o gecəni çətinliklə başa vurduq. Çox narahat idik. 
Mən yuxuya və qarışıq xəyallara qərq olmuşdum. Birdən 
səhərə yaxın eşitdim ki, Hatifi belə deyir:  
«İslamda böyük bir hadisə baş vermişdir. İslam 
parçalamışdır. Xurmalıqlar arasında və bütlərin şəhərində 
(yəni Mədinədə) Rəsuli -əkrəm (s) vəfat etdi. Gözlərimiz o 
Həzrətin vəfatının müsibətinin faciəsindən yaş tökür». 
 Əbu Züveyb deyir: «Yuxudan hövlank ayıldım. 
Səmaya baxanda «Sədi-zabih» adı ilə tanınmış ulduzdan 
başqa bir şey görmədim. Belə yozdum ki, ərəb tayfaları 
arasında ölüm-itim olacaq. Başa düşdüm ki, bu gecə 
Rəsuli- əkrəm (s) bu dünyadan köçübdür. Ayağa qalxdım. 
Dəvəmə minib Mədinəyə sarı yola düşdüm. Artıq hava 
işıqlaşmağa başlamışdı. Bir şey görmək üçün ətrafıma 
baxırdım ki, ondan məna yozum. Birdən səhrada ağzında 
kiçik bir ilan ovlamış yekə bir tısbağa gördüm. İlan 
qıvrılır, tısbağa isə onu yavaş-yavaş çeynəyirdi. Tısbağa 
ilanı yeyib qurtardıqdan sonra mən bu hadisəni belə 
yozdum ki, yəqin Rəsuli-Əkrəm(s)-in canişininə etiraz 
edib ondan üz çeviriblər. İlanın yeyilməsindən ağlıma 
xilafətin yeyilməsi mənası gəldi (başqalarının əlinə keçir). 
Dəvəmi tələsik sürüb mədinəyə yetişdim. Gördüm, 
Mədinə əhli əza və ah-naləyə qərq olubdur. Hacıların 
ehramda ağladıqları kimi hönkür-hönkür ağlayırlar. Nə baş 
verdiyini soruşanda Rəsuli-Əkrəm(s)-in vəfat etdiyini 
söylədilər.Elə ki bu xəbəri eşitdim, məscidə tərəf getdim. 
 63 
Məsciddə heç kimi görməyib Peyğəmbər(s)-in evinə 
yollandım. Qapı bağlı idi. Dedilər, Allahın Rəsulu(s) vəfat 
edib, mübarək peykərini27 kəfənə tuturlar. Qüsl vermək 
üçün təkcə Əhli-beyti onun yanındadır. Soruşdum ki, bəs 
camaat haradadır? 
Mənə belə cavab verdilər:  
__ Camaat Bəni-Saidə səqifəsində mədinəlilərin 
toplanışna gedib. 
Mən özümü Səqifəyə yetirdim. Əbu Bəkr, Ömər, 
Müqeyrə, Əbu Übeydeyi-Cərrah və Qureyşdən olan daha 
bir neçə nəfəri orada gördüm. Mədinəlilərin arasında Səd 
ibn Dilhəm və onların şairi Həssan ibn Sabiti də orada 
əyləşən gördüm. Qureyş və ənsarla xilafət barəsində söz 
açdım. Heç birindən haqqı eşitmədim. Sonra Əbu Bəkrə 
beyət etdilər.» 
Daha sonra Əbu Züveyb gəldiyi yolla da geri qayıtdı. 
O, Osmanın xilafəti zamanında dünyadan köçmüşdü. 
6. Səqifə mərsiyələrində şerlər 
Adı çəkilən alim (Übeydullah Əsəd Abadi) yenə 
yazır ki, Nabiğeyi-Cuda28 evindən çıxıb Peyğəmbər(s)-in 
vəfatından sonra camaatın vəziyyətini xəbər aldı. İmran 
ibn Həsi Səqifə toplanışı barədə  ona şerlə cavab verdi. 
Şerin məzmunu təxminən belədir:  
«Əgər mən özümü o qalmaqal arasında tanısaydım, 
bir qurbanlıq kəsərdim». (Vəziyyət bu qədər qarışmışdı). 
Nabiğə soruşdu: 
__ Həzrəti Əbülhəsən Əli (ə.s) neyləyir? 
                                               
27Peykər- bədəın, cüssə. 
28 Nabiğə adı ilə məşhurlaşmış Qeys ibn Kəd cahiliyyət dövrünün 
şairlərindən idi. İslamı qəbul edib müsəlman oldu. Müsəlman olmağı 
ilə fəxr edib bu barədə şerlər oxuyurdu. Uzun ömür sürmüşdür. 
(«Səfinətül-bihar» II c, səh.569.) 
 64 
Ona cavab verdilər:  
__ O, Rəsulallah(s)-ın mübarək cənazəsini dəfn 
etməklə  məşğuldur. 
O zaman Nabiğə bir şer oxudu.Məzmunu belədir:  
Bəni-Haşim xanədanından olan bu əslə (yəni 
qabaqdan saçı tökülmüş) kişiyə__ Əli(ə.s)-yə deyin ki, 
xilafətin hörülmüş ipini açdın(yəni əldən verdin).Sən 
Qureyşin başçısısan. Dünən sənə möminlərin əmiri kimi 
salam verirdilər (Qədir-Xum əhvalatı), bu gün isə öz 
əhdlərinə vəfa etmədilər. Təym ibn Mərrə övladları (Əbu 
Bəkr və s.) əhd-peymanı pozub cəhənnəm atəşinə layiq 
oldular. O (Əli (ə.s)) isə sabah__  qiyamət günü onlarla 
düşmənçilik edəcək. 
Səqifə əhvalatının baş verdiyi gün mədinəlilərin 
bayraqdarı  Noman ibn Zeyd aşağıdakı şeri oxuyaraq 
İslamda baş vermiş bu ixtilafa görə ağlayırdı. O, insanların 
Peyğəmbər (s)-ə qarşı çıxmalarına çox təəssüf edib belə 
deyirdi:  
«Ey İslamın ölüm xəbərini verən, ayağa qalx, İslamın 
əzasına otur. Çünki xeyir ölmüş, onun yerini isə şər 
tutmuşdur. Qüreyş və Kəb tayfaları üçün qəbul edib rəhbər 
seçdikləri şəxsdən başqa bir örnək yoxdur. Şəxsiyyətini 
tanımadıqları halda Əli (ə.s) kimi simanı hakimiyyətdən 
uzaqlaşdırdılar. Əli(ə.s)-nin vücudu gunəş kimi örtülməz. 
Onun Allahın qüdrəti ilə yüksələn qiymətli və Tanrı 
dərgahında böyük məqamı olan bayrağı heç vaxt 
bükülməz. Onlar istəyirlər ki, Əli(ə.s)-nin nurunu örtməklə 
zülmətlərini  gizlətsinlər, lakin heç vaxt buna nail 
olmayacaqlar. 
Əli (ə.s) döyüşlərdə Qüreyşin sərdarı, onların faruqu 
(yəni haqqı batildən ayıranı) və siddiqdir. O, Qureyşə 
sevinc bəxş etmişdir.  
 65 
Xilafəti bütün eniş və yoxuşlarda Allaha təkbir 
söyləyib namaz qılan Əli(ə.s)-nin əlindən almağı namaz 
qılmayan və təkbir deməyən ziyan verənlər (münafiqlər) 
bunu dinin məsləhəti sandılar. Məhv olsun onlar ki, 
şeytana uyub yollarından azdılar! 
Həmin gün Ütbət ibn Əbu Süfyan ibn Əbdül 
Mütəllib bu məzmunda şer oxudu:  
«Əmr sahibi, rəhbər Peyğəmbər(s)-dən sonra həzrəti-
Əli(ə.s)-dir, çünki o, həmişə həzrəti-Mühəmməd(s)-lə bir 
yerdə olmuş, sevincini, kədərini bölüşmüş Peyğəmbər(s)-
in yavəri idi. Əli (ə.s) Rəsuli-əkrəm(s)-in həqiqi vəsisi və 
kürəkəni idi. O, Peyğəmbər (s) ilə namaz qılan və İslamı 
qəbul edən ilk şəxsdir». 
Peyğəmbər(s)-in əmisi Abbas o gün bu şeri oxudu:  
«Bəni-Haşimdən olmayan, lakin Bəni-Haşimə 
göstəriş verən insanlara təəccüb edirəm. Bəni-Haşim 
Peyğəmbər(s)-in zümrəsindəndir. Başqa tayfalar hörmətdə, 
rəftar və alicənablıqda ona tay deyillər. 
Ütbət ibn Əbi Ləhəb də şer oxudu:  
«Bəni-Təym tayfası (Əbu Bəkr) xilafəti zülmlə ələ 
keçirərək Əli(ə.s)-ni onun üçün qabaqcadan təyin olunmuş 
rəhbərlikdən uzaqlaşdırdı, Əli(ə.s)-nin Peyğəmbər(s)-ə 
olan qohumluğuna hörmət etməyib, onun elmi məqamına 
(onun rəhbərliyinin əsas şərtidir) diqqət qoymadılar». 
Übadət ibn Samitin oxuduğu şer belə idi:  
« Niyə bu kişilər Əli(ə.s)-ni ona layiq olan xilafət 
məqamından uzaqlaşdırdılar.? Məgər başqalarına görə 
xilafət Əli(ə.s)-yə məxsus deyildimi?» 
Bəni-Cəhm xanədanından olan Əbdürrəhman 
Hənbəlin baş vermiş hadisələrə şerlə münasibəti:  
«Allaha and olsun! Lazım idi ki, dinin müdafiəçisi, 
iffət və izzətdə məşhur, paklığa müvəffəq olmuş,  alicənab, 
 66 
doğruçu, imanda hamıdan qabaq olan Əli(ə.s)-yə beyət 
edəydiniz. Həmin Əbül Həsənə, Əli(ə.s)-yə beyət edin ki, 
o, eyibli, bu məqama layiq olmayan şəxsin tayı deyildir. O, 
yeganə insandır  ki, hamıdan ilkin Allah üçün namaz qılıb, 
təqva yolunu tutmuşdur. Belə olan halda (əgər  Əli(ə.s)-yə 
beyət etsəniz) siz yolunuzu azandan sonra hidayət yoluna 
qayıdıb parçalanmağınıza səbəb olan səhvləri 
düzəldərsiniz. Əli(ə.s) sizə çətinliklərdə hamıdan çox 
kömək edəcək. O, Fatimə binti Əsədin oğludur». 
Zəfər ibn Haris ibn Hüzeyfiyeyi Ənsari də onlara 
qoşulmuşdu:  
«Əli(ə.s)-nin ətrafında birləşib ona kömək edin, 
çünki o, Rəsuli-əkrəm(s)-in rəhbər təyin etdiyi möhtərəm 
şəxsdir. Əgər onu tək qoysanız, xoşagəlməz hadisələri 
aradan qaldırmaq üçün bir şəxs tapılmaz». 
Əbu Süfyan Səxr ibn Hərb ibn Üməyyə də belə 
deyirdi:  
«Ey Haşim oğulları, niyə Əhməd(s)-in mirası sizin 
əlinizdən ip yeyən tayfanın əlinə keçdi? Ey Əbdül mənaf 
xanədanı, aranızda ləyaqətli şəxslər ola-ola, necə bu 
gördüyüm şeylərə razı olursunuz? Xilafəti əldə 
saxlamaqda möhkəm durun. Bizə və bizim köməyimizə 
inanın. Vəzifə sahiblərindən hansı biri sizə tay ola bilər? 
Nə vaxtdan Bəni-Təym qəbiləsinin qibləsi sizə yaxın 
olmuşdur? Bəli, Təym və Ədiyy tayfaları biri-birinə 
bərabərdirlər. Lakin siz onlardan layiqli və üstünsünüz. 
Qureyşin böyük və izzətli məqamından sonra Təym 
tayfasının qapısını işıqlandırdılar. Döyüşsüz, qılıncsız 
onların qarşısında kiçiklik etdilər. Təəssüflər olsun, onların 
 67 
bu qələbəsinə ki, onları həmişə dövlət və sərvətlə 
məcruh29, həm də qalib edəcəkdir». 
Xəzimət ibn Sabit də baş verənlərə dərindən 
təəssüflənərək söyləyirdi :  
«Mən xilafətin Bəni-Haşimin əlindən çıxaraq 
Əli(ə.s)-dən alınmasını güman etmirdim. O, «Quran» və 
sünnəti hamıdan çox bilmirmi? Əli(ə.s) Rəsuli-əkrəm(s) 
vəfat edənə qədər o Həzrətlə qalan axırıncı şəxs deyildimi 
ki, sonra Cəbrayıl Peyğəmbər(s)-ə qüsl verməkdə və 
kəfənə tutmaqda ona kömək etdi? Qoy biz onu xilafətdən 
uzaqlaşdıranı tanıyaq. Bilin və agah olun ki, sizin 
başqalarına beyət etməyiniz bağışlanılmaz səhvdir». 
Xəzimət ibn Sabitin Ayişəyə xitab olunan şerindən:  
«Ayişə, Əli(ə.s)-də eyib axtarma. Sən anasan. 
Əli(ə.s) artıq Rəsuli-əkrəm(s)-in rəhbər təyin etdiyi və o 
Həzrətin Əhli-beytinin üzvlərindən biridir. Sən 
xəbərdarsan ki, Rəsuli-əkrəm(s) xanədanında Əli(ə.s)-ni öz 
vəsisi təyin etdi». 
 Noman ibn Əclan Ənsari Əmr ibn Ası danlayanda 
Şəqifə barəsində aşağıdakı şeri söyləmişdir:  
«Dediniz ki, Səd ibn Übadəni xəlifə seçmək 
haramdır, lakin siz Ömərin oğlunun azad etdiyi Əbu 
Bəkrin xəlifə  seçilməyini halal bildiniz. Əli(ə.s) 
rəhbəriyyətə daha layiqli şəxs ola-ola, xilafətə Əbu Bəkri 
seçdiniz. Bu,  bir növ, Əli(ə.s)-ni təhqir etmək kimi bir 
şeydir. Belə böyük vəzifəyə təkcə Əli(ə.s) layiqdir, ey 
nadanlıq yolunu gedən, Ömər As!» 
Əli(ə.s)-nin mədinəliləri müdafiə etməsi və 
Həssanın şerləri. 
                                               
29 Məcruh, yəni ləkələnmiş, biabır edilmiş, etibara layiq 
görülməyən. 
 68 
Übeydullah Əsəd Abadi öz «Əlmuqniu fil imamə» 
adlı kitabında yenə də yazır:  
«Əbu Bəkr xilafətdə möhkəmlənib Səqifədən 
məscidin ətrafında olan evlərə tərəf gələndə, Ömər As Əbu 
Bəkrə tərəfdarlıq etmək məqsədilə Mədinə camaatını 
danlayıb «alçaq», «ləyaqətsiz» kimi sözlər deyərək təhqir 
edirdi. O, İslama qarşı olan kin və nifrətini Peyğəmbər(s)-
in vaxtında gizlədirdi. İndi fürsətdən istifadə edib bu 
düşmənçiliyi aşkar etmişdi. Bu xəbər Əli(ə.s)-yə çatanda 
məscidə gəlib minbərə çıxdı, Mədinə müsəlmanlarının 
fəzilətlərindən və onların şəninə nazil olmuş «Quran» 
ayələrindən misallar çəkib buyurdu: 
 «Hamı gərək mədinəlilərin (ənsar) haqqını tanıyıb 
onlara ehtiram eləsin». 
Xalq Həssan ibn Sabitdən (mədinəlilərin məşhur 
şairi) Əli(ə.s)-nin fəzilətləri, İslamda olan xidmətləri 
barədə də şer yazmağını tələb edirdi. Onlar  Səqifədə 
Əli(ə.s)-yə qarşı çıxdıqlarından peşman olmuşdular. 
Həssan ibn Sabit də aşağıdakı şeri oxumuşdu:  
«Allah-təala biz tərəfdən Əli(ə.s)-yə xeyir, mükafat 
versin. Mükafat Allahın əlindədir. Əbülhəsən Əli(ə.s)-nin 
tayı-bərabəri varmı? Səndə olan fəzilətlərə görə Qüreyşdən 
qabağa keçdin. Sənin qəlbin geniş və sınaqdan çıxmışdır. 
Onlardan bəzisi sənin məqamının arzusundadır. Arıq, 
zəif bir adamın kök və qüvvətli bir rəqiblə döyüşə girməsi 
nə qədər ağılsızlıqdır.  
Sən hər yerdə və hər məkanda İslamı himayə 
etməkdə su ilə dolu kəndirli quyu qabına bənzəmisən (yəni 
İslam su ilə dolu quyu kimi, sən də quyudan su çıxaran qab 
və kəndir kimisən ki, xalqı İslamın elm və fəzilətləri ilə 
sirab etmisən). 
 69 
Ömər As fəzilət və təqvanı bir kənara atıb dərdləri 
artıranda sən bizə görə düşmənlərimizə qarşı çıxdın. Sən 
Ləvvi ibn Qalib sülaləsindən olub həm indi və həm də 
gələcəkdə xalqın ümidisən. Allahın Rəsulu(s)-nu (s) və 
Əhli-beytini qorudun, onun bizimlə olan əhd-peymanını 
hifz etdin. O Həzrət(s) səninlə əhd bağlamışdı. Bu 
rəhbəriyyətə kim səndən daha layiqdir? Məgər sən xalqı 
hidayət etməkdə Rəsuli-əkrəm(s)-in qardaşı deyilsənmi? 
Sən o Həzrət(s)-in vəsisi, «Quran» və Peyğəmbər sünnətini 
hamıdan daha yaxşı bilən deyilsənmi? Buna görə nə qədər 
ki, Nəcd və Yəmən torpağında həyat vardır, sənin haqqın 
bizim boynumuzda böyük və əzizdir». 
Əbu Bəkrin Üsaməyə məktubu və onun cavabı. 
İmamətin Peyğəmbər(s)-dən sonra Əli(ə.s)-yə 
məxsus olması və onun haqqının qəsb olunmasını iddia 
etməyin dəlillərindən biri də Əbu Bəkrin Səqifə 
hadisəsindən sonra Üsamə ibn Zeydə  yazdığı məktubudur. 
Üsamə ibn Zeyd düşmən təcavüzünün qarşısını almaq 
üçün Şama göndərilən qoşunun həzrəti-Mühəmməd(s) 
tərəfindən təyin olunmuş sərkərdəsi idi. Peyğəmbər(s) 
buyurmuşdu ki, hər kim Üsamənin əmrindən boyun 
qaçırsa, günahkardır. Səqifə əhvalatına gəldikdə isə Üsamə 
Rəsulullah(s) vəfat etdikdə, eləcə də Səqifə toplantısı 
zamanı Mədinədə deyildi. O, Şama getmək üçün qoşunla 
Mədinə yaxınlığında yerləşən Cürf torpağında idi. 
Əbu Bəkrin Üsaməyə yazdığı məktubun məzmunu 
belədir: «Rəsuli- əkrəm (s)-in xəlifəsi Əbu Bəkrdən Üsamə 
ibn Zeydə. 
Müsəlmanlar mənə pənah gətirərək məni xəlifə 
seçdilər. Beləliklə, Peyğəmbər(s)-dən sonra camaat məni 
rəhbərliyə qəbul etdi. Mənim məktubum sənə çatan zaman 
sən də başqa  müsəlmanlar kimi gəlib mənə beyət et. Ömər 
 70 
ibn Xəttabın sənin qarşında olan məsuliyyətini boynundan 
götürürəm, qoy o, mənim yanımda olsun. Çünki mənim 
Ömərə ehtiyacım var. Bu əmrlərimi yerinə yetirdikdən 
sonra Rəsuli-əkrəm(s)-in tapşırdığı cəbhəyə gedərsən.» 
Məktub Üsaməyə yetişdikdən sonra Əbu Bəkrə belə 
cavab yazdı: «Peyğəmbər(s)-in azad olunmuş qulu Üsamə 
ibn Zeyddən Əbu Bəkr ibn Əbi Quhəfəyə. 
Məktubun mənə yetişdi. Lakin onun əvvəli ilə sonu 
ziddiyyət təşkil edir. Məktubun əvvəlində yazmısan ki, 
mən Peyğəmbər(s)-in xəlifəsiyəm, sonra belə iddia edirsən 
ki, müsəlmanlar sənin ətrafında birləşib səni özlərinə xəlifə 
seçdilər. Əgər belədirsə, onlar gərək sənə məsciddə beyət 
edəydilər, nəinki Bəni-Saidə səqifəsində. 
Sonra da Ömər ibn Xəttaba ehtiyacın olduğuna görə 
ona ordudan boyun qaçırmağına icazə verməyimi məndən 
tələb edirsən. Lakin bil və agah ol ki, o, özbaşına mənim 
icazəm olmadan ordudan boyun qaçırdı. Mənə də 
yaraşmaz ki, kiminsə hərbi qanunu pozmağına icazə 
verəm, çünki Rəsuli-əkrəm(s) mənə öz rəhbərliyim altında 
səfərbərlik və hərəkət əmrini vermişdir. Elə hər ikiniz 
qanunu pozmusunuz. Peyğəmbər(s)-in də əmrindən boyun 
qaçırmaq istər sağlığında olsun, istərsə də vəfatından sonra 
fərqi yoxdur, hər ikisi eyni surətdə xilafdır. Sən yaxşı 
bilirsən ki, həzrəti-Mühəmməd(s)-in sizin barənizdə olan 
rəyi və əmri sizin özünüz barədə fikirləşdiyinizdən daha 
üstündür. Sizin niyyətinizdən Peyğəmbər(s) xəbərdar idi, 
ona görə də o Cənab(s) məni sizə rəhbər təyin edibdir, sizi 
mənə rəhbər təyin etməyib. Peyğəmbər(s) ilə 
müxalifətçilik münafiqliq və ikiüzlülükdür...» 
Müəllif yazır: «Biz Əbu Bəkrin məktubunu və 
Üsamənin cavabını  «Üyunül bəlağə fi ünsil hazir və 
nəqələtül müsafir» adlı kitabda öz geniş təfsilatı ilə 
 71 
xatırlatmışıq. Burada isə yalnız bir hissə ilə 
kifayətlənirik».ı 
Səqifə hadisəsi ilə əlaqədar təhqiqat və 
araşdırmalar. 
1.Peyğəmbər(s)-in dəfn mərasimində bir 
çoxlarının iştirak etməməsi Məşhur sünni alimi İbn 
Əbdül Birr «İstiab» adlı kitabında belə yazır: 
«Peyğəmbər(s) vəfat edən günü camaat Bəni-Saidə 
səqifəsində Əbu Bəkrə beyət etdi, amma ümumi beyət 
həzrəti-Mühəmməd(s)-in vəfatından bir gün sonra 
çərşənbə axşamı günü baş vermişdi. Xəzrəcli və 
qureyşlilərin bəzisi Əbu Bəkrə beyət etməkdən boyun 
qaçırmışdılar.» 
Şeyx Müfid(böyük şiə alimi, təxminən 993-cü il 
miladi,413-cü il hicri-qəməri) öz «İrşad» kitabında belə 
yazır:  
«Mühacir və ənsarların əksəriyyəti xilafət üstündə 
aralarına düşən ixtilafa görə Rəsuli-əkrəm(s)-in dəfn 
mərasimində  iştirak edə bilmədi, elə buna görə də onlar 
Peyğəmbər(s)-in cənazəsinə meyit namazı qılmaqdan 
məhrum oldular. O gecə Fatimə(s.ə): «Vasəvə səbah», yəni 
«bu gün nə pis gündür, bu gün atamı əldən verdim»,__ 
deyib fəryad çəkərək səhəri açmışdı». 
Böyük alim Seyyid ibn Tavus (664-cü il Hicri-
qəməri, təxminən 1244-cü il miladi) öz «Kəşfül-məhəccə» 
adlı kitabında övladına müraciət edərək deyir:  
«Əhli-sünnə kitablarında və Təbərinin yazdığı 
kitabda rast gəldiyim qəribə şeylərdən biri də budur ki, 
Peyğəmbər(s)-in bazar ertəsi vəfat etməsinə baxmayaraq, 
onu çərşənbə günü (yaxud gecəsi) dəfn etdilər, yəni iki və 
ya üç gün dəfn mərasimi təxirə salındı». (Başqa bir 
rəvayətdə  belə nəql olunur ki, o Həzrət(s)-in cənazəsi üç 
 72 
gün yerdə qalıb sonra dəfn olunmuşdu.) İnsanların başı 
xəlifə seçkisində çəkişmələrə qarışmışdı. Cəddin 
Əli(ə.s)30o Cənab(s)-ın cənazəsindən ayrılmır, meyit 
namazından qabaq da cənazəni dəfn edə bilmirdi, çünki 
onu öldürə, «Əli(ə.s) Peyğəmbər(s)-imizi vaxtından qabaq 
dəfn etmiş» və ya «həzrəti-Mühəmməd(s) başqa yerdə 
dəfn olunub»__ bəhanəsi ilə Həzrət(s)-in mübarək 
cənazəsinə ehtiramsızlıq göstərib, o müqəddəs Vücudun 
qəbrini eşib çölə çıxara bilərdilər. Allah-təala 
Peyğəmbər(s)-i ölüm yatağında qoyub xəlifə təyin etməyə 
məşğul olanları öz rəhmətindən uzaq etsin. Baxmayaraq 
ki, xilafətin əsli, kökü Peyğəmbər(s)-in nübuvvət və 
hökuməti ilə bağlı idi. Ey övladım, Allaha and olsun! Mən 
hələ də başa düşə bilmirəm ki, onların ağlı, vicdanı, 
həzrəti-Mühəmməd(s)-in yaxşılıq və mehribanlığı 
müqabilində necə yol verdi ki, Peyğəmbər(s)-in müqəddəs 
məqamına belə cəsarət etdilər?!» 
Bu barədə Zeyd ibn Əli (Zeyd dördüncü İmam 
həzrəti- Zeynalabdin(ə.s)-in oğludur) çox gözəl demişdir:  
«Allaha and olsun! Əgər onların Peyğəmbər(s)-ə heç 
bir  yaxınlıq və qohumluğu olmadan xilafətə keçmək 
imkanları olsaydı, o Həzrətin peyğəmbərliyindən üz 
döndərib onu inkar etməkdən belə çəkinməzdilər». 
Sonra Seyyid ibn Tavus yenə deyir:  
«Peyğəmbər(s)-in haqlarından biri də budur ki, 
ölümündən sonra, xüsusilə vəfat edən günü bütün 
müsəlmanlar ən yaxşı libaslarını (əzadların geydikləri qara 
paltarlar kimi) geyib qumun üstündə oturaydılar. Bu gün 
yemək-içməkdən imtina edib hamı qadınlı__kişili mərsiyə 
                                               
30 Seyyid ibn Tavus oğluna xitabda belə deyir: “Çünki  Əli(ə.s) 
seyyidlərin cəddidir(babasıdır).» 
 73 
(növhə) oxuyub əzadarlıq edəydilər. Çünki o gün 
müsəlmanlar üçün ən müsibətli bir gün idi». 
2.Səqifə Bura ibn Azibin31 nəzərindən 
İbn Əbil Hədid və Süleym ibn Qeys Bura ibn 
Azibdən belə nəql edirlər:  
«Mən həmişə Bəni-Haşimin dostlarından və 
tərəfdarlarından olmuşam. Peyğəmbər(s) vəfat edəndə 
xilafətin başqalarının əlinə keçməsindən çox narahat idim. 
Bir tərəfdən də Həzrət(s)-in vəfatı məni çox 
kədərləndirirdi. Tələsik dəli kimi gah Peyğəmbər(s)-in 
evinə gedib Əhli-beytinin Rəsuli-əkrəm(s)-ə başı 
qarışdığını görür, gah da Səqifəyə gələrək insanların xəlifə 
təyin etməkdə bir-birilə necə çəkişdiklərinin şahidi 
olurdum. Ənsarlar mühacirlərə üstün gəlmək, mühacirlər 
isə ənsarlara hakim olmaq istəyirdilər. Bu çəkişmə 
yatdıqdan bir müddət sonra tayfa böyükləri Öməri və Əbu 
Bəkri görmədim. Qəfil birindən eşitdim ki, bütün 
müsəlmanlar Səqifədədirlər. Bir başqası isə: «Əbu Bəkrə 
beyət etdilər»,__ söyləyir. Bir az ötmüşdü ki, gördüm, Əbu 
Bəkr, Ömər və Əbu Übeydə əyinlərinə qəşəng libaslar 
geymiş, bir dəstə ilə gəlirlər. Yolda kiminlə 
qarşılaşırdılarsa, aldadıb istər-istəməz Əbu Bəkrin yanına 
gətirərək əlini əlinə verib beyət etdirirdilər. Bu mənzərəni 
müşahidə etdikcə az qalırdım ki, dəli olam. Çox bikef 
halda Peyğəmbər(s)-in evinə üz tutdum. Haşim övladları o 
Həzrətin ölümü ilə əlaqədar qapını bağlamışdılar. Qapını 
                                               
31 Bura ibn Azib Ənsari Əvsi Peyğəmbər(s)-in vəfalı dostlarından 
biridir. Döyüşlərin çoxunda fəal iştirak etmişdir. Əli(ə.s)-nin xəlifəliyi 
zamanında o Həzrətin xüsusi səhabəsindən olubdur. Rey hicri-qəmərin 
24-cü ilində (təxminən 604-cü il miladi) onun sərkərdəliyi ilə fəth 
olunmuşdur. Ömrünün axırına kimi Kufədə yaşamışdır. Müsəb ibn 
Zübeyrin hakimiyyəti zamanı Kufədə vəfat edib. «Üsdül-qabə» I c, 
səh.171. 
 74 
möhkəm döyüb qışqırdım: «Camaat Əbu Bəkrə beyət 
edir». 
Peyğəmbər(s)-in əmisi Abbas dedi: «Qiyamətə qədər 
əliniz qısaldı». (Daha qiyamətə qədər bir xeyir 
görməyəcəksiniz, çünki müsəlmanlar Peyğəmbər(s)-ə 
qulaq asmayıb xilafəti əyri yola sürüklədilər). 
3.Bəni-Haşimin beyət etməsi 
«Ehticac» adlı kitabın müəllifi Əllamə Təbərsi və İbn 
Qüteybə «Əlimamətu vəssiyasət» kitabında belə qeyd 
edirlər ki, əmirəl-möminin Əli(ə.s) həzrəti-Mühəmməd(s)-
in dəfn mərasimindən sonra kədərli halda gəlib məsciddə 
oturmuş, Bəni-Haşimdən olanlar da onun ətrafında 
yığılmışdı. Zübeyr ibn Əvam da Əli(ə.s)-nin yanında idi. 
Məscidin digər tərəfində isə Bəni-Üməyyə tayfası 
Osmanın ətrafına yığışmışdı. Başqa bir tərəfdə isə Bəni-
Zöhrədən bir dəstə Əbdürrəhman ibn Uffun ətrafında 
dövrə vurub oturmuşdu. Beləcə müsəlmanlar bir neçə 
dəstəyə bölünərək məsciddə əyləşmişdilər. Bu vaxt Əbu 
Bəkr, Ömər və Əbu Übeydeyi Cərrah məscidə daxil olub 
dedilər:  
__ Niyə sizi ayrı-ayrı dəstələrdə oturmuş görürəm? 
Ayağa qalxıb Əbu Bəkrə beyət edin.  
Mədinəlilər və başqaları ona beyət ediblər. Osman və 
Əbdürrəhman ibn Uf öz tərəfdarları ilə ayağa qalxıb Əbu 
Bəkrə  beyət etdilər. Həzrəti-Əli(ə.s) və Bəni-Haşimin 
nümayəndələri məsciddən çıxaraq Əli(ə.s)-nin evində 
yığışdılar. Zübeyr də onlarla idi. 
Ömər aralarında Əsid ibn Xəzri və Səlmət ibn 
Səlamə  olmaqla beyət edənlərdən bir dəstə ilə Əli(ə.s)-nin 
evinə gəldikdə Bəni-Haşimin burada yığışdığını görüb 
onlara dedi:  
__ Hamı Əbu Bəkrə beyət edib, siz də beyət edin. 
 75 
Zübeyr ayağa qalxıb qılıncını siyirdikdə Ömər əmr 
etdi:  
__Bu iti zərərsizləşdirib onun şərini başımızdan uzaq 
edin. 
Səlmət ibn Səlamə Zübeyrin üstünə yüyürüb qılıncı 
onun əlindən qapdı. Ömər qılıncı Səlmətdən alaraq yerə o 
qədər döyəclədi ki, qılınc sındı.32 Sonra Bəni-Haşimi araya 
alaraq məscidə__ Əbu Bəkrin yanına aparıb dedilər: 
«Allaha and olsun! Əgər beyətdən boyun qaçırsanız, sizi 
qılıncla mühakimə edəcəyik». 
Bəni-Haşim özünün belə çıxılmaz vəziyyətə 
düşdüyünü gördükdə  bir-bir qabağa gəlib Əbu Bəkrə 
beyət etdi». 
4.Əli(ə.s)-nin evinə hücum və Fatimə(s.ə)-nin 
cavabı 
Əllamə Təbərsi «Ehticac» kitabında Abdulla ibn 
Əbdürrəhman ibn Ufdan belə nəql edir:  
«Ömər ibn Xəttab ətəyini möhkəm bağlayıb 
Mədinənin küçələrini gəzə-gəzə qışqırırdı ki, hamı Əbu 
Bəkrə  beyət etdi, Əbu Bəkrə beyət etməyə tələsin. Camaat 
çarəsiz qalıb gedib Əbu Bəkrə beyət edirdi. Ömərə xəbər 
verdilər ki, bəziləri öz evlərində gizlənib beyətdən boyun 
qaçırır. Belə olduqda Ömər adamları ilə gizlənənlərin 
evlərinə hücum çəkib, hamını məscidə yığaraq  Əbu Bəkrə 
beyət etdirdi. Bu hadisədən bir neçə gün ötdükdən sonra o, 
od-alov istəyib dedi:  
                                               
32 Bu hadisə İbn Əbil Hədidin «Şərhi Nəhcül-bəlağə» kitabında VI c, 
səh.48-də yazılmışdır. 
 76 
__ Ömərin canı onun əlində olan Allaha and olsun ki, 
ya gərək Əli(ə.s) evdən çölə çıxsın, ya da evə içindəkilərlə 
birgə od vuracağam.33 
Yanındakılardan bəziləri ona belə etiraz etdi:  
__ Bu Evdə Rəsuli-əkrəm(s)-in qızı Fatimə(s.ə), 
Peyğəmbərin nəvələri Həsənlə Hüseyn(ə.s), həzrəti-
Mühəmməd(s)-in izləri vardır. Sən bu evə od vuracaqsan?! 
Ömər işi belə görüb dedi:  
__  Siz nə danışırsınız? Məqsədim qorxutmaqdır. 
İmam Əli(ə.s) xəbər göndərdi ki, mən evdən çölə 
çıxa bilmərəm, çünki sizin kənara atdığınız «Quran»ı yığıb 
tənzimləməklə məşğulam. Sizin dünyaya olan bağlılığınız 
başınızı qarışdırıbdır. Mən and içmişəm ki, «Quran»ı  
yığıb nizama salmamış çiynimə əba atıb çölə 
çıxmayacağam. 
Bu vaxt Peyğəmbər(s)-in qızı Fatimə(s.ə) evdən çıxıb 
qapıda toplaşanların qarşısında buyurdu: «Mən sizin kimi 
bədrəftar bir tayfa görməmişəm. Siz Rəsuli-əkrəm(s)-in 
cənazəsini bir tərəfə qoyub, öz aranızda işlərinizi həll 
etdiniz (xilafət məsələsini bizimlə məsləhətləşmədən öz 
aranızda çözdünüz), lakin bizimlə heç məşvərət də 
etmədiniz. Haqqımızı görməzliyə vurdunuz. Elə bil, heç 
Qədir-Xum34 əhvalatından xəbəriniz yoxdur». (Sibt ibn 
Əlcuzi Hənəfi «Təzkirətül xəvas» səh. 30; Zeyni Dehlan 
                                               
33 Hadisə çox kiçik bir fərqlə İbn Əbil Hədidin «Şərhi Nəhcül-bəlağə» 
kitabında VI c, səh.48-də qeyd olunmuşdur. 
34 Peyğəmbər(s) vida həccinin onun üçün axırıncı həcc olduğunu 
əshabına bildirdi. Müsəlmanlar bu həccin savabını qazanmaq və 
Peyğəmbər(s) ilə yol yoldaşı olmaq şərəfinə nail olmaq üçün hər 
tərəfdən vida həccinə axışıb gəldilər. Qədir-Xum günü  müsəlmanlar 
Əlinin vilayəti və dostluğu barədə əhdi-peyman bağladılar ki, sizin 
xilafətə yetişmək ümidinizi kəssin, ancaq siz Peyğəmbər(s) ilə 
bağladığınız əhdi-peymana xilaf çıxdınız. 
 77 
«Sireyi həlbiyə» III c, səh. 257, «Sireyi-nəbəviyyə»; 
«Sireyi-hələbiyyə» III c, səh. 3; Əllamə Əmini «Əlğədir» I 
c, səh. 9). 
Təbərani «Əlmöcəmül-kəbir» kitabında alicənab 
səhabə Hüzeyfə ibn Əsid Cəffarinin söylədiklərini qeyd 
etmişdir:  
«Rəsuli-əkrəm(s) vida həccindən qayıdanda 
səhabənin Bətha adlanan bir yerdə ağacların altında 
oturmasına mane oldu. Sonra əmr verdi ki, ağacların altını 
kol-kosdan təmizləsinlər. O Həzrət namaz qılıb ayağa 
qalxdı, buyurdu:  
__ Ey müsəlmanlar, Allah-təala mənə xəbər vermişdir 
ki, hər bir peyğəmbər özündən qabaqkı peyğəmbərin 
ömrünün yarısı qədər yaşayacaqdır. Mənə elə gəlir ki, mən 
də tezliklə bu dünyadan köçməli olacağam. Bilin və agah 
olun ki, mən də, siz də hamılıqla məsuliyyət daşıyırıq. Bəs 
siz nə deyirsiniz? 
Dedilər:  
__ Şəhadət veririk ki, sən çalışdın, nəsihət verdin və 
Allahın dinini  təbliğ etdin. Allah sənə əcr versin. 
Bu zaman həzrəti-Muhəmməd(s) buyurdu:  
__ Allahın təkliyinə, Mühəmmədin onun rəsulu 
olmağına, Cənnətin, Cəhənnəmin, ölümün, dirilməyin, 
Qiyamət gününün və ölülərin yenidən dirilməsinin haqq 
olmağına şəhadət verirsinizmi? 
__ Bəli, bunların hamısına şəhadət veririk. 
Peyğəmbər(s) dedi:  
__ İlahi, şahid ol. Ey müsəlmanlar, Allah-təala mənim 
mövlamdır. Mən də möminlərin mövlası və onlara 
canlarından əziz olan bir adamam. Elə isə hər kimin 
mövlasıyamsa, bu Əli(ə.s) də onun mövlasıdır. İlahi, onun 
dostları ilə dost, düşmənləri ilə düşmən ol». (Mənbələr: 
 78 
İbn Əsakir «Tarixi-Dəməşq» II c, səh. 50, Xarəzmi Hənəfi 
«Mənaqib» səh. 94, İmam Əhməd ibn Hənbəl «Müsnəd» 
IV c, səh. 281, İbn Səbbağ Maliki Mühibbəddin Zəbəri 
«Zəxairül-Üqba» səh. 67, «Fəzailül-xəmsə» I c, s.-350, 
Zəhəbi «Tarixi-islam» II c, səh. 197, Xacə Hənəfi «Elmül-
kitab» səh. 161, Zərəndi Hənəfi «Nəzli-dürərüs-simtin» 
səh. 109, Qunduzi Hənəfi «Yənabiul-məvəddə» səh. 30,31, 
249, «Təfsiri- Razi Şafei» III c, səh. 63, İbn Cuzi 
«Təzkirətul-xəvas» səh. 29, «Mişkatül-məsabih» III c, səh. 
246, «Əbqatül-Ənvar» I c, səh, 258, Həmvuni «Fəraidüs-
simtin» I c, səh. 77, «Əlmüraciat» II c, «Təhqiqi-Şeyx 
Hüseyn Razi» səh. 177). 
O, sonra buyurdu:  
__ Ey müsəlmanlar, mən sizdən qabaq gedirəm. Siz 
mənimlə Bəsrə və Səna (Yəməndə şəhər) arasındakı 
məsafə böyüklükdə bir hovuzun yanında görüşəcəksiniz. O 
hovuzda ulduzların sayı qədər gümüş camlar vardır. 
Mənimlə görüşəndə sizə tapşırdığım qiymətli səqəleyn 
(«Quran» və pak Əhli-beyt) barədə sizdən sual edəcəyəm. 
İndi başa düşün ki, onunla necə rəftar etməlisiniz. Allahın 
kitabı səqli-əkbərdir. Onun bir tərəfi Allahın əlində, digər 
bir tərəfi sizin əlinizdədir. Ondan möhkəm yapışın. Onu 
alçaldıb təhrif etməyin. Səqli-əsğər mənim itrətim-Əhli-
beytimdir. Çünki Allah-təala mənə xəbər vermişdir ki, bu 
iki şey bir-birindən ayrılmazlar. (İbn Hücr Heysəmi Şafei 
Əssə Şafei «Əli ibn Əbitalibin tərcümeyi-halı», «Tarixi-
dəməşq» II c, səh. 45, Müttəqi Hindi «Kənzul-ümmal», I c, 
səh. 168, Əmini «Əlğədir» I c, səh. 26,27, «Əbqatül-
Ənvar» 12 cildli kitab, I c, səh. 31,32, Həkim Termezi 
Şafei «Nəvadirul-Əhval» səh. 289, «Yənabiul müvəddə» 
səh. 37) 
 79 
Zeyd ibn Ərqəmi deyir ki, Rəsuli-əkrəm(s) vida 
həccindən qayıtdıqda Qədir-Xumda dayanıb buyurdu: 
«Mən Allah tərəfindən dəvət olunmuş və bu dəvəti qəbul 
etmişəm. Lakin sizin aranızda biri digərindən böyük iki 
şey qoyub gedirəm: birincisi, «Quran»; ikincisi, Əhli-
beytimdir. Ona görə diqqət edin ki, məndən sonra onlarla 
necə rəftar edəcəksiz. Çünki onlar mənə kövsər hovuzunda 
yetişənə qədər bir-birindən ayrılmazlar». Daha sonra o 
Həzrət belə buyurdu: «Allah-təala mənim mövlam, mən də 
möminlərin mövlasıyam.» Bu vaxt Əli(ə.s)-nin əlini tutub 
buyurdu: « Mən hər kimin mövlasıyamsa, bu Əli də onun 
mövlasıdır. İlahi, onun dostları ilə dost, düşmənləri ilə  
düşmən ol». (Nisai «Xəsis» səh. 32, Əmini «Əlbədir» I c, 
səh. 30, Müttəqi Hindi «Kənzül-Ümmal» V c, səh. 91, 
«Əbqatül-Ənvar» I c, səh. 117,121,144,152,161). 
Büra ibn Azib deyir ki, Rəsuli-əkrəm(s) ilə vida 
həccindən qayıdırdıq. «Qədir-Xum» da miniklərimizdən 
düşdük. Zöhr namazını qılandan sonra o Həzrət Əli(ə.s)-
nin əlini tutub soruşdu:  
__ Məgər mən möminlərin canından onlara daha əziz 
deyiləmmi? Dedilər:  
__ Bəli, əlbəttə, əzizsən. 
O buyurdu:  
__ Mən hər kimin mövlasıyamsa, Əli də onun 
mövlasıdır. İlahi, onun dostları ilə dost, düşmənləri ilə 
düşmən ol. 
Sonra Ömər ibn Xəttab Əli(ə.s)-yə dedi:  
__ Mübarək olsun, ey Əbu Talibin oğlu! Sən hər bir 
imanlı kişi və qadının mövlası oldun. (Təbəri «Zəxairül-
üqba» səh. 67, «Fəzailül-xəmsə» I c, səh. 350, Təbəri Şafei 
«Ərriyazün-nəzərə» II c, səh. 23, İbn Səbbağ Maliki 
«Əlfüsülul-mühümmə» səh. 24, «Əlhavi siyutti» I c, səh. 
 80 
176, İbn Əsakir «Tarixi-Dəməşq» II c, səh. 47, Bilazəri 
«Ənsabül-Əşraf» II c, səh. 215, Xarəzmi «Mənaqib» səh. 
94, Əmini «Əlğədir» I c, səh. 38,41.) 
Səd ibn Vəqqas deyir: «Eşitdim, Peyğəmbər(s) 
Əli(ə.s)-nin əlindən tutub xütbə oxudu. Allaha həmd və 
səna edəndən sonra buyurdu:  
       __ Ey müsəlmanlar, mən sizin mövlanız deyiləmmi? 
 Dedilər:  
__ Bəli, əlbəttə, bizim mövlamızsan. 
Sonra Əlinin əlini yuxarı qaldırıb byurdu:  
__ Bu mənim canişinimdir. Mənim dinimi əda edir. 
Mən onun dostları ilə dost, düşmənləri ilə düşmənəm. 
(«Xəsaisun-nisa» səh. 101, «Fəzailul-xəmsə» I c, səh. 365, 
İbn Əsir «Əlbi-dayə vənnahiyə» V c, səh. 212, Əmini 
«Əlğədir» I c, səh. 38,41.) 
Yenə Səd ibn Vəqqas söyləyir ki, biz həzrəti-
Mühəmməd(s) ilə birgə idik. Qədir-Xuma yetişdikdə hamı 
dayandı. Qabaqda olanlar geriyə qayıtdı, arxada qalanlar 
isə gəlib bizə yetişdilər. Elə ki hamı bir yerə yığışdı, 
Peyğəmbər(s) buyurdu: 
__ Ey müsəlmanlar, sizin mövlanız kimdir? 
Cavabında üç dəfə dedilər:  
__ Allah və Rəsulu. 
Sonra Əli(ə.s)-nin əlini tutub yuxarı qaldırdı və 
buyurdu:  
__ Allah və Rəsulu kimin mövlasıdırsa, Əli də onun 
mövlasıdır. İlahi, ona dost olanlarla dost, düşmən olanlarla 
düşmən ol. («Xəsaisün-nisa» səh. 101, «Fəzilül-Xəmsə» I 
c, səh. 365, Təbəri «Ərriyazün-nəzərə» II c, səh. 282). 
Qədir-Xumda olanların hamısı Peyğəmbər(s)-in 
məqsədini başa düşüb anlamışdılar. Rəsuli-əkrəm(s)-in 
xəlifəsinin yanına gedib bu böyük ilahi nemətin ona 
 81 
verilməsi münasibətilə  onu təbrik də etdilər. Təbrik 
edənlərdən biri də Ömər ibn Xəttab idi. O dedi:  
__ Mübarək olsun, mübarək olsun, ey Əli ibn 
Əbitalib. Sən mənim və hər bir müsəlmanın mövlası oldun. 
(İbn Əsakir «Tarixi-Dəməşq» III c, səh. 75, 
«Mənaqibi-ibn Məğazəli» səh. 81, 24, «Mənaqibi-
Xarəzmi» səh. 94, Xətib Bağdadi «Tarixi-Bağdad» VIII c, 
səh. 290, Hüskami «Şəvahidüt-tənzil» I c, səh. 158, 
Cəzami «Sirrül-aləmin» səh. 21, «İhqaqül-həqq» VI c, səh. 
256, Əmini «Əlğədir» I c, səh. 132, «Fəraidüs-simtin» I c, 
səh. 77). İkinci dəfə dedi: «Mübarək olsun ey Əbu Talib 
oğlu, sən hər bir imanlı qadın və kişinin mövlası oldun.» 
(İbn Səbbağ «Əlfüsülül- mühümmə» səh. 24, «Əlhaviyi-
Siyuti» I c, səh. 122, «Zəxairul-Üqba» səh. 67, «Fəzailül-
xəmsə» I c, səh. 350, Zəhəbi «Tarixül-islam» II c, səh. 
197, Xacə Hənəfi «Elmül-kitab» səh. 161, «Nəmzi 
dürərüs-simtini Zərəndi» səh. 109, Qunduzi «Yənabiül-
məvəddə» səh. 30,31, 249, «Təfsiri-Fəxr-Razi» III c, səh. 
63). 
Əbu Hüreyrə deyir ki, kim zilhiccə ayının 18-i oruc 
tutsa, Allah-təala altmış ayın savabını onun nameyi-
əmalına yazar. O gün zilhiccənin 18-ci günü həzrəti-
Mühəmməd(s) Qədir-Xumda Əli(ə.s)-nin əlini tutub dedi:  
__ Mən kimin mövlasıyamsa, Əli(ə.s) də onun 
mövlasıdır. İlahi, onun dostlarına dost, düşmənlərilə isə 
düşmən ol. Onun dostlarına kömək ol. 
Bu zaman Ömər ibn Xəttab dedi:  
__ Mübarək olsun, ey Əbu Talib oğlu! Sən mənim və 
müsəlmanların mövlası oldun. 
 («Tarixi-ibn Əsakir» II c, səh. 75, Hakim Hüskani 
«Şəvahidüt-tənzil» I c, səh402, Xətib Bağdadi «Tarixi-
 82 
Bağdad» VIII c, səh. 290, Həməvəyni «Fəraidüs-simtin» I 
c, səh. 77, bab-13, «Mülhəçül- Müraciat» səh. 192, 193). 
Əli(ə.s)-nin beyət etməsi barədə əhl-təsənnün 
alimlərinin dediklərindən:  
1.İbn Qüteybə Deynəvərinin nəzərindən beyət 
İbn Qüteybə Deynəvəri adı ilə məşhurlaşmış Əbu 
Məhəmməd Abdulla ibn Qüteybə Deynəvəri böyük sünni 
alimlərindənlir. O, 12-ci İmamın qeybəti-suğra zamanında 
yaşamış və 322-ci hicri qəməri, 902-ci miladi ilində vəfat 
etmişdir. O, özünün «Əlimamətu vəs-siyasət» kitabında 
Əli(ə.s)-nin Əbu Bəkrə beyət etməkdən imtina etməsi 
barədə belə yazır:  
«Sonra Əli(ə.s)-ni: «Mən Allahın qulu və Rəsuli-
əkrəm(s)-in qardaşıyam», __ deyə-deyə Əbu Bəkrin yanına 
gətirdilər. 
Bir nəfər o Həzrətə dedi:  
__  Əbu Bəkrə beyət et. 
Həzrəti-Əli(ə.s) buyurdu:  
__ Mən rəhbər olmağa sizdən daha çox layiqəm. Sizə 
beyət etmərəm. Siz gərək mənə beyət edəsiz. Xilafəti ələ 
keçirib, onu mədinəlilərdən aldınız. Dəliliniz də bu oldu 
ki, guya Peyğəmbər(s)-in qohumlarındansınız. Siz xilafəti 
biz Əhli-beytdən qəsbkarlıqla qəsb etmisiniz. Mədinə 
müsəlmanlarına belə sübut gətirmədinizmi ki, guya 
Peyğəmbər(s)-in qohumları olduğunuzdan xilafətə daha 
layiqsiniz? Nəticədə, onlar da məhz buna görə xilafətdən 
əl çəkib onu sizə təslim etmədilərmi? İndi Mədinə 
müsəlmanlarına gətirdiyiniz dəlili mən sizə gətirirəm. Mən 
Rəsuli-əkrəm(s)-in həm sağlığında, həm də vəfatından 
sonra o Həzrətə ən yaxın şəxs olmuşam və varam. Əgər 
imanınız varsa, bizimlə insaflı davranın, yoxdursa, eləcə 
zülmkarlığınızda qalın. 
 83 
Ömər o Həzrətə dedi:  
__ Səni Əbu Bəkrə beyət etməmiş buraxmarıq. 
Həzrəti-Əli(ə.s) ona buyurdu:  
__ Bu gün işləri Əbu Bəkr üçün möhkəm düzəlt ki, 
sabah xilafəti sənə qaytarsın. Ömər, Allaha and olsun ki, 
ona heç vaxt beyət etməyəcəyəm. 
Əbu Bəkr dedi:  
__ Əgər beyət etməsən, mən səni güclə məcbur edə 
bilmərəm. 
Bu zaman Əbu Übeydə Cərrah da belə söylədi:  
__ Ey əmioğlu, sən cavansan, bunlar (Əbu Bəkr, 
Ömər) isə sənin qəbilənin ağsaqqallarıdır. Sən bunlar kimi 
təcrübəli deyilsən. Mənim nəzərimcə, Əbu Bəkir xilafətə 
daha çox layiqdir, çünki onun hakimiyyət işlərində olan 
bilik və bacarığı səninkindən daha çoxdur. Buna görə də 
xilafəti Əbu Bəkrə ver. Əgər ömür vəfa etsə, sonra sən 
xəlifə olarsan. Elm, fəzilət, təcrübə, böyük təqva və əxlaq 
sahibi, Peyğəmbər(s)-ə yaxın olduğuna görə xəlifəlik 
məqamına hamıdan çox sən layiqsən! 
 Həzrəti-Əli(ə.s) belə buyurdu:  
__ Allahı, Allahı nəzərinizə gətirin, ey mühacirlər! 
Mühəmməd(s)-in hakimiyyətini ərəblər arasında onun 
evindən öz evlərinizə aparmayın. Peyğəmbər (s) 
xanədanının məqamını əlindən almayın. Onların hüququnu 
tapdalamayın.35 
Ey mühacirlər, Allaha and olsun! Rəsuli-əkrəm(s)-in 
Əhli-beyti olduğumuz üçün xilafətə hamıdan çox bizim 
haqqımız çatır. 
2.Mədinəlilərdən yardım 
İbn Qüteybə sözünü bu məqama yetirib yazır ki, 
həzrəti-Əli(ə.s) axşamlar Fatimə(s.ə)-ni dəvəyə mindirərək 
                                               
35 İbn Əbil Hədid: «Şərhi Nəhcül-bəlağə» VI c, səh.12 
 84 
Mədinə müsəlmanlarının evinə gedir, müraciət edirdi. 
Fatimə(s.ə) ənsardan yardım istədikdə onlar belə cavab 
verirdilər: «Ey Peyğəmbər(s)-in qızı, biz daha bu kişiyə 
beyət etmişik. Artıq  iş-işdən keçmişdir. Əgər əmin oğlu 
(Əli(ə.s)) Əbu Bəkrdən qabaq bizə desəydi, onun 
hakimiyyətini qəbul edərdik». 
Həzrəti-Əli(ə.s) onların cavabında belə söylədi: 
«Mən Rəsuli-əkrəm(s)-in cənazəsini hələ dəfn etməmiş 
gəlib sizin  aranızda hakimiyyət davası etməliydim?» 
Fatimə(s.ə) də Mədinə əhlinin vəfasızlığından 
şikayətlənib demişdi:  
 __ O gecə Əbül-Həsən (Əli(ə.s)) atamın dəfn 
mərasimində qalmalıydı, amma siz ənsar və mühacirlər elə 
bir iş tutdunuz ki, Allah qarşısında cavab verməli 
olacaqsınız.36 
İbn Qüteybə Əli(ə.s)-nin beyət etməsi barəsində yazır 
ki, Əbu Bəkr ona beyət etməyənləri axtardıqda onları 
Əli(ə.s)-nin yanında tapdı. Öməri ora  göndərdi. Ömər 
Əli(ə.s)-nin evinə gəlib qapıdan: «Hamı Əbu Bəkrə beyət 
etmək üçün çölə çıxsın!» __ deyə qışqırdıqda, onlar 
Əli(ə.s)-nin evindən çölə çıxmaqdan imtina etdilər. Bu 
vaxt Ömər dedi: 
__ Ömərin canı əlində olan Allaha and olsun ki, gərək 
evdən çölə çıxasınız. Əgər çıxmasanız, evi içindəki 
adamlarla birgə yandıracağam. 
Yanındakılardan bəzisi etiraz etdi:  
__ Axı həzrəti-Fatimə(s.ə) evdədir. 
Ömər dedi:  
__ Hətta Fatimə(s.ə) evdə olsa da, yandırıcağam. 
İçəridəkilər çarəsiz evdən çıxıb Əbu Bəkrə beyət 
etdilər. Təkcə Əli (ə.s) evdən çölə çıxmadı, çünki and 
                                               
36 İbn Əbil Hədid «Şərhi Nəhcül-bəlağə» VI c, səh.13, XI c, səh.14 
 85 
içmişdi ki, «Quran»ı toplamamış çiynimə əba atıb çölə 
çıxmayacağam. Fatimə(s.ə) qapıda dayanaraq mühacirlərə 
belə xitab etdi: «Mən sizin kimi etibarsız, nankor tayfa 
görməmişəm. Siz Peyğəmbər(s)-in cənazəsinin yanında 
bizi tək qoyub öz işlərinizin dalınca getdiniz. Bizə xəbər 
vermədən aranızda xilafət məsələlərini həll etdiniz». 
Ömər Falimə(s.ə)-nin bu sözlərini eşitdikdə Əbu 
Bəkrin yanına gəlib dedi:  
__ Beyətdən boyun qaçıran bu kişini (Əli(ə.s)) 
cəzalandırmaq istəmirsənmi? 
Əbu Bəkr özünün azad etmiş olduğu qulamı Qunfuzu 
Əmirəlmöminin Əli(ə.s)-nin arxasınca göndərdi. Qunfuz 
Əli(ə.s)-nin yanına gələndə Əli(ə.s) ondan soruşdu:  
__ Nə istəyirsən? 
Qunfuz dedi:  
__ Rəsuli-əkrəm(s)-in xəlifəsi sizi görmək istəyir. 
Əli(ə.s) buyurdu:  
__ Nə tez Peyğəmbər(s)-ə yalan qoşdunuz? (Özünüzü 
onun canişini bildirdiniz) 
Qunfuz geriyə qayıdıb bu sözləri Əbu Bəkrə 
söylədikdə Əbu Bəkr hönkürtü ilə ağladı. 
Ömər ikinci dəfə Əbu Bəkrə dedi:  
__ Beyətdən boyun qaçıran bu kişiyə(Əli(ə.s)) aman 
vermə. 
Əbu Bəkr Qunfuza tapşırdı ki, Əli(ə.s)-nin yanına 
gedib ona de ki, əmirəl-möminin (Əbu Bəkr) səni beyət 
etməyə dəvət edir. 
Qunfuz Əli(ə.s)-nin yanına gəlib Əbu Bəkrin 
sözlərini ona çatdırdı. Əli(ə.s) səsini ucaldıb dedi: «Əcəba, 
o özünün olmayan bir şeyi (rütbəni) necə iddia edir?!» 
Qunfuz geriyə qayıdıb Əli(ə.s)-nin sözünü Əbu 
Bəkrə söylədikdə Əbu Bəkr yenə də hönkürtü ilə ağladı. 
 86 
Bu zaman Ömər özü ayağa qalxıb bir neçə nəfərlə 
Fatimə(s.ə)-nin evinə gəldi. Onlar qapını döydülər. 
Fatimə(s.ə) gələnlərin səsini eşidəndə uca səslə Atası 
Mühəmməd(s)-in qəbrinə sarı belə xitab etdi: «Ey Ata, ey 
Allahın Rəsulu! Xəttabın və Əbuquhayənin oğulları 
səndən sonra gör bizə nə cür zülmü rəva gördülər?!» 
Ömərin yoldaşları Fatimə(s.ə)-nin bu sözlərini və 
hönkürtüsünü eşitdikdə çox kədərləndilər, lakin Ömər 
qapıdan kənara çəkilmədi. Əli(ə.s)-ni evdən çölə çıxarıb 
Əbu Bəkrin yanına gətirdilər və ona Əbu Bəkrə beyət 
etməsini əmr etdikdə Əli(ə.s) imtina etdi. 
Dedilər:  
__ Allaha and olsun, əgər beyət etməsən, boynunu 
vurarıq. 
Əli(ə.s) buyurdu:  
__ Belə olan surətdə siz Allah bəndəsini və 
Peyğəmbər(s)-in qardaşını öldürmüş olursunuz. 
Ömər dedi:  
__ Allahın bəndəsi bəli, amma Peyğəmbərin(s)-in 
qardaşı yox.  
Əbu Bəkr bu arada sakit dayanmışdı, heç nə demirdi. 
Ömər ondan soruşdu:  
__ Əli(ə.s)-ni beyət etməyə məcbur etmirsənmi?  
Əbu Bəkr cavab verdi:  
__ Nə qədər ki Fatimə(s.ə) onun yanındadır, mən onu 
heç bir şeyə məcbur edə bilmərəm. 
Sonra həzrəti-Əli(ə.s) Rəsuli-əkrəm(s)-in qəbrinin 
üstünə gəlib hüznlü səslə belə fəryad etdi:  
 87 
«Ey anam övladı, bunlar məni çox çətin bir 
vəziyyətdə qoydular, hətta az qaldı ki, məni 
öldürsünlər».37 
Əbu Bəkrin Fatimə(s.ə) ilə söhbəti 
Bir gün Ömər Əbu Bəkrə dedi ki, gedək Fatimə(s.ə)-
nin yanına. Biz onu incitmişik. 
Ömər Əbu Bəkrlə birgə Fatimə(s.ə)-nin evinə gəldi. 
İçəri daxil olmağa icazə istədikdə həzrəti- Zəhra(s.ə) 
onlara icazə vermədi. Onlar Əli(ə.s)-nin hüzuruna gəlib 
onunla bu barədə danışaraq Əmirəl-möminin(ə.s)-i bu işdə 
vasitə etdilər. İmam Əli(ə.s) Fatimə(s.ə)-dən icazə aldı. 
Əbu Bəkrlə Ömər Fatimə(s.ə)-nin hüzuruna gəldikdə 
həzrəti-Zəhra(s.ə) üzünü onlardan yan çevirdi. Ona salam 
verdilər, lakin Zəhra(s.ə) onların salamlarını almadı. 
Əbu Bəkr dedi:  
          __ Ey Rəsuli-əkrəm(s)-in məhbubu. Allaha and olsun, 
Peyğəmbər(s)-in qohumları öz qohumlarımdan mənə daha 
əzizdir. Mən səni qızım Ayişədən də çox istəyirəm. Çox 
istərdim ki, həzrəti-Mühəmməd(s)-in yerinə mən öləydim, 
ondan sonra sağ qalmayaydım. Sən mənə elə baxırsan ki, 
guya mən fəzilətlərini bilə-bilə sənin hüququnu tapdayıb 
Atan(s)- dan qalan mirasını əlindən alıram?! Mən atan 
Rəsulullah(s)-dan belə eşitmişəm:  
«Biz peyğəmbərlər özümüzdən sonra miras 
qoymuruq. Bizdən sonra qalan sədəqədir». 
Fatimə(s.ə) buyurdu:  
             __ Əgər mən sizə atamdan bir söz desəm, ona əməl 
edərsizmi? 
Ömərlə Əbu Bəkr dedilər:  
   __ Bəli, əməl edərik. 
                                               
37 Bu parça Harunun Musa(ə.s)-ya dediyi sözdür. «Əraf» surəsi 150-ci 
ayədə gəlmişdir. 
 88 
Fatimə(s.ə) buyurdu:  
   __ Sizi Allaha and verirəm! Məgər eşitməmisinizmi 
ki, Peyğəmbər (s) buyurub:  
«Fatimənin sevinci mənim sevincim, onun qəzəbi 
mənim qəzəbimdir. Kim qızım Fatiməni sevindirsə, məni 
sevindirib, kim Fatiməni qəzəbləndirsə, məni 
qəzəbləndiribdir». 
Dedilər:  
    __ Bəli, bu sözü Rəsulullahdan da eşitmişik. 
Fatimə(s.ə) buyurdu:  
    __ Allah və mələkləri şahiddir ki, siz məni 
qəzəbləndirdiniz, sevindirmədiz. Mən Peyğəmbər ilə  
görüşəndə sizdən o Həzrətə şikayət edəcəyəm.  
Əbu Bəkr dedi:  
    __ Mən Allahın və sənin qəzəbindən Allaha pənah 
aparıram. 
Sonra Əbu Bəkr elə şiddətlə ağladı ki, az qala, ruhu 
bədənindən çıxsın. Fatimə(s.ə) ona buyurdu:  
           __ Allaha and olsun, qıldığım hər namazdan sonra 
sənə qarğış edirəm. 
Əbu Bəkr ağlar halda Fatimə(s.ə)-nin evindən çölə 
çıxdıqda insanlar onun ətrafına toplaşdılar. Əbu Bəkir 
onlara dedi:  
  __ Sizin hər biriniz gecələr öz xanımınızın yanında 
dincəlir, bir-birinizlə qolboyun olub şad-xürrəm 
yaşayırsınız. Lakin məni bu çarpışmanın arasında tək 
qoydunuz. Mənim sizin beyətinizə ehtiyacım yoxdur. 
Mənə etdiyiniz beyəti pozun!  
Ətrafdakılar dedilər:  
  __ Ey Peyğəmbər(s)-in canişini, xilafət sənsiz 
düzəlmir, çünki sən hökumət işlərində bizdən daha 
 89 
təcrübəlisən, əgər sən hakimiyyətdən əl çəksən, Allahın 
dini məhv olar.  
Əbu Bəkr dedi:  
__ Allaha and olsun, əgər dinin süst olmaq qorxusu 
olmasaydı, Fatimə(s.ə)-nin bu sözünü eşidəndən sonra 
öhdəmdə  bir müsəlmanın beyəti olsaydı belə, mən bir 
gecə də yatmazdım. 
İbn Qüteybə yazır: «Əli(ə.s) Fatimə(s.ə) vəfat edənə 
qədər Əbu Bəkrə beyət etmədi. Fatimə(s.ə) Atasının 
vəfatından sonra 75 gündən artıq yaşamadı». (Bu, İbn 
Qüteybənin yazısının sonudur). 
 
2.İbn Əbdürrəbbi Əndulusinin yazdıqları. 
Böyük sünni alimlərindən olan İbn Əbdürrəbbi 
Əndulusi adı ilə tanınmış Əhməd ibn Məhəmməd Qərtəbi 
Mərvani Maliki qiymətli kitablardan sayılan «Ələqdül-
fərid» adlı kitabının ikinci cildində «Beyət» əhvalatı 
barədə ətraflı məlumat vermişdir. 
O yazının xülasəsi belədir ki, Əbu Bəkrə beyət 
etməkdə müxalif olan şəxslər__ Əli(ə.s), Abbas və Zübeyr 
Fatimə(s.ə)-nin evində idilər. Əbu Bəkr Öməri onların 
dalınca göndərdi ki, beyət etməyənri Fatimə(s.ə)-nin 
evindən çölə çıxarsın. O, Ömərə belə tapşırdı: «Əgər 
beyətdən imtina etsələr, onlara güc tətbiq etməkdən 
çəkinmə». 
Ömər evə od vurmaq istədikdə Fatimə(s.ə) onunla 
üzbəüz dayanıb buyurdu:  
 __ Ey Xəttabın oğlu, bizim evi yandırmağa gəlmisən? 
Ömər dedi:  
  __ Bəli! Siz də başqaları kimi beyət edin. 
Əli(ə.s) evdən çıxıb Əbu Bəkrin yanına getdi və 
beyət etdi. 
 90 
Görkəmli tarixçi Məsudinin yazdıqları. 
Məsudi adı ilə tanınmış məşhur tarixçi Əli ibn 
Hüseyn «Mürrəvicüz-zəhəb» kitabında Abdulla ibn 
Zübeyrin qiyamı barədə belə yazır ki, Abdulla ibn Zübeyr 
Məkkədə olan bütün Haşimi övladlarını Əbi Talib 
tayfasında bir yerə toplamaq qərarına gəlir. Zübeyr ora 
külli miqdarda odun yığdırır. Əgər o odunlar  od tutub 
yansa idi, Bəni-Haşimin hamısı yanar, onlardan biri də 
salamat qalmazdı. Məhəmməd Hənəfiyyə də (Əli (ə.s)-ın 
oğlu) onların arasında idi. O, sonra nəql edir ki, Əbu 
Abdulla Cədəli dörd min nəfərlə Kufədən Muxtar 
tərəfindən Məkkəyə göndərilib Bəni-Haşimi bu fəlakətdən 
qurtardı.  
Məsudi yazır: «Nofəli öz kitabında Ayişənin qulluğa 
təyin etdiyi şəxslərdən biri olan Həmmad ibn Səlmədən 
eşitdiyi qəziyyəni belə təsvir edir:  
Abdulla ibn Zübeyrin qardaşı Ürvə ibn Zübeyr 
qardaşına edilən bu məzəmməti eşidəndə qardaşı tərəfdən 
üzrxahlıq edib deyirdi: «Abdullanın odun yığmaqda 
məqsədi Bəni-Haşimi qorxutmaqla beyətə razı etmək idi, 
belə ki Ömər ibn Xəttab əvvəllər Bəni-Haşimi bu yolla 
beyətə təhrik etmişdi. Ömər Onları yandırmaq üçün odun 
yığdı, çünki Haşim övladları beyət etməkdən boyun 
qaçırırdılar». 
Sonra Nofəli yazır ki, bu şərhi bir kitaba sığmayan 
bir məsələdir. Biz Əhli-beyt(ə.s)-in fəzilət və həyatı barədə 
bəhs edən «Hədaiqul-Əzhan» adlı kitabda bu barədə ətraflı 
şərh vermişik. 
Böyük alimlərdən bir neçəsinin qeydləri. 
Böyük şiə alimi mərhum Ələmul-Hüda Seyyid 
Mürtəza (vəfatı: 436-cı il hicri qəməri, təxminən 1027-ci il 
miladi) «Əşşafi» adlı kitabında Fatimə(s.ə)-nin evinin 
 91 
yandırılması barədə qaziul-quzatın fikrinin əksinə olaraq 
yazır: «Əhli-sünnə aləmində ittiham olunmayan şiə 
təriqətindən başqa digər təriqətlər də evin yandırılması 
əhvalatını nəql etmişlər. Bu barədə söylənilən rəvayətlərin 
dəlilsiz rədd edilməsinin heç bir əsası yoxdur». 
Hadisələri olduğu kimi, obyektiv, doğru-dürüst, 
qərəzsiz təsvir edən, əhli-sünnə aləmində mötəbər sayılan 
məşhur tarixçi Bilazəri Mədainiyə əsaslanaraq yazır:  
«Əbu Bəkr bir nəfər göndərdi ki, həzrəti-Əli(ə.s)-ni 
beyət etməyə təhrik etsin, lakin o Cənab beyət etmədi. 
Ömər əlində alov Əli(ə.s)-nin evinə tərəf gəldi. 
Fatimə(s.ə)-ni bir kənarda dayanmış gördü. Fatimə(s.ə) 
ona xitabən buyurdu:  
        __  Ey Xəttab oğlu, belə görürəm ki, bizim evi 
yandırmağa gəlmisən, deyilmi? 
Ömər:  
__ Bəli, bu, Atanın Allah dərgahından gətirdiyi 
şeydən güclüdür.  
Bu zaman Əli(ə.s) evdən çıxıb Əbu Bəkrə beyət 
etdi». 
Şiə tarixçiləri (raviləri) bu hadisəni çox mötəbər, 
qərəzsiz mənbələrə əsasən qeyd etmişlərlər. Maraqlı 
burasıdır ki, əhli-təsənnünün böyük raviləri də bu faktı 
olduğu kimi təsvir etmişlər. 
İbrahim  Səd Səqəfi İmam Sadiq(ə.s)-in hadisə 
barəsindəki şərhini vermişdir: «Allaha and olsun ki, 
Əli(ə.s) alovun tüstüsünün evə daxil olduğunu görəndən 
sonra beyət etdi». 
Böyük alim Seyyid ibn Tavus (vəfatı 664-cü il hicri-
qəməri, təxminən 1262-ci il miladi) Əbu Bəkrin həyatı, 
Üsamənin ordusunda onun qanunu pozması və Səqifədə 
xilafəti qəsb etməsi barədə yazdığı «Kəşfül-məhəccə» adlı 
 92 
kitabda oğluna belə deyir: «Törətdikləri ilə 
kifayətlənməyib Öməri atan Əli(ə.s) və anan Fatimə(ə.s)-
nin üstünə göndərdi. Bu zaman Abbas və Bəni-Haşimdən 
bir neçə nəfər Əli(ə.s) və Fatimə(s.ə)-nin yanında idilər. 
Onlar cəddin Peyğəmbər(s)-in vəfatı ilə əlaqədar matəm 
saxlayırdılar. Ömər əmr verdi ki, əgər evdəkilər beyət 
etmək üçün çölə çıxmasalar, evi yandırsınlar.» 
Bu faktı «Ələqdül-fərid» adlı kitabın müəllifi həmin 
kitabın dördüncü cildində, əhli-təsənnündən də bir neçə 
ravi öz yazılarında işıqlandırmışdır. Mənim bildiyimə görə 
də, Ömərdən qabaq və sonra nə Peyğəmbər, nə övliyalar, 
hətta zalımlıq və rəhmsizləkdə ad qazanmış şahlardan heç 
biri belə bir zülmü (evi içindəki adamlarla birgə 
yandırmağı) etməmişlər. Hətta kafir hökmdarlar da beyət 
etməyənləri özlərinə tabe etdirmək üçün belə vəhşiliyə əl 
atmamışlar.  
Harda görünüb ki, peyğəmbər, yaxud bir rəhbər 
insanları zəlalətdən qurtarıb onlara dünya və axirət 
səadətinə yetişməkdə yol  göstərə, Allah-təala onun 
nübüvvəti vasitəsilə zalımların əsarəti altında əzilən 
şəhərləri azad edə, sonra həmin peyğəmbər, yaxud rəhbər 
dünyadan köçə, heç insafmıdır, onun etdiklərinin 
müqabilində Rəsulullah(s)-ın hər iki dünya qadınlarının 
xanımı adlandırıb özündən sonra yeganə yadigar qoyub 
getdiyi qızını iki azyaşlı övladı ilə bərabər yandırmaqla 
hədələyib incitsinlər? 
Maraqlı bir hadisə. 
Əllamə Təbərsi «Ehticac» adlı kitabında  Əhməd ibn 
Hişamla  Übadə ibn Samitin (Peyğəmbər(s)-in alicənab 
səhabələrindən) dialoqunu vermişdir. Onu burada qeyd 
etmək yerinə düşərdi:  
 93 
Bir gün Əhməd ibn Hişam Übadə ibn Samitin yanına 
gəlib soruşdu:  
           __Müsəlmanlar Əbu Bəkr xəlifə olmamışdan öncə də 
onu digərlərindən üstün bilirdilərmi? 
Übadə cavab verdi:  
__ Biz hər hansı bir mövzu barədə sükut edəndə siz də 
sükut edin, araşdırıb yoxlama aparmayın. Allaha and 
olsun, necə ki həzrəti-Mühəmməd(s) Əbu Cəhllə 
müqayisədə peyğəmbərliyə layiq idi, eləcə də Əli(ə.s) Əbu 
Bəkr ilə müqaisədə xilafətə layiq idi.  
Biz bir gün Rəsuli-əkrəm(s)-in hüzurunda idik. Əli 
(ə.s), Əbu Bəkr və Ömər də Rəsulullah(s)-ın evinə gəldilər. 
Əvvəl Əbu Bəkr evə daxil oldu. Sonra Ömər, axırda isə 
Əli(ə.s). 
Sanki (mübarək vücudundan uzaq) Peyğəmbər(s)-in 
üstünə kül ələndi. Birdən-birə halı dəyişdi, sonra Əli(ə.s)-
yə buyurdu:  
__ Allah-təala səni bunlara əmir edə-edə, onlar səni 
qabaqlamaq istəyirlərmi? 
Əbu Bəkr:  
__ Ey Allahın Rəsulu(s), yaddan çıxartdım. 
 Ömər:  
__ Bilmədim, səhv etdim. 
Peyğəmbər(s) onlara buyurdu:  
  __ Nə unutdunuz, nə də səhv etdiniz. Sanki sizin 
rəhbəriyyət məqamını onun əlindən alıb hakimiyyəti ələ 
keçirmək üçün onunla vuruşmağınızı öz gözlərimlə 
görürəm. Allahın və Peyğəmbərinin düşmənləri bu işdə 
sizə kömək edirlər. Elə bil görürəm ki, Əhli-Beytimə zülm 
olunur və ucqar yerlərə səpələnirlər. Bu mətləb Allahın 
elmindədir. 
 94 
Sonra Peyğəmbər(s) elə ağladı ki, göz yaşları axmağa 
başladı. Bu vaxt Əli(ə.s)-yə buyurdu:  
__ Ey Əli, səbir elə, Allahdan əmr gələnə qələr səbir 
elə, döz. Allahdan başqa qüdrət və qüvvət sahibi yoxdur. 
Yalnız bu surətdə sənin üçün Tanrı dərgahında o qədər əcr 
vardır ki, iki katib mələk belə onu hesablaya bilmir. Elə ki 
xilafət əlinə keçdi,  müxaliflər Allah və Peyğəmbər 
fərmanına boyun əyənə qədər qılınc sənindir, çünki sən 
haqlısan. Səninlə birgə qiyam edənlər də haqlıdır. Habelə 
sənin övladların da səndən sonra qiyamətə qədər haqq 
sahibidirlər. 
Şiqşiqiyyə xütbəsini əks etdirən güzgü. 
Şeyx Səduq öz yazısında İbn Abbasın söylədiklərini 
belə işıqlandırır:  
«Əmirəl-möminin Əli(ə.s)-nin hüzurunda (xilafət 
zamanı) xilafət əhvalatından (Peyğəmbər(s)-dən sonra ta o 
vaxta qədər) söz düşdükdə O, hadisəni belə şərh etdi: (Biz 
onu «Nəhcül-bəlağə»dən sitat gətiririk.)  
«Allaha and olsun, Əbu Bəkr xilafət qumaşını geydi, 
halbuki çox gözəl bilirdi ki, mən İslam hökumətini idarə 
etməkdə dəyirman daşlarının mehvəri  kimiyəm (onsuz 
dəyirman fırlanmır). O, yaxşı bilirdi ki, elm və kamal 
çeşmələri dağ vücudumun ətəklərindən qaynayır. Uca 
göylərdə qanad çalan quşların mənim düşüncələrimə belə 
yetişməyə qüdrəti yoxdur. Lakin mən tək əllə haqqımı geri 
almaq üçün qiyam etmək və ya qocaları solduran, 
cavanları qocaldan, imanlı şəxsləri  ömrünün axırınadək 
incidən alçaq bir mühitdə səbir etmək fikrində ola-ola, 
xilafət kəmərini belimdən açıb kənara çəkildim. Səbir və 
təmkinin əql və müdrikliyə yaxın olduğunu gördüm. Buna 
görə səbir və təmkin yolunu tutdum. Ancaq bu halımda da 
gözümə çöp düşmüş, boğazıma sümük ilişmiş şəxsə 
 95 
bənzəyirdim. Mirasımı gözümün qarşısında qarət edirdilər. 
O vaxta qədər ki, birincisi (Əbu Bəkr) dünyadan köçdü, 
xilafəti ikinciyə (Ömər ibn Xəttaba) tapşırdı. (Burada 
İmam Əli(ə.s) şair Əşanın beytini misal gətirir: «Dünən və 
bu gün arasında çox fərq vardır. Bu gün dəvəyə minib 
çətinliyə düçar olmuşam, lakin əvvəllər Cabirin qardaşı 
Həyyam ilə çox rahatlıqda idim».38) 
Görəsən, nə üçün o, (Əbu Bəkr) sağlığında mənə 
görə müsəlmanlar ilə beyətini pozmaq istəyə-istəyə özü 
ölüm yatağında hakimiyyəti başqasına verdi. Bu ikisi 
xilafəti öz aralarında dəvənin iki döşü kimi  bölüşdürdülər. 
Onu  günlərini eyş-işrətdə keçirən insanın ixtiyarına verdi 
ki,  hökumət başçısı elə bir şəxs oldu ki, dəvə kimi itaətdən 
boyun qaçırırdı. Əgər sahibi onun yüyənini əlində möhkəm 
saxlasaydı, dartınmaqdan burnu yarılar, əgər başını 
buraxsaydı, fəlakət uçurumunda məhv olardı. Allaha and 
olsun, müsəlmanlar onun (Ömər) zamanında səhv yola 
düşüb haqdan uzaqlaşdılar. O da dünyadan köçənə qədər 
mən yenə səbir və təmkin yolunu tutdum. Ömər ömrünün 
son günlərində xilafət məsələsini şuraya tapşırdı. Məni də 
bu şuranın üzvlərindən biri güman edirdi. Doğrusu, Allah 
bizləri bu şuranın şərindən qorusun. Nə vaxt məni onlarla 
bir sırada müqayisə ediblər ki, indi də onlarla bir sırada 
təyin edirlər. Lakin yenə də səbir edib onların şurasında 
iştirak etdim.39Onlardan bəzisi (Səd ibn Vəqqas) kin 
                                               
38 Cabirin qardaşı Həyyan Yəmamə şəhərində yaşayırdı. O, tayfa 
başçısı idi. Kəsranın onun üçün göndərdiyi sərvətin nəticəsində çox 
dövlətli olmuşdu.Əşa da (yuxarıdakı şeri deyən) Həyyanın nədimi 
(həmsöhbəti) idi. 
39 Ömərin təyin etdiyi şuranın üzvləri aşağılakılardan ibarət idilər: 
Əli(ə.s), Osman, Səd Vəqqas, Əbdürrəhman ibn Uf, Təlhə və Zübeyr. 
Bu altı nəfər bir evdə yığışdı. Zübeyr öz hüququnu Əli(ə.s)-yə, Təlhə 
Osmana, Səd Vəqqas isə Əbdürrəhmana verdi. Bir az sükutdan sonra 
 96 
bəsələdiyindən məndən üz döndərdi. Digəri (Əbdürrəhman 
Osmanın anabir bacısının əri idi. Osmanla qohumluğuna 
görə) qohumluğu üstün tutdu. Qalan ikisi (Təhlə və 
Zübeyr) də xoşagəlməz cəhətlərinə görə başqa yolla 
getdilər. Nəticədə, üçüncüsü (Osman) qalib gəldi. Xilafəti 
ələ keçirdi. Yekəqarın və qarınqulu Osmanın dəvə kimi 
beytül-malı yeyib dağıtmaqdan başqa əlindən bir iş 
gəlmirdi. Atasının qohumları onunla əlbir oldular. Onlar 
bahar fəslində otlaqlara hücum edib acgözlüklə otlayan ac 
dəvələr kimi Allah malını udmaq üçün qollarını 
çırmaladılar. Nəhayət, hakimiyyətin möhkəmlənməsi üçün 
gördüyü işlər boşa getdi. Nalayiq əməlləri onun bütün 
işlərini puç etdi». 
Əli(ə.s)-nin xilafəti dövrünə bir baxış. 
İmam Əli(ə.s) «Şiqşiqiyyə» xütbəsinin ardınca 
buyurur: «Osmandan sonra hər tərəfdən dəstə-dəstə 
adamlar mənə tərəf axışdılar. Məni elə əhatəyə aldılar ki, 
az qala, iki gözümün nuru, Peyğəmbər(s)-in yadigarı 
Həsən(ə.s)-lə Hüseyn(ə.s) ayaq altda qalıb əzilsinlər. 
Əbam iki tərəfdən paralandı. İnsanlar canavar qorxusundan 
çobana pənah aparan qoyunlar kimi məni araya almışdılar, 
lakin qalxıb xilafətə gələndən sonra bəziləri (başda Təlhə 
və Zübeyr olmaqla) mənə etdikləri beyəti pozdular. Bir 
dəstəsi də (xəvaric və mariqin) mənə itaət etməyib dindən 
çıxdılar. Digərləri də (Qasitin, Müaviyə və tərəfdarları) 
                                                                                             
Əbdürrəhman Əli(ə.s) –yə dedi: «Mən öz haqqımı sənə verirəm, bu 
şərtlə ki, Allahın kitabı, Peyğəmbərin sünnəti, öz elmim və ictihadımla 
rəftar edəcəyəm.» 
Əbdürrəhman ibn Uf bu təklifi Osmana verdi. Osman da onu qəbul 
etdi. Beləliklə, Ömərin planlaşdırdığına görə, Osman xilafətə yetişdi.( 
İbn Əbil Hədid «Şərhi Nəhcül-bəlağə»,  I c, səh. 188). 
 97 
vəzifə üçün haqdan üz çevirdilər. Elə bil Allah-təalanın 
«Qəsəs» surəsinin 83-cü ayəsini heç eşitməyiblər:  
«Axirət dünyası o kəslər üçündür ki, yer üzündə 
fəsad və tüğyan edən olmasınlar. Aqibət təqvalılarındır». 
Bəli, yaxşı eşidib yaxşı da əzbərləmiş, başa düşmüşdülər. 
Lakin dünyanın bər-bəzəyi onların gözünü qamaşdırıb, 
cəvahiratı isə aldatmışdır». 
«Agah olun, toxumu çərtib insanı yaradan Allaha 
and olsun, əgər xala ətrafıma yığışıb köməyimə 
gəlməsəydi və zalımların harınlığı, məzlumların aclığı ilə 
mübarizə aparmağı Allah-təala hər bir cəmiyyətin alim 
və ziyalılarının öhdəsinə qoymasaydı, mən xilafət 
dəvəsinin yüyənini buraxıb ondan əl çəkər, sonunu 
başlanğıc camı ilə sirab edərdim. O zaman yaxşı başa 
düşərdiniz ki, sizin dünyanız mənim nəzərimdə dişi 
keçinin burnundan axan sudan belə qiymətsizdir». 
Bu zaman bir nəfər iraqlı ayağa durub imam Əli(ə.s)-
yə bir məktub verdi. (Bəziləri deyir ki, o məktubda suallar 
yazılmışdı və cavab istəyirdi.) O Həzrət məktubu axıra 
qədər nəzərdən keçirdikdən sonra ibn Abbas ona ərz etdi:  
__ Yaxşı olardı ki, sözünüzə davam edəydiniz.  
Lakin Əli(ə.s) ona belə cavab verdi:  
__ Heyhat, ey Abbasın oğlu, bu, bir dəvənin nərəsi idi. 
Çölə çıxdı, sonra da yerinə qayıtdı (alov dilləri kimi 
zəbanə çəkib sonra yenə yatdı). 
 Bu sözlərlə İmam ürəyindəkiləri açıqlayırdı. 
İbn Abbas deyir: «Allaha and olsun, mən heç bir 
söhbətə bunun qədər təəssüflənməmişəm ki, İmam istədiyi 
yerə qədər sözünü davam etdirə bilmədi». 
İbn Əbil Hədidin ustadının maraqlı söhbəti. 
Məşhur sünni alimi İbn Əbil Hədid yazır ki, İbn 
Abbasın yuxarıdakı sözü işlətməkdən məqsədi ustadımın 
 98 
(Şəbib Vasiti oğlu Əbülxeyir Müsəddiq) 603-cü il hicri 
qəməridə, təxminən miladi 1199-cu il tarixində mənə 
dediyi sözdür: «Mən bu xütbəni İbn Xitab adı ilə tanınmış 
ustadım Əbu Məhəmməd  Abdulla ibn Əhmədə oxudum. 
İbn Abbasın sözünə yetişəndə ustadım mənə dedi: «Əgər 
mən olsaydım, İbn Abbasa deyərdim ki, məgər Əli(ə.s)-nin 
demədiyi söz qaldımı ki, sən kədərlənirsən?» (O, bir xütbə 
ilə onları ifşa etmişdir.)» 
 «Allaha and olsun, əvvəlinci xəlifədən ta axırıncıya 
kimi heç bir şey qoymadı qalsın, hamısını dedi».40 
Əli(ə.s)-nin ibn Abbas ilə dərdləşməsi. 
Əllamə Məclisi (r.ə) «Biharül-Ənvar» kitabında 
«Kəşfül-yəqin»dən belə bir parça verir:  
İbn Abbas (Əli(ə.s)-nin əmisi oğlu) dedi:  
__ Mən Əli(ə.s)-nin bir şeyi xatırladıqda, yaxud 
həyəcanlı bir xəbər eşitdikdə hərəkətlərinə, üzünün 
ifadəsinə həmişə fikir verirdim. Bir gün onun Şamdakı 
silahdaşlarından biri o Həzrətə aşağıdakı məzmunda 
məktub göndərmişdi: «Ömər As, Ütbə ibn Əbi Süfyan, 
Vəlid ibn Üqbə və Mərvan Müaviyənin ətrafına yığışmış, 
Əli(ə.s)-dən söz salıb onu tənqid etmişlər. Söz yaymışlar 
ki, Əli(ə.s) Peyğəmbər(s)-in səhabələrini öldürməklə 
axırlarına çıxacaq. Onlar öz əməllərini sənin haqqında 
söyləmişlər». 
Bu məktub həzrəti-Əli(s)-yə yetişən kimi orduya əmr 
verdi ki, Nüxəylə ordugahına gedib özü onlara yetişənə 
qədər orada gözləsinlər (Oradan da Müaviyəyə qarşı 
Siffeyn döyüşünə getsinlər). Ancaq onun tərəfdaşları da 
süstlük göstərərək Kufəyə qaçıb Əli(ə.s)-ni tək qoydular. 
                                               
40 Həqiqətən, ustadın bu sözü yerində işlənmişdir. Çünki «Şiqşiqiyyə» 
xütbəsini təhlil etməklə, görünür, bütün məsələlər qısa şəkildə bəyan 
olunmuş və sübut üçün kifayət etmişdir. 
 99 
Bu hadisə əmirəl-möminin Əli(ə.s)-ni çox narahat 
etmişdi. Xəbər hər yerə yayıldı. Mən eşidən kimi gecəykən 
Əli(ə.s)-nin evinə getdim. O Həzrətin qulluqçusu Qənbərlə 
görüşüb dedim:  
__ Əmirəl-mömininin vəziyyəti necədir? 
Qənbər dedi:  
__  Əmirəlmöminin yatıbdır. 
Bu zaman Əli(ə.s) içəridən Qənbərin sözünü eşidib 
buyurdu:  
__Kimdir? 
Qənbər:  
__ Ey möminlərin əmiri, İbn Abbasdır. 
 (Bəzi mənbələrdə İbn Abbas özü dedi: «Mənəm») 
İmam icazə verdi. İçəri daxil olanda gördüm, o 
Həzrət yatağının bir tərəfində əyləşərək özünü yorğana 
bürüyübdür. Gözə çox narahat dəyirdi. Soruşdum:  
__Bu gecə nə isə halın yaxşı deyildir, ey möminlərin 
əmiri(niyə yatmırsan?). 
O buyurdu:  
-Ey Abbasın oğlu! Göz yuxudadır, lakin qəlb 
oyaqdır. Qəlb başqa bədən əzalarının hökmdarıdır. Ürək 
narahat olanda yuxu da qaçır. Gecənin əvvəlindən indiyə 
qədər gördüyün kimi fikrə getmişəm. Keçən günləri 
xatırlayıram. Gör necə müsəlmanlar əhdlərinə xilaf 
çıxdılar! Onlar sözlərinin üstündə durmadılar. Rəsuli-
əkrəm(s) sağlığında öz əshabına əmr etdi ki, mənə 
möminlərin əmiri kimi salam versinlər (Bu hadisə Qədir-
Xumda baş vermişdi). O Həzrətin vəfatından sonra 
çalışmışam ki, bu etimadı doğruldum. Mən Rəsuli-
əkrəm(s)-dən sonra ümmətin ən yaxşısı və onlara hamıdan 
yaxın olan şəxsəm. Lakin dünyaya dörd əllə bağlılıq, 
vəzifəpərəstlik üzündən insanlar məndən üz döndərib, 
 100 
itaətdən boyun qaçırırlar. (Müəllif  İmam Əli(ə.s)-nin bu 
zaman təcavüzkarlardan şikayətləndiyini qeyd edir.) 
 Sonra İmam(ə.s) sözünü belə davam etdirdi:  
__ Ey Abbasın oğlu, indi iş bura yetişib ki, 
Ciyəryeyən Hindənin oğlu Müaviyə, Əmr As, Ütbən, 
Vəlid, Mərvan və onların silahdaşlarını mənimlə bir sırada 
qələmə verirlər. Buna görə mən nə vaxta qədər tərəddüd 
içində yaşayım. Nə vaxta qədər Peyğəmbər xilafəti və 
vərasəti dünyada özünü xalqın rəhbəri hesab edən belə 
çirkin şəxslərin əlində olacaq. Xalq da onlara itaət edir. Bu 
hökmdarlar Allah dostları haqqında nalayiq sözlər 
danışırlar. Yalançılıq və keçmişdən ürəklərində 
gizlədikləri kinləri ilə öz düşmənçiliklərini davam 
etdirirlər. Peyğəmbər(s) sirlərinin mühafizəçiləri olan 
şəxslər yaxşı bilirlər ki, mənim bütün düşmənlərim mənə 
qarşı çıxmaqla şeytana itaət etmişlər. Onlar öz nəfslərinə 
qul olub axirətlərini puç etdilər. Təkcə ehtiyacsız Allahdır. 
Haqq yola hidayət edən də yalnız Odur. 
Ey Abbasın oğlu! Vay olsun o şəxsə ki, mənə zülm 
edib hüququmu tapdalayaraq bu böyük məqamı əlimdən 
aldı. Mən uşaq olan zaman hələ namaz mənə vacib 
olmamış Rəsulullah(s) ilə namaz qılanda onlar harada 
idilər. Halbuki bu mənfurlar o vaxtı bütlərə sitayiş edir, 
Allah qanunundan boyun qaçırır, küfrdən üz döndərməyin 
vaxtı yaxınlaşanda isə könülsüz İslamı qəbul etdilər. Lakin 
onların batini küfr və nifaqla yoğrulmuşdu. Allah nurunu 
söndürmək üçün Peyğəmbər(s)-in ölümünü gözləyirdilər. 
O Həzrətin vəzifəsinin sona yetməsi üçün dəqiqələri 
sayırdılar. Onların hərislik və kini o yerə çatmışdı ki, hətta 
Rəsuli-əkrəm(s)-i belə (Məkkədə) öldürmək istəyirdilər. 
Mərkəzi yığıncaqları olan «Darunnuduh»da həzrəti-
Mühəmməd(s)-i qətlə yetirmək üçün məşvərət keçirtdilər. 
 101 
Allah-təala bu barədə («Ali İmran» surəsinin 53-cü 
ayəsində)  buyurur:  
«Düşmənlər islamın məhv olması üçün tədbir 
gördülər. Allah-təala da buna qarşı tədbir gördü. Allah-
təala tədbir görənlərin ən yaxşısıdır». Həmçinin buyurur: 
 «Onlar istəyirlər ki, öz ağızları ilə Allah nurunu 
söndürsünlər. Lakin Allah-təala istəyir ki, öz nurunu 
kamil etsin. Hərçənd kafirlər istəməsələr də». 
Ey Abbasın oğlu, Peyğəmbər(s) sağlığında onları 
Allahın vəhyinə (nazil etdiyinə) dəvət edib tapşırdı ki, 
mənimlə dostluq etsinlər, amma              
 şeytan onları yollarından azdırdı. Necə ki şeytan babamız 
həzrəti-Adəm(ə.s) ilə düşmənçilik edib, həsəd apardı, 
Allah vəlisinə etdiyi həmin bu həsəd də onu Allah 
dərgahından qovdurub əbədi olaraq Allahın lənətinə düçar 
etdi. Qüreyşin mənə olan paxıllığından Allahın köməkliyi 
ilə mənə heç bir ziyan yetməyəcəkdir. 
Ey Abbasın oğlu, bu şəxslərdən hər biri istədi ki, 
hakim və hökmdar olsun, dünya onlara və qohumlarına üz 
çevirsin. Onların nəfs və dünya ləzzətlərinə bağlılıqları, 
xalqın bu dünyapərəstlərin arxasınca getməsi onları 
məcbur etdi ki, mənim ilahi hüququmu qəsb etsinlər. Əgər 
Siqli-Əsğəri (Peyğəmbər(s)-in Əhli-beyti, itrəti) kənara 
atmaq, elm ağacını kəsmək və dünyanın çiçəyi, Allahın 
möhkəm ipi, əmin qalası və Peyğəmbər övladını məhv 
etmək qorxusu olmasaydı, mənim üçün Tanrıya qovuşmaq 
susuz üçün su, yuxusuz üçün yuxu qədər əhəmiyyətli idi, 
baxmayaraq ki sinəm dərd-qəmlə və zehnim vəsvəsələrlə 
dolmuşdu, səbir etdim. 
 «Səbir gözəldir. Allah-təaladan söylədiyinizin 
müqabilində kömək istəyirəm». («Yusif», 18) 
 102 
«Keçmişdə Peyğəmbərlər öldürülür, Allah 
övliyalarına zülm olunur. Tezliklə kafirlər biləcəklər ki, 
yaxşı aqibət və axirət evi kimindir». («Rəd», 42) 
Bu zaman azan səsi eşidildi. Müəzzin «Əssəlat» 
deyib azana başladı. 
Həzrəti-Əli(ə.s) buyurdu: «Ey Abbasın oğlu, mənim 
və özün üçün istiğfar etməyi unutma. Allah bizə kifayətdir. 
O, ən gözəl mühafiəçidir. Allahdan başqa heç bir qüvvət 
və qüdrət yoxdur». 
İbn Abbas deyir: «Gecənin qurtarmasından və 
Əmirəl-möminin Əli(ə.s)-nin sözünü yarımçıq 
qoymasından çox qəmgin oldum». 
On iki nəfərin Əbu Bəkrə olan etirazı.41 
Şiə alimlərindən  bir çoxu öz kitablarında yazırlar ki, 
Əbu Bəkr rəsmi surətdə xəlifə seçilən zaman on iki nəfər 
ona qarşı etiraz səsini ucaltmışdı. Onlardan altısı 
mühacirlərdən idi. Xalid ibn Səid ibn As (Bəni 
Üməyyədən), Salman Farsi, Əbuzər Qəffari, Miqdad, 
Əmmar Yasir və Bəridə İsləmi. Qalan altısı isə 
mədinəlilərdən idi: Əbulheysəm ibn Təyhan, Səhi ibn 
Hüneyf, Osman ibn Hüneyf, Xəzimə ibn Sabit, Üməyy ibn 
Kəb və Əbu Əyyub Ənsari. 
Əbu Bəkr məsciddə minbərə çıxanda həmin on iki 
nəfər bir-birilə  məşvərət edirdi. Onlardan bəzisi: «Allaha 
and olsun, məscidə gedib Əbu Bəkri Peyğəmbər(s)-in 
minbərindən aşağı düşürmək lazımdır»,__  digəri isə belə 
dedi: «Əgər belə etsəniz, öz əlinizlə özünüzü təhlükəyə 
atmış olarsınız. Bir halda ki, Allah Quranda buyurur:  
                                               
41 Əhməd ibn Məhəmməd Hənbəli, Təbəri kimi sünni alimlərindən 
bəziləri də on iki nəfərin etiraz etmə əhvalatını qeyd etmişlər.(«Tarixi-
Təbəri») 
 103 
«Öz əlinizlə özünüzü təhlükəyə atmayın». » 
(«Bəqərə», 195) 
Yaxşısı budur ki, Əli(ə.s)-nin hüzuruna gedib bu 
barədə onunla məsləhətləşək. 
Əli(ə.s)-nin məsləhəti. 
Adını çəkdiyimiz on iki nəfər şəxs Əli(ə.s)-nin 
hüzuruna gəlib ərz etdi:  
__ Ey möminlərin əmiri, həqiqətən, sən 
müsəlmanların rəhbəri olmağa ən layiqli şəxssən, çünki biz 
Rəsuli-əkrəm(s)-dən eşitmişik: 
«Əli haqq ilə, haqq isə Əli ilədir. Hansı yerdə haqq 
varsa, Əli də oradadır». 
Biz məscidə gedib Əbu Bəkri həzrəti-Mühəmməd(s)-
in minbərindən aşağı düşürmək qərarına gəlmişik. Bu 
barədə sizinlə məsləhətləşib fikrinizi bilmək istəyirik, hər 
nə buyursanız, ona da əməl edək. 
Əli(ə.s) buyurdu:  
__ Əgər belə etsəniz, onlarla sizin aranızda çaxnaşma 
düşər. Siz isə sürmə və duz kimi azsınız. Müsəlmanlar 
yığışıb Peyğəmbərlərinin sözündən çıxmış və Allahı təkzib 
etmişlər. Mən bu baradə öz əhli-beytimlə məşvərət etdim. 
Onlar da susmağı məsləhət bildilər. Çünki müxaliflərin 
Allaha və Peyğəmbərin Əhli-beytinə olan kin və 
düşmənçiliyindən xəbərdar idilər. Onlar cahiliyyət 
dövrünün kin-küdurətini yaşadanlardır ki, o zamanın 
intiqamını bu gün almaq istəyirlər. Əbu Bəkrin yanına 
gedin. Peyğəmbərdən mənim barəmdə eşitdiyinizi ona 
deyin. Onu şübhədən çıxarın ki, qoy öz inadından əl 
çəksin. Allahın Rəsulunun əmrindən çıxdığına, onunla 
müxalifət etdiyinə görə Allah qarşısında çəkəcək cəzasını 
ona başa salıb xatırladın. 
 104 
Həmin on iki nəfər cümə günü məscidə gəlib 
(Peyğəmbər(s)-in vəfatının dördüncü günü idi) minbərinin 
ətrafında əyləşdilər. 
Əbu Bəkr minbərə çıxan zaman onlardan hər biri 
(dəlil gətirməklə) Əli(ə.s)-nin hüququnu müdafiə edib, 
onun fəzilətləri barədə həzrəti-Mühəmməd(s)-in 
buyurduqlarını ona xatırlatdılar.42 
Sözə ilk başlayan Xalid ibn Səid oldu. Sonra qalan 
mühacirlər, axırda isə ənsarlar öz sözlərini növbə ilə 
dedilər. 
Nəql olunur ki, onlar sözlərini bitirdikdən sonra Əbu 
Bəkr minbərin üstündə çarəsiz qalıb onların əleyhinə 
bundan başqa ağıllı bir söz deyə bilmədi:  
__ Sizin əmiriniz olmağa mənim ləyaqətim yoxdur. 
Mən sizlərdən üstün deyiləm. Mənə etdiyiniz beyəti pozun. 
Ömər ibn Xəttab çığırdı:  
__ Ey ləyaqətsiz, minbərdən aşağı düş. Qüreyşin 
gətirdiyi sübutlara  cavab verə bilmirsənsə, niyə belə bir 
vəzifədə əyləşmisən!? Allaha and olsun, qərara gəlmişəm 
ki, səni bu vəzifədən götürüb yerinə Hüzeyfənin azad 
etdiyi qulamı Salimi qoyum. 
Əbu Bəkr minbərdən aşağı düşdü, Ömərin əlindən 
tutub onu öz evinə apardı. Üç gün evdə qalıb 
Peyğəmbər(s) məscidinə gəlmədilər. Dördüncü gün 
çəkişmə oldu. Dörd gün idi ki, Əbu Bəkr və Ömər evdən 
çölə çıxmamışdı. Xalid ibn Vəlid min nəfərlə Əbu Bəkrin 
evinə gəlib belə dedi:  
__ Niyə evdə oturmusunuz? Allaha and olsun, Bəni-
Haşim (sizin yoxluğunuzdan istifadə edib) xilafətə göz 
dikmişdir. 
                                               
42 Bu mükalimə «Nasixüt-təvarixi xüləfa» kitabında öz əksini 
tapmışdır. səh.32,40.  
 105 
Bir tərəfdən də Hüzeyfənin azad etdiyi qulam Salim, 
eləcə də Məaz başlarına yığdıqları tərəfdarları ilə oraya 
gələrək dörd min nəfərdən ibarət bir qoşun yaradıb, 
qılınclarını siyirərək Ömər ibn Xəttabı qabağa salıb, Əbu 
Bəkri məscidə gətirdilər. Ömər sözə başlayıb belə dedi:  
__ Ey Əli(ə.s)-nin səhabələri, Allaha and olsun, əgər 
sizlərdən biri dünənki (yəni dörd gün bundan qabaqkı ) 
sözü dilinə gətirsə, başını bədənindən ayıracağıq. 
Xalid ibn Səid ayağa qalxıb Ömərə xitabən söylədi:  
__ Ey Səhhak Həbəşiyyənin oğlu, tərəfdaşlarının 
çoxluğu və qılınclarınızla bizi hədələyirsən? Allaha and 
olsun, sayımız gözə az çarpsa da, qılınclarımız sizinkindən 
daha itidir, lakin Allahın höccəti bizimlə olduğundan biz 
çoxluq təşkil edirik. Allaha and olsun, əgər imamımızın 
(Əli(ə.s)) itaəti qarşımı almasaydı, onun əmrini 
gözləmədən qılınc çəkib öz haqqımı almaq və vəzifəmi 
tamamlamaq  üçün Allah yolunda sizinlə cihad edərdim. 
Həzrəti-Əli(ə.s) Xalid ibn Səidə buyurdu:  
__ Allah-təala sənin mövqeyini və müdafiə əzmini 
gördü, sənin səyinin mükafatını qəbul etdi, əyləş.  
Xalid oturdu. Bu zaman Salman ayağa qalxıb dedi:  
__ Allah böyükdür, Allah böyükdür. Əgər yalan 
danışıramsa, hər ikisi kar olsun, iki qulağımla 
Peyğəmbər(s)-dən eşitmişəm: «Bir zaman gələr ki, 
qardaşım və əmim oğlu öz səhabəsindən bir neçə nəfərlə 
məsciddə oturar, bu zaman cəhənnəm itlərindən bir dəstə 
onu və əshabını öldürməyə gələr». İndi mənim heç şübhəm 
yoxdur ki, Peyğəmbər(s)-in buyurduğu həmin cəhənnəm 
itləri elə sizsiniz. 
Ömər bu sözü eşidən kimi bərk acıqlandı, ayağa 
qalxıb Salmana hücum etdi. Əmirəl-möminin Əli(ə.s) cəld 
 106 
qalxıb Ömərin yaxasından yapışdı və onu saxladı. Daha 
sonra Həzrət onu yerə yıxıb buyurdu:  
__ Ey Səhhak Həbəşiyyənin oğlu, əgər Allahın hökmü 
və Rəsulullah ilə bağladığım əhd olmasaydı, indi sənə başa 
salardım ki, bizlərdən hansımız qüvvətli və qalib, hansımız 
məğlubuq! 
Sonra Əli (ə.s) üzünü öz əshabına çevirib buyurdu:  
__ Qalxın, gedin. Allah sizə rəhm eləsin. Allaha and 
olsun ki, bundan sonra məscidə daxil olmayacağam. 
Qardaşlarım Musa və Harun kimi. Bəni-İsrail Musaya 
demişdi:  
«Sən və rəbbin gedin onlarla vuruşun, biz burada 
oturmuşuq». 
Allaha and olsun, Rəsuli-Əkrəm(s)-in qəbrini ziyarət 
və Allahın hökmünü icra etməkdən başqa vaxt mən 
məscidə daxil olmayacağam, çünki Peyğəmbər(s)-in 
qoyduğu qanunu təxirə salıb xalqı heyrət içində və 
sərgərdan buraxmaq olmaz. 
Əmirəl-möminin Əli(ə.s)-nin nitqi. 
Böyük Mühəddis Şeyx Kuleyni (vəfatı 328-ci il hicri 
qəməri, təxminən 916-cı il miladi) Əbu Heysəm ibn 
Teyhana əsaslanaraq belə yazır:  
«Bir gün əmirəl-möminin Əli(ə.s) Mədinədə 
(məsciddə) camaat üçün Allaha dua və səna etdikdən sonra 
belə bir söhbətə başladı:  
__ Dəni yetişdirən və insanı yaradan Allaha and 
olsun, əgər siz elm və kamalı mədənindən çıxarsaydınız, 
suyu saf və duru olan vaxt içsəydiniz, yaxşılığı öz yerindən 
götürsəydiniz, yolun aydın tərəfini tutub haqqın yolu ilə 
getsəydiniz, nicat yolları sizə aydın olub İslam ayini sizin 
üçün parlayardı. O zaman Allah nemətlərindən bütövlükdə 
faydalanaraq ailələrinizdən heç biri yoxsulluq və çətinliklə 
 107 
yaşamazdı. Hətta ərazimizdə məskunlaşan kafirlər də 
əmin-əmanlıq içərisində yaşayardılar, lakin siz zalımların 
yolunu tutdunuz. Bu işıqlıqda dünya sizin üçün 
qaranlıqlaşdı. Elm və kamal qapıları üzünüzə bağlandı. 
Özünüzə qapılıb dininizdə ixtilaf saldınız. Elminiz 
olmadan Allah dinində  fitva verdiniz. Siz yolunu 
azmışların yolunu gedərək pak yolu itirdiniz. Haqq 
rəhbərlərini boşlayıb saya almadınız. Sübh açılanda öz 
mənafeyinizə uyğun hökm verərsiniz. Qarşınıza bir məsələ 
çıxanda zikr əhlindən (Əhli-beyt(ə.s)) soruşarsınız. Biz 
sizə fitva verəndən sonra deyərsiniz: «Elm elə budur». (Bu 
cür bizim elmdə və kamalda üstünlüyümüzü dilinizlə 
deyərsiniz.) Lakin belə deməyinizin sizə heç bir təsiri 
yoxdur. Əməl meydanında onlara itaət edəndə isə, əksinə, 
onlara müxalif hərəkət edib bu əmrləri qulaqardına 
vurursunuz. Arxayın olun. Tezliklə əkdiyinizi biçib 
əməllərinizin mükafatını alacaqsınız. 
Dəni yetişdirən və insanı yaradan Allaha and olsun 
ki, mənim sizin sahib və rəhbəriniz olduğumu çox gözəl 
bilirsiniz. Mən həmin şəxsəm ki, sizə mənə itaət etmək 
tapşırılıbdır. Onun elminin nurunda sizin nicat yolunu 
tapmağınız üçün alim mənəm. Sizin Rəbbinizin, eləcə də 
Peyğəmbərinizin seçdiyi şəxs, xeyrinizi bilən mənəm. Az 
müddətdən sonra sizlərə vəd olunan şey (Allah əzabı) 
qabaqkı ümmətlərə göndərildiyi kimi sizə də göndəriləcək. 
Tezliklə Allah sizdən imamınızın kim olduğunu soruşacaq. 
Siz öz imamlarınız ilə məhşur olaraq Allah dərgahına üz 
gətirəcəksiniz. Allaha and olsun, əgər mənim Talutun43 
                                               
43 Talut saleh və qüvvətli bir gənc idi. Calut ilə döyüşmək üçün Şimuil 
Peyğəmbər tərəfindən döyüşə göndərildi. O bəni İsrail tayfasından az 
bir dəstə ilə Calut ilə döyüşüb qalib oldu. Bu hadisə «Bəqərə» 
 108 
yoldaşları qədər və ya Bədr döyüşünün müsəlman 
cəngavərləri miqdarında (313 nəfər idilər) döyüşçüm 
olsaydı, onlar da sizin düşməniniz olsaydı, onlarla birlikdə 
haqq gələnə qədər sizi   qılınclayardım, çünki bu 
qılınclamaq küfr və nifaq yolunu bağlamaq üçün yaxşı, 
dostluq və güzəştlə keçinməkdən tutarlıdır. İlahi, bizim 
aramızda haqq ilə hökm elə. Sən ən yaxşı hakimsən». 
Əbu Heysəm  (ravi) yazır ki, sonra Əli(ə.s) 
məsciddən çıxıb bir qədər yol getdi. Yolda otuz qoyundan 
ibarət bir sürü görüb buyurdu: «Allaha and olsun, əgər bu 
qoyunların sayı qədər Allahı və Rəsulunu istəyən 
şəxslərdən ibarət döyüşçülərim olsaydı, mütləq bu milçək 
yeyən uşaqları hökmranlıqlarından ayırardım». 
(«Rövzətül-kafi», səh.32) 
Dost dar gündə tanınar.  
Əbu Heysəm yazır ki, Əli(ə.s) həmin günü başa 
vuranda üç yüz altmış nəfər kişi ölənə qədər onu mühafizə 
etmək üçün o Cənaba beyət etdi. 
Əli(ə.s) onların beyətinin həqiqiliyini yoxlamaq üçün 
tapşırdı ki,  gedin, sabah başı qırxılmış halda «Əhcarüz 
zeyt»-ə (Mədinə küçələrindən biri) mənim yanıma gəlin. 
Onlar getdilər. Əli(ə.s) özü də başını qırxıb səhərisi 
həmin küçəyə getdi. Orada oturub üç yüz altmış nəfər 
kişini gözləməyə başladı, lakin onlardan cəmi beş nəfər 
başı qırxıq halda oraya yığışdı. İmam Əli(ə.s) əllərini göyə 
qaldırıb ərz etdi: «İlahi, sən gizlətdiyimiz və aşkarda 
saxladığımızdan agahsan. Yerdə və göydə heç bir şey 
səndən gizli deyil. Məni müsəlman öldür. Məni saleh 
əməlli insanlara qovuşdur. Bilin və agah olun, and olsun 
Kəbəyə, onun Sahibinə, (nüsxəyə uyğun) and olsun 
                                                                                             
surəsinin 246-252-ci ayələrində gəlmişdir. Həmin  xütbədə Talutun adı 
çəkildiyinə görə «Talutiyyə xütbəsi» də adlanır. 
 109 
Müzdəlifəyə (Ərəfata) və Minada cəmərəni (xırda daş) 
atmaq üçün hacıları oraya yetirən iti gedən dəvələrə, əgər 
Peyğəmbər(s)-in vəsiyyəti və əhdi olmasaydı, müxalifləri 
fəlakət xəndəyinə atıb ölüm şimşəklərini onların üzərinə 
yağdırardım. Onlar tezliklə sözümün mənasını başa 
düşəcəklər».44 
 
Mühacir və mədinəlilərdən Əli(ə.s)-nin dəstək 
istəməsi və Müaviyənin tənəsi. 
Tanınmış İslam tariçisi İbn Əbil Hədid yazır ki, 
Fatimə(s.ə) mədinəlilərin evinə gedib onları Əli(ə.s)-ni 
himayə etməyə çağırırdı. Müaviyənin bu barədə həzrəti-
Əli(ə.s)-yə ünvanladığı məşhur müraciəti budur:  
«Adamların Əbu Bəkrə beyət edən günü gecə öz 
həyat yoldaşını dəvəyə mindirib Həsən və Hüseynin 
əlindən tutub Bədr əhli və ilk müsəlman olanların yanına 
gedib onları öz tərəfinə dəvət etməyin mənim heç 
yadımdan çıxmır. Zövcən və uşaqlarınla birgə sənin 
haqqının qaytarılması üçün onlardan kömək istədin. Xalqa 
dedin ki, gəlin Rəsulullahın yavərinə beyət edin, ancaq 
dörd-beş nəfərdən başqa heç kim sənin sözünü qəbul 
etmədi. Canıma and olsun, əgər sən haqq olsaydın, onlar 
sənin sözünü qəbul edərdilər.45Lakin sənin etdiyin iddia 
batil idi. Bilmədən dilinə bir söz gətirdin. Bacarmadığın və 
yetişə bilməyəcəyin bir şeyə (xilafətə) əl atdın. Səni 
xilafəti ələ keçirməyə təhrik edəndə Əbu Süfyana dediyin 
sözü sən yaddan çıxarsan da, mən unutmamışam. Dedin ki, 
                                               
44 «Rövzətül-kafi» səh. 33 
45 Müaviyənin həzrəti-Əli(ə.s)- nitəhqir etməsinə baxmayaraq, İmam 
Əli(ə.s) heç vaxt geri çəkilməmiş, son nəfəsinə qədər bu çürük, mənfur 
rejimi devirmək üçün mübarizə aparmış, həmişə xalqı haqq tərəfə 
çəkmişdir. 
 110 
əgər qırx nəfər möhkəm döyüşçüm olsa (tərəfdarım olsa), 
hökmən mən bunlarla döyüşərdim. Demək, müsəlmanların 
Allahı sənin tərəfində deyildir.»46 
Malik ibn Nüveyrənin etirazı. 
«İltihabu-niranil-ihzan» kitabının xülasəsində 
mühəqqiqlərdən bəzisi (Mühəqqiqi-Feyz) belə bir mətləbi 
qeyd etmişlər. Biz ancaq onun xülasəsini veririk:  
«Əbu Bəkrin beyəti sona yetən zaman Malik ibn 
Nüveyrə (Mədinədən bir qədər aralı öz tayfasından ayrı 
yaşayan Peyğəmbər(s)-in vəfalı səhabələrindəndir) həzrəti-
Mühəmməd(s)-dən sonra kimin xəlifə olacağını yaxından 
öyrənmək məqsədi ilə Mədinəyə gəldi. 
O gün cümə günü idi. Malik məscidə daxil olduqda 
Əbu Bəkrin Peyğəmbər(s) minbərində oturub xütbə 
oxuduğunu gördü. O, bu mənzərəni müşahidə edən zaman 
dedi:  
__ Bu, Təym tayfasındandır? 
Dedilər: 
__ Bəli.   
Malik soruşdu:  
__Rəsuli-əkrəm(s)-in bizə ona itaət və dostluq etməyi 
tapşırdığı şəxs __  Vəsiyyi-Rəsulullah hanı? (yəni Əli(ə.s)) 
Müğeyrə ibn Şöbə dedi: 
__ Sən yox idin. Biz buradaydıq. Bir hadisədən sonra 
başqa bir hadisə baş verir (əvvəl Əli(ə.s)-nin xilafəti 
məsələsi var idi, indi başqasının.) 
Malik dedi:  
                                               
46 Müaviyənin bu əsassız ittihamınabaxmayaraq, Əli(ə.s) –nin elə bir 
mühitdə həmin hərəkəti onun nə qədər möhkəm iradəyə malik 
olduğunu bir daha sübut edir. Beləliklə, nəinki O, mühitdən qorxmadı, 
hətta imkanı qədər etiraz edib xalqı əməli surətdə ona arxa çevirərək 
mənfur rejimi devirmək üçün mübarizəyə dəvət edirdi. 
 111 
«Allaha and olsun, heç bir hadisə baş verməmişdir. 
Ancaq siz Allaha və Rəsuluna xəyanət edibsiniz». 
Sonra O, Əbu Bəkrin yanına gəlib soruşdu:  
          __Ey Əbu Bəkr niyə Vəsiyyi-Rəsulullah (Əli(ə.s)) 
otura-otura minbərə sən çıxmısan? 
Əbu Bəkr sərt cavab verdi:  
__ Öz dabanına idrar edən (sidikləyən) bu ərəbi 
məsciddən qovun. 
Ömər, Xalid və Qunfuz hər üçü qalxıb onu döyüb 
təhqir edərək məsciddən zorla çölə çıxartdılar. 
Malik miniyinə minib bu şeri oxuya-oxuya 
Mədinədən öz yaşadığı yerə yola düşdü:  
«Biz Peyğəmbər(s) aramızda olana qədər ona itaət 
edirdik. Bəs ey müsəlmanlar, müsəlmanlarla Əbu Bəkr 
arasındakı bu münasibət hansı qanuna əsasəndir?! (mən 
hansı dəlilə əsasən ona beyət etməliyəm?) Əbu Bəkr 
öləndən sonra Ömər onun yerinə keçəcəkdir. Bu, çox 
sarsıdıcıdır. Ömər Əbu Bəkri müdafiə edir, onun eyiblərini 
örtür. Elə bil böyük bir cəmiyyətlə cihad edir və ya bir 
qəbrin kənarında əzadarlıq edir. Lakin əgər vəsiyyi-
Peyğəmbər qiyam etsə, biz ona dəstək verəcəyik». 
(Bəzi kitablarda şerin axırıncı misrası belə verilir: 
«Əgər qüreyşlilərdən bizim aramızda coşqun xalq kütləsi 
hərəkətə gəlib haqqı tələb etsə, biz onlara arxa olarıq».) 
Malikin Xalid ibn Vəlidin əli ilə öldürülməsi. 
Elə ki Əbu Bəkrin beyəti rəsmiləşib sona yetdi, o, 
xalqın rəhbəri təyin olundu. Bu zaman Əbu Bəkr Xalid ibn 
Vəlidi çağırıb ona dedi: «Sən şahidsən ki, Malik ibn 
Nüveyrə nə dedi?! Camaatın qarşısında necə mənə etiraz 
edib bizim əleyhimizə şerlər oxudu?! İndi diqqətli ol, biz 
onun məkr və hiyləsindən kənarda qalmalıyıq. Çox guman 
ki, hakimiyyətə zərər yetirəcək. Sən onu da, tərəfdarlarını 
 112 
da öldürüb, ailələrini əsir etməlisən. Çünki mürtəd olub 
zəkat vermirlər. Sənə qoşun verib onların üzərinə 
göndərirəm». 
Xalid öz qoşunu ilə Malik ibn Nüveyrənin yaşadığı 
Bitah şəhərinə hərəkət etdi. Malik onun üstünə qoşun 
gəldiyini eşitdikdə qılıncını götürüb atın yəhərini 
bağlayaraq müdafiə olunmağa hazırlaşdı. Malik ərəb 
cəngavərlərindən sayılırdı. Onu yüz döyüşçüyə bərabər 
bilirdilər. Xalid Malikin nəyə qadir olduğunu bilirdi, ona 
görə də açıq döyüşdən çəkinib hiyləyə əl atdı. Malikə söz 
verdi ki, sən amanda olacaqsan. Malik onun sözünə 
inanmadı. Xalid xeyli and içib dedi ki, heç bir hiylə 
yoxdur. Malik onun andlarına inandı. Hətta Xalidi qoşunla 
birgə qonaq saxladı. Gecə yarıdan keçəndə Xalid 
silahdaşlarından bir neçə nəfərlə namərdcəsinə Malikin 
evinə soxulub onu öldürdü. Elə həmin gecə Xalid Malikin 
zövcəsi Ümmü Təmimi zorladı. Daha sonra Malikin başını 
kəsib qazana qoydu. Həmin qazanda da o gecə qurbanlıq 
dəvə ətindən toy şənliyi üçün xörək bişirirdilər. 
Təəccüblü burasıdır ki, Xalid Malikin kəsilmiş başı 
içində bişmiş xörəkdən yeməyi öz qoşununa əmr etmiş, 
sonra Malikin tərfdarlarının qadınlarını dindən çıxmış, 
mürtəd kimi ittiham edərək əsir aparmışdı. 
Malikin müsibəti haqda Əli(ə.s)-nin mərsiyəsi. 
Malikin faciəli surətdə qətlə yetirilməsi və onun 
qadınlarının əsir alınması xəbəri Əli(ə.s)-yə yetişəndə çox 
narahat olub buyurdu: «Hamımız Allah tərəfindən 
gəlmişik və Allaha tərəf də qayıdacağıq». 
Sonra isə onun üçün bu şeri oxudu:  
«Bir az səbir elə ki, hər bir çətinlikdən sonra asanlıq 
gəlir. Hər bir iş üçün vaxt və ölçü var. Qadir Allah bizim 
 113 
əhvalımızdan xəbərdardır. Allahın təqdiri bizim 
tədbirimizdən üstündür». 
Müəllif yazır: «Malikin Xalid tərəfindən öldürülməsi 
macərası sünni və şiə raviləri tərəfindən qeyd 
olunmuşdur».47 
Əbu Bəkr və Ömərin Malikin Xalid tərəfindən 
öldürülməsinə münasibəti. 
Əbu Qutadə Xalidin qoşunundan idi. Xaliddən  bu 
hiylə və cinayəti görəndə çox narahat olmuşdu. Ata minib 
özünü tez Mədinəyə yetirdi. Əbu Bəkrin yanına gəlib 
bütün hadisəni olduğu kimi onun üçün danışdı. Bundan 
sonra Xalidin sərkərdə olduğu orduda xidmət etmədiyinə 
and içdi.48Əbu Bəkr dedi: «Xalid hiyləgərliklə ərəbin mal 
və sərvətini qarət etmiş və mənim qanunumu pozmuşdur». 
Ömər ibn Xəttab məsələdən xəbərdar olanda Əbu 
Bəkrlə çox söz-söhbətdən sonra dedi: «Xaliddən qisas 
alınmalıdır». 
Xalid əynində üzünə dəmir çəkilmiş pambıq köynək, 
kamanında iki ox Mədinəyə qayıdaraq elə bu görkəmdə 
(qalibiyyət və sərkərdəlik rəmzi idi) Mədinə məscidinə 
daxil oldu. Ömər onu görəndə oxları onun başı üstündən 
götürüb sındırdı və dedi:  
__ Ey öz canının düşməni, müsəlmana təcavüz edib 
onu öldürürsən, sonra da həyat yoldaşını zorlayırsan?! 
Allaha and olsun, səni daşqalaq edərik. 
Xalid heç bir şey deməyib sakit dayanmışdı. Belə 
güman edirdi ki, Əbu Bəkrin də fikri belədir. Əbu Bəkrin 
                                               
47 «Tarixi-Təbəri» III c, səh. 295, «Tarixi-ibn Əsir» III c, səh.149, 
«Üsdül-Ğabə» IV c, səh. 295, «Tarixi-ibn Əsa» V c, səh. 105, 
(«Əlğədir» VII c,  səh. 158-166.) 
48 «Şərhi Nəhcül-bəlağə» ibn Əbil Hədid I c, səh. 179 
 114 
evinə gedib xüsusi bir hiyləgərliklə ondan üzrxahlıq istədi. 
Əbu Bəkr onun hiylə dolu üzrünü qəbul edib, qisasına göz 
yumdu. 
Xalid Əbu Bəkrin evindən çölə çıxdı. Ömər onu 
məscidin qapısında gözləyirdi. Xalid Ömərə dedi:  
__Yanıma gəl, ey Ümmü-Tülmənin oğlu. 
 Ömər Xalidin bu sözündən başa düşdü ki, Əbu 
Bəkrin yanından razı çıxıbdır. Ömər Xalidə heç bir söz 
deməyib evinə getdi. 
Əllamə məclisi yazır: «Ömərin Xalidi danlaması 
şəriət hökmlərini və İslam qanunlarını icra etmək məqsədi 
güdmürdü, əksinə, onun narahatlığı cahiliyyət dövründə 
Xalid ilə əhd-peyman bağladıqlarına  görə idi. Elə buna 
görə də Xalidin Səd ibn Übadəni (ənsarların başçısı) 
öldürməsi xəbərini eşidəndə Xalidi əfv etdi. 
Bəzi tarixçilərin İmamlardan nəql etdiklərinə görə, 
Ömərin xilafəti zamanı bir gün Ömər Mədinədən kənarda 
Xalid ilə görüşüb, ona demişdi:  
__Malik ibn Nüveyrənin sən öldürmüsən. 
Xalid:  
__ Bəli, aramızda olan ədavətə görə onu öldürdüm.  
Ömər bu sözdən xoşhallanıb Xalidi sinəsinə  sıxıb: 
«Sən Allahın və Rəsulullahın qılıncısan», __ dedi. 
«Quran»ın yığılması və nizamlanması. 
Süleym ibn Qeys Səqifə əhalatını Salmandan nəql 
edib bu məqama yetişir: 
 «Əli(ə.s) xalqın vəfasızlığını, yalan və bəhanələrini 
görüb evində «Quran»ı toplayıb nizamlamaqla məşğul idi. 
İşini görüb qurtarana qədər evdən çölə çıxmadı. 
Bundan qabaq «Quran» ayələri vərəq, taxta və parça 
üzərində pərakəndə yazılmışdı. Əli(ə.s) bütün «Quran»ı 
toplayaraq öz dəsti-xətti ilə yazdı, onun tənzil və təvilini, 
 115 
nasix və mənsux ayələrini müəyyən etdi. Həmin vaxtda da 
Əbu Bəkr o Həzrətə xəbər göndərdi ki, gəlib ona beyət 
etsin. 
İmam Əli(ə.s) cavab verdi ki, mən «Quran»ı 
toplamaqla məşğulam. And içmişəm ki, namaz vaxtından 
başqa «Quran»ı yığıb tənzimləməmiş evdən çölə 
çıxmayacağam». 
Əbu Bəkr və tərəfdarları bir neçə gün 
Əmirəlmömininə möhlət verdilər. Əli(ə.s) «Quran»ı yığıb 
tənzimlədikdən sonra onu bir parçaya qoyub üstünü 
möhürlədi. 
Başqa bir mənbəyə əsasən o Həzrət topladığı 
«Quran»ı götürüb Rəsuli-əkrəm(s)-in qəbrinin üstünə 
gəldi. Onu yerə qoyub iki rükət namaz qılaraq Rəsuli-
əkrəm(s)-ə salam göndərdi. Camaat Əbu Bəkrlə birgə 
məscidə yığışmışdı. İmam Əli(ə.s) də orada idi. O, uca 
səslə xalqa xitab edib buyurdu:  
__ Ey müsəlmanlar, Rəsulullah(s) vəfat edəndən 
mənim başım əvvəl Peyğəmbər(s)-in dəfninə, sonra isə 
«Quran»ın yığılmasına qarışmışdır. Bütün «Quran»ı cəm 
edib bu parçaya bükmüşəm. Rəsuli-əkrəm(s)-ə nazil olan 
hər bir ayəni burada yığmışam. Peyğəmbər(s)-in mənə 
qiraət edib yazdırdığı və təvilini (ayələrin batini mənası) 
mənə öyrətdiyi ayələrdən başqa orada heç bir şey 
yazılmamışdır. Daha qiyamət günü deməyəsiz ki, bizim 
bundan xəbərimiz yox idi, mən sizi köməyə çağırmadım, 
haqqı sizə xatırlatmadım, «Quran»ı sizə əvvəldən axıra 
kimi tanıtdırmadım. 
Ömər dedi:  
__ Bizi cəmlədiyin «Quran»a dəvət etməklə əlimizdə 
olan «Quran»a laqeyd etmə. (Bizim öz «Quran»ımız var. 
 116 
O olduğuna görə sizin «Quran»a daha ehtiyacımız 
yoxdur.)  
Başqa bir rəvayətdə isə Ömər deyir:  
__ «Quran»ı qoy qalsın. Özün isə get işinlə məşğul ol. 
Peyğəmbər(s)-in vəsiyyətinin xatırlanması. 
İmam Əli(ə.s)-nin məsciddəki xütbəsinin davamı: 
__Peyğəmbər(s) sizə vəsiyyət etmişdi ki, mən sizin 
aranızda iki böyük qiymətli şeyi əmanət qoyub gedirəm. 
Onlardan birincisi «Quran», ikincisi isə Əhli-beytimdir. Bu 
iki şey behiştdə Kövsər hovuzunda mənə yetişənə qədər 
bir-birindən ayrılmazlar. Əgər «Quran»ı qəbul edirsinizsə, 
məni də «Quran»la yanaşı qəbul edin ki, sizin aranızda 
Allahın «Quran»da nazil etdiyi hökmləri icra edim. Çünki 
mən «Quran»ın bütün ayələrinin nasix-mənsuxuna, 
təvilinə, möhkəm və mütəşabihinə, halal və haramına 
sizdən daha yaxşı bələdəm.49 
Ömər dedi:  
__ Bu «Quran»ı özünlə götür ki, nə o səndən ayrılsın, 
nə də sən ondan. Bizim nə sənin topladığın «Quran»a, nə 
də sənə ehtiyacımız yoxdur. 
Həzrəti-Əli(ə.s) «Quran»ı götürüb evinə qayıtdı. 
Namaz qıldığı yerdə oturub «Quran»ı qarşısına qoydu. 
Gözündən yaş axıda-axıda onun ayələrini oxumağa 
başladı. 
Əmirəlmöminin Əli(ə.s)-nin qardaşı ilə görüşü. 
Bu zaman qardaşı Əqil Əli(ə.s)-nin hüzuruna gəlib 
onu ağlar gördükdə Həzrətdən soruşdu:  
__ Niyə ağlayırsan? Allah sənin gözlərini heç vaxt 
yaşlı etməsin. 
Həzrəti-Əli(ə.s) buyurdu:  
                                               
49 Nasix, mənsux, təvil, möhkəm və mütəşabih-müxtəlif «Quran» və 
ayə formullarıdır. 
 117 
__ Qardaşım, Allaha and olsun! Qüreyş və onların 
tərəfdarları üçün ağlayıram ki, haqdan üz çevirib əyri yola 
düşdülər. Öz fəsad və cəhalətlərinə qayıdıb ixtilaf, nifaq 
vadisinə, sərgərdanlıq səhrasına yuvarlandılar. Əvvəllər 
Peyğəmbər(s) ilə vuruşmaq üçün əlbir olduqları kimi, indi 
də mənimlə döyüşməkdən ötrü birləşiblər. Allah onların 
cəzalarını versin ki, mənimlə olan yaxınlıq ipini qırıb, 
əmim oğlu Peyğəmbər(s)-in hakimiyyətini əlimizdən 
aldılar.  
Bu zaman hönkürüb buyurdu:  
__Hamımız Allah tərəfindən gəlmişik və ona tərəf də 
qayıdacağıq. 
Daha sonra isə aşağıdakı şeri oxudu. Şerin məzmunu 
ilə tanış olun: 
        «Əgər mənim halımın pisliyini soruşsan, deyərəm, 
ruzigarın çətinliklərinə də səbir edib çətinliklə yaşayıram. 
Mənim üçün üzümdəki kədərimi düşmənimin görüb 
sevinməsi, dostumun isə bundan narahat olması çox 
ağırdır». 
Əbu Bəkrin Əli(ə.s)-yə xəbər göndərməsi və o 
Həzrətin cavabı. 
İndi yenə  Süleym ibn Qeysin yazdıqlarına qayıdaq. 
Sonra Əli(ə.s) öz evinə gəldi.  
Ömər Əbu Bəkrə dedi:  
__ Əli(ə.s)-nin dalınca bir nəfər göndər ki, qoy gəlib 
sənə beyət etsin, çünki Əli(ə.s) beyət etməsə, xilafət 
səhmana düşməz. Əgər o bizə beyət edərsə, o zaman ona 
da aman verərik. 
Əbu Bəkr Əli(ə.s)-nin yanına bir nəfərlə xəbər 
göndərdi ki, Rəsulullah(s)-ın xəlifəsinin dəvətini yerinə 
yetir. 
 118 
Əbu Bəkrin qasidi Əli(ə.s)-nin yanına gəlib onun 
sözünü o Cənab(ə.s)-a çatdırdıqda Əli(ə.s) buyurdu: 
«Qəribədir, nə tez Peyğəmbər(s)-i təkzib (yalançı) etdiniz? 
Əbu Bəkr və ətrafındakılar yaxşı bilirlər ki, Allah və 
Rəsulu məndən başqasını öz xəlifəsi təyin etməmişdir». 
Qasid Əli(ə.s)-nin sözlərini Əbu Bəkrə çatdırdıqda 
Əbu Bəkr dedi ki, get, bu dəfə Əli(ə.s)-yə belə de: 
«Əmirəl-mömininin (Əbu Bəkr) dəvətini yerinə yetir». 
Qasid Əli(ə.s)-nin yanına gəlib Əbu Bəkrin sözünü 
ona çatdırdı. Əli(ə.s) buyurdu: «Qəribədir, onlar 
Peyğəmbər(s)-imizə verdikləri vədi nə tez unutdular?! 
Allaha and olsun, o (Əbu Bəkr) yaxşı bilir ki, bu ad 
məndən başqa bir kəsə layiq deyildir. Peyğəmbər(s) ona 
əmr etdi ki, mənə əmirəl-möminin deyib salam versin. O, 
həzrəti-Mühəmməd(s) tərəfindən bu işə sövq etdirilmiş 
yeddi nəfərdən biridir. O və onun rəfiqi (Ömər) həmin 
yeddi nəfərin arasında Peyğəmbər(s)-dən soruşmuşdu:  
__ Bu əmr Allah və Rəsulu tərəfindəndirmi? 
O zaman Peyğəmbər(s) buyurmuşdu:  
-Bəli, Allah və Rəsulu tərəfindən haqdır ki, Əli(ə.s) 
möminlərin əmiri, müsəlmanların ağası, nurani və yaxşı 
insanların bayraqdırıdır. Allah qiyamət günü onu sirat 
körpüsündə əyləşdirib onun dostlarını cənnətə, 
düşmənlərini isə cəhənnəmə göndərər. 
Əbu Bəkrin qasidi Əli(ə.s)-nin bu sözlərini  Əbu 
Bəkrə yetirdi. Onlar elə həmin gün O(ə.s)-nu beyətə dəvət 
etməkdən əl çəkdilər. 
Süleym ibn Qeys Salmanın dediklərinə əsaslanaraq 
belə qeyd edir:  
«Qaranlıq düşəndə həzrəti-Əli(ə.s) Fatimə(s.ə)-ni ata 
mindirdi. Onlar Həsən ilə Huseynin əlindən tutub Rəsuli-
əkrəm(s)-in səhabələrinin evinə getdilər. Əli(ə.s)-nin 
 119 
getmədiyi səhabə evi qalmadı. O, alicənablıqla öz haqqı 
barədə Allahı xatırladıb onları köməyə səslədi, ancaq biz 
dörd nəfərdən başqa o Həzrətin dəvətini qəbul edən 
olmadı. Həmin dörd nəfər bunlardır: Salman, Əbuzər, 
Miqdad və Zübeyr ibn Əvam. Biz başımızı (Əli(ə.s)-nin 
dostları əlaməti olaraq) qırxmışdıq. Həzrəti-Əli(ə.s)-yə 
kömək etməkdə Zübeyr bizdən daha comərd və bəsirətli 
çıxdı». 
Peyğəmbər(s)-in ailəsinə təcavüz. 
Elə ki Əli(ə.s) xalqın vəfasızlığını görüb başa düşdü 
ki, ona kömək etməkdən boyun qaçırırlar və Əbu Bəkrin 
ətrafında birləşirlər, evə qayıdıb bir daha bayıra çıxmadı. 
Belə olan halda Ömər Əbu Bəkrə dedi:  
__ Niyə Əli(ə.s)-yə xəbər göndərmirsən ki, gəlib sənə 
beyət etsin? Ondan və dörd nəfərdən başqa hamı beyət 
edibdir. 
Əbu Bəkr ürəyiyumşaq və güzəştə gedən bir adam 
kimi bir işdə çox götür-qoy edər, lakin Ömər isə daşürəkli, 
qəzəbli və acıdil idi. 
Ömər dedi:  
__ Qunfuzu50 Əli(ə.s)-ni çağırmağa göndərirəm. O, 
sərt, qəzəbli, kobuddur. Qunfuz Ədiy ibn Kəb sülaləsindən 
azad olunmuş bir quldur. 
 
Əbu Bəkr Qunfuzu bir neçə nəfərlə Əli(ə.s)-nin 
hüzuruna göndərdi. Qunfuz Əli(ə.s)-nin evinə gəlib içəri 
daxil olması üçün icazə istədi, amma Əli(ə.s) ona icazə 
vermədi. Qunfuzun yoldaşları məsciddə bir neçə nəfərlə 
oturub söhbət edən Əbu Bəkr və Ömərin yanına gəlib 
dedilər:  
__ Əli(ə.s) bizə içəri keçməyə icazə vermədi. 
                                               
50 Qunfuz Ömərin əmisi oğlu və Ədiy qəbiləsindəndir. 
 120 
Ömər: 
__ Təzədən Əli(ə.s)-nin evinə qayıdın. Əgər icazə 
verməsə, icazəsiz içəri girin. 
Onlar Əli(ə.s)-nin evinə gəlib əvvəl icazə istədilər. 
Fatimə(s.ə) qapıya çıxıb buyurdu:  
__ Mən sizə icazəsiz mənim evimə daxil olmağı 
qadağan edirəm. (Mən narahatam, evimə gəlməyin.) 
Qunfuzun yoldaşları yenə də Əbu Bəkr və Ömərin 
yanına  qayıtdılar. Qunfuz isə orada qaldı. Onlar 
Fatimə(s.ə)-nin sözünü Əbu Bəkrə çatdırdıqda Ömər 
hirslənib dedi:  
__ Bizim qadınlar ilə nə işimiz vardır? 
Sonra o, ətrafındakılara dedi:  
__ Odun yığın. 
Onlar odun yığıb Ömərlə birlikdə həzrəti-Zəhra(s.ə)-
nın evinə gəldilər. Odunları evin qapısının qarşısında 
qaladılar. Bu vaxt da Əli(ə.s), Fatimə(s.ə), Həsən və 
Hüseyn(ə.s) evdə idilər. Ömər ucadan qışqırıb dedi:  
__ Allaha and olsun, ey Əli, gərək evdən çıxıb 
Rəsulullahın xəlifəsinə (Əbu Bəkrə) beyət edəsən,  yoxsa 
evini yandıracağam. 
Fatimə(s.ə) Ömərə buyurdu:  
__ Niyə bizimlə belə rəftar edirsən? 
Ömər:  
__ Qapını aç, yoxsa od vurub yandıraram. 
Fatimə(s.ə):  
__ Allahdan qorxmursanmı, mənim evimə güclə 
soxulursan? 
Ömər oradan çəkilməyib yoldaşlarından alov istədi. 
Onlardan alovu alıb həzrəti-Zəhra(s.ə)-nın evinin qapısını 
yandırdı. Sonra qapını itələyib içəri girdikdə Fatimə(s.ə) 
onun qarşısında dayanıb fəryad etdi:  
 121 
__ Ey atacan, ya Rəsulullah! 
Ömər qılıncı qınındaca Zəhra(s.ə)-nın qabırğasına 
zərblə vurdu. O Xanımın naləsi asimana ucaldı:  
__ Ey atacan. 
Ömər qırmancı havada yellədib həzrəti-Zəhra(s.ə)-
nın qoluna elə çırpdı ki, o Xanım ucadan nalə çəkdi:  
__ Ey Rəsulullah, bax gör, Əbu Bəkr və Ömər səndən 
sonra bizimlə necə pis rəftar etdilər. 
Bu zaman Əli(ə.s) sıçrayıb Ömərin yaxasından 
tutaraq onu yerə elə vurdu ki, burnundan qan açıldı. İstədi, 
birdəfəlik onun işini bitirsin,  birdən Peyğəmbər(s)-in 
vəsiyyəti yadına düşdü. Dedi:  
__ Ey Səhhakın oğlu, and olsun Mühəmməd(s)-i 
peyğəmbərliyə seçən Allaha, əgər Allahın hökmü və 
Rəsulullah(s)-ın vəsiyyəti olmasaydı, sən mənim evimə 
heç bir vəchlə daxil ola bilməzdin. 
Ömər məscidə adam göndərib Əbu Bəkrdən kömək 
istədi. Bir dəstə Əbu Bəkrin havadarlarlarından köməyə 
gəlib Əli(ə.s)-nin evinə soxuldu. Əli(ə.s) ayağa qalxıb 
qılıncını çəkdi. Qunfuz Əli(ə.s)-nin onların üstünə qılınc 
çəkdiyini görüb qorxusundan Əbu Bəkrin yanına qaçdı, 
çünki o, həzrəti-Əli(ə.s)-nin döyüşlərdə göstərdiyi 
rəşadətindən xəbərdar idi. Baş vermiş hadisəni Əbu Bəkrə 
danışdıqda Əbu Bəkr Qunfuza dedi:  
__ Əlinin evinə qayıt, əgər evdən çıxsa, onu buraya 
gətir. Yox, əgər çıxmasa, evi içindəki adamlarla bir yerdə 
od vurub yandır. 
Qunfuz qayıdıb dəstəsi ilə birlikdə icazəsiz Əli(ə.s)-
nin evinə soxuldu. Əli(ə.s) istədi, qılıncını götürsün, 
Qunfuz onu qabaqlayıb qılıncı qapdı. Bu zaman 
Fatimə(s.ə) Əli(ə.s)-ni himayə etmək məqsədilə qabağa 
 122 
gəldi. Qunfuz tazyanəni havada yellədib Fatimə(s.ə)-ni 
vurdu. 
 «Fatimə(s.ə) o zərbələrin nəticəsində (bir müddətdən 
sonra) dünyadan köçəndə bu tazyanələrin şiddətli izləri 
(qolbaq kimi) onun qolunda açıq-aşkar bilinirdi».  
Sonra həzrəti-Əli(ə.s)-ni zorla Əbu Bəkrin yanına 
gətirdilər. Ömər əlində qılınc Əli(ə.s)-nin başı üstündə 
dayanmışdı. Xalid ibn Vəlid, Əbu Übeydə Cərrah, Əbu 
Hüzeyfənin azad olunmuş qulamı Salim, Məaz ibn Cəbəl, 
Müğeyrə ibn Şöbə, Əsəd ibn Həzir, Bəşir ibn Səd və 
başqaları əllərində qılınc Əbu Bəkrin ətrafında dövrə 
vurmuşdular. 
Həzrəti-Zəhra(s.ə)-nın qəzəbi. 
Əyyalinin yazdıqlarından:  
«Əli(ə.s)-ni evdən aparandan sonra Fatimə(s.ə) çölə 
çıxıb Əbu Bəkrə üzünü tutaraq belə buyurdu:  
__ İstəyirsiz ki, həyat yoldaşımı əlimdən alıb məni tək 
qoyasız? Allaha and olsun, əgər ondan əl çəkməsəniz 
başımı açıb atamın qəbri üstündə Allah dərgahına nalə 
çəkərəm. 
Sonra Fatimə(s.ə) Həsən ilə Hüsey(ə.s)-nin əlindən 
tutub Peyğəmbər(s)-in qəbri üstünə gəldi. 
Həzrəti-Əli(ə.s) məsələdən agah olduqda Salmana 
belə tapşırdı: 
__ Get Mühəmməd(s)-in qızı Fatimə(s.ə)-ni tap, geri 
qaytar. Sanki Mədinənin lərzəyə gəlib batdığını hiss 
edirəm. Allaha and olsun, əgər Fatimə(s.ə) saçını dağıdıb 
Peyğəmbər(s)-in qəbri üstündə Allah dərgahına nalə çəksə, 
daha Mədinə əhlinə bir an belə möhlət verilməyəcəkdir. 
Yer onların hamısını öz kamına çəkəcəkdir». 
 123 
Salman tələsik Fatimə(s.ə)-nin yanına gəlib ərz etdi: 
«Ey Mühəmmədin(s) qızı, Allah atanı bəşərin rəhmət 
qayəsi tək göndərmişdi. Evə qayıt və nifrin (qarğış) etmə». 
Fatimə(s.ə) buyurdu:  
-Salman, onlar istəyirlər ki, Əli(ə.s)-ni aradan 
götürsünlər. Daha səbrim tükənib. Qoy gedim atamın qəbri 
üstə saçımı dağıdım, Allahımın dərgahına nalə çəkim. 
Salman:  
__ Mən qorxuram ki, bu zaman yer lərzəyə gəlib 
Mədinə  əhlini udar. Əli(ə.s) məni sizin yanınıza göndərdi 
ki, nifrin etməkdən əl çəkib evə qayıdasınız. 
Həzrəti-Zəhra:  
__ O zaman mən o Cənaba itaət edib evə qayıdaram 
və səbir edərəm». 
Əllamə Təbərsi «Ehticac» adlı kitabında İmam 
Sadiq(ə.s)-dən belə nəql edir:  
«Əli(ə.s)-ni evdən aparanda bütün Bəni-Haşim 
xanımları evdən çıxıb həzrəti-Mühəmməd(s)-in qəbri 
üstünə gəldilər. Həzrəti-Zəhra(s.ə) ucadan səsləndi: 
«Əmim oğlunu buraxın! And olsun Mühəmməd(s)-i haqq 
göndərən Allaha! Əgər onu buraxmasanız, saçımı dağıdıb 
Peyğəmbər(s)-in köynəyini başıma tutaram və Allah 
dərgahına nalə çəkərəm. Saleh peyğəmbərin dəvəsi51 Allah 
dərgahında mənim övladlarımdan əziz deyildir». 
Salman deyir ki, Fatimə(s.ə)-nin yaxınlığında 
dayanmışdım. Allaha and olsun, Peyğəmbər(s) məscidinin 
divarlarının yerdən necə aralandığını gördüm, belə ki  o 
                                               
51 Yəni Saleh(ə.s) -in günahkar qəbiləsi Salehin dəvəsini tutub 
öldürmüşdülər. Allah da onları cəzalandıraraq məhv etdi. Mənim də 
övladlarım Salehin dəvəsindən əskik deyillər. (Səmud tayfası, Salehin 
dəvəsi və onların cəzalandırılması macərası «Quran»da müxtəlif 
yerlərdə, o cümlədən «Şəms» surəsi 11-15-ci ayələrdə gəlmişdir.) 
 124 
aralıqdan bir şəxs asanlıqla sivişib keçə bilərdi. Yaxına 
gəlib dedim:  
__ Ey alicənab xanım, ey mənim sərvərim! Allah 
Atanı bəşərin mərhəmət qayəsi qərar verdi. Siz camaatın 
əzaba düçar olmasına səbəb olmayın. 
Fatimə(s.ə) evə qayıtdı. Məscidin yarığı birləşdi, 
divarların dibindən toz qalxıb burnumuza doldu». 
Böyük ravi və alim Şeyx Kuleyni İmam Baqir(ə.s) və 
İmam Sadiq(ə.s)-dən nəql edir ki, işin bu dərəcəyə 
yetişdiyini görən həzrəti-Fatimə(s.ə) Ömərin libasından 
çəkib buyurdu:  
__ Allaha and olsun, ey Xəttabın oğlu, əgər arada 
günahsız bəndələr də bəlaya düçar olmasaydı, yaxşı 
bilirsən ki, and içib Allaha pənah aparardım və tezliklə də 
Allah istədiyimi müstəcab edərdi. 
Həmçinin rəvayət olunur ki, Əli(ə.s)-ni evdən 
aparanda Fatimə(s.ə) Peyğəmbər(s)-in köynəyini başına 
tutmuşdu. O, Həsən(ə.s) və Hüsey(ə.s)-nin əlindən tutub 
Əbu Bəkrin yanına gəlib buyurdu:  
__ Mən sənə neyləmişəm? İstəyirsən, əmim oğlunu 
öldürüb uşaqlarını başsız qoyasan? Allaha and olsun, əgər 
pis olmasaydı, saçımı açıb, Allah dərgahında şivən 
edərdim. 
Əbu Bəkrin tərəfdarlarından bir nəfər ondan soruşdu:  
__ Nə qərara gəlirsən? Camaatın məhv olmağınımı 
istəyirsən? 
Onlar Əli(ə.s)-ni buraxdılar. Əli(ə.s) həzrəti-
Zəhra(s.ə)-nın əlindən tutub evə apardı. 
Başqa bir rəvayətdə İmam Baqir(ə.s)-dən nəql 
olunur: «Allaha and olsun, əgər Fatimə(s.ə) saçını 
yolsaydı, hamı məhv olardı». 
 125 
İbn Əbil Hədidin qeydlərində Əli(ə.s)-dən beyətin 
alınması.  
Məşhur sünni alimi İbn Əbil Hədid Cövhərinin 
«Əssəqifə» kitabında belə yazılır:  
«Əbu Bəkr Ömərdən soruşdu:  
__ Xalid ibn Valid hanı?  
Ömər Xalidi çağırtdırdı. Əbu Bəkr Ömərlə Xalidə 
dedi:  
__ Gedin Əli(ə.s) ilə Zübeyri buraya gətirin. 
Ömərlə Xalid həzrəti-Zəhra(s.ə)-nın evinə gəldilər. 
Xalid qapıda dayandı. Ömər evə keçib Zübeyrdən soruşdu:  
__ Əlindəki qılınc nədir? 
Zübeyr:  
__ Bu qılıncı əlimdə tutmuşam ki, Əli(ə.s)-yə beyət 
edim. 
Səhabədən bir neçəsi, o cümlədən Miqdad və Bəni- 
Haşimin hamısı evdə idi. Ömər qılıncı Zübeyrin əlindən 
qapıb evdə olan daşın üstünə zərb ilə vuraraq sındırdı. 
Sonra Zübeyrin əlindən tutub çölə çıxartdı. O, Xalidə dedi:  
        __ Zübeyrdə gözün olsun. 
Xalid Zübeyri saxladı. 
Sonra Ömər Əli(ə.s)-nin evinə daxil olub ona dedi:  
 __ Qalx, beyət et!52  
Əli(ə.s) beyətdən imtina etdi. Ömər Əli(ə.s)-nin əlini 
tutub dedi: 
 __ Ayağa qalx!  
O Cənab(ə.s) itaət etmədi. Nəhayət, Ömər O(ə.s)-nu 
güc tətbiq edərək çölə çıxarıb Xalidə tapşırdı. Xalidin 
yanında çox adam var idi. Ömər öz yoldaşları ilə birlikdə 
Əli(ə.s) ilə Zübeyri zorla məscidə apardı. Camaat hər 
                                               
52 «Şərhi Nəhcül-bəlağə» İbn Əbil Hədid VI c, səh.48 
 126 
tərəfdən axışıb tamaşa edirdi, belə ki Mədinənin küçələri 
adamlarla dolmuşdu. 
Fatimə(s.ə) Ömərin bu hərəkətini görəndə fəryad 
edib camaatın arasına gəldi. Bəni-Haşimdən və başqa 
qəbilələrdən qadınlar onu əhatəyə aldılar. Fatimə(s.ə) 
ucadan dedi:  
  __ Əbu Bəkr, nə tez Peyğəmbər(s)-in Əhli-beytinə 
hücum etməyə cəsarət etdin!? Allaha and olsun, mən daha 
ölənə kimi Ömərlə kəlmə də kəsməyəcəm». 
Ravi yazır: «Elə ki Əli(ə.s) və Zübeyr beyət etdi, 
fitnələr yatdı. Əbu Bəkr Fatimə(s.ə)-nin yanına gedib 
Ömərin bağışlanmasını xahiş etdi». 
İbn Əbil Hədid (yuxarıdakı rəvayəti nəql edib öz 
fikrini bildirərək) qeyd edir: «Mənim fikrimcə, 
Fatimə(s.ə)-nin son nəfəsinə qədər Əbu Bəkr və Öməri 
dindirmədiyi bir həqiqətdir. Xanım(s.ə) onlardan incik 
getdi. Vəsiyyət etdi ki, onlar onun cənazəsinə namaz 
qılmaqda iştirak etməsinlər. Bu hadisə bizim səhabələrin 
nəzərincə, kiçik günahlardan sayılıb bağışlanılması 
mümkün olan şeylərdir. Əlbəttə, yaxşı olardı ki, Əbu Bəkr 
və Ömər Fatimə(s.ə)-yə ehtiram edib onun yüksək 
məqamına hörmət edəydilər. Lakin onlar ixtilaf və 
təfriqədən qorxub məsləhət bildikləri işi yerinə yetirmişlər. 
Onlar dində möhkəm yəqinliklə böyük məqam 
sahibləridirlər. Əgər belə hadisələr də sübuta yetirilmiş 
olsa, bu böyük günahlardan sayılmır. Əksinə, kiçik 
günahlardan sayılaraq təvəlla və təbərra (dostluq və 
düşmənçilik) meyarı olmamışdır». (İbn Əbil Hədid. «Şərhi 
Nəhcül-bəlağə» VI c, səh.50) İbn Əbil Hədidin bu 
mühakiməsi düzgündürmü? Belə əməlləri kiçik 
günahlardan hesab etmək olarmı? Özünüz mühakimə edin. 
 127 
Peyğəmbər(s)-in gözünün nuru, hər iki dünya 
qadınlarının xanımı həzrəti-Fatimə(s.ə)-yə qarşı güc 
tətbiq edilməsi. 
Əllamə Məclisi «Biharül-ənvar» kitabında Süleym 
ibn Qeys Hilali Kufiyə, Əban ibn Əyyam Süleymə 
əsaslanaraq belə bir faktı qeyd edirlər: «Peyğəmbər(s) 
vəfat edəndə hələ cənazəsini dəfn etməmiş müsəlmanlar 
Rəsuli-əkrəm(s) ilə bağladıqları əhd-peymanı pozub 
mürtəd oldular və Rəsulillah(s) tərəfindən təyin olunmuş 
yolun əksinə getdilər. 
Əli(ə.s) Peyğəmbər(s)-in cənazəsini qüsl edib, kəfənə 
tutub, namaz qılıb, dəfn etdikdən sonra evə qayıdıb 
Peyğəmbər(s)-in vəsiyyətinə əməl edərək «Quran»ı tərtib 
edib tənzimləməklə məşğul oııldu. Bu kimi işlər onu baş 
vermiş hadisələrdən kənarda saxladı. O zaman Ömər Əbu 
Bəkrə demişdi:  
__ Hamı sənə beyət edibdir. Təkcə bu kişi __ Əli(ə.s) 
və Əhli-beytindən başqa. Bir nəfər göndər ki, gəlib beyət 
etsin. 
Əbu Bəkr Ömərin Qunfuz adlı əmisi oğlunu həzrəti-
Əli(ə.s)-nin dalınca göndərib ona tapşırdı:  
__ Get Əli(ə.s)-yə de ki, Peyğəmbər(s)-in canişininin 
dəvətini qəbul elə. 
Qunfuz bir neçə dəfə Əli(ə.s)-nin yanına gəlib Əbu 
Bəkrin sözünü ona yetirdi. Lakin Əli(ə.s) beyətdən imtina 
etdi. 
Axırda Ömər hirslənib ayağa qalxdı. Xalid ibn Vəlidi 
və Qunfuzu çağırıb onlara tapşırıq verdi ki, odun yığsınlar. 
Onlar özləri ilə odun götürüb Ömərlə birlikdə Fatimə(s.ə)-
nin evinə yollandılar. 
Fatimə(s.ə) qapının arxasında dayanmışdı. Hələ 
Peyğəmbər(s)-in matəm şalını başından açmamışdı. O, 
 128 
Rəsulillah(s)-ın ayrılığından zəifləyib taqətdən düşmüşdü. 
Ömər qapıya yaxınlaşıb qapını döyərək ucadan qışqırdı:  
__ Ey Əbu Talibin oğlu, qapını aç. 
Fatimə(s.ə):  
 __ Ömər! Niyə biz matəmdə ola-ola bizdən əl 
çəkmirsən? 
Ömər:  
__ Qapını aç. Yoxsa evə od vurub yandıraram. 
Fatimə(s.ə):  
__ Ömər, Allahdan qorxmursanmı? İcazəsiz mənim 
evimə daxil olub hücum çəkirsən? 
Ömər öz fikrindən dönməyib qapıya od vurdu. Yarı 
yanmış qapını itələyib içəri daxil olanda Fatimə(s.ə) 
onunla qarşı-qarşıya gəlib fəryad etdi:  
__ Ata can, ey Allahın Rəsulu! 
Ömər qılıncı qınındaca qaldırıb həzrəti-Zəhra(s.ə)-
nın qabırğa nahiyəsinə endirdi. O Xanımın naləsi göyə 
ucaldı. Ömər qırmancını havada yellədib həzrəti-
Zəhra(s.ə)-nın qoluna çırpdı. Fatimə (s.ə) fəryad etdi:  
__ Ey atacan! 
Bu zaman Əli(ə.s) cəld gəlib Ömərin yaxasından 
tutub yerə vurdu. Ömərin burnundan qan açıldı. Həzrəti- 
Əli(ə.s) xəncəri çəkib onu öldürmək istəyəndə 
Peyğəmbər(s)-in vəsiyyəti yadına düşdü. Peyğəmbər(s) 
ona hər şeyə dözüb səbirli olmağı vəsiyyət etmişdi. 
Əli(ə.s) dedi: 
__Yaxşı bilirsən ki, əgər həzrəti-Mühəmməd(s)-in 
vəsiyyəti olmasaydı,  sən mənim evimə icazəsiz daxil ola 
bilməzdin. 
Ömər fəryad edib köməyə çağırırdı. Bir neçə nəfər 
onun köməyinə gəlib Əli(ə.s)-nin evinə doluşdu. O Həzrəti 
çəkə-çəkə məscidə tərəf beyət etməyə apardılar. 
 129 
Fatimə(s.ə) də qapının kənarında dayanıb baxırdı. Qunfuz 
qırmancı ilə fatimə(s.ə)-ni vurdu. Həzrəti-Fatimə(s.ə) vəfat 
edəndə qırmancın izləri onun qolunda hələ də qalmışdı. 
Sonra Qunfuz qapını itələyib açanda qapını Fatimə(s.ə)-nin 
böyrünə elə vurmuşdu ki, o Xanımın qabırğasının biri 
sınmışdı və bətnində olan uşağı məhv olmuşdu. Bu 
hadisədən sonra həzrəti-Zəhra(s.ə)  yatağa düşüb aldığı 
həmin zədələrdən də şəhadətə yetişdi. 
Qunfuza təşəkkür. 
Müəllif yazırr: «Süleym ibn Qeysdən nəql 
olunmuşdur ki, Ömər ibn Xəttab bütün işçilərin maaşının 
yarısını (büdcənin azaldığına görə) cərimə olaraq onlardan 
tutdu. Lakin Qunfuzun maaşını bütövlükdə ödədi. Süleym 
deyir ki, Peyğəmbər(s) məscidinə gedib gördüm ki, bir 
dəstə adam məscidin bir küncündə oturub söhbət edir. 
Onların hamısı Bəni-Haşimdən idi. Təkcə Salman, Əbuzər, 
Miqdad, Məhəmməd ibn Əbu Bəkr, Ömər ibn Əbi Səimə 
və Qeys ibn Səd ibn Übadədən başqa. Bu yığıncaqda 
Abbas (Peyğəmbərin əmisi) Əli(ə.s)-dən soruşdu:  
__ Niyə Ömər başqa işçilər kimi Qunfuzun pulundan 
tutmadı? 
Həzrəti-Əli(ə.s) ətrafına baxıb gözlərindən yaş 
axıdaraq buyurdu: 
 __ Qunfuzun pulunu kəsmədi ki, ona bu yolla öz 
təşəkkürünü bildirsin. Çünki onun Fatimə(s.ə)-yə vurduğu 
qamçının izləri həzrəti-Zəhra(s.ə) vəfat edənə qədər onun 
qolunda qolbaq kimi qaralmışdı». 
İmam Həsə(ə.s)-nin Müğeyrə ibn Şöbəyə 
söylədikləri. 
Süleym ibn Qeys qeyd edir ki, İmam Həsən 
Müctəba(ə.s) öz ehticacında Müaviyə və tərəfdarları ilə 
 130 
geniş söhbət edərkən həzrəti-Əli(ə.s)-yə nalayiq töhmətlər 
vuran Müğeyrə ibn Şöbəyə buyurmuşdu: 
«Sən Allahın düşməni, «Quran»ın ziddinə gedən və 
Peyğəmbər(s)-i təkzib edən bir şəxssən. Sən Peyğəmbər(s) 
qızına əl qaldırdın. Onu yaralayıb bətnindəki uşağının 
məhv olmasına səbəb oldun. Cəsarətlə Peyğəmbər(s)-in 
ziddinə gedib o Həzrətin Fatimə(s.ə)-nin şəninə buyurduğu 
kəlamı alçaq tutdun: «Sən behişt qadınlarının xanımısan». 
Ey Müğeyrə, Allah sənin cəzanı versin, yalan 
sözlərinin günahının ağırlığını boynuna qoysun53». 
Feyz Kaşaninin yazılarında Əli(ə.s)-nin beyət 
etməsi. 
İslam dünyasının məşhur filosoflarından sayılan Feyz 
Kaşani «Elmül-yəqin» kitabında həzrəti-Əli(ə.s)-nin evinə 
hücum olunması barədə «İntibahi Niranül-əhzan» kitabına 
əsaslanaraq belə qeyd edir:  
«Ömər azad olunmuş qullardan və münafiqlərdən bir 
neçəsini yığaraq Əli(ə.s)-nin evinə yollandı. Onlar qapını 
bağlı görüb ucadan səsləndilər:  
__ Əli, çölə çıx! Peyğəmbər(s)-in canişini səni öz 
hüzuruna tələb edir. 
Həzrəti-Əli(ə.s) qapını açmadı. Onlar evi yandırmaq 
üçün qapının ağzına odun qaladılar. Ömər yenə qışqırıb 
dedi:  
__ Allaha and olsun, əgər qapını açmasa, evə od 
vuracağam. 
Fatimə(s.ə) onların evi yandıracağını başa düşüb 
qapını açdı. Onlar Fatimə(s.ə)-yə örtünmək üçün imkan 
                                               
53 Tarixi sənədlərdə Müğeyrə ibn Şöbənin şəxsən özünün həzrəti-
Zəhra(s.ə)-ya əl qaldırması barədə heç bir fakt yoxdur. Lakin o,  
Peyğəmbər(s) ailəsinin əleyhinə camaatı təhrik edən bir şeytan kimi 
xatırlanmışdır. 
 131 
vermədən qapını  itələdilər. O Xanım(s.ə) naməhrəmlərin 
gözü qarşısında qalmamaq üçün qapının arxasına keçdi. 
Ömər qapını itələdi. Fatimə(s.ə) qapı ilə divar arasında 
qalıb bərk sıxıldı. Bu zaman Ömər və yoldaşları evə 
soxuldudar. Həzrəti-Əli(ə.s) yerdə oturmuşdu. Onlar 
Əli(ə.s)-ni dövrəyə alıb yaxasından və qollarından tutaraq 
zorla məscidə tərəf apardılar. 
Fatimə(s.ə) özünü yetirib onlarla Əli(ə.s)-nin 
arasında dayanaraq buyurdu:  
__ Allaha and olsun, qoymaram, əmim oğlunu zülmlə 
məscidə tərəf aparasanız. Vay olsun sizə, nə tez Allaha və 
Rəsuluna xəyanət edib Əhli-beytinə zülm etdiniz. Halbuki 
Peyğəmbər(s) bizə itaət etməyi və bizimlə dost olmağı sizə 
tapşıraraq tövsiyə etmişdi ki, bütün işlərinizdə bizdən 
yapışasınız. Allah da Müqəddəs kitablarda buyurdu:  
«Ey Peyğəmbər, xalqa de ki, Əhli-Beytimə 
məhəbbət göstərməkdən başqa sizdən Peyğəmbərliyimə 
görə heç nə istəmirəm.»  
(«Şura» surəsi, 23) 
Ravi yazır: «Fatimə(s.ə)-nin bu sözü insanların 
çoxunun dağılışmasına səbəb olmuşdu.  
Ömər bir nəfərlə orada qalıb əmisi oğluna  belə 
göstəriş verdi: «Əgər Fatimə(s.ə) müqavimət göstərsə, ona 
öz gücünü göstərməkdən çəkinmə». 
Qunfuz qırmancla Fatimə(s.ə)-nin böyrünə və 
kürəyinə elə vurmuşdu ki, qırmancın izləri bədənində 
qalmışdı. Həmin bu zərbələr də Peyğəmbər(s)-in 
«Möhsün» adlandırdığı Fatimə(s.ə)-nin bətnindəki uşağın 
siqt olmasına səbəb olmuşdu. Onlar əmirəl-möminin 
Əli(ə.s)-ni çəkə-çəkə məscidə tərəf Əbu Bəkrin qarşısına 
gətirdilər. Həmin anda Fatimə(s.ə) hövlank məscidə, daxil 
olaraq Əli(ə.s)-ni onların əlindən almaq istədi. Lakin 
 132 
bacarmadı. Oradan atasının qəbri üstünə gedib ürək 
yanğısı, ah-nalə ilə ağlayaraq belə buyurdu: «Atacan, 
canım kədər və qüssə içində bədənimdə məhbus olubdur. 
Kaş bu qüssə və kədərlə birgə bədənimdən çıxaydı. 
Atacan, əfsuslar olsun sənin ayrılığına, əfsuslar olsun 
nəvələrin Həsən və Hüseyn(ə.s)-in atası, sənin Həbibin, 
əmirəl-möminin Əli(ə.s)- nin ayrılığına ki, onu uşaqlıqda 
tərbiyə etdin. Böyüyəndə onu qardaşın kimi çağırdın. O, 
sənin ən yaxın dostun və ən sevimli səhabən idi. O, 
hamıdan əvvəl islamı qəbul edib sənə tərəf gəldi, ey 
məxluqatın Əşrəfi! 
 İndi onu dəvəni aparan təki əsir aparırlar». 
Sonra ürəkyandırıcı nalə çəkib dedi: «Mühəmməd, 
ey dost, ey Əbəlqasim, ey Əhməd. Əfsuslar olsun, 
dostların azlığına. Əfsuslar olsun bu müsibətli, qəmli, acı 
ruzigara.» 
Fatimə(s.ə) bu sözləri deyib huşunu itirərək yerə 
yıxıldı. Camaat onun bu vəziyyətindən təsirlənib ucadan 
nalə çəkərək ağladı. Peyğəmbər (s) məscidini başdan-başa 
matəm bürümüşdü. 
Sonra Əli(ə.s)-ni Əbu Bəkrin qarşısında dayandıraraq 
ona dedilər: «Əlini uzadıb beyət et!» Həzrəti-Əli(ə.s) 
byurdu: «Allaha and olsun, beyət etmərəm, çünki mənim 
beyətim sizin boynunuzdadır. (Siz mənimlə Qədir-Xumda 
beyət etdiniz. Ona vəfadarlıq edin.)» 
Əbu Bəkrin Əli(ə.s)-nin əlinə əıııl verməsi. 
Ədiyy ibn Hatəm (Peyğəmbər(s) və Əli(ə.s)-nin 
dostlarındandır) deyir: «Əli(ə.s) üçün ürəyim elə yandı ki, 
heç kim üçün elə yanmamışdı və yanmayacaq. Əli(ə.s)-nin 
yaxasından və qollarından tutub məscidə tərəf çəkə-çəkə 
apararaq deyirdilər:  
__ Əbu Bəkrə beyət et! 
 133 
O buyurdu:  
__  Əgər beyət etməsəm, nə olar? 
Cavab verdilər ki, boynunu vurarıq. Əli(ə.s) üzünü 
göyə tutub dedi: «İlahi, şahid ol ki, bunlar məni öldürməyə 
gəliblər, halbuki mən Allahın bəndəsi və Peyğəmbər(s)-in 
qardaşıyam». 
Onlar yenə Əli(ə.s)-yə dedilər:  
__ Beyət etmək üçün əlini uzat. 
O Cənab itaət etmədi. Onlar güclə onun əlini tutub 
çəkdilər. Həzrəti-Əli(ə.s) barmaqlarını  yumdu. 
Yanındakılar nə qədər etdilərsə, onun yumruğunu aça 
bilmədilər. Nəhayət, Əbu Bəkrin əlini qabağa çəkib 
Əli(ə.s)-nin yumulmuş əlinə (yumruğuna) sürtdülər. O 
halda isə həzrəti-Əli(ə.s) üzünü Peyğəmbər(s)-in qəbrinə 
tutaraq deyirdi:  
«Ey anam oğlu, camaat məni zəiflədib, az qaldı ki, 
öldürsün.»54(«Əraf» surəsi, 150.) 
Ravi yazır:  
Əli(ə.s) üzünü Əbu Bəkrə tutub bu şeri dedi:  
«Əgər sən şura yolu ilə xalqın rəhbəri olmusansa, bu 
necə şuradır ki, onun (mənim kimi) məşvərətçiləri orada 
olmamışlar. Yox, əgər qohumluğu dəlil gətirirsənsə, 
başqaları Peyğəmbər(s)-ə səndən daha yaxındır».55 
O Həzrət təkrar-təkrar buyururdu: «Əcəba, xilafət 
səhabəlik və qohumluqlamı sabit olur?»56 
Evin yandırılması hadisəsi Ömərin öz dilindən. 
                                               
54 Bu mənbəyə əsasən Əli(ə.s) beyət etməmişdir. 
55 Bu şer «Nəhcül-bəlağə»də 190-cı hikmətdə qeyd olunmuşdur. 
56 Bu, eynilə İbn Əbil Hədidin «Şərhi Nəhcül-bəlağə»sində XVIII c, 
səh.416, Xoyinin «Şərhi Nəhcül-bəlağə»sində 190-cı hikmətdə 
işlənmişdir. 
 134 
Ömər ibn Xəttab Müaviyəyə57 məktubunda (beyət və 
qapının yandırılması barədə) belə yazmışdı: «Qabaqcadan 
öz adamlarımızla Əli(ə.s)-nin evinə getdim. Fizzə (həzrəti-
Fatimə(s.ə)-nin kənizi) çölə çıxdı. Ona dedim:  
__ Əli(ə.s)-yə de ki, çölə çıxıb Əbu Bəkrə beyət etsin. 
Çünki bütün müsəlmanlar ona beyət etmişlər. 
Fizzə:  
__  Əmirəl-möminin Əli(ə.s) «Quran»ı tərtib etməklə 
məşğuldur. 
Dedim ki, bu sözləri bir yana qoy, Əli(ə.s)-yə de ki, 
çölə çıxsın, yoxsa evə daxil olub onu zorla apararıq. Bu 
zaman Fatimə(s.ə) çölə çıxıb qapının qarşısında dayanıb 
dedi:  
__  Ey yolunu azmış yalançılar, nə deyirsiniz, bizdən 
nə istəyirsiniz? 
Dedim:  
__ Niyə əmin oğlu cavab verməyə səni göndərib, 
amma özü pərdə arxasında oturub gizlənib?! 
Fatimə(s.ə):  
__ Ey Ömər, sənin bu tüğyanın və meydan oxumağın 
məni evdən çıxararaq höccəti sənə və sənin kimi hər bir 
yolunu azmışa tamam etdi. 
Dedim:  
__ Boş-boş sözləri bir kənara qoy. Əli(ə.s)-yə de ki, 
çölə çıxsın. 
Dedi:  
                                               
57 Müaviyə Əbu Bəkrin xilafəti zamanı qardaşı Yəzid ibn Əbi 
Süfyandan sonra Şamın hakimi olmuşdu. Ömər və Osmanın xilafəti 
zamanında da Şam hakimi olaraq qaldı. («Təhtiməttül-müntəha» s.-30) 
Ömərin Müaviyəyə yazdığı məktub elə onun öz xilafəti dövrünə 
təsadüf edir. 
 135 
__ Yəni dostluq və kəramət sənə layiq deyil. Məni 
şeytan qoşunu iləmi qorxudursan, ey Ömər? Bil ki, hizbi-
şeytan zəif və qüvvətsizdir. 
Dedim:  
__Ya Əli(ə.s) evdən çölə çıxmalı, ya da məscidə 
gedib beyət etməlidir, yoxsa evə adamları qarışıq od 
vuracağam. 
Sonra Qunfuzun qırmancı ilə Fatimə(s.ə)-ni vurdum. 
Xalid ibn Vəlidə tapşırdım: «Adamlarına de, odun 
yığsınlar». 
Daha sonra Fatimə(s.ə)-ni hədələdim:  
__ Evi yandıraram. 
Fatimə(s.ə): «Ey Allahın düşməni, ey Peyğəmbər(s)-
in düşməni, ey Ə|mirəl-mömininin düşməni!» __ deyib 
əllərini irəli uzatdı ki, mən içəri keçməyim. Mən onu 
vurub qapını möhkəm itələdim. Qırmancı qapını buraxmaq 
üçün əllərinə o ki var çəkdim. Ağrının şiddətindən nalə 
çəkib ağladı. Naləsi elə ürəkyandırıcı idi ki, az qala ürəyim 
yumşalıb oradan qayıdacaqdım, lakin yadıma Əli(ə.s)-nin 
Qureyş böyüklərinin (müşriklərinin) qanını tökməsi düşdü. 
Ürəyimdə ona qarşı bəslədiyim kin, düşmənçilik yenidən 
baş qaldırdı. Qapını təpiklə möhkəm vurdum. Fatimə(s.ə) 
qapını açılmasın deyə möhkəm sıxmışdı. Lakin mən 
qapıya təpiklə vuranda Fatimə(s.ə)-nin naləsini eşitdim. 
Elə bildim, Mədinə lərzəyə gəlib alt-üst oldu. Fatimə(s.ə) o 
halda ikən deyirdi: «Ay atacan, ya Rəsululah, sənin 
sevimli qızınla belə rəftar edirlər. Ah, ey Fizzə gəl məni 
götür. Allaha and olsun, bətnimdə olan körpəm 
öldürüldü!» 
Mən başa düşdüm ki, Fatimə(s.ə) hamiləliyin şiddətli 
ağrısından divara(qapının arxasına) söykənmişdir. Qapını 
möhkəm itələdim. Qapı açıldı. Evə daxil olanda 
 136 
Fatimə(s.ə) o halətdə mənimlə üz-üzə dayandı. Lakin bərk 
qəzəbləndiyimdən elə bil, gözümün qarşısına pərdə 
çəkilmişdi. Niqabın üstündən ona elə sillə vurdum ki, yerə 
yıxıldı.58 
                                    Fatimə(s.ə)-nin dilindən... 
«İrşadül-qülub» kitabında belə qeyd edilmişdir:  
Fatimə(s.ə)-nin dilindən: «Bizim evi yandırmaq üçün 
qapımıza xeyli odun yığdılar. Mən qapının arxasında 
dayanıb o zalım tayfanı Allaha və Peyğəmbər(s)-ə and 
verirdim ki, bizdən əl çəksinlər. Ömər və Əbu Bəkrin azad 
olmuş qulu Qunfuzun vurduğu qırmancın izləri qollarımda 
qolbaq kimi qaraldı. Bu zaman qapıya təpik vurub qapını 
mənə tərəf itələdi. Hamilə halında üzü üstə yerə düşdüm. 
Alovun dilləri şölələnib üzümü yandırdı. O, əli ilə məni 
vururdu. Bu zaman qulağımdakı sırğam qırılıb yerə düşdü. 
Günahsız Möhsinim siqt olub öldürüldü». 
Merac gecəsində Zəhra(s.ə)-nın məzlumiyyəti 
barədə    Peyğəmbər(s)-ə verilən xəbər. 
Allah-təalanın Peyğəmbər(s)-ə merac gecəsində 
verdiyi xəbərlərdən biri də budur: «Ya Əhməd, qızın 
Fatiməyə zülm edərlər. Onu hüququndan məhrum edib, 
onun üçün təyin etdiyin haqqı qəsb edərlər. İcazəsiz evinə 
daxil olub onu narahat edərlər. Heç kim onu müdafiə 
etməz. Ona vurulan zərbələr nəticəsində bətnindəki körpə 
siqt olunub öldürülər». 
                                               
58 Bu məktubu Əllamə Məclisi «Biharül-ənvar» kitabının VIII cildində 
222-ci səhifədə öz geniş təfsilatı ilə qeyd edib yazır ki, həmin məktub 
«Dəlailül-imamə» kitabının II cildindən götürülmüşdür.  İmam 
Hüseyn(ə.s)-in şəhadətindən sonra Abdulla ibn Ömər Mədinə 
camaatından bir neçə nəfərlə Şama gəlib Ye-zidə etiraz edərək Kərbəla 
faciəsi barədə onun bu alçaq hərəkətini pislədilər. Yəzid Abdullaya 
dedi: «İstəyirsən, atanın məktubunu sənə göstərim... Sonra çıxarıb 
Abdullaya verdi.»(Yuxarıdakı məktub onun xülasəsidir). 
 137 
Peyğəmbər(s) buyurdu:  
 «Biz Allah tərəfindən gəlmişik və Allaha tərəf də 
qayıdacağıq. İlahi, mən bunu (sənin yolunda olduğundan) 
qəbul edərək sənin fərmanına təslim oluram və sənin 
dərgahından səbir və dözüm istəyirəm». 
Fatimə(s.ə)-ni incidən şəxslərin əzabı. 
Qiyamət günü mühakimə edilib haqqında hökm 
veriləcək ilk şəxs Əli(ə.s)-nin övladı Möhsin(ə.s)-in 
qatilləri olacaqdır. Onun qatilləri və Qunfuz barədə hökm 
olunacaq. Onları məhşər ayağına çəkib yanar qırmanclarla 
vuracaqlar. Əgər o qırmanclardan biri bütün dəryalara 
düşsə, dəryalar qaynayar. Əgər o qırmancı dünyanın bütün 
dağlarına vursalar, dağlar yanıb kül olar.  
Müfəzzəl ibn Ömər İmam Sadiq(ə.s)-dən belə nəql 
edir ki, qiyamət günü həzrəti-Xədicə(s.ə) və Əli(ə.s)-nin 
anası Fatimə binti Əsəd(s.ə) Möhsini götürüb nalə çəkərək 
ağlayarlar. Anası Fatimə(s.ə) («Quran»ın bu ayələrini) 
oxuyar:  
«Bu, sizə vədə verilən gündür». («Ənbiya», 104) 
«Həmin gündür ki, hər bir şəxs xeyr əməlinin 
bəhrəsini görər və pis əməllərindən uzaq düşməyi 
istəyər.» («Ali=İmran», 30) 
Bu vaxt İmam Sadiq(ə.s) elə ağladı ki, göz yaşları 
mübarək saqqalını islatdı. Sonra byurdu: «Aydın olmasın o 
göz ki, bu müsibəti eşidəndə ağlamaya». 
Qiyamətdə Əli(ə.s)-nin xəzinəsi 
Peyğəmbər(s) Əli(ə.s)-yə buyurmuşdu:  
«Sən behiştdə xəzinə sahibisən, sən behiştin iki 
budağının sahibisən.» («behiştin iki budağı» deməkdə 
məqsədi behiştin bəzəyi olan Həsən və Hüseyn(ə.s)-dir)  
Şeyx Səduq yazır: «Bəzi tarixçilərdən eşitmişəm ki, 
«xəzinə» dedikdə  burada Fatimə(s.ə)-nin qapı və divar 
 138 
arasında qalıb əzilməsi nəticəsində siqt olan övladı Möhsin 
nəzərdə tutulmuşdur. Həmin ustad dəlil olaraq bu faktı 
qeyd etmişdi ki, insanın siqt olunmuş uşağı ciddi və 
qəzəbli halda behişt qapısında dayanıb içəri keçməz. Ona 
deyirlər: «Behiştə daxil ol!» O cavab verər ki, atam və 
anam məndən qabaq behiştə daxil olmamış mən behiştə 
daxil olmaram». 
Sünni alimi Nəzzamın yazdıqları. 
Seyyid Mövlana Mirhamid Hüseyn Hindi «Əbəqatül-
ənvar» kitabında sünni alimlərindən olan Sənahəddin 
Səfədinin yazdığı «Ənvari bil-vəfiyyat» kitabında Əbu 
Ömər və Cahizin ustadı olan Nəzzamın59həyatından bəhs 
edən belə bir hadisəni qeyd edir: «Peyğəmbər(s) açıq-
aydın buyurmuşdu ki, imamət məqamı Əli(ə.s)-yə 
məxsusdur. O, Əli(ə.s)-ni bu məqama təyin etmişdi. 
Səhabənin hamısı bundan xəbərdar idi, lakin Ömər bunu 
Əbu Bəkrin xatirinə hamıdan gizli saxlamışdı». Nəzzam 
sözünü davam edərək yazır: «Ömər Əbu Bəkrin beyət 
mərasimi günü Fatimə(s.ə)-nin böyrünə zərbə ilə vurdu. 
Onun təsirindən də Fatimə(s.ə)-nin bətnində olan 
(Peyğəmbər(s)-in qabaqcadan adını qoyduğu) körpəsi siqt 
oldu». 
Hübarın öldürülməsi barədə Peyğəmbər(s)-in 
hökmü. 
Məşhur sünni alimi İbn Əbil Hədid «Şərhi Nəhcül-
bəlağə» kitabında yazır: «Hübar ibn Əsvəd adlı bir şəxs 
dəvəyə minmiş Peyğəmbər(s)-in qızı Zeynəbi nizə ilə 
qorxutmuşdu. Bu da Zeynəbin bətnində olan uşağın siqt 
olmasına bais olmuşdu. Məkkəni fəth edəndə (hicrətin 
                                               
59 Mötəzimlərin tanınmış natiqi, islamın böyük alimi Nəzzam adı ilə 
məşhurlaşmış İbrahim ibn Səyyar Bəsri (vəfatı 835-845 h.ç., təxm. 
1443-cü il miladi.) 
 139 
altıncı ilində) Peyğəmbər Hübar ibn Əsvədin qanını halal 
bildi (yəni öldürülməsinə hökm vermişdi.)» 
İbn Əbil Hədid sözünün davamında yazır: «Mən bu 
hadisəni ustadım Əbu Cəfər Nəqibə söylədim. O, belə 
dedi: 
__ Əgər Peyğəmbər(s) Zeynəbi qorxudub bətnindəki 
«uşağın siqt olmasına səbəb olan Hübar ibn Əsvədə ölüm 
hökmü veribsə, yəqin ki, sağ olsaydı, Fatimə(s.ə)-ni vurub, 
bətnindəki uşağının siqt olmasına bais olan şəxs üçün də 
ölüm hökmü fərmanını verərdi». 
Mən soruşdum:  
__ İcazə verirsənmi, bu faktı sənə istinad edib yazım? 
Yazım ki, Fatimə(s.ə) qorxudulub və bətnindəki Möhsini 
siqt olub. 
Əbu Cəfər Nəqib dedi:  
__ Nə bu rəvayətin səhihliyini və nə də batil olmağını 
mən tərəfdən bir kəsə söyləmə. Əlimdə olan bəzi hədislərə 
görə mənim bu barədə heç bir nəzərim yoxdur. 
Müəllif yazır: Seyyid Cüzun öz şerində çox gözəl 
demişdir: (Şerin məzmunu) «O iki nəfər qəzəb 
qurtumlarını Peyğəmbər(s)-in vəfatından sonra ardıcıl 
olaraq Fatimə(s.ə)-yə içirtdilər. Bu qurtumlar nə qədər 
bulanıq və əzablı idi. Onlar Fatimə(s.ə)-ni hiddətə 
gətirdilər. Lakin həqiqətdə Allahı__ yerin, göyün Allahını 
qəzəbləndirdilər. Fatimə(s.ə) kimin qızı idi? Kimin 
zövcəsi, kimin anası idi? (bütün bunlara baxmayaraq yenə 
də onun ehtiramına, məqamına riayət etmədilər.) 
Vay olsun o şəxsə ki, ona zulm etməyi özünə həqiqət 
və ya bir təriqət (sünnət) bildi». 
Həzrəti Fatimə(s.ə)-nin müsibətindən 
İmamların(ə.s) təsirlənməsi və kədərlənməsi. 
1.İmam Cavad(ə.s)-ın kədəri. 
 140 
Təbərinin «Dəlailül-imamə» kitabında Zəkəriyya ibn 
Adəmin söylədiyi hadisə təsvir edilmişdir: «Mən İmam 
Riza(ə.s)-nın hüzurunda idim. Bu zaman oğlu həzrəti-
Cavad(ə.s)-ı Onun hüzuruna gətirdilər. O vaxt hələ onun 
dörd yaşı yox idi. İçəri daxil olanda əlini yerə vurub başını 
göyə qaldıraraq uzun müddət fikrə getdi. 
İmam Riza(ə.s) oğluna buyurdu:  
__ Qurbanın olum, niyə fikrə getdin? 
İmam Cavad(ə.s) cavab verdi:  
__Anam Fatimə(s.ə)-yə edilən müsibətlərə görə 
xəyala daldım. Allaha and olsun, o iki şəxsi qəbirdən 
çıxarıb yandırar, sonra isə küllərini dənizlərə səpərdim. 
Həzrəti-Riza(ə.s) oğlunu yanına çağırıb  iki gözünün 
ortasından öpərək buyurdu:  
__ Atam-anam sənə fəda olsun, sən bu məqama 
(imamətə) layiqsən. 
2.İmam Baqir və İmam Sadiq(ə.s)-in kədəri. 
Belə söyləyirlər ki, İmam Baqir(ə.s) qızdırma 
xəstəliyinə tutulanda bədəninə soyuq su çiləyər, sonra isə 
uca səslə buyurarmış: «Fatimətu bintu Mühəmmədin!» 
«Ay Mühəmməd(s)-in qızı Fatimə(s.ə)!» 
Əllamə Məclisi bu ibarəni belə şərh edir: «İmam 
Baqir(ə.s) Fatimə(s.ə)-nin müqəddəs adını çəkməklə şəfa 
tapmaq istəmişdir». 
Müəllif yazır: «Mən belə ehtimal edirəm ki, qızdırma 
onun lətif bədəninə təsir etdiyi kimi, məzlum anasının 
müsibətlərinə kədərlənməyini gizlətməsi də onun kövrək 
qəlbinə təsir göstərmişdir. Qızdırmanın hərarətini su 
vasitəsilə azaltdığı kimi, anası Fatimə(s.ə)-ni xatırlamaqla 
öz kədərinin şiddətini azaldırdı. İnsan ürəkağrıdıcı ahı ilə, 
dərindən köks ötürməklə öz kədərini azaldır. Çünki, 
həzrəti-Zəhra(s.ə)-nın  müsibətlərinin təsiri övladları__ pak 
 141 
İmam(ə.s)-ların ürəyində qılınc və bıçaq yarasından daha 
ağır, yanıqdan daha dəhşətlidir. Onlar elə bir şəraitdə idilər 
ki, həmişə təqiyyə60 edir, anaları həzrəti-Zəhra(s.ə)-nın 
müsibətlərini aşkar etməyə ixtiyar və qüdrətləri çatmırdı. 
Buna görə də nə vaxt həzrəti-Zəhra(s.ə)-nın adı onların 
yanında çəkilirdisə, qəlbləri hüznlə dolurdu. Hər bir 
diqqətli şəxs bu kədər və qüssəni onların mübarək 
çöhrələrindən sezib hiss edə bilərdi. 
Digər bir hədisdə belə nəql olunmuşdur: İmam 
Sadiq(ə.s) Sukinidən (səhabədən biri) təzə anadan olmuş 
qızının adını nə qoyacağını soruşanda Sukuni: «Fatimə», __ 
deyə söyləmişdi. Bu zaman İmam Sadiq(ə.s) dərindən ah 
çəkib əlini alnına qoyaraq qəmli-qəmli oturmuşdu. 
Ötən səhifələrdə xatırlatdıq ki, Abbas Ömərin 
başqalarının pulunu kəsdiyi kimi, Qunfuzun pulundan niyə 
görə kəsməməsini Əli(ə.s)-dən soruşanda Əli(ə.s) ətrafına 
baxıb gözlərindən yaş axıdaraq buyurmuşdu: «Bu, 
Qunfuzun Fatimə(s.ə)-yə vurduğu qamçıya görə 
mükafatıdır. Fatimə(s.ə) vəfat edənə qədər o qamçının 
izləri onun qollarında qolbaq kimi qaralmışdı». 
3.Bəşşar Mükarinin əhvalatı. 
Bir çox mötəbər mənbələr, həmçinin Əllamə Məclisi 
Mikarinin söylədiklərini belə təsvir edirlər: 
 Bir gün Kufədə İmam Sadiq(ə.s)-in hüzuruna 
getmişdim. Gördüm ki, İmam onun üçün gətirilmiş 
Təbərzad xurmasından yeyir. Məni görüb buyurdu:  
__ Yaxın gəl, qonaq ol. 
Söylədim: 
__ Nuş olsun. Yolda gələndə bir hadisə ilə rastlaşdım. 
Mənə yaman təsir etdi. Qəhərdən boğazım tutuldu. 
                                               
60 Öz dinini və məsləkini, etiqadını başqalarından gizlətmə. 
 142 
__  Boynumda olan haqqıma and verirəm səni, yaxın 
otur, sən də ye. 
Yaxına gəlib mən də xurmadan yedim. Sonra 
İmam(ə.s) mənə buyurdu:  
__ İndi de görüm, nə hadisə baş veribdir? 
__ Yolda gələndə gördüm ki, hökumət məmurlarından 
biri bir qadını döyə-döyə zindana aparır. Həmin qadın uca 
səslə deyirdi: «Allaha və Rəsuluna pənah aparıram. 
Allahdan və Rəsulundan başqa heç kimə pənah 
aparmıram». 
İmam Sadiq(ə.s) soruşdu:  
__  O qadını niyə döyürdülər? 
__ Camaatdan eşitdim ki, deyirdilər, guya o qadının 
ayağı büdrəyib yerə yıxılanda belə deyib: «Ya Fatimə, 
Allah sənə zülm edənləri öz rəhmətindən uzaqlaşdırsın». 
Hökumət adamları bu sözü eşidən kimi onu tutub döyə-
döyə zindana apardılar. 
İmam Sadiq(ə.s) bu sözü eşitcək əlini xurmadan 
çəkib ağladı. Göz yaşları dəsmal və mübarək saqqalını 
islatdı. Sonra buyurdu:  
__ Ay Bəşşar, qalx birlikdə Səhle məscidinə gedək. O 
xanımın azad olması üçün Allaha dua edib onun 
salamatlığını istəyək. 
Doğrusu, əgər İmam Sadiq(ə.s) Fatimə(s.ə)-ni sevən 
bir xanım barədə belə xoşagəlməz hadisə eşidib narahat 
olursa, görəsən, bəs anası Fatimə(s.ə)-nin müsibətlərini 
ona danışsan, nə edər? Zalımın o Xanımın mübarək üzünə 
şillə vurmasına necə baxar? 
Kərbəla hadisəsi ilə müqayisə. 
Ötən bəhslərdən aydın olduğu kimi, əmirəl-möminin 
Əli(ə.s)-nin müsibəti, günahsızlığı, səbir və dözümü ilə 
müqayisədə demək olar ki, İmam Hüseyn(ə.s)-nin çəkdiyi 
 143 
dərd və ağrılar ondan kiçik görünür. Məsələn, Təbərinin 
«Nəfəsül-məhmum» kitabından nümunə gətiririk:  
 Şimr ibn Zil Cövşən Kərbəlada hücuma keçib 
nizəsini imam Hüseyn(ə.s)-in xeyməsinə vuraraq ucadan 
qışqırdı:  
__ Bu xeyməni içindəki adamlarla birlikdə yandırmaq 
üçün mənə od verin. 
Xanımlar səs-küylə xeymədən çölə çıxdılar. İmam 
Hüseyn(ə.s) Şimrə xitab edərək ucadan buyurdu:  
__ Mənim evimi yaxınlarımla birgə yandırmaqmı 
istəyirsən? Allah səni cəhənnəm atəşində yandırsın. 
Əbu Müxtəf (Kərbəla hədisəsini qələmə alanlardan 
biri) yazır:  
Süleyman ibn Raşid Həmid ibn Müslimin dilindən 
belə söyləyir: 
 Şimrə dedim:  
__ Belə iş tutmaq məsləhət deyil. İki günah sahibi 
olmaqmı istəyirsən? Birincisi, Allahın əzabına düçar 
olarsan; ikincisi isə, qadınlara və uşaqlara əl qaldırırsan. 
Məgər sənin rəhbərin kişiləri öldürməklə razılaşmır? 
Şimr soruşdu:  
__  Sən kimsən? 
__ Kim olduğumu sənə söyləmərəm. 
Qorxdum ki, əgər özümü ona tanıtsam, sultana (İbn 
Ziyad) xəbər verməklə mənə zərər yetirər. 
Bu zaman Şimrə məndən çox itaət edən Şəbəs ibn 
Rəbi adlı bir şəxs irəli gəlib Şimrə dedi:  
__ Şimr, heç sənin sözündən çirkin söz eşitməmişəm. 
Məgər qadın və uşaqları öldürməyəmi göndərilibsən? 
Həmid ibn Müslüm yazır: «Mən şahid dayanıram ki, 
Şimr bu sözləri eşitcək həya edib qadın və uşaqları 
yandırmaq fikrindən döndü». 
 144 
İndi deyirəm,  Şimr bu qədər ağılsızlıq və həyasızlığı 
ilə yanaşı, Şəbəs ibn Rəbbinin sözündən təsirlənərək həya 
edib xeyməni yandırmaq fikrindən döndü, lakin Əli(ə.s)-
nin evinə hücum edən şəxs evi içindəki adamlarla birgə 
yandırmaqla hədələyərək deyir: «And olsun Allaha ki, 
canım onun əlindədir. Hökmən gərək beyət etmək üçün 
evdən çıxasız, yoxsa evə sizlə birgə od vuracağam».61 
Bəziləri ona etiraz edib dedilər ki, Peyğəmbər(s)-in 
qızı Fatimə(s.ə), Peyğəmbər(s)-in nəvələri, o Cənabın 
izləri var bu evdə. Sən nə edəcəksən?  
Beləliklə, mən şahid dayanıram ki, o, bu sözlərdən 
əsla həya etməyib öz qərarından dönmədi. Əksinə, necə ki 
demişdi, elə də etdi. O zaman bir nəfər tapılmadı ki, 
Əli(ə.s)-yə kömək göstərib evini qorusun. Təkcə bir 
hədisdə qeyd olunur ki, Zübeyr ibn Əvam Əli(ə.s)-nin 
zorla çəkilə-çəkilə məscidə aparıldığını gördükdə əlini 
qılınca atıb ucadan dedi: «Ey Əbdül Mütəllib övladları, siz 
sağ ola-ola məgər görmürsünüzmü, Əli(ə.s) ilə necə rəftar 
edirlər?» 
Zübeyr ibn Əvam Ömərə qarşı  acıqlanıb qılınc 
çəkərək onu vurmaq istədi, lakin Ömər cəld qılıncı onun 
əlindən alıb daşa vurub parçaladı. 
Əli(ə.s)-nin məzlumiyyəti. 
Böyük hədisçi siqətül-islam62 Kuleyni Sədirə 
əsaslanaraq belə yazır:  
İmam Baqir(ə.s)-in hüzurunda idim. Orada 
Peyğəmbər(s)-in vəfatından sonra baş verən hadisələrdən 
və həzrəti-Əli(ə.s)-nin çətinliklərlə  üzləşməsindən söz 
düşdükdə, oturanlardan biri İmam Baqir(ə.s)-dən  soruşdu:  
                                               
61 İbn Əbil Hədid «Şərhi Nəhcül-bəlağə» VI c, səh.48. 
62 Din aliımlərinin rütbələrindən biri. 
 145 
__ Allah sənin işini avand etsin, bəs Bəni-Haşimin 
şövkəti-şanı, qüdrəti nə oldu? 
İmam Baqir(ə.s) buyurdu:  
__ Bən-Haşimdən bir kəs qalmamışdı. Bəni-Haşimin 
şövkəti Cəfəri-Təyyar və Həmzə  şəhadətə yetişəndən 
sonra iki nəfər zəif, gücsüz və təzəcə islamı qəbul etmiş 
kişi __ Abbas (Peyğəmbər(s)-in əmisi) və Əqil (Əli(ə.s)-nin 
qardaşı) qalmışdı ki, onlar da  Məkkənin fəthində azad 
olmuşlardan idilər. 
«Bilin və agah olun, Allaha and olsun! Əgər Həmzə 
və Cəfər sağ olsaydılar, o iki nəfər (Əbu Bəkr və Ömər) 
elə məqama yetişə bilməzdilər. Əgər onlar sağ qalsaydılar, 
o iki nəfər canlarını salamat qurtara bilməzdilər». 
Elə məhz bu təkliyinə və məzlumluğuna görə də 
Əli(ə.s) minbərdə xütbə oxuyanda həmişə axırıncı sözü bu 
olardı: «Peyğəmbər(s) vəfat edən gündən mən həmişə 
məzlum olmuşam». 
Müseyb ibn Nəcbə yazır: «Bir gün həzrəti-Əli(ə.s) 
xütbə oxuyarkən bir nəfər ucadan səsləndi: «Ey vay! Sənə 
zülm olundu». Həzrəti-Əli(ə.s) ona buyurdu:  
__ Yaxın gəl! 
O şəxs yaxına gələndə Əli(ə.s) ona buyurdu:  
__ Səhranın qum dənələrinin sayı və heyvanların tükü 
qədər mənə zülm olunmuşdur. 
Digər hədisə əsasən bir gün bir ərəb isə o Cənab(ə.s)-
ın yanından ötəndə demişdi:  
__ Ey məzlum Əmirəl-möminin. 
O zaman Həzrət ona buyurmuşdu:  
__ Əzizim, mənə o qədər zülm olunubdur ki, onun 
miqdarı səhranın qumları və heyvanların tükü qədərdir. 
Əbuzər Qəffari isə Əli(ə.s)-yə: «Məzlumların və 
zəiflərin şeyxi!» __  deyərək müraciət edərdi. 
 146 
Böyük mühəddis Kuleyni belə bir faktı qeyd 
etmişdir: 
İmam Hadi(ə.s) buyurmuşdur: «Əli(ə.s)-nin qəbrini 
ziyarət edəndə o Həzrəti bu sözlərlə ziyarət edin: «Salam 
olsun sənə, ey Allahın valisi, sən məzlum və haqqı qəsb 
olunanda səbir edən ilk şəxssən. Ölənə qədər Allahın 
rizayətini istədin. Şəhadət verirəm ki, sən şəhid olaraq 
Allaha qovuşdun. Allah sənin qatilini müxtəlif növ 
əzablarla cəzalandırsın. Hər dəfə onun əzabını 
təzələsin».63 
Müəllif yazır: «Bu sözlər dərdlə dolu sinədən qalxan, 
alovlanan bir ahdır, ürəkyaxan müsibətlərin cüzi hissəsidir 
ki, qayaları suya döndərər». 
Həzrəti-Zəhra(s.ə)-nın müsibətlərini əks etdirən 
şerlər. 
Biz bu hissəni şeyx Saleh Hillininin yazdığı şeri ilə 
bitiririk:  
«Peyğəmbər(s)-in cənazəsi hələ yataqda ikən, kəfənə 
tutulmamış Ali-Mühəmməd(s)-ə zülm etdilər. O zaman 
Fatimə(s.ə)-yə dedilər: «Peyğəmbər(s)-in qızı, kölgəsində 
oturub ah-nalə etməsin deyə, ərak ağacını kökündən 
kəsdilər. Onlar odun yığıb elə bir evi yandırmaq istədilər 
ki, o evin üzvləri olmasaydı, İslam dini məhv olardı. Onlar 
Fatimə(ə.s)-nin evinə hücum edib, ona əl qaldıraraq 
bətnindəki körpəsini siqt etdilər. Bu mənfurlar öz 
rəhbərlərini qılıncla əsir edib çəkə-çəkə aparırdılar. 
Peyğəmbər(s) qızı da onun arxasınca ah-nalə edirdi: 
 «Əmim oğlunu buraxın. Yoxsa saçımı açıb Allah 
dərgahına öz dərdlərimlə şikayət edərəm. Allah dərgahında 
Saleh(s) peyğəmbərin dəvəsi və o dəvənin balası məndən 
                                               
63 Bu ziyarətnamə ümumi ziyarət kimi «Məfatilül-cinan» kitabının 
636-cı səhifəsində qeyd olunmuşdur. 
 147 
üstün deyildir. (Saleh(s) peyğəmbərin dəvəsini öldürənlər 
kimi siz də Allah əzabına düçar olacaqsınız.)»Bu zaman 
Fatimə(s.ə) ağlar gözlə, dərdli qəlblə Peyğəmbər(s)-in 
qəbrinə yaxınlaşdı. O vaxt müsibət toxumu qəlbində 
cücərdiyindən fəryad edib dedi: «Ah bir kömək edənim 
yoxdur ki, düşmənin şərini özümdən uzaqlaşdırım, ey ata! 
İndi camaat Samira64 və inəyinə itaət edib Harundan 
(Əli(ə.s) burada Musa(ə.s)-nın qardaşı Harun(ə.s)-a 
bənzədilmişdir) üz döndərdilər. Atacan, hansı 
müsibətlərdən şikayət edim? Ömrümün axırına qədər 
bədənimdə izləri qalan qamçı zərbələrindənmi? Sənin 
fəraqından ötrümü ağlayım, ya həyat yoldaşımın haqqının 
tapdanmasınamı? Yoxsa qabırğamın sınmasından, ya 
bətnimdəki körpənin siqt olmasından şikayət edim? 
Atamın mənə etdiyi bəxşişlərinin və irsinin qarət 
olunmasındanmı, ya mənim məqamımı (atamın 
tövsiyələrindən sonra) tanıya-tanıya, bilə-bilə, qəsdən 
haqqımı inkar etmələrindənmi şikayət edim? 
Atacan, onlar sənin iki yetimin Həsən və 
Hüseyn(ə.s)-i məzlum etdilər. Mən onlardan haqqımı tələb 
etdikdə onlar mənim haqqımı qəsb etdilər». 
Məsudinin qeydlərində beyət əhvalatı.  
Məşhur tarixçi və alim Məsudi (Əli ibn Hüseyn 
vəfatı: 956-cı il, hicri qəməri, təxminən 1562-ci il miladi) 
«İsbatül-vəsiyyə» kitabında yazır: «Əmirəl-möminin 
Əli(ə.s) Peyğəmbər(s)-in vəfatından sonra 35 yaşında ikən 
                                               
64 Samira Bəni-İsrail tayfasının sehrkarlarından idi. Həzrəti-Musa(ə.s)-
nın  dövründə  Bəni-İsraillilərdən bir dəstəsi yolunu azdı. Dedilər, 
Samira Musanın yolunu gedənlərdən idi. Musa(ə.s) Tur dağına 
gedəndə qızıldan buzov düzəldib onu səsləndirib hərəkətə gətirdi və 
Bəni-İsrail tayfasını ona pərəstiş etməyə dəvət etdi. Onlardan bir 
neçəsi ona iman gətirdilər. Elə ki Musa(ə.s) qayıtdı, 
 buzovu məhv edib camaatı haqqa çağırdı. 
 148 
Allahın əmri ilə rəhbəriyyəti idarə etmək üçün ayağa 
qalxdı. Möminlər ona itaət etdilər. Münafiqlər isə ona itaət 
etməyib xilafəti  idarə etmək üçün bir nəfər seçərək Allah 
və Rəsulu tərəfindən təyin olunmuş şəxsə qarşı çıxıb ona 
müxalif oldular». 
Bəzi mənbələrdə qeyd olunubdur ki, Abbas 
(Peyğəmbərin əmisi) Peyğəmbər(s) vəfat etdikdən sonra 
əmirəlmöminin Əli(ə.s)-nin hüzuruna gələrək ona dedi:  
__  Əlini uzat ki, sənə beyət edim. 
Əmirəl-möminin(ə.s) buyurdu:  
__ Məgər bu vəzifəyə göz dikənmi var? Bizdən başqa 
kimin bu məqama səlahiyyəti çatır ki? 
Bu zaman müsəlmanlardan bir dəstəsi Zübeyr və 
Əbu Süfyan («Səxr ibn Hərb») beyət etmək üçün Əli(ə.s)-
nin evinə gəldi, lakin Əli(ə.s) bundan imtina etdi. (yəqin 
ki, Peyğəmbər(s)-in dəfninə görə)ı 
Bu vaxt mühacir və ənsarlar arasında ixtilaf düşdü. 
Mədinə müsəlmanları dedilər: «Bir nəfər başçı sizdən 
seçilsin və bir nəfər də bizdən». Lakin mühacirlərdən 
(Məkkə  və ətraf müsəlmanlar) bir dəstəsi dedi ki, 
Peyğəmbər(s)-dən eşitmişik: «Xilafət Qureyş nəslinindir». 
Mühacirlər Səd ibn Übadəni (ənsarların başçısı) 
əzişdirib əldən salandan sonra, nəhayət, ənsarlar 
mühacirlərə təslim oldular. 
Ömər ibn Xəttab əlini vuraraq ona beyət etdi. Sonra 
onun ardınca Mədinəyə təzə gəlmiş ərəblər və müəllifəti-
qulubihimdən (Məkkənin fəthindən sonra qəlblərinə təlif 
edilmə nəticəsində təzəcə İslamı qəbul etmiş müsəlmanlar, 
yəni qəlbləri satın alınmışlardan) bir qismi Əbu Bəkrə 
beyət etdilər. Bu xəbər Əli(ə.s)-yə həzrəti-Mühəmməd(s)-
in pak cənazəsini qüsl edib, kəfənləyib, dəfn edəndən 
sonra yetişdi. 
 149 
Həzrəti-Əli(ə.s) orada olan Bəni-Haşim qəbiləsilə və 
səhabədən Əbuzər, Salman, Miqdad, Əmmar, Hüzeyfə və 
Əbiyy ibn Kəb kimi şəxslərdən ibarət qırx nəfərlik bir 
dəstə ilə Rəsulullah(s)-ın  cənazəsinə namaz qıldılar. 
Həzrəti-Əli(ə.s) ayağa qalxıb oradakılar üçün nitq 
söylədi. Nitqdə həmd və sənadan sonra buyurdu: «Əgər 
imamət Qureyşə verilirsə, mən Qureyşin ən layiqlisiyəm. 
Yox əgər Qureyşə verilmirsə, ənsarlar öz iddialarında 
qalsınlar». 
Əli(ə.s)-nin  beş Peyğəmbərə şəbahəti.65 
Sonra Əli(ə.s) evinə qayıdaraq onlardan ayrıldı. 
Həzrət öz dostlarına belə buyurmuşdu: «Mən beş sahədə 
beş Peyğəmbərə iqtida etmişəm. (Yəni mənim işim onların 
əməllərinə oxşayır)» 
1.Həzrəti-Nuh(ə.s)-dan Allaha ərz etdiyi sözü:  
 «İlahi, bu zalım tayfa məni məğlub etdi, onlardan 
mənim intiqamımı al». («Qəmər»,10) 
2.Həzrəti-İbrahim(ə.s)-dən  müşriklərə buyurduğu 
sözü: 
«Sizdən və Allahdan qeyrisinə dəvət etdiyiniz 
şeydən uzaqlaşıram». («Məryəm», 48) 
3.Həzrəti-Lut(ə.s)-dan inadkar tayfasına buyurduğu 
sözü: 
«Kaş sizin qarşınızda dayanmağa qüdrətim olaydı 
və ya bir köməyim, arxam olaydı». («Hud», 80) 
4.Həzrəti-Musa(ə.s)-dan Fironun tərəfdarlarına 
dediyi sözü: 
 «Sizlərdən qorxduğum anda uzaqlaşdım». 
5.Harundan (Musanın qardaşı) Musa(ə.s)-ya dediyi 
sözü:  
                                               
65 Şəbahət, yəni oxşarlıq. 
 150 
 «Camaat məni zəiflədib az qala, öldürsün». 
(«Əraf», 150) 
Sonra Həzrəti-Əli(ə.s) «Quran»ı yığıb tənzimləməklə 
məşğul oldu. Onu parçaya büküb üstünə də möhür vuraraq 
xalqa xitab etdi: «Bu kitab Peyğəmbər(s)-ə necə nazil 
olubsa, eləcə də o Həzrətin buyurduğu kimi tərtib 
edilmişdir». 
Oradakılardan bəzisi dedi:  
__  «Quran»ı qoy qalsın, özün isə get. 
Bu zaman Həzrət buyurdu:  
__ Rəsuli-əkrəm(s) məgər sizə buyurmamışdır ki, mən 
özümdən sonra sizin aranızda iki qiymətli şey yadigar 
qoyuram: birincisi, Allahın kitabı; ikincisi isə mənim Əhli-
beytimdir. Bu iki şey mənə Kövsər hovuzunda yetişənə 
qədər bir-birindən ayrılmazlar. Əgər Peyğəmbər(s)-in 
sözünü qəbul edirsinizsə, «Quran»ın hökmləri əsasında 
sizin aranızda hökm edim. 
Camaat dedi:  
__ Bizim sənə və tərtib etdiyin «Quran»a ehtiyacımız 
yoxdur. «Quran»ı  da götür get və ondan ayrı düşmə. 
Həzrəti-Əli(ə.s) onlardan üz döndərib evinə getdi. 
Onu sevənlər də evdə oturub bayıra çıxmadılar, çünki bu 
dünyadan dördəlli yapışanlar Allahın Rəsulu ilə 
bağladıqları əhdi pozmuş, hələ bu azmış kimi 
Pyğəmbər(s)-in Əhli-beytinə qarşı zor işlədərək güclə 
evinə soxulmuş, qapını odlamış, Rəsullullah(s)-ın gözünün 
nuru, yadigarı, özünün dediyi kimi, hər iki dünya 
qadınlarının xanımı olan həzrəti-Fatimə(s.ə)-yə  əl 
qaldırmışlar ki, bunun da nəticəsində, o müqəddəs 
Xanımın bətnindəki körpə dünyaya gəlməmiş məhv 
olmuşdu. Onlar həzrəti-Əli(ə.s)-ni güclə evdən çıxarıb Əbu 
Bəkrin yanına aparıb: «Beyət et!» __  dedilər. 
 151 
O beyət etmədi. Dedilər: «Əgər beyət etməsən, səni 
öldürərik». Buyurdu: «Mən Allahın bəndəsi və Rəsuli-
əkrəm(s)-in qardaşıyam, əgər məni öldürsəniz, günah 
işlətmiş olarsınız». 
Onlar həzrəti-Əli(ə.s)-nin bükülmüş  yumruğunu 
açmaq istədilər. O isə əlini yumdu. Bu mənfurlar o 
Cənabın yumruğunu aça bilməyib eləcə əli yumulu halda 
Əbu Bəkrin əlini onun əlinə sürtdülər. 
İki təkanverici möcüzə. 
Məsudi sözünün ardını belə davam etdirir: «Bir neçə 
gündən sonra Əli(ə.s) həmin iki nəfərdən biri (Əbu Bəkr) 
ilə görüşərək ona Allahı xatırlatdı. Bir az moizə edəndən 
sonra buyurdu:  
__ İstəyirsənmi, səni Rəsulullahla görüşdürüm, sənə 
əmr və nəhy etsin? (yəni yaxşı işlərə sövq edib pis işlərdən 
çəkindirsin.) 
Dedi:  
__ Bəli 
Həzrəti-Əli Əbu Bəkr ilə birlikdə Quba məscidinə 
getdi. Peyğəmbər(s) ona buyurdu: «Ey şəxs (Əbu Bəkr), 
mənimlə bağladığın əhdə görə, xilafət Əli(ə.s)-nin 
öhdəsində olmalıdır. Xəlifə əmirəl-möminin Əli (ə.s)-dir». 
O, Əli(ə.s) ilə birlikdə məsciddən qayıdıb belə qərara 
gəldi ki, xilafəti Əli(ə.s)-yə təhvil versin. Lakin dostu 
Ömər Əbu Bəkri bu işdən çəkindirib dedi:  
__ Bu, açıq-aşkar bir sehr olub, Bəni-Haşimin məşhur 
cadularındandır. Məgər unutmusanmı, biz səninlə birgə 
İbn Əbi Kəbəşinin yanında olanda iki ağaca əmr etmişdi 
ki, birləşsinlər. O ağacların arxasında ehtiyacını ödəyəndən 
sonra o ağaclara bir-birindən ayrılmalarını əmr etdi. 
Həmən onlar bir-birindən ayrılaraq əvvəlki vəziyyətinə 
qayıtdılar? 
 152 
Əbu Bəkr cavab verdi:  
__ Sən mənə bu əhvalatı xatırladanda mənim yadıma 
başqa bir əhvalat düşdü. Mən və o (Peyğəmbər) Sur 
mağarasında gizlənəndə əlini üzümə çəkdi. Sonra ayağı ilə 
işarə edib mənə dənizi göstərdi. Dənizdə Cəfəri–Təyyar və 
yoldaşlarını gəmi ilə üzən gördüm. 
Əbu Bəkr dostu Ömərin sözündən təsirlənib xilafəti 
Əli(ə.s)-yə təhvil vermək fikrindən döndü. Onlar Əli(ə.s)-
ni  öldürmək qərarına gəldilər. Bir-birilə məsləhətləşib 
Xalid ibn Vəlidi bu işi icra etmək üçün təyin etdilər. Əsma 
binti Ümeys məsələdən agah olub əmirəl-möminin 
Əli(ə.s)-yə xəbər göndərdi. Əsmanın kənizi Əli(ə.s)-nin 
evinə gəlib qapıda dayanaraq bu ayəni ucadan oxudu: 
 «Bunlar səni öldürmək üçün məşvərət edirlər. 
Tezliklə şəhərdən çıx. Mən sənin xeyrini 
istəyənlərdənəm».66 
Bu zaman Xalid qılıncı paltrınının altında 
gizlətmişdi. Belə sözləşdilər ki, məsciddə imam camaat 
(namazda) axırıncı salamı verəndən sonra Xalid qalxıb 
Əli(ə.s)-ni öldürsün. 
Xalidin namazda qurcalanmasından camaat elə başa 
düşdü ki, guya o, namazını səhv qılmışdır. Bu zaman 
imam camaat (Əbu Bəkr) axırıncı salamdan qabaq dedi:  
__ Ey Xalid, sənə verdiyim tapşırığı  geri götürürəm. 
Heç nə eləmə! 
Fədəyin qəsb olunması. 
                                               
66 Yuxarıdakı ayə («Qəsəs», 20) məxfi surətdə Musa(ə.s)-ya iman 
gətirmiş Ali – Firon sarayında olan bir şəxsə aiddir. O gizlin olaraq 
Musa(ə.s)-ya Firon tərəfdarlarının onu bldürmək istədiklərini bildirdi. 
Əsma binti Ümeysin (Əbu Bəkrin zövcəsi) kənizi də bu ayəni 
oxumaqla Əsmanın pərdə arxasından eşitdiyi sui-qəsddən Əli(ə.s)-ni 
xəbərdar etdi. 
 153 
Əllamə Əbu Mənsur Təbərsi (vəfatı h.q. 588, Miladi 
təxminən 1184-cü il) «Ehticac» adlı kitabında və Əli ibn 
İbrahim isə İmam Sadiq(ə.s)-in söylədiklərinə əsaslanaraq 
həzrəti-Əli(ə.s)-nin belə buyurduğunu qeyd edirlər: 
 «Elə ki Əbu Bəkrin beyəti sona yetdi və onun 
xilafəti ənsar və mühacirlər üçün müəyyənləşdirildi, Əbu 
Bəkr öz məmurlarını Fədəyə67 sarı göndərdi ki, 
Fatimə(ə.s)-nin nümayəndəsini oradan qovsunlar. Bu əmr 
icra olundu». İndi Fədək barəsindəki aşağıdakı yazılara 
diqqət yetirin. 
    Fatimə(s.ə)-nin etirazı və şahidlərin şəhadəti. 
Fatimə(s.ə) Əbu Bəkrin əmrindən xəbərdar olduqda 
onun yanına gəlib buyurdu:  
__ Niyə atam Rəsulullah(s)-ın mənə bağışladığı irsi 
əlimdən alıb nümayəndəmi Fədəkdən qovmusan? Axı 
Peyğəmbər(s) onu mənə Allahın hökmü ilə bağışlamışdı. 
Əbu Bəkr dedi:  
__ Söylədiklərin üçün şahid gətir ki, həqiqətən də, 
Peyğəmbər(s) Fədəyi sənə bağışlamışdır. 
                                               
67 Fədək Mədinənin 140 kilometrliyində yerləşən bol məhsullu, 
çeşməli-sulu və başdan-başa xurma ağacları ilə zəngin olan, Xeybər 
yaxınlığındakı bir kənddir. Hicrətin yeddinci ilində (təxminən 587-ci il 
miladi) müsəlmanlar Xeybər qalasını fəth etdikdən sonra Fədək 
yəhudilərin hicazda yeganə dayaq nöqtəsi idi. Yəhudilər ürəklərinə 
düşən qorxunun təsirindən Fədəyi döyüşsüz Peyğəmbərə təslim 
etdilər. Bundan sonra Fədək həzrəti-Mühəmməd(s)-in şəxsi mülkü 
hesab olunurdu, belə ki, «İsra» surəsinin 26-cı ayəsi nazil oldu:  
«Yaxınlarının haqqını ödə.» - mötəbər şiə və sünni mənbələrinə  
əsasən Peyğəmbər(s) Fədəyi Fatimə(s.ə)-yə bağışladı. («Mizanül-
etimal» IIc,səh.288, «Kənzül-ümmal» IIc, səh.158, «Məcməül-bəyan» 
və dürrül-mənsur kitabı «İsra» surəsinin 26-cı ayəsinin ardı.) 
 154 
Fatimə(s.ə) gedib Ümmü__Əyməni (Peyğəmbər(s)-in 
hörmət bəslədiyi xanımlardan biridir) şahid kimi Əbu 
Bəkrin yanına gətirdi. 
Ümmü__ Əymən Əbu Bəkrə dedi:  
__ Peyğəmbər(s)-in mənim şənimə söylədiklərini sənə 
sübut etməsəm,  şahidlik etmərəm. Səni Allaha and 
verirəm, məgər bilmirsənmi həzrəti-Mühəmməd (s) 
buyurubdur: 
 «Ümmü Əymən behişt xanımlarındandır». 
Əbu Bəkr:  
__ Bəli bilirəm ki, Peyğəmbər(s) belə buyurmuşdur. 
Ümmü Əymən:  
__ Şəhadət verirəm ki, Allah Peyğəmbər(s)-ə bu 
ayəni- «Yaxınlarının haqqını ödə»  nazil edəndən  sonra 
Fədəyi Fatimə(s.ə)-yə bağışlamışdı». 
Sonra Əli(ə.s) də gəlib eynilə onun dediklərini 
təsdiqləyərək şəhadət verdi. Beləliklə, Əbu Bəkrə sübut 
olundu ki, Fədək Fatimə(s.ə)-nin şəxsi mülküdür. Buna 
görə də Fədəyin Fatimə(s.ə)-yə qaytarılması barədə bir 
məktub (sənəd) yazıb Fatimə(s.ə)-yə verdi. 
Ömər ibn Xəttab bu məsələdən xəbərdar olan zaman 
Əbu Bəkrin yanına gəlib soruşdu:  
__ Bu məktub nə üçündür? 
Əbu Bəkr dedi:  
__ Fatimə(s.ə) iddia etdi ki, Fədək mənim şəxsi 
mülkümdür, bu sözün doğruluğu üçün Ümmü__ Əymən və 
Əli(ə.s)-ni şahid kimi bura gətirdi. Mən də buna görə 
Fədəyin Fatimə(s.ə)-yə qaytarılması barədə sənəd yazıb 
imzaladım. 
Ömər Fatimə(s.ə)-nin yanına gəlib məktubu əlindən 
alaraq cırıq-cırıq edib dedi:  
 155 
__ Fədək (Döyüşsüz kafirlərin əlindən alınmış sərvət) 
bütün müsəlmanların malı hesab olunur. Ovs ibn Hədsan, 
Ayişə və Həfsə şəhadət verirlər ki, Rəsuli- əkrəm(s) 
buyurmuşdur:  
«Biz Peyğəmbərlər (özümüzdən sonra) irs 
qoymuruq (övladlarımız bizdən irs aparmır), bizdən 
sonra nə (mal) qalsa, (ümumi) sədəqədir». 
Şahidlərə gəldikdə isə Əli(ə.s) Fatimə(s.ə)-nin əridir, 
öz mənafeyinə görə şəhadət vermişdir, yəni onun sözü 
qəbul deyildir. Amma Ümmü- Əymən əməli–saleh 
xanımdır, əgər başqa bir şəxs onunla birgə şahid dursa, bu 
işə bir də  diqqət yetirərik. 
Fatimə(s.ə) kədərli halda Əbu Bəkr və Ömərin 
yanından uzaqlaşdı. 
   Əli(ə.s)-nin Əbu Bəkrlə söhbəti. 
Səhəri gün həzrəti-Əli(ə.s) məscidə Əbu Bəkrin 
yanına gəldi. Ənsar və mühacirlər Əbu Bəkrin ətrafında 
dövrə vurub oturmuşdular. Əli(ə.s) ona buyurdu:  
__ Niyə Fatimə(s.ə)-yə atasından qalan irsi əlindən 
almısan?  Halbuki Peyğəmbər(s) sağlığında ikən onu 
Fatimə(s.ə)-yə bağışlamışdı. 
Əbu Bəkr dedi:  
__ Xeyr, belə deyildir. 
Əli(ə.s):  
__ Əgər bir müsəlman ixtiyarında olub onun hesab 
olunan mülkü mən iddia edib desəm ki, bu mülk 
mənimdir, kimdən iki adil şahid tələb edilməlidir? 
Əbu Bəkr:  
__ Əlbəttə, səndən (iddiaçıdan) iki adil şahid tələb 
edilməlidir. 
Əli(ə.s) buyurdu:  
 156 
__ Bəs niyə sən Fatimədən sahibi ola-ola ixtiyarında 
olan mülk üçün iki adil şahid istəyirsən?  Halbuki Fədək 
Peyğəmbər(s)-in zamanında və ondan sonra da 
Fatimə(s.ə)-nin şəxsi mülkü hesab olunurdu. Sən 
müsəlmanlardan ixtiyarlarında olan mülk barədə 
başqasının mülkünün mənim mülküm olduğunu iddia 
etdiyimə görə məndən iki adil şahid tələb etdiyin məhkəmə 
qanunlarına əsasən iki adil şahid tələb etmirsən. 
Əbu Bəkr:  
__ Bu dəlilin qarşısında bizim danışmağa qüdrətimiz 
yoxdur. Əgər ədalətli şahidlər gətirsəniz, qəbul edərik, 
yoxsa Fədək müsəlmanlrın ümumi malıdır. Sənin və 
Fatimə(s.ə)-nin onu mənimsəməyə heç bir hüququnuz 
yoxdur. 
Əli(ə.s) Əbu Bəkrə xitab edib buyurdu:  
__  «Quran»ı oxumusanmı? 
Əbu Bəkr dedi:  
__ Bəli. 
Əli(ə.s) buyurdu:  
__ De görüm, bu ayə («Əhzab», 33) kimin şəninə 
nazil olubdur? 
«Allah istəyir ki, günah və çirkinliyi siz Əhli-
beytdən uzaqlaşdıraraq sizi pak etsin». 
Bu ayə bizim haqqımızda nazil olub, yoxsa 
başqasının? 
 Əbu Bəkr:  
__ Bəli, sizin şəninizə nazil olub. 
Əli(ə.s) buyurdu:  
 __ Əgər bir neçə nəfər gəlib şəhadət versə ki, 
Fatimə(s.ə) (ələyzu billah) nalayiq iş görübdür, sən onunla 
necə rəftar edərsən? 
Əbu Bəkr dedi:  
 157 
__ Başqa qadınları cəzalandırdığım kimi, ilahi hədləri 
onun üçün də icra edərəm. 
Əli(ə.s) buyurdu:  
__ Bu zaman kafir sayılarsan. 
Əbu Bəkr soruşdu: 
__ Niyə? 
Əli(ə.s) ona buyurdu:  
__ Çünki Fatimə(s.ə)-nin paklığı barədə Allah-
təalanın şəhadətiniı (yuxarıdakı ayəyə əsasən)  rədd edib 
camaatın şəhadətini qəbul edirsən, beləliklə də Allahın və 
Rəsuli Əkrəm(s)-in hökmünü rədd etmiş olursan. Sən 
Rəsuli-Əkrəm(s)-in Allahın əmrilə Fədəyi Fatimə(s.ə)-yə 
bağışladığını və Fatimə(s.ə)-nin hələ Rəsuli-Əkrəm(s)-in 
sağlığında ikən onu öz ixtiyarına keçirdiyini rədd edirsən, 
amma (Peyğəmbər(s)-in irs qoymadığına şəhadət verən 
Ovs ibn Hədsan kimi) ayaq üstündə idrar edən bir ərəbin 
şəhadətini qəbul edib, buna əsasən Fədəyi bütün 
müsəlmanların malı adlandırıb onu Fatimə(s.ə)-dən aldın. 
Halbuki Rəsuli-Əkrəm(s) buyurmuşdur: «İddia edən 
(müddəi) şahid gətirməli, iddianı inkar edən isə and 
içməlidir». Sən isə həzrəti-Mühəmməd(s)-in  qayda-
qanununu dəyişdirin. Şahidi inkar edəndən istədin, iddia 
edəndən(müddəidən) yox. 
Bu zaman camaat acıqlı nəzərlərlə bir-birinə baxıb 
səs-küy qaldırdı. Bəziləri isə belə dedi:  
__ Allaha and olsun, Əli(ə.s) düz deyir. 
Əli(ə.s) dönüb öz evinə getdi. Fatimə(s.ə) məscidə 
gəlib Peyğəmbər(s)-in qəbrinə dövrə vuraraq bu şeri 
oxudu: «Ey ata, səndən sonra elə fitnələr qalxdı ki, əgər 
sən sağ olsaydın, bu qədər çox ixtilaf düşməzdi».68 
                            Əli(ə.s)-nin qətli planı. 
                                               
68 Təbərsi «Ehticac» Ic, səh.120-123. 
 158 
Əllamə Təbərsi «Ehticac» kitabında yuxarıdakı 
əhvalatı qeyd etdikdən sonra sözünə davam edib İmam 
Sadiq(ə.s)-dən eşitdiyi bu rəvayəti belə təsvir edir: 
«Əbu Bəkr Əli(ə.s)-nin sübutundan sonra məsciddən 
evə qayıtdı. Ömər ibn Xəttaba xəbər göndərib onu yanına 
çağırtdırdı. Ömər Əbu Bəkrin yanına gəldi. Onların  
arasında belə bir söhbət baş verdi:  
Əbu Bəkr:  
__ Əli(ə.s) ilə bu günkü söhbətimizin necə sona 
yetdiyini gördünmü? Əgər səhərisi günü onunla belə 
davransaq, şübhəsiz, bütün işlərimiz laxlayıb 
hakimiyyətimizin əsası süstləşəcəkdir. Bu barədə fikrin 
nədir? 
Ömər:  
__Mənim təklifim belədir ki, onun qətlə yetirilməsi 
üçün hökm verək. 
Əbu Bəkr:  
__ Necə, kimin vasitəsilə? 
Ömər:  
__ Xalid ibn Vəlid69 bu işi yerinə yetirməyə münasib 
bir adamdır. 
Onlar Xalidi çağırtdırıb ona dedilər:  
__ İstəyirik, sənə böyük bir iş tapşıraq. 
Xalid:  
                                               
69 Xalid ibn Vəlid ibn Müceyrə Məxzumi hicrətin 5, ya 7-ci (miladi 
təxminən) illərində  Əmr Asla birlikdə Mədinəyə gəlib İslamı qəbul 
etmişdi. O, ağzı yava və qorxmaz bir adam idi. Məkkənin fəthində 
İslam ordusunun sərkərdələrindən sayılırdı. Törətdiyi cinayətlərdən 
qabaqda xatırlatdığımız kimi, Malik ibn Nüveyrəni    Peyğəmbər(s)-
dən sonra qətlə yetirməsini misal çəkmək olar. Əbu Bəkr onu Şamın 
hakimi təyin etmişdi. Ömərin xilafəti dövründə o vəzifədən azad 
edildi. Nəhayət, elə o zamanda da «Himməs» adlanan məntəqədə 
dünyadan köçdü. («Üsdül-qayə» IVc.) mütərcim. 
 159 
__ Hər nə istəyirsinizsə, tapşırın, Əli(ə.s)-ni qətlə 
yetirmək olmuş olsa belə, yenə də hazıram. 
Əbu Bəkrlə Ömərə dedi:  
__ Elə bizim də təklifimiz budur. 
Xalid:  
__ ııNecə desəniz, elə də yerinə yetirərəm. Onu necə 
öldürüm?» 
Əbu Bəkr:  
__ Məscidə gedib, camaat namazında Əli(ə.s)-nin 
yanında əyləş. Mən (imam camaat olduğundan) axırıncı 
salamı deyən kimi qalxıb qılıncla boynunu vurarsan. 
Xalid:  
__ Çox gözəl. Siz deyən kimi edəcəyəm. 
Əbu Bəkrin həyat yoldaşı Ümeysin qızı Əsma (Əhli-
beyt(ə.s)-in tərəfdarlarından idi) bu sözləri eşitcək öz 
kənizinə dedi:  
__ Əli (ə.s) və Fatimə(ə.s)-nin yanına gedib mənim 
salamımı onlara yetirərsən. Əliyə(ə.s) de ki, «Bunlar səni 
öldürmək üçün bir-birilə məşvərət edirlər. Tezliklə şəhəri 
tərk et. Mən sənin xeyrini istəyənlərdənəm». («Qəsəs» 
20) 
Cavabında isə Əmirəl-möminin(ə.s) kənizə belə 
buyurdu:  
«Allah-təala onların özləri və məqsədləri arasında 
maneəçilik törədər». (Yəni onlar planlarını yerinə yetirə 
bilməyəcəklər.) 
Sonra Əli (ə.s) evdən çıxıb camaat namazında iştirak 
etmək üçün məscidə gələrək səfdə əyləşdi. Xalid ibn Vəlid 
də belində qılınc gəlib Əli(ə.s)-nin yanında oturdu. Namaz 
başlandı. Əbu Bəkr namazın təşəhhüdünü deyəndə peşman 
olub qərarından döndü. Əli(ə.s)-nin şücaət və dilavərliyinə 
bələd oldüğündan qorxdu ki, qarmaqarışıqlıq düşər. Odur 
 160 
ki, həyəcanlı halda çaşbaş qalıb bilmədi ki, namazın 
salamını versin, ya yox? (Camaat da elə başa düşdü ki, 
yəqin namazda nəsə səhvə yol vermişdir.) Birdən Xalidi 
fikrinə gətirib dedi: «Sənə verdiyim tapşırığı geri 
götürürəm». Sonra isə ardınca dedi: «Əssəlamu ələykum 
və rəhmətullahi və bərəkətuhu». 
Bu zaman Əmirəl-möminin(ə.s) Xaliddən soruşdu:  
__ O sənə nə tapşırmışdı ki? 
Xalid dedi:  
__ O, mənə səni öldürməyi tapşırmışdı? 
Əli(ə.s)soruşdu:  
__ Sən bu əmri yerinə yetirərdinmi? 
Xalid:  
__ Allaha and olsun, əgər namazın salamından qabaq 
məni bu işdən çəkindirməsəydi, səni öldürərdim. 
Əli(ə.s) Xalidi möhkəm itələyib yerə yıxdı. Camaat 
tökülüşüb Xalidi Əli(ə.s)-nin əlindən almaq istədikdə 
Ömər dedi:  
  __ And olsun Kəbənin sahibinə, Əli Xalidi 
öldürəcək. 
Məsciddəkilər Əli(ə.s)-yə yalvarıb dedi:  
 __ Səni and veririk bu qəbrin sahibinə 
(Peyğəmbər(s)-ə), Xalidi burax. 
 Həzrəti- Əli(ə.s)  bu sözdən sonra onu buraxdı. 
Əbuzər Qəffarinin söylədiyinə görə, həzrəti-Əli(ə.s) 
Xalidin boğazını iki barmağı ilə tutub elə sıxmışdı ki, 
Xalid boğuq səslə bağırmışdı. Camaat qorxusundan yaxına 
gələ bilmirdi. Hərə öz fikrində idi. Xalid libasını 
bulaşdırmışdı. Ayaqlarını bir-birinə vurub heç bir söz deyə 
bilmirdi. 
Əbu Bəkr Ömərə dedi:  
 161 
__ Budur, səninlə etdiyim məşvərətin nəticəsi alt-üst 
oldu. Elə bil, bugünkü hadisəni mən görürdüm, Allaha 
şükr edirəm ki, bizə toxunmadı. 
Hər kim Xalidi Əli(ə.s)-nin qüvvətli əllərindən 
qurtarmaq üçün yaxın gəlirdisə, Onun (ə.s) qəzəbli 
baxışlarından dəhşətə gəlib geri çəkilirdi. Əbu Bəkr Öməri 
Abbası (Peyğəmbər(s)-in əmisi) çağırmağa göndərdi. 
Abbas gəlib Əli(ə.s)-yə and verib dedi:  
__ Səni and verirəm bu qəbrin sahibinin haqqına 
(həzrəti-Mühəmməd(s)-in qəbrinə işarə edərək), öz 
övladlarına və onların anasının haqqına, Xalidi burax. 
Məhz bu andan sonra Əli(ə.s) Xalidi buraxdı. 
Abbas Əli(ə.s)-nin alnından öpdü. 
Başqa bir rəvayətdə deyilir ki, Əli(ə.s) sonra Ömərin 
yaxasından tutub dedi:  
__ Ey Həbəşiyyə Səhhakın oğlu, əgər Allahın hökmü 
və Peyğəmbər(s)-in əhdi olmasaydı, hansımızın zəif və 
güclü olduğunu sənə göstərərdim. 
Camaat araya girib Öməri Əli(ə.s)-nin əlindən aldı. 
Bu vaxt Abbas Əbu Bəkrin yanına gəlib dedi:  
__  Allaha and olsun, əgər Əli(ə.s)-ni öldürsəydiniz, 
Bəni-Təym (yəni tayfanızdan) tayfasından bir nəfər belə 
sağ qalmayacaqdı. 
                       İbn Əbil Hədidin ustadının onun 
suallarına cavabı. 
Əllamə Məclisi «Biharül-Ənvar» adlı kitabında 
məşhur sünni alimi İbn Əbil Hədidə əsaslanaraq belə qeyd 
edir: 
 «Ustadım Əbu Cəfər Nəqibdən soruşdum:  
__ Mən Əli(ə.s)-nin bu işinə təəccüb edirəm ki, 
Rəsuli-əkrəm(s)-dən  sonra (təxminən 23 il) bu uzun 
 162 
müddətdə düşmənin hiyləsindən necə yayınıb sağ qaldı? 
Necə oldu ki, düşmənləri Əli(ə.s)-ni öldürə bilmədilər? 
Ustadım buyurdu:  
__ Əgər Əli(ə.s) səbirli və təmkinli olub 
təvazökarlıqla kənara çəkilməsəydi, onu öldürərdilər, 
ancaq O, başını ibadətə, namaza və «Quran» oxumağa 
qatıb özünü əvvəlki qaydaları icra etməkdən saxlamışdı. 
Qılıncı unudub fürsət gözləyirdi, səbir edirdi. Həzrəti-
Əli(ə.s) səhralara səyahətə çıxır, dağları gəzib seyr edirdi. 
O da başqaları kimi xəlifələrə itaət etmək yolunu 
tutmuşdu. Buna görə də düşmənlər ondan əl çəkib Əli(s.ə)-
ni unutmuşdular. 
Xəlifələrdən iznsiz heç kimin onu öldürməyə cürəti 
çatmadı. Əmr sahibləri də Əli(ə.s)-nin qətli üçün bəhanə 
tapmayıb çarəsiz qalaraq ondan əl çəkmişdilər, yoxsa onu 
öldürərdilər. Başqa bir tərəfdən də əcəl özü möhkəm 
zəncir və yenilməz bir qaladır. Əcəli çatmamış heç kəs 
ölməz. 
Xalidin tapşırığı barədə ustadımdan sual edib 
soruşdum ki, Əbu Bəkrin Əli(ə.s)-ni öldürmək üçün Xalidi 
təyin etməsi doğrudurmu? 
Əbu Cəfər Nəqib belə cavab verdi:  
__ Əhli-beyt tərəfdarlarından bir neçəsi bunu təsdiq 
etmişlər. Hətta belə söyləyirlər ki, bir nəfər Əbu Hənifənin 
şagirdi Zəfər ibn Hezezlin yanına gəlib soruşmuşdu:  
__ Necə ola bilər ki, Əbu Hənifə namaz qılan şəxsin 
salamdan qabaq namazdan ayrıla bilməsi, məsələn, 
namazın salamından qabaq bir söz deyə və ya bir iş görə 
bilməsi barədə hökm verir? Bu mümkündürmü?70 
Zəfər dedi:  
                                               
70 Burada «Hədəsin ondan hadis olmağı dəstəmazı pozan hallardan biri 
nəzərdə tutulmuşdur». 
 163 
__ Caizdir, çünki Əbu Bəkr təşəhhüddən sonra, 
salamdan qabaq söz demişdi.  
O soruşdu:  
__ Əbu Bəkr salamdan qabaq nə demişdi ki? 
Zəfər cavab verdi:  
__ Sənin kimi bir şəxsə belə bir sual vermək 
yaraşmaz. 
O, israr edib yenidən bu sualı verdi. Nəhayət, Zəfər 
yanındakılara dedi:  
__ Bu kişini qovun. Güman edirəm ki, bu, Əbül 
Xəttabın səhabələrindəndir. 
İbn Əbil Hədid yazır:  
Ustadımdan soruşdum:  
__ Bəs bu barədə siz nə deyə bilərsiniz? Məgər Əbu 
Bəkr Xalidə tapşırıq vermişdi? 
Nəqib dedi:  
__ Mən inanıram. Lakin bu hədisi imamiyyə (Əhli-
beyt tərəfdarları) firqəsi rəvayət etmişdir. 
              Əli(ə.s)-nin Əbu Bəkrə yazdığı məktub. 
Bu barədə Təbərsi «Ehticac» adlı kitabında 
(Ic,səh.127) belə yazır:  
«Əbu Bəkrin Fədəyi həzrəti-Fatimə(ə.s)-dən alıb 
onun xidmətçilərini Fədəkdən qovmaq xəbəri Əli(ə.s)-yə 
yetişəndə Əbu Bəkrə aşağıdakı məktubu göndərdi. 
Məktubun məzmunu belədir:71 
Qarmaqarışıqlıq  və fitnə dalğalarını nicat 
gəmilərinin sipərləri  ilə yarın. Şöhrətpərəstlik taclarını və 
hiyləgər şəxslərin sayını onları məhdudlaşdırmaqla 
unudun. Feyz və nur mənbəyindən kəsb edib təkcə ona 
tərəf nəzər salın. Pak şəxslərin mirasını özlərinə qaytarın. 
Cəhalət və qəflət mühitindən çölə çıxın. Sanki sizlərin 
                                               
71 Məktubun hissələri «Nəhcül-bəlağə»də 5-ci xütbədə gəlmişdir. 
 164 
gözübağlı dəyirmanı fırladan dəvələr kimi çaşbaş qalıb, 
sərgərdan yeriməyinizi öz gözlərimizlə müşahidə edirik. 
Allaha and olsun, əgər əlimdə icazəm olsaydı, 
başlarınızı yetişmiş məhsulu biçən tək iti və dəmir 
oraqlarla bədəninizdən ayırardım. Sizin igidlərinizin beyin 
kasasını elə sındırardım ki, gözləriniz bərələ qalıb dəhşətə 
gələrdiniz. Mən düşmən qoşunlarını pərən-pərən salıb 
darmadağın edən şəxsəm. Sizin də qüvvənizi dağıdardım. 
Mən döyüş meydanlarında döyüşəndə siz evlərinizdən çölə 
çıxmır, qorxurdunuz. Mən dünənə kimi Peyğəmbər(s)-in 
yavəri idim. Sizin hamınız mənim əməllərim və 
rəftarımdan xəbərdar olub məqamımı təsdiq etdiniz. 
Atamın canına and olsun, siz nübüvvət və xilafətin bizim 
ailədə birləşməsindən razı deyildiniz. Bədr və Ühüd 
döyüşlərindəki kinlərinizi hələ də unutmamısınız. 
Allaha and olsun, əgər sizə qüdrətli Allah tərəfindən 
müqəddəratınız barəsində nə yazıldığını desəm, iztirabın 
şiddətindən fəqərələrinizin sümükləri dəyirman pərgarının 
dişləri kimi bədəninizdən tökülər. 
Əgər danışsam, deyəcəksiz ki, həsəd aparıram, 
paxıllıq edirəm. Yox, əgər sakit qalsam,  deyəcəksiz ki, Əli 
ibn Əbutalib ölümdən qorxur. Əsla! Əsla! Mənim Haqqa 
qovuşmaq arzum südəmər körpənin ana döşünə olan 
istəyindən daha artıqdır. 
Ölüm şərbətini düşmənlərə dadızdıran, döyüşlərdə 
ölümlə üz-üzə gələn, azca da olsun, ölümdən qorxmayan, 
çəkinməyən mən idim. Qaranlıq gecələrdə düşmən 
bayraqlarını qırıb atan, Peyğəmbər(s)-in mübarək 
xatirindən qəmi, tutqunluğu aparan mən idim. 
Əgər mənə icazə verilsəydi, Allahın sizin barənizdə 
nazil etdiyini və mənim xəbərdar olduğumu deyərdim. O 
 165 
vaxt siz dərin quyu kəndirləri kimi lərzəyə gəlib başıalovlu 
heyrət içində, sərgərdan çöllərə üz tutardınız. 
Lakin mən bütün bunlara laqeyd qalıb əliboş, 
dünyavi ləzzətlərdən əl çəkmiş pak ürək və təmiz qəlblə 
Allaha yetişmək üçün sadə və asan həyat tərzini özümə 
seçdim. Bilin ki, sizin dünyanızın həqiqəti havaya qalxıb 
adamların başı üstə sərilib qalınlaşan, sonra da pərən-pərən 
olub itən buluda bənzəyir. 
Tezliklə gözləriniz açılacaq və öz pis əməllərinizin 
nəticəsini görəcəksiniz. Əkdiyiniz acı toxumları öldürücü 
zəhər kimi biçəcəksiniz. Bilin ki, Allah ən yaxşı hakimdir. 
Onun əziz Rəsulu sizin ən böyük düşməniniz olacaqdır. 
Qiyamət günü isə mühakimə olunan gününüzdür. Allah 
sizi öz rəhmətindən uzaq edib əzaba qərq etsin. 
 Hidayət yolunun yolçularına salam olsun!» 
           Əbu Bəkrin Əli(ə.s)-nin məktubuna etdiyi 
etiraz. 
Əbu Bəkr Əli(ə.s)-nin məktubunu oxuduqda çox 
narahat olub dəhşətə gəldi və dedi: «Əcəba! Doğrusu, 
Əli(ə.s) mənə qarşı nə qədər cürət və cəsarət etmişdir». Bu 
zaman baş vermiş hadisəni ənsar və mühacirlərə xatırladıb 
onlara xitabən dedi: 
«Ey mühacir və ənsarlar! Məgər mən Fədək barədə 
sizinlə məşvərət etmədimmi? Siz demədizmi, 
peyğəmbərlər özündən sonra miras qoymurlar? Fədəyin 
pərakəndə ordunun təchiz olunması, sərhədlərin 
möhkəmləndirilməsi və müsəlmanların ümumi mənafeyi 
uğrunda sərf olunması təklifini siz vermədinizmi? 
Əlbəttə, mən də sizin rəyinizi qəbul edib təsdiqlədim, 
ancaq Əli ibn Əbutalib(ə.s) bu fikrə qarşı çıxıb parlaq 
qığılcım və şimşək gurultusu kimi məni hədələyir. O, 
 166 
mənim hakimiyyətimə qarşıdır, halbuki mən dəfələrlə 
istehfa vermək istəmişəm, siz qəbul etməmisiniz. 
Mən elə lap əvvəldən Əli(ə.s) ilə üz-üzə dayanmağı 
istəməmiş, onunla döyüşməkdən qaçmış və elə indi də 
qaçıram». 
                     Ömərin Əbu Bəkrə qarşı etirazı. 
Ömər ibn Xəttab bu sözdən bərk əsəbləşib Əbu 
Bəkrə dedi:  
 __ Bundan  başqa bir söz deyə bilməzdin? Sən elə bir 
adamın övladısan ki, döyüşlərdə süstlük göstərib, kasadlıq 
günlərində də malını hamıdan gizlədərdi. Sübhanəllah! Nə 
qədər zəif və qorxaqsan?! Nə qədər kiçik qəlbin vardır?! 
Mən saf suyu və zülalı sənin ixtiyarına qoydum. Lakin sən 
ondan faydalana bilmədin. Sən bu saf suyu içərək 
susuzluğunu yatırıb sirab olmağı bacarmırsan. Mən boyun 
qaçıranların boynunu sənin qarşında əydim, ziyalı, 
siyasətçi və təcrübəli şəxsləri sənin ətrafına topladım. Əgər 
mənim səy və zəhmətim olmasaydı, heç vaxt belə bir 
müvəffəqiyyət əldə edə bilməyəcəkdin. Şübhəsiz, Əbu 
Talib oğlu Əli(ə.s) sənin sümüklərini əzmişdi. 
Allaha şükr et ki, belə bir əhəmiyyətli nemət 
(rəhbərlik rütbəsi) mənim vasitəmlə sənin əlinə keçmişdir. 
Əlbəttə, hər kim Peyğəmbər(s) minbərində onun yerinə 
oturursa, həmişə Allaha şükr etməlidir. Bu Əbu Talib oğlu 
Əli möhkəm bir daş kimidir ki, sınmayınca ondan fəvvarə 
çıxmaz.  O, qorxulu ilan kimidir, əfsunsuz və hiyləsiz ram 
olmur. Acı ağac kimi nə qədər onu bal ilə qarışdırsalar 
belə, yenə şirin meyvə verməz. Əli(ə.s), Qureyşin şücaətli 
oğullarını (müşrikləri) öldürdü, dikbaşları əzdi. Onun 
şimşək kimi çaxmağından vahimələnmə. Mən sənə zərər 
yetirməmiş işini bitirərəm və yolunun üstündə dayanaram. 
Bu zaman Əbu Bəkr Ömərə dedi:  
 167 
__ Gəl, bu boş-boş danışıqlarını kənra qoy. Allaha and 
olsun, Əli(ə.s) əgər istəsə, sağ əlinə ehtiyac duymadan sol 
əli ilə bizi məhv edər. Bizim müvəffəqiyyətimizə səbəb 
bunlardır: birincisi, O təkdir və köməyi yoxdur; ikincisi, 
Əli(ə) istəyir ki, həzrəti-Mühəmməd(s)-in vəsiyyətinə 
uyğun əməl etsin. O, bizimlə Peyğəmbər(s)-in vəsiyyətinin 
xilafına rəftar etmir; üçüncüsü, ərəb qəbilələrindən hər 
birinin yaxınlarının onun əli ilə öldürülməsinə görə Əli ilə 
düşmənçilikləri vardır. Əgər bu amillər olmasaydı, xilafət 
qəti surətdə onun əlinə  keçəcək və bizim səyimizin  heç 
bir nəticəsi olmayacaqdır. 
 Xəttabın oğlu! Yaxşı fikir ver, Əbutalib oğlu Əli 
məktubda yazdığı kimi dünyapərəst deyildir. Bizim 
ölümdən qorxub qaçdığımız kimi, o da dünya həyatından 
qaçır. Belə bir adamın ölümdən nə qorxusu? (Axıra 
kimi.72) 
Həzrəti-Zəhra(s.ə)-nın xütbəsindən bir parça. 
Təbərsi «Ehticac» kitabında Abdulla ibn Həsənə 
əsaslanaraq yazır: 
 «Əbu Bəkr Fədəyi qəsb edəndə həzrəti-Zəhra(s.ə) 
bundan xəbər tutub başına çadra örtərək xidmətçiləri, 
Bəni-Haşim qadınlarından bir neçə nəfərlə məscidə gəlib 
Əbu Bəkrin və müsəlmanların qarşısında xütbə oxudu. (Bu 
xütbə məzmun cəhətdən çox ətraflı, sağlam məntiqə 
əsaslanmış və kəsərlidir.).73 
Həzrəti-Zəhra(s.ə) uzun paltar geymişdi. Yerişi sanki 
atası Peyğəmbər(s)-in yerişini xatırladırdı. Məscidə daxil 
                                               
72 Təbərsinin «Ehticac» kitabının tərcüməsi. Ic,səh.272-277 
 
73 Bu xütbə İbn  Əbil Hədid «Şərhi-Nəhcül-bəlağə» IVc, 
«Bəğatunnisa» səh.12, Təbərsi «Ehticac» Ic, səh.131-dən 149-a qeyd 
olunmuşdur. Onun tərcüməsi burada qısa şəkildə verilmişdir. 
 168 
olanda Əbu Bəkr mühacir və ənsarlardan bir dəstəsi ilə 
oturmuşdu. Pərdə çəkdilər, o Xanım keçib pərdənin 
arasında əyləşdi. 
Həzrəti-Zəhra(s.ə) bu vaxt yanıqlı bir ah çəkdi, belə 
ki məsciddəkilər təsirlənib ağladılar. Məclis əzadarlıq və 
matəm məclisinə çevrildi. Hamı bərk kədərləndi. Fatimə 
(s.ə) bir az sükut edib camaat sakitləşəndən sonra öz 
sözünə başladı. 
Həzrəti-Zəhra sözünə belə başladı:  
__ Allaha sitayiş edib onun maddi və mənəvi 
nemətlərinə şükr edirəm ki, onun nemətləri bütün dünyanı 
əhatə etmişdir, belə ki biz onları saymaq və təsəvvür etmək 
iqtidarında deyilik. Onun sonsuz nemətlərinə şükr 
etməliyik.  Yalnız bunun sayəsində uca Allahın bizə bəxş 
etdiyi nemətlər bol və davamlı ola bilər. Allahın bol-bol 
nemətləri isə onun həmd və sitayəşinə səbəb olur. 
Şəhadət verirəm ki, O, yeganə və misilsizdir. Əlbəttə, 
bu şəhadətin mənbəyi ixlasdır. Tovhid və ixlas isə insanın 
daxilində olan fitri məsələlərdir. Tovhidin mərtəbələrinin 
əlamətləri təfəkkür və iman nuru altında zahirə çıxır. 
Bizim düşüncəmiz Allahın pak zatını dərk etməkdə aciz, 
nitqimiz isə vəsf etməkdə naqisdir. Hər görən göz onu dərk 
edə bilməz. 
O, bütün mövcudatı əvvəli və maddəsi olmadan 
yaradandır. Mövcudatı əvvəlkinə bənzəmədən xəlq 
etmişdir. Öz iradə və qüdrəti ilə özü üçün fayda və 
mənfəət nəzərdə tutmadan varlıq mərhələlərini təsvir və 
tənzimləyən Allahın məqsədi öz qüdrət, hikmət, lütf və 
məhəbbətini bizlərə anladıb bildirməkdən başqa bir şey 
deyildir. O, insanları yaratdı və onları itaət, ibadət və gözəl 
mükafata dəvət etdi. Onları üsyankarlıqdan, itaətsizlikdən, 
əzab və qəzəbindən çəkindirdi. 
 169 
Şəhadət verirəm ki, atam Mühəmməd ibn Abdulla(s) 
Allahın qulu və rəsuludur. Allah-təala besətdən qabaq 
qeyb aləmində onu seçmişdir, çünki adamların məqamı 
əzəl gündən qeyb aləmində məlum və müəyyən olmuşdur. 
Böyük Allah bütün işlərin aqibət və gedişatından 
xəbərdardır. Onun elmi zamanın asayiş və fəsadını, eləcə 
də baş verən hadisələri əhatə edir. 
Böyük Allah öz Rəsulunu seçdi ki, Onun əmr və 
hökmləri insanlar arasında aydınlaşıb, cəhalət və 
azğınlıqdan elm, mərifət və səadət yoluna hidayət olsunlar. 
O Həzrət(s) peyğəmbərliyə seçiləndə bütün insanlar hələ o 
zaman pərakəndə halda bir-birindən uzaq, bütpərəst, böyük 
Allahdan qafil və azğın idilər. Allah-təala o Cənab(s)-ın 
vasitəsilə insanları cəhalət və qəflətdən ayıltdı. Allahın 
Rəsulu(s) səbir və yenilməzliklə insanların hidayət və 
nicatı üçün çalışmışdır. Onları düz yola, haqq dinə dəvət 
edərək nur və feyz dərgahına hidayət etmişdir. Sonra isə 
ilahi dini, haqq yolu və bəşərin vəzifələrini 
aydınlaşdırmışdır. Nəhayət, Böyük Yaradan həzrəti-
Mühəmməd(s)-i  öz dərgahına apardı. O, dünya zəhmətləri 
və əziyyətlərindən qurtulub Allahın rəhmət dəryasına 
yaxın mələkləri ilə həmsöhbət və mənus74 oldu. Allahın 
salam və salavatı olsun ona! 
   Böyük ilahi əmanət sayılan «Quran»ın 
qorunması barədə. 
«Ey ənsar və mühacirlər! 
Siz Allahın bəndələrisiniz. Siz onun hökmlərini, 
haram və halal buyurduqlarını icra edənlərsiniz. Siz 
Peyğəmbər(s)-in hədis və gətirdiyi göstərişlərin daşıyıcısı, 
eyni zamanda qoruyucusu sayılırsınız. Siz ilahi həqiqət və 
                                               
74 Mənus, yəni alışmış, isinişilmiş. 
 170 
İslam ayinlərinin qorunmasında var gücünüzlə 
çalışmalısınız. 
Diqqətli olun ki, həzrəti-Mühəmməd(s)-in çox 
qiymətli və əzəmətli bir əmanəti olan, habelə səadət və 
təkamülün kamil nüsxəsi sayılan səmavi kitab__  «Quran»ı 
olduğu kimi qoruyasınız. Bu kitab Allahın nur və kəsərli 
dəlilidir. İlahi qanunların höccət və həqiqətlərinin toplusu 
bu kitabda aydınlaşdırılmışdır, belə ki əgər onun 
qaydalarına əməl etsəniz, səadət və təkamülün ən uca 
zirvəsinə yetişər, cəhalət və zəlalət kimi bədbəxtliklərdən 
nicat taparsınız. Elə bir kamilliyə yetişərsiniz ki, başqaları 
sizin bu uca məqamınızın həsrətini çəkər». 
İlahi hökmlərin mahiyyət və əhəmiyyəti barədə. 
«Ey müsəlmanlar! Bilin və agah olun ki, sizin fərdi 
və ictimai vəzifələriniz bu səmavi kitabda gəlmiş, haqqın 
dəlil və sübutları, ilahi hökmlər «Quran»da yazılmışdır. 
Həmin bu səmavi qanunlar sizin səadətə yetişməyiniz və 
kamilləşməyiniz üçün təyin edilmişdir. 
Tovhid__qəlblərinizi şirk və bütpərəstlikdən 
təmizləyərək ürəklərimizi iman nuru ilə işıqlandırmaq; 
zəkat__insanpərvərlik, məhəbbət, mehribanlıq, 
xeyirxahlığın qəlblərinizdə yerləşməsi və sərvətlərinizin 
artması üçündür. 
Oruc qəlblərinizin hər cür çirkinlik və küdurətdən 
təmizlənməsi, pak və səfalı olması, eləcə də insan ruhunun 
ali və ləyaqətli məqamlara yetişməyə hazırlanması üçün 
əməli bir nümayiş və imtahandır. 
Ədalət cəmiyyətdə bərabərlik və nizam-intizamın 
tənzimləyicisidir. Biz Əhli-beyt(ə.s)-in Allah-təala 
tərəfindən bəşəriyyətə hakim və örnək seçilməyimiz, eləcə 
də Peyğəmbər(s) və Ailəsi(ə.s)-nin ardıcılı olmağın 
 171 
zəruriliyi cəmiyyətdə ixtilaf və çəkişmənin aradan 
qaldırılması səbəbindəndir. 
Cihad dini əzəmət və şövkəti qoruyan güclü bir 
qalxandır.  
Səbir müvəffəqiyyət şəfəqi, xoşbəxtlik bünövrəsi və 
məqsədə yetişmək yolunda bir vasitədir. 
Xeyir işlərə sövq etmə və pis işlərdən çəkindirmə 
cəmiyyəti fəsaddan qoruyur. 
Valideynə yaxşılıq Allahın mərhəmətini nazil, 
əzabını isə dəf edir. 
Qohum-əqrəbaya kömək etmək uzun ömrə, işlərin 
asanlaşmasına və dostların çoxalmasına səbəbdir. 
Yalnız yaxşılıq etməklə çoxlu dost, arxa qazanmaq 
olar.  
Qisas xalqın asayişi, mal və qanını qorumaq üçündür. 
Yaxşılıq və nəzirlər Allah rəhmətini cəlb etmək 
üçündür. 
Alverdə ölçüyə düzgün riayət etmək ticarət və 
iqtisadiyyatın sürətlənməsinə, inkişafına səbəbdir. 
Allah-təala bəndəni pisliklərdən uzaqlaşdırmaq üçün 
şərab içməyi haram buyurmuşdur. 
Kobudluq və söyüş söyməkdən çəkinmək onun 
üçündür ki, nifaq, özbaşınalıq və zorakılıq cəmiyyətdən 
silinsin. 
Oğurluqdan çəkinməklə insanlar arasında əmanət və 
iffətin qorunması, əl, göz və qəlbin pak qalmasına zəmanət 
vermək olar. 
Şirkdən uzaq olmaq hamının saf niyyətlə Allaha itaət 
etməsi və ondan qeyrisinə ürək bağlamaması üçündür. 
 «Kamil surətdə təqva və pəhrizkarlığa riayət edin. 
Müsəlman olmamış dünyadan getməyin. («Ali İmran», 
107) 
 172 
 Bəndəliyin həqiqətinə riayət edin. Allahın əmr 
vənəhyini (halal və haramlarını), İlahi fərmanının 
əzəmətini unutmayın. Özünüzü cahillərin cərgəsində 
qərar verməyin.» 
 «Allahdan bəndələri içərisində ancaq alimlər 
qorxar.» («Fatir»,28) 
(Allah dərgahında təqvalı və xoflu təkcə alimlər və 
xəbərdarlardır, nəinki bixəbər və qafillər).» 
Hidayət yolunun inkişafında həzrəti-
Mühəmməd(s)-in qətiyyəti. 
«Ey müsəlmanlar ! Bilin ki, mən Fatimə(s.ə)-yəm, 
atam Mühəmməd(s)-dir. Hər cür səhv və pislikdən 
uzağam. Məndən əsla yersiz söz, səbəbsiz əməl baş 
verməz: 
«(Ey ümmətim!) Sizə özünüzdən bir Peyğəmbər 
gəldi ki, sizin əziyyətə (məşəqqətə) düşməyiniz ona agır 
gəlir, o sizi (sizin iman gətirməyinizi) çox istəyir, 
möminlərə qarşı şəfqətli, mərhəmətlidir!» 
Bu Peyğəmbər sizin qadınlarınızdan birinin yox, 
mənim atamdır. Bu Peyğəmbər Əli ibn Əbutalib(ə.s)-in 
qardaşı və əmisi oğludur, nəinki sizin kişilərinizdən 
birinin. Mənim atm sizi pislik, batil əqidə və əməllərdən 
döndərən şəxsdir. Mənim atam sizləri gözəl moizə, 
nəsihət, dəlil və hikmətlərlə Allaha tərəf dəvət etdi. O, var 
qüvvəsi ilə müşriklərə qarşı çıxıb, onlarla mübarizə apardı. 
Onların başlarının üstə qılınc saxlayıb boğazlarını  elə 
sıxdı ki, çarəsiz qalıb təslim oldular. Atam bütləri sındırıb 
Haqq düşmənlərinin, inadkarların başını əzdi, kafir 
başçılarının kürəyini yerə vurdu. Küfr və nifaq düyünlərini 
açıb, şeytanların dilini, münafiqlərin sözünü kəsdi. 
Beləliklə, həqiqət aşkar oldu. Onun vücudunun parlaq nuru 
mühitin qaranlığını yox edib həqiqətləri izhar etdi. 
 173 
Atamın hidayət nurunda tovhid kəlməsi dillərdə 
əzbər oldu. Əvvəllər başqalarının pəncəsi altında əzilən 
heç bir qüdrət və ixtiyar sahibi olmayan bir parça ətdən 
başqa heç nə deyildiniz. Düşmənin hakimiyyəti altında 
çirkli su və iyrənc yeməklər yeyərək, xar və zəlil 
olmuşdunuz. Allah-təala Peyğəmbər(s)-in vasitəsilə sizi bu 
alçaqlıqlardan xilas etdi. Daha sonra qaraqəlbli, kindən 
ürəyi od tutub yanan bəzi adamlar dinc oturmayıb 
müsəlmanlarla döyüş tonqalını alovlandırdılar, lakin hər 
dəfə də Allah-təala bu alovları söndürdü». 
İslamın müdafiəsində Əli(ə.s)-nin rolu. 
«Nə zamandan şeytandan pis bir əməl baş verirdisə, 
ya müşriklərdən hansınınsa düşmənçilik və ədavəti baş 
qaldırırdısa, o zaman Rəsuli-əkrəm(s) qardaşı Əli ibn 
Əbutalib(ə.s)-i həmin düşmənin qarşısına çıxıb onu 
məğlub etməyə göndərirdi. Onda Əli(ə.s) döyüşə girib öz 
vəzifəsini layiqincə yerinə yetirirdi. O Həzrət heç vaxt 
nəticəsiz meydandan geri dönməzdi. Əli(s) düşmənin qol-
qanadını ayağı altında əzərək müxaliflərin alov şölələrini 
öz qılıncı ilə yatırırdı. 
O, ixlasla üzərində bütün əziyyətlərə Allaha xatir 
dözərək İlahi fərmanı yerinə yetirmək üçün hədsiz 
dərəcədə səy göstərirdi. Əli(ə.s)  Peyğəmbər(s)-ə ən yaxın 
insan idi. Onun Tanrı dostları arasında xüsusi əzəməti 
vardı, ancaq siz öz eyş-işrət fikrinizdə idiniz. Elə həmişə 
bunu gözləyirdiniz ki, bizim ailəmizdə bədbəxt hadisələr 
baş versin. Siz düşmən səfləri ilə üz-üzə gələndə geriyə 
çəkilərək döyüş meydanından qaçırdınız». 
İnsanların vəfasızlığı barədə. 
«Ey müsəlmanlar! Allah-təala öz Peyğəmbər(s)-ini 
bu fani dünyadan ənbiya və seçilmişlərin son məskəni olan 
əbədi dünyaya apardı. Ürəklərinizdə olan kin aşkar oldu. 
 174 
Üzünüzə çəkdiyiniz şəriət və din libasını cırıb yırtdınız. 
Künc-bucaqda gizlənən müxaliflər qol-qanad açdılar. Batil 
cəbhənin havadarlarının səsi qalxdı. Şeytanın avazı ucaldı. 
Nəticədə, münafiqlər də onun səsinə səs verdilər. 
Dünyapərəst və azğın adamlar zəlalət, fitnəkarlıq yolunu 
tutub şeytanın ardınca getdilər. 
Şeytan sizi aldanmış tapdı. Siz onun axarına 
düşdünüz. Onun azca işarəsi ilə acıqlanıb əsəbləşərək 
özünüzü itirdiniz. Öz əməllərinizin düzgünlük və ədalətini 
əldən verərək başqalarının hüququna  təcavüz etdiniz. 
Sahibi olmadığınız dəvənin yüyənindən yapışaraq içməyə 
haqqınız olmayan bulaqdan su içdiniz. 
Doğrusu, nə tez öz vəfanızı itirdiniz, nə tez sizin 
hərislik və tamahınız baş qaldırdı. Hələ ürəklərimizin 
yarası sağalmamışdı. Hələ Rəsuli-əkrəm(s)-in cənazəsi 
yerdə qalmışdı. O müqəddəs Vücud bizim gözlərimizin 
qarşısından yox olmamış öz çirkin işlərinizə başladınız. 
Tələsərək layiq olmadığınız yerləri tutdunuz.. Təəccüblü 
budur ki, elə zənn etdiniz ki, guya bu tələskənlik fitnənin 
qarşısını almaqdan ötrüdür. 
 Bilin ki, bu adamlar fitnə və qarışıqlıqda süqut 
etdilər. Cəhənnəm kafirləri udandır.  
Belə hərəkətlər sizdən uzaqdır. Necə də yalan 
danışırsınız?! Məgər «Quran» sizin aranızda deyilmi? 
Bütün əmrləri aydın, həqiqətləri aşkar, halal və haramı 
açıq-aydın söyləyən Allah kəlamını kənaramı qoydunuz? 
Tanrı hökmünün əksinəmi fitva verirsiniz? Allah kəlamına 
etiraz edirsiniz? Zülmkarlar necə də pis uçuruma 
yuvarlanıblar?!!! 
 «Kim İslamdan başqa bir dinin ardınca gedərsə, (o 
din) heç vaxt ondan qəbul olunmaz və o şəxs axirətdə 
zərə çəkənlərdən olar». («Ali-İmran»,85) 
 175 
Siz bu müsibətli böhranının yatmasına, 
qarmaqarışıqlıgın aradan  getməsinə dözmədiniz. 
Tələsərək yel vurub fitnə közünü daha da alovlandırmağa 
başladınız. İnsanlar arasında fəsadı daha da gücləndirdiniz. 
Şeytanın dəvətini qəbul edib yolunuzu azdınız. Haqq 
dininin nurunu söndürdünüz. Peyğəmbər(s)-in hökm və 
sünnətini tərk etdiniz. Əsassız bəhanələrlə öz çirkin 
məqsədlərinizi icra etdiniz. Həqiqətdə isə, həzrəti- 
Mühəmməd(s)-in Əhli-beytinə xəyanət və zülmü rəva 
gördünüz. 
Biz sizin iti bıçaqlarınızın qarşısında səbir edib 
böhtan və tənələrinizə dözürük». 
Fatimə(s.ə)-nin Fədək haqqındakı dəlilləri. 
«Siz belə düşünürsünüz ki, biz Rəsuli-əkrəm(s)-in 
heç bir irsinə sahib deyilik? Məgər cahiliyyət dövrünün 
qanunlarına tabesiz? 
«Onlar cahiliyyət dövrünün hökmünümü istəyirlər? 
Tam qənaət sahibi olan bir camaat üçün Allahdan daha 
yaxşı hökm verə bilən kimdir?» («Maidə», 50) 
Siz mənim Peyğəmbər qızı olmağıma şübhəmi 
edirsiniz? Halbuki gün kimi aydındır ki, mən Peyğəmbər 
qızıyam. 
Ey müsəlmanlar! Heç rəvadırmı, mən öz irsimdən 
məhrum olam? 
Ey Əbu Quhafənin oğlu (Əbu Bəkr)! «Quran»da 
yazılıbmı ki, sən öz atandan irs aparasan, lakin sənin 
əqidənə görə, mən atamdan irs aparmayım? 
«Çox qəribə və pis iş gördün». («Məryəm», 27) 
Qəsdən Allahın kitabını tərk edib səmavi hökmləri 
kənaramı atırsan? Halbuki Allah-təala buyurur: 
«Süleyman Davuddan irs apardı». («Nəhl», 16) 
 176 
Həzrəti-Yəhya «İbn Zəkəriyyanın dastanı»nda 
Zəkəriyyanın dilindən buyurur: 
«Sən öz qüdrətinlə mənə bir canişin bəxş et ki, 
mənim və Ali- Yəqubun varisi olsun». 
Yenə də buyurur: 
«Qohumlar Allahın kitabında (lövhi-məhfuzda və 
ya «Quran»da irs, varislik baxımından) bir-birinə daha 
yaxındırlar». («Ənfal», 75) 
Həzrəti-Yəhya yenə də belə buyurur: 
 «Allah övladlarınız haqqında sizə tövsiyə edərək 
buyurur ki, oğula iki qız hissəsi qədər pay düşür». 
(«Nisa», 11) 
Başqa bir ayədə buyurıur: 
«(Sizin hər birinizi ölüm haqlayan zaman) Qoyub 
gedəcəyiniz maldan valideynlərinizə, yaxın 
qohumlarınıza verilməsi üçün ədalət üzrə (malın üçdə 
birindən çox olmamaq şərtilə) vəsiyyət etməyiniz 
zəruridir. Müttəqilərə (bu) vacibdir». («Bəqərə», 180) 
Siz belə güman edirsiniz ki, ata malından mənim 
nəsibim yoxdur və gərək atamdan irs aparmayam. Allah 
şərif ayələrdə bütün insanları nəzərdə tutumuşdur. Məgər 
bu ayələr bütün təbəqələrə şamil deyillərmi? Atam bu 
ayələrin əhatəsindən xaricdirmi? Məgər Mən və Atam bir 
dinin və ümmətin fərdlərindən sayılmırıqmı? Siz məgər 
«Quran» ayələrindən Atam və əmim Oğlundan daha çox 
xəbərdarsınız? 
Bu gün necə istəyirsiniz, elə də edin. Lakin sabah 
qiyamət günü böyük Allah sizinlə bizim aramızda 
hakimlik edəcək. O gün bizim rəhbərimiz Peyğəmbər(s) 
olacaqdır. O zaman yolunu azmışlar böyük zəlalətə düçar 
olacaqdır. Lakin sonrakı peşmançılığın onların hallarına 
heç bir faydası yoxdur. 
 177 
«Hər bir xəbərin («Quran»da sizə xəbər verdiyim 
əzabın Allah tərəfindən təqdir olunmuş) müəyyən bir 
vaxtı vardır». («Ənam», 67) 
«Onda rüsvayedici əzabın kimə gələcəyini və kimin 
əbədi əzaba düçar olacağını biləcəksiniz!» («Hud», 39) 
 
Mədinə müsəlmanlarının tənqidi.  
Sonra Fatimə(s.ə) üzünü ənsarlara__Mədinə 
müsəlmanlarına çevirib buyurdu: 
«Ey qəhrəmanlar dəstəsi! Dinin dayaqı və İslamın 
yavərləri. Mənim barəmdə niyə belə süstlük edib harayıma 
hay vermirsiniz? Məgər atam Rəsululllah(s) 
buyurmamışdır ki, övladları haqqında ataların hüququna 
riayət edin? Nə tez dəyişildiniz? İmkanınız ola-ola, haqqı 
əda etməkdən boyun qaçırırsınız. Sizin üçün mənim 
hüququmu müdafiə etmək asandır. Həzrəti-Mühəmməd(s)-
in vəfatından çox keçməmiş siz onun dinini bu tezliklə 
aradan götürmək istəyirsiniz. Allaha and olsun, onun vəfatı 
elə böyük müsibətdir ki, təsiri hər yeri bürümüş, elə bir 
çaxnaşma salmışdır ki, bu çaxnaşmanı sakitləşdirəcək bir 
kəs yoxdur. 
Bilin ki, deyilməli hər nə var idisə, dedim, 
baxmayaraq ki sizi alçaqlıq və zəlalət bürüdüyü üçün 
onların faydası olmadığına yəqinim var. Lakin nə edim ki, 
ürəyimin qəmi tüğyan edib qəlbimi sıxdı. Ürəyimdəkiləri 
höccəti tamam etməkdən ötrü, bəhanələrinizi kəsmək üçün 
sizə dedim. Bəli, siz istədiyinizi cənginizə keçirib öz 
murad atınıza minərək onu ram etdiniz. Amma haqqı 
tapdadığınıza görə ar və alçaqlıq sizin üçün əbədi olaraq 
qaldı. Onun damğa və nişanəsi sizin alnınıza elə vuruldu 
ki, dünyanın axırına qədər silinməyəcəkdir. Həmçinin 
axirətdə də qəlblərə təsir edib onları əridən cəhənnəm atəşi 
 178 
yaxanızdan yapışacaqdır. Mənim üçün isə sizin bu 
zülmünüz ötəri və asandır. Çünki Allah mənim halımı və 
sizin rəftarınızı yaxşı görür. 
«Zülm edənlər isə (ölümdən sonra) hansı dönüşə 
dönəcəklərini (hara qayıdacaqlarını, aqibətlərinin necə 
olacağını) mütləq biləcəklər!» («Şura», 227) 
Mən sizi Allah hökmündən boyun qaçırmağın 
dəhşətli əzabından çəkindirən Peyğəmbər qızıyam». 
Şeyx Əzərinin münasibəti. 
Müəllif yazır: 
 Bu barədə Şeyx Kazim Əzəri Bağdadi  gözəl bir şer 
yazmışdır: 
«Qardaşı barədə Peyğəmbər(s) ilə bağladıqları əhdi 
pozdular. Müsibət qurtumlarını Peyğəmbər(s)-in qızına o 
qədər içirtdilər ki, o Xanmın boğazında sümük tək ilişib 
qalmışdır. 
Bu gün O, Ədiyy və Təym tayfasının üzvlərindən 
olan iki nəfərin__ Əbu Bəkr və Ömər yanına gəldi. Bərk 
qəhərlənərək uzun-uzadı ağladı. Sonra yaxına gələrək 
Allaha şikayətləndi. Onun bu dərdli şikayətindən möhkəm 
qayalar belə lərzəyə gəlib mum oldu. 
Zəhranı qorxudanda bilmirəm, nə hala düşdü. 
Halbuki onsuz da Rəsuli-əkrəm(s)-in vəfatından çox 
kədərlənmişdi. Bu iki tayfa- Ədiyy və Təym onun Atası və 
Əri ilə yaman düşmənçilik aparırdı. 
Fatimə (s.ə) gözəl moizə ilə onlara nəsihət verdi. 
Onun xütbəsi adama Peyğəmbər(s)-in sağlığındakı 
xütbəsini xatırladır. 
O, xütbədə buyururdu: «Bu səmavi kitablara nəzər 
salın, burada irs aparmaq  barədə  açıq-aşkar, eləcə də 
əsaslı dəlillər görərsiniz. 
 179 
«Allah sizə övladlarınız barədə tövsiyə edir». 
(«Nisa», 11) mənası bütün insanların yaxınlarına şamil 
olan bir əmrdir». 
Bu söhbəti insanlar o alicənab Xanımdan eşitdikdə 
ürəkləri yumşaldı. Az qaldı ki, qəlblərində olan kin və 
ədavət əriyib getsin. 
Onlara buyurdu: «Ey camaat! Bizim barəmizdə 
düşündükcə Allahı nəzərinizdən qaçırmayın. Bizimlə 
dostluq edin. Çünki biz Allah bağının yetişmiş 
meyvələriyik. 
Bilin və agah olun ki, biz sizin aranızda Allah dininin 
şüarıyıq. Bizim ehtiramımızı qoruyub saxlayın. 
Biz qeyb aləminin xəzinəsindən olan feyz və kəramət 
sahibiyik. Hidayət olanlar haqq yolunu bu məxəzdən 
öyrənirlər. 
Necə olur ki, azad edilmiş qul mənə çatan irsi saxta 
hədislər əsasında əlimdən alır? 
Necə ola bilər ki, bizim Mövlamız (Atamız) bizim 
üçün heç bir şey qoymayıb, lakin bizdən olmayan Təym 
tayfasına vəsiyyət edibdir? 
Sizcə, bəlkə biz hidayətə layiq deyilik, ancaq Bəni-
Təym hidayət olunubdur? Və yaxud sizin fikrinizcə, 
Peyğəmbər(s) bizi başlı-başına və sərgərdan buraxmışdır 
ki, siz də elmli və xəbərdar olandan sonra onun səhvini 
düzəldəsiniz. 
Ey camaat! Bizə insaf gözü ilə baxıb Rəsuli-
əkrəm(s)-in hörmətini qanmayıb haqqına riayət etməyən 
bu iki nəfərin zülmündən dadımıza yetişin». 
Faıtimə(s.ə) sözünü qurtaranda Əbu Bəkr cavab 
vermək üçün ayağa qalxaraq həmd və sənadan sonra belə 
dedi: 
 180 
__ Ey Peyğəmbər qızı! Atan Rəsulillah(s) möminlərə 
qarşı mehriban, kafirlərə qarşı isə qəzəbli və acıqlı idi. 
Rəsuli-əkrəm(s) əsil-nəsəb cəhətindən sənin atan idi, başqa 
qadınların yox. O, sənin ərinin qardaşı idi, başqalarının 
yox. Peyğəmbər(s) yalnız onu (Əlini) hər bir mühüm və 
böyük iş üçün seçərdi. O, həzrəti-Mühəmməd(s)-in ən 
yaxşı yavəridir. Sizi xoşbəxt adamlardan başqa heç kim 
sevmir. Bədbəxtlərdən başqa heç kim sizinlə düşmənçilik 
etmir. Siz Peyğəmbər(s)-in pak itrəti olub, Allahın seçilmiş 
bəndələrisiniz. Siz bizi səadətə aparan bələdçimiz, behiştə 
sarı yönəldən rəhbərimizsiniz. Sən, ey xanımlar xanımı, 
Peyğəmbərin ən yaxşı qızı! Öz sözlərində doğru, əql və 
mərifətdə isə hamıdan üstünsən. Heç kim sənin haqqını 
əlindən almayıb, sənin sədaqətinə heç bir söz ola bilməz. 
Allaha and olsun, Rəsuli-əkrəm(s)-in buyuruğundan 
çıxmamış, o Həzrətdən iznsiz bir hərəkət etməmişəm. 
Əlbəttə, bir tayfa tərəfindən seçilən şəxs camaata yalan 
söyləməz. Allah şahiddir ki, mən Rəsuli-əkrəm(s)-dən 
eşitmişəm: «Biz Peyğəmbərlər özümüzdən sonra qızıl, 
gümüş, malikanə və var-dövlət irs qoymuruq. Bizim 
mirasımız elm, hikmət, kitab və nübüvvətdir. Bizdən miras 
qalan dünya malı isə bizim vəfatımızdan sonra ümmətin 
rəhbəri olan şəxsin ixtiyarındadır. O necə məsləhət bilsə, 
eləcə də ondan istifadə edə bilər». 
Mən isə sən (Ey Fatimə!) tələb etdiyinin gəlirini 
(Fədəyin) hərbi sursatlar, silahların hazırlanması üçün 
xərcləyirəm. Müsəlmanların fikri belədir. Biz heç vaxt 
istəmirik ki, hansısa bir mətləbi səndən gizlədək və ya 
sənin haqqını əlindən alaq. Mənim ixtiyarımda olan sənin 
ixtiyarındadır. Öz var-dövlətimi heç vaxt səndən 
əsirgəmərəm. Sən alicənab atanın ümmətinin seyyidəsi və 
Peyğəmbər(s)-in övladlarının (həzrəti-Zəhra(s.ə)-nın 
 181 
övladları) əziz anasısan. Biz istəmirik ki, sənin malını 
əlindən alıb Atan və Övladların sarıdan olan böyük 
məqamını inkar edək. Sənin hökmün mənim əlimdə olana 
nüfuz edə bilər, lakin mən atan Rəsulullah(s)-ın 
qanunlarına müxalif çıxa bilmərəm. 
Həzrəti-Fatimə(s.ə) buyurdu: 
__ Sübhanəllah, heç vaxt Rəsuli-Əkrəm(s) müqəddəs 
Kitabın__   «Quran»ın əleyhinə olaraq bir söz buyurmayıb. 
Əksinə, bütün işlərində «Quran»a istinad etmişdir. Siz 
hiyləgərliklə rəy verməkdə müttəfiq olub onun üçün 
bəhanələr gətirirsiniz. Yalan sözdən qaçmırsınızmı? Sizin 
bu tədbirləriniz münafiqlərin Peyğəmbər(s)-in zamanında 
tökdüyü tədbirlərə oxşayır. «Quran»da açıq-aydın 
buyurulur: 
«(Zəkəriyya Allaha dua etdi ki, öz dərgahından 
mənə bir oğul(vəli) bəxş et ki,) O həm mənə, həm də 
Yəqub nəslinə (onlara lütf edilmiş Peyğəmbərliyə) varis 
olsun.» (Məryəm, 6) 
«Süleyman Davuda (Peyğəmbərlikdə, elmdə və 
mülkdə) vərəsə çıxdı». (Nəhl, 16) 
Allah-təala öz qanun Kitabında aydın və geniş 
surətdə bütün irs, qanun, vərəsələrin növ və 
xüsusiyyətlərini tamamilə bəyan etmiş, qadın, kişi 
varislərindən hər birinin payı barədə açıq-aşkar söz 
açmışdır. Belə ki bu  haqqda bir kimsədə heç bir şübhə və 
tərəddüd yaranmır. Deməli, «Quran» və İslam qanunları 
sizi bu işə vadar etməmişdir. 
«Xeyr (Heç də dediyiniz kimi deyildir), sizin öz 
nəfsiniz sizi bu işə sövq etmişdir (çirkin əməlinizi sizə 
gözəl göstərmişdir). Mənə yalnız (tükənməz, dözümlü) 
səbir gərəkdir. Dediklərinizdən (Yusif barəsində 
 182 
dediklərinizin yalan olduğunu sübut etməkdən) ötrü 
ancaq Allahdan kömək diləmək lazımdır!» («Yusif»,18) 
Xanım Fatimə(s.ə)-nin çıxışından sonra Əbu Bəkr 
belə dedi: 
__ Şübhəsiz, Allah və Rəsulunun sözü doğru, 
həqiqətdir. Sən, ey Peyğəmbər qızı, düz deyirsən. Sən 
rəhmət, hidayət və hikmət mənbəyisən. Sən dinin 
ehkamlarından və haqqın dəlillərindənsən. Mən sənin 
fikrini, söylədiklərini əsla rədd etmirəm, lakin hüzurunda 
oturan bu camaat, hamımız yekdilliklə belə fikirdəyik (ki, 
Fədəyin ixtiyarı əlimizdə olub ümumi yolda istifadə 
olunsun). Mən zülmkar və düşmən deyiləm. Əksinə, 
müsəlmanların rəyi ilə həmfikirəm. 
Fatimə(s.ə) üzünü insanlara çevirib buyurdu: 
__ Ey çirkin əməldən qorxusu olmayıb sürətlə batil 
sözə tərəf meyl edib yüyürənlər! 
«Onlar «Quran» barəsində düşünməzlərmi? Yoxsa 
ürəkləri qıfıllanmışdır? (yoxsa ürəklərinin öz kilidləri 
vardır?)» («Mühəmməd», 24). 
«Xeyr, zülmlərinin və pis işlərinin qaranlığı 
qəlblərinə qələbə çalmışdır». («Mutəffifin», 14)  
Nə pis xəyallara daldınız.  
«Qiyamət günü Allahdan güman etmədiyiniz 
(Əzab) görünəcəkdir».75 
«Yalan danışanlar (batil söyləyənlər) elə oradaca 
ziyana uğrayarlar». («Qafir», 78)76 
 Fatimə(s.ə)-nin Peyğəmbər(s)-ə xitabən söylədiyi 
şerlər. 
                                               
75 Bu mətləb «Zümər» surəsinin 47-ci ayəsindən əxz edilmişdir. 
76 «Rəyahinüş şəriə» Ic, səh. 311. 
 183 
Xütbənin sonunda Fatimə(s.ə) üzünü atası 
Rəsulullah(s)-ın qəbrinə tərəf çevirib ona xitabən bu şeri 
oxudu: 
«Ey Ata! Səndən sonra elə fitnələr qalxıb qəribə 
səslər ucaldı ki, əgər sağ olsaydın, bu ixtilaflar düşməzdi. 
Sən bizim aramızdan getdin. Bizim əhvalımız bərəkətli 
yağışları kəsilmiş quraq bir torpağın halına çevrildi. Sənin 
ümmətin nizam-intizamı bir-birinə vurdu. Buna görə şahid 
ol, onların əməllərini nəzərindən qaçırma. 
Allah dərgahında məqam və dərəcəsi olan hər bir 
peyğəmbər və övliya ailəsinə hamı ehtiram edibdir. (Lakin 
təkcə bizə ehtiram edilməyibdir.) 
Sən bizim aramızdan gedəndən və torpaqlar altında 
pünhan olandan sonra bir çoxları öz qəlblərinin kinini 
aşkar etdilər. 
Bəziləri tutqun sifətlə bizə baxıb məqamımızı yüngül 
sandılar. Sən aramızdan gedəndən sonra əlimiz bu gün hər 
şeydən üzülübdür. 
Sən parlaq bir nur idin ki, sənin nurundan istifadə 
edirdilər. Sən Allah tərəfindən səmavi kitab nazil olan 
şəxssən. 
Ayələri nazil edən Cəbrayıl həmişə bizim munisimiz 
idi. Sən getdin və  getməyinlə xeyir qapıları bizim 
üzümüzə bağlandı. 
Kaş səndən qabaq ölüm bizi  haqlayaydı. Sənin 
getməyinlə kimlərsə öz batil məqsədlərinə nail oldu. 
Vəfatınla bizə elə bir müsibət üz verdi ki, dünyadakı 
ərəb və əcəm məzlumlarının müsibəti bizə üz vermiş 
müsibətdən yüngüldür».77 
                                               
77 Bu şer bəzi rəvayətlərdə azacıq dəyişikşiklə yazılmışdır. 
 184 
«Dürrün-nəzim» adlı kitabda qeyd olunmuşdur ki, 
həzrəti-Zəhra(s.ə) aşağıdakı üç beyt şeri yuxarıdakı şerə 
qoşub buyurdu: 
«Ey alicənab Ata! Nə qədər ki sən vardın, mənim 
himayədarım və yavərim var idi. İzzətlə camaat arasında 
yol gedirdim. Sən mənim qol-qanadım idin. 
Lakin bu gün gərək o alçağın qarşısında təvazö edib 
ondan çəkinim. Mənə zülm edənləri gərək öz əlimlə dəfn 
edim. Qumru quşu gecənin yanğısından budaqda oturub 
nalə vuran vaxtı, mən də sübh çağı sənin ayrılığından göz 
yaşı tökürəm». 
Şeyx Müfid «Əmali»  adlı kitabında çox mötəbər 
mənbəyə əsaslanaraq əmirəl-möminin Əli(ə.s)-nin qızı 
həzrəti-Zeynəb(s.ə)-dən belə nəql edir: «Elə ki Əbu Bəkr 
Fatimə(s.ə)-dən Fədəyin alınması barədə qəti qərara gəldi, 
Fatimə(s.ə) Əbu Bəkrin cavabından sarsılıb Peyğəmbər(s)-
in qəbrinin  kənarına gələrək ümmətin ona etdiyi zülmdən 
şikayətlənib o qədər ağladı ki, həzrəti-Mühəmməd(s)-in  
qəbrinin torpağı o Xanımın göz yaşlarından sulandı. Sonra 
ürəkağrıdıcı naləsinin sonunda yuxarıdakı şeri oxudu». 
Fatimə(s.ə)-nin Əli(ə.s) ilə söhbəti. 
Təbərsi «Ehticac» kitabında belə yazır: 
«Əmirəl-möminin(ə.s) evdə Fatimə(s.ə)-ni 
gözləyirdi. Fatimə(s.ə) xütbədən və atası Rəsulullah(s)-ın 
qəbri kənarında ağladıqdan sonra həyəcanlı bir vəziyyətdə 
evə yollandı, içəri girəndə gözü Əli(ə.s)-yə sataşdı, kömək 
istəmək və şikayət məqsədilə o Həzrətə dedi:  
__ Ey Əbu Talibin oğlu! Ana bətnində olan uşaq kimi 
büzüşüb küncdə oturmusan. (Əllərini qoltuğuna vurubsan.) 
Müttəhim kimi evin küncünə qısılıbsan. Sən həmin 
pəhləvansan ki, qartalların qanadlarını sındırardın. İndi isə 
qorxaq toyuqların lələkləri əlində aciz qalıbsan. Əbu 
 185 
Quhafənin oğlu zülmkarlıqla atamın bəxşişini əlimdən 
alaraq mənimlə kobud davrandı. Heç Ovs və Xəzrəc 
qəbilələrinin övladları da mənə kömək etmədilər, 
mühacirlər dadıma yetişmədilər. Hamı başını aşağı əyib 
gözlərini yerə dikmişdi. Heç bir kəs məni müdafiə edib 
zalımların zülmünün qarşısını almadı. Qəzəblənib evdən 
çıxdım. İndi isə pərişan və başıaşağı evə qayıdıram. Sən 
həmin adamsan ki, ərəb canavarları sənin şikarın idi, ancaq 
indi milçəklər səni əldən salıblar. Nə danışanlara mane 
oldun, nə də batil yola yönələnləri yerinə oturtdun. Daha 
səbrim tükənib. Kaş bu acı hadisələrdən qabaq öləydim. 
İndi isə sənə qarşı kobudluq edib hörmətsizlik göstərdim. 
Allah mənim üzrümü qəbul edəndir. İstər mənə kömək 
etmiş olasan və istərsə də olmayasan. İlahi! Sənin qüdrətin 
hamıdan əzəmətli, əzabın isə hər şeydən şiddətlidir. 
Əmirəl-möminin Əli(ə.s) Fatimə(ə.s)-yə buyurdu:  
__ Vay sənə yox, əksinə, sənin düşmənlərinə olsun. 
Ey Allah Elçisinin qızı və nübüvvət yadigarı, mənə acığın 
tutmasın. Mən din yolunda süstlük etməmiş, qüdrətimdə 
olanı əlimdən əsirgəməmişəm. Allah-təalanın axirətdə sənə 
qərar verəcəyi hər şey sənin əlindən alınanlardan daha 
qiymətlidir. Allahın köməyinə ümidvar ol. Müsibət və 
əziyyətləri Allah yolunda hesab et. 
Fatimə(s.ə) Əli(ə.s)-nin nəsihəti ilə sakitləşib dedi:  
__ Tək Allah mənə kifayət edər. 
Fatimə(s.ə)-nin xütbəsindən sonra Əbu Bəkrin 
cəsarəti. 
Məşhur sünni alimi İbn Əbil Hədid Fədək barədə 
Əhməd ibn Əbdül Əziz Cövhərinin yazdığı «Əssəqifə» 
kitabına əsaslanaraq yazır:  
 186 
«Əbu Bəkr Fatimə(s.ə)-nin Fədək barədə söylədiyi 
xütbəsini eşitdikdə həzrəti-Zəhra(s.ə)-nın sözləri ona çox 
ağır gəldi. Camaatın qarşısındaca minbərə çıxıb dedi:  
__ Ey camaat! Bu nə vəziyyətdir? Siz niyə hər sözə 
qulaq asırsınız? Bu arzular Peyğəmbər(s)-in zamanında 
harada idi? Kim bu barədə həzrəti-Mühəmməd(s)-dən bir 
şey eşidibsə, desin. Hər kim orada olubsa, cavab versin. 
(Aşağıdakı naqis cümlələrin tərcüməsinə görə üzr 
istəyirik.) O, fitnəkarlıq edir. O deyir ki, əvvəlki halətə__  
hərc-mərcliyə qayıdaq. Qocaldığından zəiflərdən kömək 
istəyir, qadınları köməyə çağırır. O, əxlaqsız adamların 
sevimlisi olan Ümmü Təhhal kimidir. Bilin, əgər istəsəm, 
deyərəm və əgər desəm, aydınlaşdıraram. Lakin indi 
sükutu seçmişəm. 
Sonra Əbu Bəkr üzünü ənsarlara tutub dedi:  
__ Ey Mədinə camaatı! Peyğəmbər(s)-ə qovuşmağa 
layiq olduğunuza baxmayaraq, ağılsızlıq edirsiniz. Çünki 
Peyğəmbər(s) sizin aranıza gəldi. Siz ona öz aranızda yer 
verib kömək etdiniz. Bilin! Mən dilimi və əlimi bu 
məqamı bizimki bilməyənlərə sarı uzatmaram.  
Sonra o, minbərdən aşağı düşdü. Fatimə(s.ə) də evə 
qayıtdı».78 
İbn Əbil Hədid yazır: «Mən Əbu Bəkrin 
söylədiklərini ustadım Yəhya ibn Əbi Zeyd Bəsri üçün 
oxuyub soruşdum:  
__ Əbu Bəkr bu söhbətində kimə işarə edir? 
Nəzərində tutduğu şəxs kimdir?  
Dedi:  
__ O ki açıq-aşkar söyləyir.  
Soruşdum:  
__ Əgər açıq-aşkar söyləsəydi, səndən soruşmazdım.  
                                               
78 İbn Əbil Hədid«Şərhi Nəhcül-bəlağə.»  XVIc,səh.215. 
 187 
Ustadım gülüb dedi:  
__ Nəzərində tutduğu şəxs Əli ibn Əbu Talibdir.  
Mən:  
__ Bütün bu sözlər Əli(ə.s)-nin barəsindədirmi?   
Ustadım:  
 __Bəli, ey oğul! Bu padşahlıq da gəldi-gedərdir, 
yaxın-uzaq tanımır. 
__ Mədinəlilər bu barədə nə dedilər? 
O dedi:  
__ Əli(ə.s)-ni xatırladılar (Əlini haqq bildilər), Əbu 
Bəkr onların bu sözündən dəhşətə gəlib mədinəliləri belə 
sözlər danışmaqdan çəkindirdi. 
Ümmü Sələmənin Fatimə(s.ə)-ni müdafiə etməsi. 
Şamlı fəqih Cəmaləddin Yusif ibn Hatəmin yazdığı 
«Durrun- nəzim» adlı kitabda belə qeyd olunur: 
 «Ümmü Sələmə (Peyğəmbər(s)-in zövcələrindən 
biri) Əbu Bəkrin Fatimə(s.ə)-yə dediyi sözlərdən xəbər 
tutduqda demişdi: «Heç rəvadırmı, Fatimə(s.ə) kimi bir 
xanıma belə sözlər deyilsin?! Allaha and olsun, 
Fatimə(s.ə) Ünsiyyeyi-Hövra və Allahın Elçisi(s)-nin 
qızıdır. Mələklər onu qucaqlarına almışlar. Zəhra pak 
qadınların qucağında böyümüş, gözəl və mükəmməl 
tərbiyə altında boya-başa çatmışdır. Siz belə güman edirsiz 
ki, həzrəti-Mühəmməd (s) onu öz irsindən məhrum edib və 
ona bu barədə heç bir şey deməmişdir? Halbuki Allah-
təala öz Peyğəmbərinə belə buyurur:  
«Və ən yaxın qohumlarını qorxut!» 
Rəsuli-əkrəm(s) Fatimə(s.ə)-nin məsum olmasını 
inakrmı edib? Halbuki Fatimə(s.ə) dünya qadınlarının ən 
yaxşısı, cənnət gənclərinin Ağasının anası və İmran qızı 
Məryəmlə bir səviyyədədir. Allahın risaləti onun Atasının 
vasitəsilə xətm olundu. Allaha and olsun, Peyğəmbər(s) 
 188 
Fatimə(s.ə)-ni həmişə isti-soyuqdan qoruyardı, sağ əlini 
onun başı altına mütəkkə kimi qoyub sol əli ilə üstünü 
örtərdi. Ey müsəlmanlar! Sakit olun. Siz Peyğəmbərin 
gözü qarşısındasınız. O, sizə baxır. Siz böyük  Allahın 
hüzuruna daxil olacaqsınız. Vay olsun sizə, tezliklə öz 
əməllərinizin bəhrəsini görəcəksiniz».  
Söyləyirlər ki, həmin  il Ümmü Sələmənin aylıq 
hüququ bu etiraza görə kəsildi. 
Əbu Bəkrlə Fatimə(s.ə)-nin söhbəti. 
İbn Əbil Hədid həmçinin «Əssətfeyi-Cövhəri» 
kitabında yazır: «Fatimə(s.ə) Əbu Bəkrə buyurdu:  
__ Ümmü Əymən (İslamın əvvəllərindən hidayət 
olmuş hörmətli xanımlardan) şəhadət verir ki, Allahın 
Rəsulu(s) Fədəyi mənə bağışlamışdır.  
Əbu Bəkr:  
__ Ey Allah Rəsulunun qızı! Allaha and olsun, onun 
yaratdıqları içində mənim üçün Mühəmməddən sevimlisi 
yoxdur. Mən istəyirdim ki, o Həzrətin vəfatı  günü yerlə 
göy birləşsin, dünya dağılsın. Allaha and olsun, Ayişənin 
kasıb olmağı mənim yanımda sənin kasıb olmağından daha 
yaxşıdır. Sən mənim barəmdə belə düşünürsən ki, mən 
hamının haqqını ödəyirəm, lakin haqqını ödəməkdə sənə 
zülm edirəm? Hərçənd ki, sən Peyğəmbər(s)-in qızısan, 
lakin bil və agah ol ki, bu mülk (Fədək) hzrəti-
Mühəmməd(s)-in şəxsi mülkü deyildi, əksinə, bütün 
müsəlmanların idi. Peyğəmbər(s) bunun gəliri ilə  
müsəlmanları cihada göndərir və yaxud Allah yolunda, 
ümumi mənfəətə görə ondan paylayırdı. Peyğəmbər(s)-dən 
sonra rəhbəriyyət mənim əlimə keçmişdir. Bu mülkün də 
sahibi mənəm. 
Fatimə(s.ə):  
 189 
__ Allaha and olsun, bundan sonra səninlə heç vaxt 
danışmayacağam. 
Əbu Bəkr :  
__ Vallah! Mən səndən heç vaxt uzaqlaşmaram. 
Fatimə(s.ə):  
__ Allaha and içirəm ki, sənə nifrin (qarğış) 
edəcəyəm. 
Fatimə(s.ə) ölüm yatağında olanda vəsiyyət etdi ki, 
Əbu Bəkr onun cənazəsinə namaz qılmasın. Buna görə də 
onu gecə ikən dəfn etdilər. Fatimə(s.ə) Peyğəmbər(s)-in 
vəfatından 72 gün sonra dünyadan köçdü. Abbas 
(Peyğəmbər(s)-in əmisi) onun cənazəsinə namaz qıldı.79 
Əbu Osman Cahiz Bəsrinin irs barədə yazdıqları. 
Əbu Osman Cahiz Bəsri görkəmli ustad və 
mütəfəkkirlərindən biri (vəfatı 768-775 h. q.) Seyyid 
Mürtəza Ələmülhüdaya əsaslanaraq belə yazır: 
«Müsəlmanlar  elə başa düşür ki, həmin iki nəfərin, yəni 
Əbu Bəkrlə Ömərin söylədikləri rəvayətin doğruluğuna 
dəlil Peyğəmbər(s): «Biz özümüzdən sonra irs qoymuruq» 
buyuruğudur. Odur ki, onlar bu rəvayəti həzrəti-
Mühəmməd(s)-dən nəql edəndə səhabələr bunu ağlabatan 
bilib qəbul etdilər. 
Belə düşünən şəxslərə deyirik: həqiqət insanların onu 
qəbul edib-etməməsi ilə ölçülə bilməz. Şəxsiyyət həqiqətin 
deyil, həqiqət şəxsiyyətin meyarıdır. Əbu Bəkrin təsirinə 
düşən də, həzrəti-Fatimə(ə.s)-nin sağlam məntiqə 
söykənən, alovlu nitqinin qarşısında susub onu qəbul edən 
də həmin camaat idi 
 Fatimə(s.ə) vəsiyyət etmişdi ki, vəfatından sonra 
Əbu Bəkr onun cənazəsinə belə namaz qılmasın. 
                                               
79 İbn Əbil Hədid «Şəhri Nəhcül-bəlağə» XVIc,səh.214. 
 190 
Fatimə(s.ə) Əbu Bəkrin yanına gəlib öz haqqını tələb 
etmək üçün sübut gətirəndə Əbu Bəkrə belə buyurmuşdu:  
__ Əgər sən ölsən, səndən kim irs aparacaq?  
Əbu Bəkr cavab verdi:  
__ Ailəm və övladlarım.  
Fatimə(s.ə) soruşdu:  
__Necə olur ki, biz Peyğəmbər(s)-dən irs aparmırıq, 
lakin sənin övladların səndən irs aparırlar?! Mən səndən 
Allaha şikayət edəcəyəm. Bundan sonra heç vaxt səninlə 
danışmayacağam.  
Əbu Bəkr:  
__ Mən də səndən heç vaxt  uzaqlaşmayacağam. 
Onu da unutmamalıyıq ki, səhabələr də Əbu Bəkrə 
etiraz edib, onun bu hərəkətinə mane olmaq istəyirdilər. 
Bu özü də xanım Fatimə(s.ə)-nin haqlı olmasına bir 
sübutdur. Maraqlı burasıdır ki, Əbu Bəkr və Ömərdən 
başqa heç kəs o Xanımın öz ata mülkü Fədəyi geri 
qaytarmaq cəhdinə qarşı çıxmrdı. Əgər həzrəti-Fatimə(s.ə) 
öz tələbi ilə haqsızlıq etmiş olsa idi, onda hamı buna etiraz 
edib həqiqəti ona anladardı».    
Cahiz (kitabın müəllifi) sözünün davamında belə 
yazır: «Biz Fatimə(s.ə) ilə Əbu Bəkrin yuxarıda qeyd 
etdiyimiz mükaliməsinə nəzər salanda ilk növbədə belə bir 
məqam diqqətimizm cəlb edir:  
Həzrəti-Fatimə(s.ə) Əbu Bəkr ilə həmişə qəzəblə 
rəftar edir, Əbu Bəkr isə bunun müqabilində onunla 
mülayim davranırdı. Məsələn, həzrəti-Zəhra(s.ə): «Sənə 
həmişə nifrin edəcəyəm, heç vaxt səninlə 
danışmayacağam!» __ dedikdə, Əbu Bəkr isə əksinə: «Mən 
isə sənin üçün dua edib, səndən heç zaman 
uzaqlaşmayacağam», __ deyə mehriban və mülayim 
davranırdı. Əbu Bəkr xanım Zəhra(s.ə)-ya: «Mənim üçün 
 191 
səndən əzəmətli və hörmətli bir şəxs yoxdur, lakin nə 
etmək olar! Mən Peyğəmbər(s)-dən belə eşitmişəm ki, biz 
peyğəmbərlər irs qoymarıq. Bizdən qalan nə varsa, ancaq 
sədəqədir», __ deməklə ilk baxışdan xeyirxah və ədalətli 
rəhbər təsiri bağışlayır. Oxucuya elə gəlir ki, həzrəti-
Zəhra(s.ə)-nın qəzəb və nifrini müqabilində belə Əbu Bəkr 
o Xanım(s.ə)-ın yüksək məqam və ehtiramını qoruyub 
saxlayır. 
Lakin bütün bunlar ilk təəssüratdır. İlk təəssürat isə 
çox vaxt aldadıcı olur. Əslində isə, bütün bu ehtiram və 
mehribanlıq, mülayim rəftar, alicənablıq nümunəsi olan bu 
saxta təmkin Əbu Bəkrin seçdiyi mövqe, hiylə idi. 
Müəyyən məqsədlər naminə özünü lütfkar və insaflı 
göstərmək istəyən şəxsi biz heç bir əsasla ədalətli 
adlandıra bilmərik».80 
Osmanın Ayişəyə söylədikləri. 
Tanınmış tarixçilərdən__  Təbəri və Səqəri öz tarix 
kitablarında belə yazırlar:   
Osmanın xəlifəliyi dövründə Ayişə onun yanına 
gəlib belə dedi: 
   __ Atam Əbu Bəkrin, ondan sonra Ömərin mənə 
verdiyi bəxşişi81 sən də mənə verməlisən. 
Osman dedi:  
__ Əbu Bəkr və Ömər ürəkləri istəyib, sənə bəxşiş 
veriblər, ancaq mən bu barədə «Quran» və sünnətdə bir 
                                               
80 Tərcüməçi: Düzdür, Əbu Bəkr çox zaman xanım Zəhra ilə mülayim 
davranmş, lakin onun bu mülayimliyi həzrəti-Zəhra(s.ə)-nın 
xütbəsindən sonra nəzərə çarpmışdı. Əgər Əbu Bəkrin həzrəti-
Fatimə(s.ə)-yə ünvanladığı bütün nitqlərinə nəzər salsaq, o 
Xanım(s.ə)-a qarşı layiq olmadığı münasibətin__   hörmətsizlik və 
təhqirin şahidi oluruq . 
81 Beytülmaldan (müsəlmanların ümumi xəzinəsi) verilən pul və yaxud 
qiymətli əşya. 
 192 
kəlmə olsun belə, görməmişəm. Mən belə bir iş tuta 
bilmərəm. 
Ayişə:  
__ Peyğəmbərdən qalan mirası mənə ver. 
Osman:  
__Nə tez unutdun? Məgər Fatimə atanın yanına gəlib 
Peyğəmbərdən ona qalan mirası tələb etdikdə sən Ayişə və 
Malik ibn Əvs şəhadət vermədinizimi ki, Peyğəmbər(s) irs 
qoymayıb?!! Sən Fatimə(s.ə)-nin haqqını batil hesab 
etmədinmi? İndi də məndən irs istəyirsən?! Yox! Mən sənə 
heç nə verməyəcəyəm». 
Təbəri əlavə edib yazır ki, bu sözləri deyən vaxt 
Osman söykənmişdi, amma Ayişənin sözünü eşidən kimi 
dik oturub dedi: «...Məgər sən deyildinmi, öz nəcasəti ilə 
dəstəmaz alan ərəblərlə birgə: «Peyğəmbərdən irs 
qalmaz», __ deyə şəhadət verən?!» 
İslamda ilk batil şəhadət 
Şeyx Müfidin «İxtisas» adlı kitabında İmam 
Sadiq(ə.s)-in bu əhvalatla bağlı söylədikləri belə təsvir 
olunmuşdur: 
 «Peyğəmbər(s) vəfat etdikdən sonra Əbu Bəkr onun 
canişini olduqda Fatimənin Fədək bağında qalan vəkilinə 
xəbər göndərib onu bağdan çıxartdı. 
Bu zaman xanım Fatimə (s.ə) Əbu Bəkrin yanına 
gəlib buyurdu: 
__ Əbu Bəkr! Atam Rəsullullah(s)-ın yerində 
oturduğun bəs deyil, hələ bir vəkilimi də Fədəkdən 
çıxarmısan.  Sən özün bilirsən ki, Rəsuli-əkrəm(s) bu bağı 
mənə bağışlayıb, mənim şahidlərim də var. 
Əbu Bəkr :  
__ Peyğəmbər(s) özündən sonra irs qoymayıbdır. Bu, 
ola bilməz. 
 193 
Əmirəl-möminin Əli(ə.s) həzrəti-Fatimə(s.ə)-yə 
məsləhət görmüşdü ki, vərəsəlikdən söhbət düşəndə belə 
desin: «Sən Peyğəmbərin özündən sonra irs qoymasını 
inkar edirsən, halbuki vaxtilə Süleyman peyğəmbər Davud 
peyğəmbərdən, Yəhya isə Zəkəriyya peyğəmbərdən irs 
aparmışdı.82 Mən nəyə görə atamdan irs 
aparmamalıyam?!» 
Fatimə(s.ə) Əbu Bəkrin yanına gəlib bu sözləri ona 
söylədikdə Ömər dedi:  
__ Bunları sənə öyrədiblər. 
Fatimə(s.ə) buyurdu:  
__ Bu sözləri mənə əmim oğlu,  həyat yoldaşım 
Əli(ə.s) öyrədib. 
Əbu Bəkr:  
__ Ayişə və Ömər şəhadət verirlər ki, həzrəti-
Mühəmməd(s)-dən bu sözü öz qulaqları ilə eşidiblər ki, 
Peyğəmbər özündən sonra irs qoymaz. 
Fatimə(s.ə) buyurdu:  
__ Bu iki nəfərin verdiyi şəhadət İslamda ilk batil 
(yalan) şəhadətdir. 
Fədək atamın mənə bağışladığı mülkdür. Mənim iki 
adil şahidim var. 
Əbu Bəkr:  
__ Get şahidlərini bura gətir. 
Fatimə(s.ə) qayıdıb Əli(ə.s)-ni və Ümmü Əyməni 
Əbu Bəkrin yanına gətirdi. Əbu Bəkr Ümmü Əymənə 
dedi:  
__ Sən Peyğəmbər(s)-dən Fatimə haqqında bir şey 
eşitmisən? 
Ümmü Əymən və həzrəti-Əli(ə.s) dedilər: Biz 
Peyğəmbərdən belə  eşitmişik:  
                                               
82«Nəhl» surəsi 16-cı ayə, «Məryəm» surəsi 6-cı ayə. 
 194 
«Fatimə behişt qadınlarının xanımıdır». 
Sonra Ümmü Əymən sözünə davam edib dedi:  
__ Behişt qadınlarının xanımı olan adam özünün 
olmadığı bir şeyi yalandan öz malı adlandırmaz. Mənim 
özüm də behişt qadınlarındanam. Peyğəmbərdən 
eşitmədiyim sözü heç vaxt dilimə gətirmərəm. 
Ömər:  
__ Bu sözləri boşla görüm. Fatimə haqqında nə 
şəhadət verə bilərsən? 
Ümmü Əymən:  
__ Mən Fatimə(s.ə)-nin evində oturmuşdum. O vaxt 
Peyğəmbər(s) də evdə idi. Bu zaman Cəbrayıl göylərdən 
enib o Cənab(s)-a buyurdu: «Ey Mühəmməd! Dur 
mənimlə gəl. Allah mənə Fədəyin sahəsinin həddini öz 
qanadlarımla xətləməyimi əmr etmişdir». Peyğəmbər(s)  
ayağa qalxıb Cəbrayıl ilə getdi. Bir müddət keçdikdən 
sonra həzrəti-Mühəmməd(s)  qayıtdıqda xanım Fatimə(s.ə) 
ondan soruşdu: «Atacan, hara getmişdin?» Peyğəmbər(s) 
buyurdu: «Cəbrayıl Fədəyin sahəsini mənim üçün 
müəyyənləşdirdi». Fatimə(.s) dedi: «Ata, səndən sonra 
yarana biləcək maddi ehtiyacların fikrini çəkirəm. Bu 
ehtiyaclarımı ödəməkdən ötrü Fədəyi mənə 
bağışlayarsanmı?» Peyğəmbər(s) buyurdu: «Bu mülkü 
sənə bağışladım».       
Ümmü Əymən sözünə əlavə edib dedi:  
__Bəli, Rəsulullah(s) mənə və Əli(ə.s)-yə buyurdu: 
«Şəhadət verərsiniz. İndi də biz şəhadət veririk. 
       Ömər dedi:  
__ Sən qadın olduğuna görə sənin şəhadətini qəbul 
etmirik. Həmçinin Fatimənin həyat yoldaşı olduğuna görə 
Əlinin də şəhadətini qəbul etmirik. 
Fatimə qəzəbli halda ayağa qalxıb dedi:  
 195 
__ İlahi, bunlar__ Əbu Bəkr və Ömər sənin 
Peyğəmbərin qızına zülm edib, haqqını əlindən aldılar. Sən 
özün onların cəzasını ver. 
Həzrəti-Əli(ə.s) və Fatimə(ə.s) 40 gün mədinəlilər və 
mühacirlərin evlərinə gedib onlardan dəstək istədilər. 
Fədək sənədlərinin cırılması. 
Kitabda belə bir fakt da qeyd edilir: 
Əli(ə.s) Fatimə(ə.s)-yə buyurdu: 
__ Əbu Bəkr tək olan zaman onun yanına get, çünki o, 
başqalarına nisbətən mülayimdir. Ona belə deyərsən: «Sən 
atamın yerində oturmusan. Əgər Fədək sənin mülkündürsə 
və mən bu mülkü səndən istəyirəmsə, gərək bu mülkü 
mənə qaytarasan!»  
Fatimə(s.ə) Əbu Bəkrin yanına gedib bu sözləri 
eynilə ona çatdırdı. 
Əbu Bəkr dedi:  
__ Düz deyirsən. 
Beləliklə, Əbu Bəkr Fədəyin Fatimə(s.ə)-yə 
qaytarılması haqqındakı sənədi imzaladıqdan sonra onu 
Fatimə(s.ə)-yə verdi. 
Fatimə evə qayıdarkən yolda Ömərlə rastlaşdı. 
Fatimə buyurdu: «Fədəyin mənə qaytarılması haqqında 
sənədi Əbu Bəkrdən aldım». Ömər Fatimədə olan sənədi 
tələb etdikdə Fatimə sənədi Ömərə vermədi. 
Ömər Fatimə ilə kobud davranaraq sənədi ondan alıb 
iki yerə böldü. Ömərin bu qəzəbli rəftarı Fatimənin 
yorğan-döşəyə düşməsinə səbəb oldu. Həzrəti-Fatimə(s.ə) 
75 gündən sonra dünyasını dəyişdi. O Xanım(s.ə) vəfat 
etməmiş Əli(ə.s)-yə də vəsiyyət etdi ki, məni gecə vaxtı 
dəfn et ki, həmin iki nəfərin (Əbu Bəkr və Ömər) bundan 
xəbəri olmasın. Əli(ə.s) də onun vəsiyyətinə əməl edərək 
gecə ikən Fatimə(s.ə)-ni dəfn etdi. 
 196 
Fidyənin Zeynəbə bağışlanması. 
 
Bədr döyüşündə (hicrətin ikinci ili) Əbul As ibn Rəbi 
(Xədicənin bacısı oğlu və Peyğəmbər(s)-in qızı Zeynəbin 
həyat yoldaşı) kafirlərin qoşununda müsəlmanlara qarşı 
vuruşmuşdu. Müsəlmanlar Əbul As ibn Rəbini əsir tutub 
Mədinə şəhərinə gətirdilər.83 
Məkkə əhli öz əsirlərini fidyə verməklə (pul və 
yaxud qiymətli əşya) azad edirdi. Peyğəmbər(s)-in qızı 
Zeynəb də Məkkədə idi. O da ərinin azad olunması üçün 
müəyyən miqdar mal və bir boyunbağı Mədinəyə 
göndərdi. Bu boyunbağını anası Xədicə toy gecəsi öz qızı 
Zeynəbə toy  hədiyyəsi etmişdi. Peyğəmbər boyunbağını 
görən kimi tanıdı və çox mütəəssir oldu. Müsəlmanlara 
buyurdu:  
__ Əgər icazə verirsinizsə, Əbul Ası azad edib bu 
boyunbağını da geri qaytaraq. 
Müsəlmanlar dedilər:  
__ Ey Peyğəmbər! Bizim canımız və malımız sənə 
qurbandır. Əlbəttə, icazə veririk. 
Peyğəmbər(s) Əbul Ası fidyəsiz azad etdi və 
boyunbağını ona verib Məkkəyə Zeynəb üçün göndərdi. 
Əhli – təsənni alimlərindən biri olan İbn Əbil Hədid 
bu barədə belə yazır: 
«Mən bu hədisi müəllimim Əbu Cəfər Yəhya ibn Əbl 
Zeyd Nəqibə oxudum. O (Əbu Cəfər) dedi:  
                                               
83 Əbul As besətdən qabaq Peyğəmbərin qızı Zeynəb ilə evlənmişdi. 
Məkkə alınmamışdan qabaq Mədinəyə qaçdı və orada İslamı qəbul 
etdi. Bu zaman Peyğəmbər yenidən Zeynəblə Əbul Asın əqdini kəsdi. 
Əmamə Əbul Asla və Zeynəbin qızı sayılır. Həzrəti-Əli(ə.s), 
Fatimə(s.ə) vəfat etdikdən sonra onun vəsiyyətinə görə Əmamə ilə 
evləndi. Əbul-As 12-ci hicri ilində vəfat elədi. («Üsdül-Qabə» 
Vc,səh.236.) 
 197 
__ Məgər bu hadisəni Əbu Bəkr və Ömər 
görməyiblər? Heç olmasa, belə mülayim rəftarı  Rəsuli-
əkrəm(s)-dən öyrənib, Fədəyi Fatimə(s.ə)-yə bağışlaya 
bilərdilər. Məgər Fatimə(s.ə)-nin məqamı bacısı Zeynəbin 
məqamından üstün sayılmırmı? Fatimə(s.ə) behişt 
qadınlarının xanımıdır. Əlbəttə, bu hadisə o vaxt mümkün 
olardı ki, Fədək Fatimənin mülkü olmasın. 
Əbil Hədid müəllimi Əbu Cəfərə dedi:  
__ Əbu Bəkrdən belə rəvayət olunub ki, Fədək bütün 
müsəlmanların malıdır və elə buna görə guya onun Fədəyi 
Fatiməyə verməyə haqqı yox idi. 
Əbu Cəfər cavabında söylədi:  
__ Əbul Asın fidyəsi də (boyunbağı) müsəlmanların 
idi, lakin Allahın Rəsulu(s) boyunbağının icazəsini 
müsəlmanlardan alıb Zeynəbə qaytardı. Əgər Əbu Bəkr 
müsəlmanlardan Fədəyin icazəsini alıb Fatiməyə 
qaytarsaydı, müsəlmanlar buna etiraz edəcəkdilər? Sözsüz 
ki, razılıq verərdilər. Çünki Fatimə(s.ə) Peyğəmbər(s)-in 
qızıdır. 
İbn Əbil Hədid:  
__ Qaziyül qüzat Əbul Həsən Əbdül Cəbbar ibn 
Əhməd də belə fikirdədir. 
Əbu Cəfər:  
__ Həqiqət budur ki, Əbu Bəkrlə Ömər Fatimə ilə çox 
insafsız rəftar ediblər».  
Seyyid Cəzuinin nəzmə çəkdiyi şerin məzmunu. 
(Şer ərəbcə olduğuna görə kitabda ancaq onun 
məzmunu verilib). 
«Fatimə Peyğəmbər(s)-dən ona qalan irsi tələb etmək 
üçün iki nəfərin (Əbu Bəkr və Ömər) yanına gəldi, lakin 
irsi ona qaytarmadılar. 
 198 
Ey kaş, biləydim ki, niyə görə «Quran»ın 
göstərişlərinə əməl etmirlər, bir halda ki «Quran»da irs 
haqqında ayə var. Məgər «Quran»ın irs haqqında ayələri 
qüvvədən düşmüşdür? Yoxsa bunlar «Quran» ayələrini 
təhrif etdilər? 
Məgər «Məvəddət» ayəsi («Şura» surəsi, 23-cü ayə) 
həzrəti- Fatimə(s.ə) və onun qohumları haqqında nazil 
olmayıbdır? 
Sonra özlərindən: «Atan özündən sonra irs 
qoymayıb», __ deyə yalandan iqrar etdilər. Dedilər: 
«Qədimdən adətdir ki, peyğəmbərlər özlərindən sonra irs 
qoymazlar» və bu sözlə də Fatimə(s.ə)-nin irs aparmasına 
mane oldular. 
Əgər həzrəti-Mühəmməd(s) belə bir söz deyibsə, bəs 
niyə Fatimə(s.ə)-nin budan xəbəri yoxdur? 
Fatimə(s.ə) Peyğəmbər(s)-in tən yarısıdır. Məgər O, 
Atasının sözünə əməl etməzdimi? Sözsüz ki, Fatimə 
atasının sözündən heç vaxt çıxmamışdı. Çünki Fatimə 
Allah yanında ən təqvalı və pak adamdır. Onların haqsız 
olduğunu müəyyən etmək üçün «Nəhl», «Məryəm» 
surələrinə nəzər sal. 
Hər iki surədə Yəhyanın və Süleymanın irs 
aparmasından bəhs olunur. Hər kim Fatimə(s.ə)-nin haqlı 
olmasını öyrənmək istəyirsə, bu iki surəyə diqqət yetirə 
bilər. Sonra Fatimə(s.ə) göz yaşı tökərək Allaha 
şikayətləndi». 
Dördüncü hissə 
Fatimə(s.ə)-nin Atasının vəfatından sonrakı 
vəziyyəti. 
Allahın Rəsulu(s) vəfat edən zaman böyük–kiçik, 
kişi–qadın, qoca–cavan, ümumiyyətlə bütün Mədinə 
əhalisi matəm saxlamışdı. Elə bir müsəlman tapmazdın ki, 
 199 
Peyğəmbər(s)-in vəfatına görə qəmgin olmasın. Bir sözlə, 
Mədinə şəhəri ah-nalə səsinə qərq olmuşdu. Bu ayrılıq ən 
çox həzrəti-Mühəmməd(s)-in yaxınlarına, xüsusən əmisi 
oğlu Əli(ə.s)-yə daha çox təsir etmişdi. Hətta bəziləri 
həyəcandan danışa bilmirdi. Əgər bu qəm-qüssə dağlara üz 
tutsaydı, dağların belə buna dözümü çatmazdı. 
Lakin heç kim həzrəti-Fatimə(s.ə) kimi qəmgin ola 
bilməzdi. Yalnız Allah özü buna şahid idi. 
Get-gedə kədər artır, göz yaşı isə dayanmırdı. 
                Fatimə Atası(s)-nın qəbri kənarında 
(VIII gün). 
Ravi yazır: «Peyğəmbər(s)-in vəfatından 7 gün sonra 
səkkizinci gün Fatimə(s.ə) Atasını ziyarət etmək niyyəti ilə 
evdən ağlaya-ağlaya qəbir üstünə yollandı. Xanım(s.ə)-ın 
ağlamaqdan gözləri qaralmışdı. Narahatlığın təsirindən 
çadrası yerlə sürünürdü. Atasının qəbrinə gözü sataşan 
kimi özündən gedib məzarın üzərinə yıxıldı. Mədinə 
qadınları onun köməyinə çatıb, həzrəti-Zəhra(s.ə)-nın 
üzünə su səpib onu huşa gətirdilər. Daha sonra Fatimə 
ağlaya-ağlaya Atasına xitab edərək belə buyurdu: 
«Atacan, qüvvətim tükənib, səbrim qurtarıb, 
düşmənim sevinir, qəm-qüssə isə məni öldürür. Ey əziz 
Atam! Daha tənha qalmışam, səndən sonra səsim kəsilib, 
belim bükülüb, həyatım bir-birinə dəyib. Səndən sonra 
dəhşətli günlərimi keçirirəm. İndi məni sakitləşdirən də 
yoxdur. Qəm- qüssəm gündən- günə artır. Atacan, səndən 
sonra kim bu ümmətin fəryadına yetişəcək? Ey Ata, 
səndən sonra camaat bizdən üz döndərdi. Görəsən, nə vaxt 
yanına gələcəyəm? İlahi, mənim ölümümü tezliklə yetir, 
çünki dünya və həyat mənim üçün artıq daralıb». 
Fatimə(s.ə)-nin kədəri və Mədinə camaatının 
təklifi. 
 200 
Ağlayıb qəlbini boşaltdıqdan sonra Fatimə(s.ə) evə 
qayıtdı. O, gecə-gündüz ağlayıb göz yaşı tökürdü. Mədinə 
böyüklərindən bir dəstə həzrəti-Əli(ə.s)-nin yanına gəlib 
belə dedi:  
__ Fatimə gecə-gündüz aglayır. Gecələr onun ah-
naləsindən yata, gündüzlər isə dincələ bilmirik. Səndən 
xahiş edirik, Fatiməyə deyəsən, heç olmasa, ya gecə 
ağlasın, biz gündüzlər dincələk, yaxud gündüzlər o ağlasın, 
gecələr biz dincələk. 
Həzrəti-Əli(ə.s) buyurdu:  
__ Çox yaxşı, mən sizin xahişinizi ona çatdıraram. 
Həzrəti-Əli(ə.s) Fatimə(s.ə)-nin yanına gəlib onu 
ağlar gördü. Fatimə Əli(ə.s)-ni görüb bir az sakitləşdi. 
Həzrəti-Əli(ə.s) Fatimə(s.ə)-yə buyurdu:  
__ Mədinə böyükləri məndən xahiş ediblər ki, ya 
gecə, ya da ancaq gündüz ağlayasan. 
Fatimə(s):  
__ Ey Əbul Həsən! Mən bu camaatın arasında çox az 
yaşayacağam və tezliklə bunlardan ayrılacağam. 
Əli(ə.s):  
__ İxtiyar sahibisən. 
Sonra Əli(ə.s) Mədinə evlərindən uzaqda, Bəqi 
qəbirstanlığında Fatimə(s.ə) üçün (ağlamaq üçün) kiçik bir 
ev düzəltdi. Bu evi «Beytül-əhzan», yəni «Qəm evi» 
adlandırdı. 
Fatimə hər gün sübh vaxtı Həsən(ə.s) və 
Hüseynlə(ə.s) bu evə gedib ağlayardı. Əli(ə.s) axşam gəlib  
Xanım(s.ə)-ını evə aparardı. 
Bilal Həbəşinin azan verməsi. 
Ravi yazır: «Bir gün Fatimə(s.ə) buyurdu:  
 201 
__ Ürəyim çox istəyir ki, Atamın müəzzini azan 
versin və mən də onun səsini eşidim.84 
Bu xəbər Bilala çatdıqda Bilal azan verməyə başladı: 
«Allahu Əkbər. Allahu Əkbər». 
Fatimə bu səsi eşidən kimi Atasının zamanı yadına 
düşdü. Özünü saxlaya  bilməyib, ağlamağa başladı. 
Fatimə «Əşhədu ənnə Mühəmmədən Rəsulullah» 
səsini eşidən kimi bihuş olub yerə yıxıldı. Camaat Bilala 
dedi: «Azanı saxla. Fatimə(s.ə) dünyadan getdi». Onlar 
belə güman etdilər ki, Fatimə(s.ə) vəfat edib. 
Bilal azanı saxladı. Fatimə huşa gəlib ayıldıqdan 
sonra Bilala buyurdu: «Azanı axıra kimi oxu». 
Bilal azanı davam etməyib dedi: «Ey xanımlır 
Xanımı, qorxuram, mənim səsimi eşitməklə sizə bir xətər 
yetişə». 
Fatimə Ühüd şəhidlərinin qəbri kənarında. 
İmam Sadiq(ə.s) bu barədə belə söyləyir:  
«Fatimə(s.ə) Peyğəmbər(s)-in vəfatından sonra cəmi 
yetmiş beş gün yaşadı. Bu yetmiş beş gündə heç kim onu 
gülərüz görmədi. Həftədə iki dəfə(I və III günlər) Ühüd 
şəhidlərinin qəbirləri kənarına gedib, orada namaz qılar və 
dua oxuyardı. O Xanım vəfat edənə kimi bu işi davam 
etdirirdi». 
Mahmud ibn Lübeyddən rəvayət olunub ki, həzrəti-
Mühəmməd(s) vəfat etdikdən sonra Fatimə(s.ə)  Atası(s)-
nın qəbri kənarına gəlib ağlayardı. Gördüm ki, Fatimə(s.ə) 
orada ağlayır. Sakitləşəndən sonra Fatiməyə yaxınlaşıb 
dedim: «Ey xanımlar xanımı! Sizin bu halınıza dözə 
bilmirəm». 
                                               
84Peyğəmbər(s)-in vəfatından sonra Bilal azan demirdi. Bununla da 
başqalarının hakimiyyətini  təsdiq etmək istəmirdi. 
 202 
Fatimə(s.ə) buyurdu: «Ey Əbu Ömər! Ağlamağın 
yeri var. Çünki mən ataların ən yaxşısını itirmişəm. 
Ürəyim çox istəyir, atamı görəm». 
Həzrəti-Zəhra(s.ə)-nın dua və vəsiyyəti. 
İmam Baqir(ə.s) söyləyir: «Fatimə(s.ə) atası 
Peyğəmbər(s.ə)-in vəfatından altmış gün keçdikdən sonra 
xəstələndi. Həzrəti-Zəhra(s.ə)  xəstə olarkən belə dua 
edərdi: «Ey Qadir və Diri olan Allah! Sənin rəhmətinə 
pənah gətirirəm, məni cəhənnəm atəşindən uzaq et və məni 
behişt əhlindən qərar ver». 
Bu zaman həzrəti-Əli(ə.s) Fatimə(s.ə)-yə buyurdu:  
__ Allahdan arzum budur ki, səni tezliklə sağaldıb 
şəfa versin. 
Fatimə(s.ə):  
__ Ey Əbul Həsən, Allahımla görüşməyimə çox az 
qalıb.  
Daha sonra Xanım(s.ə)-ı Əli(ə.s)-yə vəsiyyət elədi ki, 
məndən sonra bacım qızı Əmamə(Əbul Asın qızı) ilə 
evlənərsən. 
Çünki yalnız o, (Əmamə) məndən sonra uşaqlarıma 
mehribanlıq göstərər».  
Başqa bir rəvayətdə belə söylənilir:  
«Fatimə(s.ə) Əli(ə.s)-yə dedi:  
__ Mənim səndən bir xahişim var.  
Əli(ə.s) buyurdu:  
__ Ey Peyğəmbərin qızı, sözünü buyur, onu mütləq 
yerinə yetirərəm. 
Fatimə:  
__ Səni and verirəm Allaha və Atamın haqqına, Əbu 
Bəkrlə Ömər mənim cənazəmə namaz qılmasınlar. Allahın 
Rəsulu(s) mənə buyurmuşdur: «Sən mənim Əhli-
 203 
beytimdən ilk adamsan ki, mənim yanıma gələcəksən». Bu 
xəbəri sənə vermək mənə çox ağır gəlir». 
İmam Baqir(ə.s) buyurur: «Peyğəmbərin vəfatından 
50 gün keçmişdi. Həzrəti-Fatimə(s.ə)-nin xəstəliyi 
güclənirdi. O xanım bilirdi ki, elə bu xəstəliklə də 
dünyadan gedəcək. Fatimə(s.ə) buyurdu: «Ya Əli, Allahın 
işinə səbir et və məni gecə qüsl edib kəfənləyər, dəfn 
edərsən». Həzrəti-Əli(ə.s) Fatimə(s.ə)-nin vəsiyyətinə 
əməl etdi. 
Fatimə(s.ə) söyləyir: «Atam Rəsulullah(s)-ı yuxuda 
gördüm. O Həzrətdən sonra bizim başımıza gələnlərin 
hamısını Peyğəmbər(s)-ə danışdım. Rəsuli-əkrəm(s) 
buyurdu: «Sizin üçün axirətdə əbədi ev var. Bu ev 
təqvalılar üçündür. Sən tezliklə bizim yanımıza 
gələcəksən». 
Zəhra(s.ə)-nın ömrünün son günləri. 
     1.Fatimə(s.ə)-nin Əbu Bəkr və Ömərə 
söylədikləri. 
Fatimə(s.ə) şəhadət çarpayısında son günlərini 
yaşayarkən Əli(ə.s)-yə vəsiyyət etdi ki, onun(Fatimə(s.ə)-
nin) həyatında olan hadisələri (başına gələnləri) gizli 
saxlasın və ağır xəstəliyi haqqında heç kəsə xəbər 
verməsin. İmam Əli(ə.s) onun vəsiyyətini yerinə yetirdi. 
Əli(ə.s) özü Fatimə(s.ə)-yə qulluq edirdi. Əsma Binti 
Ümeys də (o vaxtlar Əbu Bəkrin arvadı idi) Zəhra(s.ə)-nın 
«xəstəliyinin gizli saxlanılması» vəsiyyətini yerinə 
yetirmiş olsun deyə, gizlin-gizlin Zəhra(s.ə)-ya xidmət 
edirdi. Peyğəmbər(s) (özündən sonra) Zəhra(s.ə)-nın 
başına gələcək zülmlər barədə ona xəbər verdiyi kimi, bu 
xəstəliyini də qabaqcadan xəbər vermişdi. Sonra 
Fatimə(s.ə)-nin ağrıları daha da gücləndi. Allah-təala 
 204 
(məna aləmində) həzrəti-Məryəmi Fatimə(s.ə)-yə qulluq 
etmək və onunla ünsiyyətdə olmaq üçün göndərdi. 
Əbu Bəkrlə Ömər Fatimə(s.ə)-nin ağır xəstəliyindən 
və bərk ağrılar keçirdiyindən xəbərdar olduqda ona baş 
çəkmək üçün qapısına gəlib evə girməyə icazə istədilər. 
Amma Fatimə(s.ə) icazə vermədi. Ömər Əli(ə.s) ilə 
görüşüb ona dedi:  
__ Əbu Bəkr incə qəlbli bir qocadır, Peyğəmbərin 
dostu və səhabələrindəndir. Neçə dəfə onunla bura gəlib 
icazə istəmişik,  ancaq Fatimə icazə verməyib. Əgər 
məsləhət bilirsənsə, Fatimədən icazə al ki, bizi qəbul 
eləsin.  
Əli(ə.s) buyurdu:  
__ Çox yaxşı, görüm, bəlkə icazə ala bildim.  
Həzrəti-Əli(ə.s) Fatimə(s.ə)-nin yanına gəlib 
buyurdu:  
__ Ey Peyğəmbərin qızı! Bilirsən ki, bunlar səninlə 
görüşməkdən ötrü neçə dəfə gəlib icazə istəyiblər, amma 
sən onlara icazə verməmisən. Onlar səndən icazə almağım 
üçün xahiş ediblər. Mən də səndən xahiş edirəm ki, Əbu 
Bəkrlə Ömərə icazə verəsən. 
Fatimə buyurdu:  
__ Allaha and olsun, onlarla bir kəlmə belə 
kəsməyəcəyəm. Peyğəmbərlə görüşüb, onların mənə 
etdiklərindən Peyğəmbərə şikayət edəcəyəm. 
Əli(ə.s) buyurdu:  
__ Mən səndən onlar üçün icazə almağı onlara 
zəmanət vermişəm. 
Xanım Zəhra(s.ə): 
__ Əgər zəmanət vermisənsə, ev sənin evindir, 
qadınlar da kişilərə itaət etməlidirlər. Mən heç vaxt sənin 
istəyinə qarşı çıxmamışam,  istədiyinə icazə ver.  
 205 
Əli(ə.s) evdən çıxıb Əbu Bəkr və Ömərə buyurdu:  
__ İcazə verdi.  
Onlar evə daxil oldular. Fatimə(s.ə)-ni gördükdə 
salam verdilər. Amma Fatimə(s.ə) onların salamınının 
cavabını vermədi, üzünü onlardan yan çevirdi. Onlar 
Fatimə(s.ə) ilə üzbəüz oturmaqdan ötrü fırlandılar. 
Fatimə(s.ə) yenə də üzünü onlardan yan çevirdi. Bu iş neçə 
dəfə təkrar olundu. Bu vaxt O, Əli(ə.s)-yə ərz etdi:  
__ Mənim üzümü ört.  
Həzrəti-Zəhra(s.ə) xidmətində olan qadınlara 
buyurdu:  
__ Mənim üzümü çevirin.  
Zəhra(s.ə)-nın üzünü çevirdikdən sonra həmin iki 
nəfər yenə də Zəhra(s.ə) ilə üzbəüz oturdu. Xahiş etdilər 
ki, Zəhra(s.ə) onlardan razı qalsın və keçmişləri yaddan 
çıxartsın. Fatimə(s.ə) buyurdu:  
__ Sizi Allaha and verirəm! Yadınızdadırmı, 
Peyğəmbər(s)  Əli(ə.s)-yə aid bir hadisə ilə bağlı bizi gecə 
yarısı öz hüzuruna çağırtdırdı?  
Onlar dedilər:  
__ O gecə yadımızdadır. 
 Fatimə buyurdu:  
__ Sizi and verirəm Allaha! Peyğəmbər(s)-dən 
eşitdinizmi: «Fatimə mənim bədənimin yarısıdır və mən 
ondanam, ona əziyyət edən mənə əziyyət etmişdir. Mənə 
əziyyət edən isə Allaha əziyyət etmişdir. Mənə 
ölümümdən sonra ona əziyyət edən şəxs elə bil, mənim 
sağlığımda ona əziyyət edib. Mənim sağlığımda ona 
əziyyət edən isə elə bil, mənim ölümümdən sonra ona 
əziyyət etmişdir».  
Dedilər:  
__ Bəli, eşitmişik. 
 206 
Buyurdu:  
__ Allaha şükr olsun. Allahım, sən özün şahidsən, 
həmçinin burada olanlar, siz də şahidsiniz ki, bunlar (Əbu 
Bəkr və Ömər) mənə əziyyət vermişlər. Alaha and olsun, 
nə qədər ki Allahımla görüşüb, onların mənə etdikləri 
zülmdən şikayət etməmişəm, bir kəlmə də onlarla söz 
danışmaram. 
Başqa bir mənbəyə əsasən, Fatimə(s.ə) əllərini göyə 
açıb buyurdu:  
__ İlahi, bu iki nəfər mənə əziyyət etdi, onlardan 
şikayətimi Sənin və Peyğəmbəri(s)-nin hüzurunda 
deyəcəyəm. Atam Rəsulullah(s)-la görüşüb sizin mənə 
etdiyiniz zülm və haqsızlıqları ona çatdırmayınca,  sizə 
halal etməyəcəyəm. Qoy O özü mənimlə sizin aranızda 
olanları mühakimə etsin. 
Bu vaxt Əbu Bəkr çığırdı:  
__ Vay olsun mənim halıma, ah o ilahi əzab...!!! Ey 
kaş! Anam məni doğmayaydı.  
Ömər Əbu Bəkrə dedi:  
 __ Səni özlərinə rəhbər seçən camaata təəccüb 
edirəm. Sən süst qoca bir kişisən. Bir qadınıın qəzəbindən 
belə qorxursan, bir qadının xoş rəftarından isə xoşhal 
olursan.  
Sonra onlar ayağa qalxıb getdilər.85 Fatimə(s.ə)  bu 
vaxt Əli(ə.s)-yə dedi:  
__ İstədiyini yerinə yetirdimmi? (Onlara evə daxil 
olmağa icazə verdim.)  
Əli(ə.s) buyurdu:  
__ Bəli.  
Fatimə(s.ə):  
                                               
85 İbn Quteybə Dinvəri «Əl imamhətu vəssiyasət». (270-ci hicri ilində 
vəfat edib.) Ic,səh.24. Misir çapı. 
 207 
__ Səni and verirəm Allaha, elə et ki, bu iki nəfər 
mənim cənazəmə namaz qılmasın, qəbrimin kənarında 
durmasın. 
2.Örtülü tabutun düzəldilməsi. 
Bir mənbədə isə belə deyilir:  
«Fatimə(s.ə) Əsma binti Ümeysə buyurdu:  
         __ Mən qadınların cənazəsi aparılan taxtanı özümə 
layiq bilmirəm.86 Çünki cənazənin üstünə parça atırlar və 
bədən tamamilə parçanın üstündən görünür. Cənazəni 
görən isə meyitin kişi və ya qadın olduğunu duyur. Mən 
zəifləmişəm və bədənimdə ət qalmayıb. Mənim bədənimin 
örtülməsi üçün bir şey düzəltməzsənmi? 
Əsma dedi:  
__ Həbəşistanda olduğum vaxt87 həbəşlər cənazəni 
aparmaq üçün bədəni tamamilə örtən şeylər düzəltmişdilər. 
Əgər istəyirsənsə, ona oxşar bir şey düzəldim. 
Fatimə(s.ə):  
__ Düzəlt. 
Əsma taxtadan döşəmə, sonra isə xurma ağacının 
budaqlarından istədi. Onları taxtın pəyələrinə bağladı, 
sonra onun üstünə bir parça çəkib Fatimə(s.ə)-yə dedi:  
__ Həbəşistanda camaatın istifadə etdiyi tabut belə idi. 
Fatimə(s.ə) bunu çox bəyəndi və buyurdu:  
__ Allah səni Cəhənnəm odundan qorusun, bu 
tabutdan birini də mənimçün düzəlt və məni onunla ört. 
Rəvayət olunubdur ki, Peyğəmbərin vəfatından sonra 
həzrəti-Zəhra(s.ə)-nın dodaqlarından təbəssüm silinmişdi, 
                                               
86 Deyilənlərə əsasən, o zamanlar cənazələri nərdivana oxşar divarsız 
taxta üzərində aparırdılar və cənazə (görsəndiyi üçün)  tanınırdı. 
87 Əsma Cəfər ibn Əbu Talibin arvadı idi və 15 il Cəfərlə birlikdə 
Həbəşistanda qalmışdır. Cəfər şəhid olduqdan sonra isə Əbu Bəkrə ərə 
getmişdirı. Mühəmməd ibn Əbu Bəkrin anasıdır. 
 208 
ancaq bu tabutu görəndə xəfifcə gülümsəmiş və 
buyurmuşdu:  
__ Bu tabut nə qədər gözəl və yaxşıdır. Bundan 
cənazənin qadına, ya kişiyə aid olması bilinmir».88 
3.Mühacir və ənsar qadınlarından həzrəti-
Zəhra(s.ə)-nın görüşünə gələnlər və o Xanım(s.ə)-ın 
xütbəsi. 
Təbərsi «Ehticac» kitabında (Ic,səh.147.) Süveyd ibn 
Qüflənin söylədiklərini belə təsvir edir:  
Həzrəti-Fatimə(s.ə) ölüm yatağında olarkən mühacir 
və ənsar qadınlarından bir qrupu onun yanına gəlib belə 
ərz etdi:  
__ Ey Peyğəmbər(s) qızı, bu xəstəliklə səhəri necə 
açdınız? 
Fatimə(s.ə) Allaha həmd və səna dedikdən, eləcə də 
atası Peyğəmbər(s)-ə salam göndərdikdən sonra buyurdu:  
  __ And olsun Allaha! Səhəri sizin dünyanı, sizin 
kişiləri bəyənmədiyim halda açdım. Sizin kişiləri düşmən 
bilirəm, çünki onları öz dilimin altında yoxlayıb, ağzımdan 
tulladım və onları sınaqdan  sonra tanıdım. 
İti qılıncların kütləşməsi, (yəni sizin kişilərin əvvəllər 
İslamın inkişafı yolundakı fəallığı, sonradan isə bu 
məsələdə süsüt olmaları), iman gətirdikdən sonra dindən 
çıxıb dünyəvi həvəslərə aludə olaraq azğınlaşmaq çox 
çirkindir. 
Nə qədər çirkindir bu dəstə (bizim hüququmuzu 
müdafiə etməyənlər) və onlar üçün İlahi əzab. Onlar 
özlərini əbədi axirət əzabına düçar etdilər. Görərsiniz, 
əzabın ağır daşını onların boynuna saldım və onların çirkin 
                                               
88« Kəşfül-ğimmə» IIc, səh.67. İbn Abbasdan söylənilən rəvayətə 
əsasən. 
 209 
əməllərinin cavabını onlara qaytardım. Onları boşladım, 
əməlləri paltar kimi onların əyinlərini bürüdü. 
Bizə zülm edənlərdən Allahın geniş rəhməti kəsilsin 
və onlar o rəhmətdən uzaq düşsünlər. Vay olsun onlara ki, 
rəhbərlik və imamlıq məqamını möhkəm risalət 
dağlarından aldılar, nübüvvət və hidayət köklərini və 
Cəbrayılın nazil olduğu yeri haqqın sahibindən məhrum 
etdilər. 
Bilin ki, sizin kişilərin əməlləri, aşkar bir ziyandır 
(İslama). Çünki onlar Əli(ə.s)-dən üz çevirdilər. And olsun 
Allaha! Əli(ə.s)-nin qılıncı meydanda iti və kəsərli olub. 
O, ölümdən qorxmurdu, öz qüdrətli əlləri  ilə düşmən 
cəngavərlərini fəlakət torpağına atıb məhv edirdi. Allaha 
and olsun! Əgər onlar ümmətin idarəsini Əli(ə.s)-yə 
tapşırsaydılar, O(ə.s), hər yolundan azanı yola gətirərdi. 
Əli(ə.s) aşkar hüccətdən qaçanları qaytarardı. O camaatı 
haqqa tərəf elə sövqləndirərdi ki, haqqa üz tutanların nə 
ağzı yaralanar, nə də yorulardı. Əli(ə.s) onları çoxlu, həm 
də ətirli şəlalələrə varid edərdi. O şəlalələrin suyu və ətrafı 
saf, pak olardı. 
Bəli, Əmirəlmöminin(ə.s) onları məhz bu cür sularla 
sirab edərdi. Həzrəti-Əli(ə.s) özü onların dünyasından 
bəhrələnmədiyi bir halda nəsihət edərdi. Məqamını 
öhdəsinə götürsəydi, doğru və yalançı, təqvalı və həris 
insanlar bir-birindən fərqlənərdilər. 
«Və əgər şəhərlərdə və kəndlərdə yaşayan camaat 
iman gətirib təqvalı olsalar yerin və göyün bərəkətləri 
onlar üçün açılar (onlara verilər). Amma onlar 
(həqiqətləri) inkar etdilər, biz də onları öz əməllərinin 
cəzasıyla cəzalandırdıq». (Əraf, 96) 
 210 
«Və bu dəstədən o kəslər ki, zülm etdilər, öz pis 
əməllərinin cəzasına çatacaqlar və heç vaxt İlahi əzabın 
cəngəlliklərindən qaça bilməyəcəklər». (Zümər, 51) 
Zəmanəyə bax! Ey kaş biləydim ki, bu (bivəfa) 
camaat nəyə və kimə arxalanıb belə ailəyə təhqir və zülm 
edib pis yol seçdilər?! 
Onlar bizə zülm etdilər və bizə kömək etmədilər. 
And olsun Allaha, möhkəm qanadları buraxıb toyuq 
qanadlarına yapışdılar. Kül olsun elə başlara ki, sahibləri 
yaxşı iş gördüklərini güman edirdilər, amma cahil 
tamahkardırlar. 
«İtaət etmək üçün haqqa hidayət edən şəxs 
layiqlidirmi, ya özü hidayət olmayan şəxs? Məgər  ki 
(başqası tərəfindən) hidayət oluna? Sizə nə olub? Necə 
də (batil) hökm verirsiniz?» (Yunis, 35) 
Bilin ! Canıma and olsun, sizin (kişilərin) bu 
hərəkətiniz çox çəkməz, vaxt gələr ki, sona yetər. Cəza 
vaxtı çatdıqda azğınlar öz layiqli cəzalarını alarlar. 
Gələcək nəsillər isə özlərindən qabaq yaşayanların 
aqibətinə baxar, ibrət götürər.  
Fitnə və bəla gözləyin, özünüzü iti qılınclar, zalımlar 
səltənəti, ümumi hərc-mərcliyə hazırlayın. Zalımlar sizi 
çalıb-çaparlar, sizin üçün çox az bir şey qoyarlar. Sizin 
cəmiyyətinizi qətlə yetirərlər. O vaxt düzgün rəhbərlik 
xəttindən ayrıldığınız üçün həsrət çəkərsiniz. Sizin 
qəlbləriniz kor olubdur. 
4.Fatimə(s.ə)-nin nitqinin mühacir və ənsar qadınlrı 
vasitəsilə təbliğ olunması. 
Süveyl ibn Qüflə deyir ki, Fatimə(s.ə)-nin görüşünə 
gələnlər (qadınlar) həzrəti-Zəhra(s.ə)-nın sözlərini öz 
ərlərinə çatdırdılar. Mühacir və ənsar böyüklərindən bəzisi 
 211 
üzr istəmək üçün Fatimə(s.ə)-nin hüzuruna gəlib belə ərz 
etdilər:  
__ Ey dünya qadınlarının Xanımı! Əgər Əli(ə) xilafət 
məqamını tez bildirsəydi, biz ona beyət edərdik və başqa 
heç kimin ardınca getməzdik. Amma Əbu Bəkr qabağa 
düşdü, nəticədə, biz də ona beyət etmişik. (İş-işdən keçib.) 
Fatimə(s.ə) onlara buyurdu:  
__ Məndən uzaqlaşın. Artıq sizin üçün üzr gətirməyə 
bir bəhanə qalmayıbdır. Göstərdiyiniz süstlük, laqeydlik və 
günahınızdın sonra üzrxahlığa yer yoxdur. Niyə əvvəldən 
aldandınız? 
5.Fatimə(s.ə)-nin Ümmü Sələməyə cavabı. 
«Biharül-ənvar» kitabında Əyyaşinin  təfsirinə 
əsaslanaraq belə qeyd edilir:  
«Ümmü Sələmə (Peyğəmbər(s)-in təqvalı, sevimli 
qadınlarından biri) Fatimə(s.ə)-nin görüşünə gəlib belə 
söylədi:  
__ Ey Allah Peyğəmbərinin qızı, səhəri necə açdın? 
Fatimə(s.ə) :  
__ Səhəri böyük kədərlə açdım. Birincisi, Atamdan 
ayrı düşdüyümə görə ciyərim bir parça qan olub; ikincisi, 
Allah Elçisi(s)-nin Vəsisinə edilən zülmdən qəlbim 
odlanır. And olsun Allaha! Əmirəlmöminin Əli(ə.s)-ni 
təhqir etdilər. O Həzrət bir də onda gördü ki, xilafət və 
imamət məqamını ondan oğurlayıblar və Allahın Kitabının 
və Peyğəmbər(s) sünnətinin əksinə əməl ediblər. Bu 
azğınlığın səbəbi budur ki, Əli(ə.s) onların sevdikləri 
insanları __ müşrikləri Bədr və Ühüd müharibələrində 
məhv etmişdi. Onlar öz həsəd, kin atəşlərini Əli(ə.s)-dən 
intiqam almaqla söndürdülər. Xilafəti onun əlindən aldılar. 
Atamın rəhmətindən sonra çoxalıb qalmış və gizli 
ədavətlər üzə çıxdı, söz- gəzdirənlərin, ara qızışdıran 
 212 
adamların köməyi ilə bizimlə düşmənçiliyə başladılar və 
bizi intiqam axtaranların hədəfi etdilər. Birdəfəlik iman 
kəməndini kəsdilər, iman cilvəsini iman kamalından 
ayırdılar. Peyğəmbərlərin Ağası(s)-nın risalətini və 
Əmirəlmöminin(ə.s)-in xəlifəliyini ayaq altına qoydular. 
Dünyaya aldanaraq öz mənafeləri naminə Əli(ə.s)-nin 
köməyə dəvətini də qəbul etmədilər. Çünki Əli(ə.s) onların 
atalarını müharibələrdə və cinayət etdikləri üçün məhv 
etmişdi.  
6.Fatimə(s.ə)-nin vəsiyyəti. 
Fətal Nişaburinin «Rövzətül-vənzin» kitabında belə 
yazılır: «Həzrəti-Fatimə(s.ə) 40 gün yataqda xəstə oldu və 
ondan sonra dünyasını dəyişdi. Ölümün yaxınlığını hiss 
etdikdə Ümmü Əyməni, Əsma binti Ümeysi və Əli(ə.s)-ni 
istədi. Onlar Xanım(s.ə)-ın yanına gəldilər. Bu zaman 
Fatimə(s.ə)  Əli(ə.s)-yə belə buyurdu:  
__ Ey əmim oğlu! Ölüm xəbəri mənə çatıb. Elə 
bilirəm ki, az bir müddətdən sonra atam Peyğəmbə(s)-rə 
yetişəcəyəm. Ürəyimdə olanı sənə vəsiyyət edirəm. 
Əli(ə.s):  
__ Ey Peyğəmbər(s)-in qızı, istədiyini vəsiyyət elə.  
O vaxt Əli(ə.s)  Fatimə(ə.s)-nin baş tərəfində 
oturmuşdu. Evdə olanlara isə buyurdu:  
__ Bizi tək buraxın. 
Sonra Fatimə(s.ə) dedi:  
__ Ey əmim oğlu! Mənimlə evləndiyin gündən 
məndən xəyanət və yalan görməmisən. Mən heç vaxt sənə 
qarşı çıxmamışam. 
Əli(ə.s) buyurdu:  
__ Xeyr, heç vaxt səndən elə şeylər görməmişəm. Sən 
həmişə ayıq, sevimli və əziz olmusan. Sənin Allah 
dərgahında olan xofun səni öz müxalifin kimi məlamət 
 213 
etməkdən daha çoxdur. Səndən ayrılmaq mənə çox 
çətindir. Amma nə edək ki, ölümə çarə yoxdur. And olsun 
Allaha! Elə bil, Peyğəmbər(s)-in şəhadət müsibəti mənim 
üçün yenidən  təkrarlanır. Səndən ayrılmaq və sənin 
yoxluğun çox böyük bir müsibətdir. 
 «Allah tərəfindən gəlmişik, Allaha doğru da 
qayıdacağıq». 
Bu, çox acı bir müsibətdir. 
 «Bu müsibətin rahatlığı yoxdur və ürək yandıran, 
sağalmayandır». 
Sonra bir müddət birlikdə ağladılar. Əli(ə.s)  
Fatimə(s.ə)-nin başını qucaqlayıb buyurdu:  
__ Nə istəyirsən, vəsiyyət elə. Sənin vəsiyyətinə əməl 
edərəm, sənin işini öz işimdən qabağa salaram. 
Fatimə(s.ə):  
__ Əmim oğlu, Allah özü sənin mükafatını versin. 
Məndən sonra bacım Zeynəbin qızı Əmamə ilə evlənərsən. 
Mənim üçün tabut düzəlt. Mənə zülm edənlərdən və 
haqqımı tapdalayanlardan heç biri mənim cənazəmin 
yanına gəlməsinlər, mənim üçün namaz qılmasınlar. 
Onlara itaət edənlər də gəlməsinlər. Məni gecə camaat 
yuxuya gedəndən sonra dəfn edərsən». 
«Misbahül-ənvar» kitabında İmam Sadiq(ə.s)-in 
Atasından eşitdiyi bir rəvayətdə belə oxuyuruq ki, 
Fatimə(s.ə) ehtizar (dünyadan gedən zaman, «canüstündə» 
olanda) vaxtında Əmirəl-möminin(ə.s)-ə belə vəsiyyət 
etmişdi: «Mən səni Allaha tapşırıram və vəsiyyət edirəm 
ki, övladlarımla yaxşı rəftar edəsən». Sonra qızı Ümmü 
Gülsümü bağrına basdı və Əli(ə.s)-yə buyurdu: «Bu qızım 
həddi-buluğa çatanda evin bütün əşyaları onun olsun və 
Allah onun köməyi olsun». 
 214 
Həmçinin rəvayət olunub ki, Zəhra(s.ə)-nın ayrılıq 
vaxtı çatdı, bir az ağladı. Əmirəl-möminin Əli(ə.s) 
soruşdu:  
__ Niyə ağlayırsan? 
Fatimə(s.ə):  
__ Məndən sonra sənə yetişəcək azar və əziyyətlərə 
görə ağlayıram. 
Əli(ə.s):  
__ Ağlama, and olsun Allaha, onun yolunda bu 
çətinliklər mənim üçün asandır». 
Yenə də belə rəvayət edirlər:  
«Fatimə(s.ə)  Əli(ə.s)-yə dedi:  
 __ Ümmü Sələmə, Ümmü Əymən və Fizzədən başqa 
heç kəsə mənim dünyadan getməyim haqda xəbər vermə. 
Kişilərdən də iki oğlum, Peyğəmbər(s)-in əmisi __ Abbas, 
Salman, Miqdad, Əbuzər və Hüzeyfəyə xəbər et. Sənə də 
mən öləndən sonra məni görməyi halal edirəm. (Bədənini 
yaralı olduğu üçün Əli(ə.s)-yə göstərmirdi, öləndə isə 
icazə verdi ki, onun bədənində olan zədələrə baxsın). 
Dediyim qadınlarla mənə qüsl ver, məni gecə dəfn 
elə, qəbrimi ziyarət edəndə də heç kəsə demə». 
7.Peyğəmbər(s)-in əmisi Abbasın təklifi. 
Şeyx Tusi rəvayət edibdir ki, Fatimə(s.ə)-nin 
xəstəliyi lap şiddətlənəndə Abbas Fatimə(s.ə)-yə baş 
çəkməkdən ötrü yanına gəldi. Ona dedilər ki, Fatimə(s.ə)-
nin halı yaxşı deyil və onun yatdığı otağa girməyə heç kəsə 
icazə verilmir. 
Abbas öz evinə qayıtdı, əmirəl-möminin Əli(ə.s) 
üçün xəbər göndərdi və öz qasidinə dedi: «Get mənim 
dilimdən  Əli(ə.s)-yə de ki,  əmin salam göndərir və deyir 
ki, Peyğəmbər(s)-in qızı və gözünün nuru Fatimə(s.ə)-nin 
xəstəliyindən elə qəmgin və narahatam ki, vücudum 
 215 
titrəyir. Elə bilirəm, bizim aramızdan birinci O, 
Peyğəmbər(s)-ə qovuşacaq. O Həzrət də onu behiştin ən 
uca məqamları üçün seçərək Allah dərgahına aparacaq. 
Əgər bilirsənsə ki, Fatimə(s.ə) çarəsiz olaraq dünyadan 
gedəcək, icazə ver, sabah mühacir və ənsardan (müsəlman) 
toplayım, onlar da onun dəfnində iştirak edib savaba 
çatsınlar. Bu iş İslam dininin əzəməti üçün yaxşıdır». 
Həzrəti-Əli(ə.s) Abbasın qasidinə (deyilənə görə, bu, 
Əmmar Yasir imiş)  belə buyurdu: «Mənim salamımı 
əmim Abbasa çatdır və de ki, Allah sizin məhəbbətinizi 
əskik etməsin, sənin təklifin mənə çatdı və sizin rəyiniz 
gözəldir. Amma bilirsən ki, onlar eyni zamanda 
Fatimə(s.ə)-yə zülm etdilər, Onu haqqından məhrum 
etdilər və atasından qalmış mirası ona vermədilər. Öunlar 
Peyğəmbər(s)-in onun haqqında olan göstərişinə əməl 
etmədilər. İlahi haqqı tapdaladılar. Allah mühakimə üçün 
kifayət edir və zülmkarlardan intiqam alacaq. Ey əmim, 
səndən məni bağışlamağını istəyirəm və məni sənin 
təklifinə əməl etməyəcəyimə görə üzrlü hesab etməyini 
diləyirəm. Çünki Fatimə(s.ə) vəsiyyət edib, onun işini 
(dəfn olunması, qüsl edilməsi və s.) gizli saxlayaq (Hədisin 
axırına qədər)». 
Həzrəti-Zəhra(s.ə)-nın şəhadətinin qəmli anları. 
Şiə və sünni tarixçiləri Əbu Rafenin arvadı Səlmaya 
əsaslanarq belə qeyd etmişlər:  
O deyir: «Mən Fatimə(s.ə)-nin ömrünün axırlarında 
ondan bəzi şeylər soruşdum.  
Bir gün onun halı yaxşılaşdı. Xəstəliyi aramladı. 
Həzrəti-Əli(ə.s) bəzi işləri görmək üçün evdən çölə 
çıxmışdı. Bu zaman Fatimə(s.ə) mənə buyurdu:  
__ Bir az su gətir, qüsl edib yuyunum.  
 216 
Mən su gətirdim. Kömək etdim, Fatimə(s.ə) ayağa 
qalxıb yaxşı-yaxşı yuyundu, paltarlarını dəyişdi. Sonra 
mənə buyurdu:  
__ Mənim yatağımı evin ortasında sal.  
Sonra yerində üzü qibləyə uzandı və mənə buyurdu:  
__ Mən bu gün dünyadan gedəcəyəm. Mən 
yuyunmuşam, heç kəs üstümü açmaçın.  
Sonra əlini başının altına qoyub dünyadan getdi. 
Rəvayət olunub ki, Fatimə(s.ə) məğrib və işa 
namazları arasında can vermişdir. Can verdiyi bir anda 
ciddi bir baxışdan sonra deyib: «Salam olsun Cəbrailə. 
Səlam olsun Allahın Rəsuluna. Pərvərdigara, mən sənin 
Rəsulun ilə birgəyəm. Əbədi məskən sayılan Sənin 
evindəyəm».  
Sonra öz yanındakılara xitab edərək buyurdu:  
__ Mənim gördüklərimi siz də görürsünüzmü?  
Oradakılardan bəziləri dedi:  
 __ Ey Allah Rəsulunun qızı, sən nə görürsən?  
Xanım buyurdu ki, indi asiman (səma) əhlinə 
baxıram. Cəbraili görürəm. Rəsulullaha baxıram, o 
buyurur: «Ey qızım! Gəl bizim yanımıza, sənin üçün 
hazırlanmış (nemətlər və ilahi rizvan) sənin üçün daha 
yaxşıdır». Zeyd ibn Əli(ə.s) belə nəql edir ki, Fatimə(s.ə) 
Cəbrailə, Peyğəmbərə(s), Əzrailə salam verdi, orada 
olanlar mələklərin zərif səslərini eşitdilər, ən gözəl ətirləri 
iylədilər». 
Əsma binti Ümeysin Zəhra (s.ə)-nın şəhid olduğu 
anlar barəsində söylədikləri. 
Əsma binti Ümeys deyir ki, Fatimə(s.ə) canüstə 
olanda mənə söylədi: «Peyğəmbər(s)-in rəhmət anlarında 
Cəbrail onun yanına gəldi, behişt kafuru gətirdi. 
Peyğəmbər(s) onu üç yerə böldü. Bir hissəsini özü üçün 
 217 
götürdü, bir hissəsini Əli(ə.s)-yə, bir hissəsini də mənə 
verdi ki, ağırlığı qırx dirhəm qədər idi. Sonra (kafurun 
yerini göstərib) mənə xitabən buyurdu: «Ey Əsma, o 
kafuru gətir, başımın yanına qoy». Bunu deyib üzünü 
örtdü. 
Sonra buyurdu: «Bir az mənim yanımda qal. Sonra 
məni səslə, əgər cavab verməsəm, bil ki, atama 
qovuşmuşam».  
Əsma bir az gözləyib Xanım(s.ə)-ı çağırdı, amma 
cavab eşitmədikdə səsləndi: «Ey Mühəmməd Mustafanın 
qızı! Ey qadınların bətnində olanların ən kəramətlisinin 
qızı! Ey yer üzərində gəzənlərin ən yaxşısının qızı! Ey öz 
rəbbi ilə məqamı iki ox qədərində olan şəxsin qızı!» Yenə 
də cavab eşitmədiyini gördükdə, Zəhra(s.ə)-nın üzündəki 
örtüyü kənara çəkdi, onun Liqahullaha qovuşduğunu, 
ruhunun Allah dərgahına pərvaz etdiyini gördükdə, özünü 
onun üzərinə atdı. Əsma o Xanım(s.ə)-ın üzündən öpərək 
deyirdi: «Ey Fatimə(s.ə)! Atan Rəsulullahın hüzuruna 
çatdıqda mənim salamımı ona çatdır». 
Həsən və Hüseyn Analarının cənazəsi yanında. 
Sonra Əsma yaxasını cırıb həyəcanlı halda çölə 
çıxdı, Həsən və Hüseyn(ə.s)-i evin yanında gördü. Onlar 
otağa girib anasının üzü qibləyə uzandığını gördülər. 
Hüseyn(ə.s) anasını əli ilə silkələdi, birdən başa düşdü ki, 
artıq anası dünyadan gedib. Üzünü qardaşı Həsənə tutub 
dedi: «Qardaş! Anama görə Allah sənə əcr versin (yəni 
başın sağ olsun). Həsən(ə.s) özünü anasının üstünə atıb 
onu öpür, deyirdi: «Anacan! Mənimlə danış, yoxsa ruhum 
bədənimdən ayrılar». Hüseyn(ə.s) irəli gəlib anasının 
ayaqlarından öpür, deyirdi: «Anacan! Mən sənin oğlun 
Hüseynəm. Mənimlə danış, yoxsa qəlbim parçalanar, 
ölərəm!» 
 218 
Əli(ə.s)-yə xəbər 
Əsma Həsənlə Hüseynə dedi:  
__ Atanız Əli(ə.s)-nin yanına gedib ananızın vəfatı 
xəbərini ona yetirin.  
Həsən və Hüseyn(ə.s) evdən çıxdılar. Fəryad edərək 
deyirdilər: «Ya Mühəmməd, ya Əhməd! Bu gün sənin 
aramızdan getməyinin müsibəti yenidən canlandı, çünki 
anamız dünyadan gedib». Sonra məscidə daxil oldular. 
Həzrəti-Əli(ə.s) məsciddə idi. Onlar Fatimə(s.ə)-nin 
şəhadət xəbərini atalarına çatdırdılar. Bu xəbər 
Əmirəlmöminin(ə.s)-ə o qədər təsir etdi ki, huşdan getdi, 
taqəti üzüldü. Dərhal üzünə su səpdilər. Huşa gələndə 
ürəkyandıran bir səslə buyurdu: «Ey Peyğəmbərin qızı! 
Kimə başsağlığı verim. İndi sənsiz necə sakit olum?!» 
Əli(ə.s) Zəhra(s.ə)-nın cənazəsi yanında. 
Məşhur tarixçi Məsudi belə yazır:  
Fatimə(s.ə) dünyadan getdiyi vaxt İmam Əli(ə.s) çox 
üzülmüş, demək olar ki, dünyadan əl götürmüşdü. O, belə 
mərsiyə oxuyurdu: «Hər iki dostun birliyi axırda fəraq, 
ayrılıq ilə nəticələnir. Ölüm və ayrılıqdan başqa hər 
müsibət əhəmiyyətsizdir. Peyğəmbər(s)-in vəfatından 
sonra Fatimə(s.ə)-nin getməsi bir daha onu göstərir ki, 
artıq heç bir dost qalmayacaq».  
Ravi qeyd edir: «Həzrəti-Əli(ə.s) Həsən və Huseynin 
əlindən tutub Fatimə(s.ə)-nin cənazəsi olan otağa varid 
oldular. Əsma Fatimə(s.ə)-nin başı üstündə oturub ağlayır, 
belə deyirdi: «Ey Peyğəmbər(s)-in yetim qalmış balaları, 
biz Peyğəmbər(s)-in vəfatından sonra Fatimə(s.ə)-yə 
başsağlığı verirdik. Amma indi kimə başsağlığı verək? 
Fatimə(s.ə)-nin vəsiyyəti. 
Həzrəti-Əli(ə.s) parçanı Fatimə(s.ə)-nin üzündən 
götürdü, başının üstündə bir məktub gördü. Onu götürüb 
 219 
oxudu. Orda belə yazılmışdı: «Bağışlayan və Mehriban 
Allahın adı ilə. Bu Rəsulullah(s)-ın qızı Fatimə(s.ə)-nin 
etdiyi vəsiyyətlərdir: 
1.Fatimə(s.ə) şəhadət verir ki, vahid Allahdan başqa 
heç bir məbud yoxdur. 
2.Mühəmməd(s) onun bəndəsi və elçisidir. 
3.Behişt və cəhənnəm haqdır, qiyamətin olacağına 
şəkk-şübhə yoxdur və Allah (o gündə) ölənləri qəbirlərdən 
dirildib qaldıracaq. 
4.Ey Əli! Mən Peyğəmbərin qızı Fatiməyəm. Allah-
təala məni sənə ərə verdi ki, dünya və axirətdə sənin olam. 
Sən mənə qarşı (ixtiyar sahibi olmaqda) başqalarından 
daha üstünsən. Gecə ikən mənə qüsl verib, kəfənə bürü, 
hənut vurub gecə ikən mənə namaz qıl, dəfn et. Heç kəsə 
bildirmə. Səni Allaha tapşırıram, övladlarıma qiyamətə 
kimi salam göndərirəm. 
Zəhra(s.ə)-nın matəmində. 
Rəvayət olunmuşdur ki, bu xəbərdən sonra Mədinə 
əhli şivən qopardı. Bəni-Haşim qadınları Fatimə(s.ə)-nin 
evinə axışaraq elə nalə, şivən qopardıar ki, sanki Mədinə 
lərzəyə gəldi. Onlar deyirdilər: «Ey seyyidə Xanım, ey 
Rəsülüllahın Qızı!» Camaat həyəcanlı halda Əli(ə.s)-nin 
hüzuruna gəldi. Həzrət(ə.s) oturmuşdu. Həsən və 
Hüseyn(ə.s) onun qarşısında ağlaşırdılar. Camaat da onlara 
baxıb ağlamağa başladı. Həzrəti-Zəhra(s.ə)-nın qızlarından 
biri olan Ümmü Gülsüm üzündə niqab, başında çadra olan 
bir halda ağlaya-ağlaya evdən çıxıb fəryad etdi: «Ey Ata! 
Ey Allahın Rəsulu! Doğrudan da, biz bu gün səni elə əldən 
vermişik ki, əbədi olaraq bir daha səni görməyə nail ola 
bilməyəcəyik». Camaat bir yerə yığışıb fəğan edir, 
cənazənin evdən çıxmağını gözldəyirdilər. Əbuzər evdən 
çıxıb onlara dedi: «Evlərinizə gedin, çünki cənazənin 
 220 
dəfnə aparılması bu gecəyə qədər təxirə salınır». Camaat 
bunu eşidib dağılışdı. 
Cənazənin qüsl, kəfən və namazı 
Axşam düşdü. Əli(ə.s) cənazəyə qüsl verdi. Bu 
zaman Həsən(ə.s), Hüseyn(ə.s), Zeynəb, Ümmü Gülsüm, 
Fizzə və Əsma binti Ümeys də onun yanında idi. Əsma 
deyir: «Fatimə(s.ə) mənə vəsiyyət etmişdi ki, mən və 
Əli(ə.s)-dən başqa heç kəs ona qüsl verməsin. Mən 
Fatimə(s.ə)-yə qüsl verəndə Əli(ə.s)-yə kömək etdim.»  
Rəvayət olunmuşdur ki, həzrəti-Əli(ə.s) Fatimə(s.ə)-
yə qüsl verəndə deyirdi: «Pərvərdigara! Fatimə(s.ə) Sənin 
kənizin və Sənin Rəsulunun qızıdır. Pərvərdigara, Onun 
höccətini ona özün təlqin et. Onun haqq dəlillərini böyük 
et, dərəcəsini ali et, Onu atası Mühəmmədlə həmneşin et!»  
Həmçinin rəvayət olunmuşdur ki, həzrəti-Əli(ə.s) 
Peyğəmbər(s)-in mübarək bədənini quruladığı parça ilə 
Zəhra(s.ə)-nın da bədənini quruladı. Qüsl işi qurtardıqda 
cənazəni tabuta oxşayan taxtın üstünə qoyub Həsən(ə.s)-ə 
buyurdu: «Əbuzərə xəbər göndər, gəlsin.» Əbuzər gəldi, 
cənazəni namaz qılınacaq yerə apardılar. Həsən(ə.s) və 
Hüseyn(ə.s) də onlarla birlikdə getdi. Sonra həzrəti-
Əli(ə.s) meyit namazını qıldı. 
Həsən(ə.s) və Hüseyn(ə.s) Zəhra(s.ə)-nın ağuşunda 
Vərəqə rəvayət edir:  
Əli(ə.s) buyurdu: «Fatimə(s.ə) qüsl verməyə 
başladım. Əynindəki köynəyi çıxarmadan ona qüsl verdim. 
Kəfənə bürüdüm. Kəfənin bəndlərini bağlamaq istədikdə 
səslədim: «Ey Ümmü Gülsüm, Səkinə, Zeynəb, Fizzə, 
Həsən, Hüseyn! Gəlin ananızın görüşündən azuqə götürün, 
çünki behiştlə görüşüb ayrılmaq vaxtıdır.» Həsən(ə.s) və 
Hüseyn(ə.s)  gəlib şivən qopardılar: «Ah! Babamız 
Mühəmməd(s) və anamız Fatimə(s.ə)-nin vəfatından 
 221 
yaranan neçə qəm-qüssə, sönməyən həsrət şöləsi! Ey 
Həsə(ə.s)-nin anası, ey Hüseyn(ə.s)-in anası! Babamla 
görüşəndə bizim salamımızı ona çatdır və ona de ki, biz 
səndən sonra dünyada yetim qaldıq. Allahı şahid tuturam 
ki, (bu vaxt) Fatimə(s.ə) yanıqlı bir nalə çəkdi, əllərini 
uzatdı və bir müddət balasını nəvazişlə sinəsinə sıxdı. 
Sonra qeybdən səs eşitdim: «Ey Əli, Həsən və Hüseyni 
analarının sinəsindən götür. Allaha and olsun ki, onlar 
səma mələklərini ağlatdılar. Dostlar öz dostunu görməyi 
arzulayır.» 
Fatimə(s.ə)-nin kəfənə bükülməsi 
Rəvayət olunub ki, Kəsir ibn Abbas Fatimə(s.ə)-nin 
kəfəninin üstünə belə yazdı: «Zəhra(s.ə) şəhadət verir ki, 
Allahdan başqa heç bir məbud yoxdur və Mühəmməd(s) 
Allahın Rəsuludur.» 
«Misbahül-ənvar»da nəql olunan rəvayətdən məlum 
olur ki, həzrəti-Zəhra(s.ə)-nın büküldüyü kəfənin parçası 
çox qalın idi. Kitabda qeyd olunub ki, Fatimə(s.ə) ehtizar 
halında olanda bir qab su istədi və onunla qüsl etdi. Sonra 
ətir istədi, onun üçün xəşin və qalın parça gətirdilər, onları 
bədəninə bürüdü.  
Həmçinin rəvayət olunub ki, o Xanım(s.ə)-ı yeddi 
parça ilə kəfənə bükdülər. 
Meyit namazı və dəfn mərasimi 
«Rovzətül-vaizin» kitabında yazılıb ki, gecə vaxtı 
camaat yuxuda ikən həzrəti-Əli(ə.s) Həsən(ə.s), 
Hüseyn(ə.s), Əmmar, Miqdad, Əqil, Zübeyr, Əbuzər, 
Səlman, büreyd və Bəni Haşimdən olan bir neçə yaxın 
dostları ilə birlikdə cənazəni evdən çıxarıb ona namaz 
qıldılar və onu gecə yarısı torpağa tapşırdılar. Həzrəti-
Əli(ə.s) Zəhra(s.ə)-nın qəbrinin ətrafında əlavə yerdə qəbir 
də düzəltdi ki, onun qəbri tanınmaz olsun. 
 222 
«Misbahül-ənvar» kitabında qeyd olunur ki, bir nəfər 
İmam Sadiq(ə.s)-dən soruşdu ki, Əmirəl-möminin(ə.s) 
Fatimə(s.ə)-nin cənazə namazını neçə təkbirlə qıldı? 
Həzrət buyurdu:  
-Əli(ə.s) bir təkbir deyirdi. Cəbrail bir təkbir deyirdi. 
Sonra isə ilahi dərgahın müqərrəb mələkləri təkbir 
deyirdilər.  
Beləliklə, həzrəti-Əli(ə.s) 5 təkbirlə namaz qıldı.  
Başqa bir şəxs soruşdu:  
-Ona harda namaz qıldı?  
İmam Sadiq(ə.s) buyurdu:  
-Öz evində namaz qıldı. Sonra cənazə (tabutda) 
hərəkət etdirilərək evdən çıxarıldı. 
Dəfndən sonra həzrəti-Əli(ə.s) Peyğəmbər(s)-ə 
salam göndərir. 
Şeyx Tusi(r.ə) belə yazır ki, həzrəti-Əli(ə.s)  
Fatimə(s.ə)-nin cənazəsini dəfn etdikdən sonra onun 
qəbrini yerlə bir səviyyədə bərabərləşdirdi, sonra əlinin 
toz-torpağını təmizlədi, qəm-qüssədən həyəcanlandı, göz 
yaşı axıtdı. Sonra üzünü Peyğəmbər(s)-in qəbrinə tutub 
dedi: «Ya Rəsulullah salam olsun Sənə mənim və hal-
hazırda sənin görüşünə gələn qızın tərəfindən. Ey Allahın 
Rəsulu, sənin sevimli qızınıın ayrılığından yaranan 
hicrandan səbrim azalmış, taqətim üzülmüşdür. Amma 
sənin rəhmətin kimi kədərli bir hadisədən sonra mənə 
çatan hər bir müsibət kiçikdir. Heç vaxt unutmaram onları 
ki, sənin mübarək cəsədini qəbrə qoydum. Sən rəhmət 
edəndə mübarək başın sinəmdə idi. Ruhun pərvaz etdi. Ey 
Peyğəmbər! Mənə tapşırdığın əmanəti sənə qaytardım. 
Ancaq mənim qəm-qüssəm, kədərim həmişəlikdir. 
Gecələri oyaq qalaraq başa vururam, ta ki öz qızın səni 
ümmətin əlbir olub ona qarşı etdiyi zülmdən agah edəcək. 
 223 
Vəziyyəti ondan (olduğu kimi) soruş. İş belədir: Sənin 
vəfatından çox keçməmiş, adın xatirələrdən getmişdir. 
Mənim-vidalaşan bir kəsin salamı siz ikinizə olsun. Bu 
salam narazı və ya qəlbi yorğun kəsdən deyil. Əgər sənin 
hüzurundan geri qayıdıramsa, onda bu, yorğunluq üzündən 
deyil və əgər qəbrinin kənarında qalsam, onda bu heç  də 
Allahın səbirli olanlara verdiyi vədə barəsində 
bədgümanlıqdan deyil.89 Bəli, səbir etmək daha fəzilətli və 
daha gözəldir. Əgər bizə (zahirdə) qələbə çalanlardan 
ehtiyat etməsəydim, onda sənin qəbrinin kənarında qalar, 
etikaf bağlayar, bu müsibətdə balası ölmüş analar kimi 
ahu-fəğan, nalə edərdim. Allah şahiddir ki, mən 
düşmənlərin qorxusundan sənin qızını gizli torpağa 
tapşırdım. Elə bir qız ki, haqqını qəsb etdilər, mirasını 
ondan aldılar, halbuki sənin vəfatından çox da 
keçməmişdir, adın hələ köhnəlməmişdir. Ey Allahın 
Rəsulu, sənin hüzuruna şikayət edirəm. Sənə itaət etmək 
xatirinə təmkinli olacağam. Allahın salam, rəhmət, 
bərəkəti Sənə və sənin Qızına olsun.»90  
Əli(ə.s)-nin qəbrin kənarında söylədiklərindən bir 
hissə. 
«Misbahül-ənvar» kitabında İmam Sadiq(ə.s)-dən 
belə nəql olunmuşdur ki, Əmirəl-möminin Əli(ə.s) 
Fatimə(s.ə)-nin cənazəsini qəbrin içinə qoyanda dedi: «Ey 
Fatimə! Səni məndən də yaxşı olan bir kəsə təhvil verdim. 
Sənin üçün Allahın bəyəndiyi şeyləri bəyəndim.» Sonra isə 
bu ayəni tilavət etdi:  
«Biz sizi o torpaqdan xəlq etdik, ona qaytaracağıq 
və bir daha oradan çölə çıxarmayacağıq.» («Taha», 55)  
                                               
89 «Nəhcül-bəlağə», 202-ci xütbə. 
90«Üsuli Kafi», I c, səh. 459. 
 224 
Qəbrin üstünü örtüb düzəldəndən sonra üstünə azacıq 
su səpdi. Qəbrin kənarında ağlar və qəmli oturdu. Əmisi 
Abbas onun qolundan tutub evə sarı apardı. 
Həzrəti-Əli(ə.s) qəbrin açılmasının qarşısını 
şiddətlə alır. 
Bir mənbəyə əsasən, Fatimə(s.ə)-nin dəfn olunduğu 
gecə Bəqidə qırx təzə qəbir düzəldildi. Müsəlmanlar o 
Xanım(s.ə)-ın vəfatından xəbərdar olduqda Bəqi 
qəbristanlığına getdilər, lakin orada qırx təzə qəbir 
gördülər. Fatimə(s.ə)-nin qəbrini tapa bilmədilər. Onların 
şivən və ah-nalə səsləri ucaldı. Bir-birini məzəmmət edib 
deyirdilər: «Peyğəmbər(s)-in sizin içinizdə bir qızı var idi, 
o da dünyadan getdi və torpağa tapşırıldı, amma siz onun 
namaz və dəfnində iştirak etmədiniz, qəbrini də 
tapmadınız.» Tayfa başçıları dedilər: «Gedin, imanlı 
qadınlardan bir neçəsini gətirin, bu qəbirləri açsınlar, 
Fatimə(s.ə)-nin qəbrini tapıb ona namaz qılaq, qəbrini 
ziyarət edək.» 
Əli(ə.s) bu məsələdən agah olanda qəzəbli halda 
evdən çıxdı. O qədər qəzəbli idi ki, gözləri qızarmış, 
boynundakı damarlar şişmişdi. O Cənab(ə.s) acı 
hadisələrlə əlaqədar geydiyi sarı əbanı çiyninə salmışdı. O, 
Bəqiyə gəldi və camaatı bu işdən çəkindirib qorxutdu. 
Camaat deyirdi: «Bu gələn Əliyyibn Əbi Talibdir. O and 
içmişdir ki, əgər bu qəbirlərdən bir daş yerindən 
tərpənərsə, hamınızı qılıncdan keçirəcək.» Bu zaman Ömər 
özünün bir dəstə səhabəsi ilə birlikdə Əli(ə.s)-nin yanına 
gəldi. Ömər dedi:  
-Ey Əbul Həsən! Bu, nə işdir görmüsən? Allaha and 
olsun ki, hökmən Zəhranın qəbrini açacağıq ki, ona namaz 
qılaq.  
 225 
Əli(ə.s) əlini onun arxalığına atıb onu öz paltarına 
bürüdü və yerlə sürüdü. Ömər yerə sərildi. Həzrəti-Əli(ə.s) 
ona buyurdu:  
-Ey Həbəşiyyəli Sevdanın oğlu! Mən camaatın 
dindən çıxacağından qorxduğum üçün öz haqqımdan 
keçdim. Amma Fatimə(s.ə)-nin qəbrini açmaq kimi 
istəyinizdən əl çəkməsəniz, Allaha and olsun ki, yeri sizin 
qanınızla sirab edərəm. Bu işdən əl çəkin, təki canınız 
salamat qalsın. 
Əbu Bəkr Əli(ə.s)-yə:  
-Səni and verirəm, Rəsulullahın haqqına, Öməri 
burax. Biz sənin xoşlamadığın işi görmərik.  
Bu zaman həzrəti-Əli(ə.s) Öməri buraxdı. Camaat 
dağılışdı və onlar qəbri açmaq fikrindən döndülər. 
Əli(ə.s)-nin Ömər və Əbu Bəkr üçün verdiyi 
izahat. 
Şeyx Səduqun «İləlüş-şəraye» kitabında qeyd olunur 
ki, bir kişi İmam Sadiq(ə.s)-dən Fatimə(s.ə)-nin qəbrinin 
açılması barədə çıxarılan qərar barəsində soruşdu. 
İmam(ə.s) buyurdu ki, Əli(ə.s) gecə ikən cənazəni evdən 
çıxartdı, bir neçə xurma budağı ilə od qaladı, onların 
işığında yola düşdü. Ona namaz qılıb elə gecə vaxtı dəfn 
etdi. Sübh  tezdən Əbu Bəkr və Ömər Qureyşdən olan bir 
kişini görüb ondan soruşdular:  
-Haradan gəlirsən? 
Kişi dedi:  
-Əli(ə.s)-nin evindən gəlirəm. Fatimə(s.ə) barəsində  
ona baş sağlığı verməyə getmişdim. 
Soruşdular:  
-Məgər Fatimə(s.ə) dünyadan köçübmü? 
-Bəli, dünən gecə yarısı onu dəfn ediblər. 
 226 
Əbu Bəkr və Ömər bərk pərişan oldular. Camaatın 
danlağından çox qorxdular. Buna görə də Əli(ə.s)-nin 
hüzuruna gəlib dedilər:  
-Allaha and olsun ki, bizə qarşı hiylə və 
düşmənçilikdən əl çəkmədin. Bunlar hamısı kindəndir. Elə 
Peyğəmbər(s)-ə də təklikdə qüsl verdin və bizə xəbər 
vermədin. Oğlun Həsən(ə.s)-ə öyrətdin ki, məscidə gəlib 
Əbu Bəkr minbərdə olanda: «Babamın minbərindən aşağı 
en!»- deyə fəryad etsin. 
Həzrəti-Əli(ə.s) onlara buyurdu:  
-Əgər and içsəm, mənim sözlərimi təsdiq 
edəcəksinizmi? 
Əbu Bəkr: «Bəli»,- deyə cavab verdi. 
İmam Əli(ə.s) buyurdu:  
-Peyğəmbər(s) mənə vəsiyyət etmişdi ki, ona 
təklikdə qüsl verim və bu barədə heç kəs mənə şərik 
olmasın. O Həzrət: «Əmioğlum Əlidən başqa heç kəs 
mənim bədənimə baxmasın», - deyə buyurmuşdu. Mən 
Ona qüsl verdim. Mələklər Onun bədənini o yan-buyana 
döndərirdilər. Fəzl ibn Abbas mənə iz verirdi, özü də 
gözlərini bağlamışdı. Mən o Cənabın köynəyini çıxarmaq 
istəyəndə qeybdən bir səs eşitdim, amma özünü görmədim. 
O deyirdi: «O Həzrətin köynəyini çıxartma!» 
Mən bu sözləri təkrar-təkrar eşitdim, amma onu 
deyənin kim olduğunu görmədim. Buna görə də 
Peyğəmbər(s)-ə köynəyi çıxarmadan qüsl verdim, sonra 
kəfən gətirildi. Mən onu kəfənə bükəndən sonra köynəyi 
bədənindən çıxartdım. 
Amma oğlum Həsən(ə.s)-in məscidə gəlib Əbu 
Bəkrə etiraz etməsi məsələsinə gəldikdə isə, siz Mədinə 
əhli bilirsiniz ki, Həsən(ə.s) camaat namazı əsnasında 
camaatın sıraları arasında keçərək özünü  Rəsulullah(s)-a 
 227 
çatdırıb o Həzrət səcdədə olarkən onun kürəyinə minirdi. 
Peyğəmbər(s) başını səcdədən qaldıranda bir Əli ilə 
Həsən(ə.s)-in kürəyindən, o biri əli ilə ayaqlarından tutub 
namazı qurtarana qədər onu öz çiynində saxlayardı. 
Dedilər:  
-Bəli, biz bu məsələni bilirik.  
Həzrət buyurdu:  
-Siz Mədinə əhli bunu da bilirsiniz ki, bəzi vaxtlar 
Peyğəmbər(s) minbərdə olarkən Həsən(ə.s) məscidə varid 
olurdu. Peyğəmbər(s) xütbəni yarıda saxlayıb Həsən(ə.s)-i 
öz boynuna alaraq ayaqlarını isə sinəsinə sıxır, xütbəni bu 
halda sona çatdırırdı. Camaat Həsən(ə.s)-in ayaqlarındakı 
xəlxal bərqini (zinət növüdür) məscidin axırında görürdü. 
Həsən(ə.s) Peyğəmbər(s)-dən bu qədər məhəbbət və 
nəvaziş görmüşdü. Ona görə də bir dəfə məscidə gələndə 
başqasını həmin minbərdə gördükdə ona çox ağır gəldi. 
Buna görə həmin sözləri dedi. Allaha and olsun ki, mən 
oğluma bu göstərişi verməmişəm. Həzrəti-Fatimə(s.ə) 
barəsində isə deməliyəm ki, o həmin qadındır ki, mən sizin 
üçün onun hüzuruna gəlməyiniz barədə ondan icazə 
istədim. Siz də gəldiniz, onun sözlərini eşitdiniz, onun sizə 
qarşı necə qəzəbli olduğunu anladınız. Allaha and olsun, o 
mənə vəsiyyət etdi ki, sizi onun cənazəsinin yanına 
buraxmayam, siz onun namazında iştirak etməyəsəniz. 
Mən də onun vəsiyyətinin əleyhinə bir iş etmək istəmədim. 
Ömər dedi:  
-Bu, nə sözlərdir?! Özüm gedib Fatimə(s.ə)-nin 
qəbrini açacağam, cənazəni çıxardıb ona namaz 
qılacağam! 
Əli(ə.s) buyurdu:  
 228 
-Allaha and olsun, əgər belə bir iş görsən, bu 
qərarından dönməsən, başını bədənindən ayıraram! Bu 
halda mən sizinlə yalnız qılıncla rəftar edəcəyəm! 
Həzrəti-Əli(ə.s) ilə Ömər arasında kəskin mübahisə 
başladı. Bir-birinə həmlə etmək dərəcəsinə yaxınlaşanda 
mühacir və ənsardan bir qrupu irəli gəlib onları ayırıb 
dedi: «Allaha and olsun, biz razı olmarıq ki, 
Peyğəmbər(s)-in əmisi oğluna, onun canişininə belə sözlər 
deyilsin.» 
Bununla da camaat dağılışıb getdi. 
Qazi Əbu Bəkrin şerləri. 
Dahi mühəddis Əliyyibn İsa İrbil «Kəşfül-qimmə» 
kitabında (II c, səh.69) yazır ki, dostlarından biri Qazi Əbu 
Bəkr ibn Əbu Bri’ənin (sünni alimlərindəndir) yazdığı şeri 
mənim üçün oxudu, mən də onu burada qeyd edirəm: «Ey 
bu dünyanın qəribəlikləri ilə maraqlanan insan! Sirləri 
aşkar etməyə çalışma. Bəlkə sənin aşkarlamağa çalışdığın 
iyrənc bir şeydir? 
Nə çox üstü açılmamış sirlər var ki, aşkar olanda 
pərdənin altında olan əsl siması aşkar olar. Ey sual edən, 
sənin cavabın hazırdır, amma mən onu bəyan etməyə 
qorxuram. Əgər camaatın mənə qarşı düşmənçiliyi, 
xəlifənin əzab-əziyyəti və hiylələri olmasaydı, düşmən 
qılıncları başımızın üstündə başımızı parçalamaq üçün 
hazır olmasaydı, onda Ali-Mühəmmədin sirlərindən təzə-
təzə xəbərlər bəyan edərdim, ta ki sizi Malik və Əbu 
Hənifənin fitvalarından ehtiyacsız edəm və sizə 
göstərərdim ki, İmam Hüseyn(ə.s)-in qətlə yetirilməsinin 
səbəbi və mənşəyi elə «səmarə» günüdür. (Əbu Bəkrin 
zorla xilafətə keçdiyi gün.) 
Həmçinin sizə izah edərdim ki, Fatimə(s.ə)-ni hansı 
halda və necə vəziyyətdə gecə ikən qəbrə qoydular. Həm 
 229 
də sizə bəyan edərdim ki, o iki nəfərin Fatimə(s.ə)-nin 
evinə daxil olmaları nə üçün qadağan olunmuşdu! Heyhat, 
təəssüf. Peyğəmbər(s)-in qızı son dərəcə qəm-qüssə ilə 
vəfat etdi.» 
İmam Sadiq(ə.s)-in göstərdiyi vəsiyyətnamə. 
Dahi mühəddis Şeyx Kuleyn Əbu Bəkrdən nəql edir:  
İmam Sadiq(ə.s) mənə buyurdu:  
-İstəyirsənmi, Fatimə(s.ə)-nin vəsiyyətnaməsini sənə 
oxuyum? 
Dedim:  
-Bəli! İstəyirəm. 
İmam Sadiq(ə.s) sandığı açıb bir namə çıxartdı və 
belə oxudu: 
 «Bismillahir rəhmanir rəhim. Bu, Peyğəmbər(s)-in 
qızı Fatimə(s.ə)-nin etdiyi vəsiyyətdir ki, bu vəsiyyətdə 
«həvaiti səbə» (yeddi bağ): 1-əvaf, 2-dəlal, 3-burqə, 4-
mübit, 5-husna, 6-safiyə, 7-məşrəbətu Ümmü İbrahim 
bağlarını  vəsiyyət edirəm ki, vəqf olaraq qalsın. Bunların 
idarə olunmasını Əmirəl-möminin(ə.s)-ə həvalə etdim. 
Onun vəfatından sonra oğlum Həsən(ə.s)-in, ondan sonra 
övladlarımın ən böyüyünün (yəni bu işlər tarix boyu böyük 
nəvələrimin) ixtiyarında olsun. Allah bu vəsiyyətə 
şahiddir. Həmçinin Miqdad və Əbuzər də şahiddir. Bu 
vəsiyyəti Əliyyibn Əbu talib yazdı.» 
Böyük alim Seyyid ibn Tavus (664-cü h-q ilində 
vəfat etmişdir) «Kəşfül-məhəccə» kitabında yazır ki, 
Peyğəmbər(s) və əmirəl-mömin Əli(ə.s) fəqir deyildilər. 
Zöhdün (zahidlik) fəqirlik ilə yanaşı olması şərt deyildir. 
(Sonra oğluna xitabən deyir: «Cəddin Həzrət 
Mühəmməd(s) Fədək və Əvalini anam Fatimə(s.ə)-yə 
hədiyyə etdi. Abdulla ibn Həmad Ənsarinin söylədiyinə 
görə, onların illik gəliri hər il 24 min dinar (qızıl pul) idi. 
 230 
Başqa bir rəvayətdə isə yetmiş min dinar olduğu qeyd 
olunur.») 
Fatimə(s.ə) Peyğəmbər(s)-dən sonra nə qədər 
yaşadı? 
Fatimə(s.ə)-nin Peyğəmbər(s)-dən sonra nə qədər 
yaşaması barədə tarixçilər arasında fikir ayrılığı vardır. 
Onların əksəriyyəti bu müddətin altı ay olması fikri 
üzərində dayanırlar. Bir qism tarixçi isə bu müddətin qırx 
günə bərabər olmasını iddia edir. Bizim nəzərimizcə, 
həzrəti- Fatimə(s.ə) Atası(s)-nın vəfatından 95 gün sonra, 
cəmadiyul-axir ayının 3-də (hicrətin 11-ci ili) dünyadan 
getmişdir. 
Məhəmməd ibn Cərir Təbəri mötəbər mənbəyə 
əsaslanaraq İmam Sadiq(ə.s)-in belə buyurduğunu qeyd 
edir: «Fatimə(s.ə) çərşənbə axşamı cəmadiyul ayının 3-də 
vəfat etmişdir. Şəhid olmasının səbəbi isə budur ki, Ömər 
ibn Xəttabın qulamı Qunfuz Ömərin əmrinə əsasən 
qılıncın qundağı (qılaf) ilə ona elə zərbə vurmuşdu ki, oğlu 
Möhsin dünyaya gəlməmiş anasının bətnindəcə məhv 
olmuşdu. Bu hadisədən sonra həzrəti-Zəhra(s.ə) 
sağlamlığını itirmiş, ağır xəstəliyə tutulmuşdu.  O, xəstəlik 
yatağında yatarkən ona zülm edən kəslərin heç birinə 
onunla görüşə icazə vermədi.» 
Vəssalamu ələykum və rəhmətullahi və 
bərəkatuhu! 
 
 
 
 
 
 
 
