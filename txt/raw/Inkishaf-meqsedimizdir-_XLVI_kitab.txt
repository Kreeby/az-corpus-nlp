 
 
 2 
 
 
QIRX ALTINCI KİTAB 
————— 
MAY 2011 - İYUL 2011 
 
 
 
 
 
 
 
 
 
AZƏRNƏŞR  
BAKI - 2017 
 3 
 
 
 
ÇIXIŞLAR * NİTQLƏR 
 
BƏYANATLAR * MÜSAHİBƏLƏR 
 
MƏKTUBLAR * MƏRUZƏLƏR 
 
MÜRACİƏTLƏR  
 
 
 
AZƏRNƏŞR  
BAKI – 2017 
 
 4 
BBK 32 
Ə 56              
Buraxılışına məsul 
akademik 
 
        RAMİZ MEHDİYEV 
 
ƏLİYEV İLHAM 
Ə 56  İnkişaf – məqsədimizdir. B., Azərnəşr, 2017, 400 səh.  
 
         Azərbaycan Respublikasının Prezidenti İlham Əliyevin oxu-
culara təqdim olunan «İnkişaf–məqsədimizdir» çoxcildliyinin bu 
cildində Azərbaycanın uğurla aparılan daxili və xarici siyasətinə, 
iqtisadi potensialının  möhkəmlənməsinə, ordu quruculuğuna, 
regionların sosial inkişafının həyata keçirilməsinə, cəmiyyətimizin 
demokratikləşdirilməsi istiqamətində önəmli nailiyyətlərinə və 
ictimai-siyasi həyatın digər sahələrinə dair nitqləri, çıxışları, tövsi-
yələri öz əksini tapmışdır.  
        Kitabda prezident İlham Əliyevin İtaliya, Serbiya, Sloveniya və 
Tatarıstana,Belçika Krallığına səfərlərindən, həmçinin ölkəmizə səfərə 
gəlmiş Çexiya və Fələstin dövlətlərinin rəhbərləri ilə ölkələrimiz 
arasında çoxşaxəli əlaqələrin inkişafından, enerji və qeyri-neft 
sektoruna aid bağlanan müqavilələrdən, beynəlxalq əməkdaşlığın daha 
da möhkəmləndirilməsindən və genişləndirilməsindən bəhs olunur. 
Azərbaycan prezidentinin bütün görüş və danışıqlarının qayəsini 
Ermənistanın işğalçılıq siyasəti, Dağlıq Qarabağ problemi və bu 
problemin həlli yolları təşkil edir.  
        Bu cilddə, həmçinin Azərbaycan prezidentinin ölkəmizə gəl-miş 
bir sıra beynəlxalq təşkilatların nümayəndələri, mədəniyyət və din 
xadimləri ilə görüşləri, kütləvi informasiya vasitələrinə verdiyi 
müsahibələri yer almışdır.  
 
İSBN  978-9952-8100-7-3 
32-ББК                         
2017651(07)М
0801000000
Я   

 
       © Azərnəşr, 2017 
 5 
 
 
 
9 MAY – QƏLƏBƏ BAYRAMI MÜNASİBƏTİLƏ 
BAKIDA TƏNTƏNƏLİ MƏRASİMDƏ İŞTİRAK 
 
9 may 2011-ci il 
 
İkinci dünya müharibəsində faşizm üzərində qələbənin 
66-cı ildönümü münasibətilə mayın 9-da Bakıda təntənəli 
mərasim keçirilmişdir. 
Azərbaycan Respublikasının Prezidenti İlham Əliyev məra-
simdə iştirak etmişdir. 
Azərbaycan xalqı faşizm üzərində tarixi qələbəyə böyük töhfə 
vermişdir. Bu qələbənin əldə olunmasında çox böyük payı olan 
Azərbaycan xalqı özünün 640 mindən çox oğul və qızını cəbhəyə 
yola salmışdı. Onların təxminən yarısı döyüşlərdə həlak olmuşdur. 
Dəhşətli müharibədə göstərdikləri igidliyə görə Azərbaycanın 130-
dan çox vətəndaşı Sovet İttifaqı Qəhrəmanı adına layiq görülmüş, 
170 mindən çox əsgər və zabitimiz müxtəlif orden və medallarla 
təltif edilmişdir. Azərbaycan diviziyaları Qafqazdan Berlinədək 
şanlı döyüş yolu keçmiş, yüzlərlə həmyerlimiz isə partizan 
dəstələrinin tərkibində vuruşmuşdur. Azərbaycanlı çağırışçı və 
könüllülərdən formalaşdırılmış 77-ci, 223-cü, 336-cı, 402-ci və 
416-cı milli atıcı diviziyalar döyüşlərdə misilsiz igidlik və şücaət 
göstərərək, adlarını tarixin səhifələrinə qızıl hərflərlə yazmışlar. 
Şanlı qələbəyə neft Bakısının töhfəsi də əvəzsiz olmuşdur. 
Müharibə illərində Sovet İttifaqında hasil olunan neftin dörddə 
üç hissəsi, aviasiya benzini və yüksək keyfiyyətli motor 
yağlarının 85–90 faizi Azərbaycanın payına düşürdü. İkinci 
dünya müharibəsində faşizm üzərində qələbənin təmin 
edilməsində həlledici rol oynamış sovet ordusunun tank və təy-
yarələrinin tam əksəriyyəti Bakı neftçilərinin göndərdiyi 
yanacaqla hərəkətə gətirilirdi. 
Azərbaycan xalqının ümummilli lideri Heydər Əliyev ha-
kimiyyətdə olduğu bütün dövrlərdə müharibə veteranlarının 
 6 
problemlərinə böyük diqqət və qayğı ilə yanaşmışdır. Ulu öndə-
rimizin bu siyasəti prezident İlham Əliyev tərəfindən də davam 
etdirilir. Qələbə bayramı ərəfəsində dövlətimizin başçısının sə-
rəncamı ilə müharibə iştirakçılarına, onların ailələrinə birdəfəlik 
maddi yardımın edilməsi bu qayğının bariz nümunəsidir. 
Böyük Vətən müharibəsinin görkəmli sərkərdələrindən biri, 
xalqımızın rəşadətli oğlu, tank qoşunları general-mayoru, iki 
dəfə Sovet İttifaqı Qəhrəmanı Həzi Aslanovun abidəsi önünə 
toplaşmış müharibə veteranları, ictimaiyyətin nümayəndələri, 
paytaxt sakinləri prezident İlham Əliyevi hörmət və ehtiramla 
qarşıladılar. 
Burada Fəxri qarovul dəstəsi düzülmüşdü. 
Dövlətimizin başçısı müharibə veteranlarını səmimiyyətlə 
salamladı, onların hər birini Qələbə bayramı münasibətilə 
təbrik etdi. 
Azərbaycan prezidenti 1941–1945-ci illərin ağır və çətin 
sınaqlarından keçmiş veteranlara yaxınlaşaraq, onların prob-
lemləri, qayğıları ilə maraqlandı. Veteranlar ümummilli lideri-
miz Heydər Əliyevin onlara göstərdiyi diqqət və qayğını xa-
tırladaraq, onun siyasi xəttini davam etdirən prezident İlham 
Əliyevə dərin minnətdarlıqlarını bildirdilər. Onlar ölkəmizin 
hərtərəfli inkişaf etdirilməsi üçün çalışan dövlətimizin başçısını 
bundan sonra da dəstəkləyəcəklərini vurğuladılar. 
Prezident İlham Əliyev İkinci dünya müharibəsi veteranları 
ilə xatirə şəkli çəkdirdi. 
Dövlətimizin başçısı iki dəfə Sovet İttifaqı Qəhrəmanı Həzi 
Aslanovun abidəsi önünə əklil qoydu, İkinci dünya müha-
ribəsində misilsiz qəhrəmanlıqlar göstərmiş cəsur sərkərdənin, 
xalqımızın igid oğullarının əziz xatirəsini dərin ehtiramla yad 
etdi. 
Fəxri qarovul dəstəsi hərbi marşın sədaları altında Ali Baş 
Komandanın qarşısından keçdi. 
 7 
 
 
 
SOVET İTTİFAQI QƏHRƏMANI QAFUR 
MƏMMƏDOVUN ADINI DAŞIYAN PARKLA 
TANIŞLIQ 
 
9 may 2011-ci il 
 
Azərbaycan Respublikasının Prezidenti İlham Əliyev ma-
yın 9-da Sovet İttifaqı Qəhrəmanı Qafur Məmmədovun adını 
daşıyan parkda olmuşdur. 
Dövlətimizin başçısı İlham Əliyev alman faşizminə qarşı 
müharibədə misilsiz rəşadət nümunəsi göstərmiş Sovet İttifaqı 
Qəhrəmanı Qafur Məmmədovun büstü önünə gül dəstəsi qoydu. 
Sonra Azərbaycan prezidenti parkda yaradılan şəraitlə tanış 
oldu. 
Qafur Məmmədovun adını daşıyan park da dövlətimizin 
başçısının Bakı şəhərində parkların və xiyabanların əsaslı 
şəkildə yenidən qurulması ilə bağlı verdiyi tapşırıqlara əsasən 
qısa müddətdə yenidən qurulmuşdur. Xüsusi tərtibatı ilə diqqəti 
cəlb edən parkda müasir fəvvarə quraşdırılmışdır. Parkdakı 
yaşıllıq zolaqları təzələnmiş, çoxlu sayda bəzək və gül kolları 
əkilmişdir. Parkın işıqlandırma sistemi də tamamilə də-
yişdirilmişdir. Əhalinin istirahəti üçün burada bütün lazımi 
şərait yaradılmışdır. 
Parkla tanışlıqdan sonra prezident İlham Əliyev Sovet İtti-
faqı Qəhrəmanı Qafur Məmmədovun qardaşı qızı Tamilla 
Məmmədova ilə görüşüb söhbət etdi. 
 
 
 
 8 
 
 
 
ULU ÖNDƏR HEYDƏR ƏLİYEVİN MƏZARINI 
ZİYARƏT 
 
Fəxri xiyaban  
 
10 may 2011-ci il  
 
Mayın 10-u müasir müstəqil Azərbaycanın memarı və 
qurucusu, görkəmli dövlət xadimi, xalqımızın dahi oğlu və 
ümummilli lideri Heydər Əliyevin anadan olmasının 88-ci 
ildönümüdür. Qədirbilən Azərbaycan xalqı, bütün dünyada 
Heydər Əliyevi tanıyanlar və sevənlər səkkizinci ildir bu dahi 
şəxsiyyətin doğum gününü onsuz qeyd edirlər. 
Ümummilli liderimizin ad günü ərəfəsində olduğu kimi, 
mayın 10-da da səhər tezdən respublika ictimaiyyətinin nü-
mayəndələri, ölkəmizin müxtəlif rayon və şəhərlərindən Bakı-
ya gəlmiş insanlar, Azərbaycan paytaxtının qonaqları axın-axın 
Fəxri xiyabana üz tutur, ulu öndər Heydər Əliyevin məzarı önünə 
əklillər, təzə-tər güllər qoyur, onun əziz xatirəsini dərin 
ehtiramla yad edir, ruhuna dua oxuyurlar. 
Xalqımızın xilaskar oğlunun doğum günündə Azərbaycan 
Respublikasının Prezidenti İlham Əliyev və xanımı Mehriban 
Əliyeva, ailə üzvləri, ulu öndərin doğmaları, yaxınları onun 
məzarını ziyarət etmək üçün Fəxri xiyabana gəldilər. 
Prezident İlham Əliyev ümummilli liderimiz Heydər Əliyevin 
məzarı önünə əklil qoydu, ulu öndərin ruhu qarşısında baş əydi. 
Azərbaycan Respublikasının Dövlət himni səsləndi. 
Prezident İlham Əliyevin xanımı Mehriban Əliyeva və ailə 
üzvləri ümummilli liderin abidəsi önünə gül dəstələri qoydular. 
Sonra dövlətimizin başçısı və ailə üzvləri oftalmoloq-alim, 
akademik Zərifə xanım Əliyevanın, görkəmli dövlət xadimi Əziz 
Əliyevin və tanınmış həkim, alim Tamerlan Əliyevin mə-
zarlarını ziyarət etdilər və önünə gül dəstələri qoydular. 
 9 
 
 
 
ÜMUMMİLLİ LİDER HEYDƏR ƏLİYEVİN 
ANADAN OLMASININ 88-ci İLDÖNÜMÜ 
MÜNASİBƏTİLƏ BAKIDA MÖHTƏŞƏM  
GÜL BAYRAMINDA İŞTİRAK  
 
10 may 2011-ci il 
 
Mayın 10-da Azərbaycan xalqının ümummilli lideri, 
dünya şöhrətli siyasi xadim Heydər Əliyevin anadan olmasının 
88-ci ildönümü münasibətilə Bakıda, ulu öndərin adını daşıyan 
sarayın qarşısındakı parkda möhtəşəm Gül bayramı təşkil 
edilmişdir. 
Azərbaycan prezidenti İlham Əliyev, xanımı Mehriban Əli-
yeva və ailə üzvləri Gül bayramında olmuşlar. 
Bakı Şəhər İcra Hakimiyyətinin başçısı Hacıbala Abutalıbov 
dövlətimizin başçısına məlumat verdi ki, səhər tezdən baş-
layaraq paytaxt sakinləri dünyanın 50-dək ölkəsindən gətirilmiş 
gül-çiçəklə bəzədilmiş parka gəlirlər. 
Müstəqil dövlətimizin xilaskarı və qurucusu, xalqımızın dahi 
oğlu Heydər Əliyevin əzəmətli abidəsinin ətrafı gül-çiçəyə qərq 
olmuş, postament ağ güllərlə hörülmüşdür. 
Prezident İlham Əliyev və ailə üzvləri ulu öndərin abidəsini 
ziyarət etdilər, başdan-başa bahar ətirli güllərə qərq olmuş 
parkın gözəlliyini seyr etdilər. 
Müxtəlif güllərdən yığılmış «xalça»lar və ulu öndər Heydər 
Əliyevin tər çiçəklərdən «toxunmuş» portret xalçası orijinallığı 
ilə göz oxşayırdı. Çiçəklərdən yığılmış «88» rəqəminin kompo-
zisiyası  da diqqəti cəlb edirdi. 
Mehriban xanım Əliyevaya və ailə üzvlərinə xüsusi növdən 
olan ağ zanbaqlardan buketlər təqdim edildi. Məlumat verildi 
ki, bu ağ zanbaqlar Holland–Azərbaycan Dostluq Cəmiyyəti ilə 
Hollandiya Zanbaqlarının Kultivasiyası üzrə Kral Assosiasiyası 
 10 
tərəfindən dünyada ilk dəfə olaraq Mehriban xanımın adına 
yetişdirilmişdır və bundan sonra onun ismini daşıyacaqdır. 
Dövlətimizin başçısı, Mehriban xanım Əliyeva və ailə üzvləri 
Holland–Azərbaycan Dostluq Cəmiyyətinin direktoru Marion 
van der Vegtlə xatirə şəkli çəkdirdilər. 
Marion van der Vegt Hollandiya Zanbaqlarının Kultivasiya-
sı üzrə Kral Assosiasiyasının yeni zanbaq növünə verdiyi sertifi-
katı imzalamaq üçün Mehriban xanım Əliyevaya təqdim etdi. 
Azərbaycanın birinci xanımı yeni zanbaq növünün yetiş-
dirilməsi münasibətilə cəmiyyətin direktorunu təbrik etdi, 
onlara müvəffəqiyyətlər arzuladı. 
Prezident İlham Əliyev və ailə üzvləri gül kompozisiyalarına 
maraqla tamaşa etdilər. Güllərdən hazırlanmış müxtəlif 
mənzərələr, orijinal lövhələrdə ümummilli lider Heydər 
Əliyevin həyat və fəaliyyətinin bütün dövrlərinə aid fotoşəkillər 
böyük maraq doğurdu. 
Üzərində ulu öndərin portreti, müxtəlif çiçəklər əks olunmuş 
30 metr hündürlüyündə iki hava şarı da maraqla qarşılandı. 
Bildirildi ki, onlar bu gün axşam havaya buraxılacaqdır. 
Gül bayramı Azərbaycan xalqının ümummilli lideri Heydər 
Əliyevin anadan olmasının 88-ci ildönümünə həsr olunduğu 
üçün nümayiş etdirilən hər bir gül çələngində, əl işlərinin 
mövzu və kompozisiyasında sevimli rəhbərə məhəbbət hissi 
diqqəti cəlb edir. 
Gül və müxtəlif nağıl qəhrəmanları kimi bəzənmiş, bayramı 
daha da gözəlləşdirən uşaqlar prezident İlham Əliyevi və ailə 
üzvlərini özlərinə xas səmimiyyətlə salamladılar. 
Dövlətimizin başçısı və ailə üzvləri uşaqlarla söhbət etdilər, 
ulu öndər Heydər Əliyevin gül-çiçəyə qərq olmuş abidəsi 
önündə fidan balalarla xatirə şəkli çəkdirdilər. 
 
 
 11 
 
 
 
ULU ÖNDƏR HEYDƏR ƏLİYEVİN ANADAN 
OLMASININ 88-ci İLDÖNÜMÜ VƏ HEYDƏR 
ƏLİYEV FONDUNUN FƏALİYYƏTƏ 
BAŞLAMASININ 7 İLLİYİ MÜNASİBƏTİLƏ 
TƏNTƏNƏLİ MƏRASİMDƏ İŞTİRAK  
 
«Buta» sarayı  
 
10 may  2011-ci il 
 
Mayın 10-da «Buta» sarayında Azərbaycan xalqının 
ümummilli lideri Heydər Əliyevin anadan olmasının 88-ci ildö-
nümü və Heydər Əliyev Fondunun fəaliyyətə başlamasının 7 il-
liyi münasibətilə təntənəli mərasim keçirilmişdir. 
Prezident İlham Əliyev və xanımı Mehriban Əliyeva mə-
rasimdə iştirak etmişlər. 
Dövlət və hökumət nümayəndələrinin, xarici ölkələrdən 
dəvət olunmuş nüfuzlu qonaqların iştirak etdikləri tədbir ümum-
milli lider Heydər Əliyevin şərəfli ömür yolunun müxtəlif 
anlarını əks etdirən fotoxronikanın nümayişi ilə başladı. 
Mərasimdə Azərbaycanın birinci xanımı, Heydər Əliyev 
Fondunun prezidenti, YUNESKO və İSESKO-nun Xoşməramlı 
səfiri, Milli Məclisin deputatı Mehriban xanım Əliyeva çıxış 
etdi. 
 
Heydər Əliyev Fondunun prezidenti 
Mehriban xanım Əliyevanın çıxışı 
 
Möhtərəm cənab Prezident! 
Hörmətli qonaqlar, xanımlar və cənablar! 
Hər il mayın 10-da olduğu kimi, bu il də Heydər Əliyev 
Fondu tərəfindən hazırlanmış ənənəvi mərasimdə sizi səmimi-
 12 
qəlbdən salamlayıram. Mərasimdə iştirak etmək üçün ölkəmizə 
gələn bütün qonaqlara Azərbaycana «Xoş gəlmisiniz!» – 
deyirəm və bu axşam bizimlə olduğunuza görə sizə dərin 
minnətdarlığımı bildirirəm. 
Bu il Azərbaycan dövlət müstəqilliyinin bərpasının 20-ci 
ildönümünü qeyd edir. Qədim tarixə və zəngin mədəniyyətə 
malik olan Azərbaycan dünya xəritəsində müstəqil ölkə kimi 
yalnız 20 ildir ki, mövcuddur. 20 il tarixi baxımdan uzun  dövr 
deyildir. Lakin bu 20 il ərzində ölkəmiz böyük uğurlar əldə 
edib. Bu gün Azərbaycan müxtəlif sahələrdə rekord inkişaf 
tempini nümayiş etdirən, regionda lider olan, dünyanın aparıcı 
dövlətləri ilə partnyor əlaqələri quran, beynəlxalq arenada 
nüfuza malik olan bir dövlətdir. Azərbaycan güclü, qarşısına 
istənilən məqsədləri qoyub həll etməyə qadir olan və gələcəyə 
ümidlə baxan dövlətdir. 
Yaxın keçmişimizə nəzər salsaq, qeyd etməliyik ki, bu 
günümüzə gətirən yol heç də asan və hamar olmayıb. Bu yolda 
problemlərimiz, çətinliklərimiz, ağrılarımız kifayət qədər olub. 
Arxada qalan illərin hər birinə müraciət edərək biz müasir 
tariximizin hər bir səhifəsində dahi şəxsiyyət, böyük insan 
Heydər Əliyevin silinməz izini görürük. Onun bizimlə olub-
olmamasından asılı olmayaraq, bu 20 il ərzində reallaşan hər bir 
layihədə, əldə edilən hər bir uğurumuzda ulu öndərin böyük 
payı vardır. 
Müstəqilliyimizin ilk illərini xatırlayaq. Ölkəmizdə hökm 
sürən ağır böhranın müxtəlif səbəbləri var idi və mən bu axşam 
onları sadalamaq istəməzdim. Qısa söyləsəm, sanki biz işıqdan 
məhrum olmuşduq. Şəhərlərimizin işıqları söndüyü kimi, 
daxilimizdə ümid çıraqlarımız sönmüşdü. İşığı, nuru, ümidi 
bizə Heydər Əliyev qaytardı. O, ölkəni böyük bəlalardan xilas 
etdi və müasir tariximizin ilk səhifələrini yazmağa başladı. 
1993-cü ildə heç də hamı inanmırdı ki, gün gələcək və Heydər 
Əliyevin bütün arzuları, planları, ideyaları reallaşacaqdır. Bütün 
çətinliklərə baxmayaraq o, Azərbaycanın neft strategiyasını 
 13 
uğurla reallaşdırdı və onunla da gələcək qələbələrimizin, 
nailiyyətlərimizin təməlini qoydu. 
Bu gün böyük insan Heydər Əliyevin ömür yolu hər birimiz 
üçün xalqa, Vətənə xidmət etməyin rəmzinə çevrilib. Onun ən 
sevimli kəlmələrindən birini – «Mən fəxr edirəm ki,  
azərbaycanlıyam» kəlməsini təkrar edərək biz onun unudulmaz 
xatirəsi qarşısında baş əyirik. 
Əziz dostlar, bu gün eyni zamanda, Heydər Əliyevin adını 
daşıyan fond 7 ildir ki, fəaliyyət göstərir. Ötən il fond bir sıra 
irimiqyaslı layihələr, mühüm işlər həyata keçirib. Həmişə 
olduğu kimi, çalışmışıq müxtəlif sahələri – elmi, təhsili, 
səhiyyəni, mədəniyyəti, sosial problemləri əhatə edək. 
Bu axşam fondun fəaliyyəti haqqında ətraflı məlumat 
səslənəcək, film nümayiş olunacaqdır. Mən yalnız onu demək 
istərdim ki, bu 7 il ərzində ən böyük nailiyyətimiz, ən böyük 
uğurumuz Azərbaycan xalqının inamını və hörmətini 
qazanmağımız olub. Mən bu kürsüdən istifadə edərək bir daha 
hamını əmin etmək istərdim ki, Heydər Əliyev Fondu 
Azərbaycanın bu günü və sabahı naminə gələcəkdə də 
çalışmağa hazırdır. Bu yolda bizə dəstək verən, yardım edən hər 
bir insana, hər bir quruma – istər dövlət, istər qeyri-dövlət 
qurumuna, bizimlə əlaqə, əməkdaşlıq yaradan beynəlxalq 
təşkilatlara dərin minnətdarlığımı çatdırıram. 
Əziz dostlar, ümidvaram ki, Heydər Əliyev Fondu tərəfindən 
hazırlanmış bu gözəl axşam heç birinizi biganə qoymayacaqdır. 
Bu axşamın təşkilində əməyi olan hər bir insana, xüsusilə də 
Heydər Əliyev Fondunun komandasına dərin minnətdarlığımı 
çatdırıram. Mən sizə uğurlar, xoşbəxtlik, məhəbbət arzulayıram. 
Qoy Tanrı Azərbaycanı qorusun! Çox sağ olun! 
 
* * * 
Sonra ümummilli lider Heydər Əliyevin fəaliyyətindən bəhs 
edən film nümayiş olundu. 
Prezident İlham Əliyev mərasimdə nitq söylədi. 
 
 14 
 
Azərbaycan prezidenti İlham Əliyevin nitqi 
 
 Hörmətli xanımlar və cənablar, əziz dostlar! 
Bu gün ulu öndər Heydər Əliyevin doğum gününü qeyd 
edərkən, əziz xatirəsini yad edərkən bir daha onun ölməz 
xatirəsinə Azərbaycan xalqının dərin hörmət və ehtiramını ifadə 
edirəm. 
Heydər Əliyev bütün dövrlərdə doğma xalqına sədaqətlə 
xidmət etmiş, Azərbaycanın inkişafına çox böyük töhfələr 
vermişdir. 
1969-cu ildə birinci dəfə Azərbaycana rəhbərliyə başlayan 
zaman Azərbaycan müttəfiq sovet respublikaları arasında ən 
geridə qalanlar sırasında idi. Demək olar ki, iqtisadiyyat inkişaf 
etmirdi, kənd təsərrüfatının inkişafı üçün lazımi tədbirlər 
görülmürdü, sənaye istehsalı isə çox aşağı səviyyədə idi. Məhz 
onun fəaliyyəti nəticəsində 13 il ərzində Azərbaycan Sovet 
İttifaqı miqyasında ən qabaqcıl yerlərə çıxa bilmişdir. Əgər o 
vaxt iki respublika özünü təmin edə bilirdisə, onlardan biri 
Azərbaycan idi. O illərdə sənayenin güclü və möhkəm əsasları 
qoyulmuşdur ki, bu gün də müstəqil Azərbaycanın sənaye 
potensialına bunun böyük köməyi vardır. Azərbaycan 
Respublikasının bütün sahələrdə inkişafında böyük irəliləyiş 
əldə edilmişdir. Bir sözlə, keçən əsrin 70-ci illəri Azərbaycanın 
tarixində inkişaf və tərəqqi illəri kimi qalmışdır. Təbii ki, 
Azərbaycan müstəqil deyildi və bütün bu nailiyyətləri o vaxt 
Sovet İttifaqında mövcud ideoloji çərçivələr daxilində əldə 
etmək mümkün olmuşdur.  
Heydər Əliyev 1982–1987-ci illərdə Sovet İttifaqının ali rəh-
bərliyində təmsil olunmuşdur. İlk dəfə idi ki, azərbaycanlı 
böyük dövlətdə yüksək vəzifəyə layiq görülmüşdü. Sovet İttifaqı 
Nazirlər Soveti sədrinin Birinci müavini kimi, o eyni zamanda, 
Azərbaycanın inkişafına da böyük diqqət göstərmişdir və ürəyi 
Azərbaycanda qalmışdı. O illərdə Azərbaycanda proseslər hələ 
də öz axarı ilə gedirdi. İnersiya gücü o qədər möhkəm idi ki, 
 15 
hətta Heydər Əliyevin burada olmaması Azərbaycanın 
inkişafına mənfi təsir göstərmirdi. Lakin XX əsrin 80-ci 
illərinin ortalarından Azərbaycanda işlər yavaş-yavaş tənəzzülə 
uğramağa başlamışdı. 1987-ci ildə isə o, siyasi səhnədən gedən-
dən sonra Azərbaycan üçün böyük problemlər başlanmışdır. 
Biz hamımız o illəri yaxşı xatırlayırıq və bilirik ki, ulu öndər 
siyasi hakimiyyətdən gedəndən sonra iki həftə keçməmiş 
erməni millətçiləri Dağlıq Qarabağı Azərbaycandan ayırıb 
Ermənistana birləşdirmək üçün fəal işlərə başlamışdılar. 
Əvvəlki illərdə onları bu əməllərdən çəkindirən məhz Heydər 
Əliyev amili olmuşdur. 
1987-ci ilin sonundan başlayaraq separatizm meyilləri 
gücləndi və beləliklə, Dağlıq Qarabağ münaqişəsinin başlan-
ması üçün şərait yaradıldı. Əgər o zaman Heydər Əliyev 
Azərbaycanda olsaydı, heç vaxt bu münaqişə baş verməzdi və 
Azərbaycanın tarixi torpaqları işğal altına düşməzdi. Ancaq o 
vaxtkı sovet rəhbərliyi Heydər Əliyev amilini dərk edərək, 
bütün imkanlardan istifadə edirdi ki, onu Azərbaycandan təcrid 
etsin. Ona qarşı başlanmış böhtan kampaniyasının mənası və 
səbəbi məhz ondan ibarət idi ki, Heydər Əliyev amili 
Azərbaycandan silinsin. Ancaq onun əməlləri, Azərbaycana 
verdiyi töhfələr mənsub olduğu xalqın qəlbində daim yaşayırdı.  
Heydər Əliyevə qarşı təzyiqlər və təqiblər güclənəndə o, 
təbii ki, doğma Vətənə üz tutdu. Əfsuslar olsun ki, o vaxt 
Azərbaycanın siyasi hakimiyyətində təmsil olunanlar imkan 
vermədilər o, Bakıda yaşasın və məcbur qalıb doğulduğu yerə – 
Naxçıvana üz tutdu. Ulu öndər orada yaşadığı dövrdə 
Naxçıvanın inkişafına öz töhfəsini verdi, naxçıvanlılar da 
Heydər Əliyevi qorudular. Onun həyatında çox çətin anlar da 
olmuşdur, amma bütün sınaqlardan şərəflə çıxmışdır, bütün 
dövrlərdə cəsarətli siyasət aparmışdır və bu siyasət, bu cəsarət 
özünü müxtəlif mərhələlərdə göstərmişdir. 
Azərbaycan xalqına qarşı törədilən təcavüz – 20 Yanvar 
faciəsi nəticəsində həlak olmuş şəhidlərimizin ruhu qarşısında o 
vaxt söz vermişdi ki, son damla qanına qədər Azərbaycana 
 16 
xidmət edəcəkdir. O vaxt Sovet İttifaqının dağılmasına hələ 2 il 
qalmışdı. Buna baxmayaraq, Azərbaycanın Moskvadakı daimi 
nümayəndəliyində mətbuat konfransında Sovet İttifaqı 
Kommunist Partiyasının rəhbərliyini çox kəskin tənqid etmiş və 
günahsız insanların həlak olmasında onları günahlandırmış, 
sonra da onilliklər ərzində xidmət etdiyi Kommunist 
Partiyasının sıralarını tərk etmişdir. 
Bütün bu addımlar böyük siyasi iradə və cəsarət tələb edirdi. 
Məhz o addımlar nəticəsində bu gün Azərbaycan müstəqil 
dövlətdir. Azərbaycanın milli üçrəngli bayrağı ilk dəfə olaraq 
rəsmi Dövlət bayrağı kimi, Naxçıvanda qaldırılmışdır. O vaxt 
hələ Sovet İttifaqı mövcud idi. Məhz o vaxt Sovet İttifaqının 
saxlanması üçün keçirilən referendumda Naxçıvan iştirak 
etmirdi. Biz bu tarixi anları yaxşı xatırlayırıq və Heydər 
Əliyevin nə qədər böyük şəxsiyyət olduğunu bir daha görürük. 
Məhz o illərdə Azərbaycanın müasir siyasi sisteminin forma-
laşması üçün tarixi hadisə baş vermişdir. 1992-ci ildə müxalifət 
partiyası kimi, Naxçıvanda Yeni Azərbaycan Partiyası 
yaradıldı. Yarandığı gündən indiyə qədər Yeni Azərbaycan 
Partiyası aparıcı siyasi qüvvə olaraq, ölkəmizin inkişafı üçün 
böyük xidmətlər göstərmişdir. 
Heydər Əliyevin Azərbaycanın siyasi hakimiyyətinə qayıdışı 
da zamanın və xalqın tələbi idi. O vaxt Azərbaycanda vətəndaş 
müharibəsi başlamışdı, ölkədə xaos, anarxiya, böhran hökm 
sürürdü. İqtisadi və siyasi böhran ölkəmizin gələcək müstəqil 
həyatını sual altında qoymuşdu. Xalqın tələbi ilə Heydər 
Əliyevin Azərbaycan rəhbərliyinə qayıdışından sonra bütün 
xoşagəlməz halların qarşısı alındı, qanunsuz silahlı birləşmələr 
tərk-silah edildi, sabitlik yarandı və Azərbaycan inkişaf etməyə 
başladı. Əgər o vaxt Heydər Əliyev qətiyyəti, cəsarəti və siyasi 
nüfuzu olmasaydı, müstəqilliyimiz əldən gedə bilərdi. 
1993–2003-cü illər Azərbaycanda sabitlik və inkişaf illəri 
kimi tarixdə qaldı. Məhz o illərdə dövlətçiliyimizin əsasları 
qoyuldu. Biz deyəndə ki, Heydər Əliyev müasir müstəqil 
Azərbaycanın qurucusudur, tam haqlıyıq. Çünki dövlət 
 17 
müstəqilliyi əldə etdikdən sonra 2 il ərzində ölkə idarəolunmaz 
vəziyyətdə idi. Dövlətçiliyimizin, müstəqilliyimizin əsasları 
məhz 1993-cü ildə qoyulmuşdur. O vaxtdan bu günə qədər 
Azərbaycan yalnız və yalnız inkişaf yolu ilə gedir. İqtisadi 
sahədə aparılan islahatlar öz nəticəsini verməyə başlamışdır. 
Siyasi sabitlik təmin olunandan sonra ölkəyə böyük həcmdə 
xarici sərmayələr gəlməyə başlamışdır. O vaxt xarici 
sərmayələri Azərbaycana cəlb etmək üçün böyük peşəkarlıq və 
siyasi səriştə tələb olunurdu. Çünki Azərbaycan dünyada çox 
riskli ölkə kimi tanınırdı, sərmayə qoymaq istəyənlərin sayı çox 
az idi. Xarici investorları inandırmaq, onları Azərbaycana dəvət 
etmək və milli maraqlarına uyğun şəkildə böyük investisiya 
layihələrini icra etmək siyasi bacarıq və siyasi bilik tələb edirdi. 
Bugünkü Azərbaycan Heydər Əliyevin əsəridir. Bu  real-
lıqdır,  həqiqətdir. 1993–2003-cü illərdə siyasi sistemin möh-
kəmlənməsi, dövlətçilik ənənələrinin yaradılması, azərbay-
cançılıq məfkurəsinin bərqərar olunması nəticəsində bu gün 
Azərbaycan uğurla inkişaf edən ölkəyə çevrilibdir. O illərdə 
həm siyasi islahatlar, dünya birliyinə inteqrasiya siyasətimiz, 
həm daxildə aparılan iqtisadi və sosial islahatlar uğurlu inkişaf 
üçün möhkəm zəmin yaratmışdır. Azərbaycan bu gün Heydər 
Əliyev yolu ilə gedir. Ölkəmizin müstəqil yaşaması üçün neft 
kontraktlarının müstəsna rolu olmuşdur. Bu kontraktlar 
nəticəsində ölkə iqtisadiyyatına milyardlarla dollar vəsait 
qoyulmuşdur. Azərbaycan etibarlı tərəfdaş kimi, özünü dünya 
birliyinə təqdim edə bilmişdir. İqtisadi müstəqillik isə dövlət 
müstəqilliyinin əsasıdır.  
İqtisadi inkişaf templərinə görə Azərbaycan son 7 il ərzində 
dünyada bənzəri olmayan sürətlə inkişaf etmişdir, təxminən 3 
dəfə artmışdır. Sənaye istehsalımız 3 dəfə yüksəlmiş, yoxsulluq 
5 dəfə azalmışdır. Biz artıq böyük maliyyə imkanlarına malikik. 
İqtisadiyyatımız artıq çoxşaxəlidir. Enerji siyasətimiz də 
Heydər Əliyevin qoyduğu neft strategiyası əsasında qurulub. Bu 
strategiya müasir tələblərə uyğunlaşdırılıb və zənginləşdirilib. 
 18 
Bu gün Azərbaycan enerji təhlükəsizliyi məsələlərində nəinki 
bölgədə, qitədə çox mühüm rola malikdir.  
Bakı–Tbilisi–Ceyhan neft kəmərinin tikintisi tarixi nailiy-
yətdir. Bakı–Tbilisi–Ceyhan neft kəmərinin təməlini Heydər 
Əliyev qoymuşdur. Biz o layihəni başa çatdırdıq və kəmər 
2006-cı ildən işləyir. Azərbaycanın iqtisadi müstəqilliyinin güc-
lənməsində bu layihənin müstəsna rolu vardır. 
1996-cı ildə Heydər Əliyevin təşəbbüsü ilə imzalanmış 
böyük «Şahdəniz» qaz yatağı üzrə kontrakt bu gün Azərbaycanı 
enerji təhlükəsizliyi baxımından əvəzolunmaz tərəfdaşa 
çevirmişdir. Əgər 1996-cı ildə – o çətin illərdə, çətin anlarda bu 
düzgün addım atılmasaydı, bu gün enerji təhlükəsizliyimiz 
bizim üçün böyük problem ola bilərdi. Biz o layihəni başa 
çatdırdıq. 2007-ci ildə Azərbaycan qazını xarici bazarlara  ixrac 
etmək  üçün Bakı–Ərzurum  kəməri  tikildi,   o dəhliz artıq açıldı, 
işlədi. Biz o dəhlizi dəmiryol layihəsi ilə zənginləşdiririk. Dəmir 
yolu nəinki Azərbaycanı qonşu dövlətlərlə, Asiyanı Avropa ilə 
birləşdirəcəkdir. Ümid edirəm ki, biz gələn il bu tarixi layihənin 
işə düşməsini qeyd edəcəyik. Müstəqilliyimiz möhkəmlənir, 
iqtisadi imkanlarımız, regiondakı rolumuz artır, beynəlxalq 
mövqelərimiz möhkəmlənir. Ölkədə iqtisadi və sosial məsələlər 
öz həllini tapmaqdadır. Son 7 ildə büdcə xərclərimiz 12 dəfə 
artmışdır. Maaşlar, pensiyalar dəfələrlə artmışdır.  
Bu gün Azərbaycan dinamik inkişaf edən, öz ehtiyaclarını 
özü ödəyən müasir ölkədir. Bizim siyasətimiz çox açıqdır, 
aydındır. Güclü iqtisadi təməl üzərində müasir siyasi sistemin 
formalaşdırılması, dövlətçiliyin əsaslarının möhkəm-
ləndirilməsi, azərbaycançılıq ideologiyasının gücləndirilməsi 
məsələləri bizim üçün prioritet məsələlərdir.  
Bu gün Azərbaycan eyni zamanda, regionda sabitləşdirici 
amildir. Bizim təşəbbüslər bir çox hallarda regionda həlledici 
rol oynayır. Bu regional əməkdaşlığın hüdudları da genişləndi-
rilir. Bizim irəli sürdüyümüz və icra etdiyimiz layihələr tərəfdaş 
dövlətləri  cəlb edir.  
 19 
Ölkəmizdə iqtisadi və sosial məsələlərin həlli müsbət isti-
qamətdə inkişaf edir, ictimai-siyasi vəziyyət çox müsbətdir. 
Bizim ölkə çoxmillətlidir. Azərbaycan dünya miqyasında mə-
dəniyyətlərarası dialoqun aparılması üçün çox gözəl məkana 
çevrilmişdir. Son vaxtlar keçirilən müxtəlif tədbirlər bir daha 
Azərbaycanı çox müasir və tolerant ölkə kimi, dünya birliyinə 
təqdim edir. 
Ölkəmizdə elə bir sahə yoxdur ki, o sahə üzrə konkret 
proqram olmasın və həmin proqram icra edilməsin. Bugünkü 
Azərbaycan güclü, müasir, öz gücünə arxalanan dövlətdir. Biz 
elə etməliyik ki, ölkəmizi bundan sonra da gücləndirək, inkişaf 
etdirək, qarşıda duran bütün vəzifələri icra edək, xalqın rifah 
halını yaxşılaşdırmaq üçün əlavə tədbirlər görək, sosial 
məsələlərin həllinə nail olaq. 
Biz bütün bu uğurları məhz ona görə əldə etmişik ki, 1993-
cü ildə Azərbaycan xalqı müdriklik göstərib Heydər Əliyevi 
siyasi hakimiyyətə dəvət etmişdir. Uğurlarımızın təməli məhz o 
vaxt, 1993-cü ildə qoyulmuşdur. Ona görə Heydər Əliyevin əziz 
xatirəsi Azərbaycan xalqının qəlbində yaşayır və daim 
yaşayacaqdır. Müstəqillik bizim üçün ən böyük sərvətdir, ən 
böyük dəyərdir. Bu gün inkişaf edən, güclənən Azərbaycan 
Heydər Əliyevin xatirəsinə olan hörmətimizin nümunəsidir. 
Heydər Əliyev siyasəti Azərbaycanda yaşayacaqdır. Biz bu 
yoldan dönməyəcəyik. Heydər Əliyev siyasətinə daim sadiq 
qalacağıq. Sağ olun. 
 
 
 
 
 
İSESKO-nun BAŞ DİREKTORU ƏBDÜLƏZİZ  
BİN OSMAN ƏL-TÜVEYCRİ İLƏ GÖRÜŞ  
 
Prezident sarayı  
 
 20 
10 may 2011-ci il 
 
Azərbaycan Respublikasının Prezidenti İlham Əliyev 
mayın 10-da İSESKO-nun Baş direktoru Əbdüləziz bin Osman 
əl-Tüveycrini qəbul etmişdir. 
İSESKO-nun Baş direktoru xalqımızın ümummilli lideri 
Heydər Əliyevin doğum gününün əlamətdar bir tarix olduğunu 
və bu günün ən xoş hisslərlə qeyd edildiyini xüsusi vurğuladı. 
Dövlətimizin başçısı Azərbaycan ilə İSESKO arasında 
əməkdaşlığın yüksək səviyyədə olduğunu vurğulayaraq Baş di-
rektor Əbdüləziz bin Osman əl-Tüveycrinin ölkəmizə səfərinin 
bu əməkdaşlığın daha da genişləndirilməsi işinə xidmət edə-
cəyinə ümidvar olduğunu bildirdi. Prezident İlham Əliyev bu 
yaxınlarda Bakıda keçirilmiş Ümumdünya Mədəniyyətlərarası 
Dialoq Forumuna toxunaraq Əbdüləziz bin Osman əl-Tü-
veycrinin bu beynəlxalq tədbirdə iştirakının əhəmiyyətini vur-
ğuladı. 
İSESKO-nun Baş direktoru Əbdüləziz bin Osman əl-Tü-
veycri Bakının artıq mötəbər beynəlxalq tədbirlərin keçirildiyi 
bir məkana çevrilməsinin önəmini qeyd etdi. 
Görüşdə Azərbaycan–İSESKO əməkdaşlığının bundan sonra 
da genişlənəcəyinə əminlik ifadə olundu. 
 
 
 
 21 
 
 
 
FRANSA MİLLİ ASSAMBLEYASI MÜDAFİƏ 
KOMİSSİYASININ SƏDR MÜAVİNİ  
MİŞEL VUAZENİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
10 may 2011-ci il 
 
Azərbaycan Respublikasının Prezidenti İlham Əliyev 
mayın 10-da Fransa Milli Assambleyası müdafiə komissiyasının 
sədr müavini Mişel Vuazenin başçılıq etdiyi nümayəndə heyətini 
qəbul etmişdir. 
Görüşdə Azərbaycan ilə Fransa arasında ikitərəfli münasi-
bətlərin sürətlə inkişaf etdiyi, müxtəlif sahələrdə uğurlu əmək-
daşlığın həyata keçirildiyi bildirildi, parlamentlərarası əlaqə-
lərin əhəmiyyəti vurğulandı, münasibətlərimizin daha da möh-
kəmləndirilməsində qarşılıqlı səfərlərin önəmi qeyd olundu. 
Görüşdə Fransa Milli Assambleyası müdafiə komissiyasının 
sədr müavini Mişel Vuazen ölkəsinin Azərbaycan ilə Fransa 
arasında münasibətlərin təkcə siyasi, iqtisadi sahələrdə deyil, 
humanitar və digər sahələrdə də inkişaf etdirilməsinə maraqlı 
olduğunu bildirdi. 
 
 
 
 22 
 
 
 
ATƏT-in KİV AZADLIĞI ÜZRƏ NÜMAYƏNDƏSİ 
XANIM DUNYA MİYATOVİÇİN BAŞÇILIQ 
ETDİYİ NÜMAYƏNDƏ HEYƏTİ  
İLƏ GÖRÜŞ 
 
Prezident sarayı  
 
11 may 2011-ci il 
 
Azərbaycan Respublikasının Prezidenti İlham Əliyev 
mayın 11-də ATƏT-in KİV azadlığı üzrə nümayəndəsi xanım 
Dunya Miyatoviçin başçılıq etdiyi nümayəndə heyətini qəbul 
etmişdir. 
Görüşdə Azərbaycanda kütləvi informasiya vasitələrinin 
fəaliyyəti, media sahəsində Azərbaycan ilə ATƏT arasında 
əməkdaşlığın hazırkı vəziyyəti və perspektivləri ətrafında fikir 
mübadiləsi aparılmışdır. 
 23 
 
 
 
BAKIƏTRAFI QƏSƏBƏLƏRİN SOSİAL-İQTİSADİ 
İNKİŞAFI İLƏ BAĞLI MƏRDƏKANDA 
GÖRÜLMÜŞ  İŞLƏRLƏ TANIŞLIQ  
 
Xəzər rayonu 
 
12 may 2011-ci il 
 
Azərbaycan Respublikasının Prezidenti İlham Əliyev Bakı 
Şəhər İcra Hakimiyyətində şəhərətrafı qəsəbələrin sosial-iqtisadi 
inkişafına həsr olunmuş müşavirədə kənd və qəsəbələrdə abadlıq 
və quruculuq işləri ilə bağlı verdiyi tapşırıqların icrası ilə tanış 
olmaq üçün ayrı-ayrı yaşayış sahələrində olmuşdur. 
Mayın 12-də prezident İlham Əliyev Bakının Xəzər rayo-
nunun Mərdəkan qəsəbəsində görülmüş işlərlə yaxından tanış 
olmuşdur.  
 Bakı Şəhər İcra Hakimiyyətinin başçısı Hacıbala Abutalıbov 
qəsəbənin sxemi əsasında həyata keçirilmiş quruculuq işləri 
barədə dövlətimizin başçısına məlumat verdi. Bildirildi ki, Bakının 
digər kənd və qəsəbələrində olduğu kimi, Mərdəkanda da 
qəsəbədaxili yolların əsaslı yenidən qurulması işlərinə başlan-
ılmışdır. Buradakı yolların 16 min 500 kvadratmetr sahəsinə artıq 
yeni asfalt döşənmiş, əlavə olaraq 19 min kvadratmetr əraziyə isə 
asfalt salınması nəzərdə tutulur. Mərdəkan qəsəbəsində su və qaz 
xətlərinin yeniləri ilə əvəzlənəcəyi, Bakının digər kənd və qəsəbə-
lərində olduğu kimi, bu qəsəbədə də kanalizasiya sisteminin 
qurulacağının Dövlət Proqramına salındığı qeyd edilmişdir.  
Görülən işlərlə yaxından tanış olan dövlətimizin başçısı 
qəsəbə sakinləri ilə görüşdü.  
İ l h a m  Ə l i y e v: Bilirsiniz ki, Bakıətrafı qəsəbələrin 
inkişafı üçün xüsusi proqram hazırlanıbdır, kompleks tədbirlər 
nəzərdə tutulur. Bu ayın əvvəlində proqram təsdiq olunub və 
 24 
yaxın zamanlarda işlər sürətlə aparılacaqdır. Artıq işlərin müəyyən 
hissəsi, o cümlədən Mərdəkan qəsəbəsində yolların çəkilişi 
başlanmışdır. Bu işlər geniş vüsət alacaqdır. Bütün qəsəbələrdə 
infrastruktur layihələrinin həyata keçirilməsi nəzərdə tutulur. 
Proqram mətbuatda dərc edilib. Hər bir qəsəbə üzrə konkret 
tapşırıqlar verilmişdir. O ki qaldı Mərdəkan qəsəbəsinə, burada 
məktəbin, uşaq bağçalarının təmiri nəzərdə tutulub. Xəstəxana 
əsaslı təmir olunacaqdır. Yollar çəkiləcəkdir. Qazlaşdırma layihəsi 
nəzərdə tutulur. Əlbəttə ki, su və kanalizasiya layihələri də öz 
həllini gözləyir. 
Beləliklə, proqramın icrası nəticəsində 2013-cü ilə qədər hər 
bir qəsəbədə bütün sosial və iqtisadi məsələlər öz həllini 
tapmalıdır. Mən bu ərəfədə bir neçə qəsəbədə vəziyyətlə tanış 
olmuşam, sakinlərin arzularını dinləmişəm. Artıq proqram 
qəbul edilib. Gərək həm mən, həm də siz bu proqramın icrasını 
yoxlayaq, ona nəzarət edək. 
Mən istəyirəm ki, bütün qəsəbələrdə işlər qısa müddətdə 
sürətlə aparılsın ki, insanları narahat edən məsələlər həll 
olunsun. Biz bu məsələləri, bu problemləri bilirik. Ona görə 
hesab etdim ki, Bakı və Bakıətrafı qəsəbələrin inkişafı üçün 
xüsusi Dövlət Proqramı qəbul edilməlidir və biz bunu etdik. 
Bütün dövlət qurumlarına tapşırıqlar verilmişdir ki, fəal 
işləsinlər və yerli sakinlərin xahişləri, arzuları da mütləq nəzərə 
alınmalıdır. Biz çalışmışıq ki, proqramda bütün məsələləri əhatə 
edək. Ancaq təcrübə göstərir ki, bəzi hallarda bu, mümkün 
olmur. 2004-cü ildə regionların sosial-iqtisadi inkişafı Dövlət 
Proqramı qəbul olunanda orada bəzi məsələlər nəzərdə 
tutulmamışdı. Ona görə də biz vaxtaşırı o proqrama əlavələr  
etmişik. 
Bu proqramla da bağlı oxşar vəziyyət yarana bilər. Ona görə 
əlavə təkliflər olan zaman onlara da baxılacaqdır. Çalışmışıq ki, 
insanları narahat edən əsas infrastruktur məsələləri orada öz 
həllini tapsın. Artıq işlər başlanmışdır. Əminəm ki, bütün 
tapşırıqlar vaxtında yerinə yetiriləcəkdir. 
 25 
S a k i n: Cənab Prezident, rayonumuz, qəsəbəmiz gündən-
günə çiçəklənir, gözəlləşir. Rayonda, qəsəbədə bir çox işlər 
görülür.  
İndi bir çox təkliflər vardır. Siz özünüz də dediniz, xəstəxana 
təmir olunmalıdır. Rayonumuzda 26 nömrəli ən böyük 
xəstəxana vardır. Qədim xəstəxanadır, təxminən 1982-ci ildə 
yenidən bərpa olunub. Ancaq uzun illər keçəndən sonra günün 
tələblərinə cavab vermir. Biz arzu edərdik ki, 26 nömrəli 
xəstəxana plana düşsün, yaxşı təmir olunsun və sakinlərimiz, 
veteranlarımız orada müalicə alıb özlərinin sağlamlığını bərpa 
edə bilsinlər. 
İ l h a m   Ə l i y e v: Sağ olun. Dediyiniz məsələ öz həllini 
tapacaqdır. Proqramda 26 saylı xəstəxananın əsaslı təmiri və 
müasir avadanlıqla təchiz edilməsi məsələləri nəzərdə tu-
tulubdur. Əminəm ki, yaxın zamanlarda işlər başlanacaqdır. Bu 
xəstəxananın çox böyük tarixi vardır. Bu bölgənin, bu zonanın 
mərkəzi xəstəxanası olmuşdur, təmirə ehtiyacı vardır və yüksək 
səviyyədə bərpa olunacaqdır. Təmirdən sonra açılışda bir yerdə 
iştirak edəcəyik. Xəzər rayonu böyük, qədim rayondur. 
Mərdəkan qəsəbəsinin böyük və zəngin tarixi, mədəniyyəti 
vardır. Çox istəyirəm ki, burada bütün işlər yüksək səviyyədə 
görülsün. 
İndi Mərdəkana çox möhtəşəm giriş də yaradırıq, gözəl 
körpü tikilir. Mərdəkan dairəsində maşınlar bir neçə dəqiqə, 
bəlkə də yarım saat tıxacda dayanırdı. Mərdəkana məsafə 
azalmasa da, indi zaman baxımından daha sürətlə gəlmək 
mümkündür. Bu yoldaki dairənin yerində gözəl körpülər, yol- 
ötürücüləri tikilib, yol genişləndirilib.  
Mərdəkanın daxili yolları da təmir olunacaqdır. Bu yollar o 
qədər də enli deyildir. Amma əsas küçənin yenidən qurulması 
layihəsi işlənilir, təqdim olunacaq və bərabər baxacağıq ki, o 
küçəni nəqliyyat və piyadalar üçün daha da yüksək səviyyədə 
quraq. Bu məsələlər öz həllini tapacaqdır.  
Qəbul edilmiş proqram çox böyükdür. Həm texniki cə-
hətdən, həm maliyyə baxımından böyük iş tələb edən layihədir. 
 26 
Proqramın icrası üçün çox böyük vəsait tələb olunacaqdır. Biz bu il 
dövlət büdcəsinə əlavələr də edəcəyik ki, bu işləri təxirə salmadan 
həll edək. Proqramın icra müddəti cəmi iki il yarımdır. Nə üçün?! 
İstəyirəm ki, bu məsələlər tezliklə həll olunsun. Burada ictimai 
nəzarət də çox güclü olmalıdır. İndi işlər başlanacaq, yollar, su 
xətləri çəkiləcək, qaz xətləri yenidən çəkiləcəkdir. Elə etməliyik ki, 
keyfiyyətli olsun. Çünki dövlət vəsait ayırır və işlər görülür, bəzi 
hallarda görülmüş işlər bizi qane etmir. Nə üçün?! Çünki ictimai 
nəzarət zəif olubdur. İş icraçıları vəzifə borclarına məsuliyyətsiz 
yanaşmışlar. Ona görə ictimai nəzarət çox güclü olmalıdır. Sizdən 
və bütün qəsəbələrdə yaşayan sakinlərdən xahiş edirəm ki, əgər 
hansısa bir məsələ düzgün həll olunmursa, yaxud da ki, hansısa 
qüsur varsa, mütləq mənə məlumat göndərin. İndi həm məktub 
göndərmək olar, həm də elektron poçt vardır, yəni müxtəlif yol-
larla məlumat çatdırmaq mümkündür.  
S a k i n: Hörmətli Prezident, bizim rayonda Sizin sə-
rəncamlarınız əsasında böyük işlər görülür. Bu işlər göz qa-
bağındadır. Sizə təşəkkür edirik. Bu gün kanalizasiya problemi 
ən vacib məsələlərdən biridir. Sizin gördüyünüz işlər, verdiyiniz 
sərəncamlar, gəlib tapşırıqların icrasını yerində yoxlamaq  
insanlara göstərdiyiniz qayğının təzahürüdür. 
İ l h a m   Ə l i y e v: Sağ olun. Qaldırdığınız məsələlər çox 
vacibdir. Kanalizasiya nəinki Mərdəkan qəsəbəsinə, bütün qəsə-
bələrə aid problemdir. Təəssüflər olsun ki, əvvəlki dövrlərdə 
kanalizasiya xətləri çəkilməmişdir. Bu, böyük zəhmət və 
maliyyə mənbələri tələb edən məsələdir. Ancaq bu proqram 
artıq icra olunmağa başlamışdır. «Azərsu» Səhmdar Cəmiyyəti 
bu işlərlə məşğuldur. Çalışacağıq ki, 2-3 il ərzində ölkəmizin 
bütün məntəqələrində kanalizasiya və su xətlərinin çəkilişinə 
nail olaq. Bu çox böyük və mürəkkəb bir işdir. Bu xətlər 
yenidən çəkilməlidir, borular quraşdırılmalıdır, müasir 
təmizləyici qurğular tikilməlidir. Bütün bu işlər nəzərdə tutulur 
və əlbəttə, Bakıətrafı qəsəbələrdə də ilk növbədə bu məsələyə 
diqqətimizi yönəldirik. Bilirəm ki, insanları ən çox narahat edən 
məsələ məhz budur – içməli su, kanalizasiya. Vaxtilə biz 
 27 
elektrik enerjisindən korluq çəkirdik. Bu məsələ həll olundu. 
İndi bu problem yoxdur. 
Qazlaşdırma prosesi sürətlə gedir, müəyyən işlər görülüb və 
ölkəmizdə nəzərdə tutulan bütün qazlaşdırma layihələri gələn 
ilin sonuna qədər icra ediləcəkdir. Bütün qəsəbələr qazla təmin 
ediləcəkdir. 
İndi Bakı dünyanın ən gözəl şəhərlərindən biridir. Bunu həm 
biz bilirik, həm də Bakıya gələn qonaqlar qeyd edirlər. Bakıda 
gözəl parklar salınır, binalar tikilir, bərpa olunur, yollar çəkilir, 
infrastruktur yaradılır. Bakı doğrudan da dünya səviyyəli gözəl 
şəhərə çevrilib. Elə etməliyik ki, Bakıətrafı qəsəbələr də öz 
müasirliyi, gözəlliyi, təmizliyi ilə seçilsin.  
S a k i n: Cənab Prezident, Siz səkkizinci ildir ki, Azər-
baycana rəhbərlik edirsiniz. Bu dövrdə Siz respublika üçün, 
Azərbaycan xalqı üçün çox böyük işlər görmüsünüz. Hamısı 
göz qabağındadır. Bu gün Azərbaycan xalqının rahat, asudə, 
firavan yaşayışı, öz işi ilə məşğul olması Sizin siyasətinizin 
nəticəsidir.  
Bizim bu gün qarşısında durduğumuz bu məktəb vaxtilə 
rəhmətlik Hacı Zeynalabdin Tağıyev tərəfindən tikilib. Biz 
burada – bu məktəbin köhnə binasında təhsil almışıq. Bu bina 
sonradan tikilib. O köhnə binanın yenidən bərpasına böyük 
ehtiyac vardır. Qoy onu biz itirməyək. Mərdəkan əhalisi bu 
məktəbi Hacı Zeynalabdin Tağıyevin məktəbi kimi tanıyır. O, 
bugünkü tələblərə cavab vermir. Düzdür, istifadə olunur, amma 
bu gün üçün deyil, əsrin əvvəlində tikilmiş binadır. 
İ l h a m   Ə l i y e v: Çox sağ olun. Dediyiniz sözlərə görə 
sizə çox minnətdaram. Mən bundan sonra da çalışacağam ki, 
doğma xalqıma xidmət edim. Biz ölkə qarşısında duran bütün 
vəzifələri həll etməliyik. O ki qaldı bu məktəb məsələsinə, 
əlbəttə, bu məktəb təmir olunacaqdır. 
Hacı Zeynalabdin Tağıyev Azərbaycan xalqı üçün böyük 
işlər görmüşdür. Onun xatirəsi bizim üçün çox əzizdir. Mən 
şəxsən onun gördüyü işlərə çox yüksək qiymət verirəm. Onun kimi 
şəxsiyyətlər Azərbaycan xalqını o dövrdə lazımi səviyyədə təmsil 
 28 
etmişlər. O, zəngin adam idi, öz zəhməti hesabına böyük maliyyə 
imkanlarına da nail olmuşdu. İmkanlarından xalqın güzəranının 
yaxşılaşdırılması üçün istifadə etdi. O istəyirdi ki, Azərbaycan 
gəncləri oxusunlar, ağıllı, bilikli olsunlar. İstəyirdi ki, 
Azərbaycanda sosial məsələlər öz həllini tapsın. Öz vəsaiti 
hesabına böyük su kəməri çəkdirdi, məktəblər tikdirdi, kimsəsiz, 
kasıb uşaqları ali məktəblərə oxumağa göndərdi. Belə görkəmli 
şəxsiyyətin bütün mədəni, mənəvi və maddi irsinə biz gərək 
hörmətlə yanaşaq. Məhz bu məqsədlə biz onun Bakıdakı evini 
əsaslı təmir və bərpa etdik. Orada indi Azərbaycan Tarix Muzeyi 
yerləşir. Onu Hacı Zeynalabdinin evi kimi bərpa etdik. Onun 
burada – Mərdəkan qəsəbəsində qəbrini də o vaxt biz 
abadlaşdırdıq. «Pir Həsən» ziyarətgahı hələ neçə il bundan əvvəl 
bizim təşəbbüsümüzlə abadlaşdırıldı. Tağıyevin xeyriyyəçilik 
missiyası Azərbaycan xalqının inkişafına xidmət edib. Mən müasir 
dövrün sahibkarları ilə dəfələrlə görüşürəm və onlara da dövlət 
tərəfindən dəstək verilir.  
Bu məktəb mütləq təmir olunacaq, müvafiq sərəncam 
imzalanacaq və biz onun xatirəsinə gözəl abidə yaradacağıq. Bu 
məktəbin tikintisi ilə əlaqədar yaranmış problemləri indi mənə 
dedilər. Əgər burada qüsurlar varsa, onlar da aradan 
qaldırılacaqdır. 
* * * 
 
Sonra prezident İlham Əliyev Hacı Zeynalabdin Tağıyev 
adına 123 nömrəli orta məktəbin binası ilə tanış oldu. 
 29 
 
 
 
ATƏT-in  PARLAMENT ASSAMBLEYASININ 
SƏDRİ PETROS EFTİMİUNUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
Prezident sarayı  
 
12 may 2011-ci il 
 
Azərbaycan Respublikasının Prezidenti İlham Əliyev 
mayın 12-də ATƏT-in Parlament Assambleyasının sədri Petros 
Eftimiunun başçılıq etdiyi nümayəndə heyətini qəbul etmişdir. 
Görüşdə Azərbaycan ilə ATƏT-in Parlament Assambleyası 
arasında uğurlu əməkdaşlığın həyata keçirildiyi vurğulandı, 
Ermənistan–Azərbaycan, Dağlıq Qarabağ münaqişəsinin həlli-
nə dair məsələlər müzakirə edildi, əməkdaşlığımızın hazırkı 
vəziyyəti və perspektivləri ətrafında fikir mübadiləsi aparıldı. 
 
 
 
 30 
 
 
 
«BAKI ÜRƏK GÜNLƏRİ» BEYNƏLXALQ 
KONQRESİNİN İŞTİRAKÇILARINA 
 
Hörmətli Konqres iştirakçıları! 
Sizi – Azərbaycan kardioloqlarını və müxtəlif ölkələrdən 
Bakıya gəlmiş alimləri səmimi-qəlbdən salamlayır, Kon-
qresinizin işinə uğurlar, hər birinizə cansağlığı, uzun ömür və 
müvəffəqiyyətlər arzulayıram. 
Bu il öz dövlət müstəqilliyinin bərpasının 20 illiyini qeyd 
edən ölkəmizdə səhiyyə sisteminin inkişafı, o cümlədən 
kardiologiyanın beynəlxalq standartlar səviyyəsinə qaldırılması 
istiqamətində çox işlər görülmüşdür. Paytaxtda və regionlarda 
müasir tipli tibb müəssisələrinin qurulması və onların zəruri 
avadanlıqlarla təchiz olunması əhalinin sağlamlığının 
qorunması üçün lazımi şərait yaratmışdır. Əminəm ki, 
kardiologiyanın və ürək-damar cərrahiyyəsinin aktual 
problemlərinin müzakirəsi həm bizim həkimlərə beynəlxalq 
təcrübədən faydalanmaq imkanı verəcək, həm də respub-
likamızda təbabətin inkişafı üçün yeni perspektivlər açacaqdır. 
Ümidvaram ki, böyük elmi və elmi-praktiki əhəmiyyətə 
malik olan bu Konqres Azərbaycan kardioloqlarının xarici 
həmkarları ilə əlaqələrini daha da möhkəmləndirəcək və 
ümumilikdə tibb elminə öz layiqli töhfələrini verəcəkdir. 
Ən xoş arzularla, 
İLHAM ƏLİYEV 
Azərbaycan Respublikasının Prezidenti 
 
Bakı, 13 may 2011-ci il 
 
 
 
 
 31 
 
 
ABŞ SİLAHLI QÜVVƏLƏRİNİN NƏQLİYYAT 
KOMANDANI GENERAL DUNKAN MAK NABBIN 
BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
Prezident sarayı  
 
13 may 2011-ci il 
 
Azərbaycan Respublikasının Prezidenti İlham Əliyev 
mayın 13-də ABŞ Silahlı Qüvvələrinin Nəqliyyat Komandanı 
general Dunkan Mak Nabbın başçılıq etdiyi nümayəndə 
heyətini qəbul etmişdir. 
Görüşdə Azərbaycan ilə ABŞ arasında ikitərəfli münasi-
bətlərin müxtəlif sahələrdə uğurla inkişaf etdiyi vurğulandı, 
beynəlxalq terrorizmlə mübarizə sahəsində əməkdaşlıqla bağlı 
məsələlər ətrafında fikir mübadiləsi aparıldı. 
 
 
 
 32 
 
 
 
«EUROVİSİON–2011» MAHNI MÜSABİQƏSİNDƏ 
QƏLƏBƏ QAZANMIŞ AZƏRBAYCAN 
NÜMAYƏNDƏLƏRİ İLƏ GÖRÜŞ 
 
Prezident sarayı   
 
16 may 2011-ci il 
 
Azərbaycan Respublikasının Prezidenti İlham Əliyev və 
xanımı Mehriban Əliyeva mayın 16-da Almaniyanın Düsseldorf 
şəhərində keçirilmiş «Eurovision–2011» mahnı müsabiqəsində 
qələbə qazanmış Azərbaycan nümayəndələrini qəbul etmişlər. 
Dövlətimizin başçısı nümayəndələri təbrik etdi. 
İ l h a m   Ə l i y e v: Mən sizi ürəkdən təbrik edirəm. Siz 
«Eurovision» mahnı müsabiqəsində ölkəmizi çox ləyaqətlə 
təmsil etmisiniz, böyük qələbə qazanmısınız. Bu qələbə ölkə-
mizin qələbəsidir, sizin qələbənizdir. Bu qələbə ilə siz bütün 
Azərbaycan xalqını sevindirmisiniz. Qələbədən sonra dərhal 
minlərlə insan küçələrə çıxıb sizin qələbənizi qeyd etdi. 
Azərbaycan bayrağı dalğalanırdı. Biz çox gözəl anlar yaşadıq. 
Siz doğrudan da ölkəmizi ləyaqətlə təmsil etdiniz. 
Biz «Eurovision» müsabiqəsində dördüncü dəfədir ki, iştirak 
edirik. Bütün bu illərdə yaxşı nəticələr göstərmişik. Ancaq bu 
nəticə, əlbəttə ki, ən gözəl nəticədir və zirvədir. 
Onu da deyə bilərəm ki, «Eurovision»da iştirakımızın təşəb-
büskarı Heydər Əliyev Fondu, Mehriban xanım olmuşdur. Biz 
bu yarışa onun təşəbbüsü ilə qoşulduq və bütün bu illərdə 
Heydər Əliyev Fondu, Gənclər və İdman Nazirliyi, İctimai 
Televiziya və digər qurumlar çox fəal işlədilər. Hər il biz 
qələbəyə daha da yaxınlaşırdıq. 
Bu, dünyanın ən mötəbər mahnı müsabiqəsidir. Hesab 
edirəm ki, dünya miqyasında buna oxşar ikinci müsabiqə 
 33 
yoxdur. Tamaşaçı auditoriyası haradasa 100 milyondan artıq 
idi. Belə mötəbər yarışda birincilik əldə etmək tarixi qələbədir. 
Mən sizi bir daha təbrik edirəm. Bu, Azərbaycan gəncliyinin, 
xalqının və Azərbaycan dövlətinin qələbəsidir. Bu, artıq tarixdə 
qalacaqdır. Siz də artıq tarixdə varsınız. «Eurovision» tarixində 
Azərbaycan öz sözünü demişdir. 
 Mən sizi bir daha təbrik edirəm! Sizə uğurlar arzulayıram! 
Əminəm ki, bundan sonra da siz ölkəmizi ləyaqətlə təmsil 
edəcəksiniz. Beləliklə, Azərbaycan bu sahədə də dünyada öz 
sözünü dedi. Biz idmanda qələbələrə öyrəşmişik. 
İdmançılarımız müxtəlif yarışlarda qələbələrlə bizi sevindirirlər. 
Bu sahədə isə birinci qələbədir. 
Bir daha sizi təbrik edirəm və sizə yeni uğurlar arzulayıram! 
Sonra Heydər Əliyev Fondunun prezidenti, Azərbaycanın 
birinci xanımı Mehriban Əliyeva «Eurovision–2011» mahnı 
müsabiqəsinin qaliblərini təbrik etdi, onlara gələcək fəaliy-
yətlərində uğurlar arzuladı. 
 34 
 
 
 
GÜRCÜSTAN RESPUBLİKASININ  
MÜDAFİƏ NAZİRİ  
BAÇANA AXALAYA İLƏ GÖRÜŞ 
 
Prezident sarayı  
 
16 may 2011-ci il 
 
Azərbaycan Respublikasının Prezidenti İlham Əliyev 
mayın 16-da Gürcüstanın Müdafiə naziri Baçana Axalayanı 
qəbul etmişdir. 
Nazir Baçana Axalaya Gürcüstan prezidenti Mixeil Saaka-
şvilinin salamlarını dövlətimizin başçısına çatdırdı. 
Görüşdə Azərbaycan ilə Gürcüstan arasında ikitərəfli mü-
nasibətlərin müxtəlif sahələrdə uğurla inkişaf etdiyi vurğulandı, 
müdafiə sahəsində əməkdaşlığın perspektivləri ilə bağlı 
məsələlər ətrafında fikir mübadiləsi aparıldı. 
Dövlətimizin başçısı Gürcüstan prezidenti Mixeil Saaka-
şvilinin salamlarına görə minnətdarlığını bildirdi, onun da 
salamlarını Gürcüstan dövlətinin başçısına çatdırmağı xahiş 
etdi. 
 
 
 
 35 
 
 
 
GÜRCÜSTANIN REGİONAL İNKİŞAF VƏ 
İNFRASTRUKTUR NAZİRİ RAMAZ 
NİKOLAŞVİLİ İLƏ GÖRÜŞ 
 
     Prezident sarayı  
 
16 may 2011-ci il 
 
Azərbaycan Respublikasının Prezidenti İlham Əliyev ma-
yın 16-da Gürcüstanın Regional İnkişaf və İnfrastruktur naziri 
Ramaz Nikolaşvilini qəbul etmişdir. 
Görüşdə ölkələrimizin müxtəlif sahələrdə, o cümlədən regio-
nal inkişaf və infrastruktur sahəsində uğurlu əməkdaşlığından 
məmnunluq ifadə olundu. Azərbaycan ilə Gürcüstan arasında 
həyata keçirilən müxtəlif layihələr, o cümlədən Bakı–Tbilisi–
Qars dəmiryol layihəsi ilə bağlı fikir mübadiləsi aparıldı. 
 
 
 
 
 
 
 36 
 
 
 
BAKIDA KEÇİRİLMİŞ QAFQAZ XALQLARI  
ALİ DİNİ ŞURASININ HESABAT KONFRANSININ 
İŞTİRAKÇILARI  
İLƏ GÖRÜŞ 
 
Prezident sarayı  
 
16 may 2011-ci il 
 
Mayın 16-da Azərbaycan Respublikasının Prezidenti 
İlham Əliyev Bakıda keçirilmiş Qafqaz Xalqları Ali Dini Şura-
sının hesabat konfransının iştirakçılarını qəbul etmişdir. 
İ l h a m   Ə l i y e v: Mən sizi salamlamağa, yeni görüşü-
müzə şadam. Bu çox əhəmiyyətlidir ki, biz tez-tez görüşürük və 
siz ölkəmizdə tez-tez olursunuz. Biz bunu çox yüksək 
qiymətləndiririk, bu cür əlaqələr hamımız üçün çox vacibdir. 
Qafqazın dini liderlərinin bu səviyyədə münasibətləri, Qafqaz 
xalqları arasında ənənəvi qardaşlığa əsaslanan qarşılıqlı anlaşma 
bizi çox sevindirir. Bu münasibətləri çox yüksək 
qiymətləndiririk. Əsrlər boyu xalqlarımız arasında dostluq, 
qardaşlıq, qarşılıqlı dəstək, qarşılıqlı kömək münasibətləri 
olmuşdur. Mən şadam ki, bu gün bu münasibətlər davam edir, 
inkişaf edir və sizin ölkəmizə tez-tez səfərləriniz, eləcə də bizim 
                                            
      Бакыда кечирилмиш Гафгаз Халглары Али Дини Шурасынын 
щесабат конфрансынын иштиракчылары иля эюрцшдя Гарачай–
Чяркяз Мцсялманлары Рущани Идарясинин вя Шимали Гафгаз 
Мцфтиляри Ялагяляндирмя Мяркязинин сядри Исмайыл Бердийев, 
Чеченистан Мцсялманлары Рущани Идарясинин сядри Султан 
Мирзяйев, Шимали Осетийа–Аланийа Рущани Идарясинин сядри 
Щаъымурад Гатсалов, МДБ Динлярарасы Шурасы Гяййумлар 
Комитясинин щямсядри Аббас Аббасов вя Адыэей Мцсялманлары 
Рущани Идарясинин сядри Нурбaй Йемис чыхыш етдиляр. 
 37 
möhtərəm şeyxin Şimali Qafqaz respublikalarına səfərləri, 
Şimali Qafqaz respublikalarının rəhbərləri ilə onun görüşləri 
ölkəmizdə çox yüksək qiymətləndirilir. 
Qafqaz bizim ümumi evimizdir, böyük bir ailə, vahid 
orqanizmdir. Etimad tədbirlərini gücləndirmək, Qafqazda 
sabitliyi, təhlükəsizliyi möhkəmlətməyə çalışmaq, bu məsələlər 
üzərində işləmək çox vacibdir. Biz öz tərəfimizdən regionda 
təhlükəsizliyin və sabitliyin möhkəmlənməsinə bundan sonra da 
töhfə verəcəyik. Hesab edirəm ki, burada əsas amil Yer 
kürəsinin Qafqaz kimi gözəl guşəsində məskunlaşan xalqlar 
arasında münasibətlərdir. Dini liderlərin bir yerə toplaşması, 
müzakirələr aparması, əməkdaşlıq formatına malik olması çox 
vacibdir. Çünki sizin sözünüzü bizim bütün xalqlar, bütün 
vətəndaşlar eşidir və hörmətli ağsaqqallar kimi, sizdən çox şey 
asılıdır. 
Azərbaycan ilə Rusiya arasında münasibətlər və əməkdaşlıq 
Qafqaz regionunun inkişafının və Qafqazda təhlükəsizliyin 
möhkəmlənməsinin mühüm amilidir. Bu, regional inkişafın, 
sabitliyin çox mühüm amilidir. Bizim üçün olduqca xoşdur ki, 
son illərdə bu münasibətlər çox müsbət, dinamik inkişaf edir. 
Biz – iki Qafqaz ölkəsi – Rusiya və Azərbaycan regionda 
vəziyyətin sabitləşməsinə çox böyük töhfə veririk. Bizim birgə 
fəaliyyətimizdən çox şey asılıdır. Əlbəttə ki, bizim 
cəmiyyətlərin qarşısında öz həllini tələb edən vəzifələr durur. 
Hesab edirik ki, iqtisadi rifah və iqtisadi artım sabitliyin və 
təhlükəsizliyin möhkəmlənməsinin əsas amillərindən biridir. 
Bu, qarşıya qoyulmuş məqsədlərə nail olmaq üçün ən başlıca 
amildir. 
Biz Azərbaycanda bu məsələlərə böyük diqqət yetiririk və 
ölkəmizin inkişafı nümunəsində görürük ki, işsizlik azaldıqca 
yoxsulluq da azalır, biznes inkişaf edir, ölkəyə sərmayələr gəlir, 
təhlükəsizlik və sabitlik tədbirləri möhkəmlənir. Biz öz 
tərəfimizdən Qafqaz regionunda bütün müsbət proseslərdə fəal 
iştirak etməyə həmişə hazırıq. 
 38 
Bizim ümumi vəzifəmiz, ümumi borcumuz elə etməkdir ki, 
adamlarımız daha yaxşı yaşasın, təhlükəsizlik, layiqli həyat və 
iş şəraiti olsun, bütün müsbət proseslərə gəncləri fəal cəlb edək. 
Hazırda biz gənclər siyasətinə dair böyük proqram üzərində 
işləyirik. Tezliklə 2011–2015-ci illər üçün çox konkret və çox 
effektiv Dövlət Proqramı qəbul ediləcəkdir. Həmin proqramda 
qərarların icra mexanizmləri və müddətləri, maliyyə bazası və 
ən başlıcası, görmək istədiyimiz nəticə dəqiq müəyyən 
ediləcəkdir. 
Buna görə də bu məsələdə də zərurət olarsa, məslə-
hətləşmələr, təcrübə mübadiləsi aparmağa hazırıq. Çünki 
Qafqazda sülh, təhlükəsizlik, tərəqqi, inkişafın olması bizim 
üçün çox vacibdir. Azərbaycan xalqı ilə Şimali Qafqaz xalqları 
arasında ənənəvi qardaşlıq, dostluq münasibətləri vardır. 
Əməkdaşlıq və qarşılıqlı dəstəyimiz çoxəsrlik tarixə malikdir. 
Bu əməkdaşlıq indi həm Şimali Qafqaz respublikalarının 
rəhbərləri ilə mənim əlaqələrim səviyyəsində, həm də insanlar 
və biznes qurumları arasında əlaqələr səviyyəsində davam edir. 
Bu, regionda sabitliyin və təhlükəsizliyin möhkəmlənməsi üçün 
çox mühüm amildir. 
Fürsətdən istifadə edib sizin vasitənizlə Şimali Qafqaz 
respublikalarının rəhbərlərinə ehtiramımı və ən xoş arzularımı 
çatdırmaq istəyirəm. Onların çoxu dəfələrlə burada olmuşlar. 
Lakin istərdim ki, əvvəllər olanlar bir də gəlsinlər, Fikrimcə, 
qarşılıqlı səfərlər münasibətlərimizi daha da möhkəm-
ləndirəcəkdir. 
Bu gün Bakıda Əlaqələndirmə Şurasının mühüm tədbiri 
keçirilir. Mənə xoşdur ki, ölkəmizin paytaxtında bu cür 
tədbirlərin keçirilməsi həm Qafqaz respublikaları arasında 
əməkdaşlıq çərçivəsində, həm də dünya miqyasında birinci dəfə 
deyildir. Bu yaxınlarda biz mədəniyyətlərarası dialoq üzrə 
böyük forum keçirdik, dünyadan qonaqlar qəbul etdik. Keçən il 
sizin də iştirakınızla dini liderlərin sammitini keçirdik, bu tədbir 
də çox uğurlu oldu. Bu il biz Rusiyanın və Azərbaycanın 
himayəsi ilə I Beynəlxalq humanitar forum keçirəcəyik. Bu 
 39 
foruma bütün tərəfdaşlarımızı dəvət edəcəyik. Biz bu 
məsələlərə böyük əhəmiyyət veririk. Onlara iqtisadiyyat və ya 
sənayenin inkişafı məsələlərindən az əhəmiyyət verilməməlidir, 
çünki hər şey insanlar üçün, onların rifahı, ölkələrimizin və 
bütövlükdə regionun təhlükəsizliyi və inkişafı üçün edilir və 
edilməlidir. 
Mən bir daha sizi ürəkdən salamlayıram. Xoş gəlmisiniz, siz 
bizim əziz qonaqlarımızsınız. Sizi ölkəmizdə görməyə həmişə 
şadıq. Sizə və respublikalarınıza firavanlıq və səadət 
arzulayıram. 
A l l a h ş ü k ü r  P a ş a z a d ə (Qafqaz Müsəlmanları 
İdarəsinin və Qafqaz Xalqları Ali Dini Şurasının sədri, şeyx-
ülislam): Qafqaz Xalqları Ali Dini Şurası üzvlərinin Zati-aliləri 
möhtərəm Prezident tərəfindən qəbul edilməsi bizim üçün 
böyük şərəfdir. İstərdim ki, Qafqaz Xalqları Ali Dini Şurasının 
rəhbəri kimi, burada iştirak edənlər və xüsusən müftilər adından 
Sizə bu qəbula görə minnətdarlığımı bildirim. 
Zati-aliləri, Sizin dediyiniz kimi, Qafqaz bizim ümumi 
evimizdir. Bir məsləkə malik olan biz qafqazlılar bu evin tə-
məlinin qurulması, onun mənafeyi və xoşbəxt gələcəyi üçün 
səylərimizi əsirgəməməliyik. Qafqazda sülhün, əmin-amanlığın 
bərqərar olunması işində fəal iştirak etməliyik. Təəssüf ki, 
özlərini siyasətçi adlandıran bəziləri xalqları bir-birinə qarşı 
qoyan, insan həyatına təhlükə yaradan, şər işlərə rəvac verən 
təhdidlər və təhlükələr törədirlər. Biz, din xadimləri bunların 
əleyhinəyik. 
Möhtərəm Prezident, Azərbaycanın Qarabağ kimi çətin 
məsələsinin həlli istiqamətində apardığınız siyasətdə biz Sizin 
arxanızdayıq. Azərbaycanın haqq işinin müdafiəsi, torpaqlarımızın 
azad edilməsi istiqamətində gördüyünüz işləri bəyənirik. Allaha 
dualar edirik ki, bu məsələ, İnşallah, sülh yolu ilə tezliklə həll 
olunsun. Deyə bilərəm ki, bu gün Azərbaycan bölgədə lider 
dövlətdir. Sizin rəhbərliyinizlə Azərbaycanda bütün sahələrdə 
sürətli inkişaf gedir. Ona görə tam əminliklə deyə bilərəm ki, bu 
 40 
gün Azərbaycan dövləti Qafqazda proseslərin sağlam məcrada 
getməsinə öz təsirini göstərir. 
Siz din–dövlət münasibətlərinin inkişafında, mənəvi irsin 
qorunmasında çox böyük işlər görürsünüz. Ona görə də biz Sizə 
təşəkkürümüzü bildiririk. 
Mən Qafqaz Müsəlmanları İdarəsinin, Qafqaz Xalqları Ali 
Dini Şurasının sədri, MDB dövlətləri Müsəlman Dini Məşvərət 
Şurasının rəhbəri və Dinlərarası Dialoq Məşvərət Şurasının 
həmsədriyəm. Bunları sadalamaqda məqsədim odur ki, bu 
məsul vəzifələrə çatmağımda bir ustadım, bir müəllimim 
olmuşdur. Bu, unudulmaz Heydər Əliyev həzrətləridir. Allah-
Təala ona rəhmət etsin. Onun hikmətli sözləri, müdrik 
kəlamları, uzaqgörən fikirləri bu gün də yaşayır və bizi irəliyə 
aparır. Biz, Qafqaz Xalqları Ali Dini Şurasının müftiləri tez-tez 
görüşür və ulu öndərin misilsiz xidmətlərini yada salırıq. Biz bu 
gün də onun qiymətli fikirlərindən istifadə edir və onun ruhuna 
dualar oxuyuruq. Biz Qafqazda terrorun, qarşıdurmanın 
əleyhinəyik. Terrordan bizim müftilər də ziyan çəkmişlər. 
Onların bir neçəsi öldürülüb, şəhid olub. Çünki onlar haqq 
yolunda idilər. İndi onlar da, ulu öndərimiz Heydər Əliyev 
həzrətləri də aramızda yoxdurlar. 
Sizin getdiyiniz yol haqq, ədalət yoludur. Bu yolda – Qaf-
qazın firavanlığı, gələcəyi, xüsusən Azərbaycanın inkişafı 
naminə apardığınız bütün işlərdə biz Sizin yanınızdayıq. Siz 
dini dəyərlərimizin, məbədlərimizin, müqəddəs yerlərimizin 
qorunmasında, bərpa edilməsində çox böyük işlər görmüsünüz 
və görürsünüz. Bu işləriniz saymaqla qurtarmaz.  
Burada əyləşənlərin hamısı Sizə, ailənizə, ulu öndərə çox 
böyük rəğbət bəsləyirlər. Allah-Təala bütün işlərinizə rəvac 
versin. Bizim yolumuz haqq yoludur. Yuxarıda Allahın, aşağıda 
Heydər Əliyevin göstərdiyi yoldur. Bizi bu yoldan heç bir şey 
döndərə bilməyəcəkdir. 
 
 
 
 41 
 
 
 
 
 
ÇEXİYA RESPUBLİKASININ PREZİDENTİ 
VATSLAV KLAUSUN AZƏRBAYCANA RƏSMİ 
SƏFƏRİ  
 
17 may 2011-ci il 
 
Mayın 17-də Azərbaycan Respublikasında rəsmi səfərdə 
olan Çexiya Respublikasının Prezidenti Vatslav Klausun rəsmi 
qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycan prezidenti İlham Əliyev Çexiya prezidenti 
Vatslav Klausu və xanımı Liviya Klausovanı qarşıladı. 
Fəxri qarovul dəstəsinin rəisi Çexiya prezidentinə raport 
verdi. 
Çexiyanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından 
keçdilər. 
Çexiya prezidenti Azərbaycan əsgərlərini salamladı. 
Azərbaycanın dövlət və hökumət nümayəndələri prezident 
Vatslav Klausa, Çexiya nümayəndə heyətinin üzvləri prezident 
İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 42 
 
 
 
 
 
 
ÇEXİYA PREZİDENTİ VATSLAV KLAUS İLƏ 
TƏKBƏTƏK GÖRÜŞ 
 
Prezident sarayı   
 
17 may 2011-ci il 
 
Mayın 17-də rəsmi qarşılanma mərasimindən sonra Azər-
baycan Respublikasının Prezidenti İlham Əliyevin və Çexiya 
Respublikasının Prezidenti Vatslav Klausun təkbətək görüşü 
olmuşdur. 
Görüşdə ikitərəfli əlaqələrin müxtəlif sahələrdə, o cümlədən 
siyasi, iqtisadi, enerji və digər sahələrdə uğurla inkişaf etdiyi 
vurğulandı. 
Dövlət başçıları ikitərəfli əlaqələrin daha da genişlən-
dirilməsi üçün yaxşı potensialın olduğunu bildirdilər. 
Prezidentlər Azərbaycan–Çexiya münasibətlərinin Avropa 
İttifaqı çərçivəsində əməkdaşlıq baxımından əhəmiyyətini qeyd 
etdilər. 
Görüşdə ikitərəfli, regional və beynəlxalq məsələlər ətra-
fında fikir mübadiləsi aparıldı. 
 
 
 43 
 
 
 
GENİŞ TƏRKİBDƏ GÖRÜŞ 
 
Prezident sarayı  
 
17 may 2011-ci il 
 
Mayın 17-də təkbətək görüş başa çatdıqdan sonra 
Azərbaycan prezidenti İlham Əliyevin və Çexiya prezidenti 
Vatslav Klausun nümayəndə heyətlərinin iştirakı ilə geniş tər-
kibdə görüşü olmuşdur. 
İ l h a m   Ə l i y e v: Hörmətli cənab Prezident! 
Hörmətli qonaqlar! 
Mən Sizi bir daha Azərbaycanda salamlamaq istəyirəm. 
Bu Sizin ölkəmizə ilk səfərinizdir. Əminəm ki, səfər çox 
uğurlu olacaqdır. Biz gündəliyimizdə olan müxtəlif mövzulara, 
ikitərəfli münasibətlərimizə, o cümlədən Avropa İttifaqı ilə 
Azərbaycan arasında tərəfdaşlığa aid çox yaxşı müzakirələr 
apardıq. 
Əminəm ki, səfər və onun nəticələri əlaqələrimizi daha da 
gücləndirəcəkdir. Biz ölkələrimiz arasında ikitərəfli münasibət-
lərə olduqca böyük əhəmiyyət veririk. Əlaqələrimiz çox uğurla 
inkişaf edir. Yüksək səviyyəli nümayəndə heyətlərinin bir çox 
səfərləri həyata keçirilmişdir. Əlbəttə ki, cənab Prezidentin 
rəsmi səfəri münasibətlərimizin ən vacib məqamıdır. Əminəm 
ki, səfər əməkdaşlığımızın siyasi, iqtisadi, mədəni və enerji 
sahələrində olduqca fəal şəkildə inkişafı ilə nəticələnəcəkdir. 
Bir sözlə, ikitərəfli gündəliyimiz kifayət qədər genişdir. Ümid 
edirik ki, səfər nəticəsində ölkələrimizin işgüzar dairələri bir 
yerə toplaşacaq və birgə biznes imkanlarını araşdıracaqlar. 
Mən Sizi bir daha salamlayıram və çox şadam ki, proqra-
mınız çərçivəsində Siz Azərbaycan rayonlarının birinə səfər 
edəcəksiniz. Vacibdir ki, nəinki paytaxtla, o cümlədən regional 
 44 
inkişafla da tanış olasınız. Ümid edirəm ki, Sizin yaxşı 
təəssüratlarınız olacaqdır. 
Bir daha xoş gəlmisiniz! 
V a t s l a v   K l a u s: Sağ olun, cənab Prezident! 
Yeri gəlmişkən, onu deməliyəm ki, biz cənab Prezidentlə 
artıq bütün problemləri həll etmişik. Yenidən davam etməyə, 
məncə ehtiyac yoxdur. Bizim dostluq mühitində keçmiş 
intensiv və səmərəli danışıqlarımız olub. 
Sadəcə, təkrar etmək istəyirəm ki, dəvətə görə Sizə dərin 
təşəkkürümü bildirirəm. Bu səfərə artıq uzun müddət idi ki, 
hazırlaşırdım. Hesab etdim ki, əgər dünyanın bu bölgəsinə, bu 
regiona və bu ölkəyə səfər etməsəm, onda gündəliyim dolğun 
olmazdı. 
Biz o faktı dəyərləndiririk ki, ölkələrimiz arasında mü-
nasibətlər son bir neçə il ərzində daha da intensivləşir. Bir sıra 
siyasətçilərin və iş adamlarının həyata keçirilmiş səfərləri çox 
müsbət haldır. Ümid etmək istəyirəm ki, bu gün imzalanacaq 
sənədlər əməkdaşlığımıza əlavə təkan verəcəkdir. 
 
 
 
 45 
 
 
 
SƏNƏDLƏRİN  İMZALANMASI MƏRASİMİ 
 
Prezident sarayı  
 
17 may 2011-ci il 
 
Mayın 17-də prezident İlham Əliyevin və prezident 
Vatslav Klausun nümayəndə heyətlərinin iştirakı ilə geniş 
tərkibdə danışıqları başa çatdıqdan sonra Azərbaycan–Çexiya 
sənədlərinin imzalanması mərasimi olmuşdur. 
«Azərbaycan Respublikası Standartlaşdırma, Metrologiya və 
Patent üzrə Dövlət Komitəsi və Çexiya Respublikasının Texniki 
Standartlaşdırma, Metrologiya və Dövlət Sınaqları üzrə İdarəsi 
arasında standartlaşdırma, metrologiya və uyğunluğun 
qiymətləndirilməsi sahəsində əməkdaşlıq haqqında Anlaşma 
Memorandumu»nu Azərbaycan Respublikası Standartlaşdırma, 
Metrologiya və Patent üzrə Dövlət Komitəsinin sədri Ramiz 
Həsənov və Çexiya Respublikası Texniki Standartlaşdırma, 
Metrologiya və Dövlət Sınaqları üzrə İdarəsinin prezidenti Milan 
Holeçek imzaladılar. 
«Azərbaycan Respublikası Hökuməti və Çexiya Respublikası 
Hökuməti arasında məxfi məlumatın mübadiləsi və qarşılıqlı 
mühafizəsi haqqında Saziş»i Azərbaycanın Çexiyadakı səfiri 
Tahir Tağızadə və Çexiyanın Azərbaycandakı səfiri Radek 
Matula imzaladılar. 
«Azərbaycan Respublikası və Çexiya Respublikası arasında 
sərmayələrin təşviqi və qarşılıqlı qorunması haqqında Saziş»i 
Azərbaycanın Çexiyadakı səfiri Tahir Tağızadə və Çexiyanın 
Azərbaycandakı səfiri Radek Matula imzaladılar. 
 
 
 
 46 
 
 
 
 
ÇEXİYA PREZİDENTİ VATSLAV KLAUS  
İLƏ BİRGƏ BƏYANATLARLA ÇIXIŞLAR 
 
17 may 2011-ci il 
 
Mayın 17-də Azərbaycan–Çexiya sənədlərinin imzalan-
ması mərasimindən sonra Azərbaycan prezidenti İlham Əliyev 
və Çexiya prezidenti Vatslav Klaus bəyanatlarla çıxış etmişlər. 
 
         Azərbaycan prezidenti İlham Əliyevin bəyanatı 
 
Hörmətli cənab Prezident! 
Hörmətli qonaqlar, xanımlar və cənablar! 
Bir daha deyirəm, xoş gəlmisiniz! Bu, ölkəmizə Sizin ilk 
rəsmi səfərinizdir. Əminəm ki, səfərin müsbət nəticələri 
olacaqdır. Biz gündəlikdə duran ikitərəfli mövzular, regional 
məsələlər, o cümlədən Avropa İttifaqı ilə Azərbaycan arasında 
əməkdaşlıq üzrə geniş müzakirələr apardıq. Tərəflər arasında 
yüksək səviyyədə qarşılıqlı anlaşma mövcuddur. Ölkələrimiz 
arasında siyasi münasibətlər uğurla inkişaf edir. Çexiya 
Respublikası Prezidentinin Azərbaycana rəsmi səfəri daha da 
güclənən siyasi dialoqun göstəricisidir və digər sahələrdə də 
münasibətlərin inkişaf etdirilməsi üçün yaxşı imkan yaradır. 
İqtisadi əlaqələrin inkişafına hər iki tərəf böyük maraq göstərir. 
Bu gün biz Çexiya–Azərbaycan biznes-forumunda iştirak 
edəcəyik. Bilirəm ki, Çexiya iş adamlarından ibarət böyük 
nümayəndə heyəti cənab Prezidenti müşayiət edir. Əminəm ki, 
işgüzar dairələr birgə işləmək üçün bir çox imkanlar əldə 
edəcək, sərmayə və birgə layihələrin həyata keçirilməsi 
imkanlarını araşdıracaqlar. 
 47 
Avropa İttifaqı ilə Azərbaycan arasında tərəfdaşlıq ikitərəfli 
münasibətlərimizin bir hissəsidir. Biz Çexiya tərəfinə Avropa 
İttifaqı–Azərbaycan tərəfdaşlığına verdiyi dəstəyə görə olduqca 
minnətdarıq. Hazırda biz «Şərq Tərəfdaşlığı» Proqramında iştirak 
edirik və ümidvarıq ki, bu proqram nəticəsində Avropa İttifaqı ilə 
Azərbaycan arasında münasibətlər daha da sıx olacaqdır. Çox 
şadıq ki, Azərbaycanın karbohidrogen resursları artıq Çexiya 
Respublikasının bazarına çıxarılır. Ümidvarıq ki, bu əməkdaşlıq 
növbəti illərdə daha da artacaqdır. Hazırda biz neft ixrac edirik, 
lakin gələcəkdə qaz sektorunda da əməkdaşlıq ikitərəfli 
münasibətlərimizin bir hissəsi olacaqdır. Bu ilin əvvəlində 
Avropa İttifaqı ilə Azərbaycan arasında Cənub qaz dəhlizi haq-
qında Birgə Bəyannamə imzalandı. Avropanın enerji təhlükə-
sizliyi və Avropa ilə enerji əməkdaşlığı Avropa İttifaqı–
Azərbaycan tərəfdaşlığının gündəliyində daim duran məsə-
lələrdir. 
Bu gün biz, həmçinin regional məsələləri, o cümlədən 
regional əməkdaşlıq və təhlükəsizlik məsələlərini müzakirə 
etdik. Mən cənab Prezidentə Ermənistan–Azərbaycan, Dağlıq 
Qarabağ münaqişəsi və danışıqlar prosesi haqqında məlumat 
verdim. Uzun illərdir ki, Azərbaycan əraziləri işğal altındadır. 
Azərbaycanlılara qarşı etnik təmizləmə siyasəti nəticəsində 1 
milyondan çox azərbaycanlı qaçqın vəziyyətinə düşüb və 
ərazimizin 20 faizi 20 ildir ki, işğal altındadır. BMT-nin 
Təhlükəsizlik Şurasının qətnamələrində erməni silahlı qüvvə-
lərinin ərazilərimizdən qeyd-şərtsiz və dərhal çıxarılması tələb 
edilir. Təhlükəsizlik Şurasının 4 qətnaməsi icra olunmamış 
qalır. ATƏT-in qərarları, Avropa parlamentinin, Avropa 
Şurasının və digər beynəlxalq təşkilatların qətnamələri eyni 
tərzdədir və eyni məna daşıyır. Münaqişə beynəlxalq hüquq 
normaları əsasında həll olunmalıdır və Azərbaycanın ərazi 
bütövlüyü bərpa edilməlidir. Bundan sonra regionda sülh 
bərqərar olunacaqdır.  
Ümumiyyətlə, bildirmək istəyirəm ki, ölkələrimiz arasında 
münasibətlərimiz olduqca güclü tərəfdaşlıq ruhunda inkişaf 
 48 
edir. Əminəm ki, cənab Prezidentin səfəri və səfərin nəticələri 
bu tərəfdaşlığı gücləndirəcək, biz tərəfdaşlıq və dostluğu daha 
da inkişaf etdirəcəyik. Cənab Prezident, bir daha xoş 
gəlmisiniz! 
 
Çexiya prezidenti Vatslav Klausun bəyanatı 
 
Cənab Prezident! 
Xanımlar və cənablar! 
Mənə söz verdiyinizə görə təşəkkür edirəm. Cənab Pre-
zident, dəvətinizə görə minnətdaram. Bu mənim Çexiya 
Respublikasının Prezidenti kimi, ölkənizə ilk səfərimdir. 
Ölkənizə səfərimlə Azərbaycan və Çexiya xalqlarına aydın 
işarə verirəm ki, biz Azərbaycan–Çexiya, Çexiya–Azərbaycan 
əlaqələrinin bütün sahələrdə, o cümlədən siyasi, iqtisadi, 
mədəni sahələrdə genişləndirilməsində olduqca maraqlıyıq. Bu 
mənim üçgünlük səfərimin əsas məqsədi və marağını təşkil edir. 
Cənab Prezident, biz buraya açıq ürəklə gəlmişik. Biz buraya 
ölkənizi daha yaxından tanımaq, anlamaq üçün gəlmişik. 
Ermənistanla olan ağrılı münaqişədən xəbərimiz vardır və bu 
münaqişənin həllinə kiçik də olsa, öz yardımımızı etmək 
istərdik. Avropa İttifaqının son «Şərq Tərəfdaşlığı» Proqramına 
da xüsusi diqqət yetiririk. Çexiya Respublikası bu ideyanın 
ərsəyə gəlməsində təşəbbüskarlardan  biri olub. 2 il öncə «Şərq 
Tərəfdaşlığı» Proqramı ilə bağlı Praqada görüş keçirildi və biz o 
zaman orada görüşdük. Cənab Prezident, Sizə həmin vaxt söz 
verdim ki, səfər edəcəyəm və budur, bu gün artıq buradayam. 
Cari ilin sonunda Varşavada keçirilməsi nəzərdə tutulan «Şərq 
Tərəfdaşlığı» sammitini səmimiyyətlə arzulayırıq. Ümid edirəm 
ki, bu tədbir Avropa İttifaqı ilə Azərbaycan arasında münasi-
bətləri daha da inkişaf etdirəcəkdir.   
 
 
 
 49 
 
 
 
HEYDƏR ƏLİYEV FONDU İLƏ TANIŞLIQ 
 
17 may 2011-ci il  
 
Azərbaycan Respublikasında rəsmi səfərdə olan Çexiya 
Respublikasının Prezidenti Vatslav Klaus və xanımı Liviya 
Klausova mayın 17-də Heydər Əliyev Fondunda olmuşlar. 
Çexiya dövlətinin başçısını və xanımını Azərbaycan prezi-
denti İlham Əliyev qarşıladı. 
Prezident İlham Əliyev ali qonağa və xanımına Azərbaycan 
xalqının ümummilli liderinin xatirəsinə yaradılmış fondun 
məqsədi və fəaliyyəti barədə məlumat verdi. 
Bildirildi ki, fond ümummilli liderin zəngin irsini öyrənir və 
təbliğ edir, müxtəlif sosial-iqtisadi, humanitar layihələr həyata 
keçirməklə Azərbaycanın tərəqqisinə, mədəniyyətinin inkişafına 
və tarixinin öyrənilməsinə kömək edir. 
Çexiya prezidenti və xanımı ulu öndərin şəxsi arxivindən 
götürülmüş və onun fəaliyyətinin ayrı-ayrı dövrlərinə aid foto-
şəkillərlə, habelə müxtəlif eksponatlarla tanış oldular. 
Fondla tanışlıq zamanı prezident Vatslav Klausa və xanımı 
Liviya Klausovaya məlumat verildi ki, ulu öndərin hakimiyyətdə 
olduğu dövr Azərbaycan tarixinin ən şərəfli səhifələrindən 
biridir.  
Prezident Vatslav Klaus fondla tanışlıqdan sonra Xatirə 
kitabına ürək sözlərini yazdı. 
Çexiya dövlətinin başçısına Heydər Əliyev Fondunun 
hədiyyəsi təqdim olundu. 
 
 
 
 50 
 
 
 
AZƏRBAYCAN–ÇEXİYA BİZNES-FORUMUNDA 
İŞTİRAK  
 
Bakı Biznes Mərkəzi   
 
17 may 2011-ci il  
 
Mayın 17-də Bakı Biznes Mərkəzində Azərbaycan prezi-
denti İlham Əliyevin və Çexiya prezidenti Vatslav Klausun iş-
tirakı ilə Azərbaycan–Çexiya biznes-forumu keçirilmişdir. 
Dövlətimizin başçısı Çexiya prezidenti Vatslav Klausu 
qarşıladı. 
İ l h a m   Ə l i y e v: Hörmətli cənab Prezident! 
Hörmətli qonaqlar, xanımlar və cənablar! 
Mən cənab Prezidenti Azərbaycanda bir daha salamlayıram. 
Bu gün biz Çexiya Respublikasının Prezidentinin ölkəmizə 
səfəri çərçivəsində çox mühüm bir tədbirdə, biznes- forumda 
toplaşmışıq. Əminəm ki, biznes-forumun nəticələri bizim 
gözlədiyimiz nəticələrə və ölkələrimiz arasında yaranan 
münasibətlərə uyğun olacaqdır. 
Çexiya Respublikasının Prezidentinin ölkəmizə səfəri 
mühüm, deyərdim ki, tarixi xarakterli hadisədir. Çünki bu, ilk 
səfərdir. Ölkələrimiz arasında əməkdaşlığın bütün illəri ərzində 
ilk dəfədir ki, bu cür yüksək səviyyədə səfər, Prezidentin rəsmi 
səfəri həyata keçirilir. Düzdür, bundan əvvəl də yüksək vəzifəli 
rəhbərlərin səfərləri olmuşdur. Lakin Prezidentin rəsmi səfəri 
xüsusi əhəmiyyət kəsb edir və səfər çox uğurlu keçir. 
Bu gün səhər biz çox səmərəli danışıqlar apardıq və çox 
geniş spektrli məsələləri, o cümlədən iqtisadi sahədə əmək-
daşlığı, ölkələrimizin biznes strukturları arasında əlaqələri 
müzakirə etdik. Hesab edirəm ki, bu gün biz biznes strukturlarına 
daha sıx əməkdaşlıq etmək üçün mühüm işarə verməliyik. Biznes 
cəmiyyəti siyasi nüanslara həmişə çox həssas münasibət bildirir və 
 51 
deməliyəm ki, ölkələrimiz arasında siyasi münasibətlər yüksək 
səviyyədədir. Bizim ölkələr arasında heç bir problem yoxdur. Lakin 
həm ikitərəfli formatda, həm də Azərbaycan ilə Avropa təsisatları 
arasında əməkdaşlıq çərçivəsində münasibətləri və əməkdaşlığı 
möhkəmlətmək üçün qarşılıqlı istək vardır. Fikrimcə, bu cür sanballı 
siyasi bazaya malik olan biznes öz sözünü deməlidir. Artıq müəyyən 
uğurlar vardır və cənab Prezidenti biznesmenlərdən ibarət nüma-
yəndə heyətinin müşayiət etməsi bizim biznes qrupları arasında 
qarşılıqlı marağın göstəricisidir. Zənnimcə, bu gün forumun işi 
zamanı Azərbaycanın iqtisadi nailiyyətləri, habelə imkanları artıq 
təqdim edilmişdir ki, ölkəmizdə baş verən hadisələr, iqtisadiyyatın 
necə transformasiya etməsi, bizim hansı islahatları həyata 
keçirməyimiz barədə daha dolğun təsəvvür yaransın. 
Bizim üçün iqtisadi müstəqillik müstəqilliyimizin əsası 
olmuşdur. Bizim müstəqillik əldə etməyimizdən 20 ildən az 
vaxt keçir. Bu il biz ölkəmizin müstəqilliyinin bərpa edil-
məsinin 20 illiyini təntənəli şəkildə qeyd edəcəyik. Bu illər 
ərzində Azərbaycanın dünya xəritəsində dinamik inkişaf edən, 
açıq iqtisadiyyata və inkişaf etmiş infrastruktura malik bir ölkə 
kimi öz yerini tapması üçün çox iş görülmüşdür. Biz hamımız 
vaxtilə müəyyən siyasi sistemdə, planlı təsərrüfat, sosializm 
sistemində yaşamışıq. Ölkəmizdə iqtisadiyyatda özəl sektorun 
nisbi payı sıfıra bərabər idi. Bu gün isə özəl sektor Azərbaycan 
iqtisadiyyatının 50 faizdən çoxunu təşkil edir, əsaslı iqtisadi 
islahatlar aparılmışdır. Biznes üçün yaxşı şərait yaradılmışdır və 
biz hər il əlavə addımlar atmağa çalışırıq ki, bürokratik əngəllər 
və maneələr azaldılsın, biznes şəraiti daha yaxşı olsun. 
Biz əlverişli investisiya mühiti yarada bilmişik. Bütün 
dünyadan iri investisiyalar cəlb etmişik. Bunlar əsasən inkişaf 
etmiş ölkələrin investisiyalarıdır. Bu sərmayələr ilk illərdə 
əsasən neft-qaz sektoruna yatırılmışdır. Bu da təbii idi, çünki 
XX əsrin 90-cı illərinin əvvəllərində Azərbaycan iqtisadi 
baxımdan yalnız enerji ehtiyatlarına malik olan bir ölkə kimi 
maraq doğururdu. Bizim vəzifəmiz ondan ibarət idi ki, bu 
marağı iqtisadiyyatın qeyri-neft sektorunun investisiyalarına 
 52 
transformasiya edək. Bunun üçün biz özümüzü etibarlı tərəfdaş 
kimi təqdim etməli idik ki, əcnəbi investorlar bilsinlər, burada 
investisiyalar qorunur və dövlət öz üzərinə götürdüyü bütün 
öhdəlikləri yerinə yetirir. Bunun üçün bizim əsas kommersiya 
kontraktlarımız həm də parlamentdə müzakirə edilmiş və qanun 
qismində qəbul edilmişdir. Mənim fikrimcə bu, dünya tarixində 
nadir hallardan biridir ki, kommersiya sazişi, iri investisiya 
layihəsi qanun forması kəsb edir. Bu bizim öz öhdəliklərimizi 
heç vaxt pozmayacağımız barədə investorlara tam zəmanət 
vermək üçün edilmişdir. Biz etimad qazana, məbləği on milyard 
dollarla ölçülən iri investisiyaları cəlb edə bildik. Beləliklə, 
əlverişli investisiya şəraiti yaratmışıq. Azərbaycan uzun illərdir 
ki, adambaşına birbaşa xarici investisiyalar göstəricisi üzrə 
postsovet məkanında liderlik edir. 
Energetikaya iri yatırımlar bizə maliyyə ehtiyatları topla-
mağa imkan verdi. Ölkəmiz  dünya iqtisadi dairələrində yaxşı 
ad qazandı. Üçüncüsü isə iqtisadiyyatın bizim üçün əsas olan 
sahələrinə – daha doğrusu, qeyri-neft sektoruna, kənd 
təsərrüfatına, infrastruktura, nəqliyyata, turizmə sərmayələr cəlb 
edə bildik. Bir neçə il əvvəl müşahidə etdiyimiz neftin 
qiymətinin kəskin aşağı düşməsi, məhz şaxələndirmə siyasəti-
miz sayəsində ölkəmizdə, demək olar ki, hiss olunmadı. 
Halbuki əsas gəlirləri neft satışından gələn ölkə üçün qiy-
mətlərin 4-5 dəfə aşağı düşməsi böyük sınaq idi. Hətta 2008–
2009-cu və 2010-cu illərdə, dünya iqtisadi böhranı illərində 
iqtisadiyyatımız artırdı. 
Bu gün Azərbaycanın şaxələnmiş iqtisadiyyatının möhkəm 
təməli artıq qoyulmuşdur və hazırda biz diqqətimizi məhz 
buraya cəlb edirik. Biz müasir texnologiyaların inkişafına 
böyük diqqət yetiririk. Bizim üçün çox vacibdir ki, ölkəmizdə 
istehsal olunan məhsul beynəlxalq standartlara uyğun gəlsin və 
ixrac meyilli olsun. Biz maksimum, o cümlədən kənd təsərrüfatı 
məhsulları ilə özünütəmin siyasətini həyata keçiririk. Çünki 
ərzaq təhlükəsizliyi məsələləri hazırda çox böyük əhəmiyyət 
kəsb edir. 
 53 
Gələn il ilk Azərbaycan telekommunikasiya peyki orbitə 
çıxarılacaqdır və Azərbaycan kosmik sənayeyə malik ölkəyə 
çevrilir. Müasir informasiya texnologiyalarına çoxlu sərmayə 
qoyulur, internet istifadəçiləri şəbəkəsi inkişaf edir, bu gös-
təriciyə görə biz regionda birinci yerdəyik. 
Turizm sektoruna çoxlu sərmayə qoyulur. Biz turistlərin cəlb 
edilməsi üçün coğrafiyamızdan və təbii şəraitimizdən istifadə 
etmək niyyətindəyik və artıq istifadə edirik. Bu il təkcə Bakı 
şəhərində dünya səviyyəsində 6 yeni beşulduzlu otel açılacaqdır 
və bu göstərir ki, dünya brendləri Azərbaycana sərmayə 
qoyulması mümkün və sərmayə qoyulmalı bir ölkə kimi 
yanaşırlar, ən əsası isə ölkəmizin gələcəyinə inanırlar. Biz 
uzunmüddətli sərmayələrin, uzunmüddətli tərəfdaşlıq münasi-
bətlərinin yaradılmasının tərəfdarıyıq və bu məqsədlə radikal, 
çox mühüm iqtisadi islahatlar həyata keçiririk. 
Əlbəttə, siyasi islahatlar olmadan iqtisadi islahatlar yalnız 
qısamüddətli perspektivdə səmərə verə bilər. Buna görə də biz 
siyasi islahatlar sahəsində çox ardıcıl siyasət aparırıq. Avropa 
strukturları ilə çox konstruktiv münasibətlər qurmuşuq. 10 ildir 
Avropa Şurasının üzvüyük, Avropa İttifaqı ilə «Şərq 
Tərəfdaşlığı» Proqramı üzrə işləyirik. Ölkəmizi 
modernləşdirmək və Azərbaycanı inkişaf etmiş ölkəyə çevirmək 
niyyətindəyik. Hesab edirəm ki, bunun üçün bütün 
imkanlarımız vardır – dövlət siyasəti, proqramı, özəl biznesə, 
sahibkarlığa dövlət dəstəyi, savadlı gənclər və formalaşmaqda 
olan güclü orta sinif, habelə az əhəmiyyət kəsb etməyən təbii 
ehtiyatlar və maliyyə müstəqilliyi. 
Xatirimdədir, neft layihələrimizin inkişafının birinci mər-
hələsində xarici mətbuatda Azərbaycan iqtisadiyyatının 
birtərəfli inkişaf edəcəyi, bizdə «Dutch disease» (Holland 
xəstəliyi) inkişaf edəcəyi və neft gəlirlərinin lazımi nəticələr 
verməyəcəyi barədə çoxlu diskussiyalar aparılırdı. Lakin bizim 
siyasətimiz və enerji ehtiyatlarından düzgün istifadə olunması 
ona gətirib çıxardı ki, bu gün artıq heç kim Hollandiya 
 54 
xəstəliyindən danışmır, bu gün artıq ölkəmizin iqtisadi 
inkişafından söhbət gedir. 
Son 7 ildə Azərbaycanda ümumi daxili məhsul, sənaye 
təxminən 3 dəfə artmışdır. Yoxsulluğun səviyyəsi 5 dəfə aşağı 
düşmüşdür. Bu, bazar iqtisadiyyatının və sosial məsələlərin, bir 
növ bir-birini tamamlayaraq həll olunmasını göstərir. Çox iri 
infrastruktur layihələri – kommunikasiya, nəqliyyat, neft-qaz 
layihələrini həyata keçirmişik və bu gün Azərbaycan nefti həm 
də Çexiya Respublikasının bazarına daxil olur. Əminəm ki, bu 
da ixracın şaxələndirilməsinə və iqtisadiyyatın inkişafına kömək 
edir. 
Bu gün biz dünyada ən iri qaz yataqlarından birini – ehti-
yatlarının həcmi bir trilyon kubmetrdən çox olan «Şahdəniz» 
yatağını işləyirik. Ümumiyyətlə, Azərbaycanda təsdiqlənmiş 
qaz ehtiyatları 2,2 trilyon kubmetrə bərabərdir. Əminəm ki, bu 
ehtiyatlar artacaqdır, biz hələ yeni yataqların kəşfiyyatı 
mərhələsindəyik və Azərbaycanın qaz potensialı bizim tərəfdaş 
ölkələrin enerji təhlükəsizliyinin təmin edilməsində mühüm rol 
oynayacaqdır. 
Bu gün bizim enerji ehtiyatlarını dünya bazarlarına çat-
dırmaq üçün şaxələndirilmiş yollarımız vardır. Enerji ehtiyat-
larını bütün istiqamətlər üzrə – həm Şimala, həm Qərbə, həm də 
Cənuba nəql edən üç neft kəməri və dörd qaz kəməri vardır. 
Şaxələndirmə tamamilə təmin edilmişdir. Biz enerji 
ehtiyatlarının çatdırılma mənbələrini şaxələndirməyə çalışan 
istehlakçıları başa düşürük. Buna görə də biz istehsalçılar və 
istehlakçılar arasında səyləri əlaqələndirməyə, mənafeləri 
tarazlaşdırmağa və şaxələndirməyə, habelə azad rəqabətə can 
atırıq. 
Ölkəmizdə bundan sonra da zəruri islahatlar həyata keçiri-
ləcəkdir. Biz iri regional inkişaf proqramını reallaşdırırıq və 
təkcə Bakı deyil, ilk növbədə regionlarımız inkişaf edir. Son 
yeddi ildən bir qədər artıq müddətdə regional inkişaf proqramı 
sayəsində Azərbaycanda 900 mindən çox yeni iş yeri 
yaradılmışdır və bu iş yerlərinin böyük əksəriyyəti region-
 55 
lardadır. Azərbaycan İnvestisiya Şirkətini yaratmışıq. Bu şirkət 
bizim iqtisadiyyat üçün mühüm layihələrdə sərmayədarlardan 
biridir.  
Mən bu fürsətdən istifadə edərək Çexiya Respublikasından 
olan biznesmenləri bizim tərəfdaşlarımız olmağa, layihələrdə 
investorlar və ya kontraktorlar qismində iştirak etməyə dəvət 
etmək istəyirəm və əminəm ki, bunun üçün bütün imkanlar 
vardır. Sizin ölkənin banklarına bizim ölkədə həyata keçirilən 
mühüm infrastruktur layihələrinin maliyyələşdirilməsinə görə 
təşəkkür etmək istərdim. Ümid edirəm ki, bu əməkdaşlıq 
bundan sonra da uğurla davam edəcəkdir. 
Mən bizim əziz qonaqlarımızı bir daha salamlamaq və 
ümidvar olduğumu bildirmək istəyirəm ki, həm səfər, həm də 
biznes-forum yaxşı nəticələr verəcəkdir və biz daha tez-tez 
görüşəcəyik. 
V a t s l a v   K l a u s: Mən çox şadam ki, biz bu səfər barə-
də 2 il bundan əvvəl Praqada prezident Əliyevlə razılaşmışdıq 
və nəhayət, onu təşkil etmək mümkün oldu. Ümid edirəm ki, bu 
səfər  təkcə mənim səfərim deyil, həm də bizim nümayəndə 
heyətinin, biznesmenlərin nümayəndə heyətinin səfəridir, cənab 
Prezidentin dediyi kimi, bizim bütün sahələrdə, o cümlədən 
iqtisadiyyat sahəsində ikitərəfli münasibətləri inkişaf etdir-
məkdə maraqlı olmağımıza mühüm işarədir. İqtisadiyyat ən 
mühüm sahələrdən biridir. Çünki o bizim münasibətlərin daha 
da inkişaf etdirilməsi üçün ciddi bazadır. Cənab Prezidentin 
dediyi kimi, bizim müsbət, səmərəli, faydalı danışıqlarımız 
olmuşdur. Biz bir-birimizi çox yaxşı başa düşürük və bu, 
gələcək əməkdaşlıq üçün yaxşı bazadır. 
Biz təkcə danışıqlar aparmadıq, həm də dövlətlərimiz ara-
sında üç müqavilə imzaladıq. 
Cənab Prezident, biz iqtisadiyyatın sürətlə inkişaf etməsinin 
şahidiyik. Bu gün təkcə Bakı şəhərində olmaqla bunu yəqin 
etdik. Ola bilsin ki, ölkənin regionlarında bu inkişaf bir qədər 
başqa cür görünür. Sonuncu dəfə şəhərdə bu qədər inşaat 
kranını Çində görmüşdüm. Ola bilər ki, Siz bunları Potyomkin 
 56 
kəndləri kimi göstərirsiniz, istəyirsiniz burada necə inkişaf 
olduğunu görək. Lakin bu da innovasiya, marketinq olardı. Bu, 
maraqlı ideya olardı. 
Biz buraya açıq gözlə gəlmişik ki, Sizin ölkənizi başa düşək, 
burada nə baş verdiyini anlayaq. 
Bizdə heç bir maliyyə böhranı olmamışdır. Çexiya hökuməti 
bizim bank, maliyyə sisteminə bir Çexiya kronu da verməmişdir. 
Bunu etməyə ehtiyac yox idi, bizdə heç nə olmamışdı. Lakin 
bizdən qərbdəki bazarlar hər şeyi itirdilər. Beləliklə, biz Qərbə 
ixracımızın xeyli hissəsini itirdik. Buna görə də 2009-cu ildə bizdə 
iqtisadi tənəzzül oldu. İndi isə deyə bilərəm ki, biz bərpa olunuruq, 
iqtisadiyyatımız, demək olar ki, normal Avropa sürəti ilə artır. 
Əlbəttə, bu artım sizdə bir neçə il ərzində müşahidə olunan 20–30 
faizlik artım deyildir. Mən ümid edirəm ki, bizim biznesmenlər bu 
iqtisadi böhran dövründə nəyisə başa düşdülər. Biz başa düşdük ki, 
ixracın bu qədər yüksək hissəsinin birtərəfli olması çox 
təhlükəlidir. Buna görə də bizim biznesmenlər ixracı və ticarəti 
şaxələndirməyə bu qədər böyük maraq göstərirlər. Fikrimcə, 
çexiyalı sahibkarların Azərbaycana səfərə marağının əsas səbəbi 
budur. Cənab Prezident, mən ümid edirəm ki, onlar nahardan sonra 
haradasa bir kafedə əyləşməmiş, burada işləmişlər. Ümid edirəm 
ki, bizim çıxışlarımız biznes-forumun başlanğıcı deyil, artıq 
sonudur. Mən onların nə deyəcəklərini, hansı nəticələrə nail 
olduqlarını gözləyirəm. 
Biz Qarabağ problemini hiss edirik. Ümid edirik ki, bu 
problemi həll edə biləcək müəyyən perspektiv vardır. Biz bu 
istiqamətdə Sizi dəstəkləməyə hazırıq. 
Cənab Prezident, biz  ölkənizin Avropa ruhunu da çox yaxşı 
başa düşür və hiss edirik. Bu mənada da biz sizi dəstəkləyirik. 2 
il əvvəl bizim «Şərq Tərəfdaşlığı» ideyası ilə əlaqədar ilk 
görüşümüz olmuşdu. Biz Praqada görüşmüşdük. Bu ilin 
payızında həmin proqram üzrə sammit Varşavada olacaqdır. 
Mən ümid edirəm ki, bu görüş müsbət nəticələr verəcəkdir. 
 57 
Cənab Prezident, xanımlar və cənablar, səmimi qəbula görə, 
Sizin burada olmağınıza görə bir daha təşəkkür edirəm və ümid 
edirəm ki, bu forum müsbət nəticələr verəcəkdir. Çox sağ olun. 
 
* * * 
 
Forumdan sonra prezidentlər İlham Əliyev və Vatslav Klaus 
Dənizkənarı Milli Parkda Bakının mənzərəsini seyr etdilər. 
Çexiya prezidentinə son illərdə sürətlə inkişaf edən 
Azərbaycanın paytaxtında görülən abadlıq və quruculuq işləri 
barədə ətraflı məlumat verildi. 
 
 
 
 
 
 
 
 
 
 
 
 
 
 
 
 
 
 
 
 
 
 
ALİ QONAĞIN ŞƏRƏFİNƏ RƏSMİ ZİYAFƏT   
 
 
 58 
17 may 2011-ci il 
 
Mayın 17-də Azərbaycan Respublikasının Prezidenti 
İlham Əliyevin adından ölkəmizdə rəsmi səfərdə olan Çexiya 
prezidenti Vatslav Klausun və xanımı Liviya Klausovanın 
şərəfinə rəsmi ziyafət verilmişdir. 
Dövlət başçıları ziyafətdə nitq söyləmişlər. 
 
Azərbaycan prezidenti İlham Əliyevin nitqi 
 
Hörmətli cənab Prezident! 
Hörmətli xanım Liviya Klausova! 
Hörmətli qonaqlar, xanımlar və cənablar! 
Sizi və rəhbərlik etdiyiniz nümayəndə heyətini məmnu-
niyyətlə salamlayıram, Azərbaycana xoş gəlmisiniz! 
Cənab Prezident, ölkəmizə ilk səfəriniz Azərbaycan–Çexiya 
münasibətlərində əlamətdar hadisədir. İnanıram ki, bu səfəriniz 
müxtəlif sahələrdə əməkdaşlığımızın daha da inkişaf 
etdirilməsində mühüm rol oynayacaqdır. 
Keçirdiyimiz görüşlər, apardığımız danışıqlar və fikir 
mübadiləsi, habelə imzalanan sənədlər və bugünkü biznes-fo-
rum əlaqələrimizin yeni mərhələyə qalxmasına təkan verə-
cəkdir. 
Mən ikitərəfli münasibətlərimizin inkişaf etməsi və key-
fiyyətcə yeni mərhələyə qalxması məqsədi ilə qarşılıqlı səylərin 
artırılmasını vacib sayıram. 
Bu gün ölkələrimiz arasında müxtəlif sahələrdə əməkdaş-
lığın inkişafı üçün əlverişli şərait və imkanlar vardır. Azərbay-
canda gedən böyük tikinti işlərində çex banklarının da kreditor 
qismində iştirak etməsi müsbət haldır. Çexiya Respublikasının 
enerji bazarında Azərbaycan nefti mühüm yer tutur. Bu 
baxımdan əlaqələrimizin daha da intensivləşdirilməsi üçün hər 
iki ölkənin iqtisadi subyektləri arasında birbaşa əməliyyatların 
aparılmasına ehtiyac yaranmışdır. Ölkələrimiz beynəlxalq və 
regional təşkilatlar çərçivəsində sıx əməkdaşlıq edir. 
 59 
Azərbaycanın xarici siyasətində Avropa İttifaqı və Avroatlantik 
strukturlarla əlaqələr mühüm yer tutur. BMT, ATƏT, Avropa 
İttifaqı, Avropa Şurasında əməkdaşlığımız məmnunluq doğurur. 
Azərbaycan enerji sahəsində etibarlı tərəfdaşdır və Avro-
panın enerji təhlükəsizliyinin təmin olunması üçün bundan 
sonra da öz töhfəsini verməyə hazırdır. Biz enerji resurs-
larımızın bütün istiqamətlərdə dünya bazarlarına çıxarılmasında 
maraqlıyıq və müxtəlif layihələr üzərində işləyirik. Enerji 
sahəsində əməkdaşlıq Avropa İttifaqı ilə münasibətlərimizin 
əsas istiqamətlərindən biridir. Azərbaycan ilə Avropa İttifaqı 
arasında 2006-cı ildə imzalanmış enerji sahəsində strateji 
tərəfdaşlıq haqqında Anlaşma Memorandumu, eləcə də bu ilin 
yanvar ayında imzalanmış Cənub qaz dəhlizi haqqında Birgə 
Bəyannamə bunun bariz nümunəsidir. 
Son illər Azərbaycanda həyata keçirilən konkret layihələr 
ölkəmizin dinamik inkişafını təmin edir, regionda əməkdaşlıq 
proseslərinə müsbət təsir göstərir. Görülən işlər nəticəsində 
Azərbaycan sürətlə inkişaf edir. Hətta dünya maliyyə böh-
ranının çətin illərində belə, ölkəmizin iqtisadi inkişafı davam 
etmişdir. Son 7 ildə ölkədə ümumi daxili məhsul təxminən 3 
dəfə, 2009-cu və 2010-cu illərdə iqtisadiyyatımız 14 faiz artmış, 
valyuta ehtiyatları təxminən 35 milyard ABŞ dollarına 
çatdırılmış, yoxsulluq səviyyəsində yaşayan insanların sayı 5 
dəfə azalmış, ölkəmizə 80 milyard dollardan çox sərmayə 
qoyulmuş, 900 mindən çox yeni iş yeri açılmışdır. 
Lakin təəssüflə qeyd etməliyəm ki, Azərbaycanın ən ağrılı 
problemi olan Ermənistan–Azərbaycan, Dağlıq Qarabağ 
münaqişəsi bu günə kimi həll edilməmişdir. Ermənistanın hərbi 
təcavüzü nəticəsində Azərbaycan ərazisinin 20 faizi – Dağlıq 
Qarabağ və ətrafdakı 7 rayon hələ də işğal altında qalmaqdadır. 
Ermənistanın işğal etdiyi Azərbaycan ərazilərində etnik 
təmizləmə siyasəti aparılmış, 1 milyondan artıq insan qaçqın və 
məcburi köçkün vəziyyətinə düşmüşdür. Münaqişə ilə bağlı 
BMT Təhlükəsizlik Şurasının dörd qətnaməsi, ATƏT, Avropa 
parlamenti, Avropa Şurasının Parlament Assambleyası, NATO 
 60 
və digər beynəlxalq təşkilatların müvafiq qərar və qətnamələri 
vardır. Bu münaqişə yalnız beynəlxalq hüquq normalarına 
uyğun Azərbaycanın ərazi bütövlüyü çərçivəsində həll 
olunmalıdır. 
Hörmətli cənab Prezident! 
Bir daha Sizi ürəkdən salamlayır, Sizə cansağlığı, ölkənizə 
və xalqınıza daim inkişaf və tərəqqi arzulayıram. 
Bu badəni Sizin və xanımınızın sağlığına, Çexiya Res-
publikası ilə Azərbaycan arasında səmimi dostluq və faydalı 
əməkdaşlıq əlaqələrinin inkişafının şərəfinə qaldırıram. 
 
Çexiya prezidenti Vatslav Klausun nitqi 
 
Hörmətli cənab Prezident! 
Hörmətli xanımlar və cənablar! 
İcazə verin, gözəl ölkənizə dəvət aldığım üçün Sizə dərin 
təşəkkürlərimi bu mötəbər məclisdə bir daha təkrarlayım. 
Mən çox istərdim ki, Sizin ölkənizə Çexiya prezidentinin bu 
tarixi ilk səfərini bizim tərəfimizdən göstərilən maraq və 
qarşılıqlı münasibətlərin genişlənməsi üçün atılan addım kimi 
qiymətləndirəsiniz. 
Keçmişdən qalan bütün müsbət halları davam etdirmək 
lazımdır. Ancaq bu münasibətlərə indi yeni impuls və müasirlik 
gətirmək istəyirik. Azərbaycanı böyük inkişaf potensialına 
malik olan ölkə kimi qəbul edirik və bu potensialdan istifadə 
olunmasına Çexiya şirkətləri də öz töhfələrini vermək 
marağındadırlar. 
Çox gözəl başa düşürük ki, Sizin ölkəniz bu çətin və iğtişaşlı 
regionda sabitləşdirici amilə malikdir, həmçinin Avropa 
ölkələrinin enerji balansında əhəmiyyətli rol oynayır. 
Bizim ölkəmiz də idxal etdiyi neftin ümumi həcminin 25 
faizini Sizin ölkədən alır. Məhz bu sahədə əməkdaşlıqda geniş 
potensiallar mövcuddur. 
Hörmətli cənab Prezident! 
 61 
3 il bundan qabaq Praqada Avropa İttifaqına sədrlik zamanı 
Sizinlə başlayan dialoqumuza görə çox şadam. Bu görüşümüz 
«Şərq Tərəfdaşlığı» layihəsi çərçivəsində baş tutmuşdur və 
fikrimizcə Avropa siyasətinin vacib məqsədlərindən biri 
olmalıdır. Ümid edirəm ki, bu il nəzərdə tutulan «Şərq 
Tərəfdaşlığı» Varşava zirvə toplantısı bunu sübut edəcəkdir. 
Çexlər çox səyahət edən xalqdır. Yad ölkələri yaxından 
tanımağı xoşlayırlar. Ancaq bildiyimə görə, Xəzər dənizinin 
gözəlliklərini və sizin füsunkar dağlarınızı hələlik kəşf etmə-
yiblər. İnanıram ki, bu, tezliklə baş verəcək və həmçinin bizim 
ölkəmizə də sizlərdən qonaqlar gələcəklər. 
Mən Sizin ölkənizə Çexiya şirkətlərini təmsil edən çoxsaylı 
nümayəndə heyəti ilə gəlmişəm və onlar iqtisadi əməkdaşlığın 
genişlənməsinə böyük maraq göstərirlər. Buna görə də inanıram 
ki, bizim səfərimiz aramızdakı siyasi dialoqun gücləndirilməsi 
və ikitərəfli müqavilə əməkdaşlığının genişlənməsi, həm də 
ticarət əlaqələrinin və investisiyaların artması üçün yeni impuls 
olacaqdır. 
Əminəm ki, bunun fonunda mədəni əlaqələr və vətəndaşlar 
arasında ünsiyyət də inkişafdan qalmayacaqdır. 
Hörmətli cənab Prezident! 
İcazə verin, bu badəni ölkənizin uğurlarının, Çexiya–Azər-
baycan dostluğunun şərəfinə və şəxsən Sizin və yaxınlarınızın 
sağlığına qaldırım. 
 
 
 62 
 
 
 
AVSTRİYANIN OMV ŞİRKƏTİ İDARƏ 
HEYƏTİNİN SƏDRİ GERHARD ROİSS İLƏ 
GÖRÜŞ 
 
Prezident sarayı  
 
18 may 2011-ci il 
 
Azərbaycan Respublikasının Prezidenti İlham Əliyev 
mayın 18-də Avstriyanın OMV şirkəti İdarə Heyətinin sədri 
Gerhard Roissi qəbul etmişdir. 
OMV şirkəti İdarə Heyətinin sədri Gerhard Roiss Avstriya 
prezidenti Haynts Fişerin salamlarını dövlətimizin başçısına 
çatdırdı. 
Görüşdə neft və qazın hasilatı, nəqli, Avropada marketinqi 
və satışı sahəsində mümkün əməkdaşlıq, Nabukko layihəsinin 
həyata keçirilməsi ilə bağlı məsələlər ətrafında fikir mübadiləsi 
aparıldı. 
Dövlətimizin başçısı Avstriya prezidenti Hayntz Fişerin 
salamlarına görə minnətdarlığını bildirdi, onun da salamlarını 
Avstriya dövlətinin başçısına çatdırmağı xahiş etdi. 
 
 
 63 
 
 
 
DÖVLƏT BAYRAĞI MEYDANININ ƏTRAFINDA 
HƏYATA KEÇİRİLMİŞ ABADLIQ VƏ 
QURUCULUQ İŞLƏRİ İLƏ TANIŞLIQ 
 
18 may 2011-ci il 
 
Azərbaycan Respublikasının Prezidenti İlham Əliyev 
mayın 18-də Dövlət Bayrağı Meydanının ətrafında həyata 
keçirilmiş abadlıq və quruculuq işləri ilə tanış olmuşdur. 
Prezident İlham Əliyev 2010-cu il noyabrın 9-da Azərbaycanda ilk 
dəfə qeyd edilən Dövlət Bayrağı günü münasibətilə təşkil edilmiş 
mərasimdə Dövlət Bayrağı Meydanının ətrafında tikinti-quraşdırma 
işlərinin davam etdirilməsi ilə bağlı tapşırıqlarını vermişdi. Meydanın 
ətrafındakı 60 hektar ərazidə parkların, bulvarın, istirahət və gəzinti 
yerlərinin salınması istiqamətində xeyli iş görülübdür. Nazirlər 
Kabinetinin 2010-cu ilin sosial-iqtisadi inkişafının yekunlarına həsr 
olunmuş iclasında dövlətimizin başçısı Bakıda icra edilən böyük 
layihələrdən olan Dövlət Bayrağı Meydanı ətrafında görülmüş işlərin 
tamamlanması və bu ilin sonunadək paytaxt sakinlərinin istifadəsinə 
verilməsi ilə bağlı göstərişlər verdi. 
Bu böyük layihənin icrasını daim diqqət mərkəzində saxla-
yan Azərbaycan prezidenti İlham Əliyev burada aparılmış ta-
mamlama işləri ilə yerində tanış oldu. Bakı şəhərinin sxemi əsa-
sında Dövlət Bayrağı Meydanında və ətraf ərazilərdə həyata 
keçirilmiş quruculuq işləri barədə prezident İlham Əliyevə 
ətraflı məlumat verildi. 
Dövlətimizin başçısı Bayraq meydanından şəhərin pono-
ramını da seyr etdi. 
Ərazidə aparılmış abadlıq və quruculuq tədbirləri ilə ya-
xından tanış olan prezident İlham Əliyev işlərin sürətlə və 
keyfiyyətlə həyata keçirilməsi ilə bağlı müvafiq tapşırıqlarını 
verdi. 
 
 64 
 
 
 
DÖVLƏT SƏRHƏD XİDMƏTİNİN 
ƏMƏKDAŞLARI ÜÇÜN İNŞA EDİLMİŞ YENİ 
YAŞAYIŞ KOMPLEKSİNİN AÇILIŞI MƏRASİMİ 
 
19 may 2011-ci il 
 
Mayın 19-da Dövlət Sərhəd Xidmətinin əməkdaşları üçün 
inşa edilmiş yeni yaşayış kompleksi istifadəyə verilmişdir. 
Azərbaycan Respublikasının Prezidenti İlham Əliyev mərasimdə 
iştirak etmişdir. 
Azərbaycan Silahlı Qüvvələrinin Ali Baş Komandanı İlham 
Əliyevin göstərdiyi yüksək diqqət və qayğı nəticəsində ölkəmizdə 
Dövlət Sərhəd Xidməti ən müasir tələblər səviyyəsinə 
yüksəlmişdir. Son illər dövlət sərhədlərinin etibarlı şəkildə qo-
runması, xidmətin maddi-texniki bazasının möhkəmləndirilməsi, 
müasir texnika, avadanlıq və ləvazimatla təmin olunması, yeni 
sərhəd infrastrukturunun yaradılması, kadr hazırlığı, şəxsi 
heyətin peşəkarlıq səviyyəsinin yüksəldilməsi istiqamətində böyük 
işlər görülmüşdür. Xidmətin təkmilləşdirilməsi dövlət 
sərhədlərinin toxunulmazlığının təmin edilməsinə, beynəlxalq 
terrorizmə, qeyri-leqal miqrasiyaya, narkotik vasitələrin qanun-
suz dövriyyəsinə, qaçaqmalçılığa qarşı mübarizədə mühüm 
nailiyyətlərin əldə olunmasına gətirib çıxarmışdır. 
Dövlət Sərhəd Xidmətində sərhədçilərin sosial problemlərinin 
həlli, onların mənzil-məişət şəraitinin yaxşılaşdırılması daim 
diqqət mərkəzində saxlanılır. Azərbaycan Silahlı Qüvvələrinin Ali 
Baş Komandanı İlham Əliyevin tapşırıqlarına əsasən paytaxtın 
Nərimanov rayonu ərazisində sərhədçilər üçün yeni yaşayış 
kompleksi tikilib istifadəyə verilmişdir. 
Dövlət Sərhəd Xidmətinin rəisi, Sərhəd Qoşunlarının Ko-
mandanı general-leytenant Elçin Quliyev Azərbaycan Respubli-
 65 
kasının Prezidenti, Silahlı Qüvvələrin Ali Baş Komandanı İlham 
Əliyevə raport verdi. 
Dövlətimizin başçısı sərhədçi ailələri üçün inşa edilmiş yeni 
yaşayış kompleksində yaradılan şəraitlə tanış oldu. Bildirildi ki, 
kompleks 1,6 hektar sahəni əhatə edir. Burada 12  mərtəbəli 264 
mənzilli yaşayış binası inşa olunmuşdur. Yaşayış binası iki və 
üçotaqlı mənzillərdən ibarətdir. Kompleksdə sərhədçilər üçün 
bütün şərait yaradılmışdır. Burada uşaq bağçası, qadın və kişi 
fitnes salonları, market və kafe, voleybol və basketbol meydan-
çaları, avtomobil dayanacağı və istirahət parkı vardır. 
Dövlətimizin başçısı yaşayış kompleksində yaradılan ayrı-ayrı 
xidmət sahələri ilə tanış oldu. Yaşayış kompleksi havalandırma, 
yanğınsöndürmə, müasir işıqlandırma və suvarma sistemləri ilə 
təchiz edilib. Kompleksin ərazisində abadlaşdırma və 
yaşıllaşdırma işləri aparılıb, çəmənliklər salınıb, dekorativ ağac və 
kollar əkilib. 
Yaşayış kompleksi ilə tanışlıqdan sonra Silahlı Qüvvələrin Ali 
Baş Komandanı İlham Əliyev bir qrup işçilərə mənzillərin or-
derlərini təqdim etdi. 
 
 
 
 
 
 66 
 
 
 
BMT-nin QAÇQINLAR ÜZRƏ ALİ KOMİSSARI 
ANTONİO QUTERRES İLƏ GÖRÜŞ 
 
     Prezident sarayı  
 
19 may 2011-ci il 
 
Azərbaycan Respublikasının Prezidenti İlham Əliyev 
mayın 19-da BMT-nin qaçqınlar üzrə ali komissarı Antonio 
Quterresi qəbul etmişdir. 
BMT-nin qaçqınlar üzrə ali komissarı Antonio Quterres 
Azərbaycanda məcburi köçkünlərin həyat şəraitinin yaxşılaş-
dırılması istiqamətində əldə olunan nailiyyətləri digər ölkələrə 
nümunə kimi qiymətləndirdi. 
Görüşdə Azərbaycan ilə BMT-nin Qaçqınlar üzrə Ali 
Komissarlığı arasında əməkdaşlığın yüksək səviyyədə olduğu 
vurğulandı və bu əməkdaşlığın perspektivləri barədə fikir mü-
badiləsi aparıldı. 
 
 67 
 
 
 
HEYDƏR ƏLİYEV BEYNƏLXALQ AEROPORTU, 
MƏRDƏKAN, BİLGƏH QƏSƏBƏLƏRİ VƏ 
PAYTAXT İSTİQAMƏTİNDƏ YENİ YOL 
İNFRASTRUKTURUNUN GENİŞLƏNDİRİLMƏSİ 
İŞLƏRİNİN GEDİŞİ İLƏ TANIŞLIQ 
 
20 may 2011-ci il 
 
Azərbaycan Respublikasının Prezidenti İlham Əliyev 
mayın 20-də Heydər Əliyev Beynəlxalq Aeroportu, Mərdəkan, 
Bilgəh qəsəbələri və paytaxt istiqamətində yeni yol infrastruk-
turunun genişləndirilməsi işlərinin gedişi ilə tanış olmuşdur. 
Məlum olduğu kimi, prezident İlham Əliyevin tapşırığı ilə 
Bakı şəhərində yolların abadlaşdırılması, paytaxt sakinlərinin 
asudə vaxtlarını səmərəli keçirməsi üçün yeni park və xiyaban-
ların, yaşıllıq zolaqlarının salınması istiqamətində xeyli işlər 
görülmüşdür. Prezident İlham Əliyevin tapşırığı ilə Heydər 
Əliyev prospekti əsaslı surətdə yenidən qurulmuş, magistral 
genişləndirilərək yeni yolötürücüləri və körpülər inşa edilmiş, 
yaşayış binalarının fasadları müasir səviyyədə təmir olun-
muşdur. Dövlətimizin başçısı paytaxt və paytaxtətrafı kəndlərdə, 
qəsəbələrdə həyata keçirilmiş abadlıq və quruculuq işlərini 
daim diqqət mərkəzində saxlayır. 
Görülmiş işlərlə yaxından tanış olan prezident İlham Əliyev 
paytaxtın giriş qapısı hesab edilən Heydər Əliyev prospektinin 
şəhərə qədər olan hissəsinin daha da abadlaşdırılması, yol- 
boyu yaşıllıq zolaqlarının salınması, Heydər Əliyev Beynəlxalq 
Aeroportu, Mərdəkan, Bilgəh qəsəbələri və paytaxt 
istiqamətində yeni yol infrastrukturunun genişləndirilməsi ilə 
bağlı müvafiq tapşırıqlarını verdi. 
 
 
 68 
 
 
 
AVROPA PARLAMENTİNİN SƏDRİ YEJİ BUZEK 
İLƏ  GÖRÜŞ 
 
Prezident sarayı  
 
20 may 2011-ci il 
 
 Azərbaycan Respublikasının Prezidenti İlham Əliyev 
mayın 20-də Avropa parlamentinin sədri Yeji Buzeki qəbul 
etmişdir. 
Görüşdə Azərbaycan ilə Avropa İttifaqı, Avropa parlamenti 
arasında əməkdaşlığın hazırkı vəziyyəti və perspektivləri 
ətrafında fikir mübadiləsi aparıldı, Avropa parlamentinin sədri 
Yeji Buzekin ölkəmizə səfərinin əlaqələrimizin daha da ge-
nişləndirilməsi baxımından əhəmiyyəti qeyd olundu. 
 
 
 
 
 
 
 69 
 
 
 
RUSİYA FEDERASİYASININ PREZİDENTİ  
ZATİ-ALİLƏRİ  
CƏNAB DMİTRİ MEDVEDEVƏ 
 
Hörmətli Dmitri Anatolyeviç! 
Sizi və bütün Rusiya xalqını dövlət bayramı – Rusiya 
günü münasibətilə Azərbaycan xalqı adından və şəxsən öz 
adımdan səmimi-qəlbdən təbrik edirəm. 
Bu gün dost Rusiya cəmiyyət həyatının siyasi, sosial-iqtisadi 
və mənəvi sahələrinin modernləşdirilməsi yolunda uğurla 
irəliləyir. 
Azərbaycan və Rusiya əsrlər boyu bir-biri ilə sıx dostluq, 
mehriban qonşuluq və qarşılıqlı dəstək telləri ilə bağlıdır. 
Əminəm ki, bu mehriban münasibətlərə əsaslanaraq bizim 
çoxşaxəli əməkdaşlığımız və strateji tərəfdaşlığımız bundan 
sonra da xalqlarımızın və ölkələrimizin firavanlığı, regionda 
sülh, sabitlik və tərəqqi naminə dinamik inkişaf edəcəkdir. 
Hörmətli Dmitri Anatolyeviç, Sizə möhkəm cansağlığı, 
xoşbəxtlik və dövləti fəaliyyətinizdə uğurlar, bütün Rusiya 
xalqına sülh və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 23 may 2011-ci il 
 
 
 
 
 
 
 70 
 
 
 
 
BÖYÜK BRİTANİYA VƏ ŞİMALİ İRLANDİYA 
KRALİÇASI ÜLYAHƏZRƏT  
II ELİZABETƏ 
 
Ülyahəzrət! 
Böyük Britaniya və Şimali İrlandiya Birləşmiş Krallığının 
milli bayramı – Təvəllüd gününüz münasibətilə Sizə və bütün 
xalqınıza şəxsən öz adımdan və Azərbaycan xalqı adından ən 
səmimi təbriklərimizi yetirməkdən məmnunluq duyuram. 
Bu gün Azərbaycan ilə Birləşmiş Krallığı sıx dostluq və 
əməkdaşlıq əlaqələri birləşdirir. Ümidvaram ki, dövlətlərarası 
münasibətlərimizin daha da möhkəmləndirilməsi, bir sıra 
mühüm sahələri əhatə edən işbirliyimizin müvəffəqiyyətlə 
davam etdirilməsi bundan sonra da xalqlarımızın mənafelərinə 
xidmət edəcəkdir. 
Belə bir xoş gündə Sizə möhkəm cansağlığı, işlərinizdə 
uğurlar, Birləşmiş Krallığın dost xalqına sülh və firavanlıq 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 23 may 2011-ci il 
 
 
 
 
 
 
 
 71 
 
 
 
 
PORTUQALİYA RESPUBLİKASININ 
PREZİDENTİ ZATİ-ALİLƏRİ  
CƏNAB ANİBAL KAVAKU SİLVAYA 
 
Hörmətli cənab Prezident! 
Ölkənizin milli bayramı – Portuqaliya günü münasibətilə 
Sizə və bütün xalqınıza ən səmimi təbriklərimizi yetirirəm. 
Ümidvaram ki, Azərbaycan ilə Portuqaliya arasındakı 
mövcud münasibətlərin, dostluq və əməkdaşlıq əlaqələrimizin 
inkişafı daim xalqlarımızın rifahına xidmət edəcəkdir. 
Bu xoş gündə Sizə möhkəm cansağlığı, işlərinizdə uğurlar, 
dost Portuqaliya xalqına sülh və firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 23 may 2011-ci il 
 
 
 
 72 
 
 
 
FİLİPPİN RESPUBLİKASININ PREZİDENTİ  
ZATİ-ALİLƏRİ  
CƏNAB III BENİQNO AKİNOYA 
 
Hörmətli cənab Prezident! 
Milli bayramınız – Müstəqillik günü münasibətilə Sizə və 
xalqınıza ən səmimi təbriklərimizi yetirirəm. 
Ümidvaram ki, Azərbaycan ilə Filippin arasındakı müna-
sibətlər xalqlarımızın mənafelərinə uyğun olaraq daim inkişaf 
edəcək və genişlənəcəkdir. 
Sizə möhkəm cansağlığı, işlərinizdə uğurlar, dost xalqınıza 
əmin-amanlıq və rifah arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 23 may 2011-ci il 
 
 
 
 
 73 
 
 
 
İSVEÇ KRALI ƏLAHƏZRƏT XVI  KARL 
QUSTAVA 
 
Əlahəzrət! 
Milli bayramınız – İsveç bayrağı günü münasibətilə Sizi 
və Sizin simanızda bütün xalqınızı öz adımdan və Azərbaycan 
xalqı adından ürəkdən təbrik edirəm. 
Əminəm ki, Azərbaycan–İsveç münasibətləri xalqlarımızın 
mənafelərinə uyğun olaraq bundan sonra da dostluq və 
əməkdaşlıq məcrasında öz inkişafını davam etdirəcəkdir. 
Belə bir əlamətdar gündə Sizə ən xoş arzularımı yetirir, dost 
İsveç xalqına əmin-amanlıq və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 23 may 2011-ci il 
 74 
 
 
 
İRANIN XARİCİ İŞLƏR NAZİRİNİN MÜAVİNİ 
MOHAMMAD REZA RAUF ŞEYBANİ İLƏ GÖRÜŞ 
 
Prezident sarayı  
 
23 may 2011-ci il 
 
Azərbaycan Respublikasının Prezidenti İlham Əliyev 
mayın 23-də İran İslam Respublikası Xarici İşlər nazirinin 
müavini Mohammad Reza Rauf Şeybanini qəbul etmişdir. 
Mohammad Şeybani İran İslam Respublikasının Ali Dini 
Rəhbəri Ayətullah Xameneinin və İran prezidenti Mahmud Əh-
mədinejadın salamlarını dövlətimizin başçısına çatdırdı. O, pre-
zident Mahmud Əhmədinejadın və İranın digər yüksək rütbəli 
rəsmilərinin Azərbaycan prezidenti İlham Əliyevin şəxsiyyətinə 
xüsusi hörmət və ehtiram bəslədiklərini, Azərbaycana  və xalqına 
daim inkişaf arzuladıqlarını dedi. 
Dövlətimizin başçısı ölkələrimiz arasında əlaqələrin sürətlə 
inkişaf etdiyini və bu əlaqələrin hazırda yüksək səviyyədə 
olduğunu məmnunluqla qeyd etdi. Azərbaycan ilə İranın siyasi 
əlaqələrinin güclü olduğunu, iqtisadi sahədə yeni təşəbbüslərin 
irəli sürüldüyünü vurğulayan prezident İlham Əliyev ölkələrimiz 
arasında çoxlu sayda ikitərəfli sənədlərin imzalanmasının 
əhəmiyyətini qeyd etdi. İran prezidenti Mahmud Əhmədinejadla 
mütəmadi olaraq görüşlərini xatırladan prezident İlham Əliyev 
onunla dostluq əlaqələrinin iki ölkə arasındakı münasibətlərə və 
xalqlarımız arasındakı dostluq və qardaşlıq əlaqələrinə müsbət 
təsir göstərdiyini dedi. 
Dövlətimizin başçısı İranın Ali Dini Rəhbəri Ayətullah Xa-
meneinin və prezident Mahmud Əhmədinejadın salamlarına görə 
minnətdarlığını bildirdi, onun da salamlarını İran İslam Respub-
likasının Ali Dini Rəhbərinə və prezidentinə çatdırmağı xahiş etdi. 
 75 
 
 
 
QAZAXISTANIN YUNESKO-dakı DAİMİ 
NÜMAYƏNDƏSİ, ŞAİR, YAZIÇI OLJAS 
SÜLEYMENOV İLƏ GÖRÜŞ 
 
        Prezident sarayı  
 
23 may 2011-ci il 
 
Azərbaycan Respublikasının Prezidenti İlham Əliyev 
mayın 23-də Qazaxıstanın YUNESKO-dakı daimi nümayəndəsi, 
şair, yazıçı Oljas Süleymenovu qəbul etmişdir. 
Dövlətimizin başçısı İlham Əliyev Oljas Süleymenovu anadan 
olmasının 75 illik yubileyi münasibətilə təbrik etdi, ona yaradıcılıq 
fəaliyyətində yeni-yeni uğurlar və möhkəm cansağlığı arzuladı. 
Dövlətimizin başçısı Azərbaycanın çox çətin vaxtlarında, 
xalqımızın 20 Yanvar faciəsi ilə üzləşdiyi bir zamanda Oljas 
Süleymenovun qətiyyətli mövqedə durmasının və Azərbaycanın ya-
nında olmasının xalqımız tərəfindən heç vaxt unudulmayacağını 
dedi. Prezident İlham Əliyev Qazaxıstanın YUNESKO-dakı daimi 
nümayəndəsi və ictimai xadim kimi, Oljas Süleymenovun bu gün 
Azərbaycanın uğurlarına və ölkəmizin inkişafına ürəkdən 
sevinməsini yüksək qiymətləndirdi. Prezident İlham Əliyev 
Azərbaycan mədəniyyətinin beynəlxalq miqyasda təbliğindəki 
xidmətlərinə görə dövlətimizin yüksək mükafatını – «Dostluq» 
ordenini Oljas Süleymenova təqdim etdi. 
Qazaxıstanın YUNESKO-dakı daimi nümayəndəsi, şair, 
yazıçı Oljas Süleymenov Azərbaycan dövlətinin yüksək ordeninə 
layiq görüldüyünə görə dövlətimizin başçısına minnətdarlığını 
bildirdi və bu hadisəni onun Azərbaycana olan münasibətinin 
yüksək ifadəsi kimi dəyərləndirdi.  
 
 
 76 
 
 
 
BAKIƏTRAFI KƏND VƏ QƏSƏBƏLƏRİN SOSİAL-
İQTİSADİ İNKİŞAFI İLƏ BAĞLI PAYTAXTIN 
ŞÜVƏLAN VƏ SABUNÇU QƏSƏBƏLƏRİNDƏ 
GÖRÜLMÜŞ İŞLƏRLƏ TANIŞLIQ 
 
24 may 2011-ci il 
 
Azərbaycan Respublikasının Prezidenti İlham Əliyev Bakı 
Şəhər İcra Hakimiyyətində şəhərətrafı qəsəbələrin sosial-
iqtisadi inkişafı ilə əlaqədar müşavirədə kənd və qəsəbələrdə 
abadlıq və quruculuq işləri ilə bağlı verdiyi tapşırıqların icrası 
ilə tanışlıq üçün ayrı-ayrı yaşayış sahələrində olmuşdur. 
Mayın 24-də dövlətimizin başçısı paytaxtın Şüvəlan və Sa-
bunçu qəsəbələrində görülmüş işlərlə yaxından tanış olmuşdur. 
Azərbaycan prezidenti İlham Əliyev əvvəlcə Xəzər rayo-
nunun Şüvəlan qəsəbəsinə gəldi. 
Bakı Şəhər İcra Hakimiyyətinin başçısı Hacıbala Abutalıbov 
Şüvəlan qəsəbəsinin sxemi əsasında həyata keçirilmiş  abadlıq və 
quruculuq tədbirləri barədə dövlətimizin başçısına məlumat 
verdi. Bildirildi ki, Bakı Şəhər İcra Hakimiyyətində şəhərətrafı 
qəsəbələrin sosial-iqtisadi inkişafına həsr olunmuş müşavirədə 
Azərbaycan prezidentinin verdiyi tapşırıqlara uyğun olaraq 
paytaxtın digər kənd və qəsəbələrində olduğu kimi, Şüvəlanda da 
abadlıq və quruculuq tədbirlərinə başlanılmışdır.  
Görülmüş işlərlə yaxından tanış olan dövlətimizin başçısı 
sakinləri salamladı. 
İ l h a m  Ə l i y e v: Necəsiniz, işlər necədir? 
Şüvəlan qəsəbəsində də işlər yaxşı gedir, yollar çəkilir, 
bütün infrastruktur yeniləşəcəkdir. Bildiyiniz kimi, Bakıətrafı 
qəsəbələrin inkişafı proqrami qəbul edilibdir. Çox böyük 
proqramdır və orada hər bir qəsəbə üçün xüsusi məsələlər 
nəzərdə tutulub, onlar öz həllini gözləyir. İki il yarım ərzində 
 77 
Bakıətrafı qəsəbələrdə bütün sosial və iqtisadi məsələlər həllini 
tapacaqdır. İndi biz birinci mərhələdə yolların çəkilişi ilə 
məşğuluq. Müvafiq göstərişlər verilib, vəsait ayrılıb və Şüvəlan 
qəsəbəsində yollar çəkilir. Bununla bərabər, bütün başqa 
məsələlər də öz həllini tapmalıdır. 
Proqramda hər bir qəsəbə üzrə konkret layihələr nəzərdə 
tutulubdur. Şüvəlan qəsəbəsində də həllini gözləyən bütün 
məsələlər həll olunacaqdır. Xüsusilə yollar, qazlaşdırma ilə bağlı 
məsələlər daha da böyük həcmdə həll olunmalıdır. Qaz 
təchizatında işlər daha da yaxşı görülməlidir. Su və kanalizasiya 
məsələləri həll edilməlidir. Bilirəm ki, insanları ən çox narahat 
edən məsələ budur. Bütün sosial məsələlər  həll olunmalıdır. 
Uşaq bağçaları, məktəblər təmir olunmalıdır. Elə etməliyik ki, iki 
il yarım ərzində Bakının bütün ətraf qəsəbələrində sosial və 
infrastruktur məsələləri öz həllini tapsın. Bu günə qədər müəyyən 
işlər görülmüşdür. O cümlədən Şüvəlan qəsəbəsində abadlıq, 
quruculuq işləri aparılmışdır, yeni binalar, məktəblər tikilmişdir. 
Ancaq  icrasını gözləyən məsələlər tezliklə öz həllini tapmalıdır. 
Sizdən xahiş edirəm, bu işlərə nəzarət edəsiniz və çatışmayan 
məsələlər haqqında məlumat verəsiniz. 
Keçən dəfə Mərdəkan qəsəbəsində olarkən vətəndaşlarla görüş 
zamanı məsələ qaldırıldı ki, 5 il əvvəl tikilmiş məktəb artıq 
yararsız vəziyyətə düşmüşdür. Mən özüm o məktəblə tanış oldum, 
gördüm ki, doğrudan da orada təmirə ehtiyac vardır. Görünür ki, 
vaxtilə o məktəbi tikənlər məsələyə çox laqeyd yanaşmışlar. 
Keyfiyyətsiz işlər görmüşlər və yaxşı ki, mənə məlumat verildi. 
Məlumat verilməsəydi bilməyəcəkdim. Deyəcəkdim ki, məktəb 5 
il bundan əvvəl tikilibdir, yaxşı vəziyyətdədir. Ona görə də görülən 
işlərə ictimai nəzarət və əhali tərəfindən nəzarət olmalıdır, 
çatışmayan məsələlər haqqında da vaxtında məlumat verilməlidir. 
Yəqin ki, siz proqramda Şüvəlan qəsəbəsi ilə bağlı nəzərdə 
tutulmuş məsələlərlə tanışsınız. Əgər əlavə arzularınız, 
xahişləriniz varsa mənə deyin ki, biz onları da nəzərə alaq. 
Çünki proqramın hazırlanması işinə biz, əlbəttə ki, bütün 
müvafiq dövlət qurumlarını cəlb etmişdik və maksimum 
 78 
çalışmışdıq ki, bütün məsələlər bu proqrama salınsın. Bəlkə elə 
məsələ vardır ki, orada yoxdur, amma həllini gözləyir. Siz mənə 
deyin, onları da həll edək. İstəyirəm ki, Bakıətrafı qəsəbələrin 
hamısında bütün məsələlər, həllini gözləyən işlər tezliklə və 
yüksək keyfiyyətlə icra edilsin. 
S a k i n: Cənab Prezident, Bakıətrafı kəndlərin abadlaşdırıl-
ması ilə bağlı qəbul etdiyiniz sərəncam bizi çox sevindirir. 
Şüvəlanda yaşayanların böyük əksəriyyəti Qala kəndindəndir. 
Qala kəndinin abadlaşması, onun tarixi möhtəşəmliyinin özünə 
qaytarılması da bizi çox sevindirir. Buna görə Sizə və Mehriban 
xanıma möhkəm cansağlığı arzulayırıq. Sizin gördüyünüz bu 
işlər biz dindarları ikiqat sevindirir. Quranın ayələrini oxuduqda 
görürük ki, Allah bizə xatırladır: «Torpaqdan yaranmısınızsa, 
torpağın üzərində quruculuq işləri görün, torpağı abadlaşdırın». 
Biz Quranın bu ayəsində deyilənləri Sizin həyata keçirdiyiniz 
işlərin timsalında çox aydın görürük. Bütün bunlara görə Allah-
Təaladan Sizə müvəffəqiyyət, möhkəm cansağlığı arzulayırıq.  
İ l h a m   Ə l i y e v: Sağ olun. Biz elə etməliyik ki, ölkə 
qarşısında duran bütün vəzifələr öz həllini tapsın. Həm iqtisadi, 
həm sosial məsələlərin həlli ilə ciddi məşğuluq. Tarixi 
keçmişimizə, mədəniyyətimizə, dini abidələrin qorunmasına da 
böyük diqqət göstərilir. İndi ölkədə bütün dini abidələrimiz 
böyük zövqlə, böyük sevgi ilə təmir edilir, bərpa olunur. Bu 
bizim mənəvi dayağımızdır. Biz çox möhkəm milli və tarixi 
təməl üzərində müasir dövlət qururuq. Mədəniyyətlə bağlı 
bütün məsələlər də Azərbaycanda uğurla həll olunur. 
Siz Qala kəndini misal gətirdiniz. Qala indi ölkə miqyasında 
çox yaxşı tanınan bir kənd olubdur. Çünki orada Etnoqrafiya 
Muzeyinin fəaliyyətə başlaması və onun ətrafında gedən 
abadlıq işləri zövq oxşayır. Həm ölkə vətəndaşları, həm də 
xaricdən gələn qonaqlar çalışırlar ki, oraya getsinlər və orada 
Azərbaycanın qədim tarixi ilə əyani şəkildə tanış olsunlar. Qala 
kəndinin abadlaşması ilə bağlı əlavə göstərişlər verilmişdir. 
Orada böyük binalar tikilir, gözəl istirahət zonaları yaradılır. 
 79 
Hesab edirəm ki, yaxın zamanlarda oraya insan axını daha da 
güclü olacaqdır. 
Bütün bu işlərin görülməsi bir daha ölkəmizin həm gücünü 
göstərir, həm də ki, zəngin mədəniyyətimizi təcəssüm etdirir. 
Biz elə etməliyik ki, dünyada Azərbaycanı daha da yaxşı 
tanısınlar. Bu gün Bakıya, digər şəhər və rayonlara gələnlər 
etiraf edirlər ki, burada olan inkişaf heç bir yerdə yoxdur. Bakı 
bu gün dünyanın ən gözəl şəhərlərindən birinə çevrilmişdir. 
Həm Bakının tarixi siması qorunub saxlanılır, həm də müasirlik 
vardır. Bakıda olan infrastruktur, yollar, körpülər deyə bilərəm 
ki, hər bir paytaxta yaraşıq verə biləcək bir mənzərədir. Mən 
istəyirəm ki, bütün qəsəbələr də belə gözəl olsun. 
Biz ölkəmizi ona görə qururuq ki, Azərbaycan vətəndaşları 
rahat yaşasınlar. Yaşamaq, işləmək üçün bütün şərait olsun. 
Uşaqlar yaxşı məktəbə getsinlər, yaxşı tibb mərkəzləri 
yaradılsın, yollar yaxşı olsun. Kommunal infrastruktur, idman 
qurğuları müasir tələblərə cavab versin. 
Bu bölgədə bu istiqamətdə əvvəlki dövrdə də işlər görül-
müşdür. Burada stadion tikilibdir. Ondan sonra bu ərazilərdə 
idman kompleksi Şağanda açılıbdır. Mərdəkanda 26 saylı 
xəstəxana əsaslı təmir ediləcək və bütün bu qəsəbələrə xidmət 
göstərəcəkdir. Burada digər müasir obyektlər, ticarət obyektləri 
yaradılır. Bilirsiniz ki, bu bölgənin tarixi çox zəngindir. 
Şüvəlan, Mərdəkan qəsəbələri və ətraf qəsəbələr böyük tarixə 
malikdir. Biz bu qəsəbələrin inkişafına xüsusi diqqət 
göstərməliyik və burada yaşayan vətəndaşlar bütün lazımi 
infrastruktur imkanları ilə təmin edilməlidir. Məqsədim bundan 
ibarətdir. 
Son illər ərzində görülmüş işlər ölkəmizi qabağa aparıbdır. 
Amma hələ də narahatedici məsələlər vardır. Mən istəyirəm ki, 
2013-cü ilə qədər, yəni ikinci Dövlət Proqramının başa çatması 
ilə əlaqədar bütün əsas məsələlər də həllini tapsın. 
S a k i n: Mən ağsaqqallar və ziyalılar adından Sizə «Xoş 
gəlmisiniz!» – deyirəm. İnsan həyatı üçün zəruri olan sudur, 
işıqdır, qazdır – hamısı həll olunub. Mən kanalizasiya məsələsini 
 80 
xüsusi qeyd etmək istəyirəm. Bu kanalizasiyanın çəkilməsi 
həyətlərdəki su quyularının saflaşmasına səbəb olacaqdır.  
S a k i n: Hörmətli Prezident, mən də Şüvəlanın qadınları 
adından Sizi salamlayıram, «Xoş gəlmisiniz!» – deyirəm. 
Ulu öndərimizin təbirincə desək, hər şey təhsildən başlayır. 
Bu gün qəsəbəmizdə bütün ümumtəhsil məktəbləri, internat 
məktəbləri, demək olar ki, əsaslı şəkildə təmir olunmuş, bəziləri 
də yenidən qurulmuşdur. Buna görə biz şəxsən Sizə, Mehriban 
xanıma böyük təşəkkürümüzü bildiririk. 
Şüvəlan qəsəbəsində gənclərin asudə vaxtının səmərəli 
təşkili üçün yeni böyük stadion açılmışdır. Gənclərimiz bu 
stadionu çox sevirlər, orada məşğul olurlar. Yeni futbol məktəbi 
yaradılmışdır. Orada hazırda tikinti gedir. Onun yanında böyük 
mehmanxana, böyük idman kompleksi açılacaqdır. Yaradıcılıq 
evləri əsaslı təmir olunmuşdur. Mədəniyyət sarayımız çox 
gözəl, müasir standartlara uyğun şəkildə yenidən qurulmuşdur. 
Orada klublar, dərnəklər təşkil edilib ki, gənclərimiz məşğul 
olurlar. 
Makarenko adına gimnaziya hazırda əsaslı təmirdədir. 
Bağçaları, körpələri də yaddan çıxarmayıblar. Uşaqlar üçün 
hazırda üçmərtəbəli möhtəşəm bağça binası tikilir. Biz onun 
açılışını səbirsizliklə gözləyirik. 
Şüvəlanda gözəl parkımız vardır. Vaxtilə Şüvəlan camaatı 
parkda dincəlmək üçün şəhərə gedirdi. İndi şəhərdəki qonaqlar 
bizə gəlir. Bu park da Sizin sərəncamınızla yüksək səviyyədə 
təmir olunmuşdur. Bütün bunlar üçün Sizə son dərəcə 
minnətdarıq, ürəkdən təşəkkür edirik, uzun ömür, ailənizlə 
birlikdə cansağlığı arzulayırıq. 
İ l h a m   Ə l i y e v: Tamamilə düz söyləyirsiniz ki, həm 
sosial sahədə, həm də mədəniyyət sahəsində çox işlər görü-
lübdür. Daha da böyük işlər görülməlidir. Uşaq bağçaları tikilir, 
təmir edilir. Elə etməliyik ki, onların və məktəblərin səviyyəsi 
yaxşı olsun. İndi doğrudan da Bakıdan Şüvəlana gəlirlər – 
ticarət mərkəzlərinə, istirahət zonalarına. 
 81 
İndi qəsəbəyə Bakıdan gələn yolda gözəl körpü tikilir. 
Əvvəlki dövrdə o dairələrdə maşınlar tıxacda gözləyirdilər. İndi 
dairə yoxdur. Bakıdan buraya qədər sonuncu dairə Mərdəkan 
dairəsi idi, indi o da yoxdur. İndi heç bir dairə qalmayıb. İndi 
rahat, gözəl körpü tikilir. Körpünün bir məqsədi vardır ki, 
buraya insanlar rahat gəlsinlər. 
Bilirsiniz ki, körpü tikmək həm texniki cəhətdən çox çətin 
məsələdir, həm də ki, çox böyük vəsait tələb edir. Adətən, 
körpüləri daha çox şəhər mərkəzində tikirlər. İndi şəhərin 
müxtəlif yerlərində yeni körpülər tikilib. Doğrudan da şəhərdən 
buraya tez gəlmək mümkündür. Əvvəllər bəlkə bir saat vaxt 
lazım idi. İndiki dövrdə əgər o körpülər olmasaydı, maşınların 
artımını nəzərə alsaq, bəlkə bir saat yarım lazım olacaqdı. 
Qəsəbələrdə tikilən körpüləri yəqin ki, ancaq Azərbaycanda 
görmək mümkündür. Biz bunu ona görə edirik ki, insanlar rahat 
gəzsinlər. Gələn il yəqin ki, Qala yolu da əsaslı təmir 
ediləcəkdir. Aeroport şosesindən Qala kəndinə gedən yol 
vaxtilə genişləndirilmişdir, ancaq indi əsaslı təmirə ehtiyac 
vardır. O yol da gözəl magistral yolu kimi təmir ediləcəkdir. 
Bizim planlarımız çoxdur və planların mərkəzində insan amili 
dayanır. Çünki budur bizim siyasətimizin əsas mahiyyəti. Hər 
şey insanlar üçün, insanların yaxşı yaşaması üçün olmalıdır. Hər 
bir dövlət məmuru fəaliyyətində bu məqsədi əsas tutmalıdır. 
 
 82 
* * * 
 
Şüvəlan qəsəbəsində görülmüş işlərlə tanışlıqdan sonra 
dövlətimizin başçısı Sabunçu qəsəbəsinə gəldi. 
Bu il aprelin 27-də prezident İlham Əliyev Sabunçu sakinləri 
ilə görüşərkən onlar dövlətimizin başçısından bu qəsəbədən 
Bakıxanov qəsəbəsinə və Heydər Əliyev prospektinə aeroport 
istiqamətində nəqliyyatın çıxışını təmin etmək üçün yeni yolun 
çəkilməsini xahiş etmişdilər. Həmin gün Azərbaycan prezidenti 
İlham Əliyev Sabunçu qəsəbəsindən Bakıxanov qəsəbəsinə və 
Heydər Əliyev prospektinə aeroport istiqamətində nəqliyyatın 
çıxışını təmin edəcək yeni yolun keçəcəyi ərazi ilə yerindəcə 
tanış olmuş və məsələnin həlli ilə bağlı müvafiq göstərişlərini 
vermişdi. 
Dövlətimizin başçısının tapşırıqları qısa vaxt ərzində və 
yüksək keyfiyyətlə həyata keçirilmişdir. Bakı Şəhər İcra 
Hakimiyyətinin başçısı Hacıbala Abutalıbov yeni yolun tikintisi 
barədə Prezidentə məlumat verdi. Bildirildi ki, 1000  metr 
uzunluğu olan yeni yolda 12 min kvadratmetr asfalt işləri apa-
rılmış, 4 min metr uzunluğunda səkilərə xaricdən gətirilmiş 
qranit döşənmişdir. Yağış sularının axıdılması üçün 500 metr 
uzunluğunda boru xətti çəkilmişdir. Yolboyu xaricdən gətirilmiş 
işıq dirəkləri quraşdırılmışdır. Yolun keçdiyi ərazidə 
məskunlaşmış 25 qaçqın ailəsi yeni mənzillərlə təmin edilmiş-
dir. Yolun yatağı 2 metrdən 6 metrə qədər qaldırılmışdır. Yeni 
yolun istifadəyə verilməsi 40 min əhalisi olan Sabunçu qəsəbə-
sinin Bakıxanov, Qaraçuxur qəsəbələrinə, Əmircan və Bülbülə 
kəndlərinə, o cümlədən Heydər Əliyev prospektinə çıxışını tam 
təmin edəcək və məsafəni xeyli qısaldacaqdır. 
Yeni yolla tanış olan dövlətimizin başçısı sakinlərlə görüşdü.  
İ l h a m   Ə l i y e v: Sizi təbrik edirəm. Bu yolun çəkilişi 
onu göstərir ki, mümkün olmayan şey yoxdur. Biz qısa müddət 
ərzində – bir ay keçmədən bu yolu yaratdıq. Özü də gözəl, 
keyfiyyətli yoldur və bütün qəsəbəyə rahatlıq verəcəkdir. 
 83 
Biz bunu tezliklə operativ şəkildə həll etdik. Müvafiq gös-
tərişlər verilmişdi. Belə də olmalıdır. İnsanları narahat edən 
məsələ varsa, onu mən bilməliyəm və onu tezliklə həll 
etməliyəm. Bu yolun çəkilişindən sonra qəsəbəyə gəliş-gediş 
çox rahat olub. Yol gözəl, müasir səviyyədədir. 
S a k i n: Sizi yenidən rayonumuzda görməyimizə çox şa-
dıq. Bu bizim üçün çox böyük şərəfdir. Bu işlər 20 gün 
müddətində yerinə yetirilmiş və təbii ki, müxtəlif tədbirlər 
görülmüşdür. Qısa müddətdə 25 məcburi köçkün ailəsi yaxşı 
evlərə köçürülmüşdür. Onlar çox razıdırlar. Bu qədər qısa 
müddətdə belə bir yolun çəkilməsinə görə Sizə çox təşəkkür 
edirik. Məsafə 5-6 dəfə qısalmışdır. 
İ l h a m   Ə l i y e v: Yəqin ki, siz Zabrat tərəfə gedib, 
oradan dönürdünüz? 
S a k i n: Bəli, Zabrat tərəfə gedib oradan mərkəzi yola 
dönürdük. 
İ l h a m   Ə l i y e v: Siz bu yola görün nə qədər vaxt sərf 
edirdiniz. 
S a k i n: Bakıxanov, Bülbülə, Əmircan və Əhmədli qəsə-
bələri tərəfə, eləcə də aeroporta gedən yol 5-6 dəfə qısalmışdır. 
Bu bizə – Sabunçu sakinlərinə böyük hədiyyədir. Bu yola görə 
biz Sizə çox təşəkkür edirik.  
İ l h a m   Ə l i y e v: Xoş sözlərinizə görə sağ olun. 
Dövlətimizin başçısı Bakıətrafı kənd və qəsəbələrdə abadlıq 
və quruculuq işlərinin ardıcıl olaraq davam etdiriləcəyini qeyd 
edərək, işlərin sürətlə və keyfiyyətlə həyata keçirilməsində icti-
mai nəzarəti gücləndirməyin vacibliyini bir daha vurğuladı. 
İ l h a m   Ə l i y e v: Burada yaşayan bizim soydaşlarımız – 
qaçqınlardır. Onları da biz yaxşı yerlərə köçürdük, onlar da 
razıdırlar, əhali də razıdır. Belə məsələlərlə bağlı gələcəkdə də 
çox ciddi addımlar atılacaqdır. 
 
 
 
 
 84 
 
DÜNYA BANKININ CƏNUBİ QAFQAZ ÜZRƏ 
DİREKTORU ƏSƏD ALAM İLƏ GÖRÜŞ 
 
Prezident sarayı  
 
25 may 2011-ci il 
 
Azərbaycan Respublikasının Prezidenti İlham Əliyev ma-
yın 25-də Dünya Bankının Cənubi Qafqaz üzrə direktoru Əsəd 
Alamı qəbul etmişdir. 
Görüşdə Azərbaycan ilə Dünya Bankı arasında uğurlu 
əməkdaşlığın həyata keçirildiyi vurğulandı, bir sıra mühüm 
layihələr üzrə fəal işlərin aparıldığı qeyd edildi, ölkəmizin mü-
vafiq strukturları ilə Dünya Bankı arasında əlaqələrin bundan 
sonra da genişlənəcəyinə əminlik ifadə olundu. 
 
 
 85 
 
 
 
BRİTANİYA–AZƏRBAYCAN PARLAMENT 
QRUPUNUN SƏDRİ MARK FİELDİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
26 may 2011-ci il 
 
Azərbaycan Respublikasının Prezidenti İlham Əliyev ma-
yın 26-da Britaniya–Azərbaycan parlament qrupunun sədri, 
Konservativ Partiyasının, «Cities of London and Westminster» 
ərazisindən Kəşfiyyat və Təhlükəsizlik Komitəsinin üzvü Mark 
Fieldin başçılıq etdiyi nümayəndə heyətini qəbul etmişdir. 
Britaniya–Azərbaycan parlament qrupunun sədri bildirdi ki, 
başçılıq etdiyi qrupun fəaliyyətinin əsas istiqamətlərindən biri 
Azərbaycan haqqında məlumatları Böyük Britaniya par-
lamentinin üzvlərinə çatdırmaqdır. Azərbaycanın təkcə neft-qaz 
sahəsində deyil, eləcə də qeyri-neft sektorunda böyük potensiala 
malik olduğunu deyən Mark Field ölkələrimiz arasında kənd 
təsərrüfatı, turizm, idman, mədəniyyət və digər sahələrdə 
qarşılıqlı təcrübə mübadiləsi aparılacağına ümidvar olduğunu 
dedi. Ermənistan–Azərbaycan, Dağlıq Qarabağ münaqişəsinə 
toxunan britaniyalı qonaq münaqişə ilə bağlı son 20 ildə Azər-
baycan xalqının və hökumətinin böyük səbir nümayiş etdirdiyini 
və Azərbaycanın bu məsələ ilə bağlı keçirdiyi narahatlığın 
onlar tərəfindən başa düşüldüyünü bildirdi, səfər müddətində 
problemlə yaxından tanış olacaqlarını dedi. 
Dövlətimizin başçısı Britaniya–Azərbaycan parlament qru-
punun Azərbaycanda əldə edilən nailiyyətlər və qarşıda duran 
vəzifələrlə bağlı məlumatların Böyük Britaniyaya çatdırılmasını 
yüksək qiymətləndirdi. Prezident İlham Əliyev ölkələrimiz 
arasında ikitərəfli münasibətlərin uğurla inkişaf etdiyini və bir 
 86 
çox sahələri əhatə etdiyini vurğuladı, enerji sahəsində 
əlaqələrimizin uzun tarixə malik olduğunu dedi. Əlaqələrimizin, 
turizm, idman, mədəniyyət, qeyri-neft sektoruna investisiyaların 
qoyulması və digər sahələrdə genişləndirilməsinin önəmini qeyd 
edən dövlətimizin başçısı qarşılıqlı faydalı əməkdaşlığın daha 
da inkişaf etdirilməsi üçün imkanları araşdırmağın vacibliyini 
bildirdi. 
 
 
 87 
 
 
 
ZİVƏR BƏY ƏHMƏDBƏYOV PARKININ  
AÇILIŞI MƏRASİMİ 
 
26 may 2011-ci il 
 
Mayın 26-da metronun «Nizami» stansiyasının qarşı-
sındakı Zivər bəy Əhmədbəyov parkı açılmışdır. 
Azərbaycan Respublikasının Prezidenti İlham Əliyev məra-
simdə iştirak etmişdir. 
Bakı Şəhər İcra Hakimiyyətinin başçısı Hacıbala Abutalıbov 
görülən işlərlə bağlı dövlətimizin başçısına məlumat verdi. 
Zivər bəy Əhmədbəyov 1918–1920-ci illərdə Bakının ilk 
azərbaycanlı Baş memarı olub və şəhərin inkişafında mühüm 
rol oynayıb. O öz layihələrində Qərbi Avropa və Şərq memarlıq 
ənənələrini böyük məharətlə birləşdirib. Azərbaycan prezi-
dentinin sərəncamı ilə Zivər bəy Əhmədbəyovun adını daşıyan 
park salınmış və burada onun abidəsi ucaldılmışdır. 
Parkla üzbəüz bina Zivər bəy Əhmədbəyovun layihəsi əsa-
sında inşa edilib. Bildirildi ki, parkın ətrafında olan binaların 
tarixi memarlıq üslubu saxlanılmaqla fasadları təmir edi-
ləcəkdir. 
Görülmüş işlərlə tanış olan prezident İlham Əliyev müvafiq 
tapşırıqlarını verdi. 
 
 
 88 
 
 
 
RUSİYA FEDERASİYASI  HÖKUMƏTİNİN  
SƏDR MÜAVİNİ, RUSİYA FEDERASİYASI 
OLİMPİYA KOMİTƏSİNİN PREZİDENTİ 
ALEKSANDR JUKOV İLƏ GÖRÜŞ 
 
Prezident sarayı  
 
27 may 2011-ci il 
 
Azərbaycan Respublikasının Prezidenti İlham Əliyev mayın 
27-də Rusiya Federasiyası Hökumətinin sədr müavini, Rusiya 
Federasiyası Olimpiya Komitəsinin prezidenti Aleksandr Jukovu 
qəbul etmişdir. 
Rusiya Federasiyası Hökumətinin sədr müavini, Olimpiya 
Komitəsinin prezidenti Aleksandr Jukov Rusiya Federasiyasının 
Prezidenti Dmitri Medvedevin və Baş nazir Vladimir Putinin 
salamlarını dövlətimizin başçısına çatdırdı. 
Görüşdə Azərbaycan Respublikası ilə Rusiya Federasiyası 
arasında ikitərəfli münasibətlərin müxtəlif istiqamətlərdə, o cüm-
lədən iqtisadi sahədə uğurla inkişaf etdiyi vurğulandı, əlaqələ-
rimizin bundan sonra da genişlənəcəyinə əminlik ifadə olundu. 
Görüşdə, həmçinin beynəlxalq olimpiya hərəkatında Azərbaycan 
Milli Olimpiya Komitəsi ilə Rusiya Olimpiya Komitəsi arasında 
yüksək səviyyədə əməkdaşlığın həyata keçirildiyi qeyd olundu. 
Dövlətimizin başçısı Rusiya Federasiyasının Prezidenti Dmitri 
Medvedevin və Baş nazir Vladimir Putinin salamlarına görə 
minnətdarlığını bildirdi, onun da salamlarını Rusiya Federa-
siyasının Prezidentinə və Baş nazirinə çatdırmağı xahiş etdi. 
 
 
 89 
 
 
 
AZƏRBAYCAN XALQ CÜMHURİYYƏTİNİN 
ŞƏRƏFİNƏ UCALDILMIŞ ABİDƏNİ ZİYARƏT 
 
Azərbaycan Respublikasının Prezidenti İlham Əliyev 
mayın 27-də Respublika günü münasibətilə paytaxtın İstiq-
laliyyət küçəsində Azərbaycan Xalq Cümhuriyyətinin şərəfinə 
ucaldılmış abidəni ziyarət etmişdir. 
Abidənin önündəFəxri qarovul dəstəsi düzülmüşdü. 
Dövlətimizin başçısı abidənin önünə əklil qoydu. 
Azərbaycan Respublikasının Dövlət himni səsləndirildi. 
 
   * * * 
 
Mərasim başa çatdıqdan sonra Azərbaycan Respublikasının 
Prezidenti İlham Əliyev İstiqlaliyyət küçəsində və metronun 
«İçərişəhər» stansiyasının ətrafında görülmüş işlərlə tanış oldu. 
 90 
 
 
 
28 MAY – RESPUBLİKA GÜNÜ MÜNASİBƏTİLƏ 
RƏSMİ QƏBUL 
 
«Buta» sarayı 
 
27 may 2011-ci il 
 
Mayın 27-də «Buta» sarayında 28 May – Respublika 
gününə həsr olunmuş rəsmi qəbul təşkil edilmişdir. 
Azərbaycan Respublikasının Prezidenti İlham Əliyev rəsmi 
qəbulda iştirak etmişdir. 
Salona toplaşanlar prezident İlham Əliyevi hərarətlə 
qarşıladılar. 
Azərbaycanın Dövlət himni səsləndi. 
Dövlətimizin başçısı rəsmi qəbulda nitq söylədi. 
 
Azərbaycan prezidenti İlham Əliyevin nitqi 
 
Hörmətli xanımlar və cənablar! 
Əziz dostlar! 
Mən sizi və bütün Azərbaycan xalqını qarşıdan gələn 
Respublika günü münasibətilə ürəkdən təbrik edirəm, bütün 
Azərbaycan xalqına xoşbəxtlik, yeni-yeni uğurlar arzulayıram. 
Azərbaycan Xalq Cümhuriyyətinin yaradılması tarixi hadisə 
idi. Həm bizim xalqımız üçün, həm dünya miqyasında bu 
hadisənin çox böyük tarixi əhəmiyyəti var idi. Xalqımız üçün 
əhəmiyyəti ondan ibarət idi ki, əsrlər boyu müstəqillik arzusu 
ilə yaşamış Azərbaycan xalqı müstəqilliyə qovuşmuş, müstəqil 
dövlətini qurmuşdu. Dünya miqyasında əhəmiyyəti ondan ibarət 
idi ki, dünya tarixində ilk dəfə olaraq müsəlman Şərqində 
demokratik respublika yaradılmışdı. Azərbaycan dövləti və 
Azərbaycan xalqı Azərbaycan Xalq Cümhuriyyətinin qurucularının 
 91 
xatirəsinə böyük hörmətlə yanaşır. Bir neçə il bundan əvvəl Bakının 
mərkəzində Azərbaycan Demokratik Respublikasının şərəfinə abidə 
ucaldılmışdır. Bugünkü müstəqil Azərbaycan–Azərbaycan 
Demokratik Respublikasının varisidir. Azərbaycan Demokratik Res-
publikası iki ildən sonra süqut etdi. Ondan sonra Azərbaycanda 
sovet dövrü başlandı. Bütün çətinliklərə və ideoloji çərçivələrə 
baxmayaraq, o dövr də Azərbaycan üçün uğurlu olmuşdur. Sovet 
dövründə Azərbaycan inkişaf etmişdir, sosial-iqtisadi məsələlər öz 
həllini tapmışdır, savadsızlığa son qoyulmuşdur – hesab edirəm ki, 
bu, tarixi nailiyyətdir – Azərbaycanda elmin inkişafına təkan 
verilmişdir və xüsusilə XX əsrin 70-ci illərində Azərbaycanda 
sənaye potensialı formalaşmışdır. O potensial ki, bəzi hallarda bu 
gün müstəqil Azərbaycanın inkişafında da bunun çox böyük mənası 
vardır. Kənd təsərrüfatı inkişaf etmişdir. 
İdeoloji çərçivələrə baxmayaraq, o dövr də Azərbaycan üçün 
uğurlu olmuşdur. Ancaq müstəqil deyildik və müstəqillik arzuları 
ilə yaşamışdıq. 1991-ci ildə Sovet İttifaqının dağılması nəticə-
sində Azərbaycan yenidən müstəqilliyə qovuşmuşdur. Müstəqil-
liyimizin ilk illəri çox ağır keçmişdir. Bu barədə hamımız 
dəfələrlə öz fikirlərimizi bildirmişik. Xalqımız yaxşı xatırlayır ki, 
ötən əsrin 90-cı illərində Azərbaycanda gedən proseslər 
müstəqilliyimizə böyük təhlükə idi. Müstəqilliyimiz təhlükə 
altında idi və müstəqil həyatımız haqqında müxtəlif fikirlər, 
şayiələr dolaşırdı. Müstəqilliyimizin ilk illərində hökm sürən 
anarxiya, özbaşınalıq, hakimiyyətsizlik, xaos praktiki olaraq 
ölkəni iflic vəziyyətinə salmışdı. 
Ermənistanın Azərbaycana qarşı işğalçı siyasəti nəticəsində 
torpaqlarımızın işğal altına düşməsi, bununla bərabər, ölkə 
daxilində hakimiyyət uğrunda gedən mübarizə, vətəndaş 
müharibəsinin başlanması müstəqil həyatımıza çox böyük 
zərbələr vurmuşdur. 1993-cü ildə Azərbaycan xalqı həmişə 
olduğu kimi, müdriklik göstərmiş, Heydər Əliyevə müraciət 
edərək onu hakimiyyətə dəvət etmişdir. Xalqın dəstəyi ilə 
prezident vəzifəsinə seçilmiş Heydər Əliyev vəziyyəti yaxşılaş-
dırmaq və xoşagəlməz hallara son qoymaq üçün çox böyük səylər 
 92 
göstərmişdir. Qısa müddətdə bütün xoşagəlməz hallara, qanunsuz 
silahlı birləşmələrə son qoyuldu, onlar tərk-silah edildi, vətəndaş 
müharibəsi dayandırıldı, cəbhədə atəşkəs əldə olundu və bu, imkan 
verdi ki, Azərbaycan sürətli inkişafa qədəm qoysun. 
1993-cü ildən başlayaraq Azərbaycanda sabitlik və inkişaf dövrü 
başlanmışdır. Deyə bilərəm ki, dövlətçiliyimizin əsasları məhz 1993-
cü ildən sonra formalaşmağa başlamışdır. Azərbaycanda hüquqi 
dövlət quruculuğu prosesi sürətlə aparılmışdır. Müstəqil Azərbaycanın 
Konstitusiyası qəbul edilmişdir, ölkədə aparılan siyasi və iqtisadi 
islahatlar müsbət nəticələrini vermişdir. Azərbaycan beynəlxalq 
təcriddən çıxa, informasiya blokadasını yara bilmişdir. Azərbaycan 
haqqında keçən əsrin 90-cı illərinin əvvəllərində dünya ictimai rəyində 
formalaşmış, təhrif edilmiş təsəvvür dəyişdirilmişdir. Azərbaycan 
beynəlxalq aləmdə öz yerini tuta bilmişdir. Beynəlxalq təşkilatlara üzv 
olmuşdur. 1993-cü ildən başlayaraq bütün sahələrdə quruculuq və 
inkişaf meyilləri başlanmış və gücləndirilmişdir. Ölkə iqtisadiyyatı və 
müstəqil inkişaf üçün həlledici mahiyyət daşıyan neft kontraktları 
imzalanmışdır. Azərbaycana böyük həcmdə xarici sərmayənin 
gətirilməsi təmin edilmişdir. 1994-cü ildə bu məsələlər həll olunmağa 
başlayanda Azərbaycan dünyada çox riskli bir ölkə kimi tanınırdı və 
buraya investisiya qoymaq istəyənlərin sayı çox məhdud idi. Buna 
baxmayaraq, ölkəmiz üçün məqbul şərtlərlə neft kontraktları 
imzalanmışdır, Heydər Əliyevin neft strategiyası başlanmışdır və 
ölkənin uğurlu inkişafı təmin edilmişdir. 
1993–2003-cü illər Azərbaycan üçün, dövlətçiliyimiz üçün 
həlledici illər olmuşdur. O illərdə əldə edilmiş uğurlar bu gün 
də bizə imkan verir ki, ölkəmizi inamla irəliyə aparaq, bu 
siyasəti davam etdirək və qarşıda duran bütün vəzifələri 
layiqincə icra edək. 
2003-cü ildən sonrakı dövr ölkəmiz üçün çox uğurlu olmuşdur. 
Bu özünü bütün statistik rəqəmlərdə büruzə verir. 2003-cü ildən 
sonra ölkəmizdə siyasi və iqtisadi islahatlar davam etdirilmişdir. 
Azərbaycan beynəlxalq aləmdə yerini daha da möhkəmlətmiş,  
regional müstəvidə bizim təsir imkanlarımız xeyli artmışdır. Bu 
gün Azərbaycan tərəfindən irəli sürülmüş təşəbbüslər regional 
 93 
inkişafın istiqamətlərini yüksək səviyyədə müəyyən edir. Siyasi 
islahatlarla yanaşı, iqtisadi sahədə böyük uğurlar əldə edilmişdir. 
Son 7-8 ildə ölkəmizin ümumi daxili məhsulu 3 dəfə artmışdır. Bu, 
dünyada analoqu olmayan bir göstəricidir. Sənaye istehsalı da 
təxminən 3 dəfə artmışdır. Yoxsulluq səviyyəsində yaşayanların 
sayı 5 dəfə azalmışdır və bu gün bu rəqəm Azərbaycanda 9,1 faiz 
təşkil edir. Əminəm ki, görülən və görüləcək əlavə tədbirlər nəti-
cəsində biz ilin sonuna qədər yoxsulluğun daha da aşağı düşməsinə 
nail olacağıq. Ölkəmizdə bir milyona yaxın yeni iş yerləri 
açılmışdır ki, onların mütləq əksəriyyəti daimi iş yerləridir. Ölkə 
iqtisadiyyatının şaxələndirilməsi üçün çox ciddi addımlar 
atılmışdır və beləliklə, ölkəmizin iqtisadiyyatı artıq dayanıqlı 
iqtisadiyyatdır. Beynəlxalq aləmdə beynəlxalq maliyyə qurumları 
tərəfindən ölkədə aparılan iqtisadi islahatlara verilən yüksək 
qiymət mənim sözlərimi bir daha təsdiqləyir. 
Son illər Azərbaycanda uğurlu enerji siyasəti aparılmışdır. 
Enerji təhlükəsizliyimizi tam şəkildə təmin edə bilmişik. Nəinki 
özümüzü təmin edə bilmişik, eyni zamanda, başqa ölkələrin 
enerji təhlükəsizliyi məsələlərinə töhfəmizi veririk. 
Ölkədə ictimai-siyasi vəziyyət çox müsbətdir. Çünki son illər 
Azərbaycan xalqının rifah halının yaxşılaşdırılması sayəsində biz 
bütün bu nailiyyətlərə çata bilmişik. Bu gün Azərbaycan sürətlə 
inkişaf edən, dinamik, müasir ölkədir. O ölkədir ki, burada bütün 
məsələlər ədalətli şəkildə həll olunur. Azərbaycanda bütün 
xalqların nümayəndələri bir ailə kimi yaşayır. Bu da nadir 
təcrübədir. Qürur hissi ilə deyə bilərəm ki, bu təcrübə dünyada 
öyrənilir. Azərbaycanda ənənəvi xarakter daşıyan, artıq bir neçə 
dəfə keçirilmiş dinlərarası və mədəniyyətlərarası müxtəlif dialoq 
forumları bir daha onu göstərir ki, Azərbaycan bu cür tədbirlərin 
təşkili üçün çox məqbul bir ölkədir. 
Ölkəmizdə bütün istiqamətlər üzrə konkret proqramlar icra 
edilir. İstər sosial məsələlərin həllində, istərsə də iqtisadi islahat-
ların həyata keçirilməsində regional inkişaf proqramı uğurla icra 
edilir. Artıq ikinci proqramı icra edirik. Proqramın icrası 
nəticəsində bütün bölgələrimiz abadlaşır, şəhərlərimiz gözəlləşir. O 
 94 
ki qaldı Bakı şəhərinə, Bakı bu gün dünyanın ən gözəl 
şəhərlərindən biridir. Bakının gözəlliyi artıq həqiqətdir, ölkəmizə 
və paytaxtımıza gələn bütün qonaqlar bunu görür və qeyd edirlər. 
Bir sözlə, ölkə qarşısında duran əsas vəzifələr həllini tap-
maqdadır. Ölkə iqtisadiyyatı dayanıqlığını dünyada hökm sürən 
maliyyə və iqtisadi böhran zamanı göstərmişdir. Hətta böhranlı 
illərdə iqtisadiyyatımız artmışdır və bütün investisiya layihələri 
icra edilmişdir. Keçən il ölkə iqtisadiyyatına 16 milyard dollar 
sərmayə qoyulmuşdur. Hesab edirəm ki, bu il bu rəqəm daha da 
böyük olacaqdır. Bu il büdcəmizə edilən əlavələr, yəni dürüstləşmə 
nəticəsində tarixdə ilk dəfə Azərbaycanın büdcəsi 20 milyard 
dollardan çox olacaqdır. Bu, böyük nailiyyətdir, böyük 
göstəricidir. Nəzərə alsaq ki, 2003-cü ilin dövlət büdcəsi cəmi 1,2 
milyard dollar idi, biz əyani şəkildə görərik ki, son 7-8 il ərzində 
bu istiqamətdə böyük işlər görülmüşdür. Büdcəmizin artımı bizə 
imkan verir ki, Azərbaycanda həm infrastruktur layihələri icra 
edilsin, həm də sosial məsələlər öz həllini tapsın. Son illər  maaşlar 
və pensiyalar bir neçə dəfə artırılmışdır. Bu gün pensiyaların orta 
həcmi əməkhaqqının orta həcminin 40 faizini təşkil edir. Bu da 
onu göstərir ki, Azərbaycan özünü dünyaya sosial dövlət kimi 
təqdim edir. Bizim siyasətimiz məhz bundan ibarətdir. 
Bazar iqtisadiyyatına sadiqliyimiz şübhə doğurmur. Ölkə 
iqtisadiyyatının 80 faizdən yuxarı hissəsi özəl sektorda formalaşır. 
Bununla bərabər, çox güclü sosial siyasət aparılır. Əsaslı iqtisadi 
islahatların aparılması güclü sosial siyasətlə tamamlanırdı və məhz 
buna görə biz imkan vermədik ki, köklü iqtisadi islahatlar 
insanların yaşayış səviyyəsinə mənfi təsir göstərsin. Əksinə, 
Azərbaycanda ildən-ilə maddi rifah, insanların yaşayış səviyyəsi 
artır və bütün sosial məsələlər öz həllini tapır. 
Ölkə qarşısında duran əsas problem, bizim üçün ən ağrılı 
problem Ermənistan–Azərbaycan, Dağlıq Qarabağ münaqişəsi-
nin həll olunmamasıdır. Bütün səylərimizə baxmayaraq, bu 
günə qədər bu münaqişə öz həllini tapmamışdır. Azərbaycanın 
dünya birliyi tərəfindən tanınmış ərazi bütövlüyü pozulubdur. 
Bildiyiniz kimi, BMT Təhlükəsizlik Şurasının dörd qətnaməsi 
 95 
icra edilmir. O qətnamələrdə işğalçı qüvvələrin 
torpaqlarımızdan qeyd-şərtsiz çıxarılması tələb edilir. ATƏT-in, 
Avropa parlamentinin, Avropa Şurasının, digər beynəlxalq 
təşkilatların qərar və qətnamələri Ermənistan tərəfindən icra 
edilmir. Belə olan halda biz beynəlxalq ictimaiyyətin, 
beynəlxalq qüvvələrin bu məsələ ilə bağlı daha fəal olmasını 
istəyirik. Ermənistan–Azərbaycan, Dağlıq Qarabağ münaqişəsi 
öz həllini tezliklə tapmalıdır. Bizim ərazi bütövlüyümüz 
pozulubdur. Bizə qarşı etnik təmizləmə siyasəti aparılmışdır. 
Bir milyondan artıq azərbaycanlı öz doğma torpağında qaçqın-
köçkün vəziyyətinə düşmüşdür və bu ədalətsizlik davam edir. 
Dağlıq Qarabağ əzəli Azərbaycan torpağıdır. Azərbaycanın 
ərazi bütövlüyü Dağlıq Qarabağ daxil olmaq şərti ilə bütün 
dünya tərəfindən, Birləşmiş Millətlər Təşkilatı tərəfindən 
tanınır. Azərbaycanın ərazi bütövlüyü tam şəkildə bərpa 
edilməlidir. 
Biz ümid edirik ki, danışıqlar öz nəticəsini verəcəkdir. Bu 
ümidləri möhkəmləndirən amillər son aylar ərzində kifayət 
qədər çox olmuşdur. Deyə bilərəm ki, son aylar ərzində ilk dəfə 
olaraq Minsk qrupunun həmsədr ölkələri tərəfindən status-
kvonun dəyişdirilməsi ilə bağlı bəyanatlar verilməyə 
başlanmışdır. Bu günə qədər – baxmayaraq ki, Minsk qrupu 
1992-ci ildə yaranıb və atəşkəs rejimi 1994-cü ildən qüvvədədir 
– biz bu barədə belə dəqiq və ciddi bəyanatlar eşitməmişdik. 
Status-kvonun dəyişdirilməsi o deməkdir ki, işğalçı qüvvələr 
işğal edilmiş torpaqlardan çıxarılmalıdır və Azərbaycanın ərazi 
bütövlüyü bərpa edilməlidir. 
Dünən Minsk qrupuna həmsədrlik edən ölkələrin dövlət 
başçılarının birgə bəyanatı verildi. Bu bəyanatda da təxminən 
oxşar fikirlər səslənir ki, məsələ tezliklə öz həllini tapmalıdır. Biz 
də bunun tərəfdarıyıq və məsələnin tezliklə həll olunmasında ən 
çox maraqlı olan tərəf Azərbaycandır. Biz dəfələrlə bu barədə həm 
rəsmi bəyanatlarda, həm aparılan danışıqlarda fikrimizi və 
narahatlığımızı ifadə etmişik. Ermənistan tərəfinə imkan 
verilməməlidir ki, danışıqları süni şəkildə uzatsın və danışıqlar 
 96 
prosesini sonsuz etsin. Son bəyanat bu mövqeni dəstəkləyir ki, 
məsələ tezliklə  Helsinki Yekun Aktının əsasında öz həllini 
tapmalıdır. Bu da çox mühüm bəyanatdır və birinci dəfə deyil ki, 
səslənir. Ancaq bunu da deyə bilərəm ki, son müddət ərzində 
Helsinki Yekun Aktına bütün sənədlərdə istinad edilir. Helsinki 
Yekun Aktında isə ərazi bütövlüyü prinsiplərinin xalqların öz 
müqəddəratını müəyyənetmə prinsipləri ilə heç bir ziddiyyəti 
yoxdur. Əksinə, orada prinsiplərin prioritetləri də sadalanır və hər 
bir xalqın öz müqəddəratını təyinetmə hüquqları ölkələrin ərazi 
bütövlüyünü pozmamalıdır və bu da münaqişənin həlli üçün 
yeganə düsturdur. 
Azərbaycanın ərazi bütövlüyü bərpa edilməlidir,  vətəndaşlar  
doğma dədə-baba torpaqlarına qayıtmalıdırlar. Ondan sonra 
bölgədə sülh və əməkdaşlıq yarana bilər və bütün tərəflər 
hadisələrin bu cür inkişafından ancaq fayda götürə bilərlər. 
Bizim qəti mövqemiz bundan ibarətdir. Bir də demək istəyirəm 
ki, heç vaxt Azərbaycan dövləti Dağlıq Qarabağa müstəqillik 
verilməsi ilə barışmayacaq, heç vaxt buna razılıq 
verməyəcəkdir.  
Hər bir bayram günündə görülmüş işlərə qiymət verilir. 
Keçmiş illərdə görülmüş işlər bir daha təhlil edilir. Biz çatış-
mayan məqamları xüsusilə qeyd edirik ki, gələcək fəaliyyə-
timizdə daha da səmərəli iş görə bilək. Bununla bərabər, hər bir 
bayram günündə biz gələcək haqqında fikirlərimizi ifadə edirik, 
gələcək planlarımız haqqında ictimaiyyətə məlumat veririk. Bu, 
canlı prosesdir. Bu proses daim qüvvədədir və ölkəmizin 
dinamik inkişafı üçün bu, mütləq lazımdır. Bu gün də fürsətdən 
istifadə edərək gələcək planlarımız və vəzifələr haqqında bir 
neçə kəlmə demək istərdim. 
Mən tam əminəm ki, növbəti illərdə də Azərbaycanın uğurlu 
və dayanıqlı inkişafı təmin ediləcəkdir. Biz növbəti illərdə 
siyasi islahatları davam etdirəcəyik. Bu günə qədər görülən işlər 
təqdirəlayiqdir, ancaq daha da böyük işlər görülməlidir. 
Demokratiyanın inkişafı istiqamətində çox böyük addımlar 
atılmışdır və bu istiqamətdə yeni addımlar atılmalıdır. 
 97 
Azərbaycanda bütün sahələrdə demokratik prinsiplər bərqərar 
olunmalıdır. Azərbaycanda hüquqi dövlət quruculuğu uğurla 
gedir və bu istiqamətdə əlavə addımların atılması gözlənilir. Bu 
həm xalqın, həm də zamanın tələbidir. Biz müasir dövlət 
qururuq. O dövlət ki, burada bütün demokratik azadlıqlar 
mövcuddur. Biz bu müsbət meyilləri gücləndirməliyik. 
Ölkəmizdə xoşagəlməz hallara qarşı çox ciddi mübarizə 
aparılır. Bu mübarizə nəticələrini verməkdədir. Korrupsiyaya, 
rüşvətxorluğa qarşı mübarizə bəhrəsini verir. Addımlarımız 
xalq tərəfindən dəstəklənir. Bir daha bu kürsüdən bəyan etmək 
istəyirəm ki, biz bu yoldan dönməyəcəyik. Korrupsiyaya, 
rüşvətxorluğa, xoşagəlməz hallara qarşı bundan sonra da ciddi 
mübarizə aparacağıq. Görəndə ki, bu mübarizə nəticə verir, bu 
bizim gücümüzü daha da artırır və bizi daha da ruhlandırır. 
Ölkəmizin iqtisadiyyatının şaxələndirilməsi üçün əlavə 
tədbirlər görüləcəkdir. Dövlət büdcəmizin imkanları qeyd 
etdiyim kimi, kifayət qədərdir. Bununla bərabər, ölkə iqtisa-
diyyatına xaricdən və yerli sahibkarlar tərəfindən qoyulan 
investisiyaların həcmi artır. Azərbaycan investisiyaların cəlb 
edilməsi istiqamətində çox böyük addımlar atmışdır. Adam-
başına düşən xarici sərmayələrin həcminə görə həmişə olduğu 
kimi, biz MDB məkanında qabaqcıl yerlərdəyik,  daxili 
investisiyalar xarici investisiyaları üstələyir. Bu onu göstərir ki, 
həm dövlət xətti ilə qoyulan sərmayə səmərəsini verir,  həm də 
özəl sektor  güclənib və ölkə iqtisadiyyatına sərmayə qoyur. 
Özəl sektorun güclənməsi dövlət tərəfindən göstərilən 
dəstəyin hesabına mümkün olmuşdur. Dövlət kreditləri, güzəştli 
şərtlərlə verilən kreditlər, sahibkarlığa dövlət və prezident 
tərəfindən göstərilən dəstək özəl sektorun möhkəmlənməsinə, 
güclənməsinə gətirib çıxarır. Biz o vəziyyətə gəlmişik ki, bu 
gün Azərbaycan şirkətləri başqa ölkələrin iqtisadiyyatına, 
infrastrukturuna milyardlarla dollar məbləğində sərmayə qoyur. 
İnvestisiya portfelimiz də çoxşaxəlidir. Bu bizə həm siyasi, həm 
də iqtisadi mənfəət gətirəcəkdir. 
 98 
İqtisadi sahədə şaxələndirmə ilə yanaşı, idxalı əvəzləyən 
məhsulların buraxılması üçün dövlət tərəfindən əlavə tədbirlər 
görüləcəkdir. Bu istiqamətdə böyük uğurlara nail ola bilmişik. 
Daha da fəal işləməliyik. Hazırda iqtisadi sahədə vacib 
məsələlərdən biri ərzaq təhlükəsizliyimizi təmin etməkdir. Bu 
istiqamətdə də böyük addımlar atılır, istehlak olunan ərzaq 
məhsullarının bir çoxu Azərbaycanda istehsal edilir. Halbuki bir 
neçə il əvvəl biz tam şəkildə idxaldan asılı idik. Bu gün nəinki 
özümüzü təmin edirik, eyni zamanda, ərzaq məhsullarımızı 
xarici bazarlara da ixrac edirik. Növbəti illərdə ərzaq 
təhlükəsizliyimizlə bağlı əlavə tədbirlərin görülməsi nəticəsində 
Azərbaycan özünü əsas ərzaq məhsulları ilə 100 faiz 
səviyyəsində təmin edəcək, eyni zamanda, bu sahədə güclü 
ixrac imkanlarımız yaranacaqdır. 
Maaşlar, pensiyalar mütəmadi qaydada qaldırılır, sosial 
infrastrukturun yaradılması üçün böyük vəsait ayrılır. Son illərdə 
Azərbaycanda 2 mindən artıq məktəb, yüzlərlə tibb mərkəzi, 31 
Olimpiya İdman Kompleksi, mədəniyyət ocaqları tikilmişdir. Bir 
sözlə, sosial blok daim diqqət mərkəzindədir. Növbəti illərdə bu 
sahəyə daha da böyük vəsait qoyulacaqdır və buna ehtiyac vardır. 
İstəyirik ki, Azərbaycanda yoxsulluq şəraitində yaşayanların sayı 
sıfıra bərabər olsun.  
Azərbaycan beynəlxalq əlaqələr istiqamətində çox düşü-
nülmüş və balanslaşdırılmış siyasət aparır. Bu siyasət xalq 
tərəfindən dəstəklənir. Bu siyasət imkan verir ki, bütün ölkələrlə 
qarşılıqlı maraq əsasında bərabərhüquqlu əlaqələr yaradaq, 
onları möhkəmləndirək. Biz bu yanaşmanın tərəfdarıyıq. İlk 
növbədə, qonşu ölkələrlə əlaqələrimiz daha da güclü olmalıdır. 
Biz bu əlaqələri tərəfdaşlıq əlaqələri kimi qiymətləndiririk. 
Növbəti illərdə xarici siyasətimizin bu istiqamətinə daha da 
böyük diqqət veriləcəkdir. Biz bu bölgədə yaşayırıq və 
qonşularla münasibətlərimizin inkişafı bizim üçün prioritet 
məsələdir. 
Ermənistana gəldikdə, bundan sonra da Ermənistanı bütün 
regional layihələrdən təcrid etmək üçün biz öz səylərimizi 
 99 
göstərəcəyik. Biz bunu gizlətmirik. Bu bizim siyasətimizdir. 
Ermənistan torpaqlarımızı işğal edib. Bu siyasət işğala son 
qoyulanadək davam etdiriləcəkdir. Sülh müqaviləsi bağlanarsa, 
Ermənistan da regional layihələrə cəlb oluna bilər. Bu onların 
addımlarından asılı olacaqdır. 
Qonşu ölkələrlə bərabər, biz bütün başqa ölkələrlə ikitərəfli 
formatda əlverişli və bərabərhüquqlu əlaqələrin qurulmasına 
çalışırıq, buna nail ola bilmişik. Dostlarımızın, tərəfdaşlarımızın 
sayı artır və artıq Azərbaycan dünyada etibarlı tərəfdaş kimi 
tanınır. Beynəlxalq təşkilatlarla əlaqələrimiz inkişafdadır. Biz 
bütün beynəlxalq təşkilatlarla əməkdaşlıq etməyə hazırıq. Üzv 
olduğumuz təşkilatlarla əlaqələrimiz, əlbəttə ki, daha da fəaldır. 
Biz üzv olduğumuz təşkilatlar qarşısında götürdüyümüz 
öhdəlikləri vaxtında yerinə yetiririk. Üzv olmadığımız 
beynəlxalq təşkilatlar qarşısında heç bir öhdəliyimiz yoxdur və 
ola da bilməz. Çünki biz o təşkilatların üzvü deyilik. Üzv 
olmadığımız təşkilatlarla siyasətimizi yalnız tərəfdaşlıq və bir-
birinin işinə qarışmamaq prinsipləri üzərində qururuq və qarşı 
tərəfdən də eyni yanaşmanı gözləyirik. 
 Bu  gün enerji təhlükəsizliyi məsələləri ilə bağlı bir-iki 
kəlmə demək istərdim. Bu istiqamətdə böyük addımlar 
atılmışdır. Ölkə daxilində enerji təhlükəsizliyi ilə bağlı bütün 
məsələləri uğurla və yüksək səmərə ilə həll edə bilmişik. Bu 
gün çoxşaxəli enerji nəqliyyatı infrastrukturu yaradılıbdır. Azər-
baycanın 7 neft və qaz kəməri vardır ki, təbii resurslarımızı 7 
istiqamətdə dünya bazarlarına çıxarır. Bu, sözün əsl mənasında, 
şaxələndirmədir. Bəzi ölkələr şaxələndirmə məsələləri ilə bağlı 
indi fəal işləyirlər, o cümlədən Azərbaycanla da danışıqlar 
aparırlar. Biz isə şaxələndirmə siyasətimizi uğurla başa 
vurmuşuq. Növbəti illərdə artıq yalnız bu marşrutlar əsasında 
ixrac imkanlarımızı genişləndirə bilərik. Çünki bu 7 
istiqamətdən başqa, daha heç bir istiqamət qalmayıb. Enerji 
resurslarımız qonşu ölkələrə nəql edilir. Gələcəkdə aparılacaq 
danışıqlardan asılı olaraq biz istənilən istiqamət üzrə enerji 
 100 
resurslarımızın ixracının həcmini artıra bilərik. Yenə də 
deyirəm ki, bu, aparılacaq danışıqlardan asılı olacaqdır. 
Bu il biz müstəqilliyimizin 20 illiyini qeyd edirik. 20 il bö-
yük tarixi mərhələdir. Birinci 2 ili çıxmaq şərti ilə Azərbaycan 
20 il ərzində çox uğurla və inamla inkişaf edib, ölkə qarşısında 
duran bütün vəzifələr icra edilib, ölkəmiz güclənib və dünya 
xəritəsində öz layiqli yerini tuta bilibdir. 
Bu gözəl dövlət bayramı ərəfəsində bir daha bütün 
Azərbaycan xalqını Müstəqillik bayramı – Respublika günü 
münasibətilə ürəkdən təbrik edirəm, bütün Azərbaycan xalqına 
uğurlar və xoşbəxtlik arzulayıram. Sağ olun. 
 
 
 
 
 
 
 
 
 101 
 
 
 
TÜRKİYƏNİN QURU QOŞUNLARI TƏLİM VƏ 
DOKTRİNA KOMANDANI  SALDIRAY BERKİN 
BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
Prezident sarayı  
 
29 may 2011-ci il 
 
 Azərbaycan Respublikasının Prezidenti İlham Əliyev 
mayın 29-da Türkiyənin Quru Qoşunları Təlim və Doktrina 
Komandanı Saldıray Berkin başçılıq etdiyi nümayəndə heyətini 
qəbul etmişdir. 
Türkiyənin Quru Qoşunları Təlim və Doktrina Komandanı 
Saldıray Berk 1996–98-ci illərdə Bakıda çalışdığı zaman 
xalqımızın ümummilli lideri Heydər Əliyevlə görüşlərini böyük 
məmnunluq hissi ilə xatırlatdı. Türkiyəli qonaq ölkəmizə əvvəlki 
səfərindən ötən dövr ərzində Bakıda çox böyük inkişafın şahidi 
olduğunu vurğuladı. 
Görüşdə Azərbaycan ilə Türkiyə arasında dostluq və qar-
daşlıq münasibətlərinin müxtəlif istiqamətlərdə, o cümlədən 
müdafiə və hərbi sənaye sahələrində uğurla inkişaf etdiyi 
bildirildi və bu sahədə əməkdaşlığın bundan sonra daha da 
genişlənəcəyinə əminlik ifadə olundu. 
 
 
 
 102 
 
 
 
İTALİYAYA İŞGÜZAR  SƏFƏR 
 
1 iyun 2011-ci il  
 
İyunun 1-də Azərbaycan Respublikasının Prezidenti 
İlham Əliyev İtaliya Respublikasının Prezidenti Ciorcio Napo-
litanonun dəvəti ilə İtaliyanın birləşməsinin 150 illiyinə həsr 
olunmuş tədbirlərdə iştirak etmək üçün paytaxt Romaya 
gəlmişdir. 
 
 
 
 
 103 
 
 
 
MOLDOVA RESPUBLİKASININ PREZİDENTİ 
VƏZİFƏSİNİ İCRA EDƏN MARİAN LUPU İLƏ 
GÖRÜŞ 
 
Roma  
 
1 iyun 2011-ci il 
 
Azərbaycan Respublikasının Prezidenti İlham Əliyev iyunun 
1-də Romada onun üçün ayrılmış iqamətgahda Moldova 
Respublikasının Prezidenti vəzifəsini icra edən Marian Lupu ilə 
görüşmüşdür. 
Görüşdə Azərbaycan ilə Moldova arasında ikitərəfli müna-
sibətlərin uğurlu inkişafından məmnunluq ifadə olundu, öl-
kələrimizin beynəlxalq təşkilatlarda bir-birinin mövqeyini dəs-
təkləməsinin önəmi qeyd edildi, əlaqələrimizin daha da ge-
nişləndirilməsi üçün yaxşı potensialın olduğu vurğulanaraq bu 
potensialın reallaşdırılması ilə bağlı fikir mübadiləsi aparıldı. 
 
 
 
 104 
 
 
 
İTALİYANIN «EDİSON» ŞİRKƏTİNİN BAŞ 
İCRAÇI DİREKTORU BRUNO LESKÖ İLƏ 
GÖRÜŞ 
 
Roma  
 
1 iyun 2011-ci il 
 
Azərbaycan Respublikasının Prezidenti İlham Əliyev 
iyunun 1-də onun üçün ayrılmış iqamətgahda İtaliyanın 
«Edison» şirkətinin Baş icraçı direktoru Bruno Leskönü qəbul 
etmişdir. 
Görüşdə Azərbaycan Respublikası Dövlət Neft Şirkəti ilə 
«Edison» şirkəti arasında uğurlu əməkdaşlığın həyata keçi-
rildiyi vurğulandı, Türkiyə–Yunanıstan–İtaliya qaz kəməri layi-
həsinin həyata keçirilməsinin perspektivləri ilə bağlı məsələlər 
müzakirə edildi. 
 
 
 
 
 
 105 
 
 
 
«TECHNİP-İTALY»(TEKNİP İTALİYA) 
ŞİRKƏTİNİN BAŞ İCRAÇI DİREKTORU  
MARKO VİLLAN İLƏ GÖRÜŞ 
 
Roma  
 
1 iyun 2011-ci il 
 
Azərbaycan Respublikasının Prezidenti İlham Əliyev 
iyunun 1-də onun üçün ayrılmış iqamətgahda neft-qaz və neft-
kimya sənayesi üçün mühəndis və texnoloji avadanlıq istehsal 
edən «Technip-İtaly» (Teknip İtaliya) şirkətinin Baş icraçı 
direktoru Marko Villanı qəbul etmişdir. 
Görüşdə Azərbaycan Respublikasının Dövlət Neft Şirkəti ilə 
«Technip-İtaly» şirkəti arasında müxtəlif sahələrdə əmək-
daşlığın perspektivləri ətrafında fikir mübadiləsi aparıldı. 
 
 
 
 
 
 106 
 
 
 
İTALİYANIN BİRLƏŞMƏSİNİN 150 İLLİYİNƏ  
VƏ RESPUBLİKA GÜNÜNƏ HƏSR OLUNMUŞ 
TƏNTƏNƏLİ BAYRAM MƏRASİMİ 
 
Roma  
 
2 iyun  2011-ci il 
 
İyunun 2-də Romada İtaliyanın birləşməsinin 150 illiyinə 
və Respublika gününə həsr olunmuş rəsmi parad keçirilmişdir. 
Azərbaycan Respublikasının Prezidenti İlham Əliyev İtaliya 
Respublikasının Prezidenti Ciorcio Napolitanonun dəvəti ilə 
bayram mərasimində iştirak etmişdir. 
Mərasimin iyunun 2-də keçirilməsi isə 65 il əvvəl – 1946-cı 
il iyunun 2-də referendum yolu ilə monarxiyanın ləğvi və İtali-
yanın respublika elan olunması ilə bağlıdır. 
Bayram mərasimində iştirak etmək üçün paytaxt Romaya 80-
dən çox ölkənin nümayəndə heyəti gəlmişdir. Ölkələrin 
əksəriyyəti dövlət və hökumət başçıları səviyyəsində təmsil 
olunmuşdur. 
İtaliyanın birləşməsi bu ölkə tarixinin ən önəmli səhifə-
lərindən biridir. XIX əsrin ilk illərində İtaliyanın I Napoleon 
tərəfindən işğal edilərək Fransa təbəəliyinə qatılması ölkədə 
böyük narazılıqlara səbəb olmuşdu. Napoleon Bonapart taxtdan 
endirildikdən sonra Vyana Konqresi İtaliyanın işğaldan əvvəlki 
krallıqlara verilməsi ideyasını dəstəkləmişdi. Beləliklə, Papalıq 
dövləti, Sardiniya–Piemonte, Toskana, Modena və 
Lombardiya–Venesiya krallıqları yenidən qurulmuşdur. 
Bu ərəfədə «Karbonari» adlandırılan gizli dərnəklər İtali-
yanın birləşməsi istiqamətində fəaliyyətə başlamışdır. Cüzeppe 
Mazzini və Cüzeppe Haribaldinin rəhbərlik etdiyi bu dər-
nəklərin fəaliyyəti nəticəsində birləşmə ideyası İtaliyada tədri-
 107 
cən ümummilli məsələyə çevrilmişdir. Birləşmə məsələsində 
Fransanın da dəstəyini almağa müvəffəq olan İtaliya 1859-cu 
ildə bu ölkə ilə birlikdə Avstriyanı məğlub etmiş və təsir 
dairəsində olan bütün İtaliya krallıqları Sürix sülhü ilə onun 
nəzarətindən çıxmışdır. 
1861-ci ildə paytaxtı əvvəlcə Turin, sonra Florensiya, daha 
sonra Roma olmaqla, birləşmiş İtaliya Krallığı yaranmışdır. 
1946-cı ildən etibarən isə İtaliya respublikadır. İndi bu ölkə 
Avropanın qabaqcıl dövlətlərindən biridir. 
Romada bayram təntənələrinin mərkəzi «İmperator forum-
ları» meydanıdır. Bu meydan Romanın məşhur Venesiya pros-
pektini Kolizeylə birləşdirir. İndiki bayramın əsas mərasimi də 
məhz bu meydanda olmuşdur. Burada təntənəli rəsmi parad 
keçirilmişdir. İtaliya hökuməti 150 il əvvəl ölkənin birləşmə-
sində iştirak etmiş müxtəlif millətlərin nümayəndələrini və 
müttəfiq dövlətlərin hərbçilərini də hərbi parada dəvət etmişdir. 
Paradda 5 mindən çox hərbçi iştirak etmişdir. Azərbaycan 
Silahlı Qüvvələrinin hərbçiləri də paradda Dövlət bayrağı ilə 
təntənəli keçid etmişlər. 
Sonda aviasiya şousu nümayiş etdirilmişdir. 
 
 
 
 
 108 
 
 
 
İTALİYA PREZİDENTİ  
CİORCİO NAPOLİTANONUN ADINDAN  
VERİLMİŞ ZİYAFƏTDƏ İŞTİRAK 
 
Roma 
 
2 iyun 2011-ci il 
 
İyunun 2-də axşam Romanın «Kurinale» sarayında İta-
liyanın birləşməsinin 150 illiyinə və Respublika gününə həsr 
olunmuş bayram mərasiminə qatılan nümayəndə heyəti baş-
çılarının şərəfinə konsert proqramı təşkil edilmişdir. 
Sonra İtaliya prezidenti Ciorcio Napolitanonun adından 
nümayəndə heyəti başçılarının şərəfinə rəsmi ziyafət verilmişdir. 
Azərbaycan Respublikasının Prezidenti İlham Əliyev mə-
rasimdə iştirak etmişdir. 
 
Səfər başa çatdı 
 
İtaliya Respublikasının Prezidenti Ciorcio Napolitanonun 
dəvəti ilə İtaliyanın birləşməsinin 150 illiyi və Respublika günü 
münasibətilə paytaxt Romada keçirilmiş təntənəli bayram 
mərasimində iştirak edən Azərbaycan Respublikasının 
Prezidenti İlham Əliyevin işgüzar səfəri iyunun 3-də başa 
çatmışdır. 
* * * 
 
Həmin gün prezident İlham Əliyev Bakıya qayıtmışdır. 
Dövlətimizin başçısını Heydər Əliyev Beynəlxalq Aero-
portunda Baş nazir Artur Rasizadə, Prezident Administrasiya-
sının rəhbəri Ramiz Mehdiyev və Bakı Şəhər İcra Hakimiy-
yətinin başçısı Hacıbala Abutalıbov qarşıladılar. 
 109 
 
 
 
 
BEYNƏLXALQ FUTBOL ASSOSİASİYALARI 
FEDERASİYASININ (FİFA) PREZİDENTİ  
CƏNAB YOZEF BLATTERƏ 
 
Hörmətli cənab Blatter! 
Beynəlxalq Futbol Assosiasiyaları Federasiyasının prezi-
denti vəzifəsinə yenidən seçilməyiniz münasibətilə Sizi səmimi-
qəlbdən təbrik edirəm. 
Bu məsul vəzifəyə seçilməyiniz dünya futbolunun inkişafı, 
milyonların sevimli idman növünün təbliği və yayılması 
sahəsində xidmətlərinizə verilən yüksək qiymətdir. Əminəm ki, 
Azərbaycan ilə rəhbərlik etdiyiniz dünya futbol təşkilatı 
arasındakı əlaqələr, səmərəli əməkdaşlığımız bundan sonra da 
müvəffəqiyyətlə davam edəcəkdir. 
Sizə möhkəm cansağlığı, xoşbəxtlik, yeni-yeni uğurlar 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 3 iyun 2011-ci il 
 
 
 
 
 
 
 
 
 
 110 
 
 
 
 
 
FİFA-nın PREZİDENTİ YOZEF BLATTER VƏ 
UEFA-nın PREZİDENTİ MİŞEL PLATİNİ İLƏ 
GÖRÜŞ 
 
Prezident sarayı  
 
5 iyun 2011-ci il 
 
Azərbaycan Respublikasının Prezidenti İlham Əliyev 
iyunun 5-də FİFA-nın prezidenti Yozef Blatteri və UEFA-nın 
prezidenti Mişel Platinini qəbul etmişdir. 
Dövlətimizin başçısı Yozef Blatteri növbəti dəfə FİFA-nın 
prezidenti seçilməsi münasibətilə təbrik etdi və bu yüksək posta 
seçildikdən sonra ilk səfərini Azərbaycana etməsinin önəmini 
qeyd etdi. Prezident İlham Əliyev Yozef Blatterin dünya futbol 
ictimaiyyətinin böyük dəstəyi ilə FİFA-nın prezidenti 
seçilməsinə toxunaraq bunu onun rəhbərliyi ilə FİFA-nın səmə-
rəli fəaliyyətinin nəticəsi kimi qiymətləndirdi. Dövlətimizin 
başçısı Yozef Blatter ilə Bakıda və Sürixdə keçirdiyi görüşləri 
xatırlatdı. Azərbaycan futbolunun 100 illiyi münasibətilə keçi-
rilən tədbirlərdə iştirak etmək üçün ölkəmizə səfər etdiyinə görə 
Yozef Blatterə təşəkkürünü bildirən prezident İlham Əliyev 
onun səfərinin maraqlı və uğurlu olacağına əminliyini bildirdi. 
FİFA-nın prezidenti Yozef Blatter ölkəmizə yenidən səfər 
etməsindən və Azərbaycan prezidenti ilə görüşündən məm-
nunluğunu ifadə etdi. O, Azərbaycan futbolunun 100 illiyi 
münasibətilə keçirilən tədbirlərdə iştirak etmək üçün ölkəmizə 
dəvət olunduğuna görə dövlətimizin başçısına minnətdarlığını 
bildirdi. 
 111 
Yozef Blatter və Mişel Platini prezident İlham Əliyevə xatirə 
hədiyyələri təqdim etdilər. 
 
 
 
 
BAKIDA OLİMPİYA STADİONUNUN 
TƏMƏLQOYMA MƏRASİMİ   
 
6 iyun 2011-ci il 
 
Azərbaycan futbolunun 100 yaşının tamam olması müna-
sibətilə paytaxtımızda keçirilən yubiley tədbirlərinin ən möh-
təşəmi Bakı Olimpiya stadionunun təməlinin qoyulması 
olmuşdur. 
İyunun 6-da Azərbaycan Respublikasının Prezidenti İlham 
Əliyev və xanımı Mehriban Əliyeva Bakı Olimpiya stadionunun 
təməlqoyma mərasimində iştirak etmişlər. 
Tədbirdə, həmçinin FİFA-nın prezidenti Yozef Blatter və 
UEFA-nın prezidenti Mişel Platini, eləcə də dünya futbol icti-
maiyyətinin görkəmli nümayəndələri, federasiya rəhbərləri, 
futbol veteranları və digər qonaqlar iştirak etmişlər. 
Prezident İlham Əliyevə məlumat verildi ki, metronun 
«Məşədi Əzizbəyov» stansiyası dairəsindəki yolayrıcının şimal 
hissəsində, Sabunçu rayonunda 50 hektarlıq ərazidə yerləşəcək 
və paytaxtda müasir tikinti üslubu, xüsusi gözəlliyi ilə seçiləcək 
65 min tamaşaçı yeri olan Bakı Olimpiya stadionu bu tipli 
müasir idman qurğuları sırasında özünəməxsus yer tutacaqdır. 
Beynəlxalq standartlara tam cavab verəcək stadionda müxtəlif 
funksiyalı tribunalar, qaçış zolağı və digər infrastruktur inşa 
ediləcəkdir. 
Bildirildi ki, daxili sahəsi 120830 kvadratmetr olacaq 
stadionda tikinti işləri Beynəlxalq Tikinti Standartına (İBC), 
UEFA və FİFA standartlarına və Azərbaycanın inşaat norma-
tivlərinə uyğun aparılacaqdır. Jurnalistlərin işləməsi üçün 
 112 
nəzərdə tutulan bina 2 min kvadratmetrlik ərazini əhatə edə-
cəkdir. Stadionun ətrafında ümumi sahəsi 13847 kvadratmetr 
olacaq hovuz yaradılacaq, 81574 kvadratmetrlik yaşıllıq sahəsi 
salınacaqdır. Ümumilikdə, 18 girişi olacaq stadionda 41 lift 
quraşdırılacaq, 3617 avtomobili qəbul edəcək 7 dayanacaq 
fəaliyyət göstərəcəkdir. 
Qeyd edildi ki, stadionun layihələndirilməsi ilə bağlı ilkin 
işlərə 2008-ci ildən başlanılmışdır. Müsabiqə elan olunmuş, bir 
çox yerli və xarici şirkətlərin təkliflərinə baxılmışdır. İqtisadi 
səmərəlilik, müasirlik, funksional xüsusiyyətlərin əlverişliliyi, 
paytaxtın arxitekturasına, habelə qoyulan texniki şərtlərə 
uyğunluğu baxımından Türkiyənin «TOCA» şirkəti tərəfindən 
təqdim olunan layihə konsepsiyası bəyənilmiş və layihələndirmə 
işləri həmin konsepsiya əsasında aparılmışdır. 
Dünya və Azərbaycan futbolunun tarixindən bəhs edən film 
nümayiş olundu. 
Dövlətimizin başçısı mərasim iştirakçılarını salamladı.  
İ l h a m   Ə l i y e v: Hörmətli qonaqlar!  
Hörmətli xanımlar və cənablar! 
Əziz dostlar! 
Bu gün ölkəmizin həyatında çox əlamətdar bir gündür.  
Azərbaycan futbolunun 100 illik yubileyini qeyd edirik. Bizimlə 
bərabər bu bayram tədbirlərində iştirak etmək üçün ölkəmizə 
gəlmiş bütün qonaqları səmimiyyətlə salamlayıram. Xüsusilə 
FİFA-nın prezidenti cənab Blatteri, UEFA-nın prezidenti cənab 
Platinini səmimiyyətlə salamlayıram. Sizin hər bir gəlişiniz 
Azərbaycanda futbolun inkişafına yeni təkan verir və sizi qonaqlar 
arasında görmək bizim üçün böyük şərəfdir. 
Fürsətdən istifadə edərək, bir neçə gün bundan əvvəl FİFA-
nın prezidenti vəzifəsinə yenidən seçilməyiniz münasibətilə, 
cənab Blatter, sizi ürəkdən təbrik edirəm. İnamlı qələbəniz bir 
də onu göstərir ki, FİFA sizin rəhbərliyiniz altında çox böyük 
və uğurlu yol keçmişdir, beynəlxalq futbol aləminin mütləq 
əksəriyyəti sizin namizədliyinizi dəstəkləmişdir. Bir daha 
demək istəyirəm ki, sizin rəhbərliyiniz altında FİFA qlobal 
 113 
təşkilata çevrilib. O təşkilata ki, onun əsas idealları dostluq, 
qardaşlıq, sülh, ədalət anlayışlarıdır. 
Bu gün biz futbolumuzun 100 illik yubileyini qeyd edərkən 
gələcəyə ümidlərlə baxırıq. Ümid edirəm ki, Azərbaycanda 
futbolun inkişafı uğurlu olacaqdır. Azərbaycan dövləti futbolun 
inkişafı üçün lazımi tədbirləri görür. Bildiyiniz kimi, futbolun 
inkişafına dair Dövlət Proqramı bir neçə ildir ki, icra edilir. 
Azərbaycanda futbolun kütləviliyinin təmin edilməsi üçün 
praktiki addımlar atılır. Həm dövlət qurumları, həm Azərbaycan 
Futbol Federasiyaları Assosiasiyası məqsədyönlü iş aparmaqla 
futbolun inkişafına böyük töhfə verir. Ümid edirəm ki, bu səylər 
nəticəsiz qalmayacaq, futbolçularımız beynəlxalq yarışlarda bizi 
sevindirəcəklər. 
Futbol ən sevimli idman növüdür. Azərbaycanda da belədir. 
Biz çox istəyirik ki, uşaqlarımız, gənclərimiz, yeniyetmələrimiz 
futbol seksiyalarına qoşulsunlar, futbolla məşğul olsunlar. Bunu 
etmək üçün indi şərait yaxşıdır. Son illərdə ölkəmizdə bir neçə 
stadion istismara verilmişdir. Futbol meydançaları tikilir, 
futbolun kütləviliyinin təmin edilməsi üçün Azərbaycanda 
böyük işlər aparılır. 
Bu gün cənab Blatterin, Platininin və digər qonaqların 
iştirakı ilə Bakıda ən böyük və ən müasir stadionun təməl daşı 
qoyulur. Ümid edirəm ki, 2-3 il ərzində bu ərazidə möhtəşəm 
futbol arenası – 65 min yerlik yeni, müasir, bütün beynəlxalq 
standartlara uyğun stadion istismara veriləcəkdir. Bu nəinki 
Azərbaycanın, ümid edirəm ki, bölgənin ən möhtəşəm, gözəl, 
yaraşıqlı və rahat stadionu olacaqdır. 
Stadionun tikilməsi bir daha onu göstərir ki, Azərbaycan 
dövləti futbolun inkişafına dəstəyini əsirgəmir. Bundan sonra da 
çalışacağıq ki, biz addımlarımızla futbolun inkişafına töhfə 
verək. Ancaq ictimaiyyətimiz və futbol azarkeşləri 
futbolçularımızdan yaxşı nəticələr, gözəl qollar və qələbələr 
gözləyirlər. Bu bizim haqlı istəyimizdir. Ümid edirəm ki, 
görülən və bundan sonra görüləcək işlər, xüsusilə gənc futbol-
 114 
çularımızın yetişdirilməsi, seleksiya işinin düzgün təşkili 
nəticəsində futbolçularımız bizə futbol sevincini bəxş edəcəklər. 
Bizim bu sahədəki beynəlxalq əlaqələrimiz artır. Qeyd 
etmək istəyirəm ki, gələn il Azərbaycanda ölkəmizin tarixində 
ən böyük və mötəbər futbol yarışı keçiriləcəkdir. 17 yaşınadək 
qızlar arasında dünya çempionatı Azərbaycanda keçiriləcəkdir. 
Bu, böyük məsuliyyətdir, ümid edirəm ki, bütün müvafiq 
qurumlar hazırlıq işlərini lazımi səviyyədə quracaq və bu 
çempionat çox uğurlu keçəcəkdir. 
Beynəlxalq əməkdaşlıq yüksək səviyyədədir. Bu gün Azər-
baycan Futbol Federasiyaları Assosiasiyası dünya futbol 
federasiyaları arasında öz yerini tuta bilmişdir. Hesab edirəm ki, 
bu da futbolun inkişafı üçün çox vacib bir amildir. Xüsusilə 
Beynəlxalq Futbol Assosiasiyaları Federasiyasının, Avropa 
Futbol Assosiasiyaları İttifaqının rəhbərliyinə bir daha öz 
minnətdarlığımı bildirmək istəyirəm. Çünki onlar tərəfindən 
Azərbaycana verilən dəstək bizim üçün çox əhəmiyyətlidir. 
Ümid edirəm ki, futbol ictimaiyyətimiz öz növbəsində futbolun 
inkişafı üçün əlavə ardıcıl, düşünülmüş addımlar atacaqdır. 
Bir daha bütün futbol ictimaiyyətini bu bayram münasibətilə 
ürəkdən təbrik etmək istəyirəm. Bütün qonaqlara bir daha «Xoş 
gəlmisiniz!» – deyirəm və hesab edirəm ki, bütün azarkeşlər də 
mənim sözlərimə qoşulacaqlar. Futbolçularımızdan qələbələr və 
uğurlar gözləyirik. 
M i ş e l   P l a t i n i (UEFA-nın prezidenti): Cənab Prezi-
dent! 
Hörmətli birinci xanım! 
Cənab federasiya prezidenti, icraiyyə komitəsinin və Asso-
siasiyanın üzvləri! 
Azərbaycanda olmağımdan böyük şərəf hissi duyuram. Belə 
bir gözəl gündə bu mərasimdə iştirak etməkdən şərəf hissi 
duyuram. Biz elə indicə burada tikiləcək bu böyük stadionun ilk 
çalarlarını gördük. Gördük ki, burada böyük tikinti işi 
gedəcəkdir. 
 115 
Ümumiyyətlə, bu şəhər mənim çox xoşuma gəldi. Cənab 
nazir, siz də bunu qeyd edə bilərsiniz, Assosiasiyanızın prezidenti 
və o cümlədən icraçı katib də gördük ki, imkanlar yaradılır, 
valideynlər öz övladlarını gətirirlər. Onlara bu şəraitdən istifadə 
etmələri üçün imkan yaradırlar.  
Bir daha qeyd etmək istəyirəm ki, bu bizim üçün böyük 
şərəfdir. Mən burada futbolun keçmişi barədə o qədər də 
bilmirəm. Lakin cənab Prezident, Sizin sözlərinizə şərik olaraq 
çox qısa onu deyə bilərəm ki, Azərbaycan futbolunun böyük 
gələcəyi vardır. 
Y o z e f   B l a t t e r (FİFA-nın prezidenti): Hörmətli cənab 
prezident Əliyev! 
Hörmətli birinci xanım! 
Hörmətli hökumət üzvləri, futbol həvəskarları, dostlarımız, 
xanımlar və cənablar! 
Bu gün elə bir gündür ki, ölkə və Azərbaycan Futbol Fede-
rasiyaları Assosiasiyası çox möhtəşəm bir tədbiri qeyd edir. Bu 
ölkədə futbolun 100 illiyi qeyd olunur. Bəli, FİFA-nın bütün 
üzvləri burada olmasa da – bizim üzvlərimizin sayı 200-dən artıqdır – 
hamısının adından deyə bilərəm ki, onlar bu gözəl oyunun məhz 
100 il bundan öncə burada təşəkkül tapdığını bilməkdən çox şad 
olardılar. 
Mən böyük şərəf hissi ilə bu gün yeni tikiləcək stadionun 
təməlqoyma mərasimində də iştirak edirəm. Əslində bu çox 
gözəl, möhtəşəm bir qurğu olacaq və 60 mindən artıq futbol 
azarkeşi bu stadiona gəlib futboldan həzz ala biləcəkdir. Bu, 
Assosiasiyanın da apardığı çox böyük işin nəticəsidir. Bu 
addımın atılması çox böyük bir hadisədir. Ona görə mən 
istərdim ki, sizin başqa planlarınız varsa, hətta digər memarlar 
da gəlib tanış olsunlar. Çünki bu həqiqətən çox yaddaqalan, çox 
gözəl bir layihədir. Bu baxımdan bu stadion, cənab Prezident, 
Siz bunu artıq qeyd etdiniz, o məqsədə xidmət edəcəkdir ki, 
FİFA 2012-ci ildə Azərbaycanda 17 yaşlı yeniyetmə qızlar ara-
sında çempionat təşkil edəcəkdir. Bu da bizim üçün böyük 
şərəfdir. Mənə futbolun tarixi haqqında məlumat verildi və qeyd 
 116 
edildi ki, məhz Siz mini futbol üzrə 5 nəfərdən ibarət iki 
komandanı yaradanlardan birisiniz. Bu da neçə illər bundan 
əvvəl baş tutubdur. 
Biz futbolun digər aspektlərindən söhbət açsaq, mən onu 
demək istərdim ki, Sizin bir qəhrəmanınız olubdur. Bəlkə də o, 
futbol oyunçusu olmayıb. Söhbət Tofiq Bəhramovdan gedir. O, 
tarixdə iz qoyan bir şəxs olubdur. Bir neçə il öncə sizin 
şəhərinizdə onun abidəsinin açılışı mərasimində bir yerdə 
iştirak etmişdik. 
Əslində futbol klassik üsluba malik olan bir oyundur. Bu, 
klassik, tragik bir formada öz təşəkkülünü tapan bir oyundur. 
Çünki burada həm vaxt, həm güc, həm böyük enerjinin sərf 
edilməsi tələb olunur. Futbol bu deməkdir. 
Cənab Prezident, Siz burada öz şərhlərinizi verdiniz. Mən 
Sizin dediklərinizə şərik çıxıram və Mişel də əslində bu idman 
kompleksi haqqında danışdı. 
Futbol insanları birləşdirir, bir araya gətirir. Mən çox şadam 
ki, Assosiasiya prezidentinin qeyd etdiyi kimi, bütün bu 
qurğular futbolla məşğul olmaq istəyənlərin hamısı üçün açıq 
olacaqdır. Futbol insanların, cəmiyyətin oyunudur. Ona görə, 
qapılar açıq olacaqdır. Bu baxımdan futbol, həmçinin mədəni, 
sosial rol oynaya bilər. Bəlkə də o qədər yüksək səviyyədə 
mədəniyyət sahəsi olmasa da, əslində bu oyunun özündə də 
ədalət, hörmət və fiziki ruh vardır. Ona görə, hörmətli xanımlar 
və cənablar, bu ədalətli oyun ruhunun cəmiyyətimizə 
gətirilməsində məhz futbol vacib bir məsələdir. Futbol qarşısına 
qoyduğu bu məqsədə nail olur.  
İndi isə bizim gözəl bir fürsətimiz olacaqdır. Biz təməl-
qoyma mərasimində iştirak edəcəyik. Yeni tikiləcək stadionun 
təməlini qoyacağıq və iki il yarım, üç ildən sonra siz çox gözəl, 
xüsusi bir futbol arenasının şahidi olacaqsınız. Belə bir 
möhtəşəm işin görülməsi cənab prezident İlham Əliyevin 
qətiyyəti və müdrik rəhbərliyi sayəsində mümkün olacaqdır.  
    Biz bilirik ki, Sizin ölkənin hər bir yerində, hər bir guşə-
sində idmana böyük diqqət göstərilir. Bu nəinki siyasət, nəinki 
 117 
iqtisadiyyat, ümumiyyətlə, bütün digər sahələrlə müqayisədə 
çox yüksək səviyyədə görülən işlərdir. Elə indicə mən buraya 
gələrkən gözəl bir fotoşəkil gördüm. Gördüm ki, cənab 
Prezident, Siz çox gözəl bir mövqedə dayanıb ayağınızla topu 
vurursunuz. Mən istərdim ki, kaş bütün ölkə rəhbərləri futbola 
belə yanaşaydılar, bu cür yanaşma nümayiş etdirəydilər. Bütün 
bu işlərə görə Sizə «çox sağ olun» –  deyirəm, cənab Prezident! 
Futbol üçün gördüyünüz bütün işlərə görə çox sağ olun. 
Mən bu gün burada FİFA-nın prezidenti kimi, təxminən 200-
ə yaxın assosiasiyanı təmsil edirəm. Həmin assosiasiyaların 
prezidentləri də burada əyləşiblər. Fürsətdən istifadə edərək 
onların da adından, cənab Prezident, Sizi xüsusi olaraq təbrik 
edirəm. Həmçinin Sizin milli futbol təşkilatınızı təbrik edirəm. 
Bildiyiniz kimi, futbol gözəl idman növüdür. Hər zaman 
deyirəm ki, futboldan həzz alın. Amma ən vacibi odur ki, 
həyatdan da həzz alasınız. Çox sağ olun! 
 
* * * 
 
Sonra stadionun təməlqoyma mərasimi oldu. 
Dövlətimizin başçısı metal gilizi rəmzi topun içərisinə qoy-
du. Prezidentin oğlu Heydər Əliyev topu rəmzi qapıya vuraraq 
bünövrəyə saldı. 
Prezident İlham Əliyev, FİFA-nın prezidenti Yozef Blatter və 
UEFA-nın prezidenti Mişel Platini beton qarışığı tökən qurğunu 
işə saldılar, mərasimdən xatirə olaraq saxlanılacaq futbol 
topunu imzaladılar. 
Mərasimdə iştirak edən qonaqlar prezident İlham Əliyev ilə 
söhbətlərində bir daha dövlətimizin başçısına Azərbaycanda 
idmanın inkişafına göstərdiyi diqqət və qayğıya görə təşəkkür 
etdilər. 
 
 118 
 
 
 
AVROPA İTTİFAQININ ENERJİ MƏSƏLƏLƏRİ 
ÜZRƏ KOMİSSARI GÜNTER OTTİNGERİN 
BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
Prezident sarayı  
 
6 iyun 2011-ci il 
 
Azərbaycan Respublikasının Prezidenti İlham Əliyev 
iyunun 6-da Avropa İttifaqının enerji məsələləri üzrə komissarı 
Günter Ottingerin başçılıq etdiyi nümayəndə heyətini qəbul 
etmişdir. 
Avropa İttifaqının enerji məsələləri üzrə komissarı Günter 
Ottinger Avropa Komissiyasının sədri Xose Manuel Barrozunun 
salamlarını dövlətimizin başçısına çatdırdı. 
Görüşdə Azərbaycanda keçirilən «Xəzər neft, qaz, neft emalı 
və neft kimyası» XVIII Beynəlxalq sərgisinin önəmi qeyd edildi 
və bu sərginin energetika sahəsində beynəlxalq əməkdaşlığın 
genişləndirilməsi işinə öz töhfəsini verəcəyinə əminlik ifadə 
olundu. Prezident İlham Əliyev və Avropa İttifaqının enerji 
məsələləri üzrə komissarı Günter Ottinger Azərbaycan ilə 
Avropa İttifaqı arasında əməkdaşlığın müxtəlif istiqamətlərdə, 
xüsusilə də enerji sahəsində uğurlu inkişafından məm-
nunluqlarını bildirdilər və bu əməkdaşlığın daha da geniş-
ləndirilməsi və inkişafı ətrafında fikir mübadiləsi apardılar. 
Dövlətimizin başçısı Avropa Komissiyasının sədri Xose 
Manuel Barrozunun salamlarına görə minnətdarlığını bildirdi, 
onun da salamlarını Avropa Komissiyasının sədrinə çatdırmağı 
xahiş etdi. 
 
 
 119 
 
 
ATƏT-in MİNSK QRUPUNUN HƏMSƏDRLƏRİ  
VƏ ATƏT-in HAZIRKI SƏDRİNİN XÜSUSİ 
NÜMAYƏNDƏSİ İLƏ GÖRÜŞ 
 
Prezident sarayı  
 
6 iyun 2011-ci il 
 
Azərbaycan Respublikasının Prezidenti İlham Əliyev iyu-
nun 6-da ATƏT-in Minsk qrupunun həmsədrləri Bernar Fasyeni 
(Fransa), İqor Popovu (Rusiya), Robert Bradtkeni (ABŞ) və 
ATƏT-in hazırkı sədrinin xüsusi nümayəndəsi Anji Kasprşiki 
qəbul etmişdir. 
Görüşdə Ermənistan–Azərbaycan, Dağlıq Qarabağ münaqi-
şəsinin nizama salınması ilə bağlı danışıqların hazırkı vəziyyəti 
və perspektivləri ilə bağlı məsələlər müzakirə olunmuşdur. 
 120 
 
 
 
AVROPA XARİCİ SİYASƏT XİDMƏTİNİN 
AVROPA VƏ MƏRKƏZİ ASİYA ÜZRƏ 
İDARƏEDİCİ DİREKTORU MİROSLAV 
LAYÇAKIN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı  
 
6 iyun 2011-ci il 
 
Azərbaycan Respublikasının Prezidenti İlham Əliyev 
iyunun 6-da Avropa Xarici Siyasət Xidmətinin Avropa və 
Mərkəzi Asiya üzrə İdarəedici direktoru Miroslav Layçakın 
başçılıq etdiyi nümayəndə heyətini qəbul etmişdir. 
Görüşdə Azərbaycan ilə Avropa İttifaqı arasında əlaqələrin 
daha da inkişaf etdirilməsinin perspektivləri, Ermənistan–
Azərbaycan, Dağlıq Qarabağ münaqişəsinin nizama salınması 
ilə bağlı məsələlər ətrafında fikir mübadiləsi aparılmışdır. 
 
 
 121 
 
 
 
BAKIYA GƏTİRİLMİŞ YENİ AVTOMOBİLLƏRƏ 
BAXIŞ  
 
6 iyun 2011-ci il 
 
Bakı şəhərində taksi xidmətinin keyfiyyətinin yaxşı-
laşdırılması məqsədi ilə Avropa standartlarına cavab verən 
müasir avtomobillərin növbəti hissəsi paytaxta gətirilmişdir. 
İyunun 6-da Azərbaycan Respublikasının Prezidenti İlham 
Əliyev yeni avtomobillərə baxış keçirmişdir. 
Dövlətimizin başçısının Bakı şəhərinin və respublikamızın 
ayrı-ayrı bölgələrinin yol-nəqliyyat infrastrukturunun təkmilləş-
dirilməsi ilə bağlı göstərişlərinə uyğun olaraq paytaxtda 
yolların beynəlxalq standartlara uyğun şəkildə yenidən qurul-
ması, yeni körpülərin və yolötürücülərinin tikilib istifadəyə 
verilməsi müasir ictimai nəqliyyat növlərinə ehtiyacı daha da 
artırmışdır. Avtomobil nəqliyyatı kompleksində aparılan işlər 
əhalinin nəqliyyat xidmətlərindən yüksək səviyyədə istifadə 
etməsi üçün şəraitin yaradılmasına yönəldilib. Azərbaycan 
prezidenti İlham Əliyevin tapşırıqlarına əsasən Bakı şəhərinin 
və bölgələrin taksi parkının müasirləşdirilməsi istiqamətində 
böyük işlər görülür. Taksi minik avtomobilləri ilə sərnişin 
daşımalarında qanunvericiliyin tələblərinə ciddi riayət olunma-
sı, bu sahədə pərakəndəliyin aradan qaldırılması və ümumilik-
də, taksi xidmətinin müasir standartlar səviyyəsində təşkilinin 
təmin olunması zərurəti yarandığı üçün şəhərin taksi parkının 
yeniləşdirilməsinə başlanılmışdır. 
Bildirildi ki, bu modellər yalnız taksi məqsədləri üçün 
istehsal edilmiş avtomobillərdir. TX4 Avro 4 standartlarına ca-
vab verir, 2500 sm3 həcmində dizel mühərriki ilə, 5 pilləli 
mexaniki sürət qutusu və hidravlik sükanla təchiz olunmuşdur. 
Bu avtomobillərin manevr imkanları yüksəkdir. Avtomobilin 
 122 
sürücü hissəsinin sərnişin hissəsindən şəffaf şüşə ilə ayrılması 
sərnişinlərin rahatlığını və təhlükəsizliyini təmin edir. Arxa hissədə 
nəzərdə tutulmuş üzbəüz 5 oturacaq sərnişinlərə gediş zamanı 
rahat söhbət etməyə şərait yaradır. Avtomobil sərnişinlərə onlara 
aid olan hissədən avtomobildə quraşdırılmış hər iki 
kondisionerlərdən birini idarə etməyə, sürücü ilə danışığı asan-
laşdıran sistemdən istifadə etməyə və salonun işığını yandırıb-
söndürməyə imkan verir. Taksilərdə sayğac quraşdırılıb. Sərnişin 
sayğacın göstəricisinə görə sürücü ilə hesablaşacaq, bununla da 
sərnişinlə sürücü arasında narazılıqlar aradan qalxacaqdır. Qeyd 
edilmişdir ki, Bakı şəhərində istismar olunacaq taksilərin sürücü-
ləri tibbi müayinədən və xüsusi psixoloji testlərdən keçmişlər. 
Onlarla xüsusi proqram üzrə təlim keçirilmişdir. Gələcəkdə 
dayanacaqların sayının tələbata uyğun olaraq artırılması nəzərdə 
tutulur. Gətirilmiş 100 taksi şəhərin 11 dayanacağı üzrə bölüş-
dürüləcəkdir. Qeyd edək ki, hər bir taksi dayanacağının yara-
dılması Azərbaycan Respublikası Prezidentinin sərəncamı ilə təs-
diq olunmuş «Avtomobil nəqliyyatı haqqında» Azərbaycan 
Respublikasının Qanunu ilə tənzimlənir. Qanuna müvafiq olaraq 
hər bir taksi dayanacağı Nəqliyyat Nazirliyi ilə yerli şəhər və 
rayon icra hakimiyyəti orqanları və Bakı Şəhər Yol Polisi İda-
rəsinin müvafiq şöbələrinin birgə razılığı əsasında yaradılır. 
Prezident İlham Əliyev yeni gətirilmiş avtomobillərin salonu-
nun rahatlığı ilə də tanış oldu. Dövlətimizin başçısı avtomo-
billərdən birinin sükanı arxasında əyləşib avtomobili idarə etdi. 
Paytaxta gətirilmiş yeni avtomobillərlə yaxından tanış olan 
prezident İlham Əliyev Bakı şəhərinin və bölgələrin taksi parkının 
müasirləşdirilməsi istiqamətində işlərin daha da sürətlə aparılması 
ilə bağlı müvafiq tapşırıqlarını verdi. 
 
 
 
 
 
 
 123 
 
 
 
NORVEÇ KRALLIĞININ VƏLİƏHDİ HOOKONUN 
BAŞÇILIQ ETDİYİ  
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
6 iyun 2011-ci il  
 
Azərbaycan Respublikasının Prezidenti İlham Əliyev 
iyunun 6-da Norveç Krallığının Vəliəhdi Hookonun başçılıq 
etdiyi nümayəndə heyətini qəbul etmişdir. 
Dövlətimizin başçısı Norveç Krallığının Vəliəhdi Hookonun 
Azərbaycana səfərinin maraqlı olacağına, ölkəmizi tanımaq ba-
xımından bu səfərin yaxşı imkan yaradacağına əminliyini bildirdi. 
Prezident İlham Əliyev Azərbaycan ilə Norveç arasında əlaqələrə 
1994-cü ildə enerji sahəsində əməkdaşlıqla başlanıldığını qeyd 
etdi. Azərbaycan–Norveç əlaqələrinin uzun tarixə malik olduğunu 
vurğulayan prezident İlham Əliyev Norveçin Statoyl şirkəti ilə 
Azərbaycan Respublikasının Dövlət Neft Şirkəti arasında uğurlu 
əməkdaşlığın önəmini qeyd etdi. Dövlətimizin başçısı Vəliəhd 
Hookonun Azərbaycana səfərinin ölkələrimiz arasında əlaqələrin 
daha da inkişafı işinə xidmət edəcəyinə əminliyini vurğuladı. 
Norveç Krallığının Vəliəhdi Hookon Azərbaycana səfərindən 
məmnunluğunu bildirdi. Bakıda keçirilən XVIII beynəlxalq 
«Xəzər neft,  qaz, neft emalı və neft kimyası» sərgi və kon-
fransının əhəmiyyətini vurğulayan vəliəhd Hookon Azər-
baycanın regionda mühüm rolunu, Avropanın enerji məsələlə-
rində etibarlı tərəfdaş olduğunu qeyd etdi. Norveç Krallığının 
Vəliəhdi ölkəsinin Azərbaycan ilə enerji sektorunda əməkdaşlığı 
daha da inkişaf etdirmək əzmində olduğunu bildirdi. 
 
 
 124 
 
 
LÜKSEMBURQUN BÖYÜK HERSOQU 
ƏLAHƏZRƏT ANRİYƏ 
 
Əlahəzrət! 
Milli bayramınız – Böyük Hersoqun Təvəllüd günü müna-
sibətilə Sizi və Sizin simanızda bütün xalqınızı öz adımdan və 
Azərbaycan xalqı adından səmimi-qəlbdən təbrik edirəm. 
Əminəm ki, Azərbaycan–Lüksemburq münasibətləri, dostluq 
və əməkdaşlıq əlaqələrimiz xalqlarımızın mənafelərinə uyğun 
olaraq daim inkişaf edəcək və genişlənəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost Lüksemburq xalqına sülh və firavanlıq arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 7 iyun 2011-ci il 
 
 
 
 
 125 
 
 
 
XORVATİYA RESPUBLİKASININ PREZİDENTİ  
ZATİ-ALİLƏRİ  
CƏNAB İVO YOSİPOVİÇƏ 
 
Hörmətli cənab Prezident! 
Xorvatiya Respublikasının milli bayramı – Dövlətçilik 
günü münasibətilə Sizi və xalqınızı öz adımdan və Azərbaycan 
xalqı adından səmimi-qəlbdən təbrik edirəm. 
Ümidvaram ki, Azərbaycan ilə Xorvatiya arasında yaranmış 
dostluq və əməkdaşlıq münasibətlərinin inkişafı bundan sonra 
da xalqlarımızın mənafelərinə xidmət edəcəkdir. 
Belə bir əlamətdar gündə Sizə möhkəm cansağlığı, işlə-
rinizdə uğurlar, dost Xorvatiya xalqına sülh və tərəqqi 
arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 7 iyun 2011-ci il  
 
 
 
 126 
 
 
 
SLOVENİYA RESPUBLİKASININ PREZİDENTİ  
ZATİ-ALİLƏRİ  
CƏNAB DANİLO TYURKA 
 
Hörmətli cənab Prezident! 
Ölkənizin milli bayramı – Dövlətçilik günü münasibətilə 
Sizə və xalqınıza öz adımdan və Azərbaycan xalqı adından ən 
səmimi təbriklərimizi yetirirəm. 
Bu gün Azərbaycan–Sloveniya münasibətləri müvəffəqiy-
yətlə inkişaf etməkdədir. Əminəm ki, ölkələrimiz və xalqlarımız 
arasındakı dostluq əlaqələrinin möhkəmləndirilməsi, ikitərəfli 
və çoxtərəfli qaydada əməkdaşlığımızın dərinləşdirilməsi 
istiqamətində qarşılıqlı səylərimizi bundan sonra da ardıcıl 
şəkildə davam etdirəcəyik. 
Bu xoş gündə Sizə möhkəm cansağlığı, işlərinizdə uğurlar, 
dost Sloveniya xalqına əmin-amanlıq və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 7 iyun 2011-ci il 
 
 
 
 127 
 
 
 
LATVİYA RESPUBLİKASININ PREZİDENTİ  
ZATİ-ALİLƏRİ  
CƏNAB ANDRİS BERZİNŞƏ 
 
Hörmətli cənab Prezident! 
Latviya Respublikasının Prezidenti vəzifəsinə seçilmə-
yiniz münasibətilə Sizi səmimi-qəlbdən təbrik edirəm. 
Biz Azərbaycan–Latviya münasibətlərinə böyük əhəmiyyət 
veririk. Əminəm ki, dövlətlərarası münasibətlərimiz, dostluq 
əlaqələrimiz, istər ikitərəfli qaydada, istərsə də beynəlxalq 
qurumlar çərçivəsində əməkdaşlığımız bundan sonra da 
müvəffəqiyyətlə davam edəcəkdir. 
Sizə möhkəm cansağlığı, xoşbəxtlik, dost Latviya xalqının 
rifahı naminə qarşıdakı fəaliyyətinizdə uğurlar arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 7 iyun 2011-ci il 
 
 
 128 
 
 
 
XVIII BEYNƏLXALQ «XƏZƏR NEFT, QAZ,  
NEFT EMALI VƏ NEFT KİMYASI» SƏRGİ VƏ 
KONFRANSININ AÇILIŞI MƏRASİMİ  
 
Bakı Sərgi Mərkəzi 
 
7 iyun 2011-ci il 
 
İyunun 7-də Bakı Sərgi Mərkəzində XVIII Beynəlxalq 
«Xəzər neft, qaz, neft emalı və  neft kimyası» sərgi və konfransı öz 
işinə başlamışdır. 
Azərbaycan prezidenti İlham Əliyev və xanımı Mehriban 
Əliyeva açılış mərasimində iştirak etmişlər. 
Builki sərgidə dünyanın 27 ölkəsindən 285 şirkət təmsil 
olunur. Sərginin ekspozisiyasının 40 faizindən çoxu dünyada 
tanınmış iqtisadi qurumların payına düşür. Bu tədbirdə Azər-
baycanın şirkətləri də ildən-ilə daha geniş təmsil olunur və cari 
sərgidə iştirakçıların 38 faizini yerli iqtisadi qurumlar təşkil 
edir. Ötənilki sərgi ilə müqayisədə ekspozisiyaların sahəsi 25 
faiz çoxdur. Sərgi iştirakçılarının 12 faizi isə bu tədbirə ilk dəfə 
qatılıb. Dünyanın 11 ölkəsindən təxminən 90 aparıcı kütləvi 
informasiya vasitəsi sərgi və konfransa informasiya dəstəyi 
göstərir. Sərginin ekspozisiyası Bakı Sərgi Mərkəzinin 2 pavil-
yonunda yerləşir. Burada ən yeni neft-qaz avadanlığı, neft-
çıxarma və enerji daşıyıcılarının nəqli sahəsində qabaqcıl 
texnologiyalar nümayiş etdirilir. Bundan başqa, sərgi iştirak-
çılarına Azərbaycanda hazırda reallaşdırılan və perspektiv 
layihələr də təqdim olunur. 
Açılış mərasimindən sonra prezident İlham Əliyev sərginin 
pavilyonları ilə tanış oldu. 
Azərbaycan Respublikası Dövlət Neft Şirkətinin prezidenti 
Rövnəq Abdullayev və şirkətin birinci vitse-prezidenti Xoşbəxt 
 129 
Yusifzadə dövlətimizin başçısına ARDNŞ-in ekspozisiyası barə-
də ətraflı məlumat verdilər. Qeyd olundu ki, beynəlxalq 
səviyyəli şirkətə çevrilən ARDNŞ ən qabaqcıl texnologiyaların 
tətbiqinə üstünlük verir, 2010–2015-ci illəri əhatə edən nano-
neft proqramını və digər silsilə layihələri reallaşdırır. 
Sonra «Ümid» qaz yatağındakı 10 nömrəli quyunun qa-
zılmasına start verilməsi mərasiminin iştirakçıları ilə canlı 
videobağlantı yaradıldı.  
N e f t ç i l ə r: Beynəlxalq Xəzər neft-qaz sərgisi iştirakçıla-
rına Bakı arxipelaqının sahildən 80 kilometr məsafədə yerləşən 
«Ümid» platformasından səmimi salamlarımızı yetiririk. 
Möhtərəm Prezident, «Ümid-1» platformasında 10 nömrəli 
quyunun qazılmasına başlanılması üçün Sizin xeyir-duanızı 
istəyirik. Qazma prosesini beynəlxalq standartlar səviyyəsində 
tam başa çatdırmaq üçün qurğu və mexanizm tam işlək 
vəziyyətə gətirilmişdir. 
Möhtərəm Prezident, məlumat üçün bildirmək istəyirəm ki, 
layihələndirilən 10 nömrəli quyu məhsuldar qatın 7-ci 
horizontuna layihələndirilmişdir. Bu quyunun layihə dərinliyi 
6500 metrdir. Cənab Prezident, kollektivimiz adından Sizə söz 
veririk ki, «Ümid-1» platformasında qazılacaq 10 nömrəli quyu 
müvəffəqiyyətlə və keyfiyyətlə qazılıb təhvil veriləcəkdir. 
İ l h a m   Ə l i y e v: Sağ olun, mən sizi təbrik edirəm. 
«Ümid» yatağının aşkarlanması bizim üçün tarixi hadisədir. 
Neftçilərimiz böyük peşəkarlıq göstərmişlər. Geoloqlarımızın 
gərgin səyləri nəticəsində böyük yataq aşkarlanmışdır. Bu gün 
biz özümüz Azərbaycan Respublikası Dövlət Neft Şirkətinin 
imkanları çərçivəsində «Ümid» yatağının işlənilməsinə 
başlayırıq. Bu münasibətlə mən sizi ürəkdən təbrik etmək 
istəyirəm. Əminəm ki, «Ümid» yatağının işlənilməsi 
nəticəsində yaxın zamanlarda Azərbaycanın qaz ehtiyatları daha 
da artacaq və Azərbaycan özünü dünyada qaz ölkəsi kimi 
tanıtdıracaqdır. Mən arzu edirəm ki, «Ümid» yatağının 
işlənilməsi zamanı bütün lazımi parametrlər gözlənilsin, xüsu-
silə texnoloji məsələlərə diqqət göstərilsin. Bu gün ARDNŞ 
 130 
dünya səviyyəli bir şirkətdir və onun gördüyü işlər də dünya 
səviyyəsində olmalıdır. 
 N e f t ç i l ə r: Uğurlar olsun, sağ olun. 
Sonra 10 saylı quyunun qazma qurğusu işə salındı. 
Dövlətimizin başçısı bp şirkətinin ekspozisiyası ilə tanış 
oldu. Qeyd edildi ki, Xəzərin Azərbaycan sektorunda iri neft və 
qaz yataqlarının işlənilməsində, Səngəçal, Supsa və Ceyhan 
kimi böyük terminalların inşasında, Bakı–Tbilisi–Ceyhan və 
Bakı–Tbilisi–Ərzurum boru kəmərlərinin tikintisində mühüm 
xidmətləri olan bp şirkəti bundan sonra da Azərbaycan ilə sıx 
əməkdaşlıq edəcəkdir. 
Prezident İlham Əliyevə dünyanın 80-dən çox ölkəsində 
fəaliyyət göstərən Fransa–Amerika birgə şirkəti olan 
«SCHLUMBERGER»in ekspozisiyası barədə də məlumat 
verildi. Bildirildi ki, bu iqtisadi qurum Azərbaycanda reallaş-
dırılan iri neft-qaz layihələrində yaxından iştirak edir. 
Dövlətimizin başçısına məlumat verildi ki, OMV şirkəti də 
Azərbaycan ilə əməkdaşlığın genişləndirilməsində maraqlıdır 
və bu istiqamətdə səylərini əsirgəmir. 
Prezident İlham Əliyev pavilyonlarla tanışlıqdan sonra sərgi 
və konfransın işinə uğurlar arzuladı. 
«Eurovision–2011» mahnı müsabiqəsindəki qələbədən məm-
nunluğunu bildirən Avropa İttifaqının enerji məsələləri üzrə 
komissarı Günter Ottinger bu zəfər münasibətilə Azərbaycanı 
təbrik etdi. Bu gün Almaniya–Azərbaycan futbol oyununun keçi-
riləcəyini xatırladan komissar Azərbaycan ilə Avropa İttifaqı 
arasında əməkdaşlığın tək musiqi və yaxud futbolla 
məhdudlaşmadığını qeyd etdi. Hər iki tərəfin energetika 
sahəsində əməkdaşlıq etdiyini deyən Ottinger bu istiqamətdə 
Azərbaycanın mühüm rolunu diqqətə çatdırdı. 
Daha sonra Avropa Komissiyasının sədri Xose Manuel 
Barrozunun tədbir iştirakçılarına müraciəti oxundu. 
Sərgidə iştirakdan məmnun olduğunu deyən Norveç Kral-
lığının Vəliəhdi Hookon Norveç ilə Azərbaycanın zəngin neft 
ehtiyatlarına malik olduğunu qeyd edərək Dövlət Neft Şirkəti ilə 
 131 
Statoylun uğurlu əməkdaşlıq etdiyini vurğuladı. Cənub  qaz 
dəhlizində Azərbaycanın xüsusi rolunu diqqətə çatdıran 
Hookon ölkəmizdə neft hasilatının qədim tarixə malik olduğunu 
vurğulayaraq, neftdən əldə olunan gəlirlərin idarə olunmasında 
şəffaflıq və uzunmüddətlilik siyasətinin həyata keçirilməsinin 
vacibliyini bildirdi. 
Sonra Gürcüstanın Energetika və Təbii Ehtiyatlar naziri 
Aleksandr Xetaquri çıxış edərək sərginin əhəmiyyətindən da-
nışdı. Xəzər bölgəsi neftinin Avropa və dünya bazarlarına çıxa-
rılmasında şaxələndirmənin önəmini qeyd edən Aleksandr 
Xetaquri bu istiqamətdə əməkdaşlığın uğurlu olacağına inamını 
ifadə etdi. 
Açılış mərasimindən sonra prezident İlham Əliyev sərginin 
pavilyonları ilə tanış oldu. 
Prezident İlham Əliyev pavilyonlarla tanışlıqdan sonra sər-
gi-konfransın işinə uğurlar arzuladı. 
 
 
 
 132 
 
 
 
XVIII BEYNƏLXALQ «XƏZƏR NEFT,  
QAZ, NEFT EMALI VƏ NEFT KİMYASI»  
SƏRGİ VƏ KONFRANSININ  
AÇILIŞINDA NİTQ 
 
Hörmətli xanımlar və cənablar! 
Əziz dostlar! 
Mən sizi Xəzər neft, qaz sərgi və konfransının açılışı 
münasibətilə təbrik edirəm. Ölkəmizə gəlmiş bütün qonaqları 
səmimiyyətlə salamlayıram. 
Bu sərgi və konfrans artıq ənənəvi xarakter daşıyır. On 
səkkizinci ildir ki, Bakıda belə mötəbər tədbir keçirilir. Mən 
çox şadam ki, ildən-ilə bu sərgiyə maraq artır. Bu çox gözəl 
göstəricidir və onu göstərir ki, baxmayaraq Azərbaycanda 
əvvəlki illərdə böyük investisiya layihələri həyata keçirilib, 
yenə də ölkəmizin neft-qaz sektoruna xarici investorlar 
tərəfindən maraq azalmır. Bunun səbəbi ondan ibarətdir ki, 
bizim neft strategiyamız uzunmüddətli strategiyadır. Bu 
strategiyanın uğurlu icrası nəticəsində neft-qaz sektorunda ölkə 
qarşısında duran əsas vəzifələr yerinə yetirildi. Ancaq biz yenə 
də gələcəyə baxırıq və əminəm ki, bu günlərdə burada gələcək 
planlarımız haqqında çox geniş müzakirələr aparılacaqdır. 
Bildiyiniz kimi, Azərbaycan qədim neft ölkəsidir. Sənaye 
üsulu ilə dünyada ilk dəfə neft XIX əsrdə məhz Azərbaycanda 
hasil edilmişdir. XX əsrdə dəniz yataqlarından dünyada ilk dəfə 
neft yenə də Azərbaycanda hasil edilmişdir. Yəni, bizim böyük 
ənənələrimiz vardır, Azərbaycanın bu sahədəki nailiyyətləri 
dünya ictimaiyyəti üçün real bir faktdır və bu barədə bəlkə 
geniş danışmağa da dəyməz. 
Bir məsələyə toxunmaq istəyirəm ki, İkinci  dünya müha-
ribəsi zamanı faşizm üzərində qələbənin qazanılmasında 
Azərbaycan neftçilərinin çox böyük rolu və payı olmuşdur. O 
 133 
vaxt Sovet İttifaqının yanacağının 90 faizi Bakıda Azərbaycan 
neftçiləri tərəfindən istehsal edilmişdir. 
Müstəqilliyə qovuşanda ölkəmiz yeni çağırışlarla üzləşmişdir. 
Müstəqilliyimizin ilk illəri ölkəmiz üçün çox ağır keçmişdir. 
Qeyri-sabit vəziyyətin mövcud olduğu, vətəndaş müharibəsinin 
başlandığı, total böhranın hökm sürdüyü bir zamanda Azərbaycan 
müstəqil ölkə kimi, ilk addımlarını atmışdır. Ölkəmizin gələcəyi 
üçün lazımi tədbirlərin görülməsi böyük bir zərurət idi. 
Azərbaycanın bəxti gətirmişdir ki, ölkəmiz üçün həlledici anlarda 
böyük dövlət xadimi, ulu öndər Heydər Əliyev Azərbaycanın 
rəhbərliyinə gəlmişdir. Dövlətimizin və dövlətçiliyimizin əsasları 
məhz onun siyasəti nəticəsində formalaşmışdır. Azərbaycanda 
dövlətçiliyin əsasları qoyulmuş, hüquqi dövlət quruculuğu, siyasi 
və iqtisadi islahatlar aparılması prosesi başlanmışdır. Onların 
içində ən mühüm və tarixi əhəmiyyətə malik olan hadisə 1994-cü 
ildə «Əsrin müqaviləsi»nin imzalanması idi. 
Bu kontraktın imzalanması nəticəsində Azərbaycan ilk dəfə 
olaraq xarici investorları Xəzər dənizinə dəvət etmişdir. İlk dəfə 
olaraq Xəzər dənizində xarici neft şirkətləri fəaliyyətə 
başlamışlar. Ölkə iqtisadiyyatına böyük həcmdə investisiyalar 
qoyulmağa başlanmışdır. Deyə bilərəm ki, neft sektoruna 
qoyulan investisiyalar digər sektorlara da investisiyaların cəlb 
edilməsinə çox müsbət xidmət göstərmişdir. Bütövlükdə 1995-
ci ildən bu günə qədər ölkə iqtisadiyyatına 97 milyard dollar 
sərmayə qoyulmuşdur ki, onların 42 milyardı neft-qaz sektoruna 
qoyulan sərmayədir və mütləq əksəriyyəti xarici sərmayədir. 
Azərbaycan 1994-cü ildə çox riskli bir dövlət kimi tanınırdı. 
Xarici böyük neft şirkətlərinin Azərbaycana dəvət edilməsi, 
onlar üçün şəraitin yaradılması, investisiyalarının qorunması 
üçün lazımi tədbirlərin görülməsi, qanunvericilik sahəsində 
lazımi addımların atılması böyük məsuliyyət tələb edirdi.  
«Əsrin müqaviləsi» tarixi hadisə idi, ona görə ki, xarici 
şirkətlərlə əməkdaşlığımızın ilk təcrübəsi uğurlu olmuşdur. 
Birinci müqavilədən sonra Azərbaycana maraq artdı. 
Azərbaycan özünü dünyada etibarlı tərəfdaş, sözünə hörmət 
 134 
edən ölkə kimi tanıda bilmişdir. 1994-cü ildən bu günə qədər 
Azərbaycan ilə xarici neft şirkətləri arasında heç bir ciddi 
mübahisə, heç bir qarşıdurma, kontraktlara yenidən baxılmaq 
arzuları olmamışdır. Bunu ona görə deyirəm ki, bəzi ölkələrdə 
vaxtilə imzalanmış kontraktlara yenidən baxılır, onların 
dəyişdirilməsi üçün addımlar atılır. Biz isə etimadı qazanmışıq 
və bu etimadı qiymətləndiririk. Hesab edirəm, investorlar üçün 
ən vacib amil ondan ibarətdir ki, onlar tam əmin olmalıdırlar, 
onların investisiyaları dövlət tərəfindən lazımi səviyyədə 
qorunur və bu siyasət dəyişməz olaraq qalır. 
«Əsrin müqaviləsi»nin imzalanması nəticəsində investisi-
yaların cəlb edilməsi, əlbəttə ki, işimizə birinci təkan vermişdir. 
Ondan sonra nefti xarici bazarlara çıxarmaq üçün böyük 
addımlar atılmağa başlanmışdır. Görülən çox vacib işlərin 
arasında mən neft kəmərlərinin tikintisini xüsusi qeyd etmək 
istəyirəm. Hazırda Azərbaycan nefti dünya bazarlarına üç 
istiqamətlə nəql edilir. Biz bu sahədə şaxələndirmə məqsəd-
lərimizə tam çatmışıq. Bu gün üç istiqamətdə nəql edilən 
neftimiz dünya bazarlarına çox etibarlı yollarla çıxarılır. 
Neft kəmərinin, xüsusilə Bakı–Tbilisi–Ceyhan neft kəməri-
nin tikintisi də tarixi hadisə idi. Təkcə ona görə yox ki, ilk dəfə 
olaraq Xəzər dənizinin nefti Aralıq dənizinin bazarlarına 
çıxarılırdı, həm də ona görə ki, bu kəmər yeni bir yol, yeni bir 
dəhliz açdı. O vaxt bizim bölgədə çox çətin geosiyasi vəziyyət 
mövcud idi. Buna baxmayaraq, xarici investorlar böyük vəsait 
cəlb etdilər, beynəlxalq maliyyə qurumları öz dəstəyini 
göstərdi. Azərbaycan tərəfi də üzərinə düşən bütün vəzifələri 
ləyaqətlə və uğurla icra etmişdir. 
Bakı–Tbilisi–Ceyhan neft kəmərinin istismara verilməsi 
nəticəsində biz nəinki yeni bazara çıxa bilmişik və dəhlizi açmışıq, 
eyni zamanda, ölkə iqtisadiyyatına böyük həcmdə vəsait gəlməyə 
başlamışdır. Biz bu vəsaitdən çox səmərəli şəkildə istifadə etdik. 
1999-cu ilin sonunda Azərbaycanda yaradılmış Dövlət Neft Fondu 
bu gün dünya səviyyəsində ən şəffaf qurumlardan biridir. Fondun 
fəaliyyəti beynəlxalq təşkilatlar, Birləşmiş Millətlər Təşkilatı və 
 135 
digər təşkilatlar tərəfindən yüksək qiymətləndirilib. Neft fondu tam 
şəffaf bir qurumdur. Bu bizə imkan verdi ki, əldə olunmuş 
gəlirlərdən səmərəli və ədalətli istifadə edək. Nəticədə 
Azərbaycanda yoxsulluq şəraitində yaşayanların sayı son 7 ildə 49 
faizdən 9 faizə düşmüşdür. Əgər əlimizdə Neft fondu kimi çox 
şəffaf və müasir qurum olmasaydı, biz bu nailiyyətlərə çata 
bilməzdik. Azərbaycana gələn vəsait ədalətli bölünür, vəsaitin 
toplanması və xərclənməsi çox şəffaf şəkildə həyata keçirilir.  
Müəyyən mərhələdə, xüsusilə Bakı–Tbilisi–Ceyhan neft 
kəmərinin istismarından sonra belə bir fikir oyana bilərdi ki, 
artıq biz qarşımızda duran bütün vəzifələri icra etdik. Bundan 
sonra əldə edilmiş gəlirlərin idarə edilməsi ilə məşğul 
olmalıyıq. Lakin bizim yanaşmamız tam fərqlidir, nəinki bu 
sahədə, bütün başqa sahələrdə də. Əldə edilmiş nailiyyətlər 
bizim üçün bir mərhələdir, addımdır, bir pillədir. Biz daim 
gələcəyə baxırıq və ölkəmizin uğurlu və dayanıqlı inkişafı üçün 
uzunmüddətli proqram çərçivəsində addımlarımızı 
planlaşdırırıq. 
Qarşımızda duran ikinci vacib məsələ Azərbaycanı dünyada 
nəinki neft dövləti kimi, qaz dövləti kimi də tanıtmaqdır. 1996-cı 
ildə imzalanmış «Şahdəniz» qaz yatağı üzrə kontrakt icra 
edilməyə başlamışdır və Azərbaycanda çox böyük qaz yataqları 
aşkarlanmışdır. Deyə bilərəm ki, «Şahdəniz» qaz yatağının kəşfi o 
dövrdə bir o qədər də böyük diqqət cəlb etməmişdi. Çünki dün-
yada, xüsusilə Avropada qaz amilinə o qədər də böyük diqqət 
göstərilmirdi. Sonrakı dövrdə qaz amilinin ölkələrin enerji 
təhlükəsizliyinə nə qədər təsir edən məsələ olduğunu hamımız 
daha da yaxşı başa düşdük. Azərbaycan öz tərəfindən bütün lazımi 
tədbirləri görmüşdür və «Şahdəniz» qaz yatağının aşkarlanması 
dünya enerji bazarında çox təsirli bir hadisə olmuşdur. Biz hazırda 
enerji siyasətimizi daha çox qaz amili üzərində qururuq. Çünki neft 
sahəsində bütün layihələr icra edilib. Bundan sonra biz yalnız 
hasilatı sabit saxlamaqla öz siyasətimizi davam etdirəcəyik. 
Qaz bazarı istiqamətində çalışmalarımız məqsədyönlü 
xarakter daşıyır. Şaxələndirilmiş ixrac infrastrukturumuz bu gün 
 136 
həm Azərbaycanın maraqlarına xidmət edir, həm də qonşu 
bazarlara dəstəkdir. Bakı–Tbilisi–Ərzurum qaz kəmərinin 
tikintisi də tarixi hadisə idi. Əvvəlki fikrə qayıtmaq istəyirəm 
ki, əgər Bakı–Tbilisi–Ceyhan neft kəməri tikilməsəydi və bu 
dəhliz açılmasaydı, sınaqdan keçməsəydi, qaz dəhlizinin 
açılması da böyük problemlərlə üzləşə bilərdi. Yəni mövcud 
dəhliz üzərindən qaz kəmərini də çəkdik və Bakı–Tbilisi–
Ərzurum qaz kəməri regional və qitə miqyasında ciddi bir 
amildir. Bu gün Azərbaycan qazı dörd istiqamətdə dünya 
bazarlarına çıxarılır. Biz qonşu dövlətlərə qazı ixrac edirik və 
artıq neft-qaz kəmərlərimizin sayı yeddiyə çatmışdır. Zəngin qaz 
yataqlarımızdan səmərəli şəkildə istifadə etmək üçün bizə böyük, 
etibarlı bazarlar lazımdır. O bazarlar ki, qanunlarla tənzimlənir, 
bizim qazımıza orada ehtiyac vardır. Bir neçə ildir ki, Cənub qaz 
dəhlizi ilə əlaqədar çox fəal siyasət aparırıq, müzakirələr gedir və 
konkret addımlar atılır.   
2006-cı ildə Avropa İttifaqı ilə Azərbaycan arasında enerji 
sahəsində əməkdaşlığa dair memorandum imzalanmışdır. Bu 
birinci addım idi.  Ondan sonrakı dövrdə müxtəlif beynəlxalq fo-
rumlarda Azərbaycan öz qaz resurslarını təqdim edə bilmişdir. Bu 
gün bizim təsdiq edilmiş qaz ehtiyatlarımız 2,2 trilyon kubmetrə 
bərabərdir. 
Bu ilin yanvarında Avropa İttifaqı ilə Azərbaycan arasında 
yeni vacib sənəd – «Cənub qaz dəhlizi haqqında Birgə 
Bəyannamə» imzalanmışdır. Bu bəyannamə konkret sənəddir 
və biz bu sənəd üzərində işləyirik. Avropa İttifaqı ilə 
Azərbaycan arasında işçi qrupu yaradılmışdır. Bu işçi qrupu çox 
səmərəli işləyir. Ümid edirəm ki, bütün lazımi sənədlər yaxın 
zamanlarda imzalanacaq və «Şahdəniz» layihəsinin ikinci 
mərhələsinin işlənməsi üçün bizdə əsas olacaqdır. Hesab edirəm 
ki, Cənub qaz dəhlizinin gələcəyi çox gözəl olacaqdır. 
Hazırda bildiyiniz kimi, Türkiyə ilə Azərbaycan arasında 
tranzit məsələlərinin həlli üçün danışıqlar aparılır. Bu danışıqlar 
son mərhələdədir. Keçən ilin iyun ayında Türkiyə ilə 
Azərbaycan arasında qaz tranziti haqqında protokol imza-
 137 
lanmışdır. O protokolda bütün lazımi məsələlər öz əksini 
tapmışdır. Ümid edirik ki, yaxın zamanlarda o protokolda 
göstərilən və sadalanan maddələr son sənədə çevriləcəkdir. 
Beləliklə, tranzit sazişinin imzalanmasından sonra artıq Azər-
baycan qazı üçün bütün maneələr aradan qaldırılacaqdır. 
Keçən sərgidən bu günə qədər Azərbaycanın enerji siyasətində 
bir neçə vacib hadisə baş vermişdir. Mən onlardan ikisini xüsusilə 
vurğulamaq istəyirəm. Birincisi, dediyim kimi, yanvar ayında 
Avropa İttifaqı ilə Azərbaycan arasında Cənub qaz dəhlizi 
haqqında imzalanmış bəyannamə, ikincisi isə Azərbaycan 
neftçiləri tərəfindən kəşf edilmiş böyük «Ümid» qaz yatağıdır. Bu 
onu göstərir ki, bizim «Şahdəniz»dən başqa da böyük 
ehtiyatlarımız vardır. Neftçilərimiz və geoloqlarımız həmişə bunu 
vurğulayırlar. İkinci tərəfdən, «Ümid» yatağının önəmi ondadır ki, 
bu yataq Azərbaycan neftçiləri, Azərbaycan Dövlət Neft Şirkəti 
tərəfindən aşkarlanmışdır. Neftçilərimizin müasir təcrübəsi və 
xarici şirkətlərlə əməkdaşlığı nəticəsində əldə edilmiş təcrübə artıq 
konkret nəticələr vermişdir. Azərbaycan Dövlət Neft Şirkəti 
«Ümid» yatağında həm investordur, həm də operatordur. «Ümid» 
yatağının aşkarlanması göstərir ki, onun yanında yerləşən 
perspektiv strukturlarda da kifayət qədər qaz vardır. Biz buna 
əminik. Ümid edirəm ki, növbəti mərhələlərdə Azərbaycanda qaz 
yataqlarının kəşfiyyatı davam edəcəkdir. 
Enerji təhlükəsizliyi məsələləri bu gün dünya gündəliyində 
dayanan vacib məsələlərdən biridir. Azərbaycan tərəfdaşlarımızın 
enerji təhlükəsizliyinin təmin edilməsi üçün öz üzərinə düşən 
vəzifələri ardıcıllıqla və böyük iradə ilə icra edir. Mən hesab 
edirəm ki, hazırda istehlakçılar, tranzit ölkələr və istehsalçılar 
arasında yaranan əməkdaşlıq yaxşı nəticələrə gətirib çıxaracaqdır. 
Çünki məhz bu üç tərəfin birgə fəaliyyəti nəticəsində biz uğura nail 
ola biləcəyik. 
Bu il müstəqilliyimizin 20-ci ildönümünü qeyd edərkən tam 
əminliklə deyə bilərik ki, neft-qaz sektorunda enerji 
təhlükəsizliyi sahəsində əldə edilmiş nailiyyətlər ölkəmizi 
möhkəmləndirə bilmişdir. Azərbaycan özünü tam şəkildə təmin 
 138 
edən ölkədir. Valyuta ehtiyatlarımız artır və hazırda onun 
səviyyəsi təqribən 35 milyard dollara çatmışdır. İqti-
sadiyyatımız artır və son 7 ildə ümumi daxili məhsul 3 dəfə 
artmışdır. Büdcə xərcləri 2003-cü ildə 1,2 milyard dollar idi, 
2011-ci ildə bu rəqəm 20 milyard dollara çatmışdır. 
Ölkədə çox güclü sosial siyasət aparılır, işsizliyə qarşı mübarizə 
güclənir, yoxsulluq azalır. Sənaye potensialımız və qeyri-neft 
sektoru inkişaf edir. Bütün bu uğurların təməlində, birmənalı deyə 
bilərəm ki, 1994-cü ildə imzalanmış «Əsrin müqaviləsi» dayanır. 
Ona görə bu gün bu sərgi və konfransın açılışında 1994-cü ildə bizə 
inanan, Azərbaycanın gələcəyinə inanan xarici neft şirkətlərinə bir 
daha minnətdarlığımı bildirmək istəyirəm. Son illər ARDNŞ ilə 
xarici tərəfdaşlar arasında çox işgüzar münasibətlər qurulmuşdur. Bu 
münasibətlərin çox gözəl gələcəyi vardır. Çünki bizim planlarımız 
çoxdur, gələcəyə ümidlərlə baxırıq və əldə edilmiş uğurlar bu 
ümidləri daha da gücləndirir. 
Bir daha, əziz dostlar, sizi sərginin və konfransın açılışı mü-
nasibətilə təbrik edirəm. Sərgiyə və konfransa uğurlar 
arzulayıram. Sağ olun. 
 
 
 
 
 
 
 
 
 
 
ABŞ-ın AVRASİYA ENERJİ MƏSƏLƏLƏRİ ÜZRƏ 
XÜSUSİ NÜMAYƏNDƏSİ RİÇARD 
MORNİNQSTARIN BAŞÇILIQ  
ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 139 
 
7 iyun 2011-ci il 
 
Azərbaycan Respublikasının Prezidenti İlham Əliyev 
iyunun 7-də ABŞ-ın Avrasiya enerji məsələləri üzrə xüsusi 
nümayəndəsi Riçard Morninqstarın başçılıq etdiyi nümayəndə 
heyətini qəbul etmişdir. 
Görüşdə Azərbaycan ilə ABŞ arasında münasibətlərin 
müxtəlif sahələrdə, o cümlədən energetika sahəsində uğurla 
inkişaf etdiyi vurğulandı, əlaqələrimizin bundan sonra da 
genişlənəcəyinə əminlik ifadə olundu. 
XVIII Beynəlxalq «Xəzər neft, qaz, neft emalı və neft kim-
yası» sərgi və konfransının əhəmiyyətinə toxunularaq, hər il 
Bakıda ənənəvi olaraq yüksək səviyyədə təşkil edilən bu tədbirin 
energetika sahəsində beynəlxalq əməkdaşlığın genişləndirilməsi 
baxımından önəmi qeyd edildi. 
 
 
 
 
 140 
 
 
 
SERBİYA RESPUBLİKASINA  
RƏSMİ SƏFƏR 
 
8 iyun 2011-ci il 
 
Azərbaycan Respublikasının Prezidenti İlham Əliyev 
iyunun 8-də Serbiyaya rəsmi səfərə yola düşmüşdür. 
Dövlətimizin başçısını Heydər Əliyev Beynəlxalq Aero-
portunda Baş nazir Artur Rasizadə, Prezident Administrasiya-
sının rəhbəri Ramiz Mehdiyev, Bakı Şəhər İcra Hakimiyyətinin 
başçısı Hacıbala Abutalıbov yola saldılar.   
 
                               * * *  
 
Azərbaycan Respublikasının Prezidenti İlham Əliyev iyunun 
8-də Serbiya Respublikasına rəsmi səfərə gəlmişdir. 
Belqradın «Nikola Tesla» aeroportunda dövlətimizin başçı-
sının şərəfinə Fəxri qarovul dəstəsi düzülmüşdü. 
Azərbaycan prezidentini Serbiyanın yüksək vəzifəli dövlət və 
hökumət nümayəndələri qarşıladılar. 
 
 
 141 
 
 
 
RƏSMİ QARŞILANMA MƏRASİMİ 
 
Belqrad 
 
8 iyun 2011-ci il 
 
Serbiya Respublikasında rəsmi səfərdə olan Azərbaycan 
Respublikasının Prezidenti İlham Əliyevin rəsmi qarşılanma 
mərasimi olmuşdur. 
Hər iki ölkənin dövlət bayraqlarının dalğalandığı «Serbiya» 
Palatasının qarşısında Azərbaycan prezidentinin şərəfinə Fəxri 
qarovul dəstəsi düzülmüşdü. 
Serbiya prezidenti Boris Tadiç Azərbaycan prezidenti İlham 
Əliyevi qarşıladı. 
Azərbaycanın və Serbiyanın dövlət himnləri səsləndi. 
Fəxri qarovul dəstəsinin rəisi prezident İlham Əliyevə raport 
verdi. 
Dövlət başçıları Fəxri qarovul dəstəsinin qarşısından keç-
dilər. 
Serbiyanın dövlət və hökumət nümayəndələri prezident 
İlham Əliyevə, Azərbaycan nümayəndə heyətinin üzvləri pre-
zident Boris Tadiçə təqdim olundu. 
 
 142 
 
 
 
SERBİYA PREZİDENTİ BORİS TADİÇ İLƏ  
TƏKBƏTƏK GÖRÜŞ 
 
Belqrad 
 
8 iyun 2011-ci il 
 
İyunun 8-də rəsmi qarşılanma mərasimindən sonra Azər-
baycan Respublikasının Prezidenti İlham Əliyevin və Serbiya 
Respublikasının Prezidenti Boris Tadiçin təkbətək görüşü 
olmuşdur. 
Görüşdə Azərbaycan ilə Serbiya arasında siyasi, iqtisadi, 
mədəni və digər sahələrdə əlaqələrin uğurla inkişaf etdiyi qeyd 
olundu, yüksək səviyyəli qarşılıqlı səfərlərin münasibətlərimizin 
dərinləşməsi baxımından əhəmiyyətli olduğu vurğulandı. 
Görüşdə ikitərəfli, regional və beynəlxalq məsələlərlə bağlı 
fikir mübadiləsi aparıldı. 
 143 
 
 
 
GENİŞ TƏRKİBDƏ GÖRÜŞ 
 
Belqrad  
 
8 iyun 2011-ci il 
 
Təkbətək görüş başa çatdıqdan sonra Azərbaycan Res-
publikasının Prezidenti İlham Əliyevin və Serbiya Respubli-
kasının Prezidenti Boris Tadiçin nümayəndə heyətlərinin 
iştirakı ilə geniş tərkibdə görüşü olmuşdur. 
Serbiya prezidenti Boris Tadiç Azərbaycanı ölkəsinin 
mühüm tərəfdaşı adlandırdı. Bildirdi ki, ölkələrimizin siyasi, 
iqtisadi, mədəni və humanitar sahələrdə əlaqələri möhkəmlən-
dirmələri vacibdir. Serbiya prezidenti Ermənistan–Azərbaycan, 
Dağlıq Qarabağ münaqişəsi ilə bağlı bir daha öz dövlətinin 
mövqeyini bəyan etdi. 
Prezident Boris Tadiç vurğuladı ki, ölkəsi Azərbaycan 
şirkətlərinin Serbiyanın nəqliyyat infrastrukturunda və digər 
sahələrdə iştirakında maraqlıdır. Bu, kənd təsərrüfatı sahəsinə 
də aid edilə bilər. Serbiya Azərbaycanın nəqliyyat-tranzit 
imkanlarından istifadə etməkdə də maraqlıdır. 
Azərbaycan prezidenti İlham Əliyev bildirdi ki, Azərbaycan–
Serbiya əlaqələri sürətlə inkişaf edir. «Bu cür görüşlər müxtəlif 
layihələrin müzakirəsi baxımından vacibdir» – deyən prezident 
İlham Əliyev ölkələrimiz arasında qarşılıqlı inamın mövcud oldu-
ğunu söylədi. Bildirdi ki, siyasi əlaqələrimiz yüksək səviyyədədir, 
enerji sahəsində əməkdaşlığın yaxşı perspektivləri vardır. 
Dövlətimizin başçısı Kosovo problemi ilə bağlı Azərbaycanın 
mövqeyini bir daha Serbiya prezidentinin diqqətinə çatdırdı. 
Azərbaycan prezidenti İlham Əliyev ümidvar olduğunu 
bildirdi ki, hökumətlərarası birgə Komissiyanın fəaliyyəti 
əlaqələrimizin daha da inkişafına öz töhfəsini verəcəkdir. 
 
 144 
 
 
 
SƏNƏDLƏRİN İMZALANMASI MƏRASİMİ 
 
Belqrad  
 
8 iyun 2011-ci il 
 
Prezident İlham Əliyevin və prezident Boris Tadiçin nü-
mayəndə heyətlərinin iştirakı ilə geniş tərkibdə danışıqları başa 
çatdıqdan sonra Azərbaycan–Serbiya sənədlərinin imzalanması 
mərasimi olmuşdur. 
«Azərbaycan Respublikası Hökuməti və Serbiya Respublikası 
Hökuməti arasında fövqəladə hallar sahəsində əməkdaşlıq 
haqqında Saziş»i Azərbaycanın və Serbiyanın xarici işlər 
nazirləri Elmar Məmmədyarov və Vuk Yeremiç imzaladılar. 
«Azərbaycan Respublikası Hökuməti və Serbiya Respub-
likası Hökuməti arasında gömrük işi sahəsində əməkdaşlıq və 
qarşılıqlı yardım haqqında Saziş»i Azərbaycanın və Serbiyanın 
xarici işlər nazirləri Elmar Məmmədyarov və Vuk Yeremiç 
imzaladılar. 
«Azərbaycan Respublikası Hökuməti və Serbiya Respubli-
kası Hökuməti arasında sərmayələrin təşviqi və qarşılıqlı 
qorunması haqqında Saziş»i Azərbaycanın Xarici İşlər naziri 
Elmar Məmmədyarov və Serbiyanın İqtisadiyyat və Regionların 
İnkişafı naziri Neboyşa Çiriç imzaladılar. 
«Azərbaycan Respublikasının Təhsil Nazirliyi və Serbiya 
Respublikasının Təhsil və Elm Nazirliyi arasında təhsil sahə-
sində əməkdaşlıq haqqında Saziş»i Azərbaycanın Xarici İşlər 
naziri Elmar Məmmədyarov və Serbiyanın Təhsil və Elm naziri 
Jarko Obradoviç imzaladılar. 
«Azərbaycan Respublikasının Gənclər və İdman Nazirliyi və 
Serbiya Respublikasının Gənclər və İdman Nazirliyi arasında 
gənclərlə iş və idman sahəsində əməkdaşlıq haqqında Saziş»i 
 145 
Azərbaycanın Xarici İşlər naziri Elmar Məmmədyarov və 
Serbiyanın Gənclər və İdman naziri xanım Snejana Samarjiç-
Markoviç imzaladılar. 
«Azərbaycan Respublikası Hökuməti və Serbiya Respub-
likası Hökuməti arasında ətraf mühitin mühafizəsi sahəsində 
əməkdaşlığa dair Saziş»i Azərbaycanın Ekologiya və Təbii 
Sərvətlər naziri Hüseynqulu Bağırov və Serbiyanın Ətraf Mühit, 
Mədən Sənayesi və Ərazi Planlaşdırması naziri Oliver Duliç 
imzaladılar. 
«Azərbaycan Respublikası Hökuməti və Serbiya Respub-
likası Hökuməti arasında mədəniyyət sahəsində əməkdaşlıq 
haqqında Saziş»i Azərbaycanın Xarici İşlər naziri Elmar 
Məmmədyarov və Serbiyanın Mədəniyyət, Mətbuat və İnfor-
masiya Cəmiyyəti naziri Predraq Markoviç imzaladılar. 
«Azərbaycan Respublikasının Kənd Təsərrüfatı Nazirliyi və 
Serbiya Respublikasının Kənd Təsərrüfatı, Ticarət, Meşəçilik və 
Su Təsərrüfatı Nazirliyi arasında əməkdaşlıq haqqında 
Anlaşma Memorandumu»nu Azərbaycanın Xarici İşlər naziri 
Elmar Məmmədyarov və Serbiyanın Kənd Təsərrüfatı, Ticarət, 
Meşəçilik və Su Təsərrüfatı naziri Duşan Petroviç imzaladılar. 
«Azərbaycan Respublikasının Mədəniyyət və Turizm Nazir-
liyi və Serbiya Respublikasının İqtisadiyyat və Regional İnkişaf 
Nazirliyi arasında turizm sahəsində əməkdaşlıq haqqında 
Anlaşma Memorandumu»nu Azərbaycanın Xarici İşlər naziri 
Elmar Məmmədyarov və Serbiyanın İqtisadiyyat və Regionların 
İnkişafı naziri Neboyşa Çiriç imzaladılar. 
«Azərbaycan Respublikasının Nəqliyyat Nazirliyi və Serbiya 
Respublikasının İnfrastruktur və Energetika Nazirliyi arasında 
nəqliyyat sahəsində əməkdaşlıq haqqında Anlaşma Memo-
randumu»nu Azərbaycanın Xarici İşlər naziri Elmar Məmməd-
yarov və Serbiyanın İnfrastruktur və Energetika naziri Milutin 
Mrkoniç imzaladılar. 
«Azərbaycan Respublikasının Sənaye və Energetika Nazirliyi 
və Serbiya Respublikasının İnfrastruktur və Energetika 
Nazirliyi arasında energetika sahəsində əməkdaşlıq haqqında 
 146 
Anlaşma Memorandumu»nu Azərbaycanın Sənaye və Energetika 
naziri Natiq Əliyev və Serbiyanın İnfrastruktur və Energetika 
naziri Milutin Mrkoniç imzaladılar. 
«Azərbaycan Respublikasının Mülki Aviasiya Administra-
siyası və Serbiya Respublikasının Mülki Aviasiya Direktorluğu 
arasında Anlaşma Memorandumu»nu «Azərbaycan Hava 
Yolları» QSC-nin prezidenti Cahangir Əsgərov və Serbiyanın 
Mülki Aviasiya direktoru Neboyşa Starçeviç imzaladılar. 
 
 
 
 147 
 
 
 
SERBİYA PREZİDENTİ BORİS TADİÇ İLƏ 
BİRGƏ BƏYANATLARLA ÇIXIŞLAR  
 
Sənədlərin imzalanması mərasimi başa çatdıqdan sonra 
Azərbaycan prezidenti İlham Əliyev və Serbiya prezidenti Boris 
Tadiç mətbuat üçün bəyanatlarla çıxış etmişlər. 
 
Serbiya prezidenti Boris Tadiçin bəyanatı 
 
  Böyük məmnunluqla qeyd etmək istəyirəm ki, Azərbaycan 
Respublikasının Prezidenti hörmətli dostum cənab İlham Əliyev 
ilə mənim görüşüm baş tutdu. Ölkələrimiz arasında mövcud 
olan bir çox məsələləri müzakirə etdik və bu gün bir çox sənədi 
imzaladıq. Bu əslində ölkələrimiz arasında bir çox sahədə 
əlaqələrin təzahürüdür. Biz görürük ki, siyasi münasibətlərimiz 
strateji səviyyəyə qalxır. 
Xanımlar və cənablar, Serbiya və Azərbaycan bu gün eyni 
vəzifələr və məsələlər qarşısındadır. Ölkələrimiz arasında 
oxşarlıqlar da vardır. Söhbət burada Dağlıq Qarabağ və Kosovo 
məsələlərindən gedir. Serbiya Respublikası Azərbaycanın hər 
hansı bir hissəyə bölünməsinin tərəfdarı deyil, qətiyyən bu 
fikirdə deyil və Azərbaycanı BMT-nin üzvü kimi, öz ərazi 
bütövlüyü çərçivəsində tanıyır. Əslində bu bizim mətbuat 
konfransında bəyanatımızın əsas hissəsidir. Mən cənab 
Prezidentə təşəkkürümü bildirdim. Cənab Prezidentin Kosovo 
məsələsində tutduğu mövqe ilə bağlı təşəkkürümü bildirdim. 
Azərbaycan Serbiyanın ərazi bütövlüyünü və Serbiya da  
Azərbaycanın ərazi bütövlüyünü dəstəkləyir. Bu prinsiplər 
beynəlxalq hüququn vacib, təməl prinsipləridir. Əslində bu, 
ölkələrimiz üçün də çox mühüm məsələdir. 
Biz digər sahələrdə də əməkdaşlığımızı müzakirə etdik, 
müxtəlif sahələrə aid sənədləri imzaladıq. Hesab edirik ki, 
 148 
iqtisadiyyat, energetika sahələrində əməkdaşlığımızı daha da 
dərinləşdirməliyik. Azərbaycan bu gün böyük həcmdə neft və 
qaz hasil edir. Azərbaycanın bu sahədə mövqeləri qlobal 
səviyyədə güclənir və Azərbaycan böyük layihələrə imza atır. 
Əslində Gürcüstan, Rumıniya və Azərbaycan bir mühüm 
layihə üzərində işləyir. Çox ümid edirik ki, Macarıstan da bu 
yaxınlarda həmin layihəyə qoşulacaq və bu, böyük bir qaz 
layihəsi olacaqdır. Serbiyanın bu məsələdə strateji maraqları 
vardır. Serbiya bu layihəyə qoşulmaq istəyir və cənab 
Prezidentlə mən bu məsələni müzakirə etdik, bir daha iradəmizi 
bildirdik ki, biz bu layihəyə qoşulmaq istəyirik. Biz 
əməkdaşlığımızın digər sahələrini müzakirə etdik. Energetika, 
tikinti, terminallar, sıxılmış maye qaz sahələrini nəzərdən keçirdik. 
Hesab edirik ki, qazın saxlanılması üçün anbarların tikintisində 
əməkdaşlıq edə bilərik. Əslində bu, regionumuz üçün çox vacibdir, 
xüsusən də qış mövsümündə.  Azərbaycanla xüsusi 
əməkdaşlığımız olmalıdır. Görürük ki, dünyada enerji problemləri 
üzə çıxır. Nüvə enerjisi ilə bağlı bəzi qəzalar baş verir. Buna görə 
də Avropa üçün daha çox qaz vacibdir, nəinki nüvə enerjisi. Biz 
belə hesab edirik. 
Ona görə Azərbaycanın bu sahədəki addımlarının vacibliyi get-
gedə artır. Bununla bağlı mən cənab Prezidentə təşəkkürümü 
bildirirəm və onu təbrik edirəm ki, əslində Azərbaycan bu sahədə – 
qazın hasilatı sahəsində böyük addımlar atmışdır və bu, ölkənin 
iqtisadiyyatının inkişafına kömək etmişdir. 
Azərbaycanın iqtisadiyyatı sürətlə inkişaf edir, regionda öz 
mövqeyini tutur, öz mədəni irsini, özünəməxsusluğunu qoruyur. 
Biz nəinki energetika, bir çox digər iqtisadi sahələrdə də 
əməkdaşlıq edirik. 
Əməkdaşlığımızın sahələrindən biri mədəniyyət sahəsində 
mübadilələrdir. Mən Belqradda mədəniyyət ocaqlarının tikintisi ilə 
bağlı ayrılan maliyyə yardımına görə cənab Prezidentə 
təşəkkürümü bildirirəm. Biz xüsusi bir yanaşmadan istifadə edərək 
ətraf mühitin qorunmasına da xüsusi diqqət yetiririk. Gələcəkdə 
bununla bağlı bir çox nəticələr əldə edə bilərik. İnfrastruktur 
 149 
sahəsində əməkdaşlığımızı da müzakirə etdik. Azərbaycan 
şirkətləri olduqca tanınan şirkətlərdir. Onlar bir çox ölkələrdə 
yollar çəkirlər, körpülərin tikintisi ilə məşğuldurlar. 
Azərbaycan infrastrukturunu inkişaf etdirir və bu baxımdan 
gələcəkdə bir çox imkanlar vardır. Bunu nəzərə alaraq belə bir 
fikrə gəldik ki, Azərbaycan şirkəti ilə birgə bizim şirkətlər 
Serbiyada dəmiryol xəttinin tikintisi ilə məşğul olsunlar. 
Fikrimiz var ki, Çindən Xəzər dənizi regionu –  Azərbaycan 
vasitəsilə Avropaya ümumi çıxış, marşrut təmin edilsin. Balkan 
regionu olduqca böyük strateji əhəmiyyətə malikdir. 
Azərbaycan isə Qafqaz regionunda strateji əhəmiyyətə malikdir. 
Çin və Avropa ilə birbaşa əlaqələr yaradılsa, daha qlobal 
əhəmiyyətə malik olar. 
 Biz səhiyyə sahəsinə də toxunduq, müdafiə sahəsində 
əməkdaşlıq məsələlərini də nəzərdən keçirdik. Əslində elə bir 
iqtisadi sahə qalmadı ki, biz onu nəzərdən keçirməyək.  
Hökumətlərimiz arasında bu addımlar artıq atıldı. Atdığımız bu 
addımlar hətta bizi onilliklərə doğru aparan bir addımdır. 
Azərbaycan ilə Serbiya arasında xüsusi dostluq və əməkdaşlıq 
əlaqələri mövcuddur. 
Sonda mən bir daha əlaqələrimizin inkişafına verdiyi töhfəyə 
görə, xüsusən də mədəni sahədə verilmiş yardıma görə cənab 
Prezidentə təşəkkürümü bildirirəm. Biz Bakıda və Belqradda 
mədəniyyət mövzusunda seminarın keçirilməsi məsələsini də 
müzakirə etdik. 
Cənab Prezident Əliyev, Serbiyaya xoş gəlmisiniz! Özünüzü 
burada öz evinizdəki kimi hiss edin. Necə ki, mən Bakıya 
səfərim zamanı özümü öz evimdə hiss etdim. Bir daha çox sağ 
olun. 
 
 150 
Azərbaycan prezidenti İlham Əliyevin bəyanatı 
 
Hörmətli cənab Prezident, çox sağ olun! 
İlk növbədə, cənab Prezident, Sizə məni gözəl ölkənizə dəvət 
etdiyinizə görə minnətdarlığımı bildirmək istəyirəm. Serbiyada 
olmağımdan çox məmnunam. Çox şadam ki, iki ölkə arasında 
münasibətlər sürətlə inkişaf edir. Münasibətlərimiz bütün 
dövrlərdə yüksək səviyyədə olub. Ancaq qeyd etməliyəm ki, son 
bir neçə il ərzində bu münasibətlər daha da dinamik və intensiv 
xarakter daşıyır. Cənab Prezident, Sizin keçən il Azərbaycana 
səfəriniz və səfərin gözəl nəticələri bu münasibətlərin inkişafına 
güclü təkan vermişdir. Mənim bugünkü səfərim onu göstərir ki, 
aramızda güclənən siyasi dialoq doğrudan da strateji xarakter 
daşıyır və biz ikitərəfli münasibətlərə məhz bu nöqteyi-nəzərdən 
yanaşırıq. 
Əlaqələrimiz çoxşaxəlidir və cənab Prezident, Siz çıxışınız-
da bu gün apardığımız danışıqlar haqqında məlumat verdiniz. 
Əlavə etmək istəyirəm ki, biz doğrudan da bu münasibətlərə 
çox böyük diqqət göstəririk. Bu münasibətlər bizim üçün çox 
önəmlidir. Biz istəyirik ki, bütün sahələrdə ikitərəfli formatda 
əməkdaşlıq daha da dərinləşsin. Eyni zamanda, 
münasibətlərimizin regional əməkdaşlıq meyillərinin 
gücləndirilməsinə də çox müsbət təsiri vardır. Balkan regionunu 
Xəzər və Qafqaz regionları ilə birləşdirə biləcək kifayət qədər 
layihələr vardır. Biz bu gün bu layihələr haqqında geniş fikir 
mübadiləsi aparmışıq və bizdə heç bir fikir ayrılığı yoxdur. 
Siyasi əlaqələrimizin inkişafı üçün beynəlxalq təşkilatlarda 
birgə fəaliyyətimizi davam etdirəcəyik. Bildiyiniz kimi, ölkələ-
rimiz separatizmdən əziyyət çəkən ölkələrdir. Bizim ərazi bütöv-
lüyümüz pozulubdur və əfsuslar olsun ki, bu ədalətsizlik uzun 
illərdir davam edir. Biz Serbiyanın ərazi bütövlüyünü tanıyırıq və 
üzv olduğumuz bütün beynəlxalq təşkilatlarda Serbiyanın ərazi 
bütövlüyünü daim müdafiə edəcəyik. 
Hesab edirik ki, heç bir ölkənin beynəlxalq birlik tərəfindən 
tanınmış sərhədləri o ölkənin razılığı olmadan dəyişdirilə 
 151 
bilməz. Beynəlxalq hüquq normaları bütün hallarda üstünlük 
təşkil etməlidir və bu bizim prinsipial mövqemizdir, biz bu 
mövqedən bir addım da geri atmayacağıq. 
Biz Serbiya hökumətinə və rəhbərliyinə minnətdarlığımızı 
bildiririk ki, Dağlıq Qarabağ məsələsi ilə əlaqədar Serbiya daim 
ədalətli mövqe nümayiş etdirib. Bu mövqe beynəlxalq 
təşkilatlarda, xüsusilə BMT-nin Baş Məclisində keçirilən 
səsvermə zamanı da özünü göstərmişdir. Bu mövqeyə görə biz 
Sizə minnətdarıq. 
Bizi birləşdirən təkcə ağrılarımız, dərdlərimiz, problem-
lərimiz deyildir. Bizi birləşdirən hər iki ölkədə olan nikbinlik 
əhval-ruhiyyəsidir. Biz tam əminik ki, ölkələrimizin gələcəyi 
parlaq olacaqdır. Hazırda bizi incidən, narahat edən problemləri 
həll edəcəyik, haqq-ədalət öz yerini tutacaq və əminəm ki, 
ölkələrimizin ərazi bütövlüyü bərpa olunacaqdır. 
Bu gün, cənab Prezident, dediyiniz kimi, biz geniş fikir 
mübadiləsi aparmışıq və doğrudan da ikitərəfli münasi-
bətlərimizin gündəliyi kifayət qədər genişdir. Biz Serbiyanın 
AGRİ layihəsinə qoşulmaq təşəbbüslərini böyük məmnuniy-
yətlə alqışlayırıq. Bildiyiniz kimi, bu layihə bu yaxınlarda 
müzakirə mövzusuna çevrilmişdir və birinci sammit Bakıda 
keçirilmişdir. Hazırda AGRİ layihəsi üzrə araşdırmalar aparılır, 
texniki-iqtisadi əsaslandırma hazırlanır. Biz çox istərdik ki, 
Serbiya da bu layihəyə qoşulsun. Nəzərə alsaq ki, Azərbaycanın 
zəngin karbohidrogen ehtiyatları hazırda müxtəlif bazarlara nəql 
edilir və bizim üçün yeni bazarlar çox maraqlıdır. Ümid edirik 
ki, zəngin qaz potensialımızı maksimum dərəcədə reallaşdıra 
bilərik. 
Hazırda Azərbaycanın təsdiq  edilmiş  qaz ehtiyatları  2,2 tril-
yon kubmetrə bərabərdir. Ancaq bu çox təvazökar rəqəmdir. 
Proqnoz isə ondan ən azı iki dəfə çoxdur. Bunu nəzərə alaraq, 
Avropa və başqa bazarlar üçün bizim qazımız ən azı 100 il 
xidmət göstərəcəkdir. Bizə yeni bazarlar, Avropadakı 
istehlakçılara isə yeni mənbələr lazımdır. Şaxələndirmə 
məsələləri həm istehsalçılar, həm də istehlakçılar üçün eyni 
 152 
dərəcədə önəmlidir. Ona görə burada bizim maraqlarımız üst-
üstə düşür. 
Bütövlükdə Azərbaycan enerji təhlükəsizliyi məsələlərində 
fəal rol oynayır. Ölkəmiz ilk dəfə olaraq Xəzər dənizinin zəngin 
ehtiyatlarını dünya bazarlarına nəql edə bilmişdir. Hazırda 
Azərbaycanı dünya bazarları ilə birləşdirən 7 neft və qaz kəməri 
vardır ki, onların hamısı işlək vəziyyətdədir. Bizim neftimiz, 
qazımız müxtəlif istiqamətlərlə dünya bazarlarına nəql edilir. 
Biz çox istərdik ki, Serbiyanı Azərbaycanla o cümlədən enerji 
sahəsində bağlayan, birləşdirən əməkdaşlıq olsun. 
Bu gün digər layihələri də müzakirə etdik. Böyük dəmir 
yolunun – Yeni İpək yolunun bərpası layihəsi icra edilir. Ümid 
edirəm ki, gələn ilin sonuna qədər Azərbaycanı, Gürcüstanı, 
Türkiyəni birləşdirən yeni dəmir yolu istismara veriləcəkdir. Bu 
eyni zamanda, Asiyanı Avropa ilə birləşdirən bir dəmir yolu 
olacaqdır. Bu dəmir yolunun üzərində yerləşən bütün ölkələr 
həmin əməkdaşlıqdan ancaq fayda götürəcəklər. Beləliklə, 
regional əməkdaşlıq daha da böyük həcmdə öz həllini tapa bilər. 
Biz Serbiya rəhbərliyinə minnətdarıq ki, Azərbaycan şirkət-
lərinə onların münasibəti çox müsbətdir. İndi Azərbaycanda 
müasir, güclü şirkətlər yaranmışdır və onlar üçün Serbiyada 
işləmək, iş görmək, kontraktlarda iştirak etmək böyük maraq 
doğura bilər. Biz bu məsələləri də müzakirə etdik. 
Beləliklə, ikitərəfli hökumətlərarası birgə Komissiyanın işi çox 
olacaqdır. Əminəm ki, komissiya tezliklə öz işinə başlayacaqdır. 
Bu gün müzakirə etdiyimiz məsələlər komissiya tərəfindən baxılıb 
prezidentlərin diqqətinə təqdim ediləcəkdir. 
Bu gün imzalanmış sənədlər onu göstərir ki, niyyətimiz çox 
gözəldir. Biz istəyirik ki, bütün sahələrdə əməkdaşlıq edək. Bu 
əməkdaşlığın təməlində güclü siyasi əlaqələr vardır. Bu gün cənab  
Prezidentlə müzakirə əsnasında eyni fikri söyləmişik ki, 
insanlararası münasibətlər, humanitar əlaqələr də çox vacibdir. Həm 
Serbiyada, həm Azərbaycanda dini və milli tolerantlığın dərin 
kökləri, böyük tarixi vardır. Həm Serbiyada, həm Azərbaycanda müx-
təlif dinlərin, müxtəlif xalqların nümayəndələri bir ailə kimi yaşayırlar. 
 153 
Bu bizim nadir təcrübəmizdir. Biz bu təcrübədən istifadə edərək 
çalışmalıyıq ki, bütün dünyada nə dini, nə milli zəmində heç bir 
münaqişə, heç bir qarşıdurma olmasın. Serbiya Balkanlarda, 
Azərbaycan isə Qafqaz və Xəzər hövzəsində bu istiqamətdə səylərini 
birləşdirərək böyük işlər görə bilər. 
Bir sözlə, bugünkü səfərim artıq çox gözəl nəticələrini 
verməkdədir. Əminəm ki, səfərin nəticələri gözəl olacaq və 
mənim səfərim münasibətlərimizin inkişafına yeni güclü təkan 
verəcəkdir. Cənab Prezident, göstərdiyiniz qonaqpərvərliyə 
görə Sizə bir daha minnətdaram. Serbiya xalqına uğurlar və 
tərəqqi arzulayıram. Sağ olun. 
 
 
 
 
 
 
 154 
 
 
 
SERBİYA MİLLİ ASSAMBLEYASININ SƏDRİ 
SLAVİTSA DJUKİÇ-DEYANOVİÇ İLƏ GÖRÜŞ  
 
Belqrad  
 
8 iyun 2011-ci il 
 
İyunun 8-də Azərbaycan Respublikasının Prezidenti 
İlham Əliyev Serbiya Respublikası Milli Assambleyasının sədri 
xanım Slavitsa Djukiç-Deyanoviç ilə görüşmüşdür. 
Görüşdə qeyd olundu ki, Azərbaycan prezidenti İlham Əliyevin 
Serbiyaya rəsmi səfəri ölkələrimiz və xalqlarımız arasında 
əlaqələrin inkişafına öz töhfəsini verəcəkdir. 
Bildirildi ki, səfər çərçivəsində imzalanan sənədlər siyasi və 
iqtisadi sahədə əlaqələrin güclənməsinə xidmət edir və ölkə-
lərimiz beynəlxalq səviyyədə bir-birinin mövqelərini yüksək 
səviyyədə müdafiə edirlər. 
Görüşdə parlamentlərarası əlaqələrin ikitərəfli münasibət-
lərimizin daha da genişlənməsinə yönəldiyi və bu sahədə 
əməkdaşlığın genişləndirilməsinin zəruri olduğu bildirildi. 
Qeyd olundu ki, ikitərəfli əlaqələrimiz müxtəlif sahələrdə di-
namik inkişaf edir. Bu da ölkələrimizin əməkdaşlığını daha da 
gücləndirir. 
 
 
 
 
 
 
 
 
 
 155 
 
 
 
BELQRADDA TAŞMAYDAN PARKININ AÇILIŞI 
MƏRASİMİ 
 
Belqrad 
 
8 iyun 2011-ci il 
 
İyunun 8-də Belqradda Taşmaydan parkının açılışı 
olmuşdur. 
Azərbaycan prezidenti İlham Əliyev və Serbiya prezidenti 
Boris Tadiç mərasimdə iştirak etmişlər. 
Dövlətimizin başçısına məlumat verildi ki, Taşmaydan parkı 
Belqradın Palilula bələdiyyəsinin ərazisində yerləşir. İki min il əvvəl 
romalılar Belqrad hakimi üçün saray tikmək məqsədi ilə bu ərazidə 
yerləşən karxanadan daş çıxarırmışlar. Karxananın osmanlılar 
dövründə də mövcudluğu onun adının yaranmasına səbəb olmuşdur. 
Osmanlılar dövründə Belqradda inşa olunmuş tikili və divarlar bu 
karxanadan çıxarılan daşlardan tikilmişdir. Taşmaydanda XIX əsrdə 
yaşamış bir çox görkəmli serb xadimləri dəfn olunmuşlar. Həmin 
əsrin sonundan başlayaraq qəbiristanlıq başqa əraziyə köçürülmüş və 
burada yaşıllıqlar salınmışdır. İndi bu park Belqrad sakinlərinin 
istirahət üçün ən çox üz tutduqları məkanlardan biridir. 
Parkda ümummilli lider Heydər Əliyevin və görkəmli serb 
yazıçısı Milorad Paviçin abidələri ucaldılmışdır. Hazırda 
dünyanın bir çox ölkəsində ulu öndər Heydər Əliyevin adı 
əbədiləşdirilmiş, onun adına park və xiyabanlar salınmış, abi-
dələr ucaldılmışdır. Dünya şöhrətli siyasi xadim Heydər Əli-
yevin abidəsinin Taşmaydan parkında ucaldılması ölkələrimiz 
arasındakı əlaqələrin yüksək səviyyədə olmasına dəlalət etməklə 
yanaşı, həm də serb xalqının bu dahi şəxsiyyətin xatirəsinə olan 
ehtiramından xəbər verir. 
Azərbaycan və Serbiya prezidentləri parkda rəmzi olaraq 
ağac əkdilər. 
 156 
Dövlət başçıları mərasimdə çıxış etdilər. 
 
Azərbaycan prezidenti İlham Əliyevin çıxışı 
 
Hörmətli cənab Prezident! 
Hörmətli dostlar, hörmətli xanımlar və cənablar! 
Bu gün Serbiya–Azərbaycan əlaqələrinin inkişafında çox 
gözəl və əlamətdar bir gündür. Bu gün bizim tariximizdə 
dostluq günü kimi qalacaqdır. Belqradın gözəl guşələrindən 
birində iki xalqın görkəmli şəxsiyyətlərinin şərəfinə abidələr 
ucaldılıb. Bu dostluq rəmzi əminəm ki, hər iki xalqın qəlbində 
gözəl əks-səda verəcəkdir. Serb xalqının böyük oğlu, filosof və 
yazıçı Milorad Paviçin abidəsi, Azərbaycan xalqının böyük 
oğlu, dövlət xadimi, müstəqil Azərbaycanın banisi Heydər 
Əliyevin abidəsi bir-birinin yanında iki qədim xalqın dostluq 
rəmzinə çevrilib. 
Bu gözəl parkın yaradılmasında iştirak etmiş bütün insanlara 
dərin minnətdarlığımı bildirmək istəyirəm. Serbiya dövlətinin 
rəhbərliyinə, Belqrad meriyasına və bütün dostlara minnətdaram 
ki, Azərbaycan xalqının böyük oğlu Heydər Əliyevin xatirəsinə 
hörmət göstərilibdir və gözəl abidə ucaldılıbdır. 
Bu gün mənim dostum prezident Tadiç ilə biz çox geniş fikir 
mübadiləsi apardıq. Serbiya–Azərbaycan əlaqələrinin gələcək 
inkişafı üçün konkret planlar nəzərdə tutulur. Əlaqələrimiz 
çoxşaxəlidir. Biz siyasi müstəvidə bütün məsələlərə eyni 
yanaşmadan baxırıq. Ölkələrimizin ərazi bütövlüyü 
məsələlərinə eyni mövqedən yanaşırıq. Əminəm ki, bizim 
aramızda gələcəkdə də çox gözəl hadisələr olacaq, əlaqələr daha 
da güclənəcəkdir. 
Sizə məlumat vermək istəyirəm ki, Bakı şəhər meriyası Bakı 
parklarının birində serb xalqının böyük oğlu, dünya şöhrətli 
alim Nikola Teslanın abidəsinin ucaldılması haqqında qərar 
vermişdir. Əminəm ki, yaxın zamanlarda gözəl parkda Nikola 
Teslanın abidəsi ucaldılacaqdır. Sizin hamınızı o tədbirə dəvət 
edirəm. Belə hadisələr xalqlarımızı birləşdirir. Biz istəyirik ki, 
 157 
xalqlarımız da bir olsunlar, ölkələrimiz də daim bir-birinin 
yanında olsun. 
Bu tarixi gündə Bakı şəhər meriyasının Nikola Teslanın 
abidəsinin ucaldılması haqqında verdiyi qərarın surətini Sizə 
təqdim etmək istəyirəm. 
 
* * * 
Azərbaycan prezidenti İlham Əliyev Bakı Şəhər İcra Ha-
kimiyyəti başçısının Nikola Teslanın abidəsinin ucaldılması 
haqqında qərarının surətini Belqrad şəhərinin merinə təqdim 
etdi. 
 
Serbiya prezidenti Boris Tadiçin çıxışı 
 
Hörmətli cənab Prezident! 
Hörmətli xanımlar və cənablar! 
Hörmətli Belqrad şəhərinin meri! 
Əziz dostlar, hörmətli Belqrad şəhərinin sakinləri! 
Bu gün bu gözəl parkda bu mərasimdə iştirak etməkdən 
böyük şərəf və iftixar hissi duyuram. Biz bu gün elə bir tarixi 
mərasimdə iştirak edirik ki, parkımız artıq yeni görkəm 
alacaqdır. 
Bu gün burada Azərbaycanın və Serbiyanın bayraqları 
ucaldılıb. Hər iki xalqın tarixində mühüm rol oynamış şəx-
siyyətlərin burada abidələri ucaldılıb. Müasir Azərbaycanın 
yaradıcısı, böyük öndər Heydər Əliyevin abidəsi və Serbiya 
xalqının böyük oğlu yazıçı Milorad Paviçin heykəli buradadır. 
Qeyd etmək istəyirik ki, biz bu işləri əməkdaşlığımız 
nəticəsində görmüşük və bundan sonra da hər iki ölkə üçün 
strateji əhəmiyyət daşıyan konkret layihələrin həyata keçiril-
məsi üzərində çalışacağıq. 
Mən bu gün Azərbaycan Respublikasının Prezidenti cənab 
İlham Əliyevi bir daha təbrik etmək istəyirəm. Azərbaycan son 
illər ərzində çox böyük uğurlar əldə edib və sürətli inkişaf 
nümayiş etdiribdir. Biz bu böyük nailiyyətlərə həqiqətən 
 158 
sevinirik. Bakı gözəl şəhərdir. Bakı bu gün dünyada mövcud 
olan ən gözəl paytaxtlar cərgəsinə qoşulub. Bu bizi çox 
sevindirir. Bu gün isə biz bu parkda mərasimi açıq elan edərək, 
həmçinin ölkənizin əldə etdiyi nailiyyətlərə kiçik də olsa 
töhfəmizi veririk. Biz bundan sonra da arzu edirik ki, hər iki 
xalqın gələcəyi çox parlaq olsun. Hər iki ölkəyə böyük rifah və 
inkişaf arzulayırıq.  
Bu çox gözəl məkanda bugünkü mərasim olduqca mühüm 
rəmzi məna daşıyır. İcazə verin, bu park haqqında bir neçə maraqlı 
faktı sizin nəzərinizə çatdırım. Bu park paytaxtımızın  lap 
mərkəzində yerləşir. Digər tərəfdən, dayandığımız bu yerdə idman 
mərkəzi yaradılıb, burada hovuz və üzgüçülük seksiyası vardır. 
Daha qədim tariximizdə bu parkda karxana mövcud idi, burada 
mədən də yerləşirdi. Məhz buna görə də  parkın adı Taşmaydan 
adlanır. Bu, türk dilindən götürülmüş bir sözdür və bizim türk 
mədəniyyəti ilə yaxınlığımızı göstərir. Bizdən sağda Müqəddəs 
Mark kilsəsi yerləşibdir. Daha sonra Belqradın Hüquqşünaslıq 
Məktəbinin binası gəlir. Bundan əlavə, bizim nəsli və xalqımızı, 
ümumiyyətlə, bu parkla çox emosional hisslər bağlayır. Çünki 
çoxlarımız öz tariximizi bu parkda yaşatmışıq. Burada iki restoran 
da yerləşir və digər obyektlər mövcuddur. Mən xüsusi qeyd etmək 
istəyirəm ki, bu gün biz bu addımı ataraq mədəniyyət sahəsindəki 
əməkdaşlığa artıq töhfə vermiş oluruq. Çünki mədəniyyət,  bu 
sahənin inkişafı xalqları bir-birinə daha da yaxınlaşdırır. Biz bu 
gün bəyan edirik ki, Serbiya Avropadadır. Serbiya müxtəlif xalqlar 
arasında dözümlülüyü ilə fəxr edə bilər. Bu gün bu mərasimin 
məhz Taşmaydan parkında keçirilməsi bizim üçün xüsusi 
əhəmiyyət kəsb edir və biz bundan çox məmnunuq. 
Bizim dahi yazıçımız Milorad Paviç «Xəzər lüğəti»ni tərtib 
etmişdir. Burada onun əsərlərindən ibarət iki köşk də 
yerləşdirilib. Bu parka gələn insanların böyük Azərbaycan xalqı 
haqqında bir çox məlumatları əldə etmək imkanı olacaqdır. Biz 
bilirik ki, azərbaycanlılar bu gün dünyanın digər ölkələrində də 
yaşayırlar, həmçinin serblər də.  
 159 
Serbiya çoxmillətli, çoxmədəniyyətli ölkədir, dinlər və 
mədəniyyətlər arasında dialoqa öz töhfəsini verir. Məhz bunu 
nəzərə alaraq, bu gün bu mərasimdə müsəlman icmasının 
rəhbəri Yusis Bakiç də iştirak edir. Əslində biz onunla tez-tez 
təmasda oluruq. Bizim mədəniyyət, həmçinin dini məsələlər 
haqqında səmimi söhbətlərimiz olur.  
Azərbaycan ilə Serbiya siyasi sahədə əməkdaşlıq edir. 
Ölkələrimiz, həmçinin beynəlxalq təşkilatlar, BMT çərçivəsində 
əməkdaşlıq edir. Həm iqtisadi, həm mədəni, həm idman 
sahəsində əməkdaşlığımız mövcuddur. Bəli, idman sahəsində 
əməkdaşlığımız mövcuddur, lakin bundan da yaxşı ola bilər. 
Cənab Prezident, mən Sizə bu mərasimdə iştirakınıza görə 
dərin təşəkkürümü bildirirəm. Xüsusi minnətdarlığımı 
bildirirəm ki, Siz bu parkın bərpa edilməsinə yardımınızı 
əsirgəməmisiniz. Hesab edirəm ki, bizi gələcəkdə bir çox 
nailiyyətlərlə dolu illər gözləyir. Biz bu gün əslində həm 
Serbiya, həm də Azərbaycan xalqlarını səmimi-qəlbdən təbrik 
edirik. 
                                     * * *  
 
Sonra Azərbaycan və Serbiya prezidentləri ümummilli lider 
Heydər Əliyevin və görkəmli serb yazıçısı Milorad Paviçin 
abidələrini ziyarət etdilər. 
Prezident İlham Əliyev parkda Belqrad ictimaiyyətinin 
nümayəndələri ilə görüşdü. Sakinlər ölkələrimiz və xalqlarımız 
arasındakı əlaqələrin daha da inkişafına verdiyi töhfələrə görə 
prezident İlham Əliyevə minnətdarlıq etdilər. 
Parkın açılışı münasibətilə Azərbaycanın incəsənət ustaları 
konsert proqramı ilə çıxış etdilər. Konsert böyük maraqla 
qarşılandı. 
 
 
 160 
 
 
 
AZƏRBAYCANIN SERBİYADAKI  SƏFİRLİYİNİN 
AÇILIŞI MƏRASİMİ 
 
Belqrad  
 
8 iyun 2011-ci il 
 
İyunun 8-də Belqradda Azərbaycan Respublikasının 
Serbiyadakı səfirliyinin iqamətgahının açılışı olmuşdur. 
Prezident İlham Əliyev mərasimdə iştirak etmişdir. 
Dövlətimizin başçısı səfirliyin açılışını bildirən rəmzi lenti 
kəsdi. 
Prezident İlham Əliyev səfirliyin binasında yaradılmış şə-
raitlə tanış oldu. 
Azərbaycanın Serbiyadakı səfiri Eldar Həsənov dövlətimizin 
başçısına məlumat verdi ki, burada diplomatik korpus 
nümayəndələrinin fəaliyyəti üçün hər cür şərait yaradılmışdır. 
Səfirliyin binasının bütün iş otaqları zəruri avadanlıqla təchiz 
olunmuşdur. Bu da səfirlikdə işin daha keyfiyyətlə yerinə 
yetirilməsinə hərtərəfli imkan yaradır. 
Prezident İlham Əliyev mərasimdə çıxış etdi. 
«Bu gün Serbiya–Azərbaycan əlaqələrinin inkişafında çox 
əlamətdar və tarixi bir gündür» – deyən dövlətimizin başçısı 
bildirdi ki, gün ərzində keçirilən bir neçə mühüm və əlamətdar 
tədbir bunu söyləməyə əsas verir. Taşmaydan parkının iki xal-
qın dostluq rəmzinə çevriləcəyini deyən prezident İlham Əliyev 
səfər çərçivəsində imzalanan sənədlərin əhəmiyyətinə də to-
xundu. «Azərbaycan–Serbiya əlaqələri uğurla inkişaf edir və bu 
əlaqələr bütün sahələri əhatə edir» – deyən dövlətimizin başçısı 
ölkələrimiz arasındakı münasibətlərin yüksək səviyyədə 
olmasından məmnunluğunu bildirdi. 
 161 
Prezident İlham Əliyev qeyd etdi ki, bundan sonra Azər-
baycan beynəlxalq təşkilatlarda Serbiyanın yanında olacaqdır. 
Hər iki ölkənin siyasi rəhbərliyi tərəfindən ərazi bütövlüyü 
məsələsinə dair mühüm bəyanatların verildiyini vurğulayan 
dövlətimizin başçısı bildirdi ki, səfər çərçivəsində iqtisadiyyat, 
enerji sahələrində perspektivlər barədə də fikir mübadiləsi 
aparıldı və müzakirə olunan məsələlərin heç biri ilə bağlı fikir 
ayrılığı yoxdur. 
İ l h a m  Ə l i y e v: Mən tam əminəm ki, bu gün bizim 
strateji tərəfdaşlıq zəminində qurulmuş münasibətlərimiz artıq 
müttəfiqlik səviyyəsinə qalxır. 
İki xalqın görkəmli şəxsiyyətlərinin xatirəsinə olan qarşılıqlı 
hörmət – ulu öndər Heydər Əliyevin və serb xalqının böyük 
oğlu Milorad Paviçin abidələrinin ucaldılması bir daha 
münasibətlərimizin nə qədər səmimi olmasının təzahürüdür. Bu 
gün Taşmaydan parkındakı mərasimdə mən Belqrad şəhərinin 
merinə Bakı Şəhər İcra Hakimiyyətinin başçısının sərəncamını 
təqdim etdim. O sərəncamda deyilir ki, Bakı şəhərində parkların 
birinə serb xalqının görkəmli şəxsiyyəti, dünya şöhrətli alim 
Nikola Teslanın adı veriləcək və o parkda Nikola Teslanın 
şərəfinə abidə ucaldılacaqdır. 
Bu gün yaddaşımızda gözəl gün kimi qalacaq, xüsusilə 
nəzərə alsaq ki, artıq Serbiyada Azərbaycan dövlətinin bir 
parçası da mövcuddur. Bizim səfirliyimiz əminəm ki, fəal 
işləyəcək və iki ölkə arasındakı münasibətlərin inkişafı üçün 
dəyərli töhfəsini verəcəkdir. Bizə göstərilən qonaqpərvərliyə və 
xoş, səmimi münasibətə görə mən Serbiya rəhbərliyinə, Serbiya 
xalqına və bütün dostlara bir daha minnətdarlığımı, 
təşəkkürümü bildirmək istəyirəm. 
Sağ olun. 
* * * 
 
Mərasimdə iştirak edən Serbiyanın Xarici İşlər naziri Vuk 
Yeremiç bu tədbirdə iştirak etdiyinə görə prezident İlham 
Əliyevə təşəkkürünü bildirdi. O qeyd etdi ki, Azərbaycan hər 
 162 
zaman beynəlxalq təşkilatlarda Serbiyanı dəstəkləyir və ölkə-
lərimizdə səfirliklərin açılması ikitərəfli əməkdaşlığımıza 
mühüm töhfələr verəcəkdir. 
Ölkəmizin Serbiyadakı səfiri Eldar Həsənov prezident İlham 
Əliyevə Azərbaycanın Serbiyadakı diplomatik missiyasının 
fəaliyyətinə göstərdiyi diqqət və qayğıya görə minnətdarlıq etdi. 
Səfir bildirdi ki, ulu öndər Heydər Əliyev Azərbaycanın xarici 
ölkələrdəki səfirliklərinin fəaliyyətinə böyük diqqət yetirirdi. Bu 
siyasəti prezident İlham Əliyev də davam etdirir. 
Eldar Həsənov Serbiya–Azərbaycan əlaqələrinin dərinləş-
məsi üçün səfirliyin xətti ilə həyata keçirilən layihələr barədə də 
məlumat verdi. 
Görkəmli serb yazıçısı Milorad Paviçin xanımı Yasmina 
Mixayloviç həyat yoldaşının xatirəsinə göstərilən diqqət və 
ehtirama görə Azərbaycan prezidenti İlham Əliyevə təşəkkü-
rünü bildirdi. O qeyd etdi ki, Milorad Paviçin xatirəsi Serbi-
yada olduğu kimi, Azərbaycanda da hər zaman dərin hörmətlə 
anılacaqdır. 
Prezidenti İlham Əliyev «Azərnəşr» tərəfindən nəfis şəkildə 
çap edilmiş «Xəzər lüğəti» kitabını Serbiya prezidenti Boris 
Tadiçə və Milorad Paviçin ailəsinə təqdim etdi. Kitabın 
tərcüməçisi Əlövsət Ağalarov əsərin məzmunu haqda hər iki 
prezidentə qısa məlumat verdi. 
Yasmina Mixayloviç Milorad Paviçin müəllifi olduğu «Xəzər 
lüğəti» kitabının əlyazmasını prezident İlham Əliyevə təqdim 
etdi. 
Sonra mərasimə dəvət olunan xarici ölkələrin səfirliklərinin 
nümayəndələri prezident İlham Əliyev ilə görüşlərində Azər-
baycana beynəlxalq aləmdə böyük marağın olduğunu, ölkəmizin 
iqtisadi inkişafının dünyada diqqətlə izlənildiyini bildirdilər və 
Serbiyada Azərbaycan səfirliyinin iqamətgahının açılması 
münasibətilə dövlətimizin başçısını təbrik etdilər. 
 
 
 
 163 
 
 
SERBİYANIN NOVİ  SAD ŞƏHƏRİNDƏ  
ÜZEYİR HACIBƏYLİNİN ABİDƏSİNİN  
AÇILIŞI MƏRASİMİ 
 
Novi Sad 
 
9 iyun 2011-ci il 
 
 Azərbaycan prezidenti İlham Əliyev və Serbiya prezi-
denti Boris Tadiç iyunun 9-da Novi Sad şəhərində dahi 
Azərbaycan bəstəkarı Üzeyir Hacıbəylinin büstünün açılışında 
iştirak etmişlər.  
Serbiyanın Novi Sad şəhəri Voevodina muxtar diyarının pay-
taxtıdır və Belqraddan sonra ölkənin ikinci ən böyük şəhəri sayılır. 
Novi Sad 1694-cü ildə salınmışdır. XVII–XIX əsrlərdə Serbiya 
mədəniyyətinin beşiyi olmuş bu şəhəri «Serb Afinası» 
adlandırırlar. Bu gün Novi Sad Serbiya iqtisadiyyatının sənaye və 
maliyyə, ölkənin əsas mədəniyyət mərkəzlərindən biridir. Burada 
Serbiyanın ən qədim mədəniyyət, elm mərkəzləri, muzeylər, 
teatrlar yerləşir. Təsadüfi deyildir ki,  Serbiyanın  ilk  teatrı 1861-
ci ildə bu şəhərdə fəaliyyətə başlamışdır.  
Serbiyanın mədəni həyatına daha bir töhfəni Azərbaycan 
vermişdir. Prezident İlham Əliyevin təşəbbüsü və dəstəyi ilə 
Novi Sadda dahi Azərbaycan bəstəkarı Üzeyir Hacıbəylinin 
büstü ucaldılmışdır. 
Mərasimin aparıcısı Üzeyir Hacıbəylinin həyat və fəaliy-
yətindən danışdı. Bildirdi ki, dahi Azərbaycan bəstəkarı Üzeyir 
Hacıbəylinin yaradıcılıq irsi nəinki Azərbaycan xalqının milli 
sərvətidir, həm də dünya mədəniyyətinin incisidir. Onun musiqisi 
dünya mədəniyyətinin Qızıl fonduna daxil olmuşdur. Bəstəkarın 
yaratdığı musiqi, ədəbi və elmi irs ölməz və əbədidir. 
Mərasimdə çıxış edən Novi Sad şəhərinin meri İqor Pabliçiç 
dahi bəstəkar Üzeyir Hacıbəylinin büstünün açılması mü-
nasibətilə verdiyi dəstəyə görə prezident İlham Əliyevə təşək-
 164 
kürünü bildirdi. Qeyd etdi ki, çoxmədəniyyətli ölkə olan Serbiya 
digər mədəniyyətlərə hörmətlə yanaşır və Üzeyir Hacıbəylinin 
büstünün Novi Sadda ucaldılması bu şəhərin sakinləri üçün 
böyük şərəfdir. 
Azərbaycan və Serbiya prezidentləri büstün üzərindəki 
örtüyü götürdülər. 
Dövlət başçıları mərasimdə çıxış etdilər. 
 
Azərbaycan prezidenti İlham Əliyevin çıxışı 
 
Hörmətli cənab Prezident! 
Hörmətli cənab mer! 
Hörmətli xanımlar və cənablar! 
Novi Sad şəhərinin əziz sakinləri! 
Bu gün Serbiya–Azərbaycan əlaqələrinin tarixində çox 
əlamətdar bir gündür. Dahi Azərbaycan bəstəkarı Üzeyir 
Hacıbəylinin büstü Serbiyanın gözəl guşələrindən biri olan 
Novi Sad şəhərində ucaldılıb. Mən sizin hamınızı bu müna-
sibətlə ürəkdən təbrik edirəm. Üzeyir Hacıbəyli Azərbaycan 
klassik musiqisinin banisi, Azərbaycan Konservatoriyasının 
qurucusu və Azərbaycan milli himninin  müəllifidir. 
1918-ci ildə müsəlman Şərqində ilk demokratik respublika 
yaranmışdır – Azərbaycan Demokratik Respublikası və onun 
Dövlət himninin müəllifi məhz Üzeyir Hacıbəyli olmuşdur. 
Azərbaycan müstəqilliyini itirəndən sonra təbii ki, bizim milli 
himnimiz də səslənmədi. Ancaq Sovet İttifaqı dağılandan, 
Azərbaycan öz dövlət müstəqilliyini bərpa etdikdən sonra Üzeyir 
Hacıbəylinin yaratdığı Azərbaycan Demokratik Respublikasının 
milli himni müstəqil Azərbaycan Respublikasının milli himni kimi 
elan edildi və bu gün bütün rəsmi tədbirlərdə Üzeyir bəyin bu 
gözəl əsəri səslənir. 
Dünən və bu gün ölkələrimizin tarixində çox əlamətdar 
hadisələr baş vermişdir. Dünən Belqradın Taşmaydan mey-
danında serb xalqının dahi yazıçısı Milorad Paviçin və 
Azərbaycan xalqının görkəmli şəxsiyyəti Heydər Əliyevin 
abidələri ucaldılmışdır. Yaxın aylarda Bakı şəhərində serb 
 165 
xalqının görkəmli nümayəndəsi, dünya şöhrətli alim Nikola 
Teslanın abidəsi də ucaldılacaqdır. Bu gözəl hadisələr 
xalqlarımızı bir-birinə daha da yaxın edəcəkdir. Əminəm ki, 
ölkələrimiz də gələcəkdə bir-biri ilə daha sıx əməkdaşlıq 
edəcəklər. 
Mənim gözəl ölkənizə səfərim bu gün başa çatır. Mən deyə 
bilərəm ki, səfərin çox gözəl nəticələri vardır. Əminəm ki, 
Serbiya–Azərbaycan strateji tərəfdaşlıq əlaqələri bu iki gün 
ərzində daha da möhkəmləndirildi. Ölkələrimiz və xalqlarımız 
üçün ən ağrılı problemlər olan Kosovo və Dağlıq Qarabağ 
məsələsi ilə bağlı qarşılıqlı dəstək daha da gücləndirildi və 
dünən mövqelərimiz yenidən bəyan edildi. İqtisadi əməkdaşlıq 
haqqında çox ümidverici danışıqlar aparılmışdır və konkret 
fəaliyyət planı yaxın zamanlarda tərtib ediləcəkdir. Əminəm ki, 
əldə edilmiş bütün razılaşmalar tezliklə reallaşacaq və Serbiya 
Balkanlarda, Azərbaycan isə Qafqazda və Xəzər hövzəsində 
regional əməkdaşlığın dərinləşməsi üçün birgə səylərini 
göstərəcəkdir. 
Mən bir daha mənə və nümayəndə heyətinə göstərilən 
səmimi qonaqpərvərliyə görə Serbiya prezidenti cənab Tadiçə, 
bütün serb xalqına minnətdarlığımı bildirmək istəyirəm. Sizi 
əmin etmək istəyirəm ki, mən öz fəaliyyətimdə iki ölkənin daha 
da yaxınlaşması üçün bundan sonra da səylərimi 
əsirgəməyəcəyəm. 
 
Serbiya prezidenti Boris Tadiçin çıxışı 
 
Hörmətli cənab Prezident! 
Hörmətli cənab mer! 
Novi Sad şəhərinin, Voyevodina diyarının hörmətli sa-
kinləri! 
Bu gün səhər Azərbaycanın dahi bəstəkarının – Üzeyir 
Hacıbəylinin abidəsinin açılışında iştirak etməkdən olduqca 
məmnunam. Mən xüsusi olaraq Azərbaycan Respublikasının 
Prezidenti cənab İlham Əliyevə dərin təşəkkürümü bildirirəm 
ki, şəhərin belə bir gözəl yerində bu parkın bərpasında və bu 
 166 
abidələrin açılışında Azərbaycan tərəfindən olduqca dəyərli 
yardım göstərilmişdir.  
Gördüyünüz kimi, bu park Avropanın böyük çayı – Dunayın 
sahilində yerləşir. Zənnimcə, gözəl bir yerdir. Musiqiçilər gəlib 
burada əsərlərini ifa edə bilərlər. Təbii ki, burada yaşayan sakinlər, 
vətəndaşlarımız parka gəlib asudə vaxtlarını keçirə, istirahət edə 
bilərlər. Hesab edirəm ki, bu gün bu hadisənin baş tutması mədəni 
sahədəki əlaqələrimizə böyük bir töhfədir. 
Bir neçə il əvvəl parkda vəziyyət o qədər də ürəkaçan 
deyildi və istirahət üçün kifayət qədər şərait yox idi. Lakin 
bundan sonra hökumət qərar qəbul etdi ki, bu çayın sahilində 
gücləndirici qurğular yaratsın. Bu, vətəndaşlara istirahət etmək 
imkanı yaradır. Digər tərəfdən, burada idmanla məşğul olmaq 
üçün şərait yaradıldı. Görürsünüz, burada abadlıq, yaşıllaşdırma 
işləri aparılıb. Həmçinin fəvvarələri görürük və burada digər 
imkanlar yaradılıb ki, vətəndaşlar gəlib asudə vaxtlarını 
keçirsinlər. 
Bu gün böyük məmnuniyyətlə deyə bilərəm ki, Novi Sad 
şəhərinin sakinləri üçün yeni körpü salınıb və istismara 
verilibdir. Bu çox gözəl bir haldır. Bundan sonra, gələn illər 
ərzində Novi Sad şəhərini bir növ bu regionun qovşağına 
çevirəcək bir sıra digər yeni körpülərin də tikintisi nəzərdə 
tutulur. Azərbaycanlı dostların da belə layihələrdə iştirakı bizim 
tərəfimizdən çox arzuolunandır. 
Biz danışıqlarımız zamanı Serbiyada yolların, şoselərin 
çəkilməsi, o cümlədən dəmir yollarının tikintisi sahəsində Azər-
baycan şirkətlərinin iştirakını xüsusilə vurğuladıq. Ölkələrimiz 
arasında əməkdaşlıq sırf yeni qaz boru kəmərinin çəkilməsi, 
enerji təhlükəsizliyinin təmin edilməsi, Serbiyaya enerji 
daşıyıcılarının gətirilməsi, şaxələndirmənin təmin edilməsi ilə 
məhdudlaşmır. Bizim görüləcək, həyata keçiriləcək bir çox 
ümumi layihələrimiz vardır. Bu layihələrin nəticələri artıq göz 
qabağındadır. Gördüyünüz kimi, biz dünən Azərbaycanın 
ümummilli lideri Heydər Əliyevin abidəsinin açılışında iştirak 
 167 
etdik. Həmçinin bildiyiniz kimi, Serbiyanın dahi yazıçısı 
Milorad Paviçin də abidəsi həmin abidənin yanında ucaldıldı.  
Azərbaycan Respublikasının Prezidenti cənab İlham Əliyev 
burada qeyd etdi ki, ölkələrimiz çox ağrılı problemlərlə üzləşib. 
Burada mən Kosovo və Dağlıq Qarabağ problemlərini nəzərdə 
tuturam. Amma bu problemlərə baxmayaraq, biz irəliyə doğru 
addımlarımızı davam etdirməliyik. Söhbət burada iki ölkənin xalqı 
arasında daha da yaxınlaşmadan gedir. Biz uşaqlarımız, yeni 
nəsillər üçün yeni sahələr yaratmalıyıq. 
Dövlət başçıları arasında mövcud olan şəxsi dostluq 
münasibətləri ölkələr və xalqlar arasında dostluq münasi-
bətlərinin daha da gücləndirilməsinə müsbət təsir göstərir. 
Hesab edirik ki, biz ölkələrimiz arasında böyük iqtisadi əmək-
daşlığı daha da yüksək səviyyəyə qaldıra bilərik. Bizim ümumi 
amalımız, məqsədimiz məhz hər iki ölkədə xalqın güzəranını, 
həyat səviyyəsini daha da yaxşılaşdırmaq və xalqlarımızın 
gördüyümüz bütün bu işlərdən daha çox fayda götürməsini 
təmin etməkdən ibarətdir. 
Bununla bağlı mən sizin hamınıza uğurlar arzulayıram, bir 
daha sizi təbrik edirəm. Sağ olun. 
 
* * * 
 
Prezident İlham Əliyev və prezident Boris Tadiç Üzeyir 
Hacıbəyli adına Azərbaycan Dövlət simfonik orkestrinin 
ifasında dahi bəstəkarın əsərlərini dinlədilər. 
Sonra dövlət başçıları dahi bəstəkarın büstünün yerləşdiyi 
parkın yaxınlığından keçən Dunay çayının sahilini seyr etdilər. 
 
 
                               
 168 
                          Səfər başa çatdı 
 
İyunun 9-da Azərbaycan Respublikasının Prezidenti İlham 
Əliyevin Serbiya Respublikasına rəsmi səfəri başa çatmışdır. 
Belqradın «Nikola Tesla» aeroportunda dövlətimizin baş-
çısının şərəfinə Fəxri qarovul dəstəsi düzülmüşdü. 
Azərbaycan prezidentini Serbiyanın yüksək vəzifəli dövlət və 
hökumət nümayəndələri yola saldılar.  
 
 
 
 169 
 
 
 
SLOVENİYA RESPUBLİKASINA  
RƏSMİ SƏFƏR  
 
Lyublyana 
 
9 iyun 2011-ci il 
 
Azərbaycan Respublikasının Prezidenti İlham Əliyev 
iyunun 9-da Sloveniya Respublikasına rəsmi səfərə gəlmişdir. 
Hər iki ölkənin dövlət bayraqlarının dalğalandığı Lyub-
lyananın «Joze Puçnik» Beynəlxalq Aeroportunda dövlətimizin 
başçısının şərəfinə Fəxri qarovul dəstəsi düzülmüşdü. 
Azərbaycan prezidenti İlham Əliyevi Sloveniyanın yüksək 
vəzifəli dövlət və hökumət nümayəndələri qarşıladılar. 
 
 
 
 
 170 
 
 
 
RƏSMİ QARŞILANMA MƏRASİMİ 
 
Lyublyana  
 
9 iyun 2011-ci il 
 
İyunun 9-da Sloveniya Respublikasında rəsmi səfərdə 
olan Azərbaycan Respublikasının Prezidenti İlham Əliyevin rəs-
mi qarşılanma mərasimi olmuşdur. 
Hər iki ölkənin dövlət bayraqlarının dalğalandığı Brdo 
qəsrinin önündə Azərbaycan prezidentinin şərəfinə Fəxri qa-
rovul dəstəsi düzülmüşdü. 
Sloveniya prezidenti Danilo Tyurk Azərbaycan prezidenti 
İlham Əliyevi qarşıladı. 
Azərbaycanın və Sloveniyanın dövlət himnləri səsləndi. 
Fəxri qarovul dəstəsinin rəisi prezident İlham Əliyevə raport 
verdi. 
Dövlət başçıları Fəxri qarovul dəstəsinin qarşısından keç-
dilər. 
Sloveniyanın dövlət və hökumət nümayəndələri prezident 
İlham Əliyevə, Azərbaycan nümayəndə heyətinin üzvləri prezi-
dent Danilo Tyurka təqdim olundu. 
 
 
 171 
 
 
 
SLOVENİYA PREZİDENTİ DANİLO TYURK İLƏ 
TƏKBƏTƏK GÖRÜŞ 
 
Lyublyana  
 
9 iyun 2011-ci il 
 
İyunun 9-da rəsmi qarşılanma mərasimindən sonra 
Azərbaycan Respublikasının Prezidenti İlham Əliyevin və Slo-
veniya Respublikasının Prezidenti Danilo Tyurkun təkbətək 
görüşü olmuşdur. 
Görüşdə ölkələrimiz arasında münasibətlərin müxtəlif 
sahələrdə uğurla inkişaf etdiyi bildirildi. Sloveniya prezidenti 
Danilo Tyurkun Azərbaycana, Azərbaycan prezidenti İlham 
Əliyevin Sloveniyaya səfərlərinin əlaqələrimizin inkişafının 
genişlənməsi işinə öz töhfəsini verəcəyinə əminlik ifadə olundu. 
Bildirildi ki, əlaqələrimizin daha da genişləndirilməsi üçün 
yaxşı potensial vardır. 
Görüşdə ikitərəfli, regional və beynəlxalq məsələlərlə bağlı 
fikir mübadiləsi aparıldı. 
Sonra Azərbaycan prezidenti İlham Əliyev və Sloveniya 
prezidenti Danilo Tyurk qarşılıqlı olaraq dövlət hədiyyələrini 
təqdim etdilər. 
 
 
 
 172 
 
 
 
GENİŞ TƏRKİBDƏ GÖRÜŞ 
 
Lyublyana  
 
9 iyun 2011-ci il 
 
İyunun 9-da təkbətək görüş başa çatdıqdan sonra Azər-
baycan Respublikasının Prezidenti İlham Əliyevin və Sloveniya 
Respublikasının Prezidenti Danilo Tyurkun nümayəndə heyətlə-
rinin iştirakı ilə geniş tərkibdə görüşü olmuşdur. 
Görüşdə ölkələrimiz arasında siyasi, iqtisadi və digər 
sahələrdə əlaqələrin uğurla inkişaf etdiyi bildirildi. Azərbaycan 
ilə Sloveniya arasında əməkdaşlıq əlaqələrinin genişlən-
dirilməsi üçün yaxşı potensialın olduğu qeyd edildi. 
Dövlət başçıları Ermənistan–Azərbaycan, Dağlıq Qarabağ 
münaqişəsinə toxundular. 
Azərbaycan ilə Sloveniya arasında əməkdaşlığın Avropa 
İttifaqı çərçivəsində əlaqələrin genişləndirilməsi baxımından 
əhəmiyyətinin qeyd olunduğu görüşdə «Şərq Tərəfdaşlığı» 
Proqramının önəmindən danışıldı. 
Görüşdə ikitərəfli münasibətlərin müxtəlif aspektləri ilə 
bağlı fikir mübadiləsi aparıldı. 
 
 
 
 173 
 
 
 
SƏNƏDLƏRİN  İMZALANMASI MƏRASİMİ 
 
Lyublyana  
 
9 iyun 2011-ci il 
 
İyunun 9-da prezident İlham Əliyevin və prezident Danilo 
Tyurkun nümayəndə heyətlərinin iştirakı ilə geniş tərkibdə 
görüşü başa çatdıqdan sonra Azərbaycan–Sloveniya 
sənədlərinin imzalanması mərasimi olmuşdur. 
«Sloveniya Respublikası Hökuməti və Azərbaycan Res-
publikası Hökuməti arasında mədəniyyət, təhsil və elm sahə-
sində əməkdaşlığa dair Saziş»i Azərbaycanın Xarici İşlər naziri 
Elmar Məmmədyarov və Sloveniyanın Xarici İşlər naziri 
Samuel Jboqar imzaladılar. 
«Sloveniya Respublikası Hökuməti və Azərbaycan Res-
publikası Hökuməti arasında gəlirlərə və əmlaka görə vergilərə 
münasibətdə ikiqat vergitutmanın aradan qaldırılması və 
vergidən yayınmanın qarşısının alınması haqqında Konven-
siya»nı Azərbaycanın Xarici İşlər naziri Elmar Məmmədyarov 
və Sloveniyanın İqtisadiyyat naziri xanım Darya Radiç imza-
ladılar. 
 
 
 
 174 
 
 
 
SLOVENİYA PREZİDENTİ  DANİLO TYURK İLƏ 
BİRGƏ MƏTBUAT KONFRANSINDA 
BƏYANATLARLA ÇIXIŞLAR  
 
Lyublyana  
 
9 iyun 2011-ci il 
 
İyunun 9-da sənədlərin imzalanması mərasimi başa çat-
dıqdan sonra Azərbaycan prezidenti İlham Əliyevin və Slo-
veniya prezidenti Danilo Tyurkun birgə mətbuat konfransı 
olmuşdur. 
Əvvəlcə dövlət başçıları bəyanatlarla çıxış etdilər. 
  
Sloveniya prezidenti Danilo Tyurkun bəyanatı 
 
Bu gün Sloveniya Respublikasının ali qonağı ölkəmizə rəsmi 
səfər edən dost Azərbaycan Respublikasının Prezidenti cənab 
İlham Əliyevdir. Əslində bu, cavab səfəridir. Çünki mənim də 
2009-cu ildə Azərbaycana rəsmi səfərim olmuşdu. İndi isə 
növbəti cavab səfəri baş tutur. Əslində bu səfər ikitərəfli 
münasibətlərimizin nəzərdən keçirilməsi üçün yaxşı fürsətdir. 
Elə indicə biz iki ölkə arasında əməkdaşlığa dair iki sənəd 
imzaladıq. Sloveniya və Azərbaycana aid olan bir çox digər 
məsələləri də nəzərdən keçirdik. 
Qeyd etmək istəyirəm ki, ikitərəfli münasibətlərimiz 
yaxşıdır. Əməkdaşlığımız uğurludur və iqtisadi əlaqələrimiz də 
inkişaf etməkdədir. Hazırda ticarət dövriyyəsi 10 dəfə artmışdır. 
Bir sıra sazişlərin imzalanması nəzərdə tutulur. Burada həm 
enerji, həm elektrik stansiyalarının tikintisi, həm informasiya 
texnologiyası, həm də sığorta sahələrində əməkdaşlıq baş tuta 
bilər. Biz Azərbaycan şirkətlərindən Sloveniyaya sərmayələrin 
 175 
qoyulmasını gözləyirik. Mədəniyyət sahəsində də əməkdaş-
lığımız genişlənir. Qarşımızda hələ bir çox əməkdaşlıq 
imkanları vardır. 
Bu gün aparılmış danışıqlar, həmçinin bəzi beynəlxalq 
məsələləri də nəzərdən keçirmək imkanı yaratdı. Sloveniya 
Avropa məkanında əməkdaşlıq və təhlükəsizlik məsələlərinə 
xüsusi diqqət yetirir. Biz istəyirik ki, bu sahədə töhfəmizi verək. 
Bu məsələ bütün dövlətlərdən xüsusi fəallıq tələb edir, xüsusən 
də əgər söhbət silahlı münaqişələrdən gedirsə. 
Bunların arasında Dağlıq Qarabağ münaqişəsini də qeyd 
etmək lazımdır. Bu gün danışıqlarımızın mövzusu, həmçinin 
həmin münaqişədir. Biz bu haqda öncədən də danışmışdıq. 
Mənim, Ermənistan prezidenti Serj Sarkisyanın və Rusiya 
prezidenti Dmitri Medvedevin üçtərəfli qaydada danışıqlarda 
iştirakını da nəzərdən keçirdik. Status-kvo qəbul edilən həll 
variantı deyildir. Biz addımlarımızı sürətləndirməliyik ki, 
prinsiplər əks olunsun və həmin prinsiplər üzərində sülh 
müqaviləsi, sülh razılaşması əldə edilsin.  
Bildiyimiz kimi, Rusiya prezidenti Dmitri Medvedev Soçidə 
üçtərəfli görüşün keçirilməsi təşəbbüsü ilə çıxış etmişdir. 
Sloveniya bu istiqamətdə göstərilən digər təşəbbüsləri də 
alqışlayır. Bu ayın sonunda yenidən Rusiyada keçiriləcək 
üçtərəfli görüşə ümid bəsləyirik. O görüş zamanı elə prinsiplər 
müəyyən ediləcəkdir ki, onların əsasında sülh razılaşması əldə 
olunsun. Əslində bu məsələnin həlli Helsinki Yekun Aktına və 
ATƏT-in qərarlarına uyğun olmalıdır. 
Biz bir sıra digər məsələləri də nəzərdən keçirdik. Burada 
enerji sahəsində beynəlxalq əməkdaşlıq müzakirə olundu. Bu, 
Sloveniya üçün olduqca maraqlı mövzudur. Həmçinin digər 
Avropa ölkələri və bütövlükdə Avropa İttifaqı üçün əhəmiyyətli 
bir məsələdir. Biz Azərbaycan ilə əməkdaşlıq münasibətlərimizi 
genişləndirmək istəyirik. Sloveniya hesab edir ki, enerji 
təhlükəsizliyi olduqca mühüm məsələdir. Bu məsələ get-gedə 
daha geniş, çoxtərəfli əməkdaşlıq tələb edir. Burada həm 
istehlakçılar, həm də hasilatçılar arasında əməkdaşlıq nəzərdə 
 176 
tutulur. Bildiyiniz kimi, bu yaxınlarda Rusiya Federasiyası ilə 
apardığımız danışıqlar çərçivəsində Sloveniya bir sıra ölkələrə 
təklif etdi ki, Cənub qaz dəhlizinin bəyannaməsini imzalayan 
ölkələrlə daha sıx əməkdaşlıq mövcud olsun. Bizim 
tərəfimizdən təklif olundu ki, onların da iştirakı daha geniş 
şəkildə təmin edilsin. 
 
Azərbaycan prezidenti İlham Əliyevin bəyanatı 
 
Hörmətli cənab Prezident! 
Hörmətli xanımlar və cənablar! 
İlk növbədə demək istəyirəm ki, yenidən Sloveniyada 
olmağımdan çox məmnunam. Mənə və nümayəndə heyətinə 
göstərdiyiniz qonaqpərvərliyə görə Sizə minnətdaram. 
Ölkələrimiz arasında əlaqələr çox yüksək səviyyədədir. 
Bizim aramızda çox fəal siyasi dialoq aparılır. Cənab Prezi-
dentin qeyd etdiyi kimi, iki il bundan əvvəl biz Sloveniya 
prezidentini Azərbaycanda qəbul etdik, bu gün mən Sizin gözəl 
ölkənizə səfər edirəm. Bu arada biz cənab Prezidentlə mütəmadi 
qaydada telefonla əlaqə saxlamışıq, beynəlxalq tədbirlərdə daim 
imkan olan kimi görüşürük. Ölkələrimiz arasında mövcud olan 
siyasi dialoq çox yüksək səviyyədədir. Əlbəttə ki, bu, 
əlaqələrimizin inkişafı və bütün başqa sahələri əhatə etmək 
üçün yaxşı zəmin yaradır. Əminəm ki, səfərim və imzalanmış 
sənədlər, aparılmış danışıqlar nəticəsində qəbul ediləcək 
qərarlar münasibətlərimizi daha da möhkəmləndirəcəkdir. Biz 
buna maraqlıyıq və Sloveniya bizim üçün bu bölgədə çox vacib 
tərəfdaşlardan biridir. 
Bu gün iqtisadi sahədə əməkdaşlığın perspektivləri müzakirə 
edildi. Müəyyən təkliflər nəzərdən keçirilir, həm qarşılıqlı 
investisiya layihələri, həm şirkətlərimizin birgə fəaliyyəti 
haqqında fikir mübadiləsi aparılmışdır. Yəqin ki, bu məsələlərin 
müzakirəsi sabah keçiriləcək Sloveniya–Azərbaycan biznes-
forumu çərçivəsində daha geniş formatda aparılacaqdır.  
 177 
Bu gün ikitərəfli məsələlərlə yanaşı, Avropa İttifaqı–
Azərbaycan əlaqələri də müzakirə edildi. Sloveniya Avropa 
İttifaqının üzvü kimi, Avropa İttifaqı–Azərbaycan əlaqələrinin 
inkişafı üçün dəyərli töhfəsini verir. Bu əlaqələr inkişaf edir. Bu 
ilin əvvəlində Avropa Komissiyasının prezidenti cənab 
Barrozunun Azərbaycana səfəri və səfər zamanı aparılmış 
danışıqlar, qəbul edilmiş siyasi qərarlar və bəyannamə gələcək 
əməkdaşlıq üçün yaxşı şərait yaradır. Avropa İttifaqı ilə 
münasibətlərimiz çox yüksək səviyyədədir və bu əlaqələr 
genişlənir. Biz gələcək əməkdaşlığa da çox müsbət yanaşırıq. 
Hesab edirik ki, indiki mərhələdə gələcək əməkdaşlığımızın 
perspektivləri haqqında daha dəqiq məsələlər müzakirə edilmə-
lidir, dəqiqləşdirmə aparılmalıdır, prioritetlər müəyyən 
edilməlidir. Biz uzunmüddətli uğurlu tərəfdaşlıq münasibətlə-
rimizi qura bilərik və qurmalıyıq. 
Avropa İttifaqı ilə gündəliyimiz çox genişdir. Enerji təh-
lükəsizliyi məsələləri gündəliyin, demək olar ki, birinci 
sırasındadır və bu istiqamətdə əməkdaşlıq dərinləşir. Azərbay-
can Avropanın enerji təhlükəsizliyinin təmin edilməsi üçün 
töhfəsini verməyə hazırdır. Bizim zəngin qaz ehtiyatlarımız 
artıq müxtəlif istiqamətlər üzrə dünya bazarlarına çıxarılır. Biz 
qaz infrastrukturumuzun yaradılması nəticəsində çoxşaxəli 
ixrac imkanlarına malikik. Bu gün Azərbaycan qazını dünya 
bazarlarına çıxaran 4 kəmər vardır. Bu kəmərlər işlək 
vəziyyətdədir. Zəngin qaz ehtiyatlarımızı dünya bazarlarına 
əmniyyətli yolla çıxarmaq üçün yeni kontraktlar lazımdır. 
Azərbaycanın təsdiq edilmiş qaz ehtiyatları 2,2 trilyon kubmetrə 
bərabərdir. Bu da Azərbaycanı qaz ixrac edən ölkə kimi 
dünyaya təqdim edir. 
Cənub qaz dəhlizi üzrə danışıqlar gedir. Əminəm ki, 
danışıqların yaxşı nəticələri olacaqdır. Danışıqların uğuru üç 
tərəfin səmimi münasibətlərindən və əlaqələrindən asılıdır. 
İstehsalçılar – Azərbaycan, istehlakçılar – Avropa tərəfi və tranzit 
ölkələri. Yəni, hər üç tərəfin maraqları təmin edilməlidir və hər 
bir tərəf bu layihənin həyata keçirilməsi üçün töhfəsini 
 178 
verməlidir. Hazırda bu əməkdaşlıq formalaşır. Ümid edirəm ki, 
yaxın zamanlarda biz daha konkret nəticələr haqqında danışa 
biləcəyik. Ancaq bir daha qeyd etmək istəyirəm ki, bu məsələ 
nəinki Azərbaycan, Avropa üçün də çox vacibdir. Biz maraqlıyıq 
ki, ixrac imkanlarımız daha da genişlənsin və qazımızı dünya 
bazarlarına daha da böyük həcmdə ixrac edək. İstehlakçılar isə 
maraqlıdırlar ki, alınan qazın coğrafiyasını daha da 
genişləndirsinlər və burada bizim maraqlarımız üst-üstə düşür. 
Cənab Prezidentin qeyd etdiyi kimi, bu gün regional 
təhlükəsizlik məsələlərinə də münasibətimizi bildirdik. Mən 
Ermənistan–Azərbaycan, Dağlıq Qarabağ münaqişəsinin həlli 
ilə bağlı vəziyyətin son reallıqlarını cənab Prezidentə bildirdim. 
Danışıqlar gedir və ümid edirəm ki, danışıqlar yaxşı nəticə 
verəcəkdir. Əgər bu gün müzakirə edilən məsələlər – baza 
prinsipləri qəbul olunarsa, məsələnin ədalətli həlli mümkün 
olacaq, Azərbaycanın ərazi bütövlüyü təmin ediləcək və 
təhlükəsizlik məsələləri öz həllini tapacaq, işğalçı qüvvələr işğal 
edilmiş torpaqlardan çıxarılacaqdır. 
Bildiyiniz kimi, uzun illərdir ki, Azərbaycan erməni iş-
ğalından əziyyət çəkir. Beynəlxalq birlik tərəfindən tanınmış 
ərazi bütövlüyümüz pozulubdur. Ərazimizin 20 faizi Ermə-
nistan silahlı qüvvələri tərəfindən işğal edilib, bu ərazilərdən 
azərbaycanlılar tamamilə çıxarılıb. Bizim millətə qarşı etnik 
təmizləmə siyasəti aparılmışdır və bir milyondan çox azər-
baycanlı öz doğma torpağında qaçqın-köçkün vəziyyətinə 
düşmüşdür. BMT Təhlükəsizlik Şurası 4 qətnamə qəbul et-
mişdir. O qətnamələrdə işğalçı qüvvələrin işğal edilmiş torpaq-
lardan qeyd-şərtsiz çıxarılması nəzərdə tutulur. ATƏT-in 
qərarları oxşar mahiyyət daşıyır. Avropa parlamenti, Avropa 
Şurası, İslam Konfransı Təşkilatı da oxşar qətnamələr qəbul 
etmişlər. Amma əfsuslar olsun ki, işğalçı qüvvələr bu günə 
qədər torpaqlarımızı azad etməyiblər. 
Məsələnin ədalətli həlli üçün indi yaxşı şərait yaradılıb. 
Minsk qrupunun həmsədr ölkələrinin dövlət başçılarının may 
ayının sonunda verdikləri birgə bəyanat artıq çox ciddi bir 
 179 
siqnaldır. Orada göstərilir ki, status-kvo qəbuledilməzdir. Biz 
bunu uzun illərdir ki, deyirik – status-kvo dəyişdirilməlidir, 
işğalçı qüvvələr işğal edilmiş torpaqları tərk etməlidir. Belə 
dəqiq bəyanatın verilməsi bizi daha da ruhlandırır və 
ümidlərimizi artırır. Bəyanatın digər vacib məsələsi ondan 
ibarətdir ki, orada Helsinki Yekun Aktına istinad edilir. 
Helsinki Yekun Aktında ölkələrin ərazi bütövlüyü prinsipləri və 
xalqların öz müqəddəratını müəyyənetmə prinsipləri arasında 
heç bir ziddiyyət yoxdur. Bu iki prinsip bir sazişdə öz əksini 
tapmalıdır və hesab edirəm ki, bu da çox müsbət haldır. 
İndiki mərhələdə Ermənistan tərəfi konstruktivlik və 
səmimiyyət göstərməlidir. Uzun illər Ermənistan danışıqların 
sadəcə olaraq, danışıqlar naminə aparılmasına, imitasiya ilə 
məşğul olmağa çalışmışdır. İndi isə vaxt çatıb ki, verilmiş 
təkliflərə dəqiq, konkret cavab versin. Əgər belə olarsa, o 
zaman hesab edirik ki, Azərbaycanın torpaqları tezliklə 
işğalçılardan azad ediləcəkdir. 
Bu gün biz regional məsələlər haqqında da fikir mübadiləsi 
apardıq. Aramızda fikir ayrılığı yoxdur. Yanaşmamız da bir-
birinə çox yaxındır. Ümidvaram ki, biz bu gün və sabah davam 
edən söhbətlər əsnasında ölkələrimizi bir-birinə daha da yaxın 
edəcəyik, xalqlarımız da bir-birinə yaxın olacaqlar.  
Cənab Prezident, bizə göstərdiyiniz qonaqpərvərliyə görə bir 
daha Sizə minnətdaram, gözəl ölkənizdə olmağımdan bir daha 
məmnunluğumu ifadə etmək istəyirəm. Sağ olun. 
 
* * * 
 
Sonra jurnalistlərin sualları cavablandırıldı. 
S u a l: Cənab prezident Tyurk, Azərbaycan ilə qarşılıqlı 
investisiyaların qoyulması sahəsində perspektivləri necə 
görürsünüz? 
D a n i l o   T y u r k: Əvvəlcə icazə verin deyim ki, ümu-
miyyətlə, bu istiqamətdə aparılan proses mənim 2009-cu ildə 
Bakıya səfərim zamanı başladı. Biz prioritet sahələri müəyyən 
 180 
etdik və Sloveniya Azərbaycanda həmin sahələrdə fəal işləmək 
istəyir. Xüsusi olaraq iki sahə müəyyən edildi: informasiya 
texnologiyaları – bizim «İskratel» şirkəti artıq Azərbaycandakı 
tərəfdaşları ilə əməkdaşlıq edir. Biz istəyirik ki, bu əməkdaşlığı 
daha da genişləndirək. Digər sahə bərpaolunan alternativ enerji 
mənbələridir. Məsələn, su enerjisi. Biz sizə su elektrik 
stansiyalarının tikintisindəki təcrübəmizlə yardım etmək 
istəyirik ki, uğurlar qazanasınız, nailiyyətlər əldə edəsiniz. Bu 
elə bir sahədir ki, Sloveniya kifayət qədər böyük təcrübəyə 
malikdir. Əslində bu, 100 ildən artıq olan təcrübədir. 
Bu sahələr tərəflər arasında artıq müəyyən edilib və nəticələrini 
vermişdir. «Korona» şirkəti – telekommunikasiya sahəsindəki lider 
şirkət Azərbaycandakı tərəfdaşları ilə artıq saziş imzalayıb. 
Həmçinin su elektrik stansiyası sahəsində texniki əsaslandırma 
işinin aparılması ilə bağlı razılaşma əldə edilib. Biz həmçinin 
istərdik ki, qarşılıqlı sərmayələr olsun. Hazırda Azərbaycanın 
Dövlət Neft Fondu Sloveniyada sərmayə imkanlarını araşdırır. 
Bizim nümayəndə heyətimiz də, İqtisadiyyat nazirimiz də bu 
məsələ ilə daha yaxından məşğul olacaq və əməkdaşlıq üçün bir 
çox imkan  yaranacaqdır. 
S u a l: Sualım prezident İlham Əliyevədir. 
Azərbaycanın Dağlıq Qarabağ münaqişəsinə gəldikdə 
gücdən istifadə etmək təhlükəsi nə qədər böyükdür? Siz 
Ermənistan prezidenti ilə görüşə nə dərəcədə nikbin 
baxırsınız? İkinci sual: Əməkdaşlıq layihələrindən birini 
seçmək istəsəydiniz, hansını seçərdiniz? 
İ l h a m   Ə l i y e v: Bildiyiniz kimi, hər bir ölkənin özünü 
müdafiə etmə hüququ vardır. Hər bir ölkənin bu hüququ Birləşmiş 
Millətlər Təşkilatının Nizamnaməsində də tanınıbdır. Sirr deyil ki, 
Dağlıq Qarabağ münaqişəsinin nəticələri məhz sülh yolu ilə yox, 
zor, güc tətbiq etməklə formalaşmışdır. Ermənistanın Azərbaycana 
qarşı etnik təmizləmə və işğalçı siyasəti nəticəsində yüz minlərlə 
dinc sakin öz doğma torpağında qaçqın-köçkün vəziyyətinə 
düşmüşdür. Dağlıq Qarabağın ətrafında yerləşən 7 rayon – harada 
ki heç vaxt ermənilər yaşamamışlar – azərbaycanlılardan tamamilə 
 181 
boşaldılıb. Orada bütün binalar yerlə yeksan edilib. Bir neçə ay 
bundan əvvəl ATƏT-in qiymətləndirmə missiyası işğal altındakı 
torpaqlara səfər etmişdir. Onların hazırladığı məruzəyə baxmaq 
kifayətdir ki, hər kəs bilsin, orada bir dənə də olsun salamat bina 
qalmamışdır. Bütün binalar dağıdılıb. Bizim dini məbədlərimiz 
dağıdılıb. Bütün sərvətlər talan edilib. Yəni, bir tərəf güc tətbiq 
etməklə artıq bu vəziyyətin yaranmasına gətirib çıxarıbdır. 
Biz sülh yolunun tərəfdarıyıq. Biz istəyirik ki, məsələ sülh yolu 
ilə həll olunsun və məhz buna görə 19 ildir ki, sülh danışıqları 
aparılır. Minsk qrupu 1992-ci ildə yaranmışdır. O gündən bu günə 
qədər aparılan danışıqların heç bir nəticəsi olmamışdır. Müəyyən 
mərhələlərdə tərəflərin mövqelərində yaxınlaşma baş verən kimi, 
Ermənistan tərəfi geriyə addım ataraq danışıqların faktiki olaraq 
pozulmasına gətirib çıxarmışdır. Belə olan halda sülh prosesinə 
ümidlər azalır. Mən hesab edirəm ki, bu gün indiki mərhələdə 
müzakirə edilən variant son şansdır. Bütün bu 19 il ərzində müx-
təlif variantlar müzakirə edildi, sınaqdan keçirildi. Ermənistanın 
qeyri-konstruktiv mövqeyi nəticəsində hazırda biz sülh 
müqaviləsinə nail ola bilməmişik. İndi bu son şansdan istifadə 
etməliyik. 
Məsələnin sülh yolu ilə həllinə ümidlərimiz Minsk qrupunun 
həmsədr ölkələrinin dövlət başçılarının bəyanatından sonra 
artıbdır. Biz tezliklə status-kvonun dəyişdirilməsinə nail 
olmalıyıq. Mən çıxışımda xüsusilə qeyd etdim ki, bu çox vacib 
məsələdir. 19 il ərzində biz bir dəfə də olsun vasitəçilərdən 
eşitməmişdik ki, status-kvo dəyişdirilməlidir. 
Son aylar ərzində verilən bu bəyanat ümidlərimizi artırır. 
Ümid edirik ki, vasitəçilərin fəal işi nəticəsində məsələ öz 
həllini tapa bilər. Ancaq bununla bərabər, heç bir başqa variant, 
təbii ki, istisna olunmur. Azərbaycanın başqa ölkələrin ərazi 
bütövlüyünə heç bir iddiası yoxdur. Biz heç kimin torpağını 
işğal etməmişik. Ancaq öz ərazi bütövlüyümüzü bərpa etmək 
üçün bizim həm imkanımız, həm də gücümüz var. Beynəlxalq 
hüquq normaları da bizə bu imkanları yaradır. Bir daha deyə 
bilərəm ki, BMT-nin Nizamnaməsinə nəzər salmaq kifayətdir, 
 182 
orada hər şey açıq-aydın görünür. Amma mən, əlbəttə, 
istəməzdim ki, sülh prosesi sual altına düşsün. Mən çox 
istəyirəm ki, tezliklə məsələ sülh yolu ilə həll olunsun və ərazi 
bütövlüyümüz bərpa edilsin. 
S u a l: Sualım Sloveniya prezidentinədir. Cənab 
Prezident, ikitərəfli münasibətlərimizi Avropa İttifaqı və 
«Şərq Tərəfdaşlığı» Proqramı çərçivəsində əməkdaşlıq 
baxımından necə qiymətləndirirsiniz? 
D a n i l o   T y u r k: Sloveniya hesab edir ki, strateji ma-
hiyyət daşıyan «Şərq Tərəfdaşlığı» Proqramı olduqca əhəmiy-
yətlidir. Əslində Avropanın gələcəyi məhz bu sənəddə əks 
olunubdur. Bizə ən yaxın olan qonşu ölkələrlə bu proqram 
çərçivəsində əməkdaşlığımızı genişləndirmək fikrindəyik. Bu 
əslində yeni bir fenomen, yeni bir layihədir ki, biz onun 
çərçivəsində konkret əməkdaşlığın məzmununu müəyyən 
edirik. Konkret olaraq bu nə deməkdir? Yəni, əməkdaşlığın 
prioritetləri Avropa İttifaqı ilə Azərbaycan arasında müəyyən edilir 
və məhz bu, «Şərq Tərəfdaşlığı» Proqramında iştirak edən ölkəyə 
aiddir. Tutaq ki, viza rejiminin asanlaşdırılması nəzərdə tutulur. 
Ümidvarıq ki, biz bu sahədə də irəliyə doğru gedə biləcəyik. Biz 
insanların səfərlərini daha da liberallaşdırmalıyıq. Əslində, insanlar 
arasında münasibətlər xüsusi əhəmiyyət kəsb edir. «Şərq 
Tərəfdaşlığı» Proqramı çərçivəsində, həmçinin iqtisadi əməkdaşlıq 
haqqında söhbət açmalıyıq.  Azərbaycan elə bir ölkədir ki, onun 
xüsusi iqtisadi gücü, imkanları var və o, Avropa İttifaqına böyük 
töhfə verə bilər. 
Siz qeyd etdiniz, Nabukko ilə «Cənub axını» layihələrinə 
gəldikdə hansını seçərdiniz? Siz belə bir sual verdiniz? Burada 
seçim olmalı deyil. Bizə hər iki layihə lazımdır. Çünki enerji 
istehlakçılarının tələbatları bundan sonra yalnız artacaq və hər 
iki tərəf digər əməkdaşlıq formalarında maraqlı olmalıdır. Bu elə 
bir əməkdaşlıq sahəsidir ki, burada rəqabət məsələləri durur. 
Təbii ki, bu da təşkilatlar arasında müəyyən rəqabəti nəzərdə 
tutur. Amma bu, təbii haldır. Digər məsələni də qeyd etmək 
istəyirəm ki, cənab prezident Əliyevin qeyd etdiyi kimi, burada üç 
 183 
tərəf əməkdaşlıq etməlidir – hasilatçılar, tranzit ölkələr və isteh-
lakçılar. Burada hər üç tərəfin hüquqları və maraqları vardır. Bu, 
əsas, müəyyənedici amildir. Bu amil Azərbaycan ilə Avropa 
İttifaqı arasında «Şərq Tərəfdaşlığı» Proqramı çərçivəsində olan 
əməkdaşlığa aiddir. Biz əməkdaşlığımıza məhz bu müstəvidən 
baxmalıyıq. 
Azərbaycan ilə Avropa İttifaqı arasında digər sahələrdə də 
müvafiq sazişlər imzalanmalıdır.  İnanıram ki, bu sazişlər fərdi 
xarakter daşımalı və Azərbaycanın xüsusi, spesifik iqtisadi 
imkanlarını nəzərə almalıdır. Digər aspektləri, digər sahələri 
nəzərə alaraq buraya yeni çalarlar gətirilməlidir.  
Biz bilirik ki, Dağlıq Qarabağ münaqişəsi mühüm məsələdir. 
Əgər biz bu regionda fəal olmaq istəyiriksə, bu məsələ vacib 
məsələdir. Hətta biz Avropada ən böyük qüvvə olmasaq da, daha 
böyük gücə malik ölkə olmasaq da fəal işləməliyik. Çalışmalıyıq 
ki, münaqişə sülh yolu ilə həllini tapsın. Bir daha burada 
həmkarınız soruşdu ki, nikbinliyiniz haradan gəlir? Mən bu 
sualın cavabına əlavə edərdim ki, əslində 10 ildən artıqdır bu 
münaqişə ilə bağlı aparılan danışıqları izləmişəm. Mən əvvəllər 
Birləşmiş Millətlər Təşkilatı sistemində işləmişəm, indi isə 
Sloveniya Respublikasının Prezidentiyəm. 
Üç əsas tərəf, iştirakçı – Ermənistan, Azərbaycan və Rusiya 
Federasiyası münaqişənin həlli prinsiplərini indi daha dəqiq 
formada müəyyən edə bilər. Bu şans əldən buraxılmalı deyil.  
Bu sahədə daha dəqiq olmalıyıq. Mən sizin sualınıza uzun ca-
vab verdim. Əgər bu həll olunsa, əslində bu bizim Avropa 
İttifaqı ilə Azərbaycan arasında olan əməkdaşlığa xidmət edən 
bir məsələ ola bilər. Biz bir-birimizi dəstəkləməliyik. Biz 
sadəcə, nümunələri, modelləri bir-birimizə təqdim etməli 
deyilik. Biz çalışmalıyıq ki, əsl prioritetləri, əsl dəyərləri 
əməkdaşlığımızda əks etdirək.  
 184 
 
 
 
SLOVENİYA MİLLİ ASSAMBLEYASININ 
PREZİDENTİ PAVEL QANTAR İLƏ GÖRÜŞ  
 
Lyublyana  
 
9 iyun 2011-ci il 
 
İyunun 9-da Azərbaycan Respublikasının Prezidenti 
İlham Əliyev Sloveniya Respublikası Milli Assambleyasının 
prezidenti Pavel Qantar ilə görüşmüşdür. 
Prezident İlham Əliyev Sloveniya Respublikasının Milli 
Assambleyasının Xatirə kitabını imzaladı. 
Görüşdə ölkələrimiz arasında əlaqələrin müxtəlif sahələrdə 
inkişafından məmnunluq ifadə olundu. İqtisadi sahədə əla-
qələrimizin inkişafı üçün yaxşı imkanların mövcud olduğu 
bildirildi. 
Parlamentlərarası əlaqələrin ikitərəfli münasibətlərin geniş-
lənməsi baxımından önəmli olduğunun qeyd edildiyi görüşdə 
Azərbaycan ilə Sloveniya arasında əməkdaşlığın beynəlxalq 
təşkilatlar çərçivəsində də uğurla inkişaf etdiyi bildirildi. 
Görüşdə Azərbaycan prezidenti İlham Əliyevin Sloveniyaya 
səfərinin ikitərəfli münasibətlərin inkişafına öz töhfəsini ve-
rəcəyinə əminlik ifadə olundu. 
 
 
 
 
 185 
 
 
 
LYUBLYANA ŞƏHƏR MERİYASINDA GÖRÜŞ 
 
Lyublyana  
 
9 iyun 2011-ci il 
 
Azərbaycan prezidenti İlham Əliyev Sloveniyaya rəsmi 
səfəri çərçivəsində iyunun 9-da Lyublyana şəhər meriyasında 
olmuşdur. 
Dövlətimizin başçısını meriyanın qarşısında Lyublyananın 
meri Zoran Yankoviç qarşıladı. 
Zoran Yankoviç prezident İlham Əliyevi salamlayaraq 7 il 
əvvəl iş adamı qismində Bakıda olduğunu məmnunluqla 
xatırlatdı. O, Bakı ilə Lyublyana arasında əməkdaşlığın daha 
da inkişafı üçün çalışacağını bildirdi. 
Azərbaycanı «Eurovision–2011» mahnı müsabiqəsində qa-
zandığı qələbəyə görə təbrik edən Lyublyana şəhərinin meri 
gələn il Sloveniyanın bir çox incəsənət adamının Azərbaycana 
səfər edəcəyini qeyd etdi. 
Dövlətimizin başçısı Lyublyana şəhərinin inkişafı ilə bağlı 
görülən işləri yüksək qiymətləndirdiyini bildirdi. 
Prezident İlham Əliyev son bir neçə il ərzində Lyublyananın 
daha da müasirləşdiyini, abadlaşdığını və çox gözəl Avropa 
şəhərinə çevrildiyini vurğuladı. 
İ l h a m  Ə l i y e v:  Mən görürəm ki, həm şəhər rəhbərliyi, 
həm də sakinlər öz şəhərlərinə çox böyük məhəbbətlə yanaşırlar. 
Burada abadlıq, quruculuq və bərpa işləri böyük zövqlə aparılmışdır. 
Bütövlükdə Sloveniya–Azərbaycan əlaqələrinin inkişafı üçün bu 
gün çox əlamətdar bir gündür. Bu gün keçirdiyim görüşlər, 
apardığım danışıqlar və sabah keçiriləcək tədbirlər ölkələrimizi bir-
birinə daha da yaxınlaşdıracaqdır. Bizim siyasi əlaqələrimiz çox 
yüksək səviyyədədir və bu əlaqələrimiz gündən-günə güclənir. 
 186 
Sabah keçiriləcək birgə biznes-forum iqtisadi sahədə də əlaqələrin 
inkişafı üçün çox təsirli olacaqdır. Çünki qarşılıqlı maraq çox 
böyükdür və birgə iş görmək üçün bütün imkanlar vardır. 
Parlamentlərarası əlaqələr də yaxşı səviyyədədir. Mən burada köhnə 
dostumu görməkdən çox məmnunam. Biz Strasburqda birlikdə 
işləmişik və çox yaxşı günlərimiz, yaxşı söhbətlərimiz olub. 
Azərbaycan artıq 10 ildir ki, Avropa Şurasının üzvüdür. Amma 
görüşlərimizin  baş  tutduğu o vaxt biz Avropa Şurasına təzə üzv 
olmuşduq və bizim üçün hər şey orada təzə idi. Biz istəyirdik ki, 
tezliklə Avropa Şurasına inteqrasiya edək, öz yerimizi tutaq və 
cənab Yankoviç də bizə çox kömək göstərmişdi. 
«Eurovision–2011» mahnı müsabiqəsində Azərbaycan 
gənclərinin qazandıqları qələbə münasibətilə təbrikinizə görə 
təşəkkür edirəm. Bir ildən sonra sloveniyalı qonaqları qəbul 
etməyə hazırıq, o cümlədən sizi, cənab mer. Amma ümid edi-
rəm ki, siz ondan əvvəl Bakıya gələcəksiniz və biz əlaqələrimizi 
davam etdirəcəyik. Qonaqpərvərliyə görə bir daha təşəkkür 
edirəm. 
Dövlətimizin başçısı meriyanın Xatirə kitabına ürək sözlərini 
yazdı. 
 
 
 
 
 187 
 
 
 
ALİ QONAĞIN ŞƏRƏFİNƏ RƏSMİ ZİYAFƏT 
 
9 iyun 2011-ci il 
 
İyunun 9-da Azərbaycan Respublikasının Prezidenti 
İlham Əliyevin Sloveniya Respublikasına rəsmi səfəri çərçivə-
sində prezident Danilo Tyurkun adından dövlətimizin başçısının 
şərəfinə rəsmi ziyafət verilmişdir. 
Dövlət başçıları ziyafətdə çıxış etdilər. 
 
Sloveniya prezidenti Danilo Tyurkun çıxışı 
 
Cənab Prezident, bu mühüm səfəriniz çərçivəsində imza-
lanan mədəniyyət, təhsil, elm və digər sahələrdə əməkdaşlığa 
dair sazişlər əlaqələrimizin inkişafı üçün yeni imkanlar 
yaradacaq. Ölkələrimizin şirkətləri enerji, informasiya, ətraf 
mühit texnologiyası, mühəndis işi və əczaçılıq sahələrində 
təmaslar qurub, Azərbaycanda kiçik su elektrik stansiyalarının 
tikintisində Sloveniya şirkətləri ilə əməkdaşlığa dair plan 
qüvvəyə minib. Bunlar hamısı gələcək əməkdaşlığımızın 
genişlənməsinə xidmət edəcək.  
Ermənistan–Azərbaycan, Dağlıq Qarabağ münaqişəsinə 
gəlincə, mən bu məsələnin həllinə yönəlmiş dialoqunuz sahəsin-
dəki irəliləyişi və səylərinizi alqışlayıram. Danışıqlarda irəli-
ləyişin hər bir əlamətini və bu sahədə vəziyyətin yaxşılaşdı-
rılması məqsədi ilə atılan hər bir addımı görməkdən məm-
nunam. Dovildə mayın 26-da «Böyük səkkizlik» ölkələrinin 
sammiti çərçivəsində Rusiya, Fransa və ABŞ prezidentlərinin – 
ATƏT-in Minsk qrupunun həmsədr ölkələrinin rəhbərlərinin 
bəyanatını alqışlayıram. Həmin bəyanatda onlar məsələnin sülh 
yolu ilə həlli üçün prinsiplər üzərində razılığa çağırmışlar. 
Ümid edirəm ki, iyunda Kazanda keçiriləcək üçtərəfli görüşdə 
 188 
razılıq əldə olunacaqdır. Biz, demək olar ki, eyni fikirdəyik – 
nizamlanmaya yönəlmiş səylər status-kvonun daimi olmasının 
qarşısını almaq üçün sürətləndirilməlidir. Bu məsələnin həlli 
digər münaqişələrin həllinə də müsbət təsir göstərə bilər. 
Avropa İttifaqının üzvü kimi, Sloveniya bu təşkilat ilə 
Azərbaycan arasında əməkdaşlığın genişləndirilməsi üçün fəal 
çalışır. Avropa İttifaqı Azərbaycanı mühüm tərəfdaş hesab edir 
və Azərbaycan ilə daha fəal münasibətlər qurmaq arzusundadır. 
Buna görə Avropa İttifaqı Azərbaycanı özünə daha da 
yaxınlaşdırmaq məqsədi ilə yeni siyasət və proqramlar 
formalaşdırır. Bu baxımdan mən «Şərq Tərəfdaşlığı» layihəsini 
qeyd etmək istəyirəm. Sloveniya bu proqramın həyata 
keçirilməsində fəal iştirak edir. 
 
         Azərbaycan prezidenti İlham Əliyevin çıxışı  
 
Hörmətli cənab Prezident! 
Xanımlar və cənablar! 
İlk növbədə mənə və nümayəndə heyətinə göstərdiyiniz 
qonaqpərvərliyə görə, cənab Prezident, Sizə minnətdarlığımı 
bildirirəm. Gözəl ölkənizi ikinci dəfə ziyarət etməyimdən çox 
məmnunam. 
Bu gün əlaqələrimizin yeni mərhələsində ölkələrimiz 
arasında sənaye, energetika, nəqliyyat, informasiya texnolo-
giyaları, turizm, ticarət, sərmayə qoyuluşu və digər sahələrdə 
əməkdaşlığın inkişafı üçün geniş perspektivlər mövcuddur. 
Etiraf etmək lazımdır ki, iqtisadi münasibətlərimizin 
göstəriciləri ölkələrimizin potensialına cavab vermir. İki ölkə 
arasında ticarət dövriyyəsi və sərmayə qoyuluşunun həcmi arzu 
olunan səviyyədə deyildir. İnanıram ki, səfərim zamanı 
keçirdiyimiz görüşlər, apardığımız fikir mübadiləsi və müza-
kirələr ölkələrimiz arasında münasibətlərin yeni müstəviyə 
yüksəlməsinə təkan verəcəkdir. 
Azərbaycan və Sloveniya xalqları çətin günlərdə bir-birinə 
dayaq olmuşlar. İkinci dünya müharibəsi illərində faşizmə qarşı 
 189 
mübarizədə burada qəhrəmancasına həlak olmuş «Mixaylo» 
təxəllüsü ilə tanınan Mehdi Hüseynzadə daim hər iki xalqın 
xatirələrində yaşayır. 
Sloveniya xalqı bu gün də öz qəhrəmanlarını unutmur. Nova 
Qoritsa şəhərində müxtəlif ictimai qurumların nüma-
yəndələrinin, xüsusilə Mehdi Hüseynzadənin silahdaşlarından 
ibarət 80-ə yaxın sloveniyalının yeni yaranmış Sloveniya–
Azərbaycan Dostluq Cəmiyyətinə üzv olması xalqlarımızın bir-
birinə olan hörmətini və diqqətini nümayiş etdirir. 
Azərbaycan ilə Sloveniyanın beynəlxalq və regional təşki-
latlarda – xüsusilə BMT, ATƏT, Avropa İttifaqı, Avropa 
Şurasında əməkdaşlığı böyük məmnunluq doğurur. Azərbaycanın 
xarici siyasətində Avropa İttifaqı və Avroatlantik strukturlarla 
əlaqələr mühüm yer tutur. Azərbaycan ilə Avropa İttifaqı 
arasında 2006-cı ildə imzalanmış «Enerji sahəsində strateji 
tərəfdaşlıq haqqında Anlaşma Memorandumu», eləcə də bu ilin 
yanvar ayında imzalanan «Cənub qaz dəhlizi haqqında Birgə 
Bəyannamə» bunun bariz nümunəsidir. Regionun əsas iqtisadi 
mərkəzinə çevrilmiş Azərbaycan Avropa ölkələrinin enerji 
təhlükəsizliyinin təmin olunması üçün bundan sonra da öz 
töhfəsini verməyə hazırdır. 
Biz enerji resurslarımızın bütün istiqamətlərdə dünya 
bazarlarına çıxarılmasında maraqlıyıq və istehsal etdiyimiz 
neftin və qazın Avropaya nəqli üçün irəli sürülən təşəbbüsləri 
nəzərdən keçirməyə hazırıq. Azərbaycanın həyata keçirdiyi 
irimiqyaslı neft-qaz layihələri bizim etibarlı tərəfdaş oldu-
ğumuzu sübut edir və bundan sonra da bütün maraqlı tərəflərlə 
əməkdaşlıq etməyə imkan verir. 
Yuxarıda qeyd edilənlərlə yanaşı, regionun inkişafı üçün ən 
böyük təhlükə mənbəyi Ermənistan–Azərbaycan, Dağlıq 
Qarabağ münaqişəsinin öz həllini tapmamasıdır. Bildiyiniz 
kimi, Azərbaycanın Dağlıq Qarabağ regionu və 7 digər rayonu 
20 ilə yaxındır ki, Ermənistan tərəfindən işğal olunmuşdur. Bu, 
Azərbaycanın ümumi ərazisinin təxminən 20 faizini təşkil edir. 
Ermənistanın həyata keçirdiyi etnik təmizləmə siyasəti 
 190 
nəticəsində bir milyondan artıq azərbaycanlı qaçqın və məcburi 
köçkün vəziyyətinə düşmüşdür. Münaqişə ilə bağlı BMT 
Təhlükəsizlik Şurasının 4 qətnaməsi, İKT, ATƏT, Avropa 
Şurası, NATO və digər beynəlxalq təşkilatların qərar və 
qətnamələri vardır. Bu münaqişə ancaq beynəlxalq hüquq və 
Azərbaycanın ərazi bütövlüyü çərçivəsində həll olunmalıdır. 
Hörmətli cənab Prezident, icazə verin, bu badələri Sizin 
şərəfinizə, Azərbaycan ilə Sloveniya arasında səmimi dostluq 
və faydalı əməkdaşlıq əlaqələrinin inkişafı şərəfinə qaldırım. 
 
 
 191 
 
 
 
AZƏRBAYCAN–SLOVENİYA  
BİZNES-FORUMUNDA İŞTİRAK  
 
Lyublyana 
 
10 iyun 2011-ci il 
 
İyunun 10-da Lyublyanada Azərbaycan–Sloveniya biznes-
forumu keçirilmişdir. 
Azərbaycan prezidenti İlham Əliyev və Sloveniya prezidenti 
Danilo Tyurk biznes-forumda iştirak etmişlər. 
Forum iştirakçıları Azərbaycanın və Sloveniyanın dövlət 
başçılarını hərarətlə qarşıladılar. 
Biznes-forumda hər iki ölkədən 200-ə yaxın iş adamı iştirak 
etmişdir. 
Forumun keçirilməsində məqsəd Azərbaycan və Sloveniya iş 
adamları arasında iqtisadiyyatın müxtəlif sahələrində 
əməkdaşlığı inkişaf etdirmək, hər iki ölkənin iqtisadi poten-
sialından yararlanaraq, ticarət dövriyyəsinin səviyyəsini artır-
maqdır. 
Dövlət başçıları forumda çıxış etdilər. 
 
        Sloveniya prezidenti Danilo Tyurkun çıxışı 
 
Hörmətli prezident İlham Əliyev, əziz dostum! 
Hörmətli qonaqlar, hörmətli dostlar! 
Bu gün Azərbaycan–Sloveniya biznes-forumunda çıxış 
etməkdən olduqca məmnunam. Əslində, prezidentliyim döv-
ründə ikinci dəfədir ki, belə mötəbər iclasda çıxış etmək fürsəti 
mənə nəsib olur. 
2 il əvvəl mən bir qrup sloveniyalı iş adamı ilə Bakıya səfər 
etmişdim. Bakıda işgüzar dairələrlə çox yaxşı, səmimi 
görüşümüz oldu. O vaxt biz lap başlanğıcdan olduqca perspek-
tivli, yeni, mühüm təşəbbüsləri müzakirə etdik. Onlardan 
 192 
bəziləri artıq öz bəhrəsini vermişdir. Həmin addım əslində 
başlanğıc nöqtəsi oldu. İnformasiya texnologiyaları və sığorta 
sahələrində əldə edilən irəliləyiş, bu yaxınlarda başlanmış su 
elektrik stansiyalarının tikintisi layihəsi bizi həvəsləndirdi. 
«Korona» şirkəti Azərbaycandakı tərəfdaşları ilə artıq texniki 
əsaslandırma işlərinə başlamışdır. 
Bu bir daha onu göstərir ki, biz tərəqqini əldə etmişik. 
Həmin tərəqqi o faktla üst-üstə düşür ki, ticarət əlaqələrimizdə 
də böyük irəliləyişə nail olmuşuq. Ticarətimiz artır. Ötən il bu 
sahədəki artım 10 faiz olmuşdur. Bu, yaxşı haldır, çünki 2010-
cu il hələ də böhran ili idi. Ümid edirik, ötən il qlobal böhranın 
son ili oldu. Həmin vaxtdan etibarən gözəçarpan artımı 
müşahidə etməyə başladıq. Burada dinlədiklərimiz göstərir ki, 
hər iki ölkənin şirkətləri arasında əməkdaşlıq ideyaları forumda 
səsləndirilir. Bunun üçün möhkəm bünövrə vardır. Planlarımız 
və ümidlərimiz böyükdür. 
Bir-biri ilə əməkdaşlıq edən iki dost ölkənin – Azərbaycanın 
və Sloveniyanın həm biznes, həm siyasi dairələri arasında 
qurulmuş işbirliyi haqqında daha geniş mənada bir neçə kəlmə 
söyləmək istəyirəm. 
Biz strateji düşünməliyik və uzunmüddətli perspektivlər haq-
qında danışmalıyıq. Bu faktı da nəzərə almalıyıq – Sloveniya 
Avropa İttifaqının üzvü və Azərbaycan Avropa İttifaqının tərəfdaşı 
kimi, bir çox səylər göstərməlidirlər ki, Avropa İttifaqı ilə Azər-
baycan arasında münasibətlərin gələcəyi daha dəqiq formada 
müəyyən edilsin. Hələ ki, bu sahədə konkret təkliflər yoxdur. 
Biz Avropa İttifaqında bu haqda az bilirik və bu, Avropa 
İttifaqının bütün üzvlərinə aiddir. Biz Azərbaycan haqqında bir 
çox məlumatları öyrənməliyik, ölkənizdəki imkanlarla tanış 
olmalıyıq. Anlamalıyıq ki, enerji və alternativ enerji mənbələri 
sahəsində əməkdaşlıqdan başqa, növbəti onilliklər haqqında 
düşünməliyik. Belə gələcək üçün möhkəm iqtisadi bünövrəni 
inkişaf etdirməliyik. Məhz bugünkü biznes-forum da bu 
məqsədlərə xidmət edir. Burada hər iki məsələ nəzərdə tutulur: 
yaranan biznes imkanları və razılaşmalar, həmçinin uzun 
 193 
müddət ərzində bizi lazımi möhkəm əməkdaşlığa doğru 
aparacaq strategiya. 
Sloveniya Avropa İttifaqının üzvləri arasında elə bir ölkə 
olacaq ki, Siz ona etibarlı dost və maraqları təmin edən tərəf 
kimi arxalana bilərsiniz. Zənnimcə, Avropa İttifaqının hər bir 
tərəfdaş ölkəsi lazımi şəkildə qavranılmalıdır və onunla 
əməkdaşlıq düşünülmüş formada olmalıdır. Əvvəlcədən 
müəyyən edilmiş modelləri tələsik həyata keçirmək olmaz. Biz 
yeni modellər üzərində işləməliyik. Ümid edirəm ki, bu biznes-
forum irəliyə doğru addımların atılmasında uğurlu olacaq və 
səmimiyyətlə sizdən nəticələr gözləyirəm. Mən isə öz 
növbəmdə Sizə söz verirəm ki, biz Sloveniyada əldə etdiyiniz 
nəticələri çox diqqətlə öyrənəcəyik. Uzunmüddətli və möhkəm 
çərçivənin reallığa çevrilməsi üçün əlimizdən gələni etməyə 
çalışacağıq. 
Diqqətinizə görə çox sağ olun. Sizə işinizdə böyük uğurlar 
arzulayıram. 
 
Azərbaycan prezidenti İlham Əliyevin çıxışı 
 
Hörmətli cənab Prezident! 
Xanımlar və cənablar, əziz dostlar! 
Əvvəlcə, cənab Prezident, gözəl ölkənizə səfər etmək üçün 
dəvətinizə və göstərdiyiniz qonaqpərvərliyə görə bir daha 
təşəkkürümü bildirirəm. Əslində mən ikinci dəfədir ki, Sizin 
gözəl ölkənizə səfər edirəm və bir çox dəyişiklikləri görürəm. 
Bu münasibətlə sizin hökumətinizi və Lyublyana Şəhər Şurasını 
aparılmış bir çox abadlıq və şəhər infrastrukturu işlərinə görə 
təbrik etmək istəyirəm. 
Ölkələrimiz arasında münasibətlər çox uğurla inkişaf edir. Biz 
əsl dost və tərəfdaşıq. Bu tərəfdaşlığın yaxşı tarixi və çox 
perspektivli gələcəyi vardır. Çox şadam ki, biznes dairələrinin 
iqtisadi əlaqələrin gücləndirilməsinə istiqamətlənmiş birgə 
səyləri ölkələrimizin – Sloveniya ilə Azərbaycan arasında 
tərəfdaşlığın gülcəndirilməsinə yönəlmiş siyasi kursuna 
uyğundur. Siyasi münasibətlərimiz çox yaxşıdır. Biz ölkələri-
 194 
miz arasında yüksək səviyyədə və nazirliklər səviyyəsində 
mütəmadi qaydada məsləhətləşmələr prosesini davam etdiririk. 
Bizim həmçinin biznes təmaslarının da inkişaf etdirilməsi üçün 
yaxşı potensialımız vardır. Hesab edirəm ki, bu gün keçirilən 
biznes-forum sayəsində nəinki ideyalar, həmçinin praktiki 
nəticələr əldə olunacaqdır. 
Biz xarici sərmayədarlara açıq ölkəyik və uzun illər ərzində 
bu istiqamətdə apardığımız siyasət çox müsbət olub. Son 15 il 
ərzində iqtisadiyyatımıza təxminən 100 milyard ABŞ dolları 
məbləğində sərmayə yatırılmışdır və onların əksər hissəsi qeyri-
enerji sektoruna yönəldilmişdir. Mən bunu ona görə deyirəm ki, 
Azərbaycan neft ölkəsidir, neft, qaz hasilatçısı və ixracatçısıdır. 
Ölkəmiz bu baxımdan cəlbedicidir. Lakin məqsədimiz 
iqtisadiyyatı şaxələndirməkdir, Azərbaycanda güclü qeyri-enerji 
sektorunun və davamlı iqtisadiyyatın yaradılmasıdır. 
Hesab edirəm ki, son bir neçə il ərzində iqtisadi inkişaf, 
liberallaşdırma və biznesin aparılması sahəsində ölkəmizin gös-
təriciləri məqsədlərimizi aydın şəkildə göstərir. Hətta iqtisadi 
böhran ilə yadda qalan ən çətin 2008–2009-cu illərdə iqti-
sadiyyatımız yenə də 14 faiz artmışdır. Həmin il neftin qiyməti 
4-5 dəfə aşağı düşmüşdür. Ümumiyyətlə, son 7 il ərzində ÜDM 
3 dəfə artıb, yoxsulluq səviyyəsi 5 dəfə – 49 faizdən 9,1 faizə 
qədər azalmışdır. İşsizliyin səviyyəsi 6 faiz olmuşdur. 
İnfrastruktura qoyulan sərmayələr və özəl sektora verilən dəstək 
hazırkı durumu yaratmışdır ki, iqtisadiyyatımız artıq enerji 
amilindən o qədər də asılı deyildir. Bizim üçün gələcək iqtisadi 
inkişaf qeyri-enerji sektorunun inkişafı deməkdir, çünki enerji 
sektorunda bütün əsas hədəflərimizə nail olmuşuq. 
Bizim 7 ixrac neft və qaz boru kəmərindən ibarət şaxə-
ləndirilmiş şəbəkəmiz vardır. Enerji resurslarımızı müxtəlif 
istiqamətlərdə ixrac edirik. Avropa İttifaqı ilə gündəliyimizdə 
olan mühüm məsələlərdən biri enerji təhlükəsizliyidir. 
Azərbaycan Avropa bazarlarında enerji təhlükəsizliyinin təmin 
edilməsində öz rolunu oynayır. Bu ilin əvvəlində Avropa 
İttifaqı ilə Azərbaycan arasında Cənub qaz dəhlizi haqqında 
 195 
mühüm bəyannamə imzalanmışdır. Hazırda fəal və səmərəli iş 
aparan müvafiq işçi qrupu formalaşdırılmışdır. Ümidvaram ki, 
gələn illər ərzində Avropa İttifaqı ilə Azərbaycan arasında 
enerji əməkdaşlığı sahəsində bir çox digər mühüm addımlar 
atılacaqdır. Bu bizim üçün imkanlar açır ki, maliyyə 
resurslarımızı formalaşdıraq, onları yenidən iqtisadiyyata, 
təhsilə, sosial infrastruktura və prioritet sahələrə sərmayə kimi 
yönəldək. Buna görə daxili prioritetlərimizin gündəliyində 
enerji sektoru böyük rol oynamır. Xüsusən xarici iqtisadi və 
siyasi münasibətlərdə mühüm əhəmiyyət kəsb edir. Ölkə 
daxilində əsas diqqət yetirdiyimiz sahə iqtisadiyyatın davamlı 
inkişafıdır. 
Kənd təsərrüfatı və aqrar məhsulların emalı sahəsində yaxşı 
potensialımız vardır. Turizm sahəsini də qeyd etməliyik. 
Hazırda biz beynəlxalq turizm istirahət zonaları yaradırıq. Biz 
bu sahədə yaxşı təcrübəsi olan Sloveniya şirkətlərini ölkəmizdə 
həmin mühüm layihələrdə iştirak etmək üçün dəvət edirik. 
Yalnız bu il Bakıda və rayonlarda yeni müasir infrastruktura 
malik beşulduzlu 6 mehmanxana açılacaqdır. İnformasiya 
texnologiyaları sahəsi bizim üçün prioritetlərdən biridir. 
Kosmos sənayesini də inkişaf etdirməyə başlamışıq. Sloveniya 
şirkətləri ilə apardığımız əməkdaşlığın bir sahəsi də məhz 
informasiya texnologiyaları sektorudur. Əslində, bu sahədəki 
əməkdaşlıq Bakıda prezident Tyurkun iştirakı ilə keçirilmiş 
birinci biznes-forumda qeyd edilmişdir, biz də həmin təşəbbüsə 
dəstək verdik. 
Azərbaycanda informasiya texnologiyalarının inkişafı çox 
sürətlə gedir. Biz bu sektora böyük diqqət yetiririk. Hazırda 
ölkə əhalisinin 50 faizi internetdən istifadə edir. Gələn illər 
ərzində bu sektor bizim üçün daxili iqtisadi prioritetlərimizdə 
çox mühüm rol oynayacaqdır. İqtisadiyyatın şaxələndirilməsi 
sərmayələrin cəlb edilməsi deməkdir. Xarici sərmayələrin cəlb 
edilməsində yaxşı təcrübəmiz vardır. Bizim çox təfərrüatlı 
dövlət sərmayə proqramımız vardır və bu proqram əsasən 
infrastruktur layihələrini əhatə edir. Hər il biz infrastrukturun 
 196 
inkişaf etdirilməsinə kifayət qədər maliyyə resursları ayırırıq. 
Mən Sloveniya şirkətlərini bu layihələrdə iştirak etməyə dəvət 
edirəm. Bugünkü biznes-forumun bir hissəsi Azərbaycandakı 
konkret biznes sərmayə layihələrinin təqdim edilməsinə həsr 
olunubdur və yekun hesabat hazırlanıb. Orada bütün zəruri 
məlumatlar verilib. 
Hesab edirəm ki, hökumətimiz tərəfindən maliyyələş-
diriləcək layihələri də bilmək maraqlı olardı. Həmin layihələrdə 
Sloveniya şirkətləri podratçı kimi iştirak edə bilər. Onlar böyük 
sahələri əhatə edir: yolların, elektrik stansiyalarının tikilməsi, 
içməli suyun təmin edilməsi, kanalizasiya xətlərinin çəkilməsi, 
xəstəxanaların və məktəblərin inşası. Həmin layihələr 
həyatımızın bütün sahələrini əhatə edir. Məqsədimiz ən vacib 
infrastruktur və sosial infrastruktur layihələrini ikinci inkişaf 
proqramımızın başa çatdığı vaxtda, yəni 2013-cü ildə həyata 
keçirməkdən ibarətdir. Gələcəkdə isə ölkənin inkişafı və 
Azərbaycanda iqtisadiyyatın davamlı artımı növbəti iqtisadi 
islahatlarımızda əldə edəcəyimiz uğurlardan asılı olacaqdır. Bu 
gün iqtisadiyyatda liberallaşdırma səviyyəsi çox yüksəkdir. 
Hər iki ölkə bu il müstəqilliyin iyirminci ildönümünü qeyd 
edəcəkdir. Azərbaycan müstəqilliyini bərpa etdiyi vaxt bazar 
iqtisadiyyatının ÜDM-dəki payı sıfır faiz idi. İndi isə 
Azərbaycanda ÜDM-in 80 faizdən çoxu özəl sektorda təmin 
edilir. Həmçinin nəzərə almalıyıq ki, ÜDM-i təşkil edən əsas 
mənbələr və enerji infrastrukturu dövlət nəzarəti altındadır. Bu 
o deməkdir ki, özəlləşdirmə, liberallaşdırma prosesi, yerli və 
xarici biznes dairələri üçün yaxşı şəraitin yaradılması işi düzgün 
istiqamətdə gedir. 
Sloveniya bizim üçün bu regionda dost ölkə və mühüm 
tərəfdaşdır. Avropa İttifaqının üzvü kimi, Sloveniyanın bizim 
regionda rolu və mövqeyi hər zaman müsbət olub. Bizim üzv 
dövlətlərlə ikitərəfli qaydada çox gözəl münasibətlərimiz vardır. 
Hesab edirəm ki, Azərbaycan ilə Avropa İttifaqı arasında 
münasibətlərin belə bir mühüm inkişaf mərhələsində ən vacib 
məsələ qarşımızda qoyduğumuz hədəfləri və məqsədləri müəyyən 
 197 
etmək, onlara nail olmaq üçün yol xəritəsini hazırlamaq, qarşılıqlı 
maraq və hörmətə əsaslanan əsl tərəfdaşlıq münasibətlərini 
qurmaqdır. Bu baxımdan bu proses uğurla davam edəcəkdir.  
Regionlarımızın bir-birinə daha da yaxın olması üçün 
göstərdiyi səylərə görə biz Sloveniya tərəfinə və prezident 
Tyurka olduqca minnətdarıq. Biz Avropa İttifaqı ilə qonşuyuq 
və tərəfdaşıq. Tərəfdaşlığımız artacaq, siyasi münasibətlər 
inkişaf edəcək və enerji təhlükəsizliyi məsələləri – mən 
nitqimin əvvəlində bunu qeyd etdim – daha möhkəm rol 
oynayacaq, çünki bizim resurslarımız vardır. Avropaya 
alternativ mənbə lazımdır. Biz artıq müəyyən mənada böyük 
daşıma infrastrukturuna malikik və bu imkanlar daha da 
artırılmalı və genişləndirilməlidir.  
Cənab Prezident və hörmətli dostlar, mən sizin hamınıza 
bizə göstərilmiş qonaqpərvərliyə görə bir daha təşəkkürümü 
bildirmək istəyirəm. Mən dünən keçirilmiş danışıqların nəti-
cələrindən və bu gün imzalanmış sənədlərdən məmnunluğumu 
bildirirəm. Səfərim davam edir. Əminəm ki, səfər və onun 
nəticələri münasibətlərimizin gələcək inkişafında mühüm rol 
oynayacaqdır. 
Çox sağ olun. 
* * * 
 
Sonra dövlət başçıları Azərbaycan və Sloveniya şirkətlərini 
təmsil edən iş adamları ilə görüşdülər. 
Sloveniyanın biznes dairələrinin nümayəndələri Azərbaycan 
prezidenti İlham Əliyev ilə söhbətlərində ölkəmizdə baş verən 
iqtisadi inkişaf prosesləri, biznes və sərmayə mühiti barədə 
ətraflı məlumat aldılar. 
 
 
 198 
 
 
 
SLOVENİYANIN BAŞ NAZİRİ  
BORUT PAHOR İLƏ GÖRÜŞ 
  
Lyublyana 
 
10 iyun 2011-ci il 
 
İyunun 10-da Azərbaycan Respublikasının Prezidenti 
İlham Əliyev Sloveniya Respublikasına rəsmi səfəri çərçi-
vəsində bu ölkənin Baş naziri Borut Pahor ilə görüşmüşdür. 
Dövlətimizin başçısını Baş nazir Borut Pahor qarşıladı. 
Görüşdə ölkələrimiz arasında siyasi və iqtisadi əlaqələrin 
inkişafından məmnunluq ifadə olundu, ikitərəfli münasibət-
lərimizin Azərbaycan–Avropa İttifaqı çərçivəsində önəmi 
vurğulandı. 
Prezident İlham Əliyevin Sloveniyaya səfərinin ölkələrimiz 
arasında iqtisadiyyatın konkret sahələrinin perspektivlərinin 
nəzərdən keçirilməsi üçün yaxşı imkan yaratdığının qeyd 
edildiyi görüşdə Azərbaycan–Sloveniya biznes-forumunun əhə-
miyyəti vurğulandı. 
 
 
 
 
 
 
 
 
 
 
 
 
 199 
 
 
 
 
SLOVENİYANIN NOVA QORİTSA ŞƏHƏRİNDƏ 
SOVET İTTİFAQI QƏHRƏMANI  
MEHDİ HÜSEYNZADƏNİN MEMORİAL 
MUZEYİNİN AÇILIŞI MƏRASİMİ  
 
Nova Qoritsa 
 
10 iyun 2011-ci il 
 
Azərbaycan Respublikasının Prezidenti İlham Əliyev və 
Sloveniya Respublikasının Prezidenti Danilo Tyurk iyunun 10-
da Nova Qoritsa şəhərində Sovet İttifaqı Qəhrəmanı, Azər-
baycan xalqının igid oğlu Mehdi Hüseynzadənin memorialını 
ziyarət etmişlər. Dövlət başçıları əfsanəvi qəhrəmanın me-
morial muzeyinin açılışında  iştirak etmişlər. 
Azərbaycan prezidenti İlham Əliyev qəhrəmanın abidəsi 
önünə əklil qoydu. 
Mehdi Hüseynzadənin memorialı önündə təşkil olunan 
mərasimdə çıxış edən Nova Qoritsa şəhərinin meri Matej Arkon 
Azərbaycan prezidentini bu şəhərdə görməkdən məmnun 
olduğunu bildirdi. 
«Mehdi Hüseynzadə bizi birləşdirən şəxs idi və onun 
qəhrəmanlığı bütün ətraf kəndlərin əhalisi tərəfindən ehtiramla 
yad olunur, o hər birimizin qəlbində yaşayır» – deyən mer 
alman faşizminin Mehdi Hüseynzadənin arzularını yarımçıq 
qoyduğunu, lakin bu yerlərin insanlarının azadlıq əzmini qıra 
bilmədiyini vurğuladı. 
Sloveniya–Azərbaycan Dostluq Cəmiyyətinin sədri İvan 
Başin də Mehdi Hüseynzadənin xatirəsini anaraq, Mixaylonun 
əfsanəvi qəhrəmanlığından danışdı. 
 200 
İkinci dünya müharibəsi gedişində Azərbaycan əsgərlərinin 
sloven partizanlarının 9-cu korpusu tərkibində düşmənə qarşı 
birgə mübarizə apardıqlarını qeyd edən İvan Başin vurğuladı 
ki, yerli sakinlər Mixayloya hər zaman böyük hörmətlə yana-
şırdılar. 
Rəhbərlik etdiyi cəmiyyətin fəaliyyətinə toxunan Başin əsas 
məqsədin Azərbaycan təşkilatları ilə elm, təhsil, mədəniyyət və 
iqtisadiyyat sahələrində əlaqələri genişləndirmək və ikitərəfli 
əməkdaşlığa yeni töhfələr vermək olduğunu bildirdi. 
Sonra xor kapellasının çıxışı oldu. 
D a n i l o  T y u r k: Hörmətli cənab İlham Əliyev! 
Azərbaycandan gəlmiş hörmətli qonaqlar! 
Hörmətli dostlar, hörmətli vətəndaşlarımız, mərasim 
iştirakçıları! 
Əvvəlcə bu tədbirə gəldiyinizə görə sizə dərin təşək-
kürümüzü bildiririk. Biz bu günü böyük iftixar hissi ilə qeyd 
edirik. Əslində bu, ölkələrimizin nə qədər yaxın olduğunu bir 
daha nümayiş etdirir. Xüsusilə qeyd etmək istəyirəm ki, bu gün 
aramızda mövcud olan tarixi əlaqələr daha da 
möhkəmləndirilməlidir. Çünki tarixdə bizi bağlayan ümumi 
məqamlar vardır. 
Biz gözəl bilirik ki, İkinci dünya müharibəsində həm Slo-
veniya, həm Azərbaycan, həm də digər ölkələrin əsgərləri 
böyük şücaət göstərib və düşmənə cəsarətlə sinə gəriblər. Daha 
bir sevindirici məqam ondan ibarətdir ki, Sloveniya və 
Azərbaycan müstəqil ölkələrdir. Demək olar ki, onlar müstə-
qilliyi eyni vaxtda əldə ediblər. Bu il biz müstəqilliyimizin 20-ci 
ildönümünü qeyd edirik. Əslində, bizim oxşar tariximizi 
yaşamış ölkələr də öz müstəqilliklərini, demək olar ki, həmin 
vaxt baş vermiş tarixi hadisələr nəticəsində əldə ediblər. Biz bu 
gün ümumi tariximizlə, keçmişimizlə fəxr edə bilərik. Çünki 
xalqlarımızın nümayəndələri faşizm və nasizmə qarşı böyük 
mücadilə və mübarizə aparıblar. Bu bizi birləşdirən ümumi 
irsimizdir. Əslində, bu mübarizə olmasaydı, bu gün biz ümumi 
Avropa haqqında danışa bilməzdik. Onlar öz həyatlarını qurban 
 201 
verib və bizim gələcək nəsillərimiz üçün sülh şəraitində ümumi 
məkanın qurulması uğrunda mübarizə aparıblar. Beləliklə, bu gün 
biz ümumi irsimizin, ortaq tariximizin oxşar məqamları haqqında 
danışa bildiyimiz üçün çox şadıq. Əslində, bu gün biz çalışmalıyıq 
ki, hər hansı ziddiyyətlər, mövcud münaqişələr və baş verən 
müharibələr zamanı pozulmuş hüquqların bərpası təmin edilsin. 
Bu baxımdan biz hesab edirik ki, bu gün bu tədbirin burada 
keçirilməsi mühüm mədəni mesajı özündə əks etdirir. Bu, 
xoşməramlı mesajdır. Bu mərasimin keçirilməsi ilə bir daha onu 
qeyd edirik ki, biz bir-birimizə yaxın olmalıyıq. Biz keçmişimizi 
yaddan çıxarmamalı və onu daim qəlbimizdə yaşatmalıyıq. 
Mən bu gün Sloveniya Respublikasının Prezidenti kimi, bu 
tədbirdə iştirak etməkdən olduqca məmnunam. Bu gün biz vacib bir 
mərasimdə iştirak edirik. Cənab prezident İlham Əliyevə xüsusi 
təşəkkürümü bildirirəm ki, öz nümayəndə heyəti ilə şəxsən bu 
mərasimdə iştirak edir. Bu bizim birliyimizin rəmzidir. Ümidvaram 
ki, bundan sonra da birgə tədbirlərimizi davam etdirəcəyik. Qeyd 
edim ki, atdığımız birgə addımların artıq yaxşı bünövrəsi vardır. Mən 
bu gün səmimi-qəlbdən bu bünövrəyə əsaslanan əlaqələrin gələcəkdə 
də daha böyük nəticələr verməsini arzulayıram. Sonda bir daha Sizə 
və bütün mərasim iştirakçılarına dərin təşəkkürümü bildirirəm. Sağ 
olun. 
İ  l  h  a  m   Ə  l  i  y  e  v: Hörmətli cənab prezident Danilo Tyurk! 
Hörmətli Şampos və Nova Qoritsanın sakinləri, əziz dostlar! 
Bu gün Sloveniya–Azərbaycan əlaqələrinin tarixində çox 
əlamətdar və unudulmaz bir gündür. Bu gün biz Azərbaycan 
xalqının böyük oğlu qəhrəman Mehdi Hüseynzadənin – 
Mixaylonun memorial muzeyinin açılışına toplaşmışıq. 
İlk növbədə prezident cənab Danilo Tyurka, Sloveniya 
dövlətinə, Sloveniya xalqına Mehdi Hüseynzadənin xatirəsinə 
göstərdikləri böyük hörmətə görə Azərbaycan xalqı adından 
dərin təşəkkürümü bildirirəm. 
Mehdi Hüseynzadə burada sloveniyalı dostları ilə bərabər 
partizan dəstəsində faşistlərə qarşı döyüşmüş və 
qəhrəmancasına həlak olmuşdur. Bu mübarizə və xalqlarımızın 
 202 
birgə səyləri nəticəsində faşizm kimi bəla üzərində hamımız 
birlikdə qələbə qazanmışıq. Qəhrəmanlarımızın əziz xatirəsi 
xalqlarımızın qəlbində daim yaşayır və bugünkü mərasim bu 
sözlərin ən gözəl təsdiqidir. 
İkinci dünya müharibəsində 600 min Azərbaycan vətəndaşı 
döyüşmüşdür. Onların yarısı – 300 mini həlak olmuş, müharibədən 
qayıtmamışdır. Müharibə zamanı sovet ordusunun yanacağının 90 
faizini Azərbaycan neftçiləri təmin etmişlər. 
Bu gün Sloveniya–Azərbaycan əlaqələrinin inkişafında çox 
əlamətdar bir gündür. Bu əlaqələrin gələcək inkişafı üçün bu 
gün yeni imkanlar açılır. Bizi çox gözəl dostluq əlaqələri 
bağlayır. Bizim qarşılıqlı iqtisadi təşəbbüslərimiz müzakirə 
edilir. Əməkdaşlığımızın perspektivləri haqqında aramızda fikir 
ayrılığı yoxdur. 
Qəhrəmanlarımıza, onların xatirəsinə olan hörmət və xoş 
münasibət əlaqələrimizi daha da gücləndirir. Sloveniya dövlə-
tinə, şəxsən Sloveniya Respublikasının Prezidentinə bu xoş 
münasibətə görə bir daha minnətdarlığımı bildirmək istəyirəm. 
Sizi əmin etmək istəyirəm ki, Azərbaycan tərəfi də öz 
növbəsində ikitərəfli əlaqələrin inkişafı üçün səylərini 
əsirgəməyəcəkdir.  
Mənim Sloveniyaya rəsmi səfərim bu gün burada başa çatır. 
İkigünlük səfər çox məhsuldar olmuşdur. Mən səfərin 
nəticələrini çox yüksək qiymətləndirirəm. Bir daha məni Slo-
veniyaya dəvət etdiyiniz üçün, mənə və nümayəndə heyətinə 
göstərdiyiniz səmimi qonaqpərvərliyə görə sizin hamınıza 
minnətdarlığımı bildirmək istəyirəm. 
Çıxışımın sonunda Mehdi Hüseynzadənin büstü önündə 
demək istəyirəm: Yaşasın Sloveniya–Azərbaycan dostluğu! 
 
* * * 
 
Sonra Azərbaycan və Sloveniya prezidentləri Mehdi Hü-
seynzadənin memorial muzeyinin açılışında iştirak etdilər. 
 203 
Dövlət başçıları xatirə lövhəsinin üzərindən örtüyü gö-
türdülər. 
Prezident İlham Əliyev və prezident Danilo Tyurk muzeylə 
tanış oldular. 
Məlumat verildi ki, xalqımızın qəhrəmanlıq tarixində mühüm 
yeri olan Mehdi Hüseynzadənin memorial muzeyindəki bütün 
eksponatlar onun adı ilə bağlıdır. Burada qəhrəmanın keçdiyi 
döyüş yolu bütün təfərrüatları ilə əks olunmuşdur. O dövrə aid 
fotolar, Mehdi Hüseynzadənin döyüş yoldaşlarının təqdim etdikləri 
qiymətli eksponatlar bu muzeyə gələnlərdə Mixaylonun 
qəhrəmanlığı haqqında dolğun təəssürat yaradır. 
Muzeydə Mixaylonun abidəsi  qoyulmuşdur. Vaxtilə ona 
məxsus olan döyüş sursatları, şəxsi əşyalar da muzeydə nü-
mayiş etdirilir. Mehdi Hüseynzadə haqqında çəkilmiş «Uzaq 
sahillərdə» filmindən fotolar  buraya gələnlərə xalqımızın igid 
oğlunun xatirəsinin hər zaman soydaşlarımızın qəlbində 
yaşadığını bir daha nümayiş etdirir. Bir sözlə, memorial 
muzeyin yaradılması bu torpaqların faşizm təhlükəsindən azad 
olunması yolunda öz canından keçmiş Mehdi Hüseynzadənin 
xatirəsinə həm Azərbaycan, həm də Sloveniya hökumətlərinin 
ehtiramını göstərir. 
Azərbaycan prezidenti İlham Əliyev və Sloveniya prezidenti 
DaniloTyurk  muzeyin Xatirə kitabına ürək sözlərini yazdılar. 
Mərasimdə iştirak edən yerli sakinlər dövlət başçıları ilə 
söhbətlərində bir daha vurğuladılar ki, Mehdi Hüseynzadənin 
əziz xatirəsi hər zaman onların qəlbində yaşayacaqdır. 
Prezidentlər İlham Əliyev və Danilo Tyurk Mehdi Hüseyn-
zadənin büstü önündə xatirə şəkli çəkdirdilər. 
 
Səfər başa çatdı 
 
İyunun 10-da Azərbaycan Respublikasının Prezidenti 
İlham Əliyevin Sloveniya Respublikasına rəsmi səfəri başa 
çatmışdır. 
 204 
Hər iki ölkənin dövlət bayraqlarının dalğalandığı Lyub-
lyananın «Joze Puçnik» Beynəlxalq Aeroportunda dövlətimizin 
başçısının şərəfinə Fəxri qarovul dəstəsi düzülmüşdü. 
Azərbaycan prezidentini Sloveniyanın yüksək vəzifəli dövlət 
və hökumət nümayəndələri yola saldılar. 
 
* * * 
 
Həmin gün prezident İlham Əliyev Vətənə qayıtmışdır. 
Heydər Əliyev Beynəlxalq Aeroportunda dövlətimizin baş-
çısını Baş nazir Artur Rasizadə və Bakı Şəhər İcra Hakimiy-
yətinin başçısı Hacıbala Abutalıbov qarşıladılar. 
 
 
 
 205 
 
 
 
TÜRKİYƏ RESPUBLİKASININ BAŞ NAZİRİ  
ZATİ-ALİLƏRİ  
CƏNAB RƏCƏB TAYYİB ƏRDOĞANA 
 
Hörmətli cənab Baş nazir, əziz qardaşım! 
12 iyun 2011-ci ildə Türkiyə Böyük Millət Məclisinə 
keçirilən seçkilərdə rəhbərlik etdiyiniz Ədalət və İnkişaf Par-
tiyasının inamlı qələbəsi münasibətilə Sizi səmimi-qəlbdən təbrik 
edirəm. Heç şübhə yoxdur ki, bu qələbə hakimiyyətdə olduğunuz 
illər ərzində gördüyünüz işlərin nəticəsi, xalq tərəfindən 
fəaliyyətinizə verilən yüksək qiymətdir. 
Azərbaycanla Türkiyə arasında əlaqələr dərin tarixi köklər 
üzərində qurulub və strateji tərəfdaşlıq münasibətləridir. Bu 
çoxşaxəli münasibətlər siyasi, iqtisadi, enerji, mədəni, 
humanitar və digər sahələrdə ildən-ilə daha da güclənir və 
inkişaf edir. Beynəlxalq aləmdə ölkələrimizin daim bir-birini 
dəstəkləməsi mühüm əhəmiyyət daşıyır və böyük məmnunluq 
doğurur. 
İnanıram ki, Azərbaycanla Türkiyənin dost, qardaş və 
strateji tərəfdaş münasibətləri xalqlarımızın rifahı naminə 
bundan sonra da genişlənəcək və dərinləşəcəkdir. Fürsətdən 
istifadə edərək, gələcək əməkdaşlıq imkanlarını birlikdə nəzər-
dən keçirərək daha da inkişaf etdirmək üçün Sizi münasib 
bildiyiniz vaxtda Azərbaycana səfərə dəvət edirəm. 
Hörmətli cənab Baş nazir, əziz qardaşım, Sizi bir daha təbrik 
edir, Sizə möhkəm cansağlığı və yeni nailiyyətlər, dost və qardaş 
Türkiyə xalqına daim firavanlıq və tərəqqi arzulayıram. 
 
Dərin hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 13 iyun 2011-ci il 
 206 
 
 
 
RUSİYA FEDERASİYASININ PREZİDENTİ  
ZATİ-ALİLƏRİ  
CƏNAB DMİTRİ MEDVEDEVƏ 
 
Hörmətli Dmitri Anatolyeviç! 
Petrozavodsk yaxınlığında təyyarə qəzası nəticəsində 
çoxsaylı insan tələfatı haqqında xəbər məni dərindən sar-
sıtmışdır. 
Azərbaycan xalqı adından və şəxsən öz adımdan Sizə, həlak 
olanların doğmalarına və yaxınlarına, bütün Rusiya xalqına 
dərin hüznlə başsağlığı verirəm. 
 
İLHAM ƏLİYEV 
Azərbaycan Respublikasının Prezidenti 
 
Bakı, 21 iyun 2011-ci il 
 
 
 
 
 
 
 
 
 
 
 
 
 
 
 
 
 207 
 
 
 
 
BELÇİKA KRALLIĞINA İŞGÜZAR SƏFƏR 
 
Brüssel  
 
21 iyun 2011-ci il 
 
Azərbaycan Respublikasının Prezidenti İlham Əliyev 
iyunun 21-də Belçika Krallığına işgüzar səfərə gəlmişdir. 
 
 
Avropa Komissiyasının sədri Xose Manuel Barrozu  
ilə  birgə mətbuat konfransında  
bəyanatlarla çıxışlar 
 
 
İyunun 22-də Brüsseldə Azərbaycan Respublikasının 
Prezidenti İlham Əliyevin və Avropa Komissiyasının sədri Xose 
Manuel Barrozunun birgə mətbuat konfransı olmuşdur. 
Xose Manuel Barrozu və prezident İlham Əliyev əvvəlcə 
mətbuat üçün  bəyanatlarla çıxış etmişlər. 
   
Avropa Komissiyasının sədri Xose Manuel Barrozunun 
bəyanatı 
 
Hər vaxtınız xeyir, xanımlar və cənablar! 
İlk növbədə bildirmək istəyirəm ki, Azərbaycan prezidenti 
İlham Əliyevi bu gün Brüsseldə salamlamaqdan böyük 
məmnunluq duyuram. Mənim Bakıya səfərim xatirimdədir. Bu 
səfər zamanı mən böyük qonaqpərvərliyin şahidi oldum. 
Prezident Əliyev ilə çox yaxşı fikir mübadiləmiz oldu. 
Bu gün Siz Brüsselə gəldiyiniz üçün çox məmnunam. Çünki 
bizim çox açıq və səmərəli danışıqlarımız oldu. Bu ilin 
yanvarında Bakıya səfərim zamanı müzakirə etdiyimiz müxtəlif 
 208 
məsələləri yenidən nəzərdən keçirdik. Bu gün biz əlaqələrimizin 
müxtəlif istiqamətlərində əldə etdiyimiz nailiyyətləri qeyd etdik, 
o cümlədən Assosiativ razılaşmaya dair danışıqların ötən il 
başlanmasını. İnanıram ki, biz bu danışıqları sürətləndirə və güclü 
razılaşmanın əldə olunmasına doğru irəliləyə bilərik. Onu da deyə 
bilərəm ki, bu il biz viza rejiminin sadələşdirilməsi və yenidən 
qoşulma razılaşmaları ətrafında müzakirələrə başlaya bilərik. Bizim 
üçün tərəfdaş ölkələrlə əməkdaşlıq «Şərq Tərəfdaşlığı» Proqramının 
vacib məqsədi kimi qalmaqdadır. 
Sentyabrda Varşavada keçiriləcək «Şərq Tərəfdaşlığı» sam-
mitinə hazırlıq işləri davam etdirilir. Bu gün biz son 2 il ərzində 
bu tərəfdaşlığın icrasına və gələcəkdə onun gücləndirilməsinə 
dair fikir mübadiləsi apardıq. Bizim qonşularla keçirilən tədbirlər 
Avropanın daxili təhlükəsizliyinin və çiçəklənməsinin qonşu 
ölkələrin eyni məsələləri ilə nə qədər bağlı olduğunu göstərir. Bu 
səbəbdən strateji vəzifəmiz demokratiyanı gücləndirmək, həm 
Şərqdə, həm Cənubda inkişafı təmin etməkdir. Bu mənada mən 
siyasi sahədə modernləşdirilmənin, siyasi islahatların 
aparılmasının, qanunun aliliyinə hörmət edilməsinin əlaqələrimiz 
üçün nə qədər vacib olduğunu vurğuladım. İnanırıq ki, söz və 
sərbəst toplaşma azadlığı xüsusi əhəmiyyət kəsb edir və onlara 
əlaqələrimizin bu konteksti çərçivəsində baxılmalıdır. Mən bu 
həssas, lakin vacib məsələləri açıq və səmimi şəkildə müzakirə 
etdiyimiz üçün prezident İlham Əliyevə təşəkkürümü bildirmək 
istəyirəm. Ümumi dəyərlərə dair bölüşdüyümüz öhdəliklər – de-
mokratiya, qanunun aliliyi, insan haqları əlaqələrimizin əsas 
hissəsini təşkil edir və bu, nailiyyət üçün vacibdir. 
Xanımlar və cənablar, enerji məsələsi danışıqlarımızın digər 
əsas bir mövzusu idi. Bildiyiniz kimi, bu ilin yanvarında mən 
prezident Əliyev ilə birgə Cənub qaz dəhlizinin yaradılmasına 
dair Birgə Bəyannamə imzaladıq. Bu, enerji təchizatı və 
tələbatımızın təhlükəsizliyi və şaxələndirilməsi üçün çox 
vacibdir. Bu dəhliz strateji məqsədimizdir, Azərbaycan üçün 
strateji məsələdir. Çünki bu, dünyanın ən iri və etibarlı Avropa 
bazarına ölkənin birbaşa çıxışını təmin edəcəkdir. Bu, Avropa 
 209 
İttifaqı üçün də strateji məsələdir. Çünki bununla biz Xəzər 
hövzəsindən alternativ təchizat marşrutu əldə etməyə imkan 
yaradacağıq. 
Nəhayət, biz qonşu regiondakı və Cənubi Qafqazdakı vəziyyəti 
də müzakirə etdik. Mən vurğuladım ki, Avropa İttifaqı Dağlıq 
Qarabağ münaqişəsinin sülh yolu ilə həll olunmasını dəstəkləyir. 
«Əsas prinsiplər» adlandırılan razılaşmanın yekunlaşdırılması üçün 
əlavə səylərin göstərilməsinin vaxtıdır. Münaqişənin həlli 
istiqamətində danışıqlar iki gündən sonra davam etdiriləcəkdir. 
Ümid edirəm ki, hər iki tərəf irəliyə doğru gedə biləcəkdir. Öncə 
qeyd etdiyim kimi, status-kvo bir variant deyildir. 
Cənab Prezident, Brüsselə gəldiyiniz üçün Sizə dərin min-
nətdarlığımı bildirirəm. Avropa İttifaqı ilə Azərbaycanın daha 
da yaxınlaşması üçün əməkdaşlığımızı davam etdirəcəyimizə 
ümid edirəm. Düşünürəm ki, ötən ay Azərbaycanın 
«Eurovision» mahnı müsabiqəsindəki parlaq qələbəsi bu isti-
qamətdə ilk addım oldu. Əksər avropalıların bu Avropa müsabi-
qəsində Azərbaycana səs verməsi faktı Avropanın Azərbaycana 
dair nə qədər səmimi olduğunu nümayiş etdirdi. Bilirəm ki, bir 
ildən sonra bu mötəbər beynəlxalq tədbir ölkənizdə 
keçiriləcəkdir. Əminəm ki, Siz bu fürsətdən istifadə edərək 
ölkənizin modernləşməyə və Avropanın ümumi dəyərlərinə nə 
qədər sadiq olduğunu nümayiş etdirəcəksiniz. 
 
Azərbaycan prezidenti İlham Əliyevin bəyanatı 
 
Təşəkkür edirəm, cənab Sədr! 
Xanımlar və cənablar! 
İlk növbədə cənab Sədrə məni Brüsselə dəvət etdiyinə və 
fəal dialoqumuzu davam etdirmək imkanına görə minnət-
darlığımı bildirirəm. Bizim görüşlərimiz Avropa təsisatları ilə 
Azərbaycanın əlaqələrinin gələcək inkişafı üçün çox vacibdir. 
Təbriklərinizə görə minnətdarlığımı bildirirəm və burada, 
Avropanın mərkəzində dünyanın ən mötəbər musiqi 
yarışmasında avropalıların gənc müğənnilərimizə qələbəni bəxş 
 210 
etdiklərinə görə azərbaycanlıların onlara nə qədər minnətdar 
olduqlarını bildirmək istəyirəm. Bu, Azərbaycanda sevincli və 
qürurlu bir gün idi. Bəlkə də ən önəmlisi o idi ki, bu, avropalıların, 
Avropa cəmiyyətinin, Avropanın müxtəlif hissələrindən olan 
insanların ölkəmizə, mədəniyyətimizə münasibəti idi. Hesab edirəm 
ki, bizim üçün bu vacib qələbə bir-birimizə nə qədər yaxın olduğu-
muzu bir daha nümayiş etdirdi. 
Bu gün Brüsseldə ikitərəfli gündəliyimizin mühüm məsə-
lələrini müzakirə edərkən biz nə qədər yaxın olduğumuzu bir 
daha görürük. Üzərində birgə işlədiyimiz sənədlər imzalandıq-
dan sonra Avropa təsisatları ilə Azərbaycan arasında əlaqələrin 
daha da yaxınlaşmasına gətirib çıxaracaqdır. Əlaqələrimizin çox 
geniş gündəliyi vardır. Təbii ki, siyasi dialoq, modernləşdirmə 
siyasəti və Azərbaycanda demokratik islahatlar daim 
danışıqlarımızın bir hissəsidir. Biz Azərbaycanda 
demokratikləşdirmə prosesinin davam etdirilməsinə, qanunun 
aliliyinin və bütün demokratik azadlıqların təmin edilməsinə 
sadiqik. Azərbaycan müstəqillik dövründə çox böyük səylər 
göstərmiş və ölkədə demokratikləşdirmə prosesində uğurlara imza 
atmışdır. Avropanın ən inkişaf etmiş ölkələrinin ən gözəl təcrübəsi, 
təbii ki, bizə iqtisadi islahatlara söykənən siyasi islahatları davam 
etdirmək üçün yeni imkanlar açır. Son illər Azərbaycanın iqtisadi 
göstəriciləri çox böyük təsir bağışlayır. Biz artıq iqtisadiyyatımızı 
şaxələndirməyə və sahibkarlığa dəstək verməyə nail ola bilmişik. 
Bu gün ümumi daxili məhsulun 80 faizdən çoxu özəl sektorun 
payına düşür. Bu onu göstərir ki, iqtisadi sahədə aparılan liberal 
islahatlar bu nəticəyə gətirib çıxarır. Təbii ki, siyasi islahatlar 
olmadan iqtisadi sahə qaneedici ola bilməz. Biz bu islahatlar 
prosesini irəliyə doğru aparırıq. Əminəm ki, Avropa təsisatları ilə 
sıx əlaqələr bizə bu istiqamətlərdə daha çox uğur qazanmağa 
kömək edəcəkdir. 
Bu gün biz cənab Sədrin qeyd etdiyi kimi, regional təh-
lükəsizlik məsələlərini də müzakirə etdik. Bizim üçün ən 
önəmlisi Ermənistan–Azərbaycan, Dağlıq Qarabağ münaqişəsi-
nin həllidir. Ərazilərimizin işğalına son qoymaq istəyirik. 
 211 
Cənab Barrozunun bu gün səsləndirdiyi bəyanatlar bizi daha da 
ürəkləndirir və bu yaxınlarda ATƏT-in Minsk qrupu həmsədr 
ölkələrinin – ABŞ, Rusiya və Fransa rəhbərlərinin bəyanatları 
status-kvonun qəbuledilməz olduğunu göstərir. Status-kvo 
dəyişilməlidir. Azərbaycanın beynəlxalq səviyyədə tanınmış 
ərazi bütövlüyü bərpa olunmalıdır. Əsas prinsiplərin qəbul 
edilməsi və danışıqlar prosesi zamanı səmimi münasibətin 
göstərilməsi münaqişənin tezliklə həll olunmasına gətirib 
çıxaracaqdır. 20 ildir ki, torpaqlarımız işğal altındadır. Biz 
istəyirik ki, insanlarımız öz doğma torpaqlarına qayıda bilsinlər. 
Enerji təhlükəsizliyi daim əlaqələrimizin gündəliyində duran 
məsələdir. Cənab Barrozunun bu ilin yanvarında Bakı 
səfərindən sonra biz bu istiqamətdə daha sürətlə irəliyə doğru 
gedirik. Səfərdən əvvəl də bizim yaxşı ünsiyyətimiz olub. Lakin 
səfər və Cənub qaz dəhlizi ilə bağlı imzalanan Birgə 
Bəyannamə bu məsələdə böyük bir təməl daşı idi. 
Cənab Barrozunun Bakıya səfəri zamanı Avropa İttifaqı ilə 
Azərbaycan arasında birgə işçi qrupu yaradılmışdır. Bu qrup 
səmərəli fəaliyyət göstərir və mühüm məsələləri müzakirə edir. 
Biz Cənub qaz dəhlizini dəstəkləyirik və ümid edirəm ki, ilin 
sonunadək bütün tranzit ölkələr və potensial istehlakçılarla 
danışıqlar yekunlaşacaq ki, bu nəhəng qaz layihəsinin icrasına 
start verilsin. Bu layihə  Avropa istehlakçıları üçün alternativ və 
etibarlı bir təchizat marşrutu olacaqdır. Bizim külli miqdarda 
qaz ehtiyatlarımız vardır. Bu bizə və istehlakçılarımıza 100 
ildən artıq bir müddətə kifayətdir. Bu gün biz bu istiqamətdə 
vacib qərarların verilməsi ərəfəsindəyik. 
Mən bir daha Sizə, cənab Sədr, göstərdiyiniz qonaqpər-
vərliyə görə minnətdarlığımı bildirirəm. Fürsətdən istifadə 
edərək Sizi bir daha gələcəkdə ölkəmizə dəvət etmək istəyirəm. 
Avropalılara ən xoş arzularımı çatdırıram. Çıxışımın əvvəlində 
toxunduğum məsələyə qayıtmaq istərdim. «Eurovision» mahnı 
müsabiqəsindəki dəstəyə görə bütün avropalılara təşəkkürümü 
bildirirəm. 
 
 212 
* * * 
Sonra jurnalistlərin sualları cavablandırıldı. 
N ə s i b  M u x t a r o v (Azərbaycan Televiziyası): Sualım 
prezident Əliyevə və cənab Barrozuyadır. Bugünkü görüş 
zamanı viza rejiminin sadələşdirilməsi məsələlərini 
müzakirə etmisinizmi? 
İ l h a m   Ə l i y e v: Bəli, müzakirə olundu və cənab Sədr bu 
haqda artıq dedi. Ümid edirik ki, bu məsələ ilə bağlı aparılan 
danışıqlar bir sıra kateqoriyalardan olan Azərbaycan vətəndaş-
larının Avropa ölkələrinə daha asan çıxış əldə etməsinə gətirib 
çıxaracaqdır. Yeri gəlmişkən, Avropa İttifaqına üzv ölkələrlə çox 
fəal ikitərəfli əlaqələrimiz vardır və təbii ki, Azərbaycan vətən-
daşlarının Avropa ölkələrinə asanlıqla səyahət etmək imkanı da 
Avropa İttifaqı ilə Azərbaycan arasında əlaqələrin yaxınlaşmasına 
səbəb olacaqdır.  
X o s e  M a n u e l  B a r r o z u: Cənab Prezident dediyi 
kimi, bu məsələ müzakirə olundu və hazırda komissiya 
razılaşma üçün danışıqların əsaslanması üzərində çalışır. Həmin 
razılaşmanın sentyabrın əvvəllərində qəbul edilməsi gözlənilir. 
İnanıram ki, bu qərar Avropa İttifaqı ilə Azərbaycanı indikindən 
də daha yaxın edəcəkdir. 
R i ç a r d   Y o z y e k (Avropa radiosu): Sualım 
prezident Əliyevədir. Cənab Prezident, Ermənistandan olan 
həmkarınız bu gün Avropa Şurasına müraciət edərək bəyan 
etmişdir ki, Azərbaycanda ermənifobiyanın artması və 
Azərbaycanın Madrid prinsiplərinə müəmmalı yanaşması 
iki gün sonra Kazanda keçiriləcək görüşdə problem yarada 
bilər. Bu məsələ ilə bağlı mövqenizi bilmək maraqlı olardı. 
İ l h a m   Ə l i y e v: Mən bu barədə eşitməmişdim. Bunu 
sizdən eşidirəm. Əgər belə deyilibsə, çox təəssüf. Xocalı şə-
hərində dinc azərbaycanlılara qarşı hərbi əməliyyatlarda şəxsən 
iştirak edən bir şəxs Azərbaycanda ermənifobiyadan danışırsa, 
bu çox gülməlidir. Azərbaycanlılar təcavüzün qurbanlarıdır. 
Torpaqlarımız işğal altındadır. Ermənistan azərbaycanlılara 
qarşı etnik təmizləmə siyasətini yürüdür, 700 min azərbaycanlı 
 213 
Dağlıq Qarabağın inzibati sərhədlərindən kənar torpaqlardan 
didərgin salınıb. Təbii ki, bu insanlar öz torpaqlarına qayıtmaq 
istəyir və bu onların fundamental hüququdur. Azərbaycanın 
ərazi bütövlüyü heç bir ölkə tərəfindən sual altına qoyulmur. 
BMT Təhlükəsizlik Şurası Ermənistan qoşunlarının işğal 
olunmuş ərazilərdən dərhal çıxarılmasını tələb edən dörd 
qətnamə qəbul edib. Təbii ki, Ermənistanın və Azərbaycanın 
münaqişəyə münasibəti fərqlidir. Çünki ərazisinin 20 faizi işğal 
altında olan Azərbaycan Ermənistanın heç bir santimetr belə, 
ərazisini zəbt etməyib. Biz bu təcavüzün qurbanıyıq. Biz həm 
cənab Barrozudan, həm həmsədr ölkələrin rəhbərlərindən 
«status-kvo dəyişdirilməlidir» – bəyanatlarını eşidəndə 
ruhlanırıq. Status-kvonun dəyişdirilməsi vəziyyətin dəyişməsi, 
işğala son qoyulması deməkdir. 
Madrid prinsiplərinə gəldikdə isə 2 il əvvəl Azərbaycan 
bəyan etdi ki, Madrid prinsiplərini danışıqların əsası kimi qəbul 
edir. Bu prinsiplər bir tərəfdən Azərbaycanın ərazi bütöv-
lüyünün bərpa olunmasını, digər tərəfdən də Dağlıq Qarabağda 
yaşayan insanlara ən yüksək səviyyədə özünüidarəetmə 
statusunun verilməsini nəzərdə tutur. Əgər qəbul olunarsa bu, 
sülhə aparan yol ola bilər. Biz regionumuzda sülh istəyirik. 
İnsanlarımızın fundamental hüquqlarından istifadə edərək 
doğma yurdlarına qayıda bilməsini istəyirik. Yalnız bundan 
sonra Cənubi Qafqazda vəziyyət dəyişəcək, tamamilə müsbət, 
dinamik vəziyyət yaranacaq.  
 
 
 214 
 
 
 
AVROPA PARLAMENTİNİN SƏDRİ YEJİ BUZEK 
İLƏ GÖRÜŞ 
 
Brüssel  
 
22 iyun 2011-ci il 
 
Belçika Krallığında işgüzar səfərdə olan Azərbaycan 
Respublikasının Prezidenti İlham Əliyev iyunun 22-də Brüs-
seldə Avropa parlamentinin sədri Yeji Buzek ilə görüşmüşdür. 
Avropa parlamentinin sədri Yeji Buzek dövlətimizin başçısı 
İlham Əliyevi səmimiyyətlə qarşıladı. 
Prezident İlham Əliyev və Yeji Buzek Azərbaycan Res-
publikasının və Avropa İttifaqının bayraqları önündə xatirə 
şəkli çəkdirdilər. 
Dövlətimizin başçısı Avropa parlamentinin Fəxri qonaqlar 
kitabına ürək sözlərini yazdı. 
Görüşdə Ermənistan–Azərbaycan, Dağlıq Qarabağ müna-
qişəsinin həlli, Azərbaycan ilə Avropa İttifaqı arasında parla-
mentlərarası əlaqələrin daha da genişləndirilməsi, «Şərq Tərəf-
daşlığı» Proqramı, Avronest Parlament Assambleyası çərçi-
vəsində əməkdaşlıq məsələləri müzakirə olundu. 
Görüşdə, həmçinin Assosiativ saziş, Azərbaycan ilə Avropa 
İttifaqı arasında viza rejiminin sadələşdirilməsi ilə bağlı fikir 
mübadiləsi aparıldı. 
 
 
 
 215 
 
 
 
AVROPA PARLAMENTİNİN SƏDRİ  
YEJİ BUZEK İLƏ BİRGƏ MƏTBUAT 
KONFRANSINDA BƏYANATLARLA  
ÇIXIŞLAR 
 
Brüssel 
 
22 iyun 2011-ci il 
 
İyunun 22-də Brüsseldə Azərbaycan prezidenti İlham 
Əliyevin və Avropa parlamentinin sədri Yeji Buzekin birgə 
mətbuat konfransı olmuşdur. 
Avropa parlamentinin sədri Yeji Buzek və Azərbaycan pre-
zidenti İlham Əliyev əvvəlcə mətbuat üçün bəyanatlarla çıxış 
etdilər. 
  
        Avropa parlamentinin sədri Yeji Buzekin bəyanatı 
 
  Prezident İlham Əliyevi ölkə prezidenti olaraq. Avropa 
parlamentinə ilk dəfə gəlişi münasibətilə ürəkdən salamlayıram. 
Bu bizim Bakı görüşümüzün davamıdır. Hesab edirəm ki, 
həmin görüş qarşılıqlı anlaşma nöqteyi-nəzərindən çox maraqlı 
və səmərəli olmuşdur. Bu çox əhəmiyyətlidir. Birincisi, ona 
görə ki, Brüsseldən Bakıyadək 3 min kilometr məsafə vardır. 
Bu çox böyük məsafədir. Lakin düşünürəm ki, bizim eyni 
dəyərlərimiz vardır. Biz eyni düşünürük. Bizim həqiqətən də 
bəzi problemlərimiz vardır. 
Bizim Assosiativ razılaşmalara, azad ticarət müqavilələrinə 
ehtiyacımız vardır. Bizim viza rejiminin sadələşdirilməsinə ehtiya-
cımız vardır. Əlbəttə ki, biz parlamentlərimiz arasında əlaqələri 
inkişaf etdirməliyik. Həmkarım bizimlə buradadır. O, Cənubi 
Qafqaz üzrə nümayəndə heyətinin rəhbəridir. Bilirsiniz ki, «Şərq 
 216 
Tərəfdaşlığı» Proqramı çox əhəmiyyətlidir və düşünürük ki, 
gələcəkdə də çox əhəmiyyətli olacaqdır. 
Azərbaycan prezidentinin məhbusları azad etməsini alqış-
layıram. Bu bizim Azərbaycana səfərimizdən bir neçə gün sonra 
baş vermişdi və onların sayı çox idi. Mən Prezidentə izah etdim ki, 
demokratiyanı və media hüquqlarını nəzərə alaraq biz çox vaxt 
Avropa İttifaqının xaricindəki və hətta bəzi hallarda daxilindəki 
ölkələri tənqid edirik. Biz necə ki, Avropa daxilində, eynilə də 
onun xaricində sərtik. Bizim əlaqələrimiz baxımından bu çox 
böyük inkişafdır.  
Enerji sahəsində əməkdaşlığımız, xüsusilə də qaz layihələri, 
eynilə də Bakı–Tbilisi–Ceyhan neft boru kəməri regionda 
vəziyyəti tamamilə dəyişdi. 
Sonda onu da demək istəyirəm ki, Avropa İttifaqı və Avropa 
parlamenti dünyanın bu regionunda dondurulmuş Dağlıq Qarabağ 
probleminin həllinə böyük önəm verir. Biz ATƏT-in Minsk 
qrupunun fəaliyyətinə, Rusiya, Fransa və ABŞ-ın fəaliyyətinə çox 
ciddi yanaşırıq. Başqa çox vacib bir məqam Madrid prinsipləridir. 
Mən bütün bu məqamları bir daha cənab Prezidentin diqqətinə 
çatdırdım. Biz bu məsələdə dəstək verməyə, kömək etməyə 
hazırıq. 
Cənab Prezident, Sizə bir daha minnətdarlığımı bildirirəm. Biz 
gözlənildiyindən artıq müzakirələr apardıq və jurnalistlər bizi 
gözləməli oldular. Buna görə onlardan üzr istəyirəm. 
 
Azərbaycan prezidenti İlham Əliyevin bəyanatı 
 
Təşəkkür edirəm, cənab Sədr! 
Sizi bir daha görməkdən şadam. Avropa İttifaqına gəlmək 
üçün göndərdiyiniz dəvətə və bu müstəvidə danışıqlarımızı 
davam etdirmək imkanına görə minnətdaram. 
Biz bu yaxınlarda Sizin Azərbaycana səfəriniz zamanı 
görüşdük. Bizim çox maraqlı və səmərəli danışıqlarımız oldu. 
Bu həmçinin Sizin üçün ölkəmizi daha yaxından tanımağa 
imkan verdi. Bu gün biz bu dialoqu – tərəfdaşların, dostların 
 217 
dialoqunu davam etdiririk. Əminəm ki, mənim Avropa 
parlamentinə, Avropa İttifaqına və Avropa Komissiyasına 
səfərim gələcək əlaqələrimizin inkişafında çox mühüm rol 
oynayacaqdır. Biz bir məsələdə birləşmişik və bu bir-birimizə 
yaxınlaşmaq və Avropa təsisatları ilə Azərbaycan arasında 
mümkün qədər çox sahələri əhatə edəcək uzunmüddətli strateji 
tərəfdaşlıq qurmaqdır. 
Bugünkü danışıqlarımız zamanı daha çox diqqət Azərbay-
canda siyasi islahatların davam etdirilməsinə, demokratik 
sistemin gücləndirilməsinə və Azərbaycanın siyasi sisteminin 
Avropa İttifaqı ölkələrinin siyasi sisteminə yaxınlaşdırılmasına 
yönəldi. Həmçinin Azərbaycanda iqtisadi islahatlar yalnız o 
zaman uğurlu ola bilər ki, bu islahatlar siyasi islahatlarla birgə 
aparılsın. Bizim çox liberal iqtisadi qanunvericiliyimiz vardır. 
Bu bizə xarici sərmayədarları cəlb etməyə kömək edir. 
İnvestorlar, adətən, siyasi vəziyyəti proqnozlaşdırıla bilən və 
sərmayələrin qorunduğu ölkələrə sərmayə yatırırlar. 
Biz bu gün, həmçinin regional təhlükəsizlik məsələlərini də 
müzakirə etdik. Cənab Sədrin qeyd etdiyi kimi, Ermənistan–
Azərbaycan, Dağlıq Qarabağ münaqişəsinin həlli təkcə 
Azərbaycan üçün deyil, həm də regional inkişaf və təhlükəsizlik 
üçün çox vacibdir. Çünki bu, regional sabitlik və təhlükəsizlik 
üçün ən böyük təhlükədir. Biz ATƏT-in Minsk qrupu həmsədr 
ölkələrinin rəhbərlərinin və bu gün cənab Barrozunun 
bəyanatlarından ruhlanırıq ki, status-kvo qəbuledilməzdir. 
Bu gün biz eyni fikri cənab Buzek ilə də bölüşdük. Bu çox 
vacib bəyanatlardır. Çünki biz bu münasibətləri illərdir ki, 
gözləyirdik. Bildiyiniz kimi, bizim torpaqlarımız artıq 20 ilə 
yaxındır ki, işğal altındadır və yüz minlərlə azərbaycanlı öz 
torpaqlarında qaçqın və məcburi köçkün kimi yaşayır. Status-
kvonun dəyişdirilməsi Azərbaycan torpaqlarının azad 
olunmasına, Ermənistan ilə Azərbaycan arasında sülh sazişinin 
əldə edilməsinə, bütün kommunikasiyaların açılmasına, qaçqın 
və köçkünlərin öz doğma yurdlarına qayıtmasına gətirib 
çıxaracaqdır. Bu isə öz növbəsində Cənubi Qafqaz regionunda 
 218 
tamamilə yeni bir vəziyyət yaradacaqdır. Ondan sonra isə üç 
Cənubi Qafqaz ölkəsi siyasi islahatları birgə aparmağa və 
Avropa təsisatları ilə daha sıx əlaqələr qurmağa başlaya bilər. 
Avronestin yaradılması yaxın tarixin ən mühüm hadisə-
lərindəndir. Bu isə Avropa ilə Qafqaz ölkələri arasındakı 
əlaqələrə uyğundur. «Şərq Tərəfdaşlığı», Avronest, Assosiativ 
razılaşmaya dair danışıqlar – bütün bunlar əməkdaşlığımızın 
mühüm elementlərindəndir və bizə Avropaya daha yaxın 
olmağa imkan verəcəkdir. 
Bu gün həmçinin enerji təhlükəsizliyi məsələlərini də 
müzakirə etdik və bir qədər əvvəl sədr Buzek düzgün qeyd etdi 
ki, Bakı–Tbilisi–Ceyhan neft boru kəmərinin tikintisi 
regiondakı vəziyyəti tamamilə dəyişdi, yeni dəhliz açdı. Artıq 
bu gün bu dəhliz vasitəsilə Azərbaycandan dünya bazarlarına 
yanacaq ixracatı həyata keçirilir və Avropa ilə Azərbaycan 
arasında enerji əməkdaşlığının davam etdirilməsinə yaxşı bir 
şərait yaradır. Bu ilin yanvarında Avropa Komissiyasının sədri 
cənab Barrozunun Azərbaycana səfəri zamanı biz Cənub qaz 
dəhlizi ilə bağlı bəyannamə imzaladıq. Bu isə bəyannamədən də 
artıqdır. Bu bəyannamədə çox mühüm məqamlar vardır. Biz 
birgə işçi qrupu yaratdıq. Bu qrup artıq fəaliyyətdədir və yaxşı 
nəticələr verməkdədir. 
Azərbaycan böyük enerji ehtiyatlarına malik olan bir ölkə 
kimi, potensialını reallaşdırmaq istəyir ki, özünün enerji 
resurslarını dünya bazarlarına nəql edə bilsin. Avropanın isə 
şaxələndirməyə, yeni təchizat marşrutlarının yaranmasına 
ehtiyacı vardır. Bu məsələdə bizim maraqlarımız üst-üstə düşür. 
Bu səbəbdən əməkdaşlığımız, onun gündəliyi çox genişdir. Bu 
gün Avropa parlamentini ziyarətim bu münasibətlərin hər iki 
tərəf üçün nə qədər vacib olduğunu göstərir. 
Cənab Sədr, qonaqpərvərliyə, dəvətə və bugünkü danı-
şıqlarımıza görə bir daha minnətdaram. 
 
* * * 
Sonra jurnalistin sualı cavablandırıldı. 
 219 
Ş a i q   M ə m m ə d o v (Azərbaycan Televiziyası): 
Sualım Avropa parlamentinin sədrinədir. Cənab Sədr, 
Azərbaycan ərazilərinin Ermənistan tərəfindən işğal 
olunması bir milyondan çox insanın qaçqın və məcburi 
köçkün vəziyyətinə düşməsinə gətirib çıxarıb. Burada insan 
hüquqlarının kobud şəkildə pozulması faktı mövcuddur. 
Məsələ ilə bağlı Avropa parlamentinin müvafiq qərar qəbul 
etməsinin vaxtı çatmayıbmı? 
Y e j i   B u z e k: Bu sual bizim bu məsələnin həllində yaxın 
gələcəkdə iştirakımız və yardım göstərməyimizlə bağlıdır. Çünki 
burada iki mühüm bəyanatın olması zəruridir. Bütün əsas tələblər 
yerinə yetirilməlidir. Bu məsələdə Azərbaycanın ərazi bütövlüyü 
çox mühüm əhəmiyyət kəsb edir və Avropa parlamenti belə bir 
yanaşmanı tam dəstəkləyir. Bu, istənilən danışığın yaxşı bir 
başlanğıcıdır. Bildiyiniz kimi, bu yaxınlarda ATƏT-in Minsk 
qrupunun həmsədri olan Rusiya tərəfindən təşkil edilən 
Azərbaycan və Ermənistan arasında Kazan görüşünün keçirilməsi 
nəzərdə tutulur. Bu çox yaxşı bir işarədir. Avronestdə isə hər iki 
ölkənin parlamentinin 10 nəfərdən ibarət nümayəndə heyəti bir 
araya gələrək bütün bu problemləri müzakirə edə bilər. Avronest 
Assambleyasının iki üzvünün namizədliyi həmin işçi komitənin 
həmsədr vəzifələrinə irəli sürülüb. Avronestdə gündəlik iş 
fəaliyyəti nəticə verir. Münaqişənin həlli üçün biz Azərbaycanı və 
Ermənistanı yaxınlaşmağa çağırırıq. Danışıqların parlamentlər 
səviyyəsində aparılması da çox vacibdir və bunu Avronest 
daxilində etmək asan ola bilər. Ermənistan və Azərbaycan 
parlament rəhbərlərinin qərarı nəticəsində biz bunu Avronestdə 
mayın əvvəlində başlaya bildik.  
 
 
 
 
 
 
 
 220 
AVROPA İTTİFAQININ PREZİDENTİ HERMAN 
VAN ROMPEY İLƏ GÖRÜŞ 
 
Brüssel  
 
22 iyun 2011-ci il 
 
İyunun 22-də Brüsseldə Azərbaycan prezidenti İlham 
Əliyevin və Avropa İttifaqının prezidenti Herman Van Rom-
peyin görüşü olmuşdur. 
Görüşdə Azərbaycan ilə Avropa İttifaqı arasında əlaqələrin 
uğurlu inkişafından məmnunluq ifadə olundu. Ermənistan–
Azərbaycan, Dağlıq Qarabağ münaqişəsinin nizamlanması, 
«Şərq Tərəfdaşlığı» Proqramı, energetika sahəsində əmək-
daşlıq, Azərbaycan–Avropa İttifaqı münasibətlərinin genişlən-
dirilməsi perspektivləri və digər məsələlərlə bağlı fikir müba-
diləsi aparıldı. 
  
 221 
 
 
 
AVROPA İTTİFAQININ PREZİDENTİ HERMAN 
VAN ROMPEY İLƏ BİRGƏ BƏYANATLARLA 
ÇIXIŞLAR 
 
Brüssel  
 
22 iyun 2011-ci il 
 
İyunun 22-də Brüsseldə Azərbaycan Respublikasının 
Prezidenti İlham Əliyev və Avropa İttifaqının prezidenti Her-
man Van Rompey görüşdən sonra mətbuat üçün bəyanatlarla 
çıxış etmişlər. 
   
Avropa İttifaqının prezidenti Herman Van Rompeyin 
bəyanatı 
 
Cənab Prezident, Brüsselə xoş gəlmisiniz! 
Əvvəlcə Sizi «Eurovision» mahnı müsabiqəsindəki qələ-
bəniz münasibətilə təbrik etmək istəyirəm. Avropanın bütün 
dairələri gələn il Bakıya toplaşacaq və Azərbaycanı diqqət 
mərkəzinə çevirəcəkdir. Səfərinizin qısa olmasına baxmayaraq, 
əhəmiyyətli və zamanında olan səfərdir. Bu, Avropa İttifaqı–
Azərbaycan münasibətlərinin əhəmiyyətini göstərir. 
Siz həmçinin əmin olmalısınız ki, ölkəniz ilə əlaqələrin 
güclənməsinə sadiqik. Buna görə də biz Assosiativ saziş ilə bağlı 
danışıqların inkişafından razıyıq. Bizim Azərbaycan və Şərq 
tərəfdaşlarımız ilə münasibətlərimizə sadiqliyimiz sentyabrda 
Varşavada keçiriləcək «Şərq Tərəfdaşlığı» sammitinə 
hazırlığımızda və gözləntilərimizdə də öz əksini tapmışdır. 
Bu gün də müzakirə etdiyimiz kimi, Varşava sammiti həm 
Avropa İttifaqı, həm də onun tərəfdaşlarının məqsədlərinə 
sadiqliklərini yeniləmək üçün bir imkan olacaqdır. Buraya «Şərq 
 222 
Tərəfdaşlığı»nı möhkəmləndirən dəyər və prinsiplərə birgə 
sadiqlik, xüsusilə demokratik prinsiplər və təcrübələr, insan 
hüquqlarına hörmət, yaxşı idarəçilik və qanunun aliliyi aiddir. 
Həmçinin ümidvaram ki, bu sammit siyasi əməkdaşlığın və 
dialoqun inkişafı yollarının, regional təhlükəsizliyin güclən-
dirilməsi və münaqişələrin həlli yollarının araşdırılması, ümumi 
maraq doğuran müəyyən qlobal və regional məsələlərin müzakirəsi 
üçün yaxşı imkan olacaqdır. Bu baxımdan və Sizin Rusiya 
prezidenti Dmitri Medvedevin təşəbbüsü ilə bu həftə Dağlıq 
Qarabağ münaqişəsinə dair keçiriləcək yüksək səviyyəli görüşdə 
iştirak etmək üçün Kazan şəhərinə səfəriniz işığında, mən Avropa 
İttifaqının öz qonşuluğunda uzun müddət davam edən bu 
münaqişənin sülh yolu ilə nizamlanmasına güclü dəstəyini 
vurğulamışam. Əsas Prinsiplərə əsaslanan sənədi tamamlamaq 
üçün əlavə cəhdlər göstərməyin vaxtı çatmışdır. Nəhayət, Avropa 
İttifaqı–Azərbaycan əlaqələrinin digər əsas elementi enerji 
sahəsidir. Şadam ki, prezident İlham Əliyev Azərbaycanın sadiq 
tərəfdaş olduğunu bu gün təsdiqlədi. Əminəm ki, Azərbaycan 
Avropa bazarlarını gələcəkdə də enerji ilə təmin etməyə davam 
edəcəkdir. 
Cənab Prezident, bir daha Brüsselə gəldiyiniz üçün çox 
minnətdaram. Avropalı həmkarlarım ilə birlikdə Sizinlə 
Varşavada «Şərq Tərəfdaşlığı» sammitində görüşümüzü səbir-
sizliklə gözləyirəm. 
 
Azərbaycan prezidenti İlham Əliyevin  bəyanatı 
 
Əvvəlcə dəvətinizə görə Sizə təşəkkür etmək istəyirəm. 
Münasibətlərimizin gələcək inkişafı baxımından Brüsselə 
səfərim böyük əhəmiyyət kəsb edir. Bundan başqa, müğən-
nilərimizin «Eurovision» mahnı müsabiqəsindəki qələbəsi ilə bağlı 
təbriklərinizə görə minnətdaram. Bu, böyük qələbə idi. Bu, Avropa 
və avropalılardan dəstəyin əlaməti idi. Mən azərbaycanlı 
müğənnilərə səs verən, bu mükafatı onlara layiq görən Avropadakı 
bütün dostlarımıza təşəkkür edirəm. Mən əminəm ki, çoxsaylı 
 223 
avropalı dostlarımızın iştirakı ilə gələn il Bakıda keçiriləcək 
müsabiqə bizə, həmçinin ölkəmizi, tariximizi və mədəniyyətimizi 
nümayiş etdirməyə yaxşı imkan verəcəkdir. Avropa İttifaqı və 
Azərbaycan arasında münasibətlər çox uğurla inkişaf edir. Bu 
əlaqələrimizin uzun tarixi vardır və bu gün bu münasibətlər yeni 
bir mərhələyə daxil olur. 
Cənab Prezidentin də qeyd etdiyi kimi, «Şərq Tərəfdaşlığı» 
Proqramı fəal dialoq üçün yeni imkanlar yaradır. Biz Assosiativ 
saziş üzərində işləyirik. Ümid edirik ki, bu saziş bir çox sahələri 
əhatə edən və bizi Avropaya daha da yaxınlaşdıran uzunmüddətli 
əməkdaşlıq üçün çərçivə yaratmağa imkan verəcəkdir. 
Azərbaycanda siyasi, iqtisadi islahatlar davam edir. Bu islahatların 
aparılmasında nə qədər çox uğur əldə etsək, biz bir o qədər də 
Avropaya yaxın olarıq. Bu gün mənim Brüsseldə keçirdiyim 
görüşlərdə bütün sahələrdə daha da güclü əlaqələr qurmaq üçün 
qarşılıqlı maraqları bir daha açıq-aydın görə bilərik. 
Cənab Prezident, Siz münaqişənin həllinə toxundunuz. Biz 
avropalı dostlarımıza Minsk prosesini dəstəklədiklərinə görə 
çox minnətdarıq. ATƏT-in Minsk qrupunun həmsədr 
ölkələrinin rəhbərlərinin münaqişənin həlli prinsipləri ilə bağlı 
bu yaxınlarda verdikləri bəyanat həvəsləndiricidir. Xüsusilə, 
Minsk qrupunun həmsədr ölkələrinin rəhbərlərinin «status-kvo 
qəbuledilməzdir, dəyişilməlidir və münaqişə özündə ərazi 
bütövlüyü və xalqların öz müqəddəratını ehtiva edən Helsinki 
Yekun Aktı sənədləri əsasında həll edilməlidir» bəyanatı bizi 
olduqca həvəsləndirdi. Bu iki prinsip ziddiyyət təşkil etmir. 
Bizə elə bir saziş lazımdır ki, burada Azərbaycanın ərazi 
bütövlüyü qorunsun və regionun bütün sakinləri azad və sülh 
şəraitində yaşasınlar. Düşünürəm ki, Minsk qrupunun təklifi 
belə bir çərçivəni yaradır. Biz erməni həmkarlarımızdan 
danışıqlara konstruktiv yanaşma gözləyirik. Ərazilərimizin 
işğaldan azad olunmasından sonra yüz minlərlə azərbaycanlının 
öz yurd-yuvalarına qayıtmaları üçün biz münaqişənin tez bir 
zamanda həllini istəyirik. 
 224 
Avropa ilə Azərbaycan arasında enerji əməkdaşlığının artıq 
yaxşı tarixi vardır. Bir neçə il əvvəl bizə Xəzərin neft 
ehtiyatlarını beynəlxalq və Avropa bazarlarına çıxarmağa imkan 
verən Bakıdan Aralıq dənizi sahillərinə böyük neft boru kəməri 
inşa edildi. Bizim artıq əməkdaşlıqda yaxşı təcrübəmiz vardır. 
Bu gün Avropa bizim enerji resurslarımızın əsas istehlakçısıdır. 
Avropa bizim ən böyük ticarət tərəfdaşımızdır. Əminəm ki, bu 
dəhlizdən qaz resurslarının nəqli üçün istifadə bizə avropalı 
istehlakçıların etibarlı təbii qaz təminatçısı olmağa imkan 
verəcəkdir.  Yanvarda xüsusi işçi qrupu yaradılıb. Cənab 
Barrozunun bu ilin yanvarında Bakıya səfəri zamanı Cənub qaz 
dəhlizi ilə bağlı bəyannamə imzalanıb. İndi gələcək əməkdaşlıq 
üçün bizim çərçivəmiz vardır. Ümid edirik ki, bu ilin sonunadək 
biz bununla bağlı bütün lazımi işləri yekunlaşdıracağıq. Bu bizə 
qaz potensialımızdan vətəndaşlarımızın rifahı naminə istifadə 
etmək, Avropaya isə gələcəkdə alternativ, etibarlı və böyük qaz 
resursları əldə etmək imkanı verəcəkdir. Bizim maraqlarımız 
təkcə enerji məsələsində deyil, həm də bu gün toxunduğumuz 
məsələlərdə üst-üstə düşür. Əminəm ki, Avropa İttifaqı və 
Azərbaycan arasında dostluq, tərəfdaşlıq münasibətləri 
gələcəkdə də uğurla davam edəcəkdir. 
Bir daha, cənab Prezident, dəvətinizə görə təşəkkür edirəm. 
 
 
 
 
 
 
 
 
 
 
 
 
 
 225 
 
 
 
AVROPA İTTİFAQININ GENİŞLƏNDİRİLMƏSİ 
VƏ AVROPA QONŞULUQ  SİYASƏTİ ÜZRƏ 
KOMİSSARI ŞTEFAN FÜLEN İLƏ GÖRÜŞ 
 
Brüssel  
 
22 iyun 2011-ci il 
 
Belçika Krallığında işgüzar səfərdə olan Azərbaycan 
Respublikasının Prezidenti İlham Əliyev iyunun 22-də Brüs-
seldə Avropa İttifaqının genişləndirilməsi və Avropa qonşuluq 
siyasəti üzrə komissarı Ştefan Füle ilə görüşmüşdür. 
Görüşdə Azərbaycan ilə Avropa İttifaqı arasında əmək-
daşlıq, o cümlədən «Şərq Tərəfdaşlığı» Proqramı çərçivəsində 
həyata keçirilən layihələr və atılan addımlar ətrafında fikir 
mübadiləsi aparıldı. 
Əməkdaşlığın genişləndirilməsinin yeni imkanlarının nəzər-
dən keçirildiyi görüşdə, həmçinin Assosiativ saziş üzrə aparılan 
danışıqların hazırkı vəziyyəti, viza rejiminin sadələşdirilməsi və 
digər məsələlər müzakirə olundu. 
 
 
 
 226 
 
 
 
«EURONEWS» TELEKANALINA MÜSAHİBƏ  
 
Brüssel  
 
22 iyun 2011-ci il 
 
Belçika Krallığında işgüzar səfərdə olan Azərbaycan Res-
publikasının Prezidenti İlham Əliyev iyunun 22-də Brüsseldə 
«Euronews» telekanalına müsahibə vermişdir. 
S u a l:  Azərbaycan prezidenti İlham Əliyev, 
«Euronews»a xoş gəlmisiniz! Ayın 24-də Dağlıq Qarabağ 
münaqişəsinin həlli ilə bağlı mühüm bir görüş 
keçiriləcəkdir. Bu məsələdə Rusiyanın vasitəçiliyi ilə bağlı 
nə deyə bilərsiniz? 
İ l h a m  Ə l i y e v:  Biz prezident Medvedevin müsbət 
inkişafa aparan səylərini dəstəkləyirik. Ayın 24-də keçiriləcək 
görüş son 2 il ərzində keçirilən görüşlərdən biri olacaqdır. 
Prezident Medvedevin iştirakı tərəflərə razılığa nail olmaqda 
kömək edir. Buna görə də biz daha çox nikbin əhval-
ruhiyyədəyik. Düşünürük ki, Ermənistan tərəfi irəliyə addım 
atmaq üçün konstruktiv yanaşma və siyasi iradə nümayiş 
etdirərsə, münaqişə çox tez bir zamanda həll edilər.  
S u a l: Ermənistan tərəfi, Sizin dediyiniz kimi, 
konstruktiv görünmək üçün nə etməlidir? 
 İ l h a m  Ə l i y e v: İlk növbədə BMT Təhlükəsizlik 
Şurasının bir neçə il əvvəl qəbul etdiyi və Ermənistan silahlı 
qüvvələrinin işğal olunmuş ərazilərdən dərhal və qeyd-şərtsiz 
çıxarılmasını tələb edən qətnamələrini yerinə yetirməlidir. Artıq 
heç kimə sirr deyil ki, torpaqlarımız 20 ilə yaxındır ki, işğal 
altındadır. Nəinki Dağlıq Qarabağ, hətta onun ətrafında yerləşən  
və  ermənilərin heç vaxt yaşamadıqları digər 7 rayon da işğal 
altındadır. Biz etnik təmizləmə siyasətinə və işğala məruz 
 227 
qalmışıq. Bu səbəbdən məsələyə beynəlxalq hüquq normaları 
baxımından yanaşmaq çox vacibdir. Danışıqlar prosesinə 
gəldikdə isə vasitəçilər tərəfindən hər iki tərəfə təklif olunan 
baza prinsipləri beynəlxalq hüquq normalarına tam cavab verir. 
Bunlar ölkələrin ərazi bütövlüyü və xalqların özünüidarəetmə 
hüququ prinsipləridir. Bu prinsiplər bir-birinə zidd deyildir. 
Onların hər ikisi vacibdir və sülh sazişində əks oluna bilər. 
S u a l: Erməni qüvvələrinin Dağlıq Qarabağdan çıxarıl-
dığı təqdirdə Azərbaycan tərəfi nə təklif edə bilər? Azər-
baycan nəsə təklif edirmi? 
İ l h a m  Ə l i y e v:  Əslində elə bir şey yoxdur ki, bizə 
məxsus olmasın və biz onu qaytarmalı olaq. Dağlıq Qarabağ 
Azərbaycanın tarixi və beynəlxalq səviyyədə tanınan ərazisidir. 
S u a l: Bəli, amma Ermənistan qoşunlarını yalnız 
müəyyən şərtlər müqabilində çıxarmağa razı ola bilər. 
Məsələn, mənim güman etdiyim kimi, müqəddəratını təyin 
etmək, yaxud geniş muxtariyyət veriləcəyi təqdirdə. 
İ l h a m  Ə l i y e v: Uzun illərdir ki, bizim mövqemiz 
tamamilə aydındır. Şəxsən mən dəfələrlə açıq şəkildə bəyan 
etmişəm ki, biz Dağlıq Qarabağda yaşayan insanlara və Dağlıq 
Qarabağa qayıdanlara dünyada mümkün olan ən geniş 
muxtariyyəti təmin etməyə hazırıq. 
S u a l:  Bu muxtariyyət sizcə necə olmalıdır? 
İ l h a m  Ə l i y e v:  Bu bizim növbəti danışıqlarımızın 
mövzusu olacaq və hesab edirəm ki, bu, geniş muxtariyyət ola 
bilər. Düşünürəm ki, Avropada mövcud olan muxtariyyət 
təcrübəsi bizə kömək edəcəkdir. Belə ki, yeni nəsə düşünüb 
tapmaq çətin olardı. Bizim üçün isə Avropa ölkələrində yaxşı 
nümunələr vardır. 
S u a l:  Məsələn? 
İ l h a m  Ə l i y e v:  Məsələn, İtaliya və Tirol, həmçinin 
digər yerlər. Həmin yerlərdə mərkəzi hakimiyyət onların xalq-
larının həyat şəraitini daha da yaxşılaşdırmaq üçün 
muxtariyyətlərə və onların maliyyə məsələlərinə çox böyük, 
bəlkə də daha artıq diqqət yetirir. Biz də bu cür edə bilərik. 
 228 
Azərbaycan böyük maliyyə imkanlarına malikdir və bizim üçün 
Dağlıq Qarabağda ciddi iqtisadi və sosial inkişaf proqramlarına 
başlamaq heç bir çətinlik yarada bilməz. 
S u a l:  Ermənistanın Azərbaycanın ehtiyatlarına 
ehtiyacı varmı? Xüsusilə söhbət xammaldan gedirsə? 
İ l h a m  Ə l i y e v:  Onların nəyə ehtiyacı olduğunu demək 
mənim üçün çətindir. Təbii ki, Ermənistanın iqtisadi vəziyyəti 
ilə bağlı sizin məlumatınız vardır. Bəlkə də bu məsələ ilə bağlı 
şərh vermək mənim üçün düzgün olmazdı. Təbii ki, Azərbaycan 
ilə dost, qonşu olmaq istənilən ölkə üçün fayda verə bilər, er-
mənilərin uzun illər saxlamağa çalışdığı status-kvo vəziyyəti 
kimi yox. 
S u a l: İndiki Ermənistan rəhbərlərinin problemə siyasi 
yanaşması Sizdə hansı təəssürat yaradır? Sizə elə gəlmirmi 
ki, onların problemə yanaşması əvvəlkindən daha açıqdır? 
Sizcə, onlar irəliyə doğru addım atıblarmı? 
İ l h a m  Ə l i y e v:  Onu deyə bilərəm ki, mən 2004-cü 
ildən bu danışıqlar prosesində iştirak edirəm. Bu müddət 
ərzində danışıqlar prosesinin müsbət dinamikası, lakin sıfır 
nəticəsi olmuşdur. Ermənistanın keçmiş və indiki hökuməti və 
rəhbərliyi bu danışıqlar prosesində bir tərəf kimi çıxış edir. 
2008-ci ilədək biz mühüm bir irəliləyişə nail ola bildik. 2008-ci 
ildən bu tərəfə isə irəliləyiş o qədər də görünmürdü, lakin bizim 
ümidlərimiz var idi. Bu səbəbdən düşünürəm ki, münaqişənin 
tezliklə həlli hər iki ölkənin marağındadır. Ümid edirəm ki, 
Ermənistan rəhbərliyi, nəhayət, anlayacaq ki, birincisi, status-kvo 
vəziyyətinin saxlanması mümkün deyil və ikincisi, bu onların heç 
də xeyrinə işləmir. Onların hazırda nəzarət etdikləri ərazi ölü 
zonadır. Orada hər şey dağıdılıb, məhv edilib, orada nə həyat var, 
nə də insanlar yaşayır. Onlar bundan nə əldə etdilər? Düşünürəm 
ki, heç nə. Əgər onlar güclü siyasi iradə və xoş niyyətlə 
münaqişənin həllinə doğru gəlsəydilər və münaqişə öz həllini 
tapsaydı, o zaman regiondakı vəziyyət daha yaxşı olardı. 
S u a l: Sizcə Dağlıq Qarabağdakı hazırkı vəziyyət sıfır 
səviyyəsindədir? 
 229 
İ l h a m  Ə l i y e v: Bilirsiniz, münaqişənin həllində Azər-
baycan ən çox maraqlı olan tərəfdir, çünki torpaqlarımız işğal 
altındadır, bizim yüz minlərlə məcburi köçkünümüz vardır. 
Müəyyən vaxta qədər Ermənistanda belə bir fikir hakim idi ki, 
onlar status-kvonu istədikləri qədər saxlaya biləcəklər və onlar 
buna müvəffəq olacaqlarını düşünürdülər. Amma son aylar 
ərzində hadisələrin inkişafı göstərdi ki, beynəlxalq birlik, 
ATƏT-in Minsk qrupunun həmsədrləri – ABŞ, Rusiya, Fransa, 
bu ölkələrin rəhbərləri birbaşa bəyanatla çıxış edərək bildirdilər 
ki, status-kvo məqbul deyildir. Son ayların hadisələri belədir. 
S u a l: Dediyiniz kimi, Minsk qrupu – ABŞ, Fransa və 
Rusiya son ay və illər ərzində prosesi sürətləndiriblər. Sizcə, 
onların marağı nədir? 
İ l h a m  Ə l i y e v:  Minsk qrupu 1992-ci ildə yaranıb və 
20 ilə yaxındır ki, heç bir irəliləyiş yoxdur. 
S u a l:  Belə çıxır ki, 20 il ərzindəki fəaliyyəti zamanı əsl 
irəliləyiş son iki ilə təsadüf edir? 
İ l h a m  Ə l i y e v:  Bu, uzun bir proses idi. Keçmişdə bəzən 
vədedici, bəzən isə təəssüfedici məqamlar olmuşdur. 2004-cü ildən 
bəri isə biz yeni bir prosesdəyik. Münaqişənin həllinin məzmunu 
keçmişdəkindən tamamilə fərqlidir. İndi müzakirə olunan 
prinsiplər son 5-6 il ərzində müzakirə olunur. Bu, birinci. Yəni bu 
proses idi. Bizim yaxınlaşmağımız birdən-birə baş vermədi. 
İkincisi və ən önəmlisi isə hesab edirəm ki, dünyada artıq aydın 
şəkildə başa düşürlər ki, Dağlıq Qarabağ münaqişəsi dondurulmuş 
münaqişə deyil. Atəşkəs isə çox həssas bir məsələdir. Təmas 
xəttində atəşkəsin davamlı olaraq pozulması, hesab edirəm ki, 
bizim hamımızı – Azərbaycanı, Ermənistanı, dünya ictimaiyyətini 
ciddi şəkildə narahat edir. Digər mühüm bir məsələ odur ki, son bir 
neçə il ərzində Azərbaycan və Ermənistan arasında güc balansı 
kəskin şəkildə dəyişmişdir. Məsələn, Azərbaycanın bugünkü 
büdcə xərcləri Ermənistanın büdcə xərclərindən 10 dəfə artıqdır. 
Təkcə Azərbaycanın müdafiə büdcəsi Ermənistanın bütün 
büdcəsini üstələyir. Reallıq belədir. Zaman keçdikcə də iki ölkə 
arasındakı bu fərq yalnız artacaqdır. Düşünürəm ki, bu da «mü-
 230 
naqişə həll olunmalıdır» anlayışının yaranması üçün mühüm rol 
oynayır. Status-kvo bundan sonrakı illər ərzində davam edə 
bilməz. 
S u a l: Təmas xəttində vaxtaşırı olaraq snayperlər 
tərəfindən atəşkəsin pozulmasını eşidirik. 
İ l h a m  Ə l i y e v:  Bu haqda biz arabir eşidirik. Lakin təmas 
xəttində snayperlərin olmasına ehtiyac yoxdur. Bəzən səngərlər 
arasındakı məsafə 40–50 metr olur. Kimisə öldürmək üçün burada 
snayperlərə ehtiyac qalmır. Təhlükə odur ki, bu ərazilərdə 
sülhməramlı qüvvələr yoxdur. Orada yalnız Ermənistan və Azər-
baycan əsgərləridir. Sülhə hər iki tərəf riayət etməlidir. Bəli, bəzən 
atışma olur, atəşkəs pozulur, dinc insanlar arasında həlak olanlar 
vardır. Məsələn, mart ayında erməni əsgərləri tərəfindən 9 yaşlı 
azərbaycanlının öldürülməsi. Bu isə müharibə reallığıdır. Müharibə 
hələ başa çatmayıb. Atəşkəs o demək deyil ki, sülh vardır. Düşünürəm 
ki, bu məqamın ən önəmlisi odur ki, müharibənin davam etdiyini 
beynəlxalq ictimaiyyət, vasitəçilər dərk etsinlər. Bu müharibəyə, 
düşmənçiliyə son qoyulmalıdır. Status-kvo dəyişilməlidir. Azərbaycan 
torpaqları azad edilməlidir. İnsanlarımızın öz doğma yurdlarına 
qayıtmaq hüququ vardır. Bu onların haqlarıdır və onlara bunu etməyə 
imkan verməlidirlər. 
J u r n a l a l i s t:  Təşəkkür edirəm, cənab Prezident. 
İ l h a m  Ə l i y e v:   Sağ olun. 
 231 
 
 
 
BİRLƏŞMİŞ MİLLƏTLƏR TƏŞKİLATININ BAŞ 
KATİBİ ZATİ-ALİLƏRİ  
CƏNAB PAN Gİ MUNA 
 
Hörmətli cənab Baş katib! 
Birləşmiş Millətlər Təşkilatının Baş katibi vəzifəsinə 
yenidən seçilməyiniz münasibətilə Sizi ürəkdən təbrik edirəm. 
Biz Azərbaycan Respublikası ilə BMT arasındakı əmək-
daşlığa böyük əhəmiyyət verir, başçılıq etdiyiniz təşkilatın 
mövcud qlobal çağırışlara qarşı mübarizəsini, dünya ictimaiy-
yətini narahat edən bütün məsələlərdə fəal mövqeyini hər cür 
dəstəkləyirik. 
Ümidvaram ki, «Minilliyin inkişaf məqsədləri»nə, dünyada 
sülhün, təhlükəsizliyin və əmin-amanlığın bərqərar edilməsinə, 
insanların hüquq və azadlıqlarının təmin edilməsinə nail olmaq 
yolunda qarşıda duran vəzifələrin həlli istiqamətində birgə 
işimizi və səylərimizi bundan sonra da ardıcıl şəkildə davam 
etdirəcəyik. 
Hörmətli cənab Baş katib! 
Bir daha Sizə ən səmimi təbriklərimi və xoş arzularımı 
yetirir, möhkəm cansağlığı, xoşbəxtlik, məsul işinizdə uğurlar 
diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 22 iyun 2011-ci il 
 
 
 
 
 232 
 
 
 
BRÜSSELDƏ KRANS MONTANA FORUMUNUN 
RƏSMİ AÇILIŞI MƏRASİMİ 
 
Brüssel  
 
23 iyun 2011-ci il 
 
İyunun 23-də Brüsseldə Krans Montana Forumunun 
rəsmi açılışı olmuşdur. 
Azərbaycan Respublikasının Prezidenti İlham Əliyev və 
xanımı Mehriban Əliyeva forumun «Azərbaycan: Şərqə doğru 
Avropanın qabaqcıl mayakı» sessiyasında iştirak etmişlər. 
Dövlətimizin başçısı və xanımı əvvəlcə ölkəmizlə bağlı 
təqdim edilən sərgi ilə tanış oldular. 
Sərgidə Azərbaycanda gedən sürətli iqtisadi inkişaf pro-
sesləri barədə ətraflı məlumat verildi. Burada ölkəmizdə enerji, 
turizm, mədəniyyət, infrastruktur sahələri barədə forum 
iştirakçılarının diqqətinə zəngin məlumat çatdırılmaqla 
Naxçıvan Muxtar Respublikasının iqtisadi inkişaf dinamikası 
barədə də informasiyalar yer almışdır. Bu da Azərbaycan ilə 
tanışlıq, ölkəmizdə gedən iqtisadi inkişaf prosesləri barədə 
məlumat almaq üçün forum iştirakçılarına geniş imkanlar 
yaratdı.  
Qeyd edək ki, bu forum 1986-cı ildə İsveçrə rəsmilərinin 
dəstəyi ilə yaradılan beynəlxalq təşkilatdır. Qurum beynəlxalq 
əməkdaşlıq və dialoqa yardımı özünün əsas məqsədi elan 
etmişdir. Gələn ilin iyununda Krans Montana Forumu Bakıda 
keçiriləcəkdir. 
Mərasimi açan Krans Montana Forumunun təsisçisi və 
prezidenti Jan Pol Karteron prezident İlham Əliyevi və xanımı 
Mehriban Əliyevanı, o cümlədən digər qonaqları salamladı, 
tədbir iştirakçılarına Azərbaycan haqqında məlumat verdi. 
 233 
Belçika Krallığı Baş nazirinin müavini, Maliyyə naziri 
Didier Reynders Azərbaycanda gedən iqtisadi inkişaf proses-
ləri, enerji sektorunda əldə olunan uğurlar, sərmayə mühiti 
barədə danışdı. Bu sahədə prezident İlham Əliyevin xidmət-
lərini xatırlatdı və Avropa üçün Azərbaycanın Asiyaya açılan 
qapı olduğunu diqqətə çatdırdı. Avropa İttifaqının enerji 
məsələləri üzrə komissarı Günter Ottinger çıxışında diqqəti 
Azərbaycanın enerji sektorunda əldə etdiyi uğurlara yönəltdi. 
Komissar Avropa Komissiyasının sədri Xose Manuel Barro-
zunun Bakıya səfəri zamanı enerji sahəsində əməkdaşlığa dair 
imzalanan Birgə Bəyannamənin əhəmiyyətinə də toxundu. 
Albaniyanın Baş naziri Sali Berişa da neft-qaz sektorunda 
əldə olunan uğurlar münasibətilə prezident İlham Əliyevi təbrik 
etdi.  
İSESKO-nun Baş direktoru rəhbərlik etdiyi təşkilatla 
Azərbaycan arasında yaranan səmərəli əməkdaşlıqdan danışdı. 
Vurğuladı ki, Azərbaycan həm İSESKO, həm də YUNESKO və 
digər beynəlxalq təşkilatların dəstəyi ilə keçirilən tədbirləri 
təşkil etməklə özünün mədəni dəyərlərə sadiqliyini təsdiq edib. 
O, Azərbaycanın birinci xanımı Mehriban Əliyevanın fəaliy-
yətini vurğuladı və onun Xoşməramlı səfir kimi, mədəniyyət, 
elm, təhsil və digər sahələrdə həyata keçirdiyi layihələri yüksək 
qiymətləndirdi. 
Dövlətimizin başçısı forumda nitq söylədi. 
 
Azərbaycan prezidenti İlham Əliyevin nitqi 
 
 Xanımlar və cənablar, hörmətli dostlar! 
Əvvəlcə mən dəvətə görə bu forumun sədrinə dərin 
təşəkkürümü bildirirəm. Bu əslində ölkəmizin müstəqilliyinin 
20-ci ildönümünü qeyd etdiyi tarixə təsadüf edir. Belə bir 
mötəbər beynəlxalq forumda iştirak etməkdən şərəf hissi 
duyuram.  
Bizim müstəqillik tariximiz o qədər də uzun deyildir. 1991-
ci ildə Sovet İttifaqının süqutundan sonra əslində bu məhz 
 234 
bizim cəsarətimiz, baxışlarımız və istəklərimizdən irəli gəlirdi 
ki, müstəqilliyimizi əldə edəndən sonra hədəflərimiz hansılar 
olacaqdır?! 
Bu gün biz fərəh hissi ilə deyə bilərik ki, bütün əsas 
məqsədlərə nail olduq. Azərbaycan 100 faiz planlı iqtisadiy-
yatdan bazar iqtisadiyyatına keçmiş bir ölkəyə çevrildi və 
iqtisadiyyatımızın 80 faizindən çoxunu özəl sektor təmin edir. 
Ölkəmiz demokratik prinsiplər əsasında inkişaf edir, müstəqil 
siyasi sistemini qurur, beynəlxalq təşkilatlara üzv olur və siyasi 
islahatları böyük siyasi iradə ilə davam etdirir. Həyatımızın hər 
bir sahəsində biz tərəqqini görürük. Lakin bu o demək deyildir 
ki, biz indi istirahət etməliyik və məqsədlərimizdən bəhrələn-
məliyik. Əksinə, çalışmalıyıq ki, Azərbaycanı müasir, 
demokratik, çiçəklənən dövlətə çevirək. 
Bizim güclü iradəmiz var ki, ölkəmizin inkişafı təmin edilsin 
və müasir cəmiyyət qurulsun. Siyasi islahatlar olduqca vacibdir. 
Artıq 10 ildir ki, Azərbaycan Avropa Şurasının üzvüdür və biz 
bu təşkilata üzvlüyə qəbul olunandan təşkilat qarşısında 
götürdüyümüz bütün öhdəlikləri yerinə yetiririk. İndi isə 
Avropa İttifaqı ilə münasibətlərimiz yeni mərhələyə qədəm 
qoyur. Bu da əlavə islahatlar və demokratik proseslər tələb edir. 
Dünən mənim Avropa təsisatlarının rəhbərləri ilə olduqca 
konstruktiv, məhsuldar və dostluq mühitində keçən görüşlərim 
oldu. Mənim Avropa Komissiyasının sədri cənab Barrozu ilə, 
Avropa İttifaqının prezidenti cənab Herman Van Rompeylə, 
Avropa parlamentinin sədri cənab Yeji Buzeklə və digər 
Avropa komissarları ilə görüşlərim oldu. 
Bizim böyük gözləntilərimiz var ki, «Şərq Tərəfdaşlığı» 
Proqramı Azərbaycan ilə Avropa arasında daha sıx əlaqələrin 
qurulmasına imkan yaradacaq və nəticədə biz Avropa İttifaqının 
müsbət təcrübəsindən ölkəmizdə istifadə edəcəyik, həyatımızın 
meyarlarını Avropa İttifaqının meyarlarına yaxınlaşdıracağıq. 
Azərbaycanın Avropanın bir hissəsi olmasını, Avropa qitəsinin 
sərhədində yerləşməsini nəzərə alaraq ölkəmiz bu sahədə öz 
rolunu oynamağa hazırdır. 
 235 
Biz siyasi sahə ilə yanaşı, iqtisadi sahəyə də xüsusi diqqət 
yetiririk. Çünki qarşımızda duran böyük məsələlər vardır. Bizə 
şaxələndirilmiş iqtisadiyyat lazımdır, sərmayələr qoymalıyıq və 
ölkədə canlanma yaratmalıyıq. Əslində müstəqilliyimizin ilk 
illərindən – 1993-cü ildən etibarən əsas məqsədimiz ondan 
ibarət idi ki, yaxşı, münbit sərmayə mühiti yaradaq və potensial 
sərmayədarlara nümayiş etdirək ki, Azərbaycan sərmayə üçün 
müvafiq yerdir. 
1995-ci ildən etibarən xarici sərmayələr ölkə iqtisadiyyatına 
qoyulduqdan sonra bu gün, demək olar ki, 100 milyard dollara 
yaxın vəsait Azərbaycan iqtisadiyyatına yatırılıbdır. Bu 
sərmayələrin aparıcı qüvvəsi Azərbaycanın enerji sektorudur. 
Təbii sərvətlərimizdən istifadə edərək Azərbaycan 
iqtisadiyyatını şaxələndirməyə başladıq və enerji sektorundan 
asılılığımızı azaltdıq. Hətta böhran illərində – 2008-ci, 2009-cu 
illərdə neftin qiymətinin 4-5 dəfə azalmasına baxmayaraq, 
Azərbaycan iqtisadiyyatı yenə də artmaqda davam etmişdir.  
Son illər Azərbaycanın iqtisadiyyatı 3 dəfə, ÜDM 300 faiz, 
sənaye istehsalı, demək olar ki, 3 dəfə artmışdır. Əldə etdiyimiz 
ən mühüm nailiyyətlərdən biri də 900 mindən artıq iş yerinin, 
xüsusən də rayonlarda açılmasıdır. Bu o deməkdir ki, rayonlara 
kapital qoyuluşu davam etmişdir. Təbii ki, yoxsulluğun 2003-cü 
ildə 49 faizdən 2010-cu ildə 9 faizə qədər azalması onu göstərir 
ki, islahatlarımızın nəticələri vardır.  Gələn illər ərzində 
Azərbaycanın iqtisadi inkişafı əsasən qeyri-neft sektoruna 
yönələcəkdir. Bu da ölkəmizin iqtisadi inkişafını təmin edəcəkdir. 
Bu, Azərbaycanda əsasən kənd təsərrüfatının, informasiya 
texnologiyalarının inkişafı sayəsində olacaqdır. Hazırda biz 
kosmik sənayemizi yaradırıq. Gələn il Azərbaycan telekommuni-
kasiya sahəsində böyük addımlar atacaq, öz peykini buraxacaq və 
bu, artıq kosmik sənayenin başlanğıcı olacaqdır. 
Təhsilə çox sərmayələr yatırırıq, səhiyyə sahəsinə diqqət 
yetiririk, sosial infrastrukturu yaradırıq. Xüsusi proqramlarımız 
vardır ki, gənc azərbaycanlılar dünyanın aparıcı 
 236 
universitetlərində, tədris ocaqlarında təhsil alırlar. Onların 
təhsili dövlət tərəfindən maliyyələşdirilir. 
Ölkəmizin müasirləşdirilməsinə gəldikdə, bu, sırf iqtisadi 
dəyişikliklərlə baş tutmur. Biz həyatımızın hər bir aspektini 
müasirləşdirməliyik və müasir, dinamik ölkəyə çevrilməliyik. 
Buna görə də bir daha qeyd etmək istəyirəm ki, Avropa 
təsisatları ilə sıx əlaqələrimiz, Avropa İttifaqı ilə bütün 
sahələrdə əməkdaşlıq bizim üçün cəlbedicidir. 
Azərbaycan mədəniyyətlərarası dialoqda öz rolunu oyna-
maqdadır. Əsrlər boyu ölkəmiz elə bir məkan olub ki, orada 
müxtəlif etnik, dini köklərə malik xalqlar yan-yana, mehribanlıq 
şəraitində yaşayıblar. Çox şadıq ki, bu müsbət meyillər 
müstəqillikdən sonra hətta daha da güclənib. Azərbaycan 
cəmiyyəti çoxmədəniyyətli cəmiyyətdir, çoxetnik cəmiyyətdir. 
Müxtəlif millətlərin və dinlərin nümayəndələri mehriban 
şəraitdə yaşayırlar. 
Biz eyni zamanda, müxtəlif beynəlxalq tədbirlərin keçirildiyi 
məkanıq. Dialoq sahəsində xüsusi rol oynayırıq. Bu il 
ölkəmizdə mədəniyyətlərarası dialoq mövzusunda çox mühüm 
beynəlxalq konfrans keçirildi. Çox tanınmış şəxslər, dostlarımız 
Karteron, cənab əl-Tüveycri iştirakları ilə həmin konfransa 
töhfə verdilər. Ötən il biz dünya dini liderlərinin beynəlxalq 
konfransını keçirdik. Biz bu tədbirləri davam etdirmək 
fikrindəyik. Hesab edirəm ki, hazırda bunun mühüm əhəmiyyəti 
vardır. Çoxmədəniyyətlilik bəşəriyyətin inkişafa aparan yeganə 
yoludur. Keçmişimizdən irəli gələn təcrübəmizə əsasən deyə 
bilərəm ki, bu işləyə bilər. Bu, uğurla baş tuta bilər.  
Azərbaycan mühüm coğrafi mövqedə – sivilizasiyaların kə-
sişdiyi məkanda yerləşir. Ölkəmiz Avropa Şurasının,  İslam 
Konfransı Təşkilatının üzvüdür. Əslində bu, ölkəmizdə xüsusi 
bir ab-hava yaradır. Biz səylərimizi davam etdirəcəyik ki, 
beynəlxalq səviyyədə mədəniyyətlərarası dialoqa töhfəmizi 
verək. 
Regional təhlükəsizlik məsələlərinə də xüsusi diqqət yetiririk. Ən 
böyük problemlərdən, ən böyük çətinliklərdən və əslində ən böyük 
 237 
hədələrdən biri bu regionda nə hərb, nə sülh vəziyyətidir, 
Ermənistan–Azərbaycan, Dağlıq Qarabağ münaqişəsidir. Uzun 
illərdir ki, Azərbaycan əraziləri işğal altındadır. Ermənistan 
azərbaycanlılara qarşı etnik təmizləmə siyasətini həyata keçirib və 
nəticədə bir milyondan artıq azərbaycanlı öz torpaqlarında qaçqın və 
məcburi köçkün kimi yaşamağa məcbur olub. Azərbaycanın 
beynəlxalq səviyyədə tanınmış əraziləri işğal altındadır. Əfsuslar 
olsun ki, artıq iki onillikdir ki, bu vəziyyət davam edir. Dağlıq 
Qarabağ münaqişəsi nəinki ən böyük ədalətsizlik, o cümlədən 
regional təhlükəsizliyə, sabitliyə böyük hədədir. Buna görə 
münaqişənin həlli, beynəlxalq hüquq normaları əsasında 
nizamlanması nəinki bizim üçün, bütövlükdə bütün region üçün 
vacibdir. Beynəlxalq təşkilatlar, BMT-nin Təhlükəsizlik Şurası və 
digər təşkilatlar bir neçə qətnamə və qərar qəbul ediblər. Həmin 
qərarlarda erməni işğalçı qüvvələrinin ərazimizdən qeyd-şərtsiz, 
dərhal çıxarılması tələb edilir. Əfsuslar olsun ki, bu günə qədər 
Ermənistan bu qətnamələrə heç bir diqqət yetirmir, məhəl qoymur 
və beynəlxalq hüquq normalarını pozur. Dağlıq Qarabağ 
münaqişəsinin həlli regionun bütün ölkələrinin marağındadır.  
Son vaxtlar ATƏT-in Minsk qrupunun həmsədr ölkələrinin 
rəhbərlərinin verdikləri bəyanatlar bizi ruhlandırır. Fransa, 
Rusiya Federasiyası, Birləşmiş Ştatların rəhbərləri qeyd 
etmişlər ki, status-kvo dəyişdirilməlidir, bu saxlanıla bilməz. 
Sədr Barrozu ilə görüşümüz zamanı da xüsusilə qeyd edildi ki, 
status-kvo dəyişdirilməlidir. Status-kvonun dəyişdirilməsi isə 
öz növbəsində artıq işğal olunmuş ərazilərin azad edilməsi 
deməkdir. Biz bunun tərəfdarıyıq, biz buna çalışırıq. Ermənistan 
isə əksinə, status-kvonu mümkün qədər uzun müddətdə 
saxlamağa çalışır. Status-kvonun dəyişdirilməsindən söhbət 
gedirsə, Azərbaycanın işğal olunmuş ərazilərinin azad edilməsi 
və sülhün bərqərar olunması vaxtıdır, bu vaxt artıq yetişib. Bu 
problem olmasaydı, təsəvvür edin ki, Azərbaycan necə inkişaf 
edə bilərdi. Qaçqınlar və məcburi köçkünlərin sayına görə 
Azərbaycanın dünyada ən böyük göstəricilərdən birinə malik 
olmasına baxmayaraq, yenə də özümüzə arxalanan ölkəyik. Biz 
 238 
dinamik ölkəyik, güclü imkanlarımız var, şaxələndirilmiş inkişaf 
edən iqtisadiyyatımız, siyasi sistemimiz mövcuddur və gələ-
cəyimiz üçün çox aydın planlar vardır. Buna görə də bu 
münaqişə nə qədər tez həll olunsa, bu, regional əməkdaşlığa, 
sabitliyə və proqnozlaşdırmaya apara bilər.  
İnkişafımızın ən vacib elementlərindən biri, əlbəttə ki, enerji 
sektoru ilə bağlıdır. Biz enerji layihələrindən əldə edilmiş 
gəlirlərin ədalətli şəkildə bölüşdürülməsinə nail olduq. Bu gün 
Azərbaycanın Dövlət Neft Fondu ola bilsin ki, dünyada ən şəffaf, 
suveren fondlardan biridir. Bu, beynəlxalq təşkilatların 
qiymətləndirilməsində də qeyd edilir. Əsas səbəblərdən biri odur 
ki, iqtisadiyyatımızı şaxələndirdik. Çünki bu fond beynəlxalq 
səviyyədə auditdən keçir, daxil olan bütün vəsaitlər şəffaf şəkildə 
istifadə olunur. Vəsaitlər haqqında informasiya dövri olaraq 
açıqlanır və biz heç vaxt bunu sirr kimi saxlamırıq ki, fondumuza 
nə qədər vəsait toplanıb və bu, açıq məlumatdır. Azərbaycanın 
ümumi ehtiyatları 35 milyard dollardan artıqdır. Bu bizim üçün 
əlavə imkanlar yaradır ki, ölkəmizi inkişaf etdirək, sosial infras-
truktura sərmayə qoyaq, ölkəmizi daha da müasirləşdirək. Bu 
vəsaitləri xalqın rifahı üçün sərf edək və təbii ki, əhalimizin 
yaşayış səviyyəsini daha da yaxşılaşdıraq. 7 il ərzində yoxsul-
luğun 5 dəfə azalması atdığımız addımların düzgünlüyünü 
göstərir. Enerji siyasətimiz regionda və Avropada enerji təh-
lükəsizliyi məsələsində mühüm rol oynayıb və oynamaqdadır. 
2000-ci illərin əvvəllərində başlayanda və 2006-cı ildə boru 
kəmərlərini istismara verəndə o vaxt hələ böyük həcmdə 
resurslar ixrac olunmurdu. Bu bir başlanğıc idi və bir növ enerji 
dəhlizinin tikilməsi idi. Əslində bu, enerji resurslarının dünya 
bazarlarına çıxarılması idi ki, Bakı–Tbilisi–Ceyhan 2005-ci ildə 
istismara verildi. 2007-ci ildə, həmçinin qaz boru kəməri tikildi. 
Azərbaycan tarixdə ilk dəfə olaraq Xəzər dənizinin resurslarını 
beynəlxalq bazara çıxartdı. Bu gün isə neft və qaz sahəsində 
şaxələndirilmiş təchizat şəbəkəsini yaratmağa nail olmuşuq. 
Hazırda 7 neft və qaz boru kəməri mövcuddur ki, onlar enerji 
resurslarını bütün istiqamətlərdə çatdırır. Bütün karbohidrogen 
 239 
resurslarımız ətrafda olan ölkələrə çatdırılır. Zənnimcə, bu sahə 
gələcəkdə daha çox vəsaitlərin əldə edilməsinə imkan 
yaradacaqdır. Təbii ki, biz hazırda müzakirələr aparırıq ki, daha 
geniş regional əməkdaşlıq edək. Cənab Ottingerin bu gün dediyi 
kimi, biz Cənub qaz dəhlizini ciddi şəkildə müzakirə etdik. 
Barrozunun Azərbaycana səfəri zamanı bu haqda Birgə 
Bəyannamə imzalandı. Bunun əsasında işçi qrupu yaradıldı və 
olduqca qısa müddət ərzində – 6 aydan az vaxtda artıq yaxşı 
nəticələr verir. Biz ilin sonuna qədər fəal şəkildə işləməyi 
planlaşdırırıq ki, bütün məsələləri həll edək, tranzit sazişlər öz 
həllini tapsın və Azərbaycanın böyük neft-qaz ehtiyatlarının 
işlənilməsinə nail olaq. 
Təbii ki, neftin nəqli məqsədi ilə yaradılmış bu dəhliz indi 
qazın çatdırılması üçün şərait yaradır. Bu həmçinin ünsiyyət 
alətidir. Hazırda biz dəmiryol xəttini çəkirik. Bu, Asiya qitəsini 
Azərbaycandan keçərək Avropa ilə birləşdirəcəkdir. Gələn ilin 
sonunadək bu dəmir yolunun artıq istismara verilməsi baş 
tutmalıdır. Bu dəmir yolunun tikintisi nəticəsində bizim 
malların, on milyonlarla ton yükün Şərqdən Qərbə və geriyə 
daşınması mümkün olacaqdır. 
Azərbaycan şaxələndirmə siyasətinə dəstək verə bilər. 
Şaxələndirmə siyasəti həm hasilatçılar, həm də istehlakçılar 
üçün vacibdir. Hasilatçı kimi, biz artıq bütün mümkün işləri 
görmüşük. İndi isə istehlakçılara dəstək vermək istəyirik ki, 
onların da şaxələndirilmiş təchizat marşrutları olsun. 
Şaxələndirmə təkcə yeni təchizat yolları demək deyil, yeni 
mənbələrin olması deməkdir. Bu baxımdan Xəzər dənizi, 
Azərbaycanın Xəzər dənizindəki resursları şaxələndirmə üçün 
yeni mənbə rolunu oynayır. Çünki Xəzər dənizinin Azərbaycan 
sektorunda olan ehtiyatları, xüsusən də qaz ehtiyatları hələ ki, 
tam işlənilməyibdir. Azərbaycanın təsdiq edilmiş qaz ehtiyatları 
minimum 2,2 trilyon kubmetrə bərabərdir. Bu rəqəm daha da 
artacaqdır. Bu o deməkdir ki, cənab Ottingerin qeyd etdiyi kimi, 
Azərbaycan mühüm təchizatçıya çevriləcəkdir ki, biz öz 
 240 
qonşularımıza, dostlarımıza bu prosesdə dəstək verməyə 
hazırıq.  
Ölkəm haqqında, onun tarixi və mədəniyyəti haqqında daha 
çox danışa bilərəm. Təbii ki, qeyri-neft sektorunda olan 
nailiyyətlər burada fotoşəkillərdə öz əksini tapıbdır. Turizm 
infrastrukturu sahəsində nailiyyətlər vardır. Yalnız bu il Bakıda 
beşulduzlu altı mehmanxana açılacaqdır. Bu da əslində bizim 
açıq qapı siyasətimizin, sərmayə mühitimizin təzahürüdür. 
Azərbaycanın özü də artıq sərmayədar ölkəyə çevrilir. Ölkə 
hüdudlarından kənarda qoyulan sərmayələr artıq 3-4 milyard 
dollara bərabərdir və Azərbaycan artıq bu baxımdan yaxşı 
nüfuza malikdir. 
Mən nitqimi yekunlaşdıraraq burada – Avropanın ürəyində, 
mərkəzində çalışan, yaşayan işçilərə, əməkdaşlara təşəkkürümü 
bildirirəm ki, onlar bizim müğənnilərə dəstək vermişlər. Bu 
əslində dostluq rəmzidir. Bu, avropalıların bizə olan 
münasibətidir. Çünki bu mahnı onların xoşuna gəldi, onlar 
müğənnilərin çıxışını bəyəndilər. Bu, Avropadan Azərbaycana 
olan münasibət idi, Avropanın ictimai rəyini əks etdirdi. 
Avropadakı müxtəlif ölkələr Azərbaycanı Avropanın bir hissəsi 
hesab edirlər. Biz daha ürəkdən işləməliyik və dünən Avropa 
təsisatlarının rəhbərləri ilə görüşlər bir daha onu nümayiş etdirdi 
ki, tərəfdaşlığımızı inkişaf və dostluq münasibətlərimizi davam 
etdirmək üçün bizim güclü iradəmiz vardır. 
Çox sağ olun. Mən fürsətdən istifadə edərək sizin hamınızı 
gələn il Bakıya dəvət edirəm. Biz bu forumu Azərbaycanda 
keçirəcəyik. «Eurovision» mahnı müsabiqəsi Azərbaycanda 
olacaqdır. Çox şad olardıq ki, sizin hamınızı Bakıda görək. 
Diqqətinizə görə çox sağ olun. 
 
* * * 
 
Sonra forumun ən ali mükafatı «PRIX DE LA FONDA-
TION» prezident İlham Əliyevə təqdim olundu. 
 241 
İ l h a m   Ə l i y e v:  Cənab Sədr, mükafata görə çox sağ 
olun. Mənim üçün bu mükafatı almaq böyük şərəfdir və 
Azərbaycan haqqında söylədiyiniz xoş sözlərə görə təşək-
kürümü bildirirəm. Mən Sizə ölkəmiz haqqında söylədiyiniz 
sözlərə və planlarımız haqqındakı fikirlərinizə görə təşəkkü-
rümü bildirirəm. İşimizi hələ tam bitmiş hesab etmirik, o vaxta 
qədər ki, öz hədəfimizə yaxınlaşacağıq. Hədəf müasir 
Azərbaycandır, sülhdür, bütün ölkələrlə sülh münasibətləri və 
Avropa ölkələri ilə yaxşı münasibətlərdir.  
Ola bilsin ki, mən indi ölkənin ideal panoramını təsvir etdim. 
Hesab edirəm ki, buna nail olmaq mümkündür. Çünki son 20 il 
ərzində işğalla yanaşı, vətəndaş müharibəsindən, iqtisadi 
tənəzzüldən, inflyasiyanın yüksək səviyyəsindən sonra biz 
ölkəni yeni dirçəliş yoluna çıxara bildik. Bu dirçəliş çox qısa 
müddətdə baş verdi.  
Mən çox şadam ki, regional və qlobal məsələlərdə bizim 
mövqemiz, Azərbaycanın yanaşması avropalı tərəfdaşlarımızın 
mövqeyi ilə üst-üstə düşür. Avropa İttifaqının rəhbərləri ilə 
keçirdiyimiz görüşlər bunu bir daha nümayiş etdirir. Mən bu 
mükafatı ölkəmə verilən mükafat kimi qəbul edirəm. Müstəqil 
Azərbaycanın həm ölkə daxilində, həm də beynəlxalq səviyyədə 
əldə etdiyi uğurlar Avropaya olan münasibətinin təcəssümüdür.  
Cənab Sədr, bir daha şəxsən Sizə və Sizin həmkarlarınıza, 
bu qərarın qəbul edilməsində iştirak etmiş şəxslərə təşəkkürümü 
bildirirəm və hamınızı Azərbaycana səfərə dəvət edirəm.  
 
 
 
 
ALBANİYANIN BAŞ NAZİRİ SALİ BERİŞA  
İLƏ GÖRÜŞ 
 
Brüssel  
 
23 iyun 2011-ci il 
 242 
 
Azərbaycan prezidenti İlham Əliyev iyunun 23-də Brüs-
seldə Albaniyanın Baş naziri Sali Berişa ilə görüşmüşdür. 
Görüşdə ölkələrimiz arasında ikitərəfli əlaqələrin geniş-
ləndirilməsinin xüsusi əhəmiyyəti vurğulandı, Albaniyanın 
Azərbaycan ilə əməkdaşlığa böyük maraq göstərdiyi qeyd 
edildi. 
Həmçinin görüşdə Azərbaycanın Albaniyaya sərmayə ya-
tırması, turizm, özəlləşdirmə və digər sahələrdə əməkdaşlıq 
imkanlarının yaradılması ilə bağlı fikir mübadiləsi aparıldı. Bu 
məsələlərin müzakirəsi üçün qarşılıqlı səfərlərin həyata 
keçirilməsinin əhəmiyyəti vurğulandı.  
 
 
 
 243 
 
 
 
BELÇİKA KRALLIĞI BAŞ NAZİRİNİN MÜAVİNİ, 
MALİYYƏ NAZİRİ DİDİER REYNDERS İLƏ 
GÖRÜŞ 
 
Brüssel 
 
23 iyun 2011-ci il 
 
Azərbaycan prezidenti İlham Əliyev iyunun 23-də Brüs-
seldə Belçika Krallığı Baş nazirinin müavini, Maliyyə naziri 
Didier Reynders ilə görüşmüşdür. 
Görüşdə ölkələrimiz arasında əməkdaşlığın bütün sahələrdə 
inkişaf etdirilməsi, siyasi və iqtisadi əlaqələr, Ermənistan–
Azərbaycan, Dağlıq Qarabağ münaqişəsinin həlli ilə bağlı mə-
sələlər ətrafında fikir mübadiləsi aparıldı. 
 
 
 
 
 
 
 244 
 
 
 
OMV VƏ RWE ŞİRKƏTLƏRİNİN İDARƏ 
HEYƏTLƏRİNİN SƏDRLƏRİ  
GERHARD ROİSSİ VƏ YURGEN QROSMAN  
İLƏ GÖRÜŞ 
 
Brüssel  
 
23 iyun 2011-ci il 
 
Azərbaycan prezidenti İlham Əliyev iyunun 23-də Brüs-
seldə Avstriyanın OMV və Almaniyanın RWE şirkətlərinin idarə 
heyətlərinin sədrləri Gerhard Roissi və Yurgen Qrosman ilə 
görüşmüşdür. 
Görüşdə ölkəmiz ilə OMV və RWE şirkətləri arasında 
əməkdaşlığın inkişaf perspektivləri müzakirə olundu, Azər-
baycan qazının Avropaya nəqli və Nabukko layihəsinin həyata 
keçirilməsi ilə bağlı məsələlər ətrafında fikir mübadiləsi 
aparıldı. 
 
 
 
 
 
 
 245 
 
 
 
FRANSA PREZİDENTİNİN TERRORİZMLƏ 
MÜBARİZƏ ÜZRƏ XÜSUSİ VƏ ŞƏXSİ MÜŞAVİRİ 
JAN-LUİ BRUQUYE İLƏ GÖRÜŞ 
 
Brüssel  
 
23 iyun 2011-ci il 
 
Azərbaycan prezidenti İlham Əliyev iyunun 23-də 
Brüsseldə Fransa prezidentinin terrorizmlə mübarizə üzrə 
xüsusi və şəxsi müşaviri Jan-Lui Bruquye ilə görüşmüşdür. 
Görüşdə ikitərəfli münasibətlərin müxtəlif sahələri, o cüm-
lədən təhlükəsizlik məsələləri ilə bağlı fikir mübadiləsi aparıldı.  
  
 
 
 246 
 
 
 
KRANS MONTANA FORUMUNUN 
İŞTİRAKÇILARININ ŞƏRƏFİNƏ NAHARDA 
İŞTİRAK  
 
Brüssel  
 
23 iyun 2011-ci il 
 
İyunun 23-də Brüsseldə Azərbaycan prezidenti İlham 
Əliyevin adından Krans Montana Forumunun iştirakçılarının 
şərəfinə  nahar verilmişdir. 
Dövlətimizin başçısı və xanımı Mehriban Əliyeva naharda 
iştirak etmişlər. 
 
       Səfər başa çatdı 
 
İyunun 23-də Azərbaycan Respublikasının Prezidenti İlham 
Əliyevin Belçika Krallığına işgüzar səfəri başa çatmışdır. 
 
 
 
 
 247 
 
 
 
RUSİYA FEDERASİYASININ TATARİSTAN 
RESPUBLİKASINA İŞGÜZAR SƏFƏR 
 
Kazan  
 
23 iyun 2011-ci il 
 
İyunun 23-də Azərbaycan Respublikasının Prezidenti 
İlham Əliyev Rusiya Federasiyasının Tatarıstan Respublikasına 
işgüzar səfərə gəlmişdir. 
Dövlətimizin başçısını Kazanın Beynəlxalq aeroportunda 
Tatarıstan Respublikasının Prezidenti Rustam Minnixanov və 
digər rəsmi şəxslər qarşıladılar. 
Milli geyimli qızlar prezident İlham Əliyevə duz-çörək 
təqdim etdilər. 
 
 
 
 
 248 
 
 
 
«KAZAN VERTOLYOT ZAVODU» ASC   
İLƏ TANIŞLIQ 
 
Kazan  
 
24 iyun 2011-ci il 
 
İyunun 24-də Azərbaycan prezidenti İlham Əliyev 
Tatarıstan prezidenti Rustam Minnixanovun müşayiəti ilə 
«Kazan Vertolyot Zavodu» Açıq Səhmdar Cəmiyyəti ilə tanış 
olmuşdur. 
Prezident İlham Əliyevə məlumat verildi ki, zavod 1940-cı 
ildən fəaliyyət göstərir. Burada müxtəlif təyinatlı, o cümlədən 
səhiyyədə, idman yarışlarında, mülki aviasiyada, yükdaşımada, 
eləcə də müdafiə sahəsində istifadə olunan helekopterlər, 
«KamAZ» avtotexnikası, avtobuslar və s. istehsal edilir. 
Dövlətimizin başçısı zavodun ayrı-ayrı sexlərini gəzdi, 
məşhur Mi-17, Mi-38 helekopterlərinə baxdı, müasir tipli «Ak-
tay», «Kazan», «Ansat», «Ansat-U» helekopterlərinin texniki 
göstəriciləri ilə tanış oldu. Bildirildi ki, zavodun istehsal etdiyi 
bu helekopterlərin əsas xüsusiyyətləri yüksək etibarlılıq və 
təhlükəsizlikdir. 
Prezident İlham Əliyev zavodun istehsal etdiyi metan mühər-
rikli «KamAZ», kommunal təsərrüfatı, inşaat avtotexnikası, 
«Nefaz» avtobusu ilə də tanış oldu. Azərbaycan prezidenti bu 
texnikanın qaz mühərrikinin qidalanma sisteminə baxdı, onun 
ekoloji parametrləri ilə maraqlandı. 
Sonda dövlətimizin başçısına Mi-17 helekopterinin və 
«KamAZ»ın maketləri hədiyyə olundu. 
 
 
 249 
 
 
 
2013-cü İLDƏ KAZANDA KEÇİRİLƏCƏK  
XXVII ÜMUMDÜNYA UNİVERSİADASININ 
KƏNDİ İLƏ TANIŞLIQ 
 
Kazan  
 
24 iyun 2011-ci il 
 
İyunun 24-də Azərbaycan prezidenti İlham Əliyev 
Tatarıstan prezidenti Rustam Minnixanovun müşayiəti ilə 
2013-cü ildə Kazanda keçiriləcək XXVII Ümumdünya 
Universiadasının kəndi ilə tanış olmuşdur. 
Prezident İlham Əliyevə məlumat verildi ki, XXVII Ümum-
dünya Universiadasının Kazanda keçirilməsi 2008-ci ildə 
Beynəlxalq Tələbə İdmanı Federasiyasında səsvermənin nəti-
cəsinə əsasən qərara alınmışdır. Kazanla yanaşı, İspaniyanın 
Viqo və Koreya Respublikasının Kvanju şəhərləri də Univer-
siadaya ev sahibliyi etmək iddiasında olmuşlar. 
Prezident İlham Əliyev otaqlarda yaradılan şəraitlə tanış oldu, 
tibb otağına baxdı. Bildirildi ki, XXVII Universiadada dünyanın 
hər yerindən gələn tələbə idmançılar 300-dən çox medal uğrunda 
mübarizə aparacaqlar. Bu, indiyədək keçirilmiş universiadalar 
arasında rekord göstərici olacaqdır. 
Dövlətimizin başçısı videozalda Universiadanın idman 
proqramı ilə bağlı təqdimata baxdı. 
Azərbaycan prezidenti Ümumdünya Universiadası kəndinin 
Xatirə kitabına ürək sözlərini yazdı. 
Sonda dövlətimizin başçısına Universiada kəndinin tarixi 
barədə kitab təqdim edildi. 
 
 
 
 250 
 
 
 
 
«İT-PARK» – YÜKSƏK TEXNOLOGİYALAR 
PARKI İLƏ TANIŞLIQ 
 
Kazan  
 
24 iyun 2011-ci il 
 
İyunun 24-də Azərbaycan prezidenti İlham Əliyev 
Kazanda Tatarıstan prezidenti Rustam Minnixanovun müşayiəti 
ilə «İT-Park» – yüksək texnologiyalar parkı ilə tanış olmuşdur. 
Dövlətimizin başçısına Tatarıstanda müasir informasiya 
texnologiyalarının tətbiqi ilə yaradılmış ən böyük Məlumatların 
Emalı Mərkəzi barədə məlumat verildi. Bildirildi ki, 2009-cu 
ildən fəaliyyət göstərən «İT-Park» Rusiyada informasiya 
texnologiyaları sahəsində şirkətlərin inkişafı ilə məşğul olan ilk 
texnoparkdır. 
Texnoparkda prezident İlham Əliyevə Tatarıstanın «elektron 
hökumət» sahəsindəki layihələri və qurumlararası vahid 
elektron sənəd mübadiləsi sisteminin imkanları nümayiş et-
dirildi. Azərbaycan prezidenti, həmçinin xəsarət alanların xilas 
edilməsinin əlaqələndirilməsi sistemi – «Qlonass+112»nin işi 
ilə tanış oldu və «İT-Park»ın biznes-inkubatoruna da baxdı. 
Dövlətimizin başçısının diqqətinə çatdırıldı ki, «İT-Park» biz-
nes-inkubatoru informasiya texnologiyaları layihələrinin dəs-
təklənməsi və inkişafı, həmçinin onların gələcəkdə xarici bazara 
çıxarılması platformasıdır. 
Prezident İlham Əliyev texnoparkdakı xatirə divarında ürək 
sözlərini yazdı. 
 
 
 
 251 
 
 
 
 
AZƏRBAYCAN, RUSİYA VƏ ERMƏNİSTAN 
PREZİDENTLƏRİNİN BİRGƏ GÖRÜŞÜ 
 
Kazan 
 
24 iyun 2011-ci il 
 
İyunun 24-də Kazan Kremlində Azərbaycan Respublika-
sının Prezidenti İlham Əliyevin, Rusiya Federasiyasının Pre-
zidenti Dmitri Medvedevin və Ermənistan Respublikasının 
Prezidenti Serj Sarkisyanın birgə görüşü olmuşdur. 
Kazan Kremlinin önündə Azərbaycan Respublikasının 
Prezidenti İlham Əliyevi Rusiya Federasiyasının Prezidenti 
Dmitri Medvedev qarşıladı. 
Görüşdə Ermənistan–Azərbaycan, Dağlıq Qarabağ münaqi-
şəsinin nizamlanması ilə bağlı məsələlər müzakirə edildi. 
Görüşün yekunlarına dair birgə bəyanat qəbul olundu. 
 
 
 
 252 
 
 
 
AZƏRBAYCAN, ERMƏNİSTAN VƏ RUSİYA 
PREZİDENTLƏRİNİN DAĞLIQ QARABAĞ 
MÜNAQİŞƏSİNİN TƏNZİMLƏNMƏSİNƏ  
DAİR BİRGƏ BƏYANATLARI 
 
Kazan  
 
24 iyun 2011-ci il 
 
İyunun 24-də Kazanda Azərbaycan Respublikasının 
Prezidenti İlham Əliyev, Rusiya Federasiyasının Prezidenti 
Dmitri Medvedev və Ermənistan Respublikasının Prezidenti 
Serj Sarkisyan Ermənistan–Azərbaycan, Dağlıq Qarabağ 
münaqişəsinin tənzimlənməsinə dair danışıqların yekunlarına 
əsasən birgə bəyanat qəbul etmişlər. 
Bəyanatda deyilir: «2011-ci il iyunun 24-də Azərbaycan, 
Ermənistan və Rusiya Federasiyasının prezidentləri Kazanda 
görüşmüş və onların tapşırığına əsasən, Dağlıq Qarabağ müna-
qişəsinin tənzimlənməsinin Əsas Prinsipləri layihəsinin razı-
laşdırılması məqsədilə aparılan işin gedişini nəzərdən keçir-
mişlər. 
Dövlət başçıları bir sıra məsələlərə dair qarşılıqlı anlaşma 
əldə edilməsini, bu məsələlərin həllinin Əsas Prinsiplərin bəyə-
nilməsi üçün şərait yaradılmasına kömək etdiyini bildirmişlər. 
Azərbaycan və Ermənistan prezidentləri ATƏT-in Minsk 
qrupunun həmsədr ölkələri kimi, Rusiya, ABŞ və Fransa lider-
lərinin Dağlıq Qarabağ münaqişəsinin tənzimlənməsi prob-
leminə daimi diqqətinə görə onlara minnətdarlıq bildirmiş və 
Rusiya Federasiyası Prezidentinin razılaşma əldə edilməsinə 
kömək üçün göstərdiyi şəxsi səylərini yüksək qiymətlən-
dirmişlər». 
 
 253 
 
 
 
ATƏT-in MİNSK QRUPUNUN HƏMSƏDRLƏRİ 
İLƏ GÖRÜŞ 
 
Kazan 
 
24 iyun 2011-ci il 
 
İyunun 24-də Kazan Kremlində Azərbaycan Respub-
likasının Prezidenti İlham Əliyevin ATƏT-in Minsk qrupunun 
həmsədrləri Robert Bradtke (ABŞ), Bernar Fasye (Fransa), 
İqor Popov (Rusiya), habelə təşkilatın fəaliyyətdə olan sədrinin 
şəxsi nümayəndəsi Anji Kasprşik ilə görüşü olmuşdur. 
 
Səfər başa çatdı 
 
İyunun 24-də Azərbaycan Respublikasının Prezidenti 
İlham Əliyevin Rusiya Federasiyasına işgüzar səfəri başa çat-
mışdır. 
Azərbaycan dövlətinin başçısını Kazanın Beynəlxalq 
aeroportunda Tatarıstan Respublikasının yüksək vəzifəli dövlət 
və hökumət nümayəndələri yola saldılar. 
 
* * * 
 
Həmin gün prezident İlham Əliyev Bakıya qayıtmışdır. 
 
 
 
 
 
 
 254 
 
 
 
BELARUS RESPUBLİKASININ PREZİDENTİ  
ZATİ-ALİLƏRİ  
CƏNAB ALEKSANDR LUKAŞENKOYA  
 
Hörmətli Aleksandr Qriqoryeviç! 
Belarus Respublikasının milli bayramı – Respublika günü 
münasibətilə ən səmimi təbriklərimi və xoş arzularımı qəbul 
edin.  
Əminəm ki, Azərbaycan ilə Belarus arasında ənənəvi 
dostluq münasibətləri və çoxtərəfli əməkdaşlıq xalqlarımızın və 
ölkələrimizin firavanlığı naminə bundan sonra da dinamik 
şəkildə və sürətlə inkişaf edəcəkdir.  
Hörmətli Aleksandr Qriqoryeviç, bu əlamətdar gündə Sizə 
möhkəm cansağlığı, xoşbəxtlik və uğurlar, dost Belarus xalqına 
sülh və firavanlıq diləyirəm.  
 
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 24 iyun 2011-ci il 
 
 
 255 
 
 
 
MALAVİ RESPUBLİKASININ PREZİDENTİ  
ZATİ-ALİLƏRİ  
CƏNAB BİNQU VA MUTARİKAYA  
 
Hörmətli cənab Prezident! 
Ölkənizin milli bayramı – Müstəqillik günü münasibətilə 
Sizi və bütün xalqınızı ürəkdən təbrik edirəm.  
Əminəm ki, Azərbaycan ilə Malavi arasındakı münasibətlər 
xalqlarımızın mənafelərinə uyğun olaraq dostluq və əməkdaşlıq 
zəminində inkişaf edəcəkdir.  
Bu əlamətdar gündə Sizə möhkəm cansağlığı, işlərinizdə 
uğurlar, dost Malavi xalqına əmin-amanlıq və firavanlıq 
arzulayıram.  
 
Hörmətlə,  
İLHAM ƏLİYEV  
Azərbaycan Respublikasının Prezidenti  
 
Bakı, 24 iyun 2011-ci il 
 
 
 
 
 
 
 
 
 
 
 
 
 
 256 
 
 
 
 
AMERİKA BİRLƏŞMİŞ ŞTATLARININ 
PREZİDENTİ ZATİ-ALİLƏRİ 
CƏNAB BARAK OBAMAYA  
 
Hörmətli cənab Prezident! 
Amerika Birləşmiş Ştatlarının milli bayramı – Müstəqillik 
günü münasibətilə Sizə və Sizin simanızda bütün xalqınıza 
Azərbaycan xalqı adından və şəxsən öz adımdan ən səmimi 
təbriklərimizi yetirirəm.  
Bu gün Azərbaycan ilə Birləşmiş Ştatlar arasındakı müna-
sibətlər dostluq və əməkdaşlıq məcrasında müvəffəqiyyətlə inkişaf 
edərək tərəfdaşlıq səviyyəsinə yüksəlmişdir. Enerji təh-
lükəsizliyinin təmin edilməsi, qlobal təhdidlərə və çağırışlara, 
beynəlxalq terrorizmə qarşı mübarizə, eləcə də regional sabitliyin 
gücləndirilməsi sahəsində birgə fəaliyyətimiz əməkdaşlığımızın 
mühüm istiqamətlərindəndir.  
Əminəm ki, dostluq münasibətlərimizin daim möhkəmləndi-
rilməsi, istər ikitərəfli qaydada, istərsə də beynəlxalq qurumlar 
çərçivəsində qarşılıqlı işbirliyimizin dərinləşdirilməsi yolunda 
səylərimizi bundan sonra da ardıcıl şəkildə davam etdirəcəyik.  
Biz həmçinin xalqımızın ən ağrılı probleminin – ölkəmizin 
ərazi bütövlüyünün pozulmasına və torpaqlarımızın işğalına səbəb 
olmuş Ermənistan–Azərbaycan, Dağlıq Qarabağ münaqişəsinin 
beynəlxalq hüquq normaları əsasında sülh yolu ilə, tezliklə və 
ədalətli həlli sahəsində ATƏT-in Minsk qrupunun həmsədri kimi, 
ABŞ-ın səylərinə böyük ümidlər bəsləyirik.  
Bu əlamətdar gündə Sizə, cənab Prezident, möhkəm can-
sağlığı, işlərinizdə uğurlar, dost Amerika xalqına əmin-amanlıq 
və firavanlıq arzulayıram.  
 
Hörmətlə,                                                  İLHAM ƏLİYEV  
Azərbaycan Respublikasının Prezidenti  
 
 257 
Bakı, 25 iyun 2011-ci il 
 
 
 
KANADANIN GENERAL-QUBERNATORU  
ZATİ-ALİLƏRİ  
CƏNAB DEVİD CONSTONA 
 
Hörmətli cənab General-qubernator! 
Milli bayramınız – Kanada günü münasibətilə Sizi və bü-
tün xalqınızı öz adımdan və Azərbaycan xalqı adından ürəkdən 
təbrik edirəm. 
Əminəm ki, Azərbaycan–Kanada dövlətlərarası müna-
sibətləri, dostluq əlaqələrimiz, ikitərəfli və çoxtərəfli qaydada 
əməkdaşlığımız xalqlarımızın mənafelərinə uyğun olaraq 
bundan sonra da inkişaf edəcək və genişlənəcəkdir. 
Bu əlamətdar gündə Sizə ən xoş arzularımı yetirir, dost 
Kanada xalqına əmin-amanlıq və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 25 iyun 2011-ci il 
 
 
 
 
 
 
 
 
 
 
 
 258 
 
 
 
 
 
FRANSA RESPUBLİKASININ PREZİDENTİ  
ZATİ-ALİLƏRİ  
CƏNAB NIKOLA SARKOZİYƏ 
 
Hörmətli cənab Prezident! 
Ölkənizin milli bayramı – Bastiliyanın alınması günü mü-
nasibətilə Sizi və Sizin simanızda bütün xalqınızı öz adımdan 
və Azərbaycan xalqı adından ürəkdən təbrik edirəm. 
Biz dost ölkələrimiz arasında bərqərar olmuş çoxşaxəli 
əlaqələrin inkişafına böyük əhəmiyyət veririk. Dövlətlərarası 
münasibətlərimizin yüksək səviyyəsi siyasi, iqtisadi, mədəni və 
humanitar sahələrdə sıx əməkdaşlığımız ilə müşayiət olunur. 
Bu gün Azərbaycan–Fransa əməkdaşlığı, həmçinin çoxtə-
rəfli qaydada inkişaf etməkdədir. Beynəlxalq qurumlar, Avropa 
strukturları çərçivəsində birgə işimiz ölkələrimiz arasındakı 
münasibətlərin dolğunluğunu təmin edən amillərdəndir. 
Biz eyni zamanda, xalqımızın ən ağrılı problemi olan Er-
mənistan–Azərbaycan, Dağlıq Qarabağ münaqişəsinin bey-
nəlxalq hüquq normaları əsasında sülh yolu ilə, tezliklə və 
ədalətli həlli sahəsində ATƏT-in Minsk qrupunun həmsədri 
kimi, Fransanın və şəxsən Sizin, cənab Prezident, səylərinizə 
böyük ümidlər bəsləyirik. 
Belə bir əlamətdar gündə Sizə ən xoş arzularımı yetirir, 
möhkəm cansağlığı, xoşbəxtlik, işlərinizdə uğurlar, dost Fransa 
xalqına əmin-amanlıq və firavanlıq diləyirəm. 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 25 iyun 2011-ci il 
 259 
 
 
 
MONTENEQRO PREZİDENTİ  
ZATİ-ALİLƏRİ  
CƏNAB FİLİP VUYANOVİÇƏ 
 
Hörmətli cənab Prezident!  
Ölkənizin milli bayramı – Dövlətçilik günü münasibətilə 
Sizi və bütün xalqınızı öz adımdan və Azərbaycan xalqı 
adından ürəkdən təbrik edirəm. 
Ümidvaram ki, Azərbaycan ilə Monteneqro arasındakı 
dostluq və əməkdaşlıq münasibətləri xalqlarımızın mənafelərinə 
uyğun olaraq bundan sonra da inkişaf edəcək və 
möhkəmlənəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost xalqınıza sülh və rifah diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 25 iyun 2011-ci il 
 
 
 260 
 
 
 
MONQOLUSTAN PREZİDENTİ  
ZATİ-ALİLƏRİ 
CƏNAB SAXİAQİYN ELBEQDORJA 
 
Hörmətli cənab Prezident! 
Monqolustanın milli bayramı – Xalq inqilabı günü müna-
sibətilə Sizə və bütün xalqınıza ən səmimi təbriklərimizi 
yetirirəm. 
Əminəm ki, Azərbaycan–Monqolustan dostluğu və əmək-
daşlığının möhkəmlənməsi və inkişafı bundan sonra da xalq-
larımızın rifahına xidmət edəcəkdir. 
Belə bir xoş gündə Sizə möhkəm cansağlığı, işlərinizdə 
uğurlar, dost Monqolustan xalqına sülh və tərəqqi arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 25 iyun 2011-ci il 
 261 
 
 
 
MİLANIN «İNTER» FUTBOL KLUBUNUN 
PREZİDENTİ VƏ SAHİBİ MASSİMO MORATTİ 
İLƏ GÖRÜŞ 
 
Prezident sarayı  
 
25 iyun 2011-ci il 
 
Azərbaycan Respublikasının Prezidenti İlham Əliyev 
iyunun 25-də Milanın «İnter» futbol klubunun prezidenti və sa-
hibi Massimo Morattini qəbul etmişdir. 
Görüşdə Azərbaycanda idmanın inkişafı sahəsində görülən 
işlərdən danışılmış, ölkəmizin beynəlxalq səviyyədə idmanla 
bağlı əldə etdiyi uğurlar qeyd edilmiş və Azərbaycanın bey-
nəlxalq idman əlaqələrinin genişləndirilməsi işinə töhfə verdiyi 
vurğulanmışdır. 
  
 
 
 
 262 
 
 
 
AZƏRBAYCANIN MÜSTƏQİLLİYİNİN  
20-ci VƏ SİLAHLI QÜVVƏLƏRİN 93-cü  
İLDÖNÜMLƏRİ MÜNASİBƏTİLƏ  
TƏNTƏNƏLİ HƏRBİ PARADDA İŞTİRAK 
 
Azadlıq meydanı  
 
26 iyun 2011-ci il 
 
İyunun 26-da Azərbaycanın müstəqilliyinin 20-ci və Si-
lahlı Qüvvələrin 93-cü ildönümləri münasibətilə Bakının 
Azadlıq meydanında təntənəli hərbi parad keçirilmişdir. 
Azərbaycan Respublikasının Prezidenti, Silahlı Qüvvələrin 
Ali Baş Komandanı İlham Əliyev hərbi paradda olmuşdur. 
Dövlət və hökumət rəsmiləri, Azərbaycanın birinci xanımı, Heydər 
Əliyev Fondunun prezidenti, YUNESKO və İSESKO-nun Xoşməramlı 
səfiri, Milli Məclisin deputatı Mehriban Əliyeva, deputatlar, xarici 
ölkələrin respublikamızdakı səfirləri, dini icmaların başçıları, 
beynəlxalq təşkilatların əməkdaşları, müharibə veteranları və 
paytaxt ictimaiyyətinin nümayəndələri hərbi paradı izləmişlər. 
Hərbi paradda Silahlı Qüvvələrin bütün qoşun növlərinin, 
hərbi birlik və birləşmələrin, hərbi tədris müəssisələrinin, həm-
çinin qanunvericilikdə nəzərdə tutulan başqa silahlı birləşmə-
lərin 6 min nəfərlik şəxsi heyəti, 400-dək hərbi texnika və silah 
sistemləri, o cümlədən 50-yə yaxın modernləşdirilmiş hərbi 
döyüş texnikası, Azərbaycanda istehsal olunan və modern-
ləşdirilən 60-dək silah, döyüş helekopterləri, təyyarələri, gəmi-
ləri və qayıqları iştirak edirdi. 
Azərbaycan Respublikasının dövlət müstəqilliyinin, Silahlı 
Qüvvələr gününün tarixləşməsi ümummilli liderimizin adı ilə 
bağlıdır. Ulu öndər Heydər Əliyevin 1998-ci il mayın 22-də im-
zaladığı Fərmana əsasən, artıq 13 ildir ki, 26 iyun – Silahlı 
 263 
Qüvvələr günü Azərbaycanda ümumxalq bayramı kimi qeyd 
edilir. 
1918-ci il iyunun 26-da Azərbaycan Xalq Cümhuriyyəti 
Nazirlər Şurasının qərarı ilə ölkəmizdə ilk nizami hərbi hissə – 
Əlahiddə Korpus yaradılmışdır. Ümummilli lider Heydər Əliyev 
imzaladığı fərmanla tarixi həqiqətin və Milli Ordu qurucu-
luğunda varislik ənənələrinin bərpası ilə bağlı çox böyük 
əhəmiyyətə malik bir addım atmışdır.  
1993-cü il noyabrın 1-də Azərbaycanda Müdafiə Şurası 
yaradılmış, noyabrın 2-də isə prezident Heydər Əliyev Ermənis-
tan silahlı qüvvələrinin Azərbaycan Respublikasının ərazisinə 
yeni hücumları və təcavüzü ilə bağlı televiziya ilə xalqa müra-
ciət etmişdir. Bu müraciət Azərbaycan Silahlı Qüvvələri 
quruculuğunda yeni mərhələnin – Heydər Əliyev mərhələsinin 
başlanğıcı olmuşdur. 
Azərbaycan Silahlı Qüvvələri bu gün müasir texnika ilə 
təchiz edilmiş, Vətənin müdafiəsinə daim hazır olan yüksək ni-
zam-intizama malik bir quruma çevrilmişdir. Ordu quruculuğu 
prosesi Azərbaycan prezidenti, Silahlı Qüvvələrin Ali Baş 
Komandanı İlham Əliyevin rəhbərliyi altında uğurla davam 
etdirilir.  
Meydana toplaşanlar Azərbaycan Respublikasının Prezi-
denti, Silahlı Qüvvələrin Ali Baş Komandanı İlham Əliyevi 
sürəkli alqışlarla qarşıladılar. 
Müdafiə naziri, general-polkovnik Səfər Əbiyev Azərbaycan 
prezidenti, Silahlı Qüvvələrin Ali Baş Komandanı İlham Əliyevə 
raport verdi. 
Dövlətimizin başçısı, Ali Baş Komandan İlham Əliyev əs-
gərləri salamladı. 
Müdafiə Nazirliyinin əlahiddə nümunəvi orkestri Azərbay-
canın Dövlət himnini ifa etdi. 
Azərbaycan Respublikasının Prezidenti, Silahlı Qüvvələrin 
Ali Baş Komandanı İlham Əliyev nitq söylədi. 
 
 
 264 
 
 
AZƏRBAYCANIN MÜSTƏQİLLİYİNİN  
20-ci VƏ SİLAHLI QÜVVƏLƏRİN 93-cü 
İLDÖNÜMLƏRİ MÜNASİBƏTİLƏ BAKIDA 
KEÇİRİLMİŞ TƏNTƏNƏLİ HƏRBİ PARADDA 
NİTQ  
 
Əziz əsgərlər, zabitlər, generallar! 
Əziz hərbçilər, əziz dostlar! 
Sizi və bütün Azərbaycan xalqını Silahlı Qüvvələr günü 
münasibətilə ürəkdən təbrik edirəm, Azərbaycan Respub-
likasının Silahlı Qüvvələrinə yeni uğurlar arzulayıram! 
Bugünkü hərbi parad müstəqilliyimizin 20-ci ildönümünə 
həsr edilibdir. 20 il ərzində Azərbaycan müstəqil dövlət kimi, 
böyük və şərəfli yol keçmişdir. 20 il ərzində ölkəmiz sürətlə 
inkişaf etmişdir və bu gün bölgədə çox güclü mövqelərə ma-
likdir. Ölkəmizdə bütün istiqamətlərdə – iqtisadi sahədə, sosial 
məsələlərin həllində böyük uğurlar əldə edilmişdir. O cümlədən, 
ölkəmizdə ordu quruculuğu prosesi uğurla getmişdir. 
Bu gün Azərbaycanda nizami ordu vardır. Mən hərbi 
hissələrə tez-tez gedirəm, vəziyyətlə tanış oluram. Tam 
məsuliyyətlə deyə bilərəm ki, bu gün Azərbaycan Ordusu çox 
yüksək səviyyədədir. Ordumuzda peşəkarlıq, döyüş qabiliyyəti 
artır, Silahlı Qüvvələrdə ruh yüksəkliyi vardır. Azərbaycanda 
ordu quruculuğu prosesi bundan sonra da uğurla gedəcəkdir. 
Ordumuz ölkə qarşısında duran vəzifələri icra etmək üçün bütün 
imkanlara malikdir. Azərbaycanda ordunun maddi-texniki 
bazasının gücləndirilməsi işində böyük məsələlər öz həllini 
tapmışdır. Sosial məsələlərə gəldikdə, Azərbaycan dövləti bu 
məsələni daim diqqət mərkəzində saxlayır, hərbçilərin sosial-
məişət problemləri öz həllini tapır, əməkhaqları qaldırılır. 
Dünən imzaladığım sərəncama əsasən Müdafiə Nazirliyinin 
hərbi qulluqçularının və mülki işçilərinin vəzifə maaşları 
müvafiq olaraq 25 və 10 faiz artırılmışdır. 
 265 
Ordumuzda xidmət edənlərin əksəriyyəti gənclərdir. Mən 
çox şadam ki, gənclərimiz milli ruhda, vətənpərvərlik ruhunda 
tərbiyə alırlar. Gələcəkdə ölkəmizi onlar idarə edəcəklər. Mən 
çox şadam ki, orduda xidmət edən gənclər Vətənə bağlı olan 
insanlardır. 
Biz müharibə və atəşkəs dövrlərində itkilər vermişik, 
şəhidlərimiz olubdur. Vətən, torpaq uğrunda həlak olmuş bütün 
şəhidlərin ruhu qarşısında baş əyirik. Allah onlara rəhmət 
eləsin! Onların qanı yerdə qalmayacaq və yerdə qalmır. 
Şəhidlər ölmür, onlar qəlbimizdə əbədi yaşayırlar! 
Ordumuzun maddi-texniki bazasının möhkəmləndirilməsi 
sahəsində böyük işlər görülmüşdür. Bu gün keçirilən paradda 
hərbi potensialımızın kiçik bir hissəsi nümayiş etdiriləcəkdir. 
Biz müasir silahlar, sursatlar, hərbi texnika alırıq və bu proses 
davam etdiriləcəkdir. Müasir tipli döyüş təyyarələri, döyüş və 
hərbi nəqliyyat helikopterləri alırıq. Artilleriya qurğuları, zirehli 
texnika, rabitə vasitələri, pilotsuz təyyarələr alınır və 
ordumuzun hərbi gücü artır. 
6 il əvvəl yaradılmış Müdafiə Sənayesi Nazirliyinin xətti ilə 
hərbi təyinatlı məhsulların buraxılması prosesi uğurla gedir və 
biz bu sahədə də böyük nailiyyətlərə çata bilmişik. 
Bu gün Azərbaycan Ordusunun təchizatı, o cümlədən 
daxildə istehsal olunan məhsullar hesabına formalaşır. Müxtəlif 
növ silahlar, sursatlar, hərbi texnika istehsal olunur və bu 
nailiyyətlər bu gün bu paradda göstəriləcəkdir. Patronlar, 
silahlar, mərmilər, tapançalar, avtomatlar, pulemyotlar, 
minaatanlar, snayper tüfəngləri, zirehli texnika, pilotsuz 
təyyarələr – bütün bunlar Azərbaycanda istehsal olunur. 
Beynəlxalq sərgilərdə nümayiş etdirilən Azərbaycan hərbi 
texnikası dünya miqyasında da böyük qiymətə malikdir. Bir 
sözlə, ordumuzun hərbi imkanlarını, potensialını gücləndirmək 
üçün nə lazımdırsa, Azərbaycan dövləti onu edir.  
Hərbi xərclərimiz ildən-ilə artır. 2003-cü ildə hərbi büdcəmiz 
160 milyon dollar idisə, 2010-cu ildə bu rəqəm 2 milyard 150 
milyon dollara, bu il isə 3 milyard 300 milyon dollara çatmışdır. 
 266 
Bir neçə il bundan əvvəl qarşıya qoyduğum vəzifə – yəni ki, 
Azərbaycanın hərbi xərcləri Ermənistanın bütün xərclərinə bərabər 
olsun – artıq reallaşıb. Bu gün Azərbaycanda hərbi xərclərə sərf 
olunan vəsait Ermənistanın bütün büdcəsindən 50 faiz artıqdır. Biz 
müharibə şəraitində yaşayırıq, müharibənin birinci mərhələsi başa 
çatıbdır və müharibə şəraitində yaşayan ölkə, ilk növbədə ordu 
quruculuğuna diqqət göstərməlidir. Bu gün Azərbaycanın dövlət 
büdcəsində hərbi təyinatlı xərclər birinci yerdədir və torpaqlarımız 
işğaldan azad olunana qədər bu belə olacaqdır. Sülh müqaviləsi 
bağlanarsa, işğala son qoyulandan sonra bu qədər xərcə bəlkə də 
ehtiyac olmayacaqdır. Ancaq ondan sonra da istənilən şəraitdə 
ordumuz daim yüksək hazırlıq nümayiş etdirməlidir.  
Ölkəmiz üçün ən ağrılı problemin – Ermənistan–Azərbay-
can, Dağlıq Qarabağ probleminin həlli üçün çalışırıq. 
Torpaqlarımızın 20 faizi uzun illərdir ki, işğal altındadır. 
Azərbaycanlılara qarşı etnik təmizləmə siyasəti aparılmışdır. 
Bir milyondan artıq soydaşımız doğma torpağında qaçqın-
köçkün vəziyyətinə düşmüşdür. Əfsuslar olsun ki, bu 
ədalətsizlik hələ də davam edir. Halbuki Azərbaycanın ərazi 
bütövlüyü dünya birliyi tərəfindən tanınır və son zamanlar 
verilən yeni bəyanatlar, mötəbər beynəlxalq təşkilatlar 
tərəfindən verilən qərarlar, qəbul edilmiş qətnamələr bir daha 
Azərbaycanın ərazi bütövlüyünü dəstəkləyir. Buna baxmayaraq, 
məsələ öz həllini hələ ki, tapmır. Birləşmiş Millətlər Təşkilatı 
Təhlükəsizlik Şurasının – dünyanın ən mötəbər qurumunun 4 
qətnaməsi, digər beynəlxalq təşkilatların oxşar qərar və 
qətnamələri icra edilmir. 
Azərbaycanın ərazi bütövlüyü danışıqlar mövzusu deyil, 
olmayıbdır və olmayacaqdır. Biz çalışırıq ki, məsələ tezliklə 
beynəlxalq hüquq normaları əsasında öz həllini tapsın və 
Azərbaycanın beynəlxalq birlik tərəfindən tanınan ərazi bütövlüyü 
bərpa edilsin. Bunun üçün biz diplomatik səylərimizi davam 
etdirəcəyik. Biz heç bir başqa ölkənin torpağını zəbt etməmişik, 
heç bir başqa ölkənin torpağında bizim gözümüz yoxdur, 
baxmayaraq ki, bugünkü Ermənistan tarixi Azərbaycan 
 267 
torpaqlarında yaranıbdır. Dağlıq Qarabağ əzəli Azərbaycan 
torpağıdır, tarixi Azərbaycan torpağıdır. Mən tam əminəm ki, 
Azərbaycanın ərazi bütövlüyü istənilən yolla bərpa ediləcəkdir. 
Bunu etmək üçün biz daha da güclü olmalıyıq. Azərbaycanda 
bütün sahələrdə aparılan islahatlar, ölkəmizin inkişafı, bölgədəki 
mövqelərinin möhkəmləndirilməsi nəticəsində istədiyimizə nail 
ola biləcəyik. 
Biz 20 ildir ki, müstəqil ölkə kimi yaşayırıq. Azərbaycan 
xalqı öz taleyinin sahibidir. 20 il ərzində Azərbaycan xalqı 
dünyaya sübut edə bilib ki, biz müstəqil dövlət kimi yaşaya və 
inkişaf edə bilərik. İqtisadi inkişaf templərinə görə Azərbaycan 
dünya miqyasında lider dövlətdir. Son illər dünya miqyasında 
heç bir ölkədə Azərbaycandakı qədər görülən işlər və əldə 
edilmiş nailiyyətlər olmamışdır. Son 7 ildə dövlət büdcəmiz 16 
dəfə artmışdır və Ermənistanın dövlət büdcəsindən 10 dəfə 
çoxdur. Hərbi xərclərimiz 20 dəfə artmışdır, yoxsulluq 5 dəfə 
azalmışdır, bir milyona yaxın yeni iş yeri açılmışdır. Ölkədə 
böyük sənaye müəssisələri yaradılmışdır. Aparılan iqtisadi 
islahatlar nəticəsində iqtisadiyyatın şaxələndirilməsi prosesi 
uğurla gedir və bu gün Azərbaycanda dayanıqlı iqtisadiyyat 
formalaşır. 
Sosial müdafiə məsələlərinin həlli üçün imkanlarımız və 
iradəmiz vardır. İldən-ilə artırılan maaşlar, pensiyalar, sosial 
ödəmələr, sosial infrastrukturun yaradılması, iki mindən artıq 
məktəbin, yüzlərlə tibb ocağının, onlarla Olimpiya İdman 
Kompleksinin tikilməsi bu gün Azərbaycanın reallıqlarıdır. 
Ölkəmiz 20 il ərzində böyük yol keçmişdir. Əhalinin maddi 
rifahı yüksəlmişdir, ölkə iqtisadiyyatı inkişaf etmişdir, 
beynəlxalq mövqelər möhkəmlənmişdir. Bu gün Azərbaycan 
dünya birliyi tərəfindən bərabərhüquqlu və etibarlı tərəfdaş kimi 
tanınır. Bizim mövqemiz regional məsələlərdə bir çox hallarda 
həlledici rol oynayır. Bizim təşəbbüslərimiz nəinki iqtisadi və 
infrastruktur layihələrinin həyata keçirilməsi üçün həlledicidir, 
həm də geniş mənada qitədə olan təsirimiz artmaqdadır. 
 268 
Qonşularla mehriban münasibətlərdə yaşamaq istəyirik və buna 
nail ola bilmişik. 
Paytaxtımız – qədim Bakımız bu gün dünyanın ən gözəl 
şəhərlərindən biridir. Bölgələrimiz canlanır, inkişaf edir. Hər 
yerdə tikinti, hər yerdə quruculuq, hər yerdə abadlıq, cə-
miyyətdə ruh yüksəkliyi vardır. Nəinki Azərbaycanın daxilində, 
bizimlə əməkdaşlıq edən ölkələr də Azərbaycanın parlaq 
gələcəyinə inanır. İqtisadi güc bizə imkan verir ki, istənilən 
məsələ ilə bağlı mövqemizi ortaya qoyaq. 
Azərbaycan 20 ildir müstəqil siyasət aparır. Bu siyasət 
Azərbaycan xalqının iradəsinə əsaslanır. Biz elə etməliyik ki, 
ölkəmizdə bütün istiqamətlərdə müşahidə olunan müsbət 
meyillər bundan sonra daha da güclənsin. Bundan sonrakı illər 
ərzində görüləcək işlər çoxdur. 20 il ərzində əldə edilmiş 
nailiyyətlər, siyasətimizin düzgün olması və artıq yaradılmış 
möhkəm təməl imkan verir ki, biz bundan sonra da onilliklər, 
yüzilliklər ərzində müstəqil, güclü dövlət kimi yaşayaq, 
siyasətimizi aparaq, Azərbaycan xalqının maddi rifahını 
yüksəldək və ölkəmizin dünyadakı mövqelərini daha da 
gücləndirək. Mən əminəm ki, belə də olacaq və biz qarşıda 
gördüyümüz və qarşıya qoyduğumuz bütün hədəflərə çatacağıq. 
Hər halda, 20 illik təcrübə onu göstərir ki, biz istədiyimizə 
həmişə nail olmuşuq və bundan sonra da nail olacağıq. 
Bu gün böyük bayramdır. Azərbaycanda Ordu günü qeyd 
edilir. Bir daha demək istəyirəm ki, builki hərbi parad 
müstəqilliyimizin 20-ci ildönümünə həsr edilibdir. Güclü 
dövlətin güclü ordusu olmalıdır. Azərbaycan güclü dövlətdir və 
Azərbaycanın güclü ordusu vardır! Azərbaycan ordusuna eşq 
olsun! Yaşasın Azərbaycan! 
 
 269 
 
* * *  
 
Sonra Silahlı Qüvvələrin şəxsi heyətinin və hərbi texnikanın 
təntənəli keçidi başladı. 
Meydana əvvəlcə Azərbaycan Respublikasının Dövlət bay-
rağı gətirildi. 
Dövlət bayrağının ardınca ümummilli lider Heydər Əliyevin 
40 il öncə yaratdığı və Azərbaycanın hərb tarixində xüsusi yeri 
olan Cəmşid Naxçıvanski adına hərbi liseyin kursantları, quru 
qoşunlarının, hərbi hava və hərbi dəniz qüvvələrinin zabit 
bölükləri, Heydər Əliyev adına Azərbaycan Ali Hərbi Mək-
təbinin, Ali Hərbi Dənizçilik, Ali Hərbi Təyyarəçilik mək-
təblərinin kursantları mətin addımlarla tribunanın önündən 
keçdilər. 
Onların ardınca doğma Azərbaycanımızın qorxmaz, igid 
övladları – beynəlxalq təhlükəsizliyin qorunmasında fəal iştirak 
edən Silahlı Qüvvələrimizin sülhməramlıları, Xüsusi Dövlət 
Mühafizə Xidmətinin Milli Qvardiyasının, Milli Təhlükəsizlik 
Nazirliyinin, Fövqəladə Hallar Nazirliyi Mülki Müdafiə Qo-
şunlarının bölmələri, Dövlət Sərhəd Xidməti Sərhəd Qoşunlarının 
çevik hərəkət qüvvələri, Daxili İşlər Nazirliyi Daxili Qoşunlarının 
xüsusi təyinatlıları, Silahlı Qüvvələrin dəniz piyadaları, Müdafiə 
Nazirliyinin xüsusi təyinatlıları da nizami addımlarla tribunanın 
önündən keçdilər. 
Daha sonra hərbi texnikanın keçidi başladı. Azadlıq mey-
danına əvvəlcə üzərində Azərbaycanın istehsalı olan pulem-
yotlar quraşdırılmış yüksək sürət və manevr qabiliyyətinə malik 
motosikletlər daxil oldu. Onların arxasınca tribunanın önündən 
«Tütək» raket kompleksləri, «Qırğı» tank əleyhinə raket 
kompleksləri quraşdırılmış «Əqrəb» markalı xüsusi zirehli 
avtomobillər, Daxili Qoşunların «Sofa», Dövlət Sərhəd 
Xidmətinin «Kobra» zirehli maşınları, xüsusi təyinatlı böl-
mələrin «Land Rover» və «Mercedes» maşınları, Daxili Qo-
şunların «Cardom» tipli minaatanları keçdi. 
 270 
Ölkəmizdə istehsal olunan «Qaranquş» və «Şahin» pilotsuz 
uçuş aparatlarının nümayişi hərbi parada tamaşa edənlərdə 
daha böyük maraq doğurdu. Bu aparatlar düşmənin taktiki də-
rinliklərində kəşfiyyat aparılması üçün istifadə edilən ən müasir 
və səmərəli texnikadır.  
Növbə zenit-raket komplekslərinə çatdı. Azərbaycanda yüksək 
dəqiqliklə aparılmış modernləşdirmə nəticəsində «Kaman» zenit-
raket kompleksinin maksimal vurma qabiliyyəti 35 kilometrə 
çatdırılmışdır. Yüksək hündürlükdə uçan sürətli təyyarələri, 
qanadlı raketləri vurmaq üçün təyin edilmiş «Qalxan» zenit-raket 
kompleksinin hədəfi məhvetmə imkanları üfüqi və şaquli 
məsafələrə müvafiq olaraq 255 və 40 kilometrə çatdırılmışdır. 
«Favorit» zenit-raket sistemi isə eyni anda saniyədə 2800 metr 
sürətlə uçan 6 müxtəlif hədəfə qarşı atəş əməliyyatı aparır və 27 
min metrədək hündürlükdə hədəfləri məhv edir. «ARI-1T» mobil 
avtonom zenit-raket kompleksinin ölkəmizdə modernləşdirilməsi 
nəticəsində ordumuz 12 kilometr məsafədə və 7 kilometr 
hündürlükdə hədəfi məhv etmək imkanına malik olmuşdur. 
Azərbaycanda istehsal olunan və beynəlxalq sərgilərdə böyük 
maraqla qarşılanan «Matador» və «Marauder» zirehli döyüş 
maşınları tribuna önündən keçdi. Yüksək manevr imkanına malik 
olan bu maşınlar tank əleyhinə minaların təsirinə davamlılığı ilə 
seçilir və iriçaplı müasir silahlarla komplektləşdirilmişdir. 
Müxtəlif markalı özüyeriyən artilleriya qurğuları, piyadaların 
döyüş maşınları, modernləşdirilmiş «T-72» tankları tribunanın 
önündən keçdi. Özüyeriyən «Nərgiz» topları xüsusi mərmilərdən 
istifadə edilməklə 47,5 kilometr dərinlikdə olan hərbi təyinatlı 
strateji obyektlərə zərbələr endirməyə qadirdir.  
Qısa müddətdə rəqabətədavamlı müdafiə sənayesini for-
malaşdıran Azərbaycan artıq NATO standartları səviyyəsində 
məhsullar istehsalını qaydaya salır və beynəlxalq müdafiə 
sənayesi sərgilərində uğurla təmsil olunur.  
Xəzər dənizinin sahilində, paradın keçirildiyi Azadlıq mey-
danının yaxınlığında Müdafiə Nazirliyinin Hərbi Dəniz Qüv-
vələrinə məxsus 28 gəmi, kater və qayıq, Dövlət Sərhəd 
 271 
Xidmətinin 4 sərhəd-gözətçi gəmisi, Fövqəladə Hallar Nazirli-
yinin 2 yanğınsöndürən gəmisi və 3 xilasetmə kateri hərbi 
reyddə sıralanmışdı. 
Sonra Azadlıq meydanı üzərində Azərbaycan Hərbi Hava 
Qüvvələri döyüş təyyarələrinin və helekopterlərinin uçuşu hərbi 
paraddakı xüsusi əhval-ruhiyyəni daha da gücləndirdi. Hərbi 
paradda 22 döyüş və 8 təlim-məşq təyyarəsi, həmçinin 35 döyüş 
helekopterləri iştirak edirdi. 
Hərbi Hava Qüvvələrinin uçuş nümayişi Mi-8 tipli 
helekopterin Azərbaycanın Dövlət bayrağını aparması ilə 
açıldı. Uçuş nümayişini Mi-17-1V və Mi-8 helekopterlərinin 
dəstəsi davam etdirdi.  
Milli şahinlərimiz Mi-8 və Mi-17-1V, Mi-24, Mi-171, Mi-
172, KA-32 helekopterlərini, MİQ-29 qırıcı-bombardmançı, 
SU-25 hücumçu, L-39 təlim-məşq təyyarələrini məharətlə idarə 
edərək, yüksək peşəkarlıq və döyüş qabiliyyətinə malik 
olduqlarını bir daha təsdiqlədilər. 
Azərbaycanın milli şahinlərinin məharətlə idarə etdikləri 
SU-25 tipli təyyarə dördlüyü səmada Azərbaycan bayrağının 
üzərindəki üç rəngin təsvirini yaratdı. 
Azərbaycanın  müstəqilliyinin 20-ci,  Silahlı  Qüvvələrin 93-
cü ildönümlərinə həsr olunmuş təntənəli hərbi paradın bu cür 
rəmzi sonluqla başa çatması müqəddəs bayrağımızın tezliklə 
işğaldan azad ediləcək Vətən torpaqlarında əzəmətlə dalğala-
nacağına olan ümidlərimizi daha da artırdı, xalqımızın bu 
yolda dönməzliyini və qətiyyətini növbəti dəfə təcəssüm etdirdi.  
 
 272 
 
 
 
RUSİYANIN DAXİLİ İŞLƏR NAZİRİ RAŞİD 
NURQALİYEV İLƏ GÖRÜŞ 
 
Prezident sarayı  
 
27 iyun 2011-ci il 
 
Azərbaycan Respublikasının Prezidenti İlham Əliyev 
iyunun 27-də Rusiya Federasiyasının Daxili İşlər naziri Raşid 
Nurqaliyevi qəbul etmişdir. 
Görüşdə Azərbaycan Respublikası ilə Rusiya Federasiyası 
arasında ikitərəfli münasibətlərin müxtəlif sahələrdə, həmçinin 
daxili işlər orqanları arasında əməkdaşlığın uğurla inkişaf 
etdiyi vurğulandı, bölgədə sabitliyin önəmi qeyd olunaraq 
ölkələrimizin əlaqələrinin möhkəmlənməsinin bu işə töhfə 
verdiyi bildirildi. Rusiya Federasiyasının Daxili İşlər naziri 
Raşid Nurqaliyevin Azərbaycana səfərinin ikitərəfli müna-
sibətlərimizin daha da inkişaf etdirilməsi və ölkələrimizin mü-
vafiq strukturları arasında birgə əməkdaşlığın bundan sonra da 
genişləndirilməsi işinə xidmət edəcəyinə əminlik ifadə olundu. 
 
 
 
 
 273 
 
 
 
FƏLƏSTİN DÖVLƏTİNİN PREZİDENTİ 
MAHMUD ABBASIN AZƏRBAYCANA RƏSMİ 
SƏFƏRİ 
 
28 iyun 2011-ci il 
 
İyunun 28-də Azərbaycan Respublikasına rəsmi səfərə 
gələn Fələstin Dövlətinin Prezidenti Mahmud Abbasın rəsmi 
qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycan prezidenti İlham Əliyev Fələstin prezidenti 
Mahmud Abbası qarşıladı. 
Fəxri qarovul dəstəsinin rəisi Fələstin Dövlətinin Prezi-
dentinə raport verdi. 
Fələstinin və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. 
Fələstin Dövlətinin Prezidenti Azərbaycan əsgərlərini sa-
lamladı. 
Azərbaycanın dövlət və hökumət nümayəndələri prezident 
Mahmud Abbasa, Fələstin nümayəndə heyətinin üzvləri prezi-
dent İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 
 274 
 
 
 
 
FƏLƏSTİN DÖVLƏTİNİN PREZİDENTİ 
MAHMUD ABBAS İLƏ TƏKBƏTƏK GÖRÜŞ 
 
Prezident sarayı  
 
28 iyun 2011-ci il 
 
İyunun 28-də rəsmi qarşılanma mərasimindən sonra 
Azərbaycan Respublikasının Prezidenti İlham Əliyevin və 
Fələstin Dövlətinin Prezidenti Mahmud Abbasın təkbətək gö-
rüşü olmuşdur. 
Görüşdə siyasi, humanitar və digər sahələrdə ikitərəfli 
münasibətlərin vəziyyəti və inkişafı ilə bağlı məsələlər barədə 
fikir mübadiləsi aparıldı. 
 
 
 275 
 
 
 
GENİŞ TƏRKİBDƏ GÖRÜŞ 
 
Prezident sarayı  
 
28 iyun 2011-ci il 
 
İyunun 28-də təkbətək görüş başa çatdıqdan sonra 
Azərbaycan prezidenti İlham Əliyevin və Fələstin prezidenti 
Mahmud Abbasın nümayəndə heyətlərinin iştirakı ilə geniş 
tərkibdə görüşü olmuşdur. 
İ l h a m   Ə l i y e v: Hörmətli Prezident! 
Sizi bir daha Azərbaycanda salamlamaq və dəvətimi qəbul edib 
ölkəmizə səfər etdiyinizə görə təşəkkür etmək istəyirəm. Bu, 
Fələstin Dövlətinin Prezidentinin Azərbaycana ilk səfəridir. Sizi 
Azərbaycanda görməyimə çox şadam. Bizim indi regional 
vəziyyətlə, Fələstin–İsrail münaqişəsi ilə bağlı çox səmimi, açıq və 
konstruktiv danışıqlarımız oldu. Biz Sizi beynəlxalq təşkilatlarda 
dəstəkləməkdə davam edəcəyik və üzərimizə düşən nədirsə onu 
edəcəyik, eyni zamanda, ikitərəfli əlaqələrimizi genişləndirməyə 
ümid edirik və ona yeni miqyas vermək niyyətindəyik. Əminəm ki, 
səfəriniz zamanı müxtəlif sahələrdə əməkdaşlıq perspektivlərini 
geniş müzakirə etmək və əlaqələrimizin sürətlə inkişafını görmək 
üçün daha çox imkanımız olacaqdır. Bir daha Azərbaycana xoş 
gəlmisiniz! 
M a h m u d   A b b a s: Təşəkkür edirəm, cənab Prezident! 
Biz Bakıda – Azərbaycanda olmağımızdan böyük şərəf hissi 
duyuruq. Bu bizim üçün ilk səfərdir. Lakin gələcəkdə 
çalışacağıq ki, bu səfərlərin sayı artsın.  
Cənab Prezident! Öncə qeyd etdiyiniz kimi, biz bütün 
məsələləri, xüsusilə də ölkəmizin BMT-yə tamhüquqlu üzv 
dövlət olması ilə bağlı apardığımız fəaliyyəti və danışıqları 
müzakirə etdik. 
 
 276 
 
 
 
FƏLƏSTİN DÖVLƏTİNİN PREZİDENTİ 
MAHMUD ABBAS İLƏ BİRGƏ  BƏYANATLARLA 
ÇIXIŞLAR   
 
28 iyun 2011-ci il 
 
İyunun 28-də geniş tərkibdə danışıqlar başa çatdıqdan 
sonra Azərbaycan Respublikasının Prezidenti İlham Əliyev və 
Fələstin Dövlətinin Prezidenti Mahmud Abbas mətbuat üçün 
bəyanatlarla çıxış etmişlər. 
 
Azərbaycan prezidenti İlham Əliyevin bəyanatı 
 
Hörmətli cənab Prezident! 
Hörmətli qonaqlar, xanımlar və cənablar! 
İlk növbədə, cənab Prezident, Sizi Azərbaycanda səmi-
miyyətlə salamlayıram. Ölkəmizə xoş gəlmisiniz! Sizin səfə-
riniz tarixi xarakter daşıyır. İlk dəfə olaraq Fələstin Dövlətinin 
Prezidenti Azərbaycana rəsmi səfərə gəlmişdir. Mən dəvətimi 
qəbul etdiyinizə və Azərbaycana gəldiyinizə görə Sizə 
minnətdarlığımı bildirmək istəyirəm. Sizin səfəriniz çox böyük 
əhəmiyyət daşıyır. 
Əlaqələrimiz inkişaf edir. Xalqlarımız arasında əlaqələrin 
böyük tarixi vardır. Əsrlər boyu xalqlarımız bir-birinə böyük 
rəğbətlə yanaşıblar. Münasibətlərimizin indiki mərhələsində 
ikitərəfli əlaqələrin inkişafı üçün çox yaxşı imkanlar vardır. Biz 
istəyirik ki, bütün sahələrdə əlaqələrimiz inkişaf etsin və bu 
inkişaf hər bir istiqamətdə özünü göstərsin. 
Bizim siyasi əlaqələrimiz çox yüksək səviyyədədir. Sizin 
Azərbaycana səfəriniz bunun bariz nümunəsidir. Bir neçə ay 
bundan əvvəl Fələstin Dövlətinin Azərbaycandakı səfirliyi öz 
işinə başlamışdır. Bu da çox mühüm hadisədir. Əminəm ki, 
 277 
səfirliyin fəaliyyəti nəticəsində ikitərəfli əlaqələrimizin inkişafı 
üçün yeni imkanlar müəyyən ediləcəkdir. 
Biz çox istəyirik ki, iqtisadi sahədə də yaxşı əməkdaşlıq 
edək və əminəm ki, səfər zamanı bu məsələlər də nəzərdən 
keçiriləcəkdir. Hesab edirəm ki, səfər zamanı iqtisadi əmək-
daşlığın dərinləşməsi və investisiya qoyuluşunun təşkili üçün 
konkret təkliflər irəli sürüləcəkdir. Mədəniyyət sahəsində, təbii 
ki, ənənəvi əlaqələrin yeni formaları haqqında düşünmək olar. 
Sizin səfəriniz zamanı ikitərəfli əlaqələrin bütün istiqamətləri 
müzakirə mövzusu olacaq və biz yaxşı nəticələrə nail olacağıq. 
Bu gün biz regional məsələlər və dünyada gedən proseslər 
haqqında, Fələstin–İsrail danışıqlarının indiki mərhələsi ilə 
əlaqədar fikir mübadiləsi apardıq. Bir daha demək istəyirəm ki, 
Azərbaycan bütün beynəlxalq təşkilatlarda Fələstin Dövlətini 
dəstəkləyir. İslam Konfransı Təşkilatında, Birləşmiş Millətlər 
Təşkilatı çərçivəsində aparılan bütün müzakirələr zamanı 
Azərbaycan Fələstinin yanındadır və bundan sonra da belə 
olacaqdır. Hesab edirik ki, tezliklə müstəqil, suveren Fələstin 
Dövləti yaradılmalıdır və onun paytaxtı Şərqi Qüds şəhəri 
olmalıdır. Bu bizim mövqemizdir və bütün beynəlxalq 
təşkilatlarda biz bu mövqeni müdafiə edirik və müdafiə 
edəcəyik. Bu bir tərəfdən, bizim qardaşlıq borcumuzdur, digər 
tərəfdən, bu mövqe beynəlxalq hüquq normaları əsasında 
formalaşıbdır.  
Bu gün regionda baş verən hadisələr haqqında fikir mübadiləsi 
apardıq. Mən Ermənistan–Azərbaycan, Dağlıq Qarabağ 
münaqişəsinin həlli istiqamətində aparılan danışıqların son 
mərhələsi haqqında Sizə məlumat verdim. Uzun illərdir ki, 
Azərbaycanın beynəlxalq birlik tərəfindən tanınan ərazi bütövlüyü 
pozulubdur. Bir milyondan artıq qaçqınımız, köçkünümüz vardır. 
Torpaqlarımızın 20 faizi işğal altındadır. Azərbaycanlılar doğma 
torpaqlarında etnik təmizləmə siyasətinə məruz qalmışlar. İşğal 
edilmiş torpaqlarda bütün binalar, məktəblər, xəstəxanalar, 
muzeylər, tarixi abidələrimiz, dini abidələrimiz ermənilər 
tərəfindən dağıdılıb. 
 278 
Beynəlxalq aləm bizim mövqemizi dəstəkləyir. Birləşmiş 
Millətlər Təşkilatı Təhlükəsizlik Şurası məsələ ilə bağlı dörd qət-
namə qəbul etmişdir. Qətnamələrdə göstərilir ki, Ermənistanın 
işğalçı qüvvələri işğal edilmiş torpaqlardan qeyd-şərtsiz 
çıxarılmalıdır. Əfsuslar olsun ki, bu günə qədər Ermənistan tərəfi 
bu qətnamələrə məhəl qoymur. Digər beynəlxalq təşkilatların 
mövqeyi də oxşardır. İslam Konfransı Təşkilatı, Avropa 
parlamenti, Avropa Şurası, ATƏT buna oxşar qərar və qətnamələr 
qəbul etmişdir. Məsələnin həlli üçün hüquqi əsaslar kifayət qədər 
möhkəmdir. Əminəm ki, Azərbaycan ərazi bütövlüyünü bərpa 
edəcəkdir. İstəyirik ki, bunu tezliklə və sülh yolu ilə həll edək. 
Cənab Prezident, Sizi Azərbaycanda səmimiyyətlə salam-
layıram. Bu səfər ölkələrimizin tarixində birinci səfər kimi 
qalacaqdır. Amma  bundan sonra da səfərlər olmalıdır, həm 
nazirlər səviyyəsində, həm də biznes qurumları bir-biri ilə daha da 
yaxşı işləməlidirlər. Əminəm ki, biz Sizinlə bundan sonra 
görüşəcəyik. Bir daha xoş gəlmisiniz! 
 
Fələstin  prezidenti Mahmud Abbasın  
bəyanatı 
 
 Çox sağ olun, cənab prezident İlham Əliyev! Təşəkkür 
edirəm! Bu qardaş ölkənin ziyarətinə dəvət etdiyinizə görə Sizə 
dərin təşəkkürümü bildirirəm. 
Hökumətinizə, xalqınıza, ölkənizə Fələstin probleminin 
həllinə, onun öz istiqlaliyyətini, azadlığını əldə etməsi və 
müstəqil dövlət yaratması üçün göstərdiyiniz dəstəyə, yardıma 
görə təşəkkür edirəm. Paytaxtı müqəddəs Qüds olan Fələstin 
Dövləti. O Qüds ki, biz onu islamın üç müqəddəs yerlərindən 
biri hesab edirik. Onlardan birincisi – Qüds,  ikincisi – Mədinə, 
üçüncüsü – Məkkədir. 
Cənab Prezident! Biz Sizin hökumətlə hazırda əlaqələrin 
qurulmasının başlanğıcındayıq. Bütün sahələrdə əməkdaşlığın 
qurulmasının başlanğıcındayıq. Ümid edirəm ki, gələcəkdə bu 
əlaqələri inkişaf etdirmək üçün Sizin yardımınızı görəcəyik. 
 279 
Cənab Prezident, bizə göstərdiyiniz yardıma görə, Fələstin 
səfirliyi üçün binanın verilməsinə  və lazımi dəstəyə görə 
təşəkkürümü bildirirəm.  
Cənab Prezident ilə danışıqlar zamanı əmin etdim ki, birinci, 
ikinci və üçüncü yolumuz sülh yoludur, sülh danışığından keçir. 
Biz deyirik ki, bütün yollar sülhə aparır. Dünya bu məsələdə 
bizimlə razılaşır. Əgər İsrail hökuməti beynəlxalq səviyyədə 
1967-ci il sərhədlərinə qayıtsa, biz onlarla sülhə gəlmək üçün 
danışıqlara getməyə hazırıq. Amma çox təəssüflər olsun ki, 
bunu bacarmadıq. Ona görə də dedik ki, gəlin BMT-yə müraciət 
edək. Qoy onlar bizə desin ki, 63 ildən artıq işğal altında 
yaşayan xalq nə etməlidir?! Burada müştərək problemlər vardır. 
Sizdə də, bizdə də. Sizin də torpaqlarınız işğal altındadır. Sizdə 
də, bizdə də qaçqınlar vardır. Sizin haqqınızda BMT-nin məlum 
dörd qətnaməsi vardır – 822, 853, 874 və 884 saylı qətnamələr. 
BMT-nin bu dörd qətnaməsinin hamısı sülhə çağırır. Bizim 
haqqımızda isə BMT-nin 15 və daha artıq qərarı vardır. Bu 
qətnamələr də sülhə çağırır. Amma biz səbir edirik ki, bu 
problemlərə sülh vasitəsilə son qoyulsun. Biz bu sülhün 
səmərəsindən istifadə edə bilək. 
Arzu edirik ki, Dağlıq Qarabağ problemi, qaçqınlar problemi 
həll olunsun. Biz beynəlxalq qanunlardan artıq heç nə tələb 
etmirik. Arzu edirik ki, onlar həll olunsun, sülh bu torpaqlarda 
bərqərar olsun. Dünya xalqları sülh və əmin-amanlıq şəraitində 
yaşasınlar. 
Qonaqpərvərliyinizə görə təşəkkür edirəm. Ümid edirik ki, 
cənab Prezident onun üçün münasib olan vaxtda Fələstini 
ziyarət edəcəkdir. Arzu edirik ki, bu ziyarətlər, bu səfərlər 
təkrar olunsun. 
 
 
 
HEYDƏR ƏLİYEV FONDU İLƏ TANIŞLIQ 
 
29 iyun 2011-ci il 
 
 280 
Azərbaycan Respublikasında rəsmi səfərdə olan Fələstin 
Dövlətinin Prezidenti Mahmud Abbas iyunun 29-da Heydər 
Əliyev Fondunda olmuşdur. 
Fələstin Dövlətinin başçısını Azərbaycan prezidenti İlham 
Əliyev və xanımı Mehriban Əliyeva qarşıladılar. 
Prezident İlham Əliyev və xanımı Mehriban Əliyeva ali qonağa 
Azərbaycan xalqının ümummilli liderinin xatirəsinə yaradılmış 
fondun məqsədi və fəaliyyəti barədə məlumat verdilər. 
Bildirildi ki, fond ümummilli liderin zəngin irsini öyrənir və 
təbliğ edir, müxtəlif sosial-iqtisadi, humanitar layihələr həyata 
keçirməklə Azərbaycanın tərəqqisinə, mədəniyyətinin inkişafına 
və tarixinin öyrənilməsinə köməklik göstərir. Ulu öndərin 
hakimiyyətdə olduğu dövr Azərbaycan tarixinin ən şərəfli 
səhifələrindən biridir. Bu gün beynəlxalq birlik tərəfindən 
ölkəmizin misilsiz uğurları kimi qəbul edilən sosial-iqtisadi 
inkişaf, əldə olunan nailiyyətlər məhz ümummilli liderin 
fəaliyyətinin bəhrələridir. 
Ali qonaq fenomen şəxsiyyət Heydər Əliyevin həyatının ən 
müxtəlif məqamlarını əks etdirən və Azərbaycan tarixinin bütöv 
bir dövrü barədə geniş təsəvvür yaradan çoxlu sənədlərlə, 
dünyanın tanınmış siyasi xadimlərinin bəxş etdikləri 
hədiyyələrlə, ulu öndərə həsr olunmuş kitablarla, nüfuzlu elm, 
mədəniyyət və incəsənət xadimlərinin müstəqil Azərbaycan 
dövlətinin qurucusu haqqında fikirləri ilə tanış oldu.  
Prezident Mahmud Abbas fondla tanışlıqdan sonra Xatirə 
kitabına ürək sözlərini yazdı. 
Heydər Əliyev Fondunun prezidenti Mehriban xanım 
Əliyeva Fələstin Dövlətinin Prezidentinə xatirə hədiyyəsi və 
fondun fəaliyyətindən bəhs edən kitab təqdim etdi. 
 
 
 
BAKI METROPOLİTENİNİN «DƏRNƏGÜL» 
STANSİYASININ AÇILIŞI MƏRASİMİ 
 
 281 
29 iyun 2011-ci il 
 
İyunun 29-da Bakının 7-ci mikrorayonu ərazisində Bakı 
Metropoliteninin növbəti – «Dərnəgül» stansiyasının açılışı ol-
muşdur. 
Prezident İlham Əliyev və xanımı Mehriban Əliyeva məra-
simdə iştirak etmişlər. 
Paytaxt ictimaiyyətinin nümayəndələri, Bakı Metropolite-
ninin əməkdaşları dövlətimizin başçısını və xanımını hərarətlə 
qarşıladılar. 
Azərbaycanın birinci xanımı Mehriban Əliyevaya gül dəstəsi 
təqdim olundu. 
Prezident İlham Əliyev stansiyanın rəmzi açılışını bildirən 
lenti kəsdi. 
Baş nazirin müavini Abid Şərifov, Bakı Metropoliteninin rəisi 
Tağı Əhmədov və «Azərtunelmetrotikinti» Açıq Səhmdar 
Cəmiyyəti İdarə Heyətinin sədri Şaiq Əfəndiyev dövlətimizin 
başçısına məlumat verdilər ki, Bakı Metropoliteni fəaliyyət 
göstərdiyi 44 il ərzində böyük inkişaf yolu keçərək 22 stansiya və 
32,9 kilometr yeraltı polad yolları əhatə edən geniş şəbəkəyə 
çevrilmişdir. Metropolitenin inkişafı ümummilli lider Heydər 
Əliyevin Azərbaycana rəhbərlik etdiyi illərə təsadüf edir. Ulu 
öndərin ölkəyə ilk dəfə rəhbərlik etdiyi dövrədək Bakı Met-
ropolitenində cəmi 6 stansiya və 8,8 kilometr metro xətti var idi. 
1969-cu ildən sonra isə metropolitenin 14 stansiyası və 21,1 
kilometr metro xətti inşa edilərək istismara verilmişdir. 
Bildirildi ki, prezident İlham Əliyevin qayğı və diqqəti nəti-
cəsində son illərdə metro tikintisinə ayrılmış 600 milyon mana-
ta yaxın vəsait hesabına metropoliten xətləri inkişaf etdirilmiş, 
«Nəsimi», «Azadlıq prospekti» stansiyaları və «28 May» 
stansiyasının ikinci çıxışı istismara verilmişdir. «İçərişəhər» 
stansiyası tamamilə yenidən qurulmuşdur. Metronun «Avtovağ-
zal» və «Memar Əcəmi-2» stansiyalarında da inşaat işləri davam 
etdirilir. İctimai sərnişindaşımada müstəsna rolu olan Bakı 
Metropoliteninin davamlı inkişafı prezident İlham Əliyevin 
 282 
sərəncamı ilə təsdiq edilmiş «Bakı Metropoliteninin 20 illik 
inkişafının Dövlət Proqramı» əsasında reallaşır. 
Dövlətimizin başçısının diqqətinə çatdırıldı ki, «Dərnəgül» 
stansiyası paytaxt metrosunun sayca 23-cü stansiyasıdır. 
Metronun «Dərnəgül» də daxil olmaqla, üç stansiya və bir 
depodan ibarət olan üçüncü növbəsinin şimal sahəsinin tikintisinə 
1989-cu ildən başlanılmışdır.  
Dövlətimizin başçısı və xanımı Bakı Metropoliteninin inki-
şafına ümummilli lider Heydər Əliyevin və prezident İlham 
Əliyevin diqqət və qayğısını əks etdirən filmə baxdılar. Filmdə 
ulu öndər Heydər Əliyevin hakimiyyətdə olduğu illərdə Bakı 
Metropoliteninin keçdiyi əsaslı inkişaf yolu barədə ətraflı 
məlumat verildi. Qeyd edildi ki, prezident İlham Əliyev Bakı 
Metropoliteninin yeni inkişaf mərhələsinə təkan vermişdir. 
Filmdə həmçinin bu ilin avqustundan metro tikintisində ilk dəfə 
yeni tunellərin qazılmasında və inşasında istifadə ediləcək 
Almaniya istehsalı olan ən müasir tunelqazma maşınları barədə 
də ətraflı söhbət açıldı. Qeyd olundu ki, bu, işin keyfiyyətlə və 
daha sürətlə yerinə yetirilməsinə imkan yaradacaqdır. 
Məlumat verildi ki, ilk dəfə olaraq Bakı Metropolitenində 
«SOS» həyəcan sistemi tətbiq edilmişdir. Prezident İlham 
Əliyevə və xanımı Mehriban Əliyevaya Bakı Metropoliteninin 
və sərnişinlərin təhlükəsizliyi üçün quraşdırılan yeni sistem 
barədə də ətraflı məlumat verildi.  
Dövlətimizin başçısı mərasim iştirakçılarını yeni stansiyanın 
açılışı münasibətilə təbrik etdi.  
 İ l h a m  Ə l i y e v:  «Dərnəgül» stansiyasının açılışı əlamət-
dar hadisədir. Bakıda yeni növbəti metro stansiyası istismara 
verilir. Bu hadisə münasibətilə sizi ürəkdən təbrik edirəm. Çox 
gözəl, yaraşıqlı, rahat stansiyadır. Burada ən qabaqcıl texnolo-
giyalar tətbiq olunub. Təhlükəsizlik məsələləri tam şəkildə həllini 
tapıb, dizayn da gözəldir. Stansiya qısa müddət ərzində tikilib 
istifadəyə verilib. Bakıda metro stansiyalarının sayı 23-ə çatıbdır. 
Son illər şəhərimizdə metro tikintisi çox sürətlə gedir. 2 il əvvəl 
«Azadlıq prospekti» stansiyasının açılışını qeyd etmişik. 
 283 
«Dərnəgül» stansiyası o işlərin məntiqi davamıdır. 2008-ci ildə 
«Nəsimi» stansiyası tikilibdir. Növbəti illər ərzində yeni 
stansiyaların tikintisi də nəzərdə tutulur. 
Qəbul edilmiş proqrama uyğun olaraq, 2015-ci ilə qədər 
Bakıda əlavə 6 metro stansiyası tikilməlidir. Çox böyük 
proqramdır. Qısa müddət ərzində əlavə 6 stansiyanın tikilməsi, 
əlbəttə ki, böyük peşəkarlıq, maliyyə resursları tələb edir. Hesab 
edirəm ki, yeni alınmış avadanlıqdan istifadə olunması 
nəticəsində biz bu proqramı icra edəcəyik. 
2015-ci ildən sonra proqramımızın ikinci mərhələsi, yeni 
stansiyaların tikintisi başlanacaqdır. Bu proqramı hissələrə 
böldük ki, daha da real, konkret və qısamüddətli olsun. Ancaq 
metro tikintisi üzrə böyük proqram əlavə, bəlkə onlarla 
stansiyanın tikintisini nəzərdə tutur. Bu proqram 2030-cu ilə 
qədər icra edilməlidir və şəhərimizin hər bir yerində gözəl 
metro stansiyası tikilməlidir. Bunun böyük əhəmiyyəti vardır. 
Çünki metro ən rahat və  ucuz nəqliyyat növüdür.  
Metro tikintisi çox çətin məsələdir, çox böyük texniki 
imkanlar, peşəkarlıq və maliyyə resursları tələb edir. Biz isə bu 
işi görməklə şəhər sakinlərinin rahatlığını təmin etmək istəyirik. 
Metro tikintisi elə sahədir ki, oraya qoyulan vəsait, demək olar, 
geri qayıtmır. Birincisi, ona görə ki, metro tarifləri, yəni 
gedişhaqqı çox aşağıdır. Dünyada ən ucuz tariflər bizdədir. 
Digər tərəfdən, ona görə ki, metro tikintisi, demək olar, həmişə 
daha çox sosial xarakter daşıyır. Ona görə ki, buraya qoyulan 
vəsait və növbəti illərdə yeni stansiyaların tikilməsinə 
qoyulacaq vəsait insanların rahatlığı üçündür. 
Azərbaycanda sosial məsələlər uğurla həll edilir. O cüm-
lədən şəhər nəqliyyatı məsələləri həll olunur. Yeni gözəl yollar 
tikilir, avtobuslar alınır. İndi gözəl və çox rahat taksi maşınları 
alınıbdır. Dünyanın ən inkişaf etmiş şəhərlərində belə taksi 
maşınlarına rast gəlmək olar. İstəyirəm  tezliklə onların sayı 
artsın ki, şəhər sakinləri keyfiyyətli nəqliyyat vasitələri ilə 
təmin edilsinlər. 
 284 
Bu gün burada nümayiş etdirilən, metro tikintisi üçün 
nəzərdə tutulan yeni avadanlıq dünyada ən birinci, ən yüksək 
keyfiyyətə malik olan avadanlıqlardır. Bu avadanlıqdan istifadə 
imkan verəcəkdir ki, biz tunel işlərini daha da sürətlə, yüksək 
keyfiyyətlə və zövqlə aparaq. Hesab edirəm ki, bugünkü açılış 
onu göstərir ki, son bir neçə il ərzində tikilmiş stansiyalar və 
görülmüş işlər artıq sistemli xarakter daşıyır. 
Növbəti stansiyaların açılışı 2013-cü ildə nəzərdə tutulur. 
2013-cü ildə – bir ildə iki stansiya istismara veriləcəkdir və on-
dan sonra hər il biz yeni stansiyaların tikintisinə də nail ola-
cağıq. Dövlət büdcəsində kifayət qədər vəsait nəzərdə tutulub. 
Peşəkarlıq vardır. Çox şadam ki, metro tikintisini Azərbaycan 
inşaatçıları aparırlar. Bu da yaxşı göstəricidir. Bu çox çətin 
işdir. Metro tikmək – burada metro inşaatçıları bunu təsdiq edə 
bilərlər – bəlkə də ən çətin məsələdir. 
Bizdə olan məktəb və peşəkar kadrlar, bu kadrların yenidən 
hazırlanması, onların peşə qabiliyyətinin təkmilləşdirilməsi 
prosesi də uğurla gedir. Biz gərək addımlarımızı dünyada gedən 
proseslərə uyğun şəkildə ataq. O cümlədən dünyanın ən 
qabaqcıl texnologiyalarını Azərbaycana gətirməliyik və 
gətiririk. 
Sizi bu hadisə münasibətilə təbrik edirəm. Bu stansiyanın 
tikintisində iştirak etmiş bütün vətəndaşlara minnətdarlığımı 
bildirmək istəyirəm. Bu ərazidə yaşayan sakinləri də təbrik 
edirəm ki, artıq onlar üçün yaxşı, gözəl şərait yaradılıb. Bilin ki, 
bundan sonra da işlər davam edəcəkdir. Bir daha təbrik edirəm. 
Z ə r i ş  M ə l i k o v a (Əməkdar müəllim): Hörmətli, əziz 
prezidentimiz İlham Əliyev! Biz Sizi Binəqədi rayonuna 
gəlməyiniz münasibətilə bir daha təbrik edirik, rayonumuzun 
bütün sakinləri adından, sadə xalqın adından, gənclərin adından 
salamlayırıq. Mehriban xanıma dərin minnətdarlığımızı 
bildiririk. İşinin gərgin olmasına baxmayaraq, vaxtından bir 
qədər Binəqədi rayonunun sakinlərinə – bizə ayırdığına görə 
ona da minnətdarlığımızı bildiririk. 
 285 
Siz prezident seçiləndən hər dəfə Binəqədiyə gəlişinizi 
böyük bayram kimi gözləyirik və qarşılayırıq. Hər gəlişinizlə 
bizə böyük sevinc bəxş edirsiniz. Siz Binəqədi rayonunda 12 
məktəb binasını əsaslı təmir etdirdiniz. 4 məktəb binası, 14 
əlavə korpus tikdirib övladlarımızın ixtiyarına verdiniz. Bunlar 
böyük uğurlardır. Buna görə biz Sizi həmişə dəstəkləyirik, 
arzulayırıq, təbrik edirik.  
Bu gəlişiniz də bizə bayramdır. Bu gəlişinizlə  görün bizə nə 
böyük töhfə verirsiniz. Metronun «Azadlıq prospekti» stan-
siyasının ardınca «Dərnəgül» stansiyası açılır. Bütün bunlara 
görə Sizə minnətdarıq. 
Mehriban xanımın da respublikamız üçün gördüyü işlər 
əvəzsizdir. Bütün qadınlar ona bir xanımlıq nümunəsi kimi baxır, 
örnək götürməyə çalışır. Respublikada iki mindən çox məktəbin 
tikilməsində Heydər Əliyev Fondunun böyük, əvəzsiz rolu vardır. 
Siz böyük öndərin layiqli davamçılarısınız. Bu münasibətlə Sizə 
işlərinizdə böyük uğurlar arzulayıram. 
İ l h a m   Ə l i y e v: Çox sağ olun. Binəqədi rayonunun və 
Binəqədi qəsəbəsinin sosial-iqtisadi inkişafı ilə bağlı əlavə pro-
qramlar icra edilir, burada yollar, su xətləri çəkilir. Ona görə 
açılışlar hələ çox olacaq, hələ çox görüşəcəyik. 
N i z a m i  M e h d i z a d ə (M.Əfəndiyev adına 2 nömrəli 
şəhər klinik xəstəxanasının şöbə müdiri): Cənab Prezident, 
hörmətli Mehriban xanım! Sizin hər gəlişiniz rayonumuzun ərazi-
sindəki problemlərin həll edilməsi ilə nəticələnir. Bu, insanların 
maddi rifahının, sosial şəraitinin yaxşılaşdırılması yolunda atılan 
addımlardır. Sizin verdiyiniz bütün fərman və sərəncamlar həmişə 
sosialyönümlü olmuşdur. Dünən «2008–2015-ci illərdə 
Azərbaycan Respublikasında yoxsulluğun azaldılması və davamlı 
inkişaf Dövlət Proqramı»nın həyata keçirilməsi üzrə Tədbirlər 
Planının (2011–2015-ci illər) təsdiqi bunun bariz nümunəsidir. 
Sizin bizim rayonla bağlı verdiyiniz göstərişlər, gəlişləriniz 
zamanı qaldırılan problemlər çox yüksək səviyyədə yerinə 
yetirilmişdir. 
 286 
Mən bir neçə kəlmə də Mehriban xanımın gördüyü işlər 
barədə danışmaq istəyirəm. Mehriban xanım Azərbaycan mu-
ğamının inkişafı üçün çox əvəzsiz işlər görüb. Ucqar ra-
yonlardan istedadlı uşaqların tapılıb üzə çıxarılmasında, qısa 
müddət ərzində peşəkar xanəndə kimi yetişməsində və klassik 
muğamımızın yaşamasında Mehriban xanımın xidmətləri 
ölçüyəgəlməzdir. Buna görə, Mehriban xanım, Sizə ürəkdən 
«sağ olun» – deyirəm. Allah Sizi qorusun! Mən əminəm ki, hələ 
Sizinlə çox qələbələrə bir yerdə imza atacağıq. Sağ olun. 
İ l h a m   Ə l i y e v: Qabaqda hələ işlər çoxdur. Amma bütün 
sahələrdə çox sürətli inkişaf vardır. Bizim ordumuz, nəinki bu 
bölgədə, nəinki Cənubi Qafqazda, dünya miqyasında güclü 
orduların sırasındadır. Həm peşəkarlıq baxımından, həm döyüş 
qabiliyyəti, döyüş potensialı, texnika baxımından dünya 
miqyasında güclü orduların sırasındayıq. Biz buna qısa müddət 
ərzində nail olmuşuq. 
İndi bəzi hallarda məsələ ilə yaxından tanış olmayan xarici 
dairələr bizi günahlandırırlar ki, Azərbaycan silahlanma siyasəti 
aparır, orduya böyük diqqət göstərir. Bütün ölkələr orduya diqqət 
göstərməlidir. Bu yaxınlarda Avropa qitəsində baş verən 
hadisələrlə əlaqədar belə fikirlər səsləndi ki, Avropa ölkələri hərbi 
büdcələrini daha da çox inkişaf etdirməlidir. Biz də bunu edirik. 
Bu bizim suveren hüququmuzdur. Əgər biz sadəcə olaraq, ordu 
quruculuğuna vəsait qoysaydıq, sual yarana bilərdi ki, nə üçün? 
Amma Azərbaycanın dövlət büdcəsi 16–20 dəfə artan zaman, 
əlbəttə ki, ordu quruculuğuna da, metro tikintisinə də, mədəniyyət 
obyektlərinin tikintisinə də vəsait ayırırıq. Bu onu göstərir ki, 
ölkəmiz inkişaf edir və maliyyə imkanları artır. 
Mən bu imkanın yaranmasında Azərbaycan xalqının zəhmətini, 
istedadını qeyd etmək istəyirəm. 20 ildir ki, biz müstəqil xalq kimi 
yaşayırıq. Özümüzə və dünyaya sübut edə bilmişik ki, biz müstəqil 
xalq kimi yaşaya bilərik, yaxşı yaşaya bilərik. Dünyanın ən sürətli 
inkişaf templərinə nail ola bilərik və dünyanın ən müasir 
texnologiyalarını ölkəmizə gətirə bilərik. 
 287 
Baxın, bizdə nəqliyyat sahəsində ən qabaqcıl təcrübə tətbiq 
olunur. Şəhər nəqliyyatı, metro tikintisi. Metro tikintisi onu 
göstərir ki, ölkə sürətlə inkişaf edir. İnkişaf etməyən ölkədə 
metroya pul qoyulmur. Metroya ancaq o ölkələrdə pul qoyulur ki, 
orada sürətli inkişaf vardır. Müstəqilliyimizin ilk illərində daha çox 
iqtisadi məsələlərə fikir verirdik. Gəlir gətirən sahələrə vəsait 
qoyulurdu. İndi bizdə imkan və iradə var ki, bütün sahələr inkişaf 
etdirilsin, o cümlədən sosial məsələlər də. 
Problemlər çoxdur, hələ həllini gözləyən məsələlər vardır. Ən 
önəmlisi odur ki, hər bir istiqamət üzrə bizdə konkret proqramlar 
vardır. İstər ordu quruculuğu olsun, istər mədəniyyət sahəsi, metro 
tikintisi, nəqliyyat, sosial məsələlər, sahibkarlıq, iqtisadi inkişaf, 
yoxsulluğun azaldılması – hər bir istiqamətdə nəticələr vardır. Bu  
reallıqdır. Bu, söz deyil, niyyət deyil, kağızda olan proqram 
deyildir. Bu  reallıqdır. Bu reallıqları biz yaratmışıq, siz 
yaradırsınız. Hələ görüləsi işlər çoxdur. 
Bir daha sizi bu gözəl hadisə münasibətilə təbrik edirəm. Sizə 
cansağlığı arzulayıram. 
 
 
 
 
 
 
 
 
 
 
 
BAKI TENNİS AKADEMİYASININ MƏRKƏZİ 
KORTUNUN AÇILIŞI MƏRASİMİ  
 
29 iyun 2011-ci il 
 
 288 
 İyunun 29-da Azərbaycan Respublikasının Prezidenti İlham 
Əliyev və xanımı Mehriban Əliyeva Bakı Tennis Akademiyasının 
mərkəzi kortunun açılışında iştirak etmişlər. 
İnşaatçılar və Tennis Akademiyasının əməkdaşları döv-
lətimizin başçısını və xanımını hərarətlə qarşıladılar. 
Mehriban xanım Əliyevaya gül dəstəsi təqdim olundu. 
Prezident İlham Əliyev mərkəzi kortun açılışını bildirən 
rəmzi lenti kəsdi. 
Azərbaycan Tennis Federasiyasının prezidenti, Milli Məc-
lisin sədri Oqtay Əsədov dövlətimizin başçısına məlumat verdi 
ki, tikintisinə ötən ilin fevralında başlanılan və 5500 
kvadratmetr ərazini əhatə edən mərkəzi kortda tennislə yanaşı, 
voleybol, həndbol, mini futbol yarışlarının keçirilməsi, eləcə də 
konsert proqramlarının təşkil edilməsi üçün hər cür şərait 
yaradılmışdır. 
Böyük zövq və ustalıqla qurulan mərkəzi kortda beynəlxalq 
yarışların təşkili, o cümlədən yeniyetmə və gənc idmançıların 
tennislə məşğul olmaları üçün bütün imkanlar vardır. 
Qeyd edildi ki, 3 min tamaşaçı yeri olan mərkəzi kortun 
tikintisi zamanı müasir materiallardan, kompakt laminatlardan 
istifadə olunmuşdur. 
Mərkəzi kortla tanışlıq zamanı gənc tennisçilərin oyununu 
izləyən prezident İlham Əliyev və xanımı Mehriban Əliyeva 
idmançılarla görüşərək söhbət etdilər. Bildirildi ki, Tennis 
Akademiyasına maraq böyükdür. Bu idman ocağına müraciət 
edənlərin sayı getdikcə çoxalır. Artıq burada beynəlxalq miq-
yaslı yarışlar da təşkil olunur. Bu il Bakı Tennis Akademiya-
sında yeniyetmə və gənclər arasında Avropa tennis turniri 
keçirilmişdir. Bununla yanaşı, Heydər Əliyev Fondunun dəstəyi 
ilə iyunun 16-dan 24-dək qadınlar arasında keçirilən «Baku 
Cup» beynəlxalq turniri də uğurla başa çatmışdır. 
Dövlətimizin başçısı inşaatçıları və Tennis Akademiyasının 
kollektivini təbrik etdi. 
İ l h a m  Ə l i y e v: Azərbaycan Tennis Akademiyasında 
yeni gözəl işlər görülübdür. 2 il əvvəl akademiyanın açılışında 
 289 
olarkən mənə bu yeni kortun tikintisi ilə bağlı məlumat veril-
mişdi. Çox şadam ki, 2 il keçəndən sonra ölkəmizdə ən böyük 
və müasir tennis kortu artıq istismara verilib. Artıq bu 
akademiya ən mötəbər yarışları keçirmək üçün hazırdır. 
Azərbaycanda idmanın bütün növləri inkişaf edir. Ancaq 
idmanın tennis növünün xüsusiyyəti ondan ibarətdir ki, dünya 
miqyasında çox böyük marağa layiq olan bir idman növüdür. 
Beynəlxalq yarışlar, müxtəlif ölkələrdə keçirilən yarışlar geniş 
auditoriyaya malikdir. Milyonlarla insan bu yarışlara baxır. 
Əminəm ki, bir neçə ildən sonra tennisçilərimiz dünyada öz 
sözlərini deyəcəklər. Buna şərait vardır. Burada bir neçə kort 
tikilibdir. Mərkəzi kort ən böyük kortdur və bundan sonrakı dövrdə 
təlim-məşq prosesi düzgün qurulmalıdır.  
Mənə verilən məlumata görə, yaxın vaxtlarda Bakıda dünya 
səviyyəli beynəlxalq turnir keçiriləcəkdir. Bu da tennisin 
Azərbaycanda yayılmasına, populyarlaşmasına xidmət 
göstərəcəkdir. Bu idman növünün Azərbaycanda böyük və 
gözəl gələcəyi olacaqdır.  
Bu akademiyanın tikintisində iştirak etmiş insanlara da 
minnətdarlığımı bildirmək istəyirəm, böyük zövqlə tikilibdir. 
Əminəm ki, həm Binəqədi rayon sakinləri, həm də, ümumiy-
yətlə, Bakı sakinləri burada yaradılmış imkanlardan istifadə 
edəcəklər. 
Sizi bir daha təbrik edirəm və yeni uğurlar arzulayıram. 
 
 
 
 
 
HEYDƏR ƏLİYEV PARKINDA APARILMIŞ 
YENİDƏNQURMA İŞLƏRİ İLƏ TANIŞLIQ 
 
29 iyun 2011-ci il 
 
 290 
Azərbaycan Respublikasının Prezidenti İlham Əliyev iyunun 
29-da Binəqədi rayonunda Heydər Əliyev adına parkda aparılmış 
yenidənqurma işlərinin gedişi ilə tanış olmuşdur. 
Dövlətimizin başçısına məlumat verildi ki, 2001-ci ildə istifa-
dəyə verilmiş parkda ötən ilin dekabr ayından yenidənqurma işlə-
rinə başlanılmışdır. Bu ilin sonlarında istifadəyə verilməsi nəzərdə 
tutulan Heydər Əliyev adına parkın giriş qapısı 10 sütundan 
ibarətdir. Giriş qapısının hündürlüyü 12,5 metr, uzunluğu isə 80 
metrdir. Parkın girişində 25 metr hündürlüyündə bayraq dirəyi 
ucaldılmışdır. 
Bildirildi ki, burada Heydər Əliyev İctimai Mərkəzi də 
fəaliyyət göstərəcəkdir. Mərkəzin iki mərtəbədən ibarət olacaq 
binasının birinci mərtəbəsində foye, xarici dil mərkəzi, konfrans 
zalı, audio-vizual multimedia mərkəzləri, fotostudiya, istirahət 
və əyləncə mərkəzi, ikinci mərtəbədə isə kompyuter otağı, 
kitabxana və mətbuat mərkəzi, muzey, şahmat klubu və s. 
yerləşəcəkdir. 
Parkda müxtəlif tədbirlər keçirmək üçün açıq meydança və 
fəvvarə tikilir. Həmçinin burada «Ana və uşaq» kafesi, istirahət 
köşkləri, uşaq əyləncə meydançası, əlil uşaqların reabilitasiyası 
mərkəzi inşa olunacaqdır. Parkın ərazisinə Almaniya istehsalı olan 
tamet döşənəcək, burada yaşıllıqlar salınacaqdır. 
Prezident İlham Əliyev parkın eskiz layihəsinə, yenidən-
qurmadan sonrakı görünüşünü əks etdirən şəkillərə baxdı, mü-
vafiq tapşırıq və tövsiyələrini verdi. 
 
 
 
 
 
 
BEYNƏLXALQ VALYUTA FONDUNUN 
SƏRƏNCAMÇI DİREKTORU  
XANIM KRİSTİN LAQARDA 
 
 291 
Hörmətli xanım Laqard! 
Beynəlxalq Valyuta Fondunun Sərəncamçı direktoru 
vəzifəsinə seçilməyiniz münasibətilə Sizi səmimi-qəlbdən 
təbrik edirəm. 
Biz Beynəlxalq Valyuta Fondu ilə əməkdaşlığa böyük əhə-
miyyət veririk. Bu mənada Azərbaycanda həyata keçirilən 
iqtisadi inkişaf proqramlarına Beynəlxalq Valyuta Fondunun 
töhfəsini məmnunluqla qeyd etmək istəyirəm. 
Bu gün Beynəlxalq Valyuta Fondunun qarşısında qlobal 
maliyyə-iqtisadi və valyuta sisteminin idarə edilməsi üsullarının 
təkmilləşdirilməsinə yönəlmiş islahatların həyata keçirilməsi, 
maliyyə-bank sektorunun sabitliyinin təmin edilməsi, kəskin 
borc problemlərinin yeni qlobal maliyyə böhranına çevrilməsi 
təhlükəsinin qarşısının alınması kimi mühüm vəzifələr durur. 
Ümidvaram ki, Sizin rəhbərliyinizlə Beynəlxalq Valyuta Fondu 
bu məsul vəzifələrin öhdəsindən gələrək, beynəlxalq maliyyə 
əməkdaşlığının möhkəmləndirilməsinə əlavə təkan verəcəkdir. 
Bir daha Sizə öz təbriklərimi yetirir, möhkəm cansağlığı, 
səadət, qarşıdakı məsul işinizdə uğurlar arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 1 iyul 2011-ci il 
 
 
 292 
 
 
 
İRAN İSLAM ŞURASI MƏCLİSİNİN SƏDRİ  
ƏLİ LARİCANİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı   
 
1 iyul 2011-ci il 
 
Azərbaycan Respublikasının Prezidenti İlham Əliyev 
iyulun 1-də İran İslam Respublikası İslam Şurası Məclisinin 
sədri Əli Laricaninin başçılıq etdiyi nümayəndə heyətini qəbul 
etmişdir. 
Dövlətimizin başçısı İlham Əliyev İran İslam Şurası Məc-
lisinin sədri Əli Laricaninin ölkəmizə səfərinin uğurlu olacağını 
dedi və səfərin Azərbaycan–İran əlaqələrinin inkişafı 
baxımından əhəmiyyətini qeyd etdi. Xalqlarımızın dostluq və 
qardaşlıq əlaqələrinin gücləndiyini vurğulayan prezident İlham 
Əliyev bu əlaqələrin iki dövlət arasındakı münasibətlərin 
inkişafına təkan verdiyini dedi. 
Azərbaycan ilə İran arasında bütün sahələrdə fəal əmək-
daşlığın həyata keçirildiyini bildirən dövlətimizin başçısı siyasi 
sahədə əlaqələrin gücləndiyini vurğuladı. Azərbaycan prezi-
denti iqtisadi sahədə yaxşı nəticələrin əldə olunduğunu, xüsusilə 
nəqliyyat və enerji sektorlarında konkret layihələrin icra 
edildiyini və gələcəkdə bu istiqamətdə daha da fəal əməkdaşlıq 
etməyin zəruriliyini bildirdi. 
Mədəniyyət və humanitar sahədə əlaqələrin çox yaxşı sə-
viyyədə olduğunu deyən dövlət başçısı bu sahədə əməkdaşlığı 
genişləndirməyin önəmini qeyd etdi. Dövlət başçısı Azərbay-
can–İran əlaqələrinin ölkələrimizlə yanaşı, bölgədə təhlükə-
sizlik tədbirlərinin gücləndirilməsi üçün də mühüm əhəmiyyət 
daşıdığını dedi. Parlamentlərarası əlaqələrə toxunan prezident 
 293 
İlham Əliyev bu sahədə əməkdaşlığın yaxşı səviyyədə olduğunu 
vurğuladı və əlaqələrin daha da genişləndirilməsi üçün 
qarşılıqlı səfərlərin zəruriliyini bildirdi. 
Əli Laricani İran İslam Respublikasının Prezidenti Mahmud 
Əhmədinejadın salamlarını dövlətimizin başçısına çatdırdı. 
Sonuncu dəfə Azərbaycana 14 il bundan əvvəl səfər etdiyini 
deyən qonaq ötən dövr ərzində ölkəmizdə çox böyük inkişaf 
proseslərinin şahidi olduğunu vurğulayaraq, bunu prezident 
İlham Əliyevin həyata keçirdiyi düzgün siyasətin nəticəsi kimi 
dəyərləndirdi və əldə olunan nailiyyətlərə görə dövlət başçısını 
təbrik etdi. 
İran–Azərbaycan münasibətlərinin tarixi köklərə malik 
olduğunu deyən Əli Laricani Azərbaycan xalqının ümummilli 
lideri Heydər Əliyevin ölkələrimiz arasında münasibətlərdə 
yeni səhifənin açılmasında xüsusi rolunu qeyd etdi. İran İslam 
Şurası Məclisinin sədri İran ilə Azərbaycan arasında münasi-
bətlərin daha da inkişaf etdirilməsi üçün geniş imkanların 
olduğunu dedi. 
Dövlətimizin başçısı İlham Əliyev prezident Mahmud Əhmə-
dinejadın salamlarına görə minnətdarlığını bildirdi, onun da 
salamlarını İranın dövlət başçısına çatdırmağı xahiş etdi. 
 
 
 
 
 294 
 
 
 
«KEMPİNSKİ BADAMDAR» OTEL 
KOMPLEKSİNİN AÇILIŞI MƏRASİMİ  
 
2 iyul 2011-ci il 
 
İyulun 2-də Bakıda beşulduzlu «Kempinski Badamdar» 
otel kompleksinin açılışı olmuşdur. 
Azərbaycan Respublikasının Prezidenti İlham Əliyev, xanımı 
Mehriban Əliyeva, qızları Leyla Əliyeva və Arzu Əliyeva açılış 
mərasimində iştirak etmişlər. 
Mərasimə toplaşanlar dövlətimizin başçısını və ailə üzvlərini 
hərarətlə qarşıladılar. 
Azərbaycanın birinci xanımı, Heydər Əliyev Fondunun 
prezidenti, YUNESKO və İSESKO-nun Xoşməramlı səfiri, Milli 
Məclisin deputatı Mehriban Əliyevaya, Heydər Əliyev 
Fondunun vitse-prezidenti Leyla Əliyevaya və Arzu Əliyevaya 
gül dəstələri təqdim edildi. 
Prezident İlham Əliyev kompleksin rəmzi açılışını bildirən 
lenti kəsdi. 
Məlumat verildi ki, respublikamızın paytaxtında «Kempinski 
Badamdar» otel kompleksi kimi möhtəşəm obyektin inşası 
Azərbaycanın qarşıya qoyduğu böyük məqsədlərin növbəti 
əyani nümunəsidir. Müxtəlif çeşidli yüksək xidmətin göstə-
riləcəyi otel kompleksi beynəlxalq səviyyəli nadir memarlıq 
incilərindən biridir. Bu lüks otel Avropada və dünyada xüsusi 
imicə malik Kempinski otellər qrupunun standartlarına uyğun 
inşa edilmişdir. 1897-ci ildə Berlində yaranan, mərkəzi ofisi 
Cenevrədə yerləşən Kempinski otellər qrupu dünyada ən böyük 
otel təşkilatının – Beynəlxalq Otellər Alyansının yaradıcısıdır.  
Qeyd olundu ki, belə bir beynəlxalq səviyyəli şirkətin Azər-
baycan bazarına maraq göstərməsi ölkəmizdə istər yerli, istərsə 
də xarici iqtisadi qurumlar üçün yaradılan əlverişli investisiya 
 295 
mühitindən irəli gəlir. Dünyanın inkişaf etmiş ölkələri sırasında 
mövqeyini daha da möhkəmləndirməyi qarşıya məqsəd qoyan 
Azərbaycan artıq ən mötəbər beynəlxalq tədbirlərin keçirildiyi 
məkana çevrilmişdir. Bu və digər reallıqlar ölkəmizdə otel 
biznesinin genişləndirilməsini və keyfiyyətcə yeni mərhələyə 
qədəm qoymasını zəruri edir. Hazırda Azərbaycan dövləti bu 
baxımdan kompleks tədbirlər reallaşdırır. «Kempinski 
Badamdar» otel kompleksi də həmin istiqamətdə atılan əsaslı 
addımlardan biridir. 
Bildirildi ki, paytaxtın Yasamal rayonunda Mikayıl Müşfiq 
küçəsində yerləşən «Kempinski Badamdar» otel kompleksi 2,5 
hektar ərazini əhatə edir. Üç mərhələdə inşa edilən bu 
kompleksin ümumi sahəsi 84 min kvadratmetrdir. Ərazidə 
kompleks abadlaşdırma işləri aparılmış, müxtəlif çeşidli 
dekorativ ağac və kollar əkilmiş, yaşıllıq zolaqları salınmışdır. 
Mükəmməl infrastruktura malik kompleksin avadanlıqla 
təchizatı ən müasir standartlara uyğundur. 
Prezident İlham Əliyevə məlumat verildi ki, «Kempinski 
Badamdar» otel kompleksi istirahət mərkəzi kimi də fəaliyyət 
göstərəcəkdir.  
Prezident İlham Əliyevin və ailə üzvlərinin diqqətinə çat-
dırıldı ki, otel kompleksindəki SPA və Sağlamlıq Mərkəzi də 
müasirliyi ilə diqqət çəkir. İdeal şərait yaradılmış Mərkəzin 
ümumi sahəsi 3,5 min kvadratmetrdir. Mərkəzdəki yapon bağ-
çası isə sadəcə, nağıl təsiri bağışlayır. Burada səsləndirilən həzin 
musiqi və su şırıltısı insanda xoş ovqat yaradır, ruha təravət 
gətirir. Səkkiz metrlik bütöv akvariumdakı müxtəlif növ balıqlar 
Yaponiyadan gətirilmişdir. «Kempinski Badamdar» otel 
kompleksinin SPA və Sağlamlıq Mərkəzində göstərilən xidmət 
müştərilərdə zəngin təəssürat yaradacaq və onlara mənalı 
istirahət bəxş edəcəkdir. 
İ l h a m   Ə l i y e v: Sabahınız xeyir olsun! 
Sizi Kempinski otelinin açılışı münasibətilə ürəkdən təbrik 
edirəm. Çox böyük hadisədir. Bakı şəhərində dünya şöhrətli 
 296 
otellər şəbəkəsi olan Kempinski oteli açılır. Otel həm gözəlliyi 
ilə fərqlənir, həm də ki, burada ən yüksək şərait yaradılıbdır. 
Kempinski otelinin Azərbaycanda fəaliyyətə başlaması çox 
gözəl hadisədir. Çünki bu otellər dünya miqyasında mühüm yer 
tutur. Bakıda Kempinski otelinin açılışı Azərbaycanın 
inkişafının göstəricisidir. Şəhərimiz inkişaf edir, gözəlləşir, yeni 
otellər açılır. İnvestorların Azərbaycan iqtisadiyyatına, xüsusilə 
xidmət sektoruna diqqəti və marağı, əlbəttə ki, bizi çox 
sevindirir. 
Mən çox şadam ki, Bakıda belə gözəl, yaraşıqlı otel 
fəaliyyətə başlayır. Bu, şəhərimizə də əlavə yaraşıq, gözəllik 
verəcəkdir. Çox şadam ki, otelin xarici görünüşü də gözəldir və 
daxili tərtibatı, otaqlar, ictimai yerlər, restoranlar, əyləncə 
yerləri, istirahət zonaları ən yüksək səviyyədədir. 
Bu il Azərbaycanda «Turizm ili» elan edilibdir. Bu, təsadüfi 
deyildir. Çünki turizm sektorunun inkişafına böyük diqqət 
göstərilir. Hesab edirəm ki, növbəti illərdə turizm sektoru 
Azərbaycanın iqtisadi potensialında mühüm yer tutacaqdır. 
İnkişaf etmiş, xüsusən də zəngin təbiətə malik olan ölkələrin 
iqtisadiyyatında turizm mühüm yer tutur. Azərbaycan zəngin 
ölkədir, turizmin inkişafı üçün gözəl yerlər vardır və biz bu 
imkanlardan istifadə etməliyik. 
İndi bütün bölgələrdə yeni, gözəl, müasir mehmanxanalar, 
turizm məntəqələri açılır. Bu il təkcə Bakıda beşulduzlu 6 otel 
istifadəyə veriləcəkdir. Onların içində birinci otel «Kempinski 
Badamdar» otelidir. Bir il ərzində bir şəhərdə beşulduzlu 6 
otelin, özü də ən məşhur otellər şəbəkəsinə mənsub olan 
otellərin fəaliyyətə başlaması onu göstərir ki, Azərbaycan 
sürətlə inkişaf edir, ölkəmizdə xidmət sektoru inkişaf edir. 
Əvvəllər investorları Azərbaycana cəlb edən sahələr enerji 
sektoru ilə məhdudlaşırdı. Bu da təbii idi, çünki o vaxt 
Azərbaycanda infrastruktur, şəhər nəqliyyatı lazımi səviyyədə 
deyildi, ümumiyyətlə, müstəqil ölkəmizin inkişafı birinci 
mərhələdə idi. Ancaq bu gün, ölkəmizin indiki dövründə xidmət 
sektoruna qoyulan sərmayə xüsusi əhəmiyyət kəsb edir. Hesab 
 297 
edirəm ki, növbəti illərdə bu işlər bütün istiqamətlərdə daha da 
sürətlə aparılacaqdır. 
Bakı dünyanın ən gözəl şəhərlərindən biridir. Bunu həm biz 
deyirik, həm də şəhərimizin qonaqları etiraf edirlər.  Burada 
yaradılan şərait dünya səviyyəsindədir. Hesab edirəm ki, 
Kempinski otellər şəbəkəsinin çərçivəsində bu otel öz gözəlliyi 
və funksional mahiyyəti ilə fərqlənəcəkdir.  Kempinski otelinin 
Azərbaycan ilə bağlı başqa planları da vardır. Bakıda, bəlkə də 
ölkəmizin digər şəhərlərində yeni təşəbbüslər irəli sürülə bilər. 
Hər halda, bu otelin fəaliyyətə başlaması otel biznesinə böyük 
təkan verəcəkdir. 
Azərbaycanda xarici investisiyalar lazımi səviyyədə qoru-
nur. Həm qanunvericilik bunu təmin edir, həm də ölkə rəh-
bərliyinin siyasəti bundan ibarətdir. Bunun nəticəsidir ki, 
adambaşına düşən birbaşa xarici sərmayələrin həcminə görə 
Azərbaycan uzun illərdir MDB məkanında birinci yerdədir. 
Təkcə keçən il Azərbaycan iqtisadiyyatına təxminən 16 milyard 
dollar sərmayə yatırılıb.  
Bu gözəl otelin tikilməsi, fəaliyyətə başlaması böyük hadisədir. 
Əlbəttə ki, buraya gələcək qonaqlara yaxşı xidmət göstərilməlidir. 
Əminəm ki, bu oteldə onun adına layiq xidmət göstəriləcək, 
qonaqlar burada qalmaqlarından məmnun olacaqlar. 
Mən bu gün bu tədbirdə iştirak etmək üçün ölkəmizə gəlmiş 
Kempinski otel şəbəkəsinin Avropa üzrə prezidentini xüsusilə 
salamlamaq istəyirəm. Bütün qonaqları salamlamaq istəyirəm 
və bu gözəl otelin açılışı münasibətilə sizi bir daha ürəkdən 
təbrik edirəm.  
* * * 
 
Kempinski otellər qrupunun Avropadakı otellər şəbəkəsinin 
prezidenti Canni van Daalen mərasimdə iştirakına görə 
prezident İlham Əliyevə minnətdarlığını bildirdi. O, sürətlə 
inkişaf edən Azərbaycanın böyük gələcəyi olacağına əminliyini 
vurğuladı. Qeyd etdi ki, Kempinski otellər qrupu Azərbaycanda 
fəaliyyətə başlamaqdan məmnundur və bu əməkdaşlığın böyük 
perspektivi vardır. O bildirdi ki, otel kompleksində yerli kadrların 
 298 
işlə təmin olunması və onların ixtisaslarını artırması daim diqqət 
mərkəzində saxlanılacaqdır. Canni van Daalen müştərilərə 
yüksək səviyyədə xidmət göstərmək üçün səylərini əsir-
gəməyəcəklərini vurğuladı. 
Prezident İlham Əliyev «Kempinski Badamdar» otel kom-
pleksinin Xatirə kitabına ürək sözlərini yazdı. 
Sonra prezident İlham Əliyev «Kempinski Badamdar» otel 
kompleksinin  iqamətgahlar  və  ofislər  binası ilə də tanış oldu. 14 
mərtəbəli binanın birinci mərtəbəsində 850 nəfərlik ziyafət salonu 
yerləşir. Burada xidmət ən yüksək beynəlxalq standartlara cavab 
verir. On dördüncü mərtəbədəki iqamətgahlar da müasirliyi ilə 
seçilir. Sahəsi 750 kvadratmetr olan ən böyük iqamətgah dövlət və 
hökumət başçıları, eləcə də digər yüksək səviyyəli qonaqlar üçün 
nəzərdə tutulmuşdur. Hər bir iqamətgah bir neçə otaqdan ibarət-
dir. Burada təchizat maksimum səviyyədədir və kompleks xarakter 
daşıyır. Binanın 14-cü mərtəbəsində bar da fəaliyyət göstərir. 
Buradan ətrafı və paytaxtımızın gözəl panoramını seyr etmək 
mümkündür. Səkkiz və onuncu mərtəbədəki iqamətgahlarda hər 
cür şərait yaradılmışdır. Bu iqamətgahlar bir, iki, üç və dördo-
taqlıdır. 
Prezident İlham Əliyev paytaxtın infrastrukturunun inkişa-
fından bəhs edən qısa filmə baxdı. 
Dövlətimizin başçısı və ailə üzvləri buz meydançasında 
kompozisiya zənginliyi və texniki elementlərin mürəkkəbliyi ilə 
bir-birindən fərqlənən nümunəvi çıxışları izlədilər. 
«Kempinski Badamdar» otel kompleksi ilə tanış olan 
prezident İlham Əliyev görülən işləri yüksək qiymətləndirdi və 
kollektivə uğurlar arzuladı. 
 
 
 
 
 
 
 
 299 
QIRĞIZISTAN RESPUBLİKASI 
PARLAMENTİNİN SƏDRİ AXMATBEK 
KELDİBEKOVUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
4 iyul 2011-ci il 
 
Azərbaycan Respublikasının Prezidenti İlham Əliyev 
iyulun 4-də Qırğızıstan Respublikası parlamentinin sədri Ax-
matbek Keldibekovun başçılıq etdiyi nümayəndə heyətini qəbul 
etmişdir. 
Dövlətimizin başçısı Qırğızıstan parlamentinin sədrinin böyük 
nümayəndə heyəti ilə ölkəmizə səfərinin ikitərəfli münasibət-
lərimizin bütün sahələrdə müzakirə edilməsi və əlaqələrimizin 
gələcək inkişafının müəyyənləşdirilməsi üçün yaxşı fürsət 
yaradacağını dedi. Parlamentlərarası əməkdaşlığa toxunan prezi-
dent İlham Əliyev Türkdilli Ölkələrin Parlament Assambleyasının 
fəaliyyətə başlamasından sonra bu əlaqələrin yeni mərhələyə 
qədəm qoyduğunu və ölkələrimizin parlamentlərinin bu təşkilat 
çərçivəsində fəal əməkdaşlıq etdiyini vurğuladı.  
Qırğızıstan parlamentinin sədri Axmatbek Keldibekov ölkə-
mizə səfərindən məmnunluğunu ifadə etdi. Axmatbek Keldi-
bekov 2008-ci ildə qırğız xalqının böyük yazıçısı və mütəfək-
kiri Çingiz Aytmatovun Azərbaycanın ən yüksək mükafat-
larından olan «Dostluq» ordeninə layiq görülməsinə görə 
dövlətimizin başçısına minnətdarlığını bildirdi. Ölkəsində 
Azərbaycan xalqının ümummilli lideri, böyük siyasi xadim 
Heydər Əliyevin xatirəsinin həmişə yüksək hörmətlə yad 
edildiyini qeyd edən Axmatbek Keldibekov ulu öndər Heydər 
Əliyevin hələ sovetlər birliyində yüksək dövlət vəzifəsində 
çalışdığı zaman milli respublikaların maraqlarını həmişə 
müdafiə etdiyini vurğuladı.  
 300 
 
 
 
BAKIDA XÜSUSİ DÖVLƏT MÜHAFİZƏ 
XİDMƏTİNİN MÜALİCƏ-DİAQNOSTİKA 
MƏRKƏZİNİN  AÇILIŞI MƏRASİMİ  
 
4 iyul 2011-ci il 
 
İyulun 4-də Azərbaycan Respublikasının Prezidenti, Si-
lahlı Qüvvələrin Ali Baş Komandanı İlham Əliyev və xanımı 
Mehriban Əliyeva Bakıda Xüsusi Dövlət Mühafizə Xidmətinin 
(XDMX) Müalicə-Diaqnostika Mərkəzinin açılışında iştirak 
etmişlər. 
Xidmətin şəxsi heyəti və Müalicə-Diaqnostika Mərkəzinin 
kollektivi Azərbaycan prezidentini və xanımını hərarətlə qar-
şıladılar. 
XDMX-nin rəisi, general-polkovnik Vaqif Axundov döv-
lətimizin başçısına raport verdi. 
Mehriban xanım Əliyevaya gül dəstəsi təqdim olundu. 
Prezident İlham Əliyev səhiyyə ocağının rəmzi açılışını 
bildirən lenti kəsdi. 
Dövlətimizin başçısı və xanımı Mərkəzlə tanış oldular. 
General-polkovnik Vaqif Axundov prezident İlham Əliyevə və 
xanımı Mehriban Əliyevaya məlumat verdi ki, Mərkəzin tikilib 
istifadəyə verilməsi həm XDMX-nin, həm də Milli Qvardiyanın 
əməkdaşlarının sosial problemlərinin həlli istiqamətində atılan 
mühüm addımdır. Dövlətimizin başçısının tapşırığına əsasən, 
Mərkəzin yaradılması üçün XDMX-yə Yasamal rayonunun 
ərazisində 0,6 hektar torpaq sahəsi və müvafiq maliyyə vəsaiti 
ayrılmışdır. XDMX-nin əməkdaşlarının sağlamlığının qorunması, 
onların tibbi xidmətə olan ehtiyaclarının ödənilməsi məqsədi ilə 
inşa edilən bu Mərkəzdə əsasən Almaniya və digər Avropa 
ölkələrinin istehsalı olan ən müasir avadanlıqlar quraşdırılmışdır. 
 301 
Bildirildi ki, bu müasir tibb ocağında ulu öndər Heydər 
Əliyevin xatirəsi ədəbiləşdirilmiş, «Həkimlik peşəsi öz xalqına, 
sənətinə yüksək sədaqət tələb edən bir işdir» – deyən ümummilli 
liderin həyat və fəaliyyətinə həsr olunan fotoguşə yaradılmışdır. 
Dövlətimizin başçısı və xanımı əvvəlcə Mərkəzin funksional 
diaqnostika və təcili yardım şöbələrinin fəaliyyəti ilə tanış 
oldular. Şöbələrdə xəstələrə yüksək səviyyədə xidmət göstəril-
məsi üçün hər cür şərait yaradılmışdır. 
Mərkəzdə XDMX-nin və Milli Qvardiyanın formalaşmasında 
böyük rolu olan ümummilli lider Heydər Əliyevin büstü 
qoyulmuşdur. Burada ulu öndərin və prezident İlham Əliyevin 
XDMX-nin şəxsi heyəti ilə görüşlərini əks etdirən fotostendlər 
yaradılmışdır. Binada 70 nəfərlik konfrans zalı, kompyuterlə 
təchiz olunmuş iclas zalı, arxiv, dəftərxana və digər xidməti 
otaqlar da vardır. 
Azərbaycan prezidenti, Ali Baş Komandan xidmətin şəxsi 
heyətini və Mərkəzin kollektivini təbrik etdi. 
İ l h a m  Ə l i y e v:  Sizi gözəl Müalicə-Diaqnostika 
Mərkəzinin açılışı münasibətilə ürəkdən təbrik edir, uğurlar 
arzulayıram. 
İki il əvvəl Xüsusi Dövlət Mühafizə Xidmətinin rəisi mü-
raciət etmişdi ki, yeni Müalicə-Diaqnostika Mərkəzi tikilsin. 
Mən bu təşəbbüsü dəstəklədim və qısa müddət ərzində gözəl bir 
Mərkəz tikildi. Əvvəlki dövrdə əməkdaşlara lazımi səviyyədə 
tibbi xidmət göstərilmirdi. Çünki şərait yox idi. İndi isə burada 
yaradılmış şərait hesab edirəm ki, ən yüksək səviyyədədir, bina 
çox gözəldir, rahatdır, genişdir. Daxili dizayn da çox gözəldir, 
ən gözəl, müasir avadanlıqlar quraşdırılıb. Bu avadanlıqlar 
imkan verir ki, istənilən xəstəliyin vaxtında müayinəsi və 
müalicəsi mümkün olsun, müasir əməliyyat blokları da vardır. 
Yəni ən müasir, dünya səviyyəsinə cavab verən xəstəxananın 
bütün əlamətləri burada vardır. 
Mən çox şadam ki, qısa müddət ərzində gözəl Mərkəz tikilib 
və Xüsusi Dövlət Mühafizə Xidmətinin əməkdaşlarına burada 
çox yüksək səviyyəli tibbi xidmət göstəriləcəkdir. Əlbəttə, 
 302 
burada quraşdırılan ən müasir avadanlıqda işləmək, bu 
avadanlığın fəaliyyətini, işini düzgün qurmaq üçün təcrübə 
lazımdır. Hesab edirəm ki, bu məsələ də öz həllini tapacaqdır.  
Xüsusi Dövlət Mühafizə Xidmətinin çox vacib funksiyaları 
vardır: dövlət obyektlərinin qorunması, dövlət və hökumət 
qurumlarında işləyən insanların təhlükəsizliyinin təmin 
edilməsi. Elə etməliyik ki, Xidmətdə çalışan bütün əmək-
daşların sosial problemləri layiqincə həllini tapsın. 
Bu gün biz həm bu gözəl Müalicə-Diaqnostika Mərkəzinin 
açılışını qeyd edirik, eyni zamanda, Bakıda yeni, böyük sağ-
lamlıq mərkəzinin təməl daşını da qoyacağıq. Bura çoxfunk-
siyalı böyük Mərkəz olacaqdır. Müxtəlif ixtisaslar üzrə böl-
mələr fəaliyyət göstərəcəkdir. Hesab edirəm ki, Bakı Sağlamlıq 
Mərkəzinin tikilib istifadəyə verilməsindən sonra şəhərimizin 
əsas səhiyyə istiqamətləri lazımi səviyyəyə qalxacaqdır. 
Mən sizi bu gözəl Mərkəzin açılışı münasibətilə ürəkdən 
təbrik etmək istəyirəm. Bir daha demək istəyirəm və çox şadam 
ki, bu Mərkəz qısa müddət ərzində, böyük zövqlə tikilib. 
Burada quraşdırılan və mənə göstərilən avadanlıqlar inkişaf 
etmiş ölkələrin ən qabaqcıl xəstəxanalarında tətbiq olunur. 
Azərbaycanda tətbiq olunan bütün qabaqcıl təcrübə ən yüksək 
səviyyədə olmalıdır. 
Burada müalicə olunacaq xəstələrin sağlamlığı Mərkəzdə 
çalışan tibb işçilərindən asılıdır. Əminəm ki, siz çox gözəl tibbi 
xidmət göstərəcəksiniz və hər halda, burada yaradılmış şərait 
bunu deməyə əsas verir. Bir daha sizi ürəkdən təbrik edirəm və 
sizə uğurlar arzulayıram. 
V a q i f  A x u n d o v (Xüsusi Dövlət Mühafizə Xidmətinin 
rəisi, general-polkovnik): Möhtərəm Prezident, cənab Ali Baş 
Komandan! 
Bu gün bizim üçün çox xoş bir gündür. Sizin bu tibb 
mərkəzinə gəlişiniz bizim üçün tarixi bir hadisəyə çevrilib. 
Siz bizim şəxsi heyət ilə artıq altıncı dəfədir ki, görüş 
keçirirsiniz. 2005-ci ilin oktyabr ayında bizim hərbi şəhərciyin, 
inzibati binanın açılışında Sizin şəxsi heyətlə ilk görüşünüz 
 303 
olub. İkinci görüşünüz 2007-ci ilin oktyabr ayında bizim müasir 
tələblərə cavab verən Təlim-Tədris Mərkəzinin açılışında olub. 
Orada Siz şəxsi heyətin qarşısında çıxış etdiniz. Xüsusi Dövlət 
Mühafizə Xidmətinin şəxsi heyətinin qarşısında döyüş 
tapşırıqlarını qoydunuz. O tapşırıqlar bu gün şəxsi heyət 
tərəfindən çox yüksək peşəkarlıqla yerinə yetirilir. 
Cənab Prezident, Sizin bundan əvvəlki görüşlərinizdən biri 
də 2010-cu ildə Xüsusi Rabitə və İnformasiya Təhlükəsizliyi 
Departamentinin inzibati binasının açılışında olub. Bu binanın 
açılışında da Xüsusi Dövlət Mühafizə Xidmətinin şəxsi heyəti 
qarşısında qoyduğunuz yeni vəzifələr əsasında onun maddi-
texniki bazası genişləndirilir və gücləndirilir. 
Cənab Prezident, bütün şəxsi heyət adından Sizi bir daha 
əmin etmək istəyirəm ki, Xüsusi Dövlət Mühafizə Xidmətinin 
şəxsi heyəti qarşısında qoyduğunuz bütün döyüş tapşırıqları 
böyük şərəflə, layiqincə yerinə yetiriləcəkdir. Biz 
fəaliyyətimizdə, işimizdə Sizə sədaqətimizi daim nümayiş 
etdirəcəyik. 
Sizə bir daha «Çox sağ olun!» – deyirəm, cənab Prezident. 
Buraya gəldiyinizə, bu Mərkəzi açdığınıza və bu dəyərli 
vaxtınızı bizə sərf etdiyinizə görə çox sağ olun. 
 
* * * 
 
Prezident İlham Əliyev yaradılmış şəraitdən razılığını bil-
dirdi, müvafiq tapşırıq və tövsiyələrini verdi. 
. 
 
 
 304 
 
 
 
BAKI SAĞLAMLIQ MƏRKƏZİNİN 
TƏMƏLQOYMA MƏRASİMİ 
 
4 iyul 2011-ci il 
 
İyulun 4-də Bakı Sağlamlıq Mərkəzinin təməlqoyma 
mərasimi olmuşdur. 
Azərbaycan Respublikasının Prezidenti İlham Əliyev və 
xanımı Mehriban Əliyeva mərasimdə iştirak etmişlər. 
Dövlətimizin başçısı İlham Əliyev Bakı Sağlamlıq Mərkə-
zinin eskiz layihəsinə və görünüşünü əks etdirən fotoşəkillərə 
baxdı. 
Səhiyyə naziri Oqtay Şirəliyev prezident İlham Əliyevə inşa 
ediləcək yeni səhiyyə ocağı barədə məlumat verdi. Bildirdi ki, 
dövlətimizin başçısının 2010-cu il 6 avqust tarixli Sərəncamı 
əsasında inşa ediləcək Bakı Sağlamlıq Mərkəzi 2 korpusdan 
ibarət olacaqdır. Tikintinin ümumi sahəsi 45 min kvadrat-
metrdir. Mərkəzin layihələndirilməsi və tikintisi üçün prezi-
dentin ehtiyat fondundan 5 milyon manat ayrılmışdır. Mərkəzdə 
müxtəlif tədbirlərin keçirilməsi üçün konfrans salonu da 
nəzərdə tutulur. Altımərtəbəli korpusda məsləhət kabinetləri, 
şüa diaqnostikası, funksional diaqnostika, endokrinoloji, 
terapiya, reabilitasiya, tibbi bərpa və s. şöbələr yerləşəcəkdir. 
Cərrahiyyə əməliyyatları da bu korpusda aparılacaqdır. Cər-
rahiyyə şöbəsi 123, reanimasiya və intensiv terapiya şöbəsi isə 
30 çarpayılıqdır. 
Prezident İlham Əliyev gilizi Mərkəzin təməlinə buraxdı və 
beton qarışığı tökdü. 
Dövlətimizin başçısı inşaatçılara uğurlar arzuladı. 
İ l h a m  Ə l i y e v:  Şəkildə çox gözəl görünür,  gərək real-
lıqda da gözəl olsun. Elə çalışaq ki, iki il yarıma istifadəyə 
verilsin. Sizə uğurlar arzulayıram. 
 
 305 
 
 
 
BİR QRUP İCTİMAİ XADİMİN «DOSTLUQ» 
ORDENİ VƏ «TƏRƏQQİ» MEDALI İLƏ TƏLTİF 
EDİLMƏSİ MƏRASİMİ 
 
     Heydər Əliyev sarayı 
 
5 iyul 2011-ci il 
 
Azərbaycan Respublikasının Prezidenti İlham Əliyev 
xalqlar arasında dostluğun möhkəmləndirilməsi və Azərbaycan 
diasporunun inkişafı sahəsindəki xidmətlərinə görə təltif olunmuş 
bir qrup ictimai xadimə iyulun 5-də Heydər Əliyev sarayında, 
Dünya azərbaycanlılarının III qurultayında fasilə zamanı 
«Dostluq» ordenini və «Tərəqqi» medalını təqdim etmişdir. 
Azərbaycan Respublikasının Prezidenti İlham Əliyevin təltif 
barədə 2011-ci il 4 iyul tarixli Sərəncamı oxundu. 
Dövlətimizin başçısı Avropa Azərbaycanlıları Konqresinin 
prezidenti Başar Kömürə, Azərbaycan Universitetinin Fəxri dok-
toru Ertan Demirtaşa, «Azİs» Azərbaycan–İsrail Beynəlxalq Asso-
siasiyasının prezidenti İosif Şaqala, Mərmərə Qrupu Strateji və 
Sosial Araşdırmalar Fondunun sədri Mehmet Akkan Suverə, 
Şimali Kipr Yaxın Doğu Universitetinin qurucu rektoru Suat Gün-
selə, Rusiya Elmlər Akademiyasının akademiki Vladimir Koles-
nikova «Dostluq» ordenini, Heydər Əliyev Fondunun vitse-pre-
zidenti Leyla xanım Əliyevaya isə «Tərəqqi» medalını təqdim etdi. 
Mükafat alanlar Azərbaycan Respublikasının Prezidentinə 
minnətdarlıqlarını bildirdilər. Qeyd etdilər ki, xalqlar arasında 
dostluğun möhkəmləndirilməsi və Azərbaycan diasporunun 
inkişafı sahəsindəki xidmətlərinin yüksək qiymətləndirilməsi 
prezident İlham Əliyevin diaspor quruculuğuna diqqət və qay-
ğısının əyani göstəricisidir. Bu mükafat onları daha fəal olma-
ğa, Azərbaycan həqiqətlərinin təbliği işinə yeni töhfələr vermə-
yə ruhlandırır. 
 306 
  
 
 
DÜNYA AZƏRBAYCANLILARININ   
III QURULTAYINDA İŞTİRAK 
 
5 iyul 2011-ci il 
 
Azərbaycan müstəqilliyini bərpa etdikdən sonra ötən dövr 
ərzində milli dövlət quruculuğu sahəsində mühüm nailiyyətlər 
əldə etmiş, özünün hüquqi-siyasi, sosial-iqtisadi dayaqlarını 
möhkəmləndirmiş, iqtisadi potensialına, demokratik inkişaf 
səviyyəsinə, beynəlxalq aləmdə tutduğu mövqeyə görə regionun 
şəksiz lider dövlətinə çevrilmişdir. Əldə edilmiş nailiyyətlər ölkə 
daxilində milli birliyin möhkəmlənməsinə, dünya 
azərbaycanlıları arasında həmrəyliyin güclənməsinə səbəb 
olmuş, dünyanın müxtəlif ölkələrində yaşayan soydaşlarımızı 
daha da ruhlandırmış, ölkəmizin milli maraqları ətrafında sıx 
birləşmələri üçün zəmin yaratmışdır. 
Dünya azərbaycanlılarının I qurultayı 2001-ci il noyabrın 
9–10-da ümummilli lider Heydər Əliyevin sərəncamı ilə keçi-
rilmişdir. Məhz bu qurultay xaricdəki soydaşlarımızın azərbay-
cançılıq ideyası ətrafında sıx birləşərək təşkilatlanması 
baxımından tarixi əhəmiyyət kəsb etmiş, milli diaspor hərə-
katının inkişafında yeni mərhələnin başlanğıcını qoymuşdur. 
Qurultay müxtəlif ölkələrdə azərbaycanlı icmalarının 
mütəşəkkilliyinin və fəallığının artmasına ciddi təsir göstərmiş-
dir. Həmin qurultayda ulu öndərin böyük iftixarla söylədiyi 
«Mən həmişə fəxr etmişəm, bu gün də fəxr edirəm ki, mən 
azərbaycanlıyam» kəlamı dillər əzbəri olmuşdur. 
Azərbaycan prezidentinin 2002-ci il 5 iyul tarixli Fərmanı 
ilə Xarici Ölkələrdə Yaşayan Azərbaycanlılarla İş üzrə Dövlət 
Komitəsinin yaradılması həmin il dekabrın 27-də «Xaricdə 
yaşayan azərbaycanlılarla bağlı dövlət siyasəti haqqında» 
 307 
Qanunun qəbul edilməsi dünya azərbaycanlılarının təşkilat-
lanması prosesini daha da gücləndirmişdir. 
Ümummilli liderimizin ideya və prinsiplərinə sadiq qalan 
Azərbaycan prezidenti İlham Əliyev də ulu öndərin bu siyasətini 
uğurla davam etdirir. Dövlətimizin başçısının Azərbaycan 
həqiqətlərinin daha geniş coğrafiyada dünya ictimaiyyətinə 
çatdırılması, diaspor quruculuğu işinin təkmilləşdirilməsi 
sahəsində qarşıda duran vəzifələri müzakirə etmək məqsədi ilə 
2006-cı il 8 fevral tarixli Sərəncamına uyğun olaraq həmin il 
martın 16-da Bakıda Dünya azərbaycanlılarının II qurultayı 
keçirilmişdir. Bir il sonra  2007-ci il martın 9-da Bakıda 
keçirilən Azərbaycan və türk diaspor təşkilatları rəhbərlərinin I 
Forumu isə bütün türk  xalqlarının həyatında mühüm hadisəyə 
çevrilmiş, Azərbaycan prezidentinin türk dünyasının birliyinə 
verdiyi önəmin parlaq təzahürü kimi tarixə düşmüşdür. 
Prezident İlham Əliyev 2008-ci il noyabrın 19-da Xarici 
Ölkələrdə Yaşayan Azərbaycanlılarla İş üzrə Dövlət Komitəsi-
nin əsasında Diasporla İş üzrə Dövlət Komitəsinin yaradılması 
haqqında Fərman imzalamışdır. 
Həmin il dekabrın 19-da Bakıda Dünya Azərbaycanlılarının 
Əlaqələndirmə Şurasının toplantısında Dünya Azər-
baycanlılarının Həmrəylik Xartiyası qəbul edilmişdir. 
Rusiyanın Azərbaycanlı Gənclər Təşkilatı isə özünün çox-
şaxəli fəaliyyəti ilə əsl nümunə nümayiş etdirir. Qurumun sədri, 
Heydər Əliyev Fondunun vitse-prezidenti Leyla Əliyevanın 
təşəbbüsü ilə reallaşan layihələr, həyata keçirilən tədbirlər 
Azərbaycan həqiqətlərinin bütün dünyaya çatdırılmasında 
mühüm rol oynayır. 
     Prezident İlham Əliyevin Azərbaycan Respublikasının 
dövlət müstəqilliyinin bərpasının 20-ci ildönümü haqqında bu il 
yanvarın 21-də imzaladığı Sərəncama uyğun olaraq keçirilən 
Dünya azərbaycanlılarının III qurultayında dünyanın müxtəlif 
ölkələrində fəaliyyət göstərən Azərbaycan diaspor təşkilatla-
rının nümayəndələri, xarici ölkələrdə yaşayan azərbaycanlı 
 308 
elm, ictimai və mədəniyyət xadimləri, iş adamları Bakıya 
gəlmişlər. 
İyulun 5-də Heydər Əliyev sarayında Dünya azərbaycan-
lılarının III qurultayı öz işinə başladı.Qurultaydan əvvəl çox-
saylı nümayəndələr səhər tezdən Fəxri xiyabana gələrək ümum-
milli lider Heydər Əliyevin məzarını ziyarət etdilər. Onlar ulu 
öndərin xatirəsini dərin ehtiramla anaraq, abidəsi önünə əklil 
qoydular, gül-çiçək dəstələri düzdülər. 
Sonra qonaqlar görkəmli oftalmoloq-alim, akademik Zərifə 
xanım Əliyevanın da məzarı üzərinə tər güllər qoydular. 
Qurultay nümayəndələri Şəhidlər xiyabanına gələrək Azər-
baycanın azadlığı, müstəqilliyi və ərazi bütövlüyü uğrunda 
həyatlarını qurban vermiş qəhrəman Vətən övladlarının əziz 
xatirəsini böyük ehtiramla yad etdilər, şəhid məzarları üzərinə 
güllər düzdülər, «Əbədi məşəl» abidəsi önünə tər çiçəklərdən 
hörülmüş əklil qoydular. 
Heydər Əliyev sarayının foyesində Azərbaycan diasporuna 
dövlət qayğısını əks etdirən fotosərgi təşkil edilmişdir. 
Stendlərdə xalqımızın ümummilli lideri Heydər Əliyevin və 
prezident İlham Əliyevin ötən qurultaylarda və müxtəlif dövr-
lərdə Azərbaycan diasporunun nümayəndələri ilə görüşlərində 
çəkilmiş fotoşəkillər, milli diasporumuzun inkişafı ilə bağlı 
imzalanmış fərman, sərəncam və qanunların nüsxələri, diaspor 
quruculuğundan, respublikamızın sosial-iqtisadi inkişafından, 
ulu öndər Heydər Əliyevin həyat və fəaliyyətindən, prezident 
İlham Əliyevin apardığı uğurlu daxili və xarici siyasətdən bəhs 
edən kitablar və jurnallar, milli adət-ənənələrimizi, mədəniy-
yətimizi təbliğ edən videomateriallar nümayiş etdirildi. 
Qurultayda  Azərbaycan Respublikasının Prezidenti İlham 
Əliyev nitq söylədi.  
 
 
 
 
 
 309 
 
 
 
DÜNYA AZƏRBAYCANLILARININ  
III QURULTAYINDA NİTQ 
 
Hörmətli xanımlar və cənablar! 
Əziz qonaqlar! 
Əziz həmvətənlər! 
Mən sizin hamınızı Dünya azərbaycanlılarının III qu-
rultayının açılışı münasibətilə ürəkdən təbrik etmək istəyirəm. 
Hər birinizə cansağlığı, uğurlar arzulayıram. 
Bu qurultay çox əlamətdar bir hadisədir. Bakıda Dünya 
azərbaycanlılarının qurultaylarının keçirilməsi artıq gözəl 
ənənəyə çevrilmişdir. Bu ənənənin təməlini 2001-ci ildə ulu 
öndər Heydər Əliyev qoymuşdur. Onun təşəbbüsü ilə Bakıda ilk 
dəfə olaraq dünya azərbaycanlıları bir araya gəldilər, çox gözəl 
qurultay keçirildi. Ondan sonra dünyada yaşayan azərbay-
canlıların təşkilatlanması üçün yeni şərait yaradılmışdır. 
2002-ci ildə ulu öndər Heydər Əliyevin təşəbbüsü ilə 
Xaricdə Yaşayan Azərbaycanlılarla İş üzrə Dövlət Komitəsi 
yaradılmışdır. İndi onun adı Diasporla İş üzrə Komitədir. Bütün 
qitələrdə yaşayan soydaşlarımız komitənin fəaliyyəti 
nəticəsində öz təşkilatlarını yaratmışlar. Bu təşkilatlar bu gün 
artıq bütün qitələrdə, bütün ölkələrdə uğurla fəaliyyət göstərir. 
Dünya azərbaycanlılarının həmrəyliyi və birliyi üçün ulu 
öndər çox böyük səylər göstərmişdir. 1991-ci ildə Naxçıvanda 
onun təşəbbüsü ilə 31 dekabr Dünya Azərbaycanlılarının 
Həmrəyliyi günü kimi elan edilmişdir. Bu gün 31 dekabr bizim 
milli bayramımızdır. 
Bu gün nümayiş olunan filmdə ölkəmizin inkişafının 
müxtəlif istiqamətləri göstərilmişdir. Azərbaycan bu il müstə-
qilliyinin 20 illik yubileyini qeyd edir. Bu 20 il ərzində biz 
böyük və şərəfli yol keçmişik. İyirmiillik yubileyi qeyd edərkən 
ölkəmiz, xalqımız üçün ulu öndər Heydər Əliyevin verdiyi 
 310 
töhfələri bir daha yada salırıq. Müstəqil Azərbaycan üçün ən 
həlledici anlarda Azərbaycan xalqının tələbi ilə rəhbərliyə 
gəlmiş Heydər Əliyev ölkəmizi bəladan, faciədən, vətəndaş 
müharibəsindən qurtara bilmişdir. 
1991-ci ildə Sovet İttifaqının dağılması nəticəsində Azər-
baycan müstəqilliyə qovuşmuşdur. Ancaq o vaxt ölkədə gedən 
proseslər və mövcud olan ağır vəziyyət müstəqilliyimizi sual 
altına qoymuşdu. Ölkədə xaos, anarxiya, kütləvi itaətsizlik 
hökm sürürdü. İqtisadi və siyasi tənəzzül faktiki olaraq ölkəmizi 
uçuruma aparırdı. Bundan əlavə, Ermənistanın Azərbaycana 
qarşı təcavüzü və təcavüz nəticəsində torpaqlarımızın işğal 
altına düşməsi, daxili çəkişmələr, qarşıdurmalar və vətəndaş 
müharibəsinin başlanması müstəqilliyimizin ilk illərinin 
hadisələri idi. 
1993-cü ildə Heydər Əliyevin yorulmaz fəaliyyəti nəticə-
sində bütün xoşagəlməz hallara son qoyuldu. Ölkəmizdə 
sabitlik yarandı və Azərbaycanda inkişaf dövrü başlandı. 
Heydər Əliyev müstəqil Azərbaycanın banisidir, qurucusudur. 
Bu gün Azərbaycan onun qoyduğu yolla gedərək inkişaf edir. 
Azərbaycanın inkişaf istiqamətləri 1993-cü ildə və dövlət-
çiliyimizin formalaşmasının ilk illərində müəyyən edilmişdir. O 
dövr üçün bu təşəbbüslər həlledici məna daşıyırdı. Çünki bu 
gün Azərbaycanın reallıqları məhz o dövrdə müəyyən edilmiş 
və seçilmiş istiqamətlər üzərində qurulmuşdur. Azərbaycan 
dünya birliyinə inteqrasiya etməli, açıq qapılar siyasəti 
aparmalı, xarici investisiyaları cəlb etməli idi. Biz bütün bunlara 
nail ola bilmişik. Azərbaycanda demokratik, dünyəvi dövlətin 
qurulması da məhz Heydər Əliyevin siyasətinin nəticəsidir. Bu 
gün Azərbaycan sürətlə və uğurla inkişaf edən ölkədir. 
Ölkəmizdə siyasi proseslər müsbət istiqamətdə gedir, siyasi 
sistem təkmilləşir, demokratik əsaslarla idarə olunur. Söz, 
vicdan, mətbuat azadlığı, insan hüquqlarının qorunması 
məsələləri bizim üçün prioritetdir. Azərbaycanda hüquqi dövlət 
quruculuğu prosesi uğurla gedir. Bütün beynəlxalq qurumlarla, 
beynəlxalq təşkilatlarla uğurlu əməkdaşlıq aparırıq. 
 311 
Heydər Əliyevin təşəbbüsü ilə 1995-ci ildə müstəqil Azər-
baycanın Konstitusiyası qəbul edilmişdir. Əsas Qanunumuz 
imkan verir ki, ölkəmiz uğurla və sürətlə inkişaf etsin. 
Biz milli-mənəvi dəyərlərimizə də çox sadiqik, onları 
qoruyuruq. Əsrlər boyu Azərbaycan xalqı milli-mənəvi də-
yərlərini, ana dilini – Azərbaycan dilini qoruya bilmişdir. Bu 
gün müasir Azərbaycan dövləti bu möhkəm təməl üzərində 
yaranır, güclənir və bölgədə, regionda artıq çox mühüm amilə 
çevrilibdir. Bununla bərabər, dünyada mövcud olan və bizim 
üçün məqbul sayılan ən mütərəqqi təcrübə Azərbaycanda tətbiq 
olunur, geniş modernləşmə siyasəti aparılır. Biz bundan sonrakı 
dövrdə də bu siyasətə sadiq qalacağıq. 
Son illər aparılan iqtisadi islahatlar nəticəsində ölkə tam 
şəkildə özünü təmin edə bilir və hətta dünya üçün çox böyük 
problemlər yaratmış maliyyə və iqtisadi böhran Azərbaycana 
çox az təsir etmişdir. Ən böhranlı illərdə – 2008-ci, 2009-cu, 
2010-cu illərdə Azərbaycan iqtisadiyyatı inkişaf etmişdir, 
iqtisadiyyatımız artmışdır. 
Azərbaycanda siyasi və iqtisadi islahatlar bir-birini ta-
mamlayır. Məqsədimiz ondan ibarətdir ki, bu islahatların 
dərinləşməsi nəticəsində güclü, müasir dövlət yaradılsın. Biz 
artıq bu istiqamətdə çox böyük nailiyyətlərə çata bilmişik. 
Son 7 ildə ölkə iqtisadiyyatı üç dəfə, ümumi daxili məhsul 
300 faiz artmışdır. Bu da dünya praktikasında analoqu olmayan 
bir təcrübədir. Sənaye istehsalı da təxminən üç dəfə artmış, 
yoxsulluq şəraitində yaşayanların sayı 5 dəfə azalmışdır. Bu 
onu göstərir ki, bizim tərəfimizdən aparılan islahatlar 
sosialyönümlü islahatlardır. Siyasətimizin təməlində insan amili 
dayanıbdır və bir neçə il əvvəl elan edilmiş «Biz neft kapitalını 
insan kapitalına çevirməliyik» şüarı bu gün reallaşır. Nəticədə 
iqtisadiyyatımızın bütün istiqamətlərində bir canlanma və 
inkişaf görürük. Maliyyə imkanlarımız genişlənir, xarici və 
daxili investisiyalar qoyulur. Təkcə keçən il ölkəmizə 16 
milyard dollar sərmayə qoyulmuşdur. Ümid edirəm ki, bu il bu 
rəqəm daha da böyük olacaqdır.  
 312 
İqtisadi müstəqillik imkan verir ki, beynəlxalq məsələlərlə  
bağlı fikrimizi açıq-aydın ifadə edək. Bölgədə gedən proseslərə 
Azərbaycanın təsir imkanları artır. Bu da təbiidir. Çünki 
Azərbaycan iqtisadiyyatı Cənubi Qafqaz iqtisadiyyatının 75 
faizini təşkil edir. Onu da qeyd etməliyəm ki, ümumi daxili 
məhsulun 80 faizi özəl sektorda formalaşır. O da öz növbəsində 
göstərir ki, Azərbaycanda liberal islahatlar uğurla aparılır. 
Regional əməkdaşlıq təşəbbüslərinin irəli sürülməsi nəticə-
sində regionda çox gözəl əməkdaşlıq iqlimi yaranmışdır. Ulu 
öndər Heydər Əliyevin neft strategiyası çərçivəsində irəli sür-
düyümüz təşəbbüslər gözəl nəticələrini verməkdədir. Azər-
baycan çox uğurlu enerji siyasəti aparır. Enerji təhlükəsizliyi 
məsələlərinə gəldikdə, son aylar daha çox Azərbaycanın adı 
çəkilir və bu da təbiidir. Biz bundan sonra da bu siyasətə sadiq 
qalacağıq. Azərbaycanın inkişafı təkcə iqtisadi addımlarla 
məhdudlaşmamalıdır, bütün istiqamətlərdə ən qabaqcıl texnolo-
giyalar, ən qabaqcıl təcrübə Azərbaycanda tətbiq olunmalı, 
insanların yaşayış səviyyəsi ildən-ilə artmalıdır. Buna nail 
olmaq üçün bütün imkanlar vardır. Bizim düşünülmüş strategi-
yamız vardır və taktiki addımlarımız da çox uğurludur. 
Azərbaycan nə xarici, nə daxili siyasətdə, nə də icra etdiyi proq-
ramlarda bir dəfə də olsun səhv etməmişdir. Nəticədə bu gün 
ölkəmizin dünyadakı hörməti xeyli artmışdır. 
Azərbaycan etibarlı tərəfdaş kimi tanınır, bizim sözümüzə 
inanırlar. Bizimlə əməkdaşlıq və dostluq etmək istəyən ölkə-
lərin sayı artmaqdadır. Müstəqillik ən böyük sərvətdir, ən böyük 
uğurumuzdur. Azərbaycan 20 ildir ki, müstəqil yaşayır, xalqı 
azaddır və öz taleyinin sahibidir, Azərbaycan xalqının iradəsi 
bizim üçün ən vacib amildir. Ölkə qarşısında duran sosial-
iqtisadi məsələlərin həlli əminəm ki, bundan sonra da uğurla 
icra ediləcəkdir. Çünki bunu deməyə əsas verən bizim təcrübə-
miz, artıq əldə edilmiş maliyyə potensialımız və iqtisadi imkan-
larımızdır. 
Ölkə qarşısında duran ən ağrılı problem Ermənistan–
Azərbaycan, Dağlıq Qarabağ münaqişəsidir. Əfsuslar olsun ki, 
 313 
uzun illər danışıqların aparılmasına baxmayaraq, bu məsələ 
həllini tapmır. Torpaqlarımız işğal altındadır, bütün beynəlxalq 
təşkilatlar Azərbaycanın ərazi bütövlüyünü müdafiə edir, 
dəstəkləyir. Birləşmiş Millətlər Təşkilatı, ATƏT, Avropa 
parlamenti, İslam Əməkdaşlıq Təşkilatı, Avropa Şurası, digər 
təşkilatlar müvafiq qərar və qətnamələr qəbul etmişdir ki, 
Azərbaycanın ərazi bütövlüyü orada müdafiə edilir və işğalçı 
qüvvələrin işğal edilmiş torpaqlardan çıxarılması da orada 
nəzərdə tutulur. Əfsuslar olsun ki, məsələ həllini tapmır. Bunun 
yeganə səbəbi Ermənistanın qeyri-konstruktiv mövqeyi və sülhə 
hazır olmamasıdır. Ancaq biz yaxşı bilirik ki, gec-tez 
Azərbaycan ərazi bütövlüyünü bərpa edəcəkdir. 
Biz istəyirik ki, bunu sülh yolu ilə və tezliklə həll edək. 
Ermənistan tərəfi də anlamalıdır ki, artıq Azərbaycanda yara-
dılmış potensial Ermənistanın potensialı ilə müqayisə edilə 
bilməz. Bizim iqtisadi imkanlarımız və iqtisadi potensialımız 
Ermənistandakından 10 dəfə artıqdır. Vaxt keçdikcə bu fərq 
daha da çoxalacaq, iki ölkə arasındakı uçurum daha da 
genişlənəcəkdir. Ona görə Ermənistanın marağında olmalıdır ki, 
bu məsələ tezliklə öz həllini tapsın. Çünki Azərbaycanla rəqabət 
aparmaq indi onların gücündə deyildir. Bizim təkcə hərbi 
xərclərimiz Ermənistanın bütün dövlət büdcəsindən 50 faiz 
artıqdır. Azərbaycan dünya miqyasında zəngin ölkələrin arasında 
olacaqdır. Artıq beynəlxalq təşkilatların reytinqlərində 
Azərbaycanın mövqeləri istənilən istiqamətdə çox yüksəkdir. 
İqtisadiyyatımızın rəqabətqabiliyyətliliyinə görə biz MDB 
məkanında birinci yerdəyik. İnformasiya-kommunikasiya 
texnologiyalarının tətbiqinə və hazırlığına görə biz MDB 
məkanında birinci yerdəyik. İnsan inkişafı indeksinə görə də ən 
böyük sıçrayışı Birləşmiş Millətlər Təşkilatının hesablamalarına 
görə Azərbaycan etmişdir. 
Biz çox yaxşı bilirik ki, 5 il, 10 il sonra Azərbaycanın 
potensialı nədən ibarət olacaqdır. Ona görə də Ermənistan–
Azərbaycan, Dağlıq Qarabağ münaqişəsinin tezliklə həll 
olunması həm Azərbaycanın, həm də Ermənistanın maraqlarına 
 314 
cavab verir. Beynəlxalq birlik də istəyir ki, bu münaqişəyə son 
qoyulsun. Son aylar ərzində bizi ruhlandıran vacib amillərdən 
biri də odur ki, bu məsələ ilə bağlı vasitəçilər və onların dövlət 
başçıları birmənalı şəkildə bildirirlər ki, status-kvo 
qəbuledilməzdir. Status-kvonun dəyişdirilməsi təbii ki, 
torpaqlarımızın işğal altından çıxmasını tələb edir. Ümid edirik 
ki, danışıqların nəticəsi olacaqdır. Azərbaycan danışıqlarda hər 
zaman konstruktivlik nümayiş etdirmişdir. Çalışacağıq ki, bütün 
imkanlardan istifadə edib tezliklə ərazi bütövlüyümüzü bərpa 
edək. 
Siz, dünyada yaşayan azərbaycanlılar yaxşı bilirsiniz ki, 
Dağlıq Qarabağ əzəli və tarixi Azərbaycan torpağıdır. Əsrlər 
boyu xalqımız o ərazilərdə yaşamışdır, yaratmışdır. Ermənilər o 
əraziyə qonaq kimi gəlmişlər. Biz onların Dağlıq Qarabağa 
gəlməyinin tarixçəsini də yaxşı bilirik. 1978-ci ildə ermənilər 
tərəfindən Dağlıq Qarabağda onların Dağlıq Qarabağa 
köçürülməsini əks etdirən abidə ucaldılmışdır. Müharibənin ilk 
illərində ermənilər o abidəni dağıtmışlar. Ancaq tarixi 
dəyişdirmək mümkün deyildir. 
Tarix dəyişməzdir. 1978-ci ildə Qarabağda məskunlaşma-
larının 150 illiyini qeyd edən ermənilər yaxşı bilirlər ki, onlar 
bu torpaqlara qonaq kimi gəlmişlər. Nəinki Dağlıq Qarabağ, 
bugünkü Ermənistan tarixi Azərbaycan torpaqlarında 
formalaşıbdır. İrəvan xanlığı, Zəngəzur mahalı bizim tarixi 
ərazimizdir. Xəritəyə baxsaq görərik ki, vaxtilə Zəngəzuru 
Azərbaycandan ayırıb Ermənistana vermək nəticəsində böyük 
türk dünyası coğrafi cəhətdən parçalandı. Zəngəzurun 
Ermənistana verilməsinin çox böyük mənfi mənası var idi. Biz 
indi iddia etmirik ki, bu torpaqlar Azərbaycana birləşsin. 
Halbuki hər bir azərbaycanlı, hər bir vətəndaş, hər bir uşaq öz 
tarixini bilməlidir. Bilməlidir ki, bu bölgələr tarixi Azərbaycan 
torpaqlarıdır. Tarix bəllidir. Bu bizim torpağımızdır, nəinki 
Dağlıq Qarabağ və digər bölgələr. Beynəlxalq hüquq normaları 
tam şəkildə bizim mövqemizi müdafiə edir. Minsk qrupunun 
həmsədr ölkələrinin dövlət başçılarının verdiyi bəyanatda da 
 315 
Helsinki Yekun Aktına istinad edilir. Helsinki Yekun Aktında 
açıq-aydın göstərilir ki, ərazi bütövlüyü prinsipləri xalqların öz 
müqəddəratını müəyyən etmək prinsipləri ilə ziddiyyət təşkil et-
məməlidir. Beləliklə, hüquqi cəhətdən də mövqemiz güclüdür. 
Siyasi proseslərə təsir imkanları baxımından da Azərbaycan 
daha əlverişli mövqedədir. Çünki həm coğrafi baxımdan, həm 
gördüyümüz işlər, infrastruktur, enerji siyasəti, bölgədə təhlükə-
sizlik tədbirlərinin gücləndirilməsi və Azərbaycanın rolu, 
əlbəttə ki, siyasi cəhətdən də çəkimizi daha da artırır. Mən 
şübhə etmirəm ki, bütün bu amillər, üstəgəl Azərbaycan 
Ordusunun güclənməsi nəticəsində biz Dağlıq Qarabağ 
münaqişəsini həll edə biləcəyik. Azərbaycanın ərazi bütövlüyü 
bərpa edilməlidir və bərpa ediləcəkdir. 
Əziz dostlar, əziz həmvətənlər, bir daha sizi Azərbaycanda 
səmimiyyətlə salamlayıram. Əminəm ki, Vətənə gəlmək sizin 
üçün çox xoşdur. Bakının müasir görkəmi də əminəm ki, sizə 
çox xoş təəssürat bağışlayır. Bakı dünyanın ən gözəl 
şəhərlərindən biridir. Bakı bizim paytaxtımızdır, sevimli 
şəhərimizdir. Şəhərimizin gələcək inkişaf planları da vardır. 
Əminəm ki, hər dəfə Bakıya gələndə siz şəhərimizin yeni, gözəl 
guşələri ilə tanış olacaqsınız. Bu fürsətdən istifadə edərək 
istərdim ki, Azərbaycan diaspor təşkilatlarının fəaliyyəti ilə 
bağlı fikirlərimi sizinlə bölüşüm. 
Çox şadam ki, dünyada fəaliyyət göstərən Azərbaycan diaspor 
təşkilatları artıq tam formalaşıb. Birinci qurultaydan keçən dövrdə, 
yəni 10 il ərzində böyük işlər görülübdür, təşkilatların sayı artıbdır. 
5 il əvvəl 336 diaspor təşkilatımız var idisə, hazırda onların sayı 
416-ya çatıbdır. Bu çox vacibdir. Ancaq kəmiyyət bu məsələ ilə 
əlaqədar bəlkə də həlledici rol oynamır. Çox şadam ki, diaspor 
təşkilatlarımız keyfiyyət baxımından da güclənir, onların fəaliyyəti 
daha da məqsədyönlüdür, daha da təsirlidir. Müxtəlif ölkələrdə 
bizim diaspor təşkilatları tərəfindən keçirilmiş aksiyalar onu 
göstərir ki, istənilən yerdə təşkilatlarımız öz fikrini, öz etirazını, 
yaxud da ki, öz dəstəyini göstərə bilər. Təşkilatlar arasında 
koordinasiya işlərinin aparılması onların fəaliyyətini daha da 
 316 
gücləndirir. Diaspor təşkilatlarımız fəaliyyət göstərdikləri 
ölkələrdə bütün Azərbaycan icmasını birləşdirməlidir. İdeal variant 
ondan ibarət ola bilər ki, hər bir azərbaycanlı diaspor təşkilatlarına 
üzv olsun, onların tədbirlərində iştirak etsin, öz dəstəyini versin, öz 
köməyini göstərsin və diaspor təşkilatları tərəfindən də lazım 
olanda kömək görsün. Bunu etmək üçün bu təşkilatlar daha da 
güclü olmalıdır. Mən hesab edirəm ki, ən vacib amillərdən biri 
diaspor təşkilatlarının birliyidir. Bəzi hallarda bir ölkədə bir neçə 
diaspor təşkilatı fəaliyyət göstərir, böyük ölkələrdə, əlbəttə ki, 
onların sayı onlarladır. Əksər hallarda cəmiyyətlər arasında 
əlaqələr sağlamdır. Ancaq elə hallar var ki, orada müəyyən 
ziddiyyətlər, müəyyən problemlər, anlaşılmazlıqlar ortaya çıxır. 
Çox xahiş edirəm ki, əgər belə bir hal varsa, buna son qoyulsun. 
Çünki biz ölkə daxilində də, xaricdə də bir yerdə olmalıyıq. Birlik 
bizi gücləndirir. Birlik olmasa, güclü ola bilmərik. Bu aksiomadır. 
Ona görə də diaspor təşkilatlarının fəaliyyətinin inkişafı üçün biz 
birliyi tam şəkildə təmin etməliyik. Azərbaycanın dünyadakı daimi 
və diplomatik nümayəndəliklərinin sayı da artmaqdadır. Keçən 
qurultay zamanı bizim 46 səfirliyimiz və konsulluğumuz var idi. 
Hazırda onların sayı 65-ə çatmışdır. Yaxın zamanlarda 8 ölkədə 
yeni səfirlik və konsulluğun açılışı nəzərdə tutulur. Bu, ilk növbədə 
Azərbaycan dövlətinin qüdrətini göstərir. Hazırda 65-dir və 73-ə 
çatanda, əlbəttə ki, dünya miqyasında elə vacib ölkə qalmayacaq 
ki, orada səfirliyimiz olmasın. Səfirliklərlə diaspor təşkilatları 
arasındakı əməkdaşlıq daha da güclü, daha da məqsədyönlü 
olmalıdır.  
Mən çox dərinə getmək istəməzdim, amma bəzi hallarda 
səfirliklərlə diaspor təşkilatları arasında olan ziddiyyətlər məni 
çox incidir. Biz buna yol verməməliyik. Səfirlik Azərbaycan 
dövlətinin bir parçasıdır, rəsmi nümayəndəliyidir, Azərbaycan 
dövlətinin xarici ölkələrdə simvoludur. Elə etməliyik ki, 
səfirliklərlə diaspor təşkilatları arasında daim mehriban 
münasibətlər olsun. Əgər hər hansı bir problem, anlaşılmazlıq, 
yaxud da ki, narazılıq varsa, dərhal öz həllini tapmalıdır. Hər 
kəs öz küncünə çəkilməməlidir ki, biz sonra müdaxilə edək və 
 317 
vəziyyəti normallaşdırmağa çalışaq. Onlar özləri bir-birinə 
hörmətlə yanaşmalıdırlar, bir-birinin fəaliyyətini 
dəstəkləməlidirlər, çünki bizim bir Vətənimiz var –  
Azərbaycan. Hər bir Azərbaycan vətəndaşı çalışmalıdır ki, onun 
dövləti haqqında müsbət imic formalaşsın, xalqı haqqında 
reallığı əks etdirən bir təəssürat yaransın. Əgər xarici ölkə 
vətəndaşları görsələr ki, azərbaycanlılar xaricdə bir-biri ilə yola 
getmirlər, yaxud da ki, bir-birinin əleyhinə iş aparırlar, onlarda 
ölkə haqqında, xalqımız haqqında düzgün olmayan təəssürat 
yarana bilər. Sizdən xahiş edirəm ki,  bu vaxta qədər kimin 
səhvindən nə olubsa olub, onu gərək qoyaq kənara, o səhifəni 
bağlayaq. Bundan sonra diaspor təşkilatları və səfirliklər bir 
komanda şəklində, bir yumruq kimi işləməlidirlər.  
Biz səfirliklərlə diaspor təşkilatları arasında çox gözəl 
əməkdaşlıq edirik. Lakin elə hallar da var və əminəm ki, bu 
qurultaydan sonra bu məsələlər də yoluna qoyulacaqdır. 
Diaspor təşkilatlarının fəaliyyəti erməni lobbisinin Azər-
baycan əleyhinə apardığı çirkin kampaniyaya qarşı tutarlı bir 
cavab olmalıdır. Sirr deyil ki, müstəqilliyimizin ilk illərində 
bizim nə böyük maliyyə imkanlarımız var idi, nə də xaricdə 
yaşayan azərbaycanlılar da o vaxt hələ təşkilatlanmamışdılar. 
Ancaq hazırda bütün ölkələrdə diaspor təşkilatlarımız erməni 
təbliğatına qarşı Azərbaycan reallıqlarını ortaya qoyurlar. Mən 
bu hərəkətləri, bu siyasəti alqışlayıram və bizim diaspor 
təşkilatlarının üzvlərinə bu fədakar və çox gözəl missiyaya görə 
minnətdarlığımı bildirmək istəyirəm. Biz çalışmalıyıq ki, 
Azərbaycan haqqında reallıqları bütün dünyaya bildirək. Bizə 
qarşı dünyada erməni lobbisi fəaliyyət göstərir, mübarizə aparır. 
Onların təsir dairəsində olan bəzi siyasətçilər, bəzi ictimai 
qurumlar Azərbaycana qarşı ləkələmə kampaniyası aparırlar. 
Azərbaycan reallıqlarını təhrif etmək üçün uydurmalar, düzgün 
olmayan faktlar yayırlar, yalanlar, böhtanlar yağdırırlar. 
Azərbaycan dövləti özünü qoruyur və qoruyacaqdır. Çox 
şadam ki, diaspor təşkilatlarımız da nəinki erməni lobbi 
təşkilatlarına tutarlı cavab verir, eyni zamanda, Ermənistana qarşı 
 318 
çox ciddi və real faktlar əsasında qurulmuş təbliğat işləri aparırlar. 
Mən xaricdə çalışan səfirlərimizlə görüşlərdə həmişə demişəm və 
bu gün də demək istəyirəm ki, bizim diplomatiyamız hücum 
diplomatiyası olmalı, özünümüdafiə xarakteri daşımamalıdır. 
Hücum diplomatiyamız nəticə verir. Xüsusilə nəzərə alsaq ki, 
Ermənistan–Azərbaycan münaqişəsində haqlı tərəf və zərər çəkən 
tərəf bizik, əlbəttə, arqumentlərimiz daha da ciddidir və daha da 
tutarlıdır. Hesab edirəm ki, növbəti dövrdə də erməni lobbisinə 
qarşı bütün dünyada mübarizəmizi davam etdirməliyik, onların 
yalanlarını ifşa etməliyik, Azərbaycan həqiqətlərini təbliğ 
etməliyik və Azərbaycan reallıqlarını olduğu kimi təqdim et-
məliyik. Müxtəlif konfranslar, simpoziumlar, «dəyirmi masa»lar 
keçirilir. Mən bunu alqışlayıram. Qəzetlər buraxılır, qəzetlərin sayı 
daha da çox olmalıdır və mütəmadi qaydada xaricdə Azərbaycan 
dilində qəzetlər buraxılmalıdır. O ölkələrin dillərində qəzetlər, 
jurnallar buraxılmalı, təbliğat xarakterli materiallar nümayiş etdiril-
məlidir. Biz indi internet dövründə yaşayırıq və Azərbaycanda 
internet azaddır. Bu da çox vacib bir məsələdir. Azərbaycanda 
internet istifadəçilərinin sayı 50 faizə çatmışdır. Bəzi hallarda yenə 
də erməni təbliğatı nəticəsində, yaxud da ki, erməni lobbisinin 
təsiri altında olan bəzi riyakar siyasətçilər tərəfindən Azərbaycanda 
guya mətbuat azadlığının olmaması haqqında fikirlər eşidirik. 
Necə ola bilər ki, azad internet olan ölkədə, internet 
istifadəçilərinin sayı 50 faiz olduğu təqdirdə, bütün azad mətbuat 
mövcud olduğu təqdirdə bizə desinlər ki, burada mətbuat azad 
deyil?! Azərbaycanın bugünkü reallıqlarını, siyasətini əks etdirən 
çoxsaylı saytlar yaradılmalıdır, dövlət qurumları bu işlərdə də öz 
köməyini göstərməlidir.  
Soydaşlarımız – azərbaycanlılar yaşadıqları ölkələrdə dövlət, 
hökumət qurumlarında təmsil olunmalıdırlar.  Qanunvericilik 
orqanlarında təmsil olunmalıdırlar. Bunu etmək üçün azərbay-
canlılar arasında qarşılıqlı dəstək və birlik daha da güclü olmalıdır. 
Ümid edirəm ki, biz növbəti qurultaya qədər artıq bu barədə də 
yaxşı xəbərlər eşidəcəyik. Bu həm orada yaşayan azərbaycanlılar 
üçün bir dəstək olacaq, dayaq olacaq, həm ölkəmiz üçün. Çünki 
 319 
xaricdə azərbaycanlılar nə qədər güclü olsa, dövlətimizin maraqları 
da o qədər yaxşı müdafiə olunacaqdır. Azərbaycan nə qədər güclü 
olsa, soydaşlarımız özlərini o qədər də əmin, rahat hiss edəcəklər.  
Xaricdə yaşayan soydaşlarımızın müəyyən hissəsi kom-
mersiya strukturlarında işləyir. Daha çox bizneslə məşğul 
olurlar. Onların kifayət qədər möhkəm iqtisadi dayaqları vardır. 
Biz bunu alqışlayırıq. İstəyirik ki, hər bir azərbaycanlı yaşadığı 
yerdən asılı olmayaraq, yaxşı yaşasın, zəngin olsun, imkanları 
geniş olsun. Mən çox şadam ki, xaricdə yaşayan 
soydaşlarımızın mütləq əksəriyyəti yaxşı yaşayır. Xarici 
ölkələrə işləmək üçün gedən, yaxud da ki, uzun illər orada 
yaşayan soydaşlarımız aşağı səviyyəli işlərdə işləmirlər. Onlar 
ya biznes strukturlarında, ya da ali məktəblərdə elmlə məşğul 
olurlar. Biznes strukturları da kifayət qədər möhkəmdir. Bizim 
onlardan yeganə arzumuz ondan ibarətdir ki, ətrafda olan 
soydaşlara da kömək göstərsinlər.  
Azərbaycanın müvafiq dövlət strukturlarına, dövlət 
şirkətlərinə göstəriş verilmişdir və özəl şirkətlərə tövsiyə 
edilmişdir ki, çalışdıqları ölkələrdə azərbaycanlıları daha da çox 
işlərə cəlb etsinlər. Bu proses başlanmışdır. Hesab edirəm ki, 
şirkətlərimiz xaricdə güclənən zaman orada yaşayan 
azərbaycanlılar bu işlərə daha da çox cəlb ediləcəklər. Burada 
söhbət təkcə azərbaycanlıları işə götürüb hansısa vəzifə 
verməkdən getmir. Xaricdə fəaliyyət göstərən şirkətlər 
Azərbaycan şirkətləri, dövlət şirkətləri tərəfindən icra edilən 
layihələrdə iştirak etməlidirlər. Podratçı, müqaviləçi kimi iştirak 
etməlidirlər. Onlar daha da çox pul qazanmalıdırlar. 
Biz indi xaricdə Azərbaycan mədəniyyət evlərinin yaradıl-
masına başlamışıq. Bu yeni təşəbbüsdür. Aparıcı ölkələrin 
mərkəzi şəhərlərində Azərbaycan dövləti mülkiyyət almaq 
niyyətindədir. Orada həm Azərbaycan mədəniyyət evlərinin 
fəaliyyəti təşkil edilməlidir, eyni zamanda, Azərbaycan ticarət 
evləri də yaradılmalıdır. Göstəriş verilmişdir ki, paytaxt 
şəhərlərinin mərkəzi yerlərində, mərkəzi küçələrində 
Azərbaycan mərkəzləri yaradılmalıdır. Orada Azərbaycan 
 320 
məhsulları təqdim edilməlidir, satılmalıdır, digər təbliğat 
xarakterli materiallar yayılmalıdır. Yəni, bu bizim planlarımızda 
var və bu ildən başlayaraq artıq bu proses icra edilməyə 
başlanmışdır. 
Diaspor təşkilatlarının imkanları da bu işlərdə öz rolunu 
oynamalıdır. Bu məsələ ilə bağlı Xarici İşlər Nazirliyinə, 
İqtisadi İnkişaf Nazirliyinə göstərişlər verilmişdir. Hesab 
edirəm ki, Diasporla İş üzrə Dövlət Komitəsi də bu işlərə 
qoşulmalıdır ki, biz bu işi maksimum səmərə və xaricdə 
yaşayan azərbaycanlıların maraqlarını təmin etmək şərti ilə həll 
edək. Bunun da həm orada yaşayan azərbaycanlılar, həm də 
bizim üçün böyük faydası olacaqdır. 
Əziz dostlar, mənim sizə deyiləsi sözlərim çoxdur. Ancaq 
vaxt keçir. Mən bir daha demək istəyirəm ki, xaricdə yaşayan 
azərbaycanlıların III qurultayı çox əlamətdar hadisədir. Yenə də 
biz bir yerə yığışdıq, həm Azərbaycan xalqına, həm bütün 
dünyaya göstərdik ki, biz bir yerdəyik. Biz böyük bir xalqıq. Bu 
gün güclənən Azərbaycan bizim qürur mənbəyimizdir. 
Mən əminəm ki, siz də Azərbaycanda gedən proseslərə 
yaxından bələd olan adamlar kimi, haqlı olaraq qürur hissi 
keçirirsiniz. Azərbaycan müstəqil ölkə kimi, 20 il ərzində böyük 
yol keçmişdir – tam şəkildə azad, müstəqil, gözəl iqtisadi 
imkanlarla. Azərbaycanda insanlar təhlükəsiz şəraitdə 
yaşayırlar. Əmniyyət, təhlükəsizlik, ictimai-siyasi asayiş 
qorunur, bütün azadlıqlar vardır. Siyasi və iqtisadi aləmdə heç 
bir məhdudiyyət yoxdur. Regionda mövqelərimiz kifayət qədər 
möhkəmdir və tam əminəm ki, getdikcə bizim təsir 
imkanlarımız daha da artacaqdır. Bizim xaricdə yaşayan böyük 
azərbaycanlı ailələrimiz vardır. Onlar öz doğma Vətəninə bağlı 
olan adamlardır. Biz hamımız harada yaşamağımızdan asılı 
olmayaraq, öz Vətənimizə bağlıyıq. Bura hamımızın vətənidir. 
Müstəqil Azərbaycan bütün azərbaycanlıların vətənidir. Bizim 
bir vətənimiz var – Azərbaycan! Bizim bir dilimiz var – Azər-
baycan dili! Bizim ümumxalq ideologiyamız var – azərbay-
cançılıq məfkurəsi! Mən arzu edirəm ki, dünyada yaşayan bütün 
 321 
azərbaycanlılar həmişə bir yerdə olsunlar. Həmişə bilsinlər ki, 
onların arxasında güclü Azərbaycan dövləti dayanır və onlar hər 
zaman Azərbaycan dövlətinə arxalana bilərlər. 
Çıxışımı ulu öndər Heydər Əliyevin unudulmaz sözləri ilə 
yekunlaşdırmaq istəyirəm: «Biz hamımız fəxr edirik ki,  azər-
baycanlıyıq»! 
 
 
 
 
 
 
 
 
 322 
 
 
 
MOLDOVA RESPUBLİKASI QAQAUZ YERİNİN 
BAŞQANI  MİXAİL FORMUZAL İLƏ GÖRÜŞ 
 
Prezident sarayı  
 
5 iyul 2011-ci il 
 
Azərbaycan Respublikasının Prezidenti İlham Əliyev 
iyulun 5-də Moldova Respublikası Qaqauz Yerinin Başqanı 
Mixail Formuzalı qəbul etmişdir. 
Moldova Respublikası Qaqauz Yerinin Başqanı Mixail For-
muzalın Dünya azərbaycanlılarının III qurultayında işti-
rakından məmnunluğunu bildirən dövlətimizin başçısı bunu 
Azərbaycan ilə Moldova arasında münasibətlərin göstəricisi 
kimi qiymətləndirdi. 
Dünya azərbaycanlılarının III qurultayında iştirakını Azər-
baycan ilə Moldova arasında münasibətlərin daha da möh-
kəmləndirilməsi istiqamətində atılan növbəti addım kimi 
dəyərləndirən Mixail Formuzal rəhbərlik etdiyi qurumun Azər-
baycan diasporunun nümayəndələri və ölkəmizin Moldovadakı 
səfirliyi ilə sıx əlaqələr qurduğunu dedi. Mixail Formuzal 
münasibətlərimizin inkişafında Azərbaycan xalqının ümummilli 
lideri Heydər Əliyevin xidmətlərini xüsusi qeyd etdi. 
Dövlətimizin başçısı Moldovaya ilk səfəri zamanı Azər-
baycan xalqının mütəfəkkir şairi Nizami Gəncəvinin abidəsinin 
açıldığını xatırladaraq, ölkələrimiz arasında sıx əlaqələrin 
yaradılmasının önəmini qeyd etdi. Prezident İlham Əliyev 
Qaqauzda xalqımızın ümummilli lideri Heydər Əliyevin 
abidəsinin açılmasını xalqlarımız arasında dostluq, qardaşlıq 
münasibətlərinin təzahürü kimi qiymətləndirdi. 
 
 
 323 
 
 
 
 
LİTVANIN BAŞ NAZİRİ ANDRİUS KUBİLİUS İLƏ 
GÖRÜŞ  
 
Prezident sarayı  
 
5 iyul 2011-ci il 
 
Azərbaycan Respublikasının Prezidenti İlham Əliyev 
iyulun 5-də Litva Respublikasının Baş naziri Andrius Kubiliusu 
qəbul etmişdir. 
Görüşdə Azərbaycan ilə Litva arasında ikitərəfli müna-
sibətlərin bütün sahələrdə inkişafından məmnunluq ifadə edildi, 
əlaqələrimizin genişlənməsində yüksək səviyyəli qarşılıqlı 
səfərlərin önəmi qeyd olundu, əməkdaşlığımızın daha da 
möhkəmləndirilməsi üçün yaxşı potensialın olduğu vurğulandı. 
 
 
 
 
 324 
 
 
 
NATO BAŞ KATİBİNİN QAFQAZ VƏ MƏRKƏZİ 
ASİYA ÜZRƏ XÜSUSİ NÜMAYƏNDƏSİ CEYMS 
APPATURAY İLƏ GÖRÜŞ 
 
Prezident sarayı   
 
5 iyul 2011-ci il 
 
Azərbaycan Respublikasının Prezidenti İlham Əliyev 
iyulun 5-də NATO Baş katibinin Qafqaz və Mərkəzi Asiya üzrə 
xüsusi nümayəndəsi Ceyms Appaturayı qəbul etmişdir. 
Görüşdə Azərbaycan ilə NATO arasında əməkdaşlığın 
uğurla inkişaf etdiyi vurğulandı, əlaqələrimizin hazırkı vəziyyəti 
və perspektivləri ətrafında fikir mübadiləsi aparıldı. 
 
 
 325 
 
 
 
BİRLƏŞMİŞ MİLLƏTLƏR TƏŞKİLATINA  
ÜZV OLAN BİR SIRA DÖVLƏTLƏRİN BU 
TƏŞKİLATDAKI DAİMİ NÜMAYƏNDƏLƏRİ  
İLƏ GÖRÜŞ 
 
Prezident sarayı 
 
6 iyul 2011-ci il 
 
Azərbaycan Respublikasının Prezidenti İlham Əliyev iyulun 
6-da Birləşmiş Millətlər Təşkilatına üzv olan bir sıra dövlətlərin bu 
təşkilatdakı daimi nümayəndələrini qəbul etmişdir. 
Prezident İlham Əliyev bu səfərin nümayəndə heyətinin üzvləri 
üçün ölkəmizi daha yaxından tanımaq və ikitərəfli əlaqələrin 
genişlənməsinə kömək göstərmək baxımından əhəmiyyətindən 
danışdı. Dövlətimizin başçısı bildirdi ki, Azərbaycanın BMT-də 
təmsil olunan ölkələrlə yaxşı əlaqələri vardır. Qonaqların təmsil 
etdikləri ölkələrlə Azərbaycanın siyasi əlaqələrinin yaxşı səviyyədə 
olduğunu vurğulayan prezident İlham Əliyev həmin ölkələrlə 
gələcəkdə iqtisadi əlaqələrin genişləndirilməsinin önəmini qeyd 
etdi. Dövlətimizin başçısı Azərbaycanın hazırda sürətlə inkişaf 
edən ölkə olduğunu və qarşılıqlı sərmayələrin qoyuluşunun müsbət 
nəticə verə biləcəyini vurğuladı və dedi ki, Azərbaycanın güclü 
iqtisadi potensialı mövcuddur, müxtəlif qitələrdə nəhəng sərmayə 
qoymaq imkanları var və nümayəndə heyətinin səfəri zamanı bu 
imkanların nəzərdən keçirilməsi mümkündür. Prezident İlham 
Əliyev Azərbaycanın bölgələrindən birinə də səfər etmələrinin 
nümayəndə heyətində ölkəmiz haqqında yaxşı təəssürat yaratmağa 
kömək edəcəyinə əminliyini ifadə etdi. 
Nümayəndə heyəti adından danışan Qambiyanın BMT ya-
nında daimi nümayəndəsi xanım Süzan Vaffa-Oqu bildirdi ki, 
ölkəmizə səfərlərindən məmnundurlar. Qəbula görə prezident 
 326 
İlham Əliyevə təşəkkür edən qonaq Azərbaycanın BMT-dəki 
daimi nümayəndəliyinin fəaliyyətini də yüksək qiymətləndirdi. 
«Azərbaycan haqqında kənardan məlumat almaq mümkündür. 
Lakin səfər zamanı Azərbaycan haqqında birbaşa daha dolğun 
məlumat əldə edə biləcəyik» – deyən BMT təmsilçisi səfərlərinin 
müxtəlif sahələrdə əməkdaşlıq imkanlarını nəzərdən keçirmək 
baxımından mühüm əhəmiyyət kəsb etdiyini bildirdi. 
Prezident İlham Əliyev bildirdi ki, ikitərəfli əlaqələrin 
qurulması barədə fikir mübadiləsi aparılmalıdır. «Bunun üçün 
bizim siyasi əlaqələrimiz var» – deyən dövlətimizin başçısı vurğu-
ladı ki, ikitərəfli əlaqələr iqtisadi sahədə də genişlənməlidir. 
Azərbaycanın bu sahədə çox işlər görə biləcəyini diqqətə çatdıran 
dövlətimizin başçısı bildirdi ki, ölkəmiz daim sərmayə qoymaq 
imkanlarından daha səmərəli istifadə etmək axtarışındadır. 
Prezident İlham Əliyev əlaqələrin beynəlxalq formatda genişlən-
dirilməsi zərurətindən də danışdı. Dövlətimizin başçısı nümayəndə 
heyətinin üzvlərinə Ermənistan–Azərbaycan, Dağlıq Qarabağ 
münaqişəsi barədə də məlumat verdi. Qeyd etdi ki, erməni işğalçı-
larının Azərbaycan torpaqlarından qeyd-şərtsiz çıxmaları barədə 
BMT Təhlükəsizlik Şurası, Baş Məclisi və digər beynəlxalq 
təşkilatların qətnamə və qərarları vardır. Bu sənədlərin kağız 
üzərində qalmasından təəssüf hissi keçirdiyini deyən prezident 
İlham Əliyev qeyd etdi ki, birgə çalışaraq elə bir mexanizm yara-
dılmalıdır ki, bu cür qərarlar icra edilsin. Azərbaycanın açıq 
ölkə olduğunu deyən prezident İlham Əliyev BMT-dəki 
nümayəndəliyimizin xalqlar və ölkələr arasında əlaqələrin daha 
yaxşı qurulması üçün fəal iş gördüyünü söylədi. 
Azərbaycan prezidenti nümayəndə heyətinin üzvlərinə təmsil 
etdikləri ölkələrin dövlət və hökumət başçılarına salamlarını 
çatdırmağı xahiş etdi və onları münasib bildikləri vaxtda 
Azərbaycana səfərə dəvət etdi. 
 
 
 
 
 327 
 
 
BELÇİKA KRALI ƏLAHƏZRƏT II ALBERTƏ 
 
Əlahəzrət! 
Ölkənizin milli bayramı – Kralın andiçmə günü müna-
sibətilə Sizə və Sizin simanızda bütün xalqınıza ən səmimi 
təbriklərimizi yetirirəm. 
Əminəm ki, Azərbaycan ilə Belçika arasındakı münasi-
bətlərin, dostluq və əməkdaşlıq əlaqələrimizin inkişafı və 
möhkəmləndirilməsi yolunda bundan sonra da birgə səylər 
göstərəcəyik. 
Bu əlamətdar gündə Sizə möhkəm cansağlığı, işlərinizdə 
uğurlar, dost Belçika xalqına sülh və rifah arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 7 iyul 2011-ci il 
 
 
 
 328 
 
 
 
MİSİR ƏRƏB RESPUBLİKASI SİLAHLI 
QÜVVƏLƏRİ ALİ ŞURASININ SƏDRİ 
FELDMARŞAL MƏHƏMMƏD HÜSEYN 
TANTAVİYƏ 
 
Hörmətli cənab Tantavi! 
Misir Ərəb Respublikasının milli bayramı – İnqilab günü 
münasibətilə Sizi və bütün xalqınızı ürəkdən təbrik edirəm. 
Ümidvaram ki, Azərbaycan ilə Misir arasındakı ənənəvi 
dostluq və əməkdaşlıq münasibətləri xalqlarımızın mənafelərinə 
uyğun olaraq daim inkişaf edəcək və genişlənəcəkdir. 
Bu əlamətdar gündə Sizə ən xoş arzularımı yetirir, dost 
Misir xalqına sülh və firavanlıq diləyirəm. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 7 iyul 2011-ci il 
 
 
 
 
 
 
 
 
 
 
 329 
 
 
 
MALDİV RESPUBLİKASININ PREZİDENTİ  
ZATİ-ALİLƏRİ  
CƏNAB MƏHƏMMƏD NAŞİDƏ 
 
Hörmətli cənab Prezident! 
Ölkənizin milli bayramı – Müstəqillik günü münasibətilə 
Sizi və xalqınızı Azərbaycan xalqı adından və öz adımdan 
səmimi-qəlbdən təbrik edirəm. 
Ümidvaram ki, Azərbaycan–Maldiv münasibətlərinin 
inkişafı daim xalqlarımızın mənafelərinə xidmət edəcəkdir. 
Bu xoş gündə Sizə möhkəm cansağlığı, işlərinizdə uğurlar, 
dost Maldiv xalqına əmin-amanlıq və tərəqqi arzulayıram. 
 
Hörmətlə, 
İLHAM ƏLİYEV 
Azərbaycan Respublikasının Prezidenti 
 
Bakı, 7 iyul 2011-ci il 
 
 
 
 
 
 330 
 
 
 
SUMQAYIT ŞƏHƏRİNƏ SƏFƏR 
 
7 iyul  2011-ci il 
 
İyulun 7-də Azərbaycan Respublikasının Prezidenti İlham 
Əliyev Sumqayıt şəhərinə gəlmişdir. 
Dövlətimizin başçısı xalqımızın ümummilli lideri Heydər 
Əliyevin Sumqayıt şəhərinin mərkəzində ucaldılmış abidəsini 
ziyarət edərək önünə gül dəstəsi qoydu. 
Prezident İlham Əliyevə məlumat verildi ki, ölkəmizin ən iri 
sənaye mərkəzlərindən biri olan Sumqayıt şəhərinin sosial-
iqtisadi inkişafı istiqamətində son illər mühüm tədbirlər həyata 
keçirilir. 2011-ci ilin ilk altı ayında Sumqayıtda 1000-dən artıq 
yeni daimi iş yeri açılmışdır. 2003–2010-cu illərdə şəhərdə yeni 
təhsil, səhiyyə və mədəniyyət obyektləri tikilib istifadəyə ve-
rilmiş və bu proses davam edir. Hazırda Sumqayıt şəhərinin 
abadlaşdırılması istiqamətində mühüm işlər görülür. 
 
 
Nəsimi adına dənizkənarı mədəniyyət və istirahət 
parkında görülmüş yenidənqurma və abadlıq işlərinin 
gedişi ilə tanışlıq 
 
Azərbaycan prezidenti İlham Əliyev iyulun 7-də Nəsimi 
adına Sumqayıt şəhər dənizkənarı mədəniyyət və istirahət 
parkında görülmüş əsaslı yenidənqurma və abadlıq işlərinin 
gedişi ilə tanış olmuşdur. 
Şəhər ictimaiyyətinin nümayəndələri dövlətimizin başçısını 
hərarətlə qarşıladılar. 
Prezident İlham Əliyevə məlumat verildi ki, bünövrəsi 1956–
1960-cı illərdə qoyulmuş park 1967-ci ildə Azərbaycan SSR 
Mədəniyyət Nazirliyinin qərarına əsasən, Mədəniyyət və 
 331 
istirahət parkı kimi fəaliyyətə başlamışdır. 23 hektar də-
nizkənarı sahəni əhatə edən parkın ərazisində küləyə və qu-
raqlığa davamlı 39 növ ağac əkilmişdir. 1978-ci ildə parka dahi 
Azərbaycan şairi İmadəddin Nəsiminin adı verilmiş, 2003-cü 
ildə isə burada onun heykəli qoyulmuşdur. 
Bildirildi ki, Sumqayıtın əsas magistral yolu olan Səməd 
Vurğun küçəsindən başlayaraq Xəzər dənizinin sahilinədək 
ərazini əhatə edən parkın ümumi sahəsi hazırda 80 hektardır. 
Nazirlər Kabinetinin qərarına əsasən, 2001-ci ildən Nəsimi 
adına Sumqayıt dənizkənarı mədəniyyət və istirahət parkı ölkə 
əhəmiyyətli tarix və mədəniyyət abidələri siyahısına daxil 
edilmişdir. Prezident İlham Əliyevin təşəbbüsü və tapşırığı ilə 
parkın ən müasir tələblərə cavab verən yeni möhtəşəm layihəsi 
hazırlanır. 
Parkın gələcək görüntülərini əks etdirən stendlərə baxan 
dövlətimizin başçısına məlumat verildi ki, yenidənqurmadan 
sonra ərazi şəhər əhalisinin və qonaqların ən sevimli istirahət 
mərkəzinə çevriləcəkdir. 
Prezident İlham Əliyev parkın ətrafındakı yaşayış bina-
larının fasadlarının, damlarının yenilənməsi və şəhərin müasir 
görkəminə uyğunlaşdırılması, parka yaxın küçə və məhəllələrin 
abadlaşdırılması ilə bağlı tövsiyələrini verdi. 
 
 
 
 
 
 
 
 
 
 332 
 
 
 
SUMQAYIT ŞƏHƏR İCTİMAİYYƏTİNİN     
NÜMAYƏNDƏLƏRİ İLƏ GÖRÜŞ  
 
7 iyul  2011-ci il 
 
     Sizi salamlayıram. Sumqayıt şəhərinin inkişafı ilə bağlı 
əlavə təkliflər vardır. Bu təkliflər nəzərdən keçirilir. Mən 
göstəriş vermişəm ki, Sumqayıtın abadlaşması ilə bağlı çox 
müasir bir layihə hazırlansın. Layihənin bir hissəsi burada 
göstərilir. Siz də yəqin ki, bu layihə ilə tanışsınız. Əminəm ki, 
yaxın zamanlarda Sumqayıtın bir neçə istiqamətində çox gözəl, 
müasir infrastruktur layihələri icra ediləcəkdir. 
Həm binaların xarici görünüşü gözəlləşəcək, həm də 
daxilində təmir işləri aparılacaqdır. Sumqayıtda bulvarın 
tikintisi təşəbbüsünü də mən bir müddət əvvəl irəli sürmüşəm. 
Hazırda bulvarın görüntülərini biz bu stendlərdən görə bilərik. 
Sumqayıt şəhərində Bakı bulvarının standartlarına uyğun bulvar 
olmalıdır. Bakı bulvarı indi dünyanın ən gözəl bulvarlarından 
biridir, bəlkə də birincisidir. Sumqayıtın da bu dənizkənarı 
sahəsindən biz gərək səmərəli şəkildə istifadə edək. Bulvarın 
tikintisi başlayır. Birinci mərhələdə onun uzunluğu, hesab 
edirəm ki, bir kilometr olacaqdır. Sonra ən azı 2-3 kilometr 
artıracağıq. Sumqayıtda gözəl bulvar tikilməlidir, çimərliklər 
yaradılmalıdır.  
Bildiyiniz kimi, Bakıdan Sumqayıta gələn yeni yolun 
çəkilişi də aparılır. Aeroport–Mərdəkan–Bilgəh istiqamətindən 
Sumqayıta qədər yeni yol çəkiləcəkdir. Bu yol da şəhərin 
inkişafına çox müsbət təsir göstərəcəkdir. Bu yol bulvarın 
yanından keçəcəkdir ki, həm gediş-gəliş rahat olsun, həm də yol 
infrastrukturu genişlənsin və müasirləşsin. Geniş abadlıq işləri 
görüləcəkdir. Sumqayıt Bakıya çox yaxındır. Sumqayıtlıların 
bəziləri Bakıda, Bakıda yaşayanların bəziləri Sumqayıtda 
 333 
işləyirlər. Çünki ölkəmizdə inkişaf o qədər sürətlə gedir və bu 
yolboyu tikintilər, yeni binalar, sənaye müəssisələri ona gətirib 
çıxaracaq ki, Bakıda yaşayanlar da gəlib Sumqayıtda işləyəcəklər. 
Ona görə Sumqayıt paytaxt standartlarına tam şəkildə uyğun-
laşdırılmalıdır. Mənim məqsədim bundan ibarətdir və bunu etmək 
üçün artıq biz konkret layihələrə başlamışıq. Prezidentin ehtiyat 
fondundan vəsait ayrıldı. Ondan sonra dövlət büdcəsində 
dürüstləşmə zamanı əlavə vəsaitin ayrılması nəzərdə tutulmuşdur. 
İlin sonuna qədər işlər sürətlə getsə, əlavə vəsait də ayrılacaqdır. 
Elektrik enerjisi, qaz, su ilə təchizat xeyli dərəcədə yaxşılaş-
dırılmışdır. Demək olar ki, bu sahədə əsas problemlər öz həllini 
tapmışdır. Yeni kanalizasiya sisteminin yaradılması üçün mənə 
bu yaxınlarda əlavə təkliflər verilibdir. Təklifləri bəyəndim və 
yaxın zamanlarda Sumqayıtın kanalizasiya sisteminin 
yeniləşdirilməsi üçün əlavə addımlar atılacaqdır. 
Yaxşı bilirsiniz ki, Sumqayıt sənaye şəhəri kimi for-
malaşmışdır. Əfsuslar olsun ki, indi bəzi xarici mətbuat orqan-
larında Sumqayıtla bağlı qeyri-dəqiq informasiyalar yazılır, 
guya burada ekoloji vəziyyət ağırdır, çirklənmə həddən artıq 
çoxdur. Bunlar həqiqətə uyğun deyildir. Biz istəyirik ki, daha da 
çox qonaqlar gəlsinlər və görsünlər Sumqayıt necə gözəl, abad 
şəhərə çevrilibdir. Yaşıllıqlar salınıb, yaşamaq, istirahət etmək 
üçün yeni şərait yaradılıb. 
İkinci məqsəd ondan ibarətdir ki, Sumqayıt ölkəmizin 
sənaye mərkəzinə çevrilsin. Bunu etmək üçün də imkanlar 
vardır. Sumqayıt sənaye şəhəri kimyaçılar şəhəri kimi yaran-
mışdır. Ancaq indi Sumqayıt gərək müasir sənaye şəhəri kimi 
inkişaf etsin. Bunun üçün konkret planlarımız vardır. Birinci 
növbədə, hər bir şəhərin sənaye potensialının inkişafı üçün 
vacib olan infrastruktur layihələri icra edilməlidir. Onların bir 
hissəsi reallaşıb. Bir müddət əvvəl böyük elektrik stansiyası 
tikilib, bu problem yoxdur artıq və o stansiyanın gücü gələcəyə 
də hesablanıbdır. 
Sumqayıtın kimya kompleksində yenidənqurma işləri aparılır. 
O kompleksi müasir standartlara çatdırmalıyıq. Kimya 
 334 
müəssisələrində istehsal olunan məhsulların təkrar emalı üçün yeni 
müəssisələr də yaradılmalıdır. Bu məsələ ilə bağlı müvafiq 
göstərişlər verilibdir. Ümid edirəm ki, yaxın zamanlarda 
Sumqayıtda bəlkə də yüzlərlə yeni özəl kiçik və orta şirkət 
yaradılacaqdır ki, onlar kimya kompleksində istehsal olunan 
məhsullardan istifadə edib hazır məhsul buraxsınlar. Dünyanın 
müxtəlif yerlərində belə praktika vardır. Mən də şəxsən tanış 
olmuşam, kimyaçılar da bunu bilirlər. Yəni bu sahədə dünyada 
mövcud olan ən mütərəqqi təcrübəni tətbiq etməliyik. Bu həm iş 
yerlərinin yaradılmasına gətirib çıxaracaq, həm də şəhərin sənaye 
potensialı daha da inkişaf edəcəkdir.  
Sumqayıtda neçə illərdir ölkə miqyasında və Cənubi Qaf-
qazda ən böyük texnologiyalar parkı yaradılıbdır. Bu gün mən 
yenə də oraya gedəcəyəm, görülən işlərlə tanış olacağam. Mən 
dəfələrlə orada olmuşam, xarici qonaqları da dəvət edirik, gəlib 
görürlər və onlarda çox böyük təəssürat yaranır. Orada 
doğrudan da ən müasir, qabaqcıl texnologiyalar tətbiq olunur. 
Bu texnologiyalar parkı da imkan verəcəkdir ki, Sumqayıt 
böyük, dünya miqyaslı sənaye şəhəri kimi inkişaf etsin.  
Bu gün uşaq-gənclər idman məktəbinin açılışını qeyd 
edəcəyik. Bilirsiniz ki, bu məktəb təqribən 40–50 il bundan 
əvvəl tikilmişdir, yararsız vəziyyətə düşmüşdür. Mənə bir 
müddət əvvəl müraciət edilmişdir ki, onu bərpa edək. Ehtiyat 
fondundan vəsait ayrıldı. Bu gün biz o məktəbi açacağıq ki, 
uşaqlar burada idmanla məşğul olsunlar. 
Bundan başqa, Sumqayıtda yeni Olimpiya İdman Kompleksi 
də tikilir. Bu da sumqayıtlıların sağlamlığı üçün çox vacibdir. 
Mən arzu edirəm ki, siz də bütün işlərdə fəal iştirak edəsiniz. 
Çünki siz iştirak etməsəniz, işlərimiz yarımçıq qalacaqdır. 
Əminəm ki, sumqayıtlılar bu təşəbbüslərə ürəklə qoşulurlar və 
əllərindən gələni edəcəklər ki, şəhər daha da gözəlləşsin. 
 
* * * 
M e h r i b a n  N ə c ə f o v a: Biz sizi sumqayıtlılar adın-
dan salamlayırıq, şəhərimizə «Xoş gəlmisiniz!» – deyirik. 
 335 
Gərgin iş şəraitində vaxt tapıb sumqayıtlıların görüşünə 
gəldiyinizə görə hər bir sumqayıtlı adından Sizə təşəkkür edirik. 
Bu gün Sizin qayğınız nəticəsində Sumqayıt da bir tikinti 
meydançasına çevrilib, hər yerdə abadlıq işi aparılır. 
Sumqayıtda 4 əsas park vardır. Dördündə də möhtəşəm işlər 
gedir. Nəsimi parkının göstərilən şəkildə qurulması onu Fran-
sanın Kann şəhərindəki məşhur parkları səviyyəsinə çıxara-
caqdır. Biz bu işlərin yüksək səviyyədə görüləcəyinə  inanırıq. 
Ona görə ki, Sizin işgüzarlığınıza, dərin intellektinizə və 
verdiyiniz sözə əməl etməyinizə inanırıq. Sumqayıta 
göstərdiyiniz qayğıya, məhəbbətə görə bütün sumqayıtlılar 
adından Sizə «Çox sağ olun!» – deyirik.  
İ l h a m   Ə l i y e v: Çox sağ olun. Bildiyiniz kimi, mən 
dəfələrlə Sumqayıtda olmuşam, son illər 6-7 dəfə. Əvvəlki 
dövrdə daha çox infrastruktur və şəhər təsərrüfatının inkişafı 
üçün vacib olan məsələlərlə məşğul idik. İlk növbədə, elektrik 
stansiyasının tikintisi, sonra sənaye müəssisələrinin işə 
salınması. İndi isə vaxt gəlib çatıb ki, biz şəhərin, necə deyərlər, 
estetik tərəfi ilə ciddi məşğul olaq. Nəzərdə tutulan layihələrin 
icrası, əlbəttə ki, mənim diqqətimi də cəlb edəcəkdir. Çünki 
bütün bu layihələr mənə məruzə edilib. 
 
                                         * * *  
 
Prezident İlham Əliyev Sumqayıtın müasir şəhərə çevrilməsi 
üçün yeni layihələrin icrasına başlanacağını bir daha diqqətə 
çatdırdı. 
Sonra dövlətimizin başçısı parkın ərazisini gəzdi, müvafiq 
tapşırıq və tövsiyələrini verdi. 
 
 
 336 
 
 
 
1 SAYLI UŞAQ-GƏNCLƏR İDMAN MƏKTƏBİNİN 
ƏSASLI TƏMİR VƏ YENİDƏNQURMADAN 
SONRA AÇILIŞI MƏRASİMİ 
 
7 iyul 2011-ci il 
 
Prezident İlham Əliyev Sumqayıt şəhərinə səfəri çər-
çivəsində 1 saylı Uşaq-Gənclər İdman Məktəbinin əsaslı təmir 
və yenidənqurmadan sonra açılışında iştirak etmişdir. 
Məktəbin müəllim və şagirdləri dövlətimizin başçısını 
hərarətlə qarşıladılar. 
Prezident İlham Əliyev məktəbin rəmzi açılışını bildirən 
lenti kəsdi. 
Məlumat verildi ki, 1967-ci ildə istifadəyə verilmiş məktəb 
müxtəlif idman növləri üzrə Olimpiya oyunlarının, dünya və 
Avropa çempionatlarının çoxlu sayda qalib və mükafatçılarını 
yetişdirmişdir. Son vaxtlar məktəbin bir hissəsi əsaslı şəkildə 
bərpa olunmuş, digər hissələri isə tamamilə yenidən tikilmişdir. 
Tikinti və əsaslı təmir işlərinə 2008-ci ildə başlanılmışdır. 
Məktəbin ümumi ərazisi 3 hektardır. Qapalı tikililərin ərazisi 
5500 kvadratmetrdir ki, bunun da 3000 kvadratmetri yeni 
tikilidir. Kompleks inzibati korpus, idman zalları və  müxtəlif 
təyinatlı otaqlardan ibarətdir. 
Dövlət başçısı boks zalına baxdı. Burada idmanın bu növü 
ilə məşğul olmaq üçün hərtərəfli şərait yaradılmışdır. 
Boks trenajor zalı ilə tanışlıq zamanı prezident İlham 
Əliyevə məlumat verildi ki, burada quraşdırılan avadanlıq 
müasir standartlara cavab verir. Məktəbdə müasir üzgüçülük 
hovuzu da gənclərin ixtiyarına verilmişdir. Uzunluğu 25 metr, 
ümumi sahəsi 1320 kvadratmetr olan hovuz yeni tikililər sıra-
sındadır. Burada ümumilikdə 100 nəfər üzgüçülüklə məşğul 
olur. Ümumi ərazisi 134 kvadratmetr olan trinajor zalında 
 337 
məşqlərin davamlı keçirilməsi üçün müasir idman qurğuları 
quraşdırılmışdır. 
Yenidənqurma zamanı məktəbin həyəti abadlaşdırılmış, 
geniş yaşıllıq zolaqları salınmışdır. Binanı elektrik enerjisi ilə 
fasiləsiz təmin etmək üçün yarımstansiya quraşdırılmışdır. 
Məktəblə tanış olan prezident İlham Əliyev müəllim və 
şagirdlərə uğurlar arzuladı. 
 
Heydər Əliyev parkında aparılmış yenidənqurma və 
abadlıq işlərinin gedişi ilə tanışlıq 
 
İyulun 7-də Azərbaycan prezidenti İlham Əliyev Sum-
qayıtın 9-cu mikrorayonu ərazisində şəhərin Heydər Əliyev 
prospekti ilə Zülfü Hacıyev və Şəmsi Bədəlbəyli küçələrinin 
kəsişməsində yerləşən Heydər Əliyev parkında aparılan yeni-
dənqurma və abadlıq işlərinin gedişi ilə tanış olmuşdur. 
Sumqayıt Şəhər İcra Hakimiyyətinin başçısı Eldar Əzizov 
dövlətimizin başçısına məlumat verdi ki, 1999-cu ildə istifadəyə 
verilmiş parkda yenidənqurma işləri bu ilin aprelində 
başlanmışdır. 
Prezident İlham Əliyev parkın yenidənqurma sxemi ilə tanış 
oldu. 
Dövlətimizin başçısının diqqətinə çatdırıldı ki, 7,6 hektar 
ərazisi olan parkda müasir memarlıq üslubunda möhtəşəm giriş 
ucaldılmışdır. Parkda Heydər Əliyev Muzeyi, istirahət 
meydançası və yeni fəvvarələrin tikintisi nəzərdə tutulmuşdur. 
Muzeydə ulu öndər Heydər Əliyevin həyatının müxtəlif illərinə 
həsr olunan stendlər, Sumqayıta səfərlərini əks etdirən fotolar, 
ölkəmizə rəhbərlik etdiyi illərə aid sənəd və materiallar, digər 
tarixi eksponatlar toplanacaqdır. Muzeyin kitabxanasında 
Heydər Əliyevin həyat və fəaliyyətini əks etdirən müxtəlif 
nəşrlər saxlanılacaqdır. 
Bildirildi ki, parkın girişində 8 metr hündürlüyündə müasir 
saat qülləsinin də tikintisi aparılır. 
 338 
Dövlətimizin başçısına məlumat verildi ki, parkda geniş 
yaşıllıq zolağı da salınacaq, müasir işıqlandırma sistemi və 
uşaqlar üçün attraksionlar qurulacaq, bir sözlə, şəhər sakin-
lərinin istirahəti üçün bütün şərait yaradılacaqdır. 
Prezident İlham Əliyev parkın ərazisini gəzdi, müvafiq 
tapşırıq və tövsiyələrini verdi. 
 
«Kimyaçı» Mədəniyyət sarayının qarşısında 
yaradılacaq meydanın sxemi ilə tanışlıq 
 
Azərbaycan prezidenti İlham Əliyev iyulun 7-də Sum-
qayıtda Dövlət Neft Şirkətinin «Azərikimya» İstehsalat 
Birliyinin tabeliyində olan Üzeyir Hacıbəyli adına «Kimyaçı» 
Mədəniyyət sarayının qarşısında yaradılacaq meydanın sxemi 
ilə tanış olmuşdur. 
Dövlətimizin başçısına məlumat verildi ki, «Kimyaçı» 
Mədəniyyət sarayı 1986-ci ildə istifadəyə verilmişdir. Həmin 
vaxtdan etibarən sarayın qarşısındakı meydanda respublika və 
şəhər əhəmiyyətli müxtəlif tədbirlər keçirilmişdir.  
Dövlət başçısı «Kimyaçı» Mədəniyyət sarayının inzibati 
binası ilə tanış oldu. 
Bildirildi ki, üçmərtəbəli inzibati binanın birinci mərtə-
bəsində 1063 yerlik böyük konsert salonu, ikinci mərtəbəsində 
204 yerlik kiçik müşavirə zalı vardır. Sarayın 56 iş, məşq, dərs 
otağında 350 yeniyetmənin məşğul olduğu 16 bədii özfəaliyyət 
dərnəyi fəaliyyət göstərir. 
 
Cümə məscidində aparılmış əsaslı təmir və 
yenidənqurma işləri ilə tanışlıq 
 
İyulun 7-də prezident İlham Əliyev Sumqayıt şəhərindəki 
Cümə məscidində aparılmış əsaslı təmir və yenidənqurma işləri 
ilə tanış olmuşdur. 
Məlumat verildi ki, Cümə məscidi 1990-cı ildə şəhər əhali-
sinin şəxsi vəsaiti hesabına tikilərək istifadəyə verilmişdir. Eyni 
 339 
vaxtda 700 nəfərin ibadət etmək imkanı olduğu bu məscid son 
illər təmir olunmadığından əvvəlki görkəmini itirmiş, 
divarlarda çatlar əmələ gəlmişdir. Məscidin həyətyanı 
sahəsinin də bərpasına ehtiyac vardır. Buna görə də prezident 
İlham Əliyevin tapşırığı ilə məsciddə əsaslı təmir işlərinə və 
yeni minarənin tikintisinə başlanılmışdır. Bu işlərin sayəsində 
sumqayıtlıların dini məbədi kompleksə çevriləcək və onun 
görkəminə də xüsusi gözəllik veriləcəkdir. 
Məscidin təmirdən sonrakı vəziyyətini əks etdirən fotostendə 
baxan prezident İlham Əliyevə məlumat verildi ki, əsaslı təmir 
nəticəsində məscid yeni görkəmi ilə diqqəti cəlb edəcəkdir.  
Dövlətimizin başçısına müqəddəs «Qurani-Kərim» hədiyyə 
olundu. 
Məscidin həyətyanı sahəsini gəzən prezident İlham Əliyev 
ərazidə yaşıllaşdırma işlərinə də diqqət yetirilməsinin vacibli-
yini bildirdi.  
 
Texnologiyalar parkında yaradılmış 
yeni müəssisələrlə tanışlıq 
 
Azərbaycan prezidenti İlham Əliyev iyulun 7-də Sumqayıt 
Texnologiyalar Parkında yaradılmış yeni müəssisələrlə tanış 
olmuşdur. 
Dövlətimizin başçısı əvvəlcə yüksəkgərginlikli elektrik 
avadanlığı zavoduna gəldi. 
«Azərenerji» Açıq Səhmdar Cəmiyyətinin prezidenti Etibar 
Pirverdiyev məlumat verdi ki, zavodda dünyanın ən inkişaf 
etmiş ölkələrinin texnikası quraşdırılmışdır. Müəssisədə, əsasən 
Finlandiya, Almaniya və Türkiyənin əymə, lazerkəsmə 
dəzgahları istismar olunur.  
Prezident İlham Əliyevin diqqətinə çatdırıldı ki, zavodda 
buraxılan ventilyasiya borularına da respublikamızda və xarici 
bazarlarda yüksək tələbat vardır. Burada 100 millimetrdən 
1250 millimetrə qədər ölçüdə alüminium və ya sinklənmiş polad 
borular istehsal olunur.  
 340 
Günəş kollektorları və istilik qazanlarının istehsalı sexində 
də ən son elmi-texniki yeniliklər tətbiq edilmişdir. Bundan 
başqa, müəssisələrdə çalışanlar Almaniya, Böyük Britaniya, 
Yaponiya, Türkiyə və dünyanın ən inkişaf etmiş digər 
ölkələrində xüsusi kurslarda təcrübə keçirlər. 
Sonra avtobusla zavodun ərazisini gəzən dövlətimizin 
başçısına buradakı digər müəssisələr və perspektiv layihələr 
barədə ətraflı məlumat verildi. Qeyd edildi ki, artıq Sumqayıt 
Texnologiyalar Parkının rəqabətədavamlı və müxtəlifçeşidli 
məhsulları bir sıra beynəlxalq sərgilərdə nümayiş olunmuşdur.  
Zavod respublikamızda, eləcə də regionda analoqu olmayan  
istehsal müəssisəsidir. 
İldə 40 min ton məhsul istehsal edilən zavodda tətbiq 
olunmuş texnologiya yüksək səmərəli və ekoloji təmiz istehsal 
prosesini təmin edir. 
Qeyd edildi ki, Sumqayıt Texnologiyalar Parkında metal və 
ya poladın ilk dəfə sinklənməsi ilə yanaşı, təkrar sinkləmə 
əməliyyatları da aparılır. 
Sumqayıt Texnologiyalar Parkındakı yeni müəssisələrin 
fəaliyyəti ilə yaxından tanış olan prezident İlham Əliyev 
müvafiq tapşırıq və tövsiyələrini verdi, kollektivə uğurlar ar-
zuladı. 
 
 
 
 341 
 
 
 
BAKININ ŞƏHƏRƏTRAFI QƏSƏBƏLƏRİNİN 
SOSİAL-İQTİSADİ İNKİŞAFI İLƏ BAĞLI  
XƏZƏR RAYONUNDA GÖRÜLMÜŞ İŞLƏRLƏ 
TANIŞLIQ 
 
7 iyul 2011-ci il 
 
Azərbaycan prezidenti İlham Əliyevin sədrliyi ilə martın 
9-da Bakı Şəhər İcra Hakimiyyətində şəhərətrafı qəsəbələrin 
sosial-iqtisadi inkişafına həsr olunmuş müşavirə keçirilmişdi. 
Həmin müşavirədə dövlətimizin başçısı şəhərətrafı qəsəbələrin 
sosial-iqtisadi inkişafı ilə bağlı tapşırıqlar vermişdi. Bu 
tapşırıqların icrası ilə yerində tanış olmaq üçün prezident 
İlham Əliyev iyulun 7-də Xəzər rayonunun Buzovna qəsəbəsinə 
gəlmişdir. 
Prezident İlham Əliyev əvvəlcə magistral yolun kənarında 
yerləşən çoxmərtəbəli yaşayış binalarında görülmüş üzlənmə 
işlərinə baxdı. 
Diqqətə çatdırıldı ki, binaların həyətlərindəki köhnə istirahət 
yerləri müasirləşdirilir, bəzi məhəllələrdə yeniləri yaradılır. Bu 
zaman istirahətin rəngarəngliyi də nəzərə alınır. Belə ki, yeni 
quraşdırılan maraqlı uşaq əyləncə qurğuları, idman 
meydançaları balaca sakinlərin ürəyincədir.  
Qəsəbədə aparılan abadlıq və yenidənqurma işləri ilə 
tanışlıqdan sonra dövlət başçısı sakinləri salamladı.  
İ l h a m   Ə l i y e v: Salam, xoş gördük. Necəsiniz, işlər 
necə gedir?  
S a k i n l ə r: Çox sağ olun, minnətdarıq. Xoş gəlmisiniz, 
cənab Prezident! 
İ l h a m   Ə l i y e v: Bu binalar çox gözəlləşib. Həm xarici 
gözəldir, həm girişlər, dam örtükləri, liftlər təzələnib. Park 
abadlaşdırılıb. Uşaqlar üçün idman meydançası yaradılıb. 
 342 
S a k i n l ə r: Görülən bərpa işləri Sizin bizə yeni hədiyyə-
nizdir. Allah Sizdən razı olsun. Burada həm böyüklər, həm də 
uşaqlar üçün çox gözəl şərait yaradılıb. Ona görə də bütün 
sakinlər adından Sizə dərin təşəkkürümüzü bildiririk. 
İ l h a m   Ə l i y e v: Bu evlər təmir olunub. İndi o tərəfdəki 
evlər də təmir edilir. Hər tərəf – şəhərin mərkəzi də, kənarı da 
gözəl, abad olmalıdır. Bilirsiniz ki, bütün qəsəbələrdə quruculuq 
işləri aparılır, yollar salınır, yeni məktəblər, xəstəxanalar tikilir, 
binalar təmir olunur. Bu binalar indi gözəllik nümunəsidir. 
Dövlətimizin başçısı görülmüş işlərdən razılığını bildirdi, 
tövsiyə və tapşırıqlarını verdi. 
 
 
 
 
 
 
 
 
 
 
 
 
 
 
 
 343 
 
 
 
RUSİYANIN XARİCİ İŞLƏR NAZİRİ  
SERGEY LAVROV İLƏ GÖRÜŞ 
 
Prezident sarayı  
 
8 iyul 2011-ci il 
 
Azərbaycan Respublikasının Prezidenti İlham Əliyev 
iyulun 8-də Rusiya Federasiyasının Xarici İşlər naziri Sergey 
Lavrovu qəbul etmişdir. 
Dövlət başçısı Rusiya Federasiyasının Xarici İşlər naziri 
Sergey Lavrovun ölkəmizə bu səfərinin Kazan görüşü zamanı 
müzakirə edilən məsələlərlə əlaqədar olmasının önəmini qeyd 
etdi. İkitərəfli əlaqələrin inkişaf səviyyəsinin çox böyük razılıq 
doğurduğunu deyən prezident İlham Əliyev bu münasibətlərin 
ölkələrimiz və region üçün vacib olduğunu vurğuladı. Prezident 
İlham Əliyev dinamik və uğurla inkişaf edən ikitərəfli 
münasibətlərimizin gündəliyini bir daha müzakirə etmək üçün 
səfərin yaxşı imkan yaratdığını dedi. 
Xarici İşlər naziri Sergey Lavrov Rusiya Federasiyasının 
Prezidenti Dmitri Medvedevin salamlarını dövlətimizin başçısına 
çatdırdı. O, Kazanda Rusiya, Azərbaycan və Ermənistan prezi-
dentlərinin ATƏT-in Minsk qrupunun Rusiyadan, ABŞ və 
Fransadan olan həmsədrlərinin iştirakı ilə Ermənistan–Azərbay-
can, Dağlıq Qarabağ münaqişəsinin nizama salınması ilə bağlı 
keçirilən müzakirələrin nəticəsi olaraq məsələnin həlli ilə bağlı 
Rusiya prezidenti Dmitri Medvedevin Azərbaycan və Ermənistan 
prezidentlərinə müraciət hazırladığını dedi və həmin müraciəti 
dövlətimizin başçısına çatdırdı. 
Dövlətimizin başçısı İlham Əliyev prezident Dmitri Med-
vedevin salamlarına görə minnətdarlığını bildirdi, onun da 
salamlarını Rusiya dövlətinin başçısına çatdırmağı xahiş etdi. 
 344 
 
 
 
BELARUS RESPUBLİKASININ  BAŞ NAZİRİ  
MİXAİL MYASNİKOVİÇ İLƏ GÖRÜŞ 
 
Prezident sarayı  
 
8 iyul 2011-ci il 
 
Azərbaycan Respublikasının Prezidenti İlham Əliyev 
iyulun 8-də Belarus Respublikasının Baş naziri Mixail Myas-
nikoviçi qəbul etmişdir. 
Dövlətimizin başçısı ölkələrimiz arasında ikitərəfli müna-
sibətlərin uğurla və dinamik şəkildə inkişaf etdiyini vurğula-
yaraq Azərbaycanın Belarusla bütün sahələrdə əməkdaşlığı 
genişləndirməkdə maraqlı olduğunu dedi.  
Gəncə avtomobil zavodunda Azərbaycan ilə Belarusun birgə 
layihələrinin uğurla həyata keçirildiyini vurğulayan dövlətimizin 
başçısı bunu iqtisadi əlaqələrimizin yaxşı göstəricisi kimi də-
yərləndirdi. Belarusun Azərbaycana dost dövlət olduğunu və ölkə-
lərimizin bütün qurumları arasında yüksək səviyyədə əlaqələrin 
yaradıldığını qeyd edən prezident İlham Əliyev Mixail Myasni-
koviçin respublikamıza səfərinin əlaqələrimizin daha da inkişaf 
etdirilməsi baxımından əhəmiyyətli olacağına əminliyini bildirdi. 
Baş nazir Mixail Myasnikoviç Belarus prezidenti Aleksandr 
Lukaşenkonun salamlarını dövlətimizin başçısına çatdırdı. Baş 
nazir ölkələrimiz arasında həyata keçirilən birgə layihələrə, o 
cümlədən Gəncə avtomobil zavodunda Azərbaycan ilə 
Belarusun birgə həyata keçirdiyi layihələrə verdiyi dəstəyə görə 
Prezident İlham Əliyevə minnətdarlıq etdi. O, Gəncədəki 
müəssisədə olarkən yeni istehsal sahələrinin açılışında iştirak 
etdiyini vurğuladı. 
Dövlətimizin başçısı Belarus prezidenti Aleksandr Luka-
şenkonun salamlarına görə minnətdarlığını bildirdi, onun da 
salamlarını Belarus dövlətinin başçısına çatdırmağı xahiş etdi. 
 345 
 
 
 
NATO-nun BAŞ KATİBİNİN MÜAVİNİ  
QABAR İKLODİN İLƏ GÖRÜŞ 
 
Prezident sarayı  
 
8 iyul 2011-ci il 
 
Azərbaycan Respublikasının Prezidenti İlham Əliyev 
iyulun 8-də NATO-nun Baş katibinin müavini Qabar İklodini 
qəbul etmişdir. 
Görüşdə Azərbaycan ilə NATO arasında əlaqələrin uğurla 
inkişaf etdiyi vurğulandı, ölkəmizdə həyata keçirilən birgə 
layihələrin önəmi qeyd olunaraq Azərbaycan Respublikası 
Ərazilərinin Minalardan Təmizlənməsi üzrə Milli Agentliklə 
NATO-nun Təchizat və Təminat Agentliyinin birgə həyata 
keçirdiyi partlamamış mərmilərin təmizlənməsi layihəsinin başa 
çatmasından məmnunluq ifadə olundu. 
Görüşdə, həmçinin terrorizmə qarşı mübarizə, enerji və ki-
bertəhlükəsizlik sahələrində əməkdaşlığın daha da genişlən-
dirilməsi ilə bağlı fikir mübadiləsi aparıldı. 
 
 
 
 
 
 
 
 
 346 
 
 
 
BEYNƏLXALQ GÜLƏŞ FEDERASİYASININ 
PREZİDENTİ RAFAEL MARTİNETTİN İLƏ 
GÖRÜŞ 
 
Prezident sarayı  
 
8 iyul 2011-ci il 
 
Azərbaycan Respublikasının Prezidenti İlham Əliyev 
iyulun 8-də Beynəlxalq Güləş Federasiyasının prezidenti Rafael 
Martinettini qəbul etmişdir. 
Görüşdə ölkəmizdə idmana dövlət səviyyəsində yüksək 
şəraitin yaradıldığı bildirildi, idmançılarımızın nüfuzlu bey-
nəlxalq yarışlarda əldə etdiyi qələbələr qeyd olundu, Azər-
baycanda təşkil edilən mötəbər beynəlxalq idman yarışlarının 
əhəmiyyətinə toxunularaq bu gün Bakıda keçirilən və ümum-
milli lider Heydər Əliyevin xatirəsinə həsr olunan güləş üzrə 
«Qızıl Qran Pri» beynəlxalq turnirinin önəmi vurğulandı. 
 
 
 
 
 
 
 347 
 
 
 
AZƏRBAYCAN RESPUBLİKASI MİLLİ 
OLİMPİYA KOMİTƏSİNİN VİTSE-PREZİDENTİ 
ÇİNGİZ HÜSEYNZADƏYƏ 
 
Hörmətli Çingiz Hüseynzadə! 
Sizi – respublikamızda olimpiya hərəkatının nümayən-
dəsini 60 illik yubileyiniz münasibətilə səmimi-qəlbdən təbrik 
edir, Sizə uzun ömür, cansağlığı və yeni-yeni uğurlar 
arzulayıram. 
Müstəqil Azərbaycan Respublikasının Milli Olimpiya 
Komitəsi fəaliyyətə başladığı vaxtdan etibarən Siz ölkəmizdə 
idmanın və olimpiya hərəkatının inkişaf etdirilməsi işinə 
töhfələr vermisiniz. Ötən illər ərzində idmançılarımızın Yay 
Olimpiya oyunlarında yüksək nailiyyətlər qazanmasında Sizin 
də xidmətiniz vardır. 
Hazırda dünyada idman ölkələrindən biri kimi tanınan 
Azərbaycanın mötəbər beynəlxalq idman təşkilatları ilə 
əməkdaşlıq əlaqələrinin genişləndirilməsində məqsədyönlü 
fəaliyyətiniz təqdirəlayiqdir. Bu istiqamətdə apardığınız 
səmərəli işlər Beynəlxalq Olimpiya Komitəsi və onun ayrı-
ayrı qurumları tərəfindən lazımınca qiymətləndirilmişdir. 
Ümidvaram ki, Siz respublikamızda olimpiya hərəkatının 
genişləndirilməsi və inkişaf etdirilməsi naminə bundan sonra 
da öz bilik və bacarığınızı əsirgəməyəcəksiniz. 
 
İLHAM ƏLİYEV 
Azərbaycan Respublikasının Prezidenti 
 
Bakı, 11 iyul 2011-ci il 
 
 
 
 348 
 
 
 
RUSİYA FEDERASİYASININ PREZİDENTİ  
ZATİ-ALİLƏRİ  
CƏNAB DMİTRİ MEDVEDEVƏ 
 
Hörmətli Dmitri Anatolyeviç! 
«Bulqariya» teploxodunun qəzaya uğraması nəticəsində 
çoxsaylı insan tələfatı haqqında xəbər məni dərindən 
kədərləndirmişdir. 
Azərbaycan xalqı adından və şəxsən öz adımdan Sizə, həlak 
olanların doğmalarına və yaxınlarına, bütün Rusiya xalqına 
dərin hüznlə başsağlığı verirəm. Zərər çəkənlərin tezliklə 
sağalmasını arzulayıram. 
 
İLHAM ƏLİYEV 
Azərbaycan Respublikasının Prezidenti 
 
Bakı, 11 iyul 2011-ci il 
 
 
 
 
 
 
 
 
 349 
 
 
 
UKRAYNA RESPUBLİKASININ PREZİDENTİ  
ZATİ-ALİLƏRİ  
CƏNAB VİKTOR YANUKOVİÇƏ 
 
Hörmətli Viktor Fyodoroviç! 
Rovno vilayətində qocalar evində yanğın nəticəsində 
insan tələfatı haqqında xəbər məni dərindən kədərləndirmişdir. 
Sizə, həlak olanların doğmalarına və yaxınlarına dərin 
hüznlə başsağlığı verirəm. 
İLHAM ƏLİYEV 
Azərbaycan Respublikasının Prezidenti 
 
Bakı, 11 iyul 2011-ci il 
 
 
 
 
 
 
 
 
 
 
 
 350 
 
 
 
TÜRKMƏNİSTAN RESPUBLİKASININ  
PREZİDENTİ  ZATİ-ALİLƏRİ  
CƏNAB QURBANQULU BERDIMƏHƏMMƏDOVA 
 
Hörmətli Qurbanqulu Məlikquliyeviç! 
Abadan şəhərində baş vermiş partlayışlar nəticəsində 
insan tələfatı xəbəri məni olduqca kədərləndirdi. 
Sizə, həlak olanların ailələrinə və yaxın adamlarına dərin 
hüznlə başsağlığı verirəm. 
 
Allah rəhmət eləsin! 
İLHAM ƏLİYEV 
Azərbaycan Respublikasının Prezidenti 
 
Bakı, 11 iyul 2011-ci il 
 
 
 
 
 351 
 
 
   QEYDLƏR 
 
1. İkinci dünya müharibəsi (1939–45) – Almaniya, İtaliya və 
Yaponiya tərəfindən başlanmış böyük müharibə. İkinci dünya 
müharibəsi 1939-cu il sentyabrın 1-də Almaniyanın Polşaya 
girməsi ilə başlandı. Sentyabrın 3-də Böyük Britaniya və Fransa 
Almaniyaya müharibə elan etdi. 1940-cı ilin ortalarından alman 
qoşunları Danimarka, Norveç, Belçika, Niderland, Lüksemburq, 
sonra isə Fransanı işğal etdi.  
1941-ci il iyunun 22-də Almaniya SSRİ-yə qarşı müharibəyə 
başladı. 1942–43-cü illərdə sovet ordusunun Stalinqrad və Kursk vu-
ruşmalarında qələbəsi Almaniyanı qəti surətdə sarsıtdı.  
1945-ci il mayın 2-də sovet ordusu  Berlini  aldı. Mayın 8-də 
Karlsxorstda (Berlin yaxınlığında) Almaniyanın danışıqsız təslim 
olması haqqında akt imzalandı. 
Yaponiyanın təslim olması haqqında sənəd isə sentyabrın 2-də im-
zalandı. Bununla İkinci dünya müharibəsi qurtardı. İkinci dünya mü-
haribəsində 62 ölkə iştirak etmişdir. Müharibədə iştirak edən ölkələrin 
silahlı qüvvələrinə 110 milyon adam çağırılmışdı. Müharibədə 62 mil-
yon adam həlak olmuş, minlərlə şəhər, qəsəbə və kənd dağılmışdı. – 
5–7,189,202. 
 
2. Həzi Aslanov, H ə z i   Ə h ə d   o ğ l u (1910–1945) – tank 
qoşunları qvardiya general-mayoru, iki dəfə Sovet İttifaqı Qəhrəmanı. 
Böyük Vətən müharibəsinin ilk günlərindən döyüşlərdə iştirak edən 
H. Aslanov Stalinqrad vuruşmasında, feldmarşal Manşteynin tank 
ordusunun darmadağın edilməsində xüsusi məharət göstərmişdir. 
1944-cü ildə H. Aslanovun 35-ci qvardiya tank briqadası Belorusi-
yanı, Pribaltika respublikalarını azad etmək uğrundakı vuruşmalarda 
xüsusilə fərqlənmişdi. H. Aslanov 1945-ci il yanvar ayının 24-də 
Latviyanın Liepay şəhəri yaxınlığındakı vuruşmada qəhrəmancasına 
həlak olmuşdur. – 6. 
 
 352 
3. Qafur Məmmədov,  Q a f u r   N ə s i r   o ğ l u (1922–1942) – 
Sovet İttifaqı Qəhrəmanı. Tuapse şəhəri uğrunda gedən döyüşlərdə  
qəhrəmancasına vuruşaraq həlak olmuşdur. – 7. 
 
4. Heydər Əliyev, H e y d ə r  Ə l i r z a  o ğ l u (1923–2003) –  
Müstəqil Azərbaycan dövlətinin memarı və qurucusu, xalqımızın 
ümummilli lideri, görkəmli dövlət xadimi, Azərbaycan Respubli-
kasının Prezidenti (1993–2003), iki dəfə Sosialist Əməyi Qəhrə-
manı. 
1964-cü ildə Azərbaycan SSR Nazirlər Soveti yanında Dövlət 
Təhlükəsizlik Komitəsi sədrinin müavini, 1967-ci ildə isə sədri 
vəzifəsinə irəli çəkilmişdir. 
Azərbaycan Kommunist Partiyası Mərkəzi Komitəsinin iyul 
(1969) plenumunda Heydər Əliyev MK-nın Büro üzvü, Azərbaycan 
KP MK-nın Birinci katibi seçilmişdir.  
H.Əliyevin respublikaya rəhbərlik etdiyi ilk  illərdən əhatəli 
iqtisadi konsepsiya hazırlanmış, yeni istehsal sahələri yaradılmış, 
Azərbaycanın iqtisadi potensialı güclənmişdir. H.Əliyevin respubli-
kaya bilavasitə rəhbərlik etdiyi dövrdə (1969–82-ci illər) idarəetmə 
mexanizminin və metodlarının təkmilləşdirilməsi, əmək və ictimai-
siyasi fəallığın artırılması, kənd təsərrüfatının inkişafında yüksək 
göstəricilər əldə edilməsi, azərbaycançılıq məfkurəsinin, milli ruhun, 
milli özünüdərkin yüksəlişi, müstəqil dövlətçilik ideyalarının 
güclənməsi və reallaşması üçün dəyərli işlər görülmüşdür. 
H.Əliyev 1971-ci ildə Sovet İttifaqı Kommunist Partiyası Mərkəzi 
Komitəsinin  üzvü, 1976-cı ilin martında Sov.İKP MK Siyasi Bürosu 
üzvlüyünə namizəd, 1982-ci ilin noyabrında isə Siyasi Büro üzvü 
seçilmiş və eyni zamanda, SSRİ Nazirlər Soveti sədrinin Birinci  
müavini təyin edilmişdir. 
H.Əliyev Moskvada işlədiyi dövrdə də həmişə Azərbaycanı 
düşünmüş, onun taleyi ilə yaşamış, doğma respublikanın dünyada 
tanıdılması üçün əlindən gələni etmişdir. 
H.Əliyev 1990-cı ilin 20 yanvarında sovet qoşunlarının Bakıda 
törətdiyi qanlı faciəni qətiyyətlə pisləmiş və Azərbaycanın 
Moskvadakı nümayəndəliyində kəskin bəyanatla çıxış etmişdir. 
H.Əliyev 1990-cı ilin iyulunda Azərbaycana qayıtmış,  əvvəlcə 
Bakıda, sonra isə Naxçıvanda yaşamışdır. O, 1991–93-cü illərdə 
 353 
Naxçıvan Muxtar Respublikası Ali Məclisinin sədri, Azərbaycan Res-
publikası Ali Sovetinin sədr müavini olmuş, Ali Sovetin sessiyala-
rında fəal iştirak etmiş, Azərbaycanda mövcud ictimai-siyasi  
vəziyyəti həmişə obyektiv təhlil etmiş, mühüm prinsipial fikirlər 
söyləmiş, Dağlıq Qarabağ münaqişəsinin səbəblərini aşkara çıxarmış 
və təqsirkarların dəqiq ünvanını göstərmişdir. 1993-cü ilin may–
iyununda dövlət böhranının, hakimiyyətsizliyin, başıpozuqluğun 
kulminasiya nöqtəsinə çatması ilə ölkədə vətəndaş müharibəsi 
və müstəqilliyin itirilməsi təhlükəsi yarandıqda Azərbaycan 
xalqı H.Əliyevin hakimiyyətə gətirilməsi tələbi ilə ayağa qalxdı 
və Azərbaycanın o zamankı dövlət rəhbərliyi onu rəsmən 
Bakıya dəvət etməyə məcbur oldu. H.Əliyev iyunun 15-də 
Azərbaycan Ali Sovetinin sədri seçildi, iyulun 24-də Milli 
Məclisin qərarı ilə Azərbaycan Respublikası Prezidentinin 
səlahiyyətlərini həyata keçirməyə başladı.  
1993-cü il oktyabrın 3-də ümumxalq səsverməsi nəticəsində 
H.Əliyev Azərbaycan Respublikasının Prezidenti seçildi. H.Əli-
yevin Azərbaycan rəhbərliyinə qayıdışı ilə ölkənin ictimai-siyasi, 
sosial, iqtisadi, elmi-mədəni həyatında böyük dönüş oldu, beynəlxalq 
norma və prinsiplərə uyğun müstəqil dövlət quruculuğu prosesi 
başlandı. Dövlətimizin xarici siyasəti, eləcə də dünyanın aparıcı 
dövlətləri və beynəlxalq təşkilatları ilə əlaqələri milli maraqlara 
əsaslanan xətlə inkişaf etməyə başladı. Dağlıq Qarabağ münaqi-
şəsinin həllində ilk mərhələ kimi, cəbhə xəttində atəşkəs elan 
edilməsinə nail olundu. H. Əliyevin fəal diplomatiyası nəticə-
sində ATƏT-in Lissabon sammitində (1996) bu beynəlxalq təş-
kilatın 54 üzvündən 53-ü (Ermənistandan başqa) Dağlıq Qara-
bağ probleminin həllində Azərbaycanın mənafeyinə uyğun  
prinsipləri açıq şəkildə müdafiə etdi. 
1994-cü ilin sentyabrında Bakıda dünyanın aparıcı neft  şirkətləri 
ilə «Əsrin müqaviləsi» adı almış mühüm  müqavilələr  bağlandı. 
 1999-cu ilin aprelində GUÖAM birliyinin geniş bir məkanda 
yaranmasında H.Əliyevin önəmli xidməti olmuşdur. 
H.Əliyevin «İnsan hüquq və azadlıqlarının təmin edilməsi 
haqqında» fərmanı Azərbaycanın dünyaya və Avropaya inteqrasiyası 
prosesinin sürətləndirilməsinə geniş imkanlar yaratdı. Məhz bunun 
nəticəsində Azərbaycan 1996-cı ilin iyunundan Avropa Şurasına  
 354 
«Xüsusi qonaq» statusu almış, 2001-ci il yanvarın 25-də isə onun 
tamhüquqlu üzvü olmuşdur. 
H.Əliyev 1998-ci il oktyabrın 11-də xalqın  yüksək siyasi fəallığı 
şəraitində keçirilən seçkilərdə yekdilliklə yenidən prezident seçildi. 
H.Əliyev bir sıra beynəlxalq mükafatlara, o cümlədən Beynəl-
xalq Atatürk  Sülh Mükafatına, müxtəlif ölkə universitetlərinin 
Fəxri doktoru adına və digər yüksək nüfuzlu fəxri adlara layiq 
görülmüşdür. – 8–19,92,133,155,157,159,161, 262,263,282, 290, 
306, 308,309,310,312,322,330. 
 
5. Mehriban Əliyeva, M e h r i b a n  A r i f  q ı z ı (d.1964) – 
ictimai və siyasi xadim, fəlsəfə doktoru, Azərbaycan Respub-
likasının Birinci vitse-prezidenti, prezident İlham Əliyevin həyat 
yoldaşı. 1988-ci ildə M.Seçenov adına 1-ci Moskva Dövlət Tibb 
İnstitutunu bitirmişdir. 1988–92-ci illərdə akademik M.Krasnovun 
rəhbərliyi altında Moskva Elmi-Tədqiqat Göz Xəstəlikləri 
İnstitutunda işləmişdir. 1995-ci ildə Mehriban Əliyeva «Azərbay-
can Mədəniyyətinin Dostları» xeyriyyə fondu yaratmışdır. 
Fəaliyyətə başladığı ilk gündən fond  milli mədəniyyətimizin inki-
şafı, təbliği, tanınması üçün xeyli işlər görmüşdür. 1996-cı ildə 
fond Azərbaycan mədəniyyətini xarici ölkələrdə geniş təbliğ 
etmək üçün üç dildə – Azərbaycan, rus və ingilis dillərində çıxan 
«Azərbaycan–İrs» jurnalını təsis etmişdir. 2004-cü ildən Meh-
riban Əliyeva Azərbaycan xalqının ümummilli liderinin zəngin 
irsinin öyrənilməsi və həmçinin Heydər Əliyevin milli dövlətçilik 
ideyalarını yeni nəsillərə aşılamaq məqsədilə yaranmış Heydər 
Əliyev Fonduna başçılıq  edir. 
Mehriban Əliyevanın təşəbbüsü ilə Heydər Əliyev Fondu 
respublikanın bir çox şəhər, rayon və kəndlərində yeni məktəb bi-
naları tikdirmiş və təmir etdirmişdir. Onun keçirdiyi xeyriyyə 
aksiyaları  şəkər, talassemiya  və anemiya xəstəliklərindən əziy-
yət çəkən Azərbaycan uşaqlarına  yardım məqsədilə təşkil olunur.  
Azərbaycanın şifahi xalq yaradıcılığı və musiqi irsinin qo-
runub saxlanılması və inkişaf etdirilməsi sahəsindəki yorulmaz 
işlərinə görə Mehriban Əliyeva YUNESKO və İSESKO-nun 
Xoşməramlı səfiri seçilmişdir. 
 355 
Yeni Azərbaycan Partiyası Siyasi Şurasının üzvü, 2005-ci ildən 
Milli Məclisin deputatıdır. Mehriban Əliyeva ölkəmizdə təhsil 
sisteminin inkişafına, milli-mədəni irsimizin qorunub sax-
lanılmasına və dünyada təbliğinə, xarici ölkələrdə xalqımızın 
müsbət imicinin möhkəmlənməsinə, genişmiqyaslı xeyriyyəçilik 
işlərinə xüsusi diqqət yetirir. 2015-ci ildə Bakıda keçirilən ilk Av-
ropa oyunlarının Təşkilat Komitəsinin sədri olmuş, oyunların  
yüksək səviyyədə keçirilməsində müstəsna xidmətlərinə görə 
«Heydər Əliyev» ordeni ilə təltif edilmişdir. – 8,9,10,11–13,32–
33,40,111,128,232,233,246,262,281, 286,294,304. 
 
6. Zərifə xanım Əliyeva,  Z ə r i f ə   Ə z i z  q ı z ı (1923–1985) – gör-
kəmli Azərbaycan oftalmoloqu. Tibb elmləri doktoru, professor, 
Azərbaycan Milli EA-nın akademiki, Rusiya Tibb EA-nın 
akademiki, Azərbaycan Respublikasının Əməkdar elm xadimi. 
Görkəmli siyasi və dövlət xadimi Əziz Əliyevin qızı, ulu öndər 
Heydər Əliyevin həyat yoldaşı, prezident İlham Əliyevin 
anasıdır. Zərifə xanımın Azərbaycanda oftalmologiya elminin 
inkişafında müstəsna xidmətləri var. O, vaxtilə Azərbaycanda 
geniş yayılmış traxomanın, dünya təcrübəsində birincilər 
sırasında peşə, xüsusilə kimya və elektron sənayelərində peşə 
fəaliyyəti ilə bağlı göz xəstəliklərinin öyrənilməsi, profilaktikası 
və müalicəsinə, habelə oftalmologiyanın müasir problemlərinə 
dair bir çox sanballı tədqiqatların müəllifidir. Həmçinin yüksək 
ixtisaslı səhiyyə kadrları hazırlanmasına böyük əmək sərf 
etmişdir. O, Ümumittifaq Oftalmoloqlar Cəmiyyəti Rəyasət Hey-
ətinin, Sovet Sülhü Müdafiə Komitəsinin, Azərbaycan Oftalmo-
logiya Cəmiyyəti İdarə Heyətinin, «Vestnik oftalmologii» 
(Moskva) jurnalı redaksiya heyətinin üzvü olmuşdur. Yüksək 
elmi nailiyyətlərinə görə SSRİ Tibb EA-nın M.İ.Averbax adına 
mükafatına layiq görülmüşdür. – 8,9,10, 11–13,308. 
 
7.  Tamerlan Əliyev, T a m e r l a n   Ə z i z  o ğ l u  (1921–
1997) – Azərbaycan tibb elminin görkəmli nümayəndəsi, Əməkdar 
elm xadimi. Dövlət mükafatı laureatı, tibb elmləri doktoru, 
professor.  
 356 
Professor Tamerlan Əliyev 250-dən çox elmi əsərin, o cümlədən 
12 monoqrafiyanın, dərslik və dərs vəsaitlərinin, metodiki 
tövsiyələrin, səmərələşdirici təklif və ixtiraların, həmçinin çoxsaylı 
elmi-kütləvi məqalələrin müəllifi olmuşdur. – 8. 
 
8. Hacıbala  Abutalıbov,  H a c ı b a l a  İ b r a h i m   o ğ l u 
(d.1944) – Bakı Şəhər İcra Hakimiyyətinin başçısı. Fizika-riyaziyyat 
elmləri doktorudur. Azərbaycan Respublikasının «Şərəf» ordeni ilə təltif 
edilmişdir. – 9,11,23,76,82,87,108,140,204. 
 
9. İSESKO – elm, təhsil və mədəniyyət  məsələləri üzrə islam 
təşkilatı. 1979-cu ildə təşkil edilmişdir. İSESKO-nun Baş direktoru 
Əbdüləziz bin Osman əl-Tüveycridir. Azərbaycan dövləti 
İSESKO ilə yaxından əməkdaşlıq edir və islam aləmində 
mədəniyyət abidələrinin qorunması prinsipini dəstəkləyir. –  
11,20,233,262,292. 
 
10. YUNESKO – BMT-nin maarif, elm və mədəniyyət işlə-
rinə baxan hökumətlərarası təşkilat. 1945-ci ilin noyabrında 
yaradılmış, 1946-cı ildən fəaliyyətə başlamışdır. Ali orqanı iki 
ildən bir çağırılan konfransdır. Katibliyi Parisdədir. Azərbaycan 
1992-ci ildən YUNESKO-nun üzvüdür. – 11,20,233, 262,294. 
 
11. Heydər Əliyev Fondu – qeyri-hökumət, qeyri-kommersiya 
təşkilatı. Rəsmi açılışı 10 may 2004-cü ildə olmuşdur. Heydər 
Əliyev Fondunun prezidenti YUNESKO və İSESKO-nun 
Xoşməramlı səfiri, Milli Məclisin deputatı, Azərbaycanın Birinci 
vitse-prezidenti Mehriban Əliyevadır. 
Fondun yaradılmasında məqsəd ümummilli lider Heydər 
Əliyevin xatirəsinə ehtiramı ifadə etmək, Heydər Əliyev siyasi 
məfkurəsinin həmişəyaşar səciyyəsini əks etdirmək, Heydər 
Əliyevin yaratdığı milli dövlətçilik ideyalarını yeni nəsillərə daima 
aşılamaq olmuşdur. 
Fondun prezidenti onun səlahiyyətli qanuni nümayəndəsidir. 
Fondun işinə bilavasitə rəhbərlik icraçı direktora aiddir. Fondun 
nəzdində Ekspert Şurası və digər qurumlar fəaliyyət göstərir. – 
11,32,49,280,294. 
 357 
12. Dağlıq Qarabağ Muxtar Vilayəti – Azərbaycan Respublikası 
ərazisində muxtar vilayət. 1923-cü il iyulun 7-də təşkil edilmişdir. 
Dağlıq Qarabağda 1988-ci ilə qədər 170 min əhali yaşayırdı. Sahəsi 
4,4 min  km2-dir. Mərkəzi Xankəndidir.  
1988-ci ildə muxtar vilayətin erməni separatçıları və millətçiləri 
Ermənistan silahlı qüvvələri ilə birlikdə bu ərazidə yaşayan azər-
baycanlıları doğma torpaqlarından çıxararaq Dağlıq Qarabağı işğal 
etdilər. BMT-nin 822, 853, 874, 884 saylı qətnamələrinə görə, 
erməni işğalçıları Azərbaycan torpaqlarını qeyd-şərtsiz tərk 
etməlidirlər. Ancaq Azərbaycan torpaqları hələ də erməni tapdağı 
altındadır. – 15,29,47,56,59,60,85,86,95,96,119, 
120,143,147,151,167,172,175,178,180,181,183,187,189,209,211, 
213,214,216,220,222,26,227,228,229,237,243,251,256,258,266, 
267,277,279,313,314,315, 326,343. 
 
13. 1990-cı ilin 20 yanvarı – 1990-cı ilin  yanvarında Azərbay-
canda faciə baş verdi. Yanvarın 19-dan 20-nə keçən gecə fövqəladə 
vəziyyət elan edilmədən sovet ordusunun xüsusi təyinatlı cəza 
dəstələri, dəniz donanmasının və daxili qoşunların bölmələri Bakı 
şəhərinə yeridildi. Sovet ordusunun bu kütləvi zorakılıq aktı 
nəticəsində 131 nəfər öldürülmüş, 744 nəfər yaralanmış, yüzlərlə adam 
qanunsuz həbs edilmiş və itkin düşmüş, dövlət əmlakına, ictimai və 
şəxsi əmlaka, şəhər təsərrüfatına və vətəndaşlara böyük maddi ziyan 
dəymişdi. 1990-cı ilin qanlı yanvarı Azərbaycanın ərazi bütövlüyü 
uğrunda aparılan mübarizə tariximizdə Vətənin şəhid övladlarının 
qanı ilə yazılmış şərəfli səhifə oldu. – 16. 
 
14. Fransa, F r a n s a   R e s p u b l i k a s ı – Qərbi Avropada 
dövlət. Sahəsi 674,6 min km2, əhalisi 66,7 milyon nəfərdir. 
İnzibati cəhətdən 101 departamentə bölünür. Qanunverici  orqanı 
iki palatadan (Milli Məclis və Senat) ibarət parlamentdir. İcra 
hakimiyyəti prezident və Nazirlər Şurasına məxsusdur. Paytaxtı 
Paris şəhəridir. – 21,119,187,211,216,236, 237,245,253,258,343. 
 
15. ATƏT – Avropada Təhlükəsizlik və Əməkdaşlıq Təşkilatı. 
Əsası 1973-cü ilin iyulunda Helsinkidə qoyulmuşdur. Burada 
Avropanın 33 dövlətinin, ABŞ və Kanadanın dövlət və hökumət 
rəhbərləri iştirak edir. ATƏT «soyuq müharibə»nin 
 358 
qurtarmasından sonra Ümumavropa təhlükəsizlik sistemini 
formalaşdıran, yeni Avropanın siyasi və iqtisadi həyatının sivil 
birgəyaşayış qaydalarını müəyyən edən, dövlətlərarası mü-
nasibətləri rəqiblik və münaqişə yolundan əməkdaşlıq və qarşılıqlı 
mənafe istiqamətlərinə yönəldən bir təşkilat funksiyasını icra edir. 
Azərbaycan 1992-ci ildən ATƏT-in üzvüdür və 1993-cü ilin 
ikinci yarısından ATƏT-in zirvə görüşlərində  Azərbaycan nüma-
yəndə heyəti fəal iştirak edir. – 22,47,59,95,175,178,189, 190. 
 
16. Hacı Zeynalabdin Tağıyev (1838–1924) – məşhur mesenat, 
maarifpərvər Bakı milyonçusu. Əvvəllər bənna işləmiş  Hacı 1872-
ci ildən neftçıxarma işinə kapital qoymuş və sahibkarlıq 
fəaliyyətinə başlamışdır. Bakıda «Tağıyev H.Z. lifli maddələrin 
emalı üzrə Qafqaz Səhmdar Cəmiyyəti»ni, Toxuculuq fabrikini, 
«Xəzər manufaktura cəmiyyəti»ni, «Tağıyev balıq sənayesi 
səhmdar cəmiyyəti»ni, yerli sahibkarlarla birlikdə Bakı Ticarət 
bankını yaratmış və Bank Şurasının sədri seçilmişdi. 
Savadı olmayan Hacı savadsızlığın acısını duymuş və buna 
görə də Vətən övladlarının, xüsusilə kasıb oğlan və qızların təhsil 
almasına böyük qayğı göstərmişdi. O öz vəsaiti ilə Yaxın Şərqdə – 
Bakıda ilk qız gimnaziyası, qadınları işlə təmin etmək üçün 
toxuculuq fabriki, Mərdəkanda  sənət məktəbi, teatr binası tikdirir. 
Qiraətxanalar üçün qəzet və jurnalların pulunu ödəyir, öz xərcinə 
Azərbaycan şair və alimlərinin əsərlərini, həmçinin Azərbaycan 
dilinə tərcümələri çap etdirir. 1905–11-ci illər İran məşrutə 
hərəkatına silah və pulla yardım edir. İranda onlarla məktəbin açıl-
masına, məktəb ləvazimatı və zəruri kitablarla təmin edilməsinə, 
daxildə və xaricdə oxuyan və maddi təminata ehtiyacı olanlara 
daim yardım edirdi. «Kaspi», «Həyat», «Füyuzat» kimi  qəzet və 
jurnalların nəşri üçün vəsait ayırmışdı. 
Hacı Bakıya «Şollar suyu» kəmərini çəkdirmiş, Mərdəkanda dən 
üyüdən elektrik dəyirmanı tikdirmiş və qəsəbənin əhalisini ilk dəfə 
elektrik işığı ilə təmin etmişdir. – 27,28. 
 
17. ATƏT-in Parlament Assambleyası – 317 parlamentarisi 
olan beynəlxalq parlament qrupu. 1990-cı ildə Parisdə yaradıl-
mışdır. Assambleya ildə bir neçə dəfə Milli parlament deputatlarını 
toplayaraq ATƏT-lə bağlı məsələləri müzakirə edir. Hər il 
 359 
Assambleya səs çoxluğu ilə sədr seçir, sədr əsas yığıncaqlarda iştirak 
edir və yığıncaqlara sədrlik edir. Mənzil-qərargahı 
Kopenhagendədir. Assambleyanın daimi əməkdaşları 14  nəfərdir. – 
29. 
 
18. Amerika Birləşmiş Ştatları (ABŞ) – Şimali Amerikada döv-
lət. Şimaldan Kanada, cənubdan Meksika, şərqdən Atlantik okeanı və 
qərbdən Sakit okeanla əhatə olunur. Sahəsi 9,5 milyon km2, əhalisi 
325,6 milyon nəfərə yaxındır. İnzibati cəhətdən 50 ştat və Kolumbiya 
federal paytaxt dairəsinə bölünür. Ali qanunvericilik orqanı ikipalatalı 
(Nümayəndələr Palatası və Senat) ABŞ Konqresidir. Dövlət başçısı 
prezidentdir. Paytaxtı Vaşinqton şəhəridir. – 
31,110,139,187,211,216,237, 253,256,343.. 
 
19.  Almaniya,  A l m a n i y a   F e d e r a t i v   R e s p u b l i -k 
a s ı – Mərkəzi Avropada dövlət. Sahəsi 357 min km2, əhalisi 
82,2 milyon nəfərdir. AFR tərkibində 16 ərazisi olan 
federasiyadır. Dövlət başçısı prezident, hökumət başçısı isə 
federal kanslerdir. Ali qanunverici hakimiyyət orqanı parla-
mentdən – Bundestaq və Bundesratdan ibarətdir. Paytaxtı Berlin 
şəhəridir.  – 32,294,300,340. 
 
20. Gürcüstan, G ü r c ü s t a n   R e s p u b l i k a s ı – Cənubi 
Qafqazın mərkəzi və qərb hissəsində dövlət. Sahəsi 69,7 min km2, 
əhalisi 3,7 milyon nəfərdir. Dövlət başçısı prezident, qanunverici 
orqanı parlamentdir. Paytaxtı Tbilisi şəhəridir.  – 34, 35,148. 
 
21. Rusiya, R u s i y a   F e d e r a s i y a s ı – Avropanın şərqində, 
Asiyanın şimalında dövlət. Sahəsi 17,125 milyon  km2, əhalisi 146,5 
milyon  nəfərdir. Rusiya Federasiyasına 22 respublika, 9 diyar, 46 
vilayət, federal əhəmiyyətli Moskva və Sankt-Peterburq şəhərləri, 4 
muxtar vilayət və mahal daxildir.  
Dövlət başçısı prezident, qanunverici orqanı ikipalatalı Dövlət 
Duması və Federasiya Şurasıdır. Paytaxtı Moskva şəhəridir. – 
37,38,69,88,119,175,176,183,187,206,211,216,237,247–253,272,243, 
348. 
 360 
22. Şeyxülislam  Hacı  Allahşükür  Paşazadə,  A l l a h ş ü- 
k ü r  H ü m m ə t  o ğ l u (d.1949) – 1980-ci ildən Qafqaz Müsəl-
manları Ruhani İdarəsinin, 1990-cı ildən Qafqaz Xalqları Ali 
Dini Şurasının sədridir. Azərbaycan Respublikasının «Şöhrət», 
«Şərəf» və «İstiqlal» ordenləri ilə təltif edilmişdir.  – 39–40. 
 
23. Çexiya, Ç e x i y a   R e s p u b l i k a s ı – Mərkəzi 
Avropada dövlət. Sahəsi 78,9 min km2, əhalisi 10,5 milyon 
nəfərdir. İnzibati cəhətdən 7 vilayətə bölünür. Dövlət başçısı 
prezident, qanunverici orqanı ikipalatalı (Senat və Deputatlar 
Palatası) parlamentdir. 1993-cü ildən Çexoslovakiya Federasiya-
sının fəaliyyəti dayandırıldıqdan sonra Çexiya müstəqil dövlətdir. 
Paytaxtı Praqa şəhəridir.  – 41–61. 
 
24. Vatslav Klaus (d.1941) – 2003–2013-cü illərdə Çexiya 
Respublikasının Prezidenti olmuşdur. – 41–61. 
 
25. Avropa İttifaqı (Aİ) – Avropa dövlətlərinin ən iri inte-
qrasiya birliyi. Aİ-yə 28 dövlət  daxildir.  
Aİ-nin yaradılması haqqında müqavilə 1993-cü ildə Maastrixt-
də imzalanmışdır. Aİ azadlıq, demokratiya, insan hüquqları və 
azadlıqlarına hörmət, həmçinin hüququn aliliyi prinsiplərinə – üzv 
dövlətlər üçün ümumi olan prinsiplərə əsaslanır. 
Aİ  Avropada iqtisadi inteqrasiyanın daha da inkişaf formasıdır. 
İqtisadi və valyuta ittifaqı 1999-cu ildən fəaliyyətə başlamış və 
vahid valyuta – avro dövriyyəyə buraxılmışdır. Aİ-nin üzvləri 
yalnız Avropa dövlətləri ola bilər. Avropa İttifaqı ilə əməkdaşlıq 
Azərbaycan Respublikasının xarici siyasətinin  əsas 
istiqamətlərindəndir. – 43,46,47,48,53,59,61,118,119,130,136,137, 172, 
175,177,182,183,188,189,193,197,198,209, 211,212,214,216,217, 220–
224,225,234,241. 
 
26. Avropa parlamenti, A v r o p a r l a m e n t – Avropa 
İttifaqının (Aİ) fövqəlmilli institutlarından biri. 1957-ci ildə Avropa 
iqtisadi inteqrasiya təşkilatları çərçivəsində yaradılmışdır. Seçmək 
və seçilmək hüququndan Aİ vətəndaşları istifadə edir. Deputat 
mandatlarının ümumi sayı 751-dir. Plenar iclasları Strasburqda, 
komissiyaların işi Brüsseldə keçirilir. Avroparlamentin bütün çağırış-
 361 
larında başlıca mövqe  Avropa Xalq Partiyasına və Avropa Sosialist 
Partiyasına məxsusdur. Avroparlament məcburi xarakter daşımayan 
qərarlar verir, beynəlxalq problemlərin müzakirəsi zamanı öz səla-
hiyyətlərindən geniş istifadə edir, qəbul olunan qətnamələr məcburi 
qüvvəyə malik deyildir. Avroparlament Azərbaycan Respublikasının 
Milli Məclisi ilə əməkdaşlıq edir. – 47,60,95, 178,214,215–
219,234,278,313. 
 
27. Avropa Şurası (AŞ) – Avropada hökumətlərarası təşki-
lat. 1949-cu ildə yaradılmışdır. Qərargahı Fransanın Strasburq 
şəhərində yerləşir. AŞ-nın əsas məqsədi Avropada sülhü və 
təhlükəsizliyi qorumaq, seçki sistemində çoxpartiyalılığa riayət 
etmək, demokratiyanı və insan hüquqlarını müdafiə etmək, 
möhkəmləndirmək, Avropa ölkələrinin mədəniyyətlərinin 
yaxınlaşmasına çalışmaq və s. ibarətdir. AŞ-nın ali orqanları 
Nazirlər Komitəsi, Məsləhət Assambleyası, Sahə Nazirliklərinin 
Müşavirəsi və Katiblikdir. Azərbaycan 2001-ci ildən Avropa 
Şurasının üzvüdür. – 47,53,59,95, 178, 
186,189,190,212,278,313. 
 
28. Avropa Şurasının Parlament Assambleyası (AŞPA) – 
1949-cu ildə yaradılmışdır. AŞPA-ya 47 Avropa ölkəsi daxildir. – 47, 
60,68. 
 
29. Cənub qaz dəhlizi – Azərbaycanda hasil olunan enerji-
daşıyıcılarının Gürcüstan və Türkiyə vasitəsilə Qərb bazarlarına 
nəqlini nəzərdə tutur. – 59,131,136,137,182,189,208, 211. 
 
30. Birləşmiş Millətlər Təşkilatının Təhlükəsizlik Şurası 
(BMTTŞ) – BMT-nin daimi fəaliyyət göstərən mühüm orqanı. 
BMT-nin Nizamnaməsinə görə, beynəlxalq sülhün və təhlükəsiz-
liyin qorunmasında əsas məsuliyyət daşıyır. 15 üzvü var: 5  daimi 
(Çin, Fransa, Rusiya, Böyük Britaniya, ABŞ), 10 üzvü isə 2 il 
müddətinə seçilir. Şuranın hər bir üzvü bir səsə malikdir. Prosedu-
ra məsələlərinə dair qərarlar Şuranın 9 üzvü səs verdikdə qəbul 
olunmuş sayılır. – 60,95,178,190,213,226,237,266, 326. 
 
 362 
31. Birləşmiş  Millətlər  Təşkilatı (BMT) – müasir dünyanın 
ən nüfuzlu beynəlxalq təşkilatı. Qərargahı Nyu-York şəhərindədir. 
Əsas vəzifəsi beynəlxalq sülhü və təhlükəsizliyi qorumaq və 
möhkəmlətmək, dövlətlər arasında əməkdaşlığı inkişaf 
etdirməkdir. BMT-nin Nizamnaməsi 1945-ci il iyulun 26-da San-
Fransisko konfransında 50 dövlətin nümayəndəsi tərəfindən imza-
lanıb və 1945-ci il oktyabrın 24-də qüvvəyə minib. Hazırda BMT-
yə 193 dövlət daxildir. 
 BMT-nin əsas orqanları Baş Məclis, Təhlükəsizlik Şurası, 
İqtisadi və İctimai Şura, Qəyyumluq Şurası, Beynəlxalq Məhkəmə 
və Katiblikdir. 
Azərbaycan Respublikası 1992-ci ildən BMT-nin üzvüdür.  
Dövlətimizin apardığı uğurlu xarici siyasət nəticəsində Azər-
baycan 2011-ci ilin oktyabr ayında BMT-nin Təhlükəsizlik 
Surasına qeyri-daimi  üzv qəbul olunmuşdur. – 59,66,135,147, 
182,183,189,231,275,279,313,325–326. 
 
32. NATO (Şimali Atlantika Müqaviləsi Təşkilatı) – hərbi-siyasi 
ittifaq. 1949-cu il aprelin 4-də Vaşinqtonda ABŞ, Böyük Britaniya, 
Fransa, Belçika, Niderland, Lüksemburq, Kanada, İtaliya, 
Portuqaliya, Norveç, Danimarka, İslandiyanın imzaladıqları Şimali 
Atlantika müqaviləsi əsasında yaradılmışdır. 1952-ci ildə 
Yunanıstan və Türkiyə, 1955-ci ildə Almaniya Federativ 
Respublikası, 1982-ci ildə İspaniya NATO-ya qoşulmuşlar. Varşava 
Müqaviləsi Təşkilatı dağıldıqdan (1991) sonra əvvəllər sosialist 
ölkələri düşərgəsinə daxil olmuş ölkələrin bir qismi NATO-ya üzv-
lüyə qəbul edilmiş, digər qismi isə ilkin mərhələ kimi, NATO-nun 
«Sülh naminə tərəfdaşlıq» proqramına qoşulmuşlar. Ali orqanı NATO  
Şurasının sessiyasıdır. Mənzil-qərargahı Brüsseldədir. – 
60,190,324,345. 
 
33. Avstriya, A v s t r i y a   R e s p u b l i k a s ı  – Mərkəzi 
Avropada, Dunay hövzəsində dövlət. Sahəsi 83,8 min km2, 
əhalisi 8,66 milyon nəfərdir. Dövlət başçısı prezident, qanun-
verici orqanı ikipalatalı parlamentdir. Paytaxtı Vyana şəhəridir. – 
62. 
 
 363 
34. Hayntz Fişer (d.1938) – Avstriyanın dövlət və siyasi xa-
dimi. Hüquqşünas, professor. 2004–2016-cı illərdə Avstriya Res-
publikasının  Federal Prezidenti olmuşdur. – 62. 
 
35. Elçin Quliyev, E l ç i n   İ s a ğ a   o ğ l u (d.1967) – hü-
quqşünas, general-polkovnik. Bakı Dövlət Universitetini və Bakı 
Ali Hərbi Birləşmiş Komandirlər Məktəbini bitirmişdir. 2002-ci 
ildən Azərbaycan Respublikası Sərhəd Qoşunları Komandanıdır. 
«Azərbaycan bayrağı»  ordeni ilə təltif edilmişdir. – 64. 
 
36. Dmitri Medvedev (d.1965) – Rusiyanın dövlət və siyasi 
xadimi, 2008–2012-ci illərdə Rusiya Federasiyasının Prezidenti 
olmuşdur, 2012-ci ilin may ayından Rusiyanın  Baş naziridir. – 
69,88,175,206,226,251,252,343,348. 
 
37. Böyük Britaniya, B ö y ü k  B r i t a n i y a  v ə  Ş i m a - l 
i   İ r l a n d i y a   B i r l ə ş m i ş   K r a l l ı ğ ı   – Qərbi Avropada 
dövlət. B.Britaniya adası, İrlandiya adasının şimal-şərq hissəsi, 
Anqlsi, Uayt, Normand, Orkney, Hebrid, Şetlend adaları və bir 
sıra kiçik adalardan ibarətdir. Sahəsi 244,1 min km2, əhalisi 64 
milyon nəfərdir.  İnzibati cəhətdən qraflıqlara və qraflıq hüququnda  
olan şəhərlərə bölünür. Böyük London xüsusi inzibati vahiddir. 
B.Britaniya parlamentli monarxiyadır. Paytaxtı London şəhəridir. – 
70,85–86,340. 
 
38. II  E l i z a b e t  (d.1926) – Böyük Britaniya kraliçası. Vindzor 
sülaləsindəndir. 1952-ci ildə atası VII Georqun ölümündən sonra taxt-
taca sahib olmuşdur. – 70. 
 
39. Portuqaliya, P o r t u q a l i y a   R e s p u b l i k a s ı – 
Cənub-Qərbi Avropanın Pireney yarımadasında dövlət. Sahəsi 92,1 
min km2, əhalisi 11 milyon nəfərdir. İnzibati ərazisi 19 mahala və 
iki muxtar vilayətə bölünür. Dövlət başçısı prezident, ali 
qanunverici orqanı birpalatalı Respublika Məclisidir. Paytaxtı 
Lissabon şəhəridir. – 71. 
 
40. Anibal Kavaku Silva (d.1939) – Portuqaliyanın siyasi 
xadimi. 2006–2016-cı illərdə Portuqaliya Respublikasının 
 364 
Prezidenti, 1985–95-ci illərdə Portuqaliyanın Baş naziri olmuşdur. 
– 71. 
 
41. Filippin, F i l i p p i n   R e s p u b l i k a s ı – Cənub-Şərqi 
Asiyada, Filippin adalarında dövlət. Sahəsi 300 min km2, əhalisi 
103 milyon nəfərdir. İnzibati ərazisi 13 vilayətə və 2 muxtar vilayətə 
bölünür. Dövlət başçısı prezident, qanunverici orqanı ikipalatalı 
(Senat və Nümayəndələr Palatası) parlamentdir. Paytaxtı Manila 
şəhəridir. – 72. 
 
42. III Beniqno Akino (d.1960) – siyasətçi. 2010–2016-cı 
illərdə Filippin  Respublikasının Prezidenti olmuşdur. – 72. 
 
43. İsveç, İ s v e ç   K r a l l ı ğ ı – Şimali Avropanın Skan-
dinaviya yarımadasında dövlət. Sahəsi 447,4 min km2, əhalisi 10 
milyon nəfərdir. İnzibati ərazisi 24 lenə bölünür. Dövlət başçısı 
kral, qanunverici orqanı parlamentdir (Riksdaq). Paytaxtı 
Stokholm şəhəridir. – 73.  
 
44.  XVI  Karl  Qustav (d.1946)  – 1973-cü  ildən İsveç kralı. O, 
həmçinin «Ümumdünya təbiət fondu»nun prezidentidir. – 73. 
 
45. İran, İ r a n   İ s l a m   R e s p u b l i k a s ı – Cənub-
Qərbi Asiyada dövlət. Sahəsi 1,65 milyon km2, əhalisi 78,4 mil-
yon nəfərdir. İnzibati cəhətdən 24 ostana bölünür. Ali qanun-
verici orqanı 4 il müddətinə seçilən Xalq Şurası Məclisidir. Hö-
kuməti Baş nazir təşkil, prezident isə təsdiq edir. Paytaxtı Tehran 
şəhəridir. – 74,292–293. 
 
46. Xamenei,  S e y i d   Ə l i  (d.1939) – İranın dini və dövlət 
xadimi. 1981–89-cu illərdə İranın prezidenti, 1989-cu ildən isə İran 
İslam Respublikasının Ali dini rəhbəridir. – 74. 
 
47. Mahmud Əhmədinejad (d.1956) – 2005–2013-cü illərdə İran 
İslam Respublikasının Prezidenti olmuşdur. – 74,293. 
 
49. Qazaxıstan, Q a z a x ı s t a n   R e s p u b l i k a s ı– 
Avrasiyanın mərkəzi hissəsində dövlət. Sahəsi 2,7 milyon km2, 
 365 
əhalisi 17,9 milyon  nəfərdir. Dövlət başçısı prezident, qanun-
verici orqanı birpalatalı Ali Sovetdir. Paytaxtı Astana şəhəridir. – 
75. 
 
50. Oljas Süleymenov (d.1936) – məşhur qazax şairi, dip-
lomat. Ümumittifaq Lenin komsomolu mükafatı laureatı. «Asiya» 
əsəri ilə məşhurlaşmışdır. Hazırda Qazaxıstan Respublikasının 
YUNESKO-da daimi nümayəndəsidir. – 75. 
 
51. Dünya Bankı – BMT-nin hökumətlərarası ixtisaslaşdı-
rılmış idarəsi. 1944-cü ildə ABŞ-da Bretton-Vuds konfransında 
təsis olunmuşdur. İdarə Heyəti Vaşinqtondadır. Məqsədi inkişaf 
etməkdə olan ölkələrin iqtisadi və sosial dirçəlişinə kömək 
etməkdir. Səhmdar cəmiyyəti formasındadır və iştirakçıları yalnız 
Beynəlxalq Valyuta Fondunun üzvləridir. Banka 188 dövlət 
daxildir. 1992-ci ildən Azərbaycan Respublikası Dünya Bankının 
üzvüdür. – 84. 
 
52. Zivər bəy  Əhmədbəyov, Z i v ə r   b ə y   G ə r a y b ə y  o ğ- 
l u (1873–1925) –Azərbaycan memarı. Zivər bəy ali təhsil almış ilk  
azərbaycanlı memardır. 1918–22-ci illərdə Bakının Baş memarı 
olmuşdur. Göyçayda məscid (1906), Şamaxıda «İmam məscidi» 
(1909), BakıdaTəzəpir məscidi, Göy məscid (1912–13), Bakı və 
Şamaxıda bir sıra yaşayış evlərinin layihələrini vermişdir. Zivər bəy 
Azərbaycan xalq memarlığının mütərəqqi ənənələrini Şərq və Avropa 
memarlığı ilə üzvi surətdə əlaqələndirmişdir. – 87. 
 
53. Putin Vladimir  (d.1952) – 2000–2008-ci illərdə Rusiya Fede-
rasiyasının Prezidenti olmuşdur. 1975–97-ci illərdə bir sıra məsul 
vəzifələrdə çalışmışdır. 1998-ci ildə Rusiya Federasiyası Prezidenti 
Administrasiyasının rəhbəri, 1998–99-cu illərdə FTX-nın direktoru, 
1999-cu ilin avqustundan Rusiya hökumətinin başçısı, 2008-ci ilin 
mayında Rusiya Federasiyasının Baş naziri təyin edilmişdir. 2012-ci 
ilin mart ayında yenidən Rusiya Federasiyasının Prezidenti 
seçilmişdir. – 88. 
 
 366 
54. Azərbaycan Xalq Cümhuriyyəti – Müsəlman Şərqində ilk 
dəfə dünyəvi, demokratik respublikanın əsasını qoymuş müstəqil 
Azərbaycan  dövləti. Cəmi 23  ay ( 1918-ci il mayın  28-də yara-
dılmış, 1920-ci il aprelin 28-də bolşeviklərin və daşnakların səyi ilə 
devrilmişdir) yaşamışdır. Paytaxtı əvvəlcə Gəncə (1918, 16 iyun – 17 
sentyabr), sonra Bakı  şəhəri (1918, 17 sentyabr–1920, 28 aprel) idi. 
Azərbaycan hökuməti yeni suveren milli dövlətin müxtəlif prob-
lemlərinin həlli yollarında böyük əzmlə çalışırdı. Nazirlər Şurasının 27 
iyun 1918-ci il tarixli Fərmanı ilə respublikada dövlət dili türk (Azər-
baycan) dili elan  edildi.  Azərbaycan  Respublikasının  parlamenti 
1919-cu il avqustun 11-də Azərbaycan vətəndaşlığı haqqında qanun 
qəbul etdi. Xalq maarifi sahəsində qısa müddətdə böyük tədbirlər 
həyata keçirildi. Qori müəllimlər seminariyasının Azərbaycan şöbəsi 
Qazaxa köçürüldü, Bakı Dövlət Universiteti təsis edildi, xarici 
ölkələrdə kadr hazırlığı məqsədi ilə 1919–20-ci tədris ilində 100  gənc 
Avropanın müxtəlif təhsil müəssisələrinə göndərildi. Məktəblərin 
xeyli hissəsi milliləşdirildi, kitabxanalar açıldı, savadsızlığın ləğvi 
üçün kəndlərdə kurslar yaradıldı. Azərbaycan Xalq Cümhuriyyətinin 
dövlət rəmzləri (üçrəngli bayraq, gerb, himn) milli Azərbaycan 
rəmzləri kimi tanındı. Azərbaycan Dövlət Bankı yaradıldı, 1918-ci 
ilin martında dağıdılmış neft sənayesi və Bakı–Batum neft kəməri 
bərpa edildi. – 90–100,263. 
 
55.  ATƏT-in Minsk qrupu – 1992-ci il martın 24-də yara-
dılmışdır. 1997-ci ildə Minsk qrupunun tərkibinə aşağıdakı dövlətlər 
daxil olmuşdur: Azərbaycan, Ermənistan, Belarus, Almaniya, İtaliya, 
Rusiya, ABŞ, Fransa, Türkiyə, Danimarka və İsveç. 1994-cü ilin 
dekabrından Minsk qrupuna iki sədr – Rusiya və İtaliya rəhbərlik 
edirdi. 1996-cı ilin dekabrından onun üç – Rusiya, ABŞ və fransalı 
həmsədrləri var. Qrupun əsas vəzifəsi Ermənistan–Azərbaycan 
münaqişəsinin sülh yolu ilə aradan qaldırılmasına və Dağlıq Qarabağ 
probleminin dinc vasitələrlə həll edilməsinə bilavasitə kömək et-
məkdir. – 95,96,119,178,181,187,211,216,217, 
219,223,237,253,256,258,343. 
 
56. Türkiyə Cümhuriyyəti – Qərbi Asiyada və Avropanın 
cənub-şərqində dövlət. Sahəsi 783,5 min km2, əhalisi 79,4 
 367 
milyon nəfərdir. İnzibati cəhətdən 81 ilə (vilayətə) bölünür.  
Dövlət başçısı prezident, Ali qanunverici orqanı Türkiyə Böyük Millət 
Məclisidir. Paytaxtı Ankara şəhəridir.  – 101,104,205,340. 
57. İtaliya, İ t a l i y a   R e s p u b l i k a s ı – Avropanın 
cənubunda dövlət. Ərazisinə Alp dağlarının qərb yamacları, Padan 
düzənliyi, Apennin yarımadası, Siciliya və Sardiniya adaları 
daxildir. Sahəsi 301,3 min km2, əhalisi 61 milyon nəfərdir. İnzibati 
cəhətdən 20 vilayətə bölünür. Paytaxtı Roma şəhəridir. –   102–
108,226. 
 
58. Ciorcio Napolitano (d.1925) – İtaliyanın siyasi xadimi. 2006–
2015-ci  illərdə İtaliya Respublikasının Prezidenti olmuşdur.  – 102–
108. 
 
59. I Napoleon, N a p o l e o n  B o n a p a r t (1769–1821) – 
1804–14 və 1815-ci illərdə Fransa inperatoru. Napoleon iste-
dadlı sərkərdə kimi, Fransa tarixində  özünə layiqli yer tut-
muşdur. Napoleon fitri istedada, müstəsna işgüzarlığa, dərin 
zəkaya və yenilməz iradəyə malik bir şəxsiyyət idi. – 106. 
 
60. Joze Manuel Barrozu (d.1956) – Portuqaliya və Ümum-
avropa siyasi və dövlət xadimi. 2002–2004-cü illərdə Portuqaliya-
nın Baş naziri, 2004–2014-cü illərdə Avropa Parlamenti  
Komissiyasının sədri olmuşdur. – 118,130,207–213,217,218, 
224,233,234 
 
61. Artur Rasizadə, A r t u r  T a h i r  o ğ l u (d.1935) – 
Azərbaycanın dövlət xadimi. SSRİ Dövlət mükafatı laureatı. 1986–
92-ci illərdə Azərbaycan Respublikası Baş nazirinin Birinci müavi-
ni vəzifəsində işləyib. 1996-cı ildən Azərbaycan Respublikasının 
Baş naziridir. Azərbaycan Respublikasının «İstiqlal», «Şərəf», 
«Şöhrət» ordenləri ilə təltif edilmişdir. – 108,140, 204. 
 
62. Ramiz Mehdiyev,  R a m i z  Ə n v ə r  o ğ l u (d.1938) – 
Azərbaycanın görkəmli  siyasi və dövlət xadimi, fəlsəfə elmləri 
doktoru, professor. Azərbaycan Milli Elmlər Akademiyasının həqiqi 
üzvü. 1978–80-ci illərdə  Rayon Partiya Komitəsinin Birinci katibi, 
1980–81-ci illərdə Azərbaycan KP MK-da elm və təhsil şöbəsinin 
 368 
müdiri, 1981–83-cü illərdə Azərbaycan KP MK-da partiya-təşkilat  işi 
şöbəsinin  müdiri, 1983–88-ci illərdə Azərbaycan KP MK-da katib, 
1988–94-cü illərdə Azərbaycan EA-nın  İctimai-Siyasi Tədqiqatlar və 
İnformasiya İnstitutunda şöbə müdiri, 1994-cü ildə Azərbaycan 
Respublikası Prezidentinin İcra Aparatının şöbə müdiri, 1995-ci ildən 
Azərbaycan Respublikası Prezidenti Administrasiyasının rəhbəridir. 
1995–2000-ci illərdə Azərbaycan Respublikası Milli Məclisinin depu-
tatı olmuşdur. Müasir siyasi problemlərə, dövlət quruculuğuna aid bir 
çox kitab və monoqrafiyaların müəllifidir. Azərbaycan Res-
publikasının «İstiqlal», Rusiya Federasiyasının «Dostluq»  ordenləri 
ilə təltif edilmişdir. Beynəlxalq Nyu-York Akademiyasının və Türk 
Dünyası Araşdırmalar Uluslararası Elmlər Akademiyasının  üzvüdür.  
Azərbaycan Respublikasının «İstiqlal» və «Şərəf» ordenləri ilə təltif 
edilmişdir. – 108,140.  
 
63. Tofiq Bəhramov, T o f i q   B ə h r a m   o ğ l u  (1925–
1993) – Azərbaycanın idman xadimi. Futbol üzrə ümumittifaq və 
beynəlxalq dərəcəli hakim, Azərbaycan SSR-nin Əməkdar 
məşqçisi, Əməkdar bədən tərbiyəsi və idman xadimi. Futbol üzrə 
8-ci dünya çempionatında (1966, İngiltərə) futbol oyununu yaxşı 
idarə etdiyinə görə «Qızıl ilahə»nin surəti və «Qızıl fit»lə 
mükafatlandırılmışdır. – 116. 
 
64. Lüksemburq,  B ö y ü k   L ü k s e m b u r q   H e r s o q l u -ğ 
u  – Qərbi Avropada dövlət. Sahəsi 2,6 min km2, əhalisi 576 min 
nəfərdir. İnzibati cəhətdən 3 mahala bölünür. Lüksemburq kon-
stitusiyalı monarxiyadır. Dövlət başçısı böyük hersoqdur. Qanunverici 
orqanı Deputatlar Palatasıdır. Paytaxtı Lüksemburq şəhəridir. – 124. 
 
65. Anri (d.1955) – 1998-ci ildən Lüksemburq Hersoqluğunun 
hökumət naibi, 2000-ci ildən isə Böyük hersoqudur. 1998-ci ildən 
Beynəlxalq Olimpiya Komitəsinin üzvüdür. – 124. 
 
66. Xorvatiya Respublikası – Cənubi Avropada  dövlət. Sa-
həsi 56,6 min km2, əhalisi 4,3 milyon nəfərdir. İnzibati ərazisi 20 
vilayətə bölünür. Dövlət başçısı prezident, qanunverici orqanı 
ikipalatalı parlamentdir. Paytaxtı Zaqreb şəhəridir. – 125. 
 369 
 
67. İvo Yosipoviç (d.1957) – Xorvatiyanın siyasi xadimi, 
kompozitor, pedaqoq. 2010–2015-ci illərdə Xorvatiya Res-
publikasının  Prezidenti olmuşdur. – 125. 
 
68. Sloveniya, S l o v e n i y a   R e s p u b l i k a s ı – Avropada 
dövlət. Sahəsi 20,3 min km2, əhalisi 2 milyon nəfərdir. Dövlət 
başçısı prezident, qanunverici orqanı ikipalatalı (Dövlət Şurası və 
Dövlət Məclisi) parlamentdir. Paytaxtı Lyublyana şəhəridir. – 
126,169–204. 
 
69. Danilo Tyurk (d.1952) – Sloveniya hüquqşünası, Beynəl-
xalq hüquq üzrə mütəxəssis, diplomat. 2007–2012-ci illərdə 
Sloveniya Respublikasının  Prezidenti olmuşdur. – 126,170–197, 
199–203.  
 
70. Latviya, L a t v i y a   R e s p u b l i k a s ı – Şərqi Avropada – 
Pribaltikada dövlət. Sahəsi 64,5 min km2, əhalisi 1,9 milyon 
nəfərdir. İnzibati ərazisi 26 rayona bölünür. Dövlət başçısı prezident, 
qanunverici orqanı Seymdir. Paytaxtı Riqa şəhəridir. – 127. 
 
71. Xoşbəxt  Yusifzadə,  X o ş b ə x t   B a ğ ı   o ğ l u (d.1930) –  
neftçi-geoloq, geologiya-minerologiya elmləri doktoru. Azərbaycan 
Milli Elmlər Akademiyasının akademiki. 1994–2000-ci illərdə 
Azərbaycan Respublikası Dövlət Neft Şirkətinin vitse-prezidenti, 
2004-cü ildən isə birinci vitse-prezidentidir. Azərbaycan Respubli-
kasının «Şərəf», «Şöhrət» və «İstiqlal» ordenləri ilə təltif edilmişdir. – 
128. 
 
72. Riçard Morninqstar (d.1945) – ABŞ Dövlət katibinin 
Avrasiya enerji məsələləri üzrə xüsusi nümayəndəsi (2009–2012), 
ABŞ-ın Azərbaycan Respublikasında Fövqəladə və Səlahiyyətli 
səfiri olmuşdur (2012–2014). – 139. 
 
73. Serbiya, S e r b i y a   R e s p u b l i k a s ı – Cənub-Şərqi 
Avropada, Balkan yarımadasının mərkəzi hissəsində dövlət. Sahəsi 
88 min km2, əhalisi 7 milyon nəfərdir. Dövlətin başçısı prezident, 
 370 
qanunvericilik orqanı Skupşinadır. Paytaxtı Belqrad şəhəridir. –  
140–168. 
 
74. Boris Tadiç (d.1958) – Serbiya siyasətçisi, Serbiya Demok-
ratlar Partiyasının sədri. 2004–2012-ci illərdə Serbiya Res-
publikasının Prezidenti olmuşdur. – 141–153,155–167. 
 
75. Elmar Məmmədyarov, E l m a r  M ə h ə r r ə m   o ğ l u 
(d.1960) – tarix elmləri namizədi, diplomat. 1995–98-ci illərdə 
Azərbaycan Xarici İşlər Nazirliyində Beynəlxalq Təşkilatlar 
İdarəsinin başçısı, 1998–2003-cü illərdə ABŞ-da Azərbaycan 
səfirliyində müşavir, 2003–2004-cü illərdə İtaliyada Azərbaycan 
Respublikasının səfiri, 2004-cü ildən  Azərbaycan Respublikasının 
Xarici İşlər naziridir. – 144, 145,173. 
 
76. Eldar Həsənov,  E l d a r  H ü m b ə t  o ğ l u  (d.1955) – 
hüquqşünas. Hüquq elmləri doktoru, professor, diplomat. 1995–
2000-ci illərdə Azərbaycan Respublikasının Baş prokuroru olmuş-
dur. 2001-ci ildən Azərbaycan Respublikasının Rumıniyada və 
həmçinin 2010-cu ildən Serbiya, Bosniya və Herseqovina, 
Monteneqroda Fövqəladə və Səlahiyyətli səfiridir. –  160–162. 
 
77. Əlövsət Ağalarov, Ə l ö v s ə t   İ b r a h i m   o ğ l u 
(d.1954) –jurnalist, tərcüməçi, Azərbaycan Yazıçılar Birliyinin 
üzvü, Azərbaycan Dövlət Nəşriyyatı – Azərnəşrin Baş redaktoru. 
Birinci çağırış Azərbaycan Respublikası Milli Məclisinin deputatı 
olmuşdur. – 162. 
 
78. Üzeyir bəy  Hacıbəyli, Ü z e y i r   Ə b d ü l h ü s e y n  o ğ- 
l u (1885–1948) – dahi Azərbaycan bəstəkarı, musiqişünas-alim, 
publisist, dramaturq, pedaqoq və ictimai xadim. Müasir Azərbaycan 
professional musiqi sənətinin və milli operasının banisi, SSRİ Xalq 
artisti, SSRİ Dövlət mükafatı laureatı. – 163–167. 
 
79. Mehdi  Hüseynzadə, M e h d i   H ə n i f ə   o ğ l u (1918–
1944) – Yuqoslaviyada və Şimali İtaliyada Müqavimət hərəkatı 
iştirakçısı, məşhur partizan, Sovet İttifaqı Qəhrəmanı. Mehdi 
Hüseynzadə partizan hərəkatında fəal iştirak etmiş və hitlerçilərə 
 371 
qarşı mübarizədə cəsurluğu ilə əfsanəvi şöhrət qazanmışdı. – 189, 
199–203. 
 
80. Ərdoğan Rəcəb Tayyib (d.1954) – Türkiyənin siyasi və döv-
lət xadimi. R.T.Ərdoğan 1980-ci ildən siyasi fəaliyyətə qoşulmuşdur. 
1994-cü ilin martında İstanbul Böyük Şəhər Bələdiyyəsinin sədri 
olmuşdur,  Ədalət və İnkişaf Partiyasının  lideridir. 
2002-ci ildə keçirilən növbədənkənar seçkilər nəticəsində Ədalət və 
İnkişaf Partiyası  təkbaşına hakimiyyətə gəlmək imkanı əldə etdi və Ər-
doğan TBMM-də Türkiyənin Baş naziri, 2014-cü ilin sentyabrında 
Türkiyə Cümhuriyyətinin Prezidenti  seçilmişdir. – 205. 
 
81. Belçika, B e l ç i k a   K r a l l ı ğ ı – Qərbi Avropada döv-
lət. Sahəsi 30,5 min km2, əhalisi 11,2 milyon nəfərdir. Belçika 
konstitusiyalı monarxiyadır. Dövlət başçısı kral, qanunverici 
orqanı ikipalatalı parlamentdir. Paytaxtı Brüssel şəhəridir. – 207–
230,232–246,327. 
 
82. Herman Van Rompey (d.1947)  – Belçika siyasətçisi. 
2008–2009-cu illərdə Belçikanın Baş naziri, 2009–2014-cü illərdə 
Avropa Şurasının sədri olmuşdur. – 220–224,234. 
 
83. Albaniya, A l b a n i y a   R e s p u b l i k a s ı – Cənubi 
Avropada, Balkan yarımadasında dövlət. Sahəsi 28,7 min km2, əhalisi 3 
milyon nəfərdir. İnzibati cəhətdən 26 retiyə (rayona) bölünür. Dövlətin 
başçısı prezident, ali qanunverici orqanı birpalatalı Xalq Məclisidir. 
Paytaxtı Tirana şəhəridir.  – 233, 242. 
 
84. Sali Berişa (d.1944) – Albaniyanın dövlət və siyasi xadimi. 
1992–97-ci illərdə Albaniya Respublikasının Prezidenti, 2005-ci 
illərdə Albaniyanın Baş naziri olmuşdur. – 233,242. 
 
85. Malavi, M a l a v i   R e s p u b l i k a s ı  – Şərqi Afrikada 
dövlət. Sahəsi 118,5 min km2, əhalisi 16,7 milyon nəfərdir. Dövlət 
başçısı prezidentdir. Paytaxtı Lilonqve şəhəridir. – 255. 
 
86. Barak Obama (d.1961) – ABŞ-ın 44-cü prezidenti (2008–
2016). 2004–2008-ci illərdə Demokratlar Partiyasından ABŞ 
 372 
Senatının üzvü olmuşdur. 2009-cu ildə Nobel Sülh mükafatına layiq 
görülmüşdür. – 256. 
 
87. Kanada – Şimali Amerikada dövlət. Sahəsi 9,98 milyon 
km2, əhalisi 36 milyon nəfərdir. Kanada 10 əyalətə və 3 əraziyə 
bölünmüş federasiyadır. Dövlət başçısı Böyük Britaniya kraliçasıdır. 
Onu ölkədə general-qubernator əvəz edir. Qanunverici orqanı iki-
palatalı (Senat və İcmalar Palatası) parlamentdir. Paytaxtı Ottava 
şəhəridir. – 257. 
 
88. Nikola Sarkozi (d.1955) –Fransanın dövlət və siyasi xadimi. 
2007–2012-ci illərdə Fransa Respublikasının Prezidenti olmuşdur. – 
258. 
 
89.  Monqolustan,  M o n q o l u s t a n   R e s p u b l i k a- s 
ı – Mərkəzi Asiyada dövlət. Sahəsi 1564 min km2, əhalisi 3 milyon 
nəfərdir. İnzibati ərazisi 18 aymaka bölünür. Ulan-Bator, Dərhan 
və Erdenet şəhərləri xüsusi ərazi bölgüsünə daxildir. Dövlət başçısı 
prezident, ali dövlət hakimiyyəti orqanı Böyük Xalq Xuralıdır. 
Paytaxtı  Ulan-Bator şəhəridir. – 260. 
 
90. Saxiaqiyn Elbeqdorj (d.1963) – 2009–2017-ci illərdə Mon-
qolustan Respublikasının Prezidenti olmuşdur. 1998 və 2004–2006-cı 
illərdə  Monqolustanda Baş nazir vəzifəsində çalışmışdır. – 260. 
 
91. Rəşid Nurqaliyev (d.1956) – Rusiyanın dövlət xadimi, 
ordu generalı. 2004–2012-ci illərdə Rusiya Federasiyasında 
Daxili İşlər naziri olmuşdur. 2012-ci ildən Rusiya Təhlükəsizlik 
Şurası katibinin müavinidir. – 272. 
 
92. Fələstin dövləti – BMT Baş Məclisinin 1947-ci il 29 noyabr 
tarixli Qərarına əsasən B.Britaniya mandatlığı ləğv edilərək Fələstin 
ərazisində müstəqil ərəb və yəhudi dövlətləri yaradılmalı idi. Fələstin 
ərəb dövləti üçün ayrılmış ərazinin böyük hissəsi 1948–49-cu illərdə 
və 1967-ci ildə İsrail tərəfindən zəbt edilmişdir. 1988-ci ildə Fələstin 
Azadlıq Təşkilatı müstəqil Fələstin dövlətinin yaranmasını elan etdi. 
1994-cü ildə isə Müvəqqəti Fələstin muxtariyyəti yaradıldı. – 273–
280. 
 373 
93. Mahmud Abbas (d.1935) –  Fələstin siyasətçisi, Fələstin Milli 
Administrasiyasının sədri (Fələstin dövlətinin prezidenti) və FƏTH 
hərəkatının rəhbəridir. – 273–280. 
 
94. Oqtay Əsədov, O q t a y   S a b i r   o ğ l u (d.1955) – 
ictimai xadim, mühəndis. 1996–2004-cü illərdə Abşeron Regional 
Səhmdar Su Cəmiyyətinin, 2004–2005-ci illərdə «Azərsu» Səhmdar 
Cəmiyyətinin prezidenti olmuşdur.  
2005-ci ildən Azərbaycan Respublikası Milli Məclisinin səd-
ridir. – 288. 
 
95. Qüds – Dünyanın ən qədim şəhərlərindən biri. Əhalisi 890 
min nəfərdir. Müsəlman, yəhudi və xristianların «müqəddəs 
şəhəri» adlanır. Qüds haqqında ilk  məlumat e.ə. 2-ci minilliyin 
ortalarına aiddir. Qüds müxtəlif vaxtlarda müxtəlif dövlətlərin haki-
miyyəti altında olmuşdur. 1920–47-ci illərdə İngiltərənin Fələstin 
mandatlıq ərazisinin inzibati mərkəzi idi. 1947-ci ildən isə BMT-
nin idarəsi altında xüsusi rejimli müstəqil inzibati vahid oldu. 1948–
49-cu illər Ərəb–İsrail müharibəsindən sonra Qüds iki hissəyə 
bölündü: qərb hissəsi İsrailə, şərq hissəsi isə İordaniyaya verildi. 
1950-ci ilin yanvarında İsrail qeyri-qanuni olaraq Qüdsün qərb 
hissəsini dövlətin paytaxtı elan etdi. 1967-ci ildə İsrail Qüdsün şərq 
hissəsini də işğal etdi. Qüds qədim müsəlman, yəhudi və xristian 
abidələri ilə zəngindir. – 278. 
 
96. Məkkə – Səudiyyə Ərəbistanının qərbində şəhər. Salınma 
tarixi məlum deyildir. İslamın banisi həzrəti Məhəmməd 
peyğəmbər Məkkədə doğulmuşdur. VII əsrdən müsəlmanların 
müqəddəs şəhəri və ziyarətgahıdır. – 278. 
 
97. Mədinə – Səudiyyə Ərəbistanının şimal-qərbində şəhər. 
Qədim zamanlarda adı Yəsrib, erkən orta əsrlərdən Mədinədir. 
622-ci ildə islamın banisi Məhəmməd əleyhissəlam Məkkədən 
Mədinəyə hicrət etmiş və burada müsəlman icmasını yaratmışdı. 
Məhəmməd əleyhissəlamın qəbri Mədinədədir. VII əsrdən 
müsəlmanların iki müqəddəs şəhərlərindən biridir. – 278. 
 
 374 
98. Beynəlxalq Valyuta Fondu – BMT-nin hökumətlərarası 
ixtisaslaşdırılmış idarəsi, beynəlxalq valyuta təşkilatı. 1945-ci ildə 
yaradılmış, 1947-ci ildən fəaliyyətə başlamışdır. İdarə Heyəti 
Vaşinqtondadır. Dünyanın 130-a yaxın ölkəsi fondun üzvüdür. 
Nizamnaməsinə görə, məqsədi beynəlxalq valyuta əməkdaşlığına 
yardım etmək, ölkələr arasında valyuta-hesablaşma münasibətlərini 
nizama salmaq, fonda daxil olan ölkələrin ödəmə balanslarını 
tarazlaşdırmaq və valyuta məzənnəsini tənzimləməkdən ibarətdir. 
1992-ci ildə Azərbaycan Respublikası Beynəlxalq Valyuta 
Fonduna qəbul olunmuşdur. – 291. 
 
99. Leyla Əliyeva, L e y l a   İ l h a m   q ı z ı (d.1986) – 
«Baku» jurnalının Baş redaktoru, Heydər Əliyev Fondunun  
vitse-prezidenti, Azərbaycan Respublikasının Prezidenti İlham 
Əliyevin və Azərbaycan Respublikasının Birinci vitse-prezidenti 
Mehriban Əliyevanın böyük qızı, Heydər Əliyevin nəvəsi. 2006–
2008-ci illərdə Leyla Əliyeva Moskva Dövlət Beynəlxalq Əlaqələr 
İnstitutunun magistraturasında oxumuş və bu institutda oxuyan 
azərbaycanlı tələbələrin nümayəndəsi kimi fəaliyyət göstərmişdir. 
Leyla Əliyeva həm də Moskvada Heydər Əliyev Fonduna başçılıq 
edir.  Azərbaycan Respublikasının  «Tərəqqi» medalı ilə təltif 
edilmişdir. – 294,305,307. 
 
100. Arzu Əliyeva, A r z u   İ l h a m   q ı z ı (d.1989) – Azər-
baycan Respublikasının Prezidenti İlham Əliyevin və Azərbaycan 
Respublikasının  Birinci vitse-prezidenti Mehriban Əliyevanın 
kiçik qızı, Heydər Əliyevin nəvəsi. Film prodüseri. – 294. 
 
101. Nizami Gəncəvi,  İ l y a s  Y u s i f  o ğ l u (1141–1209) – 
dahi Azərbaycan şairi və mütəfəkkiri. Dünya ədəbiyyatı tarixinə 
məsnəvi formasında yazdığı 5 epik poemadan ibarət «Xəmsə» 
müəllifi kimi daxil olmuşdur. Nizami Gəncəvinin ilkin Şərq 
Renessansının zirvəsi olan yaradıcılığında dövrünün ən humanist, 
ümumbəşəri ictimai-siyasi, sosial və mənəvi-əxlaqi idealları parlaq 
bədii əksini tapmışdır. Nizami Gəncəvi Yaxın Şərq ədəbiyyatında 
mənzum roman janrının əsasını qoymuş, yeni ədəbi məktəb 
yaratmışdır. Nizami Gəncəvi həm də dövrünün görkəmli mütəfəkkiri 
 375 
olmuşdur. Onun bütün əsərlərində şəxsiyyət azadlığı, insanın mənəvi 
azadlığı tərənnüm olunur. – 322. 
 
102. II Albert (d.1934) – 1993–2013-cü illərdə Belçika kralı. 
Sakson-Koburq sülaləsindəndir. III Leopoldun oğludur. – 327. 
 
103. Maldiv, M a l d i v   R e s p u b l i k a s ı – Cənubi Asiyada 
Maldiv adalarında dövlət. Sahəsi 298 min km2, əhalisi 402 min nəfərdir. 
Dövlət və hökumət başçısı prezident, qanunverici orqanı birpalatalı Xalq 
Şurasıdır. Paytaxtı Male şəhəridir.  – 329. 
 
104. Məhəmməd Naşid (d.1967) – 2008–2012-ci illərdə Maldiv 
Respublikasının  Prezidenti olmuşdur. – 329. 
 
105. Sergey Lavrov (d.1950) – 1994–2004-cü illərdə Rusiya 
Federasiyasının BMT-də daimi nümayəndəsi, 2004-cü ildən  Xarici 
İşlər naziri və Rusiya Federasiyası Təhlükəsizlik Şurasının  üzvüdür. – 
343. 
 
106. Çingiz Hüseynzadə, Ç i n g i z   M u x t a r   o ğ l u  
(d.1951) – şərqşünas. Azərbaycan Atletika Federasiyasının 
prezidenti. 1997-ci ildən Azərbaycan Milli Olimpiya Komitəsinin 
vitse-prezidenti. Azərbaycan Respublikasının «Şöhrət» ordeni ilə 
təltif edilmişdir. – 347. 
 
 
 
 
 376 
 
 
 
Şəxsi adlar göstəricisi 
 
Abdullayev Rövnəq  – 128 
Abutalıbov Hacıbala  – 9,11,23,76,82,87,108,140,  
   204 
Ağalarov Əlövsət  – 162 
Axalaya Baçana  – 34 
Axundov Vaqif   – 300 
Alam Əsəd   – 84 
II Albert   – 327 
Anri    – 124 
Appaturay Ceyms  – 324 
Aslanov Həzi   – 6 
Ayətullah Xamenei  – 74 
Bağırov Hüseynqulu  – 145 
Barrozu Xose   – 118,130,207–213,217,218,  
   224,233,234 
Başin İvan   – 199 
III Beniqno Akino  – 72 
Berzinş Andris   – 127 
Berişa Sali   – 233,242 
Berk Saldıray   – 101 
Berdıməhəmmədov Qurbanqulu – 350 
Bəhramov Tofiq   – 116 
Blatter Yozef   – 109,110,111,115–117 
Bradtken Robert  – 119,253 
Bruquye Jan-Lui  – 245 
Buzek Veji   – 68,214,215–219,234 
Çiriç Neboyşa   – 144 
Demirtas Ertan  – 305 
Djikis-Deyanoviç Slavitsa – 154 
Eftimiun Petros   – 29 
Elbeqdorj Saxiaqiyn  – 260 
II Elizabet   – 70 
 377 
Əhmədinejad Mahmud  – 74,293 
Əhmədbəyov Zivər bəy  – 87 
Əliyev Əziz   – 8 
Əliyev Heydər  –8–19,92,133,155,157,159,161, 
262,263,282,290,306,308,309, 
310,312,322,330 
Əliyev Tamerlan  – 8 
Əliyeva Arzu   – 294 
Əliyeva Leyla   – 294,305,307 
Əliyeva Mehriban – 8,9,10,11–13,32–33,40,111,128,  
    232,233,246,262,281,286,294,   
   304 
Əliyeva Zərifə xanım  – 8,9,10–11,308 
Əl-Tüveycri Əbduləziz  – 20,236 
Əsədov Oqtay   – 288 
Əsgərov Cahangir  – 146 
Ərdoğan Rəcəb Tayyib  – 205 
Fasye Bernar   – 119,253 
Field Mark   – 85–86 
Fülen Stefan   – 225 
Fişer Hayntz   – 62 
Formuzal Mixail  – 322 
Gəncəvi Nizami   – 322 
Günsel Suat   – 305 
Hacıbəyli Üzeyir  – 163–167 
Haribaldi Cüzeppe  – 106 
Həsənov Eldar   – 160–162 
Həsənov Ramiz   – 47 
Holoçek Milan   – 45 
Hookon    – 123,130 
Hüseynzadə Mehdi  – 189,199–203 
Hüseynzadə Çingiz  – 347 
Xetaquri Aleksandr  – 131 
İklodin Qabar   – 345 
Jboqar Samuel   – 173 
Jukov Aleksandr  – 88 
XVI Karl Qustav  – 73 
 378 
Karteron Jan   – 232,236 
Kasprşik Anji   – 119 
Keldibekov Axmatbek  – 299 
Klaus Vatslav   – 41–61 
Klausova Liviya   – 41,49,58 
Kolesnikov Vladimir  – 305 
Kömur Başar   – 305 
Kubilius Andrius  – 323 
Qantar Pavel   – 184 
Quliyev Elçin   – 64 
Quterres Antonio  – 66 
Laqard Kristin   – 291 
Laricani Əli   – 292–293 
Lavrov Sergey   – 343 
Layçak Miroslav  – 120 
Leskö Bruno   – 104 
Lukaşenko Aleksandr  – 254,344 
Lupu Marian   – 103 
Mahmud Abbas   – 273–280 
Markoviç Predraq  – 146 
Martinettin Rafael   – 346 
Matula Radek   – 45 
Mazzin Cüzeppe  – 106 
Medvedev Dmitri – 69,88,175,206,226,251,252,  
                                                       343,348 
Mehdiyev Ramiz  – 108,140 
Mehdizadə Nizami  – 285–286 
Məlikova Zəriş   – 285 
Məmmədov Qafur  – 7 
Məmmədyarov Elmar  – 144,145,173 
Minnixanov Rustam  – 247–250 
Miyatoviç Dunya  – 22 
Morninqstar Riçard  – 139 
Mutarika Binqu   – 255 
Myasnikoviç Mixail  – 344 
Moratti Massimo  – 261 
Mrkoniç Milutin  – 145 
 379 
I Napoleon   – 106 
Napolitano Ciorcio  – 102–108 
Naşid Məhəmməd  – 329 
Nabb Dunkan   – 31 
Nikolaşvili Ramaz  – 35 
Nəcəfova Mehriban  – 335 
Nəsimi İmadəddin  – 331 
Nurqaliyev Raşid  – 272 
Obama Barak   – 256 
Obradoviç Jarko  – 144 
Ottinger Günter  – 118,130,233 
Pahor Borut   – 198 
Pabliçiç İqor   – 163 
Pan Çi Mun   – 231 
Paşazadə Allahşükür  – 39–40 
Paviç Milorad   – 155,157,158,159,161,162,164 
Petroviç Duşan   – 145 
Platini Mişel   – 110,111,114–115 
Popov İqor   – 119,253 
Putin Vladimir   – 88 
Radiç Darya   – 173 
Rasizadə Artur   – 108,140,204 
Reynders Didier  – 233,243 
Roiss Çerhard   – 62,244 
Saakaşvili Mixeil  – 34 
Sarkisyan Serj   – 175 
Sarkozi Nikola   – 258 
Silva Anibal   – 71 
Suver Mehmet   – 305 
Süleymenov Oljas  – 75 
Tadiç Boris   – 141–153,155–167 
Tağıyev Hacı Zeynalabdin  – 27,28 
Tağızadə Tahir   – 45 
Tantavi Məhəmməd  – 328 
Tesla Nikola   – 156,157,161 
Tyurk Danilo   – 126,170–197,199–203 
Vaffa-Oqu Suzan  – 325 
 380 
Van Daalen Canni  – 297 
Van Rompey Herman  – 220–224,234 
Vankoviç Zoran  – 185–186 
Villan Marko   – 105 
Vuazen Mişel   – 21 
Vuyanoviç Filipp  – 259 
Yanukoviç Viktor  – 349 
Yeremiç Vuk   – 144 
Yosipoviç İvo   – 125 
Yusifzadə Xoşbəxt  – 128–129 
 
 
 
 381 
   
 
 
Coğrafi adlar göstəricisi 
 
Abadan    – 350 
Albaniya   – 233,242 
Almaniya   – 32,294,300,340 
Aralıq dənizi   – 134,224 
Amerika Birləşmiş Ştatları  – 31,119,139,187,211,216,237,  
                253, 256,343 
Avropa    – 53,56,61,120,131,135,149,  
   166,183,197,209,210,218,  
   223,224,227,234,239,240,    
   244,300 
Avstriya   – 62 
Balkan (yarımada)  – 149,150 
Belarus    – 254,314 
Belçika    – 207–230,232–246,327 
Belqrad    – 140–162 
Berlin    – 294 
Bilgəh    – 67 
Böyük Britaniya  – 70,85–86,340 
Brüssel    – 207–230,232–246 
Buzovna   – 341 
Cenevrə    – 294 
Cənubi Qafqaz   – 84,209,213,215,218,286,312 
Çexiya    – 41–61 
Çin    – 149 
Dağlıq Qarabag  – 15,29,47,56,59,60,85,86,95, 
       96,119,120,143,147,151,167,  
172,175,178,180,181,183,   
187,189,209,211,213,214, 
216,220,222,226,227,228,229,    
237,243,251,256,258,266,  
267,277,279,313,314,315,  
326,343 
 382 
Dunay çayı   –166 
 
Fələstin   – 273–280 
Filippin    – 72 
Florensiya   – 107 
Fransa    – 21,119,187,211,216,237,245,  
  253,258,343 
Gürcüstan   – 34,35,148 
Xəzər dənizi   – 61,131,132,133,134,149,  
  150,151,224,239,240 
Xorvatiya   – 125 
İran     – 74,292–293 
İrəvan xanlığı   – 314 
İsveç    – 73 
İtaliya    – 102–108,226 
Kanada    – 257 
Kazan    – 219,247–253 
Kosovo    – 143,147,167 
Qafqaz    – 36,37,38,39,40,150 
Qala    – 78,79,81 
Qaraçuxur   – 82 
Qazaxıstan   – 75 
Qərbi Avropa   – 87  
Qırğızıstan   – 299 
Qüds    – 278 
Latviya    – 127 
Litva    – 323 
Lüksemburq   – 124 
Lyublyana   – 170–198 
Macarıstan   – 148 
Malavi    – 255 
Maldiv    – 329 
Mədinə    – 278 
Məkkə    – 278 
Mərdəkan   – 23–28,67,77,79 
Mərkəzi Asiya   – 120 
Milan    – 261 
 383 
Misir    – 328 
Moldova   – 103,322 
Monqolustan   – 260 
Montoneqro   – 259 
Moskva    – 16 
Naxçıvan MR   – 232 
Naxçıvan   – 15,16 
Norveç    – 123 
Nova Qoritsa   – 189,199–203 
Novi Sad   – 163–167 
Petrozavodsk   – 206 
Portuqaliya   – 71 
Praqa    – 57,61 
Roma    – 102–108 
Rovno    – 349 
Rumıniya   – 148 
Rusiya    – 37,38,69,88,119,175,176,  
  183,187,206,211,216,237,  
  247–253,272,343,348 
Sabunçu   – 76,82 
Serbiya    – 140–168 
Sloveniya   – 126,169–204 
Sumqayıt   – 330–340 
Soçi    – 175 
Strasburq   – 186 
Sürix    – 110 
Şimali Qafqaz   – 36,38 
Şüvəlan    – 76,80 
Ukrayna   – 349 
Tatarıstan   – 247–253 
Tirol    – 227 
Turin    – 107 
Türkiyə    – 101,104,205,340 
Türkmənistan   – 350 
Varşava   – 48,57,61,208 
Yaponiya   – 340 
Yunanıstan   – 104 
 384 
Zabrat    – 83 
Zəngəzur   – 314 
 385 
 
     MÜNDƏRİCAT 
 
9 MAY – QƏLƏBƏ BAYRAMI MÜNASİBƏTİLƏ BAKIDA 
TƏNTƏNƏLİ MƏRASİMDƏ İŞTİRAK 
 
9 may 2011-ci il ....................................................................................................... 5 
 
SOVET İTTİFAQI QƏHRƏMANI QAFUR MƏMMƏDOVUN 
ADINI DAŞIYAN PARKLA TANIŞLIQ 
 
9 may 2011-ci il ....................................................................................................... 7 
 
ULU ÖNDƏR HEYDƏR ƏLİYEVİN MƏZARINI ZİYARƏT 
 
10 may 2011-ci il  .................................................................................................... 8 
 
ÜMUMMİLLİ LİDER HEYDƏR ƏLİYEVİN ANADAN 
OLMASININ 88-ci İLDÖNÜMÜ MÜNASİBƏTİLƏ BAKIDA 
MÖHTƏŞƏM GÜL BAYRAMINDA İŞTİRAK  
 
10 may 2011-ci il ..................................................................................................... 9 
 
ULU ÖNDƏR HEYDƏR ƏLİYEVİN ANADAN OLMASININ 88-ci 
İLDÖNÜMÜ VƏ HEYDƏR ƏLİYEV FONDUNUN FƏALİYYƏTƏ 
BAŞLAMASININ 7 İLLİYİ MÜNASİBƏTİLƏ TƏNTƏNƏLI 
MƏRASİMDƏ İŞTİRAK  
 
10 may  2011-ci il .................................................................................................. 11 
 
İSESKO-nun BAŞ DIREKTORU ƏBDÜLƏZIZ  
BIN OSMAN ƏL-TÜVEYCRİ İLƏ GÖRÜŞ  
 
10 may 2011-ci il ................................................................................................... 20 
 
FRANSA MİLLİ ASSAMBLEYASI MÜDAFİƏ KOMİSSİYASININ 
SƏDR MÜAVİNİ MİŞEL VUAZENİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
10 may 2011-ci il ................................................................................................... 21 
 
ATƏT-in KİV AZADLIĞI ÜZRƏ NÜMAYƏNDƏSİ XANIM 
DUNYA MİYATOVİÇİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
 386 
11 may 2011-ci il ................................................................................................... 22 
BAKIƏTRAFI QƏSƏBƏLƏRİN SOSİAL-İQTİSADİ İNKİŞAF İLƏ 
BAĞLI MƏRDƏKANDA GÖRÜLMÜŞ İŞLƏRLƏ TANIŞLIQ  
 
12 may 2011-ci il ................................................................................................... 23 
 
ATƏT-in  PARLAMENT ASSAMBLEYASININ SƏDRİ PETROS 
EFTİMİUNUN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ  
 
12 may 2011-ci il ................................................................................................... 29 
 
«BAKI ÜRƏK GÜNLƏRİ» BEYNƏLXALQ KONQRESİNİN 
İŞTİRAKÇILARINA 
 
13 may 2011-ci il ................................................................................................... 30 
 
ABŞ SİLAHLI QÜVVƏLƏRİNİN NƏQLİYYAT KOMANDANI 
GENERAL DUNKAN MAK NABBİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
13 may 2011-ci il ................................................................................................... 31 
 
«EUROVİSİON-2011» MAHNI MÜSABİQƏSİNDƏ QƏLƏBƏ 
QAZANMIŞ AZƏRBAYCAN NÜMAYƏNDƏLƏRİ İLƏ GÖRÜŞ 
 
16 may 2011-ci il ................................................................................................... 32 
 
GÜRCÜSTANIN MÜDAFİƏ NAZİRİ  
BAÇANA AXALAYA İLƏ GÖRÜŞ 
 
16 may 2011-ci il ................................................................................................... 34 
 
GÜRCÜSTANIN REGİONAL İNKİŞAF VƏ İNFRASTRUKTUR 
NAZİRİ RAMAZ NİKOLAŞVİLİ İLƏ GÖRÜŞ 
 
16 may 2011-ci il ................................................................................................... 35 
 
BAKIDA KEÇİRİLMİŞ QAFQAZ XALQLARI  
ALİ DİNİ ŞURASININ HESABAT KONFRANSININ 
İŞTİRAKÇILARI İLƏ GÖRÜŞ 
 
16 may 2011-ci il ................................................................................................... 36 
 
ÇEXİYA RESPUBLİKASININ PREZİDENTİ VATSLAV 
KLAUSUN AZƏRBAYCANA RƏSMİ SƏFƏRİ  
 
17 may 2011-ci il ................................................................................................... 41 
 
 387 
ÇEXİYA PREZİDENTİ VATSLAV KLAUS İLƏ 
TƏKBƏTƏK GÖRÜŞ 
 
17 may 2011-ci il ................................................................................................... 42 
 
GENİŞ TƏRKİBDƏ GÖRÜŞ 
 
17 may 2011-ci il ................................................................................................... 43 
 
SƏNƏDLƏRİNİN  İMZALANMASI MƏRASİMİ 
 
17 may 2011-ci il ................................................................................................... 45 
 
ÇEXİYA PREZİDENTİ  VATSLAV KLAUS İLƏ BİRGƏ 
BƏYANATLARLA ÇIXIŞLAR 
 
17 may 2011-ci il ................................................................................................... 46 
 
HEYDƏR ƏLİYEV FONDU İLƏ TANIŞLIQ 
 
17 may 2011-ci il  .................................................................................................. 49 
 
AZƏRBAYCAN–ÇEXİYA BİZNES FORUMUNDA İŞTİRAK  
 
17 may 2011-ci  il  ................................................................................................. 50 
 
ALİ QONAĞIN ŞƏRƏFİNƏ RƏSMİ ZİYAFƏT   
 
17 may 2011-ci il ................................................................................................... 58 
 
AVSTRİYANIN OMV ŞİRKƏTİ İDARƏ HEYƏTİNİN SƏDRİ 
GERHARD ROİSS İLƏ GÖRÜŞ 
 
18 may 2011-ci il ................................................................................................... 62 
 
DÖVLƏT BAYRAĞI MEYDANININ ƏTRAFINDA HƏYATA 
KEÇİRİLMİŞ ABADLIQ VƏ QURUCULUQ İŞLƏRİ İLƏ 
TANIŞLIQ 
 
18 may 2011-ci il ................................................................................................... 63 
 
DÖVLƏT SƏRHƏD XİDMƏTİNİN ƏMƏKDAŞLARI ÜÇÜN İNŞA 
EDİLMİŞ YENİ YAŞAYIŞ KOMPLEKSİNİN AÇILIŞI MƏRASİMİ 
 
19 may 2011-ci il ................................................................................................... 64 
 
BMT-nin QAÇQINLAR ÜZRƏ ALİ KOMİSSARI ANTONİO 
QUTERREŞ İLƏ GÖRÜŞ 
 
19 may 2011-ci il ................................................................................................... 66 
 388 
HEYDƏR ƏLİYEV BEYNƏLXALQ AEROPORTU, MƏRDƏKAN, 
BİLGƏH QƏSƏBƏLƏRİ VƏ PAYTAXT ISTİQAMƏTİNDƏ YENİ 
YOL İNFRASTRUKTURUNUN GENİŞLƏNDİRİLMƏSİ 
İŞLƏRİNİN GEDİŞİ İLƏ TANIŞLIQ 
 
20 may 2011-ci il ................................................................................................... 67 
 
AVROPA PARLAMENTİNİN SƏDRİ YEJİ BUZEK İLƏ  GÖRÜŞ 
 
20 may 2011-ci il ................................................................................................... 68 
 
RUSİYA FEDERASİYASININ PREZİDENTİ  
ZATİ-ALİLƏRİ CƏNAB DMİTRİ MEDVEDEVƏ 
 
23 may 2011-ci il ................................................................................................... 69 
 
BÖYÜK BRİTANİYA VƏ ŞİMALİ İRLANDİYANIN KRALİÇASI 
ÜLYAHƏZRƏT II ELİZABETƏ 
 
23 may 2011-ci il ................................................................................................... 70 
 
PORTUQALİYA RESPUBLİKASININ PREZİDENTİ ZATİ-
ALİLƏRİ CƏNAB ANİBAL KAVAKU SİLVAYA 
 
23 may 2011-ci il ................................................................................................... 71 
 
FİLİPPİN RESPUBLİKASININ PREZİDENTİ  
ZATİ-ALİLƏRİ CƏNAB III BENİQNO AKİNOYA 
 
23 may 2011-ci il ................................................................................................... 72 
 
İSVEÇ KRALI ƏLAHƏZRƏT XVI KARL QUSTAVA 
 
23 may 2011-ci il ................................................................................................... 73 
 
İRANIN XARİCİ İŞLƏR NAZİRİNİN MÜAVİNİ MOHAMMAD 
REZA RAUF ŞEYBANİ İLƏ GÖRÜŞ 
 
23 may 2011-ci il ................................................................................................... 74 
 
QAZAXISTANIN YUNESKO-dakı DAİMİ NÜMAYƏNDƏSI, 
ŞAİR, YAZIÇI OLJAS SÜLEYMENOV İLƏ GÖRÜŞ 
 
23 may 2011-ci il ................................................................................................... 75 
 
 389 
BAKIƏTRAFI KƏND VƏ QƏSƏBƏLƏRİN SOSİAL-İQTİSADİ 
İNKİŞAFI İLƏ BAĞLI PAYTAXTIN ŞÜVƏLAN VƏ SABUNÇU 
QƏSƏBƏLƏRİNDƏ GÖRÜLMÜŞ İŞLƏRLƏ TANIŞLIQ 
 
24 may 2011-ci il ................................................................................................... 76 
 
DÜNYA BANKININ CƏNUBİ QAFQAZ ÜZRƏ DİREKTORU 
ƏSƏD ALAM İLƏ GÖRÜŞ 
 
25 may 2011-ci il ................................................................................................... 84 
 
BRİTANİYA–AZƏRBAYCAN PARLAMENT QRUPUNUN 
SƏDRİ MARK FİELDİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
26 may 2011-ci il ................................................................................................... 85 
 
ZİVƏR BƏY ƏHMƏDBƏYOV PARKININ  
AÇILIŞI MƏRASİMİ 
 
26 may 2011-ci il ................................................................................................... 87 
 
RUSİYA FEDERASİYASI  HÖKUMƏTİNİN SƏDR MÜAVİNİ, 
RUSİYA FEDERASİYASI OLİMPİYA KOMİTƏSİNİN 
PREZİDENTİ ALEKSANDR JUKOV İLƏ GÖRÜŞ 
 
27 may 2011-ci il ................................................................................................... 88 
 
AZƏRBAYCAN XALQ CÜMHURİYYƏTİNİN ŞƏRƏFİNƏ 
UCALDILMIŞ ABİDƏNİ ZİYARƏT 
 
27  may 2011-ci il .................................................................................................. 89 
 
28 MAY – RESPUBLİKA GÜNÜ MÜNASİBƏTİLƏ RƏSMİ 
QƏBUL 
 
27 may 2011-ci il ................................................................................................... 90 
 
TÜRKİYƏNİN QURU QOŞUNLARI TƏLİM VƏ DOKTRİNA 
KOMANDANI  SALDIRAY BERKİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
29 may 2011-ci il ................................................................................................. 101 
 
İTALİYAYA İŞGÜZAR SƏFƏR 
 
1 iyun 2011-ci il  ................................................................................................. 102 
 390 
MOLDOVA RESPUBLİKASININ PREZİDENTİ VƏZİFƏSİNİ 
İCRA EDƏN MARİAN LUPU İLƏ GÖRÜŞ 
 
1 iyun 2011-ci il .................................................................................................. 103 
 
İTALİYANIN «EDİSON» ŞİRKƏTİNİN BAŞ İCRAÇI 
DİREKTORU BRUNO LESKÖ İLƏ GÖRÜŞ 
 
1 iyun 2011-ci il .................................................................................................. 104 
 
TECHNİP-İTALY (TEKNİP İTALİYA) ŞİRKƏTİNİN BAŞ İCRAÇI 
DİREKTORU MARKO VİLLAN İLƏ GÖRÜŞ 
 
1 iyun 2011-cu il.................................................................................................. 105 
 
İTALİYANIN BİRLƏŞMƏSİNİN 150 İLLİYİNƏ VƏ RESPUB-
LİKA GÜNÜNƏ HƏSR OLUNMUŞ TƏNTƏNƏLİ BAYRAM 
MƏRASİMİ 
 
2 iyun  2011-ci il ................................................................................................. 106 
 
İTALİYA PREZİDENTİ CİORCİO NAPOLİTANONUN ADINDAN 
VERİLMİŞ ZİYAFƏTDƏ İŞTİRAK 
 
2 iyun 2011-ci il .................................................................................................. 108 
 
BEYNƏLXALQ FUTBOL ASSOSİASİYALARI FEDERASİYA-
SININ (FİFA) PREZİDENTİ CƏNAB YOZEF BLATTERƏ 
 
2 iyun 2011-ci il .................................................................................................. 109 
 
FİFA-nın PREZİDENTİ YOZEF BLATTER VƏ UEFA-nın 
PREZİDENTİ MİŞEL PLATİNİ İLƏ GÖRÜŞ 
 
5 iyun 2011-ci il .................................................................................................. 110 
 
BAKIDA OLİMPİYA STADİONUNUN TƏMƏLQOYMA 
MƏRASİMİ   
 
6 iyun 2011-ci il .................................................................................................. 111 
 
AVROPA İTTİFAQININ ENERJİ MƏSƏLƏLƏRİ ÜZRƏ 
KOMİSSARI GÜNTER OTTİNGERİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
6 iyun 2011-ci il .................................................................................................. 118 
 391 
 
ATƏT-in MİNSK QRUPUNUN HƏMSƏDRLƏRİ  VƏ ATƏT-in 
HAZIRKI SƏDRİNİN XÜSUSİ NÜMAYƏNDƏSİ İLƏ  GÖRÜŞ 
 
6 iyun 2011-ci il .................................................................................................. 119 
 
AVROPA XARİCİ SİYASƏT XİDMƏTİNİN AVROPA VƏ MƏR-
KƏZİ ASİYA ÜZRƏ İDARƏEDİCİ DİREKTORU MİROSLAV 
LAYÇAKIN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
6 iyun 2011-ci il .................................................................................................. 120 
 
BAKIYA GƏTİRİLMİŞ YENİ AVTOMOBİLLƏRƏ BAXIŞ  
 
6 iyun 2011-ci il .................................................................................................. 121 
 
NORVEÇ KRALLIĞININ VƏLİƏHDİ HOOKONUN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
6 iyun 2011-ci il  ................................................................................................. 123 
 
LÜKSEMBURQUN BÖYÜK HERSOQU ƏLAHƏZRƏT ANRİYƏ 
 
7 iyun 2011-ci il .................................................................................................. 124 
 
XORVATİYA RESPUBLİKASININ PREZİDENTİ  ZATİ-ALİLƏRİ 
CƏNAB İVO YOSİPOVİÇƏ 
 
7 iyun 2011-ci il  ................................................................................................. 125 
 
SLOVENİYA RESPUBLİKASININ PREZİDENTİ  ZATİ-ALİLƏRİ 
CƏNAB DANİLO TYURKA 
 
7 iyun 2011-ci il .................................................................................................. 126 
 
LATVİYA RESPUBLİKASININ PREZİDENTİ ZATİ-ALİLƏRİ 
CƏNAB ANDRİS BERZİNŞƏ 
 
7 iyun 2011-ci il .................................................................................................. 127 
 
XVIII BEYNƏLXALQ «XƏZƏR NEFT, QAZ, NEFT EMALI VƏ 
NEFT KİMYASI» SƏRGİ VƏ KONFRANSININ AÇILIŞI 
MƏRASİMİ  
 
7 iyun 2011-ci il .................................................................................................. 128 
 
XVIII BEYNƏLXALQ «XƏZƏR NEFT, QAZ, NEFT EMALI VƏ 
NEFT KİMYASI» SƏRGİ VƏ KONFRANSININ AÇILIŞINDA 
NİTQ 
 392 
 
7 iyun 2011-ci il .................................................................................................. 132 
ABŞ-ın AVRASİYA ENERJİ MƏSƏLƏLƏRİ ÜZRƏ XÜSUSİ 
NÜMAYƏNDƏSİ RİÇARD MORNİNQSTARIN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ 
 
7 iyun 2011-ci il .................................................................................................. 139 
 
SERBİYA RESPUBLİKASINA RƏSMİ SƏFƏR 
 
8 iyun 2011-ci il .................................................................................................. 140 
 
RƏSMİ QARŞILANMA MƏRASİMİ 
 
8 iyun 2011-ci il .................................................................................................. 141 
 
SERBİYA PREZİDENTİ BORİS TADİÇ İLƏ  
TƏKBƏTƏK GÖRÜŞ 
 
8 iyun 2011-ci il .................................................................................................. 142 
 
GENİŞ TƏRKİBDƏ GÖRÜŞ 
 
8 iyun 2011-ci il .................................................................................................. 143 
 
SƏNƏDLƏRİN İMZALANMASI MƏRASİMİ 
 
8 iyun 2011-ci il .................................................................................................. 144 
 
SERBİYA PREZİDENTİ BORİS TADİÇ İLƏ BİRGƏ  
BƏYANATLARLA ÇIXIŞLAR 
 
8 iyun 2011-ci il .................................................................................................. 147 
 
 
SERBİYA MİLLİ ASSAMBLEYASININ SƏDRİ SLAVİTSA 
DJUKİÇ-DEYANOVİÇ İLƏ GÖRÜŞ  
 
8 iyun 2011-ci il .................................................................................................. 154 
 
BELQRADDA TAŞMAYDAN PARKININ AÇILIŞI MƏRASİMİ 
 
8 iyun 2011-ci il .................................................................................................. 155 
 
AZƏRBAYCANIN SERBİYADAKI  SƏFİRLİYİNİN AÇILIŞI 
MƏRASİMİ 
 393 
 
8 iyun 2011-ci il .................................................................................................. 160 
SERBİYANIN NOVİ  SAD ŞƏHƏRİNDƏ ÜZEYİR HACIBƏY-
LİNİN ABİDƏSİNİN AÇILIŞI MƏRASİMİ 
 
9 iyun 2011-ci il .................................................................................................. 163 
 
SLOVENİYA RESPUBLİKASINA RƏSMİ SƏFƏR  
 
9 iyun 2011-ci il .................................................................................................. 169 
 
RƏSMİ QARŞILANMA MƏRASİMİ 
 
9 iyun 2011-ci il .................................................................................................. 170 
 
SLOVENİYA PREZİDENTİ DANİLO TYURK İLƏ TƏKBƏTƏK 
GÖRÜŞ 
 
9 iyun 2011-ci il .................................................................................................. 171 
 
GENİŞ TƏRKİBDƏ GÖRÜŞ 
 
9 iyun 2011-ci il .................................................................................................. 172 
 
SƏNƏDLƏRİN  İMZALANMASI MƏRASİMİ 
 
9 iyun 2011-ci il .................................................................................................. 173 
 
SLOVENİYA PREZİDENTİ DANİLO  TYURK İLƏ BİRGƏ 
MƏTBUT KONFRANSINDA BƏYANATLARLA  ÇIXIŞLAR 
 
9 iyun 2011-ci il .................................................................................................. 174 
 
SLOVENİYA MİLLİ ASSAMBLEYASININ PREZİDENTİ PAVEL 
QANTAR İLƏ GÖRÜŞ  
 
9 iyun 2011-ci il .................................................................................................. 184 
 
LYUBLYANA ŞƏHƏR MERİYASINDA GÖRÜŞ 
 
9 iyun 2011-ci il .................................................................................................. 185 
 
ALİ QONAĞIN ŞƏRƏFİNƏ RƏSMİ ZİYAFƏT 
 
9 iyun 2011-ci il .................................................................................................. 187 
 
AZƏRBAYCAN–SLOVENİYA BİZNES-FORUMUNDA İŞTİRAK  
 394 
 
10 iyun 2011-ci il ................................................................................................ 191 
SLOVENİYANIN BAŞ NAZİRİ BORUT PAHOR İLƏ GÖRÜŞ 
  
10 iyun 2011-ci il ................................................................................................ 198 
 
SLOVENİYANIN NOVO QORİTSA ŞƏHƏRİNDƏ SOVET 
İTTİFAQI QƏHRƏMANI MEHDİ HÜSEYNZADƏNİN 
MEMORİAL MUZEYİNİN AÇILIŞI MƏRASİMİ  
 
10 iyun 2011-cu il ................................................................................................ 199 
 
TÜRKİYƏ RESPUBLİKASININ BAŞ NAZİRİ  
ZATİ-ALİLƏRİ CƏNAB RƏCƏB TAYYİB ƏRDOĞANA 
 
13 iyun 2011-ci il ................................................................................................ 205 
 
RUSİYA FEDERASİYASININ PREZİDENTİ  
ZATİ-ALİLƏRİ CƏNAB DMİTRİ MEDVEDEVƏ 
 
21 iyun 2011-ci il ................................................................................................ 206 
 
BELÇİKA KRALLIĞINA İŞGÜZAR SƏFƏR 
 
21 iyun 2011-ci il ................................................................................................ 207 
 
AVROPA PARLAMENTİNİN SƏDRİ YEJİ BUZEK İLƏ GÖRÜŞ 
 
22 iyun 2011-ci il ................................................................................................ 214 
 
AVROPA PARLAMENTININ SƏDRI YEJI BUZEK İLƏ BİRGƏ 
MƏTBUAT KONFRANSINDA BƏYANATLARLA ÇIXIŞLAR 
 
22 iyun 2011-ci il ................................................................................................ 215 
 
AVROPA İTTİFAQININ PREZİDENTİ HERMAN VAN ROMPEY 
İLƏ GÖRÜŞ 
 
22 iyun 2011-ci il ................................................................................................ 220 
 
AVROPA İTTİFAQININ PREZİDENTİ HERMAN VAN ROMPEY 
İLƏ BİRGƏ  BƏYANATLARLA ÇIXIŞLAR  
 
22 iyun 2011-ci il ................................................................................................ 221 
 
AVROPA İTTİFAQININ GENİŞLƏNDİRİLMƏSİ VƏ AVROPA 
QONŞULUQ  SİYASƏTİ ÜZRƏ KOMİSSARI ŞTEFAN FÜLEN 
İLƏ GÖRÜŞ 
 
 395 
22 iyun 2011-ci il ................................................................................................ 225 
«EURONEWS» TELEKANALINA MÜSAHİBƏ  
 
22 iyun 2011-ci il ................................................................................................ 226 
 
BİRLƏŞMİŞ MİLLƏTLƏR TƏŞKİLATININ BAŞ KATİBİ ZATİ-
ALİLƏRİ CƏNAB PAN Gİ MUNA 
 
22 iyun 2011-ci il ................................................................................................ 231 
 
BRÜSSELDƏ KRANS MONTANA FORUMUNUN RƏSMİ 
AÇILIŞI MƏRASİMİ 
 
23 iyun 2011-ci il ................................................................................................ 232 
 
ALBANİYANIN BAŞ NAZİRİ SALİ BERİŞA İLƏ GÖRÜŞ 
 
23 iyun 2011-ci il ................................................................................................ 242 
 
BELÇİKA  KRALLIĞI BAŞ NAZİRİNİN MÜAVİNİ, MALİYYƏ 
NAZİRİ DİDİER REYNDERS İLƏ GÖRÜŞ 
 
23 iyun 2011-ci il ................................................................................................ 243 
 
OMV VƏ RWE ŞİRKƏTLƏRİNİN İDARƏ HEYƏTLƏRİNİN 
SƏDRLƏRİ GERHARD ROİSSİ VƏ YURGEN QROSMAN İLƏ 
GÖRÜŞ 
 
23 iyun 2011-ci il ................................................................................................ 244 
 
FRANSA PREZİDENTİNİN TERRORİZMLƏ MÜBARİZƏ ÜZRƏ 
XÜSUSİ VƏ ŞƏXSİ MÜŞAVİRİ  
JAN-LUİ BRUQUYE İLƏ GÖRÜŞ 
 
23 iyun 2011-ci il ................................................................................................ 245 
 
KRANS MONTANA FORUMUNUN İŞTİRAKÇILARININ 
ŞƏRƏFİNƏ NAHARDA İŞTİRAK  
 
23 iyun 2011-ci il ................................................................................................ 246 
 
RUSİYA FEDERASİYASININ TATARISTAN RESPUBLİKASINA 
İŞGÜZAR SƏFƏR 
 
23 iyun 2011-ci il ................................................................................................ 247 
 
«KAZAN VERTOLYOT ZAVODU» ASC  İLƏ TANIŞLIQ 
 396 
 
24 iyun 2011-ci il ................................................................................................ 248 
2013-cü İLDƏ KAZANDA KEÇİRİLƏCƏK XXVII ÜMUMDÜNYA 
UNİVERSİADASININ KƏNDİ İLƏ TANIŞLIQ 
 
24 iyun 2011-ci il ................................................................................................ 249 
 
«İT-PARK» – YÜKSƏK TEXNOLOGİYALAR PARKI İLƏ 
TANIŞLIQ 
 
24 iyun 2011-ci il ................................................................................................ 250 
 
AZƏRBAYCAN, RUSİYA VƏ ERMƏNİSTAN 
PREZİDENTLƏRİNİN BİRGƏ GÖRÜŞÜ 
 
24 iyun 2011-ci il ................................................................................................ 251 
 
AZƏRBAYCAN, ERMƏNİSTAN VƏ RUSİYA PREZİDENT-
LƏRİNİN DAĞLIQ QARABAĞ MÜNAQİŞƏSİNİN TƏNZİM-
LƏNMƏSİNƏ DAİR BİRGƏ BƏYANATLARI 
 
24 iyun 2011-ci il ................................................................................................ 252 
 
ATƏT-in MİNSK QRUPUNUN HƏMSƏDRLƏRİ İLƏ GÖRÜŞ 
 
24 iyun 2011-ci il ................................................................................................ 253 
 
BELARUS RESPUBLİKASININ PREZİDENTİ ZATİ-ALİLƏRİ 
CƏNAB ALEKSANDR LUKAŞENKOYA  
 
24 iyun 2010-cu il ................................................................................................ 254 
 
MALAVİ RESPUBLİKASININ PREZİDENTİ ZATİ-ALİLƏRİ 
CƏNAB BİNQU VA MUTARİKAYA  
 
24 iyun 2010-cu il ................................................................................................ 255 
 
AMERİKA BİRLƏŞMİŞ ŞTATLARININ PREZİDENTİ ZATİ-
ALİLƏRİ CƏNAB BARAK OBAMAYA  
 
25 iyun 2010-cu il ................................................................................................ 256 
 
KANADANIN GENERAL-QUBERNATORU  
ZATİ-ALİLƏRİ CƏNAB DEVİD CONSTONA 
 
25 iyun 2011-ci il ................................................................................................ 257 
 
FRANSA RESPUBLİKASININ PREZİDENTİ  
 397 
ZATİ-ALİLƏRİ CƏNAB NİKOLA SARKOZİYƏ 
 
25 iyun 2011-ci il ................................................................................................ 258 
MONTENEQRO PREZİDENTİ  ZATİ-ALİLƏRİ CƏNAB FİLİP 
VUYANOVİÇƏ 
 
25 iyun 2011-ci il ................................................................................................ 259 
 
MONQOLUSTAN PREZİDENTİ ZATİ-ALİLƏRİ CƏNAB 
SAXİAQİYN ELBEQDORJA 
 
25 iyun 2011-ci il ................................................................................................ 260 
 
MİLANIN «İNTER» FUTBOL KLUBUNUN PREZİDENTİ VƏ 
SAHİBİ MASSİMO MORATTİ İLƏ GÖRÜŞ 
 
25 iyun 2011-ci il ................................................................................................ 261 
 
AZƏRBAYCANIN MÜSTƏQİLLİYİNİN 20-ci VƏ SİLAHLI 
QÜVVƏLƏRİN 93-cü  İLDÖNÜMLƏRİ MÜNASİBƏTİLƏ 
TƏNTƏNƏLİ HƏRBİ PARADDA İŞTİRAK 
 
26 iyun 2011-ci il ................................................................................................ 262 
 
AZƏRBAYCANIN MÜSTƏQİLLİYİNİN 20-ci VƏ SİLAHLI 
QÜVVƏLƏRİN 93-cü İLDÖNÜMLƏRİ MÜNASİBƏTİLƏ BAKIDA 
KEÇİRİLMİŞ TƏNTƏNƏLİ HƏRBİ PARADDA NİTQ  
 
26 iyun 2011-ci il ................................................................................................ 264 
 
RUSİYANIN DAXİLİ İŞLƏR NAZİRİ RAŞİD NURQALİYEV İLƏ 
GÖRÜŞ 
 
27 iyun 2011-ci il ................................................................................................ 272 
 
FƏLƏSTİN DÖVLƏTİNİN PREZİDENTİ MAHMUD ABBASIN 
AZƏRBAYCANA RƏSMİ SƏFƏRİ 
 
28 iyun 2011-ci il ................................................................................................ 273 
 
FƏLƏSTİN DÖVLƏTİNİN PREZİDENTİ  
MAHMUD ABBAS İLƏ TƏKBƏTƏK GÖRÜŞ 
 
28 iyun 2011-ci il ................................................................................................ 274 
 
GENİŞ TƏRKİBDƏ GÖRÜŞ 
 398 
 
28 iyun 2011-ci il ................................................................................................ 275 
 
FƏLƏSTİN DÖVLƏTİNİN PREZİDENTİ MAHMUD ABBAS İLƏ 
BİRGƏ BƏYANATLARLA ÇIXIŞLAR   
 
28 iyun 2011-ci il ................................................................................................ 276 
 
HEYDƏR ƏLİYEV FONDU İLƏ TANIŞLIQ 
 
29 iyun 2011-ci il ................................................................................................ 280 
 
BAKI METROPOLİTENİNİN «DƏRNƏGÜL» STANSİYASININ 
AÇILIŞI MƏRASİMİ 
 
29 iyun 2011-ci il ................................................................................................ 281 
 
BAKI TENNİS AKADEMİYASININ MƏRKƏZİ KORTUNUN 
AÇILIŞI MƏRASİMİ  
 
29 iyun 2011-ci il ................................................................................................ 288 
 
HEYDƏR ƏLİYEV PARKINDA APARILMIŞ YENİDƏNQURMA 
İŞLƏRİ İLƏ TANIŞLIQ 
 
29 iyun 2011-ci il ................................................................................................ 290 
 
BEYNƏLXALQ VALYUTA FONDUNUN SƏRƏNCAMÇI 
DİREKTORU XANIM KRİSTİN LAQARDA 
 
1 iyul 2011-ci il ................................................................................................... 291 
 
İRAN İSLAM ŞURASI MƏCLİSİNİN SƏDRİ  ƏLİ LARİCANİNİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 
1 iyul 2011-ci il ................................................................................................... 292 
 
«KEMPİNSKİ BADAMDAR» OTEL KOMPLEKSİNİN AÇILIŞI 
MƏRASİMİ  
 
2 iyul 2011-ci il ................................................................................................... 294 
 
QIRĞIZISTAN PARLAMENTİNİN SƏDRİ AXMATBEK 
KELDİBEKOVUN BAŞÇILIQ ETDIYI NÜMAYƏNDƏ HEYƏTİ 
İLƏ GÖRÜŞ 
 
4 iyul 2011-ci il ................................................................................................... 299 
 
BAKIDA XÜSUSİ DÖVLƏT MÜHAFİZƏ XİDMƏTİNİN 
MÜALİCƏ-DİAQNOSTİKA MƏRKƏZİNİN  AÇILIŞI MƏRASİMİ  
 
 399 
4 iyul 2011-ci il ................................................................................................... 300 
BAKI SAĞLAMLIQ MƏRKƏZİNİN TƏMƏLQOYMA MƏRASİMİ 
 
4 iyul 2011-ci il ................................................................................................... 304 
 
BİR QRUP İCTİMAİ XADİMİN «DOSTLUQ» ORDENİ VƏ 
«TƏRƏQQİ» MEDALI İLƏ TƏLTİF EDİLMƏSİ MƏRASİMİ 
 
5 iyul 2011-ci il ................................................................................................... 305 
 
DÜNYA AZƏRBAYCANLILARININ  III QURULTAYINDA 
İŞTİRAK 
 
5 iyul 2011-ci il ................................................................................................... 306 
 
DÜNYA AZƏRBAYCANLILARININ III QURULTAYINDA NİTQ 
 
5  iyul 2011-ci il .................................................................................................. 309 
 
MOLDOVA RESPUBLİKASI QAQAUZ YERİNİN BAŞQANI  
MİXAİL FORMUZAL İLƏ GÖRÜŞ 
 
5 iyul 2011-ci il ................................................................................................... 322 
 
LİTVANIN BAŞ NAZİRİ ANDRİUS KUBİLİUS İLƏ GÖRÜŞ  
 
5 iyul 2011-ci il ................................................................................................... 323 
 
NATO BAŞ KATİBİNİN QAFQAZ VƏ MƏRKƏZİ ASİYA ÜZRƏ 
XÜSUSİ NÜMAYƏNDƏSİ CEYMS APPATURAY İLƏ GÖRÜŞ 
 
5 iyul 2011-ci il ................................................................................................... 324 
 
BİRLƏŞMİŞ MİLLƏTLƏR TƏŞKİLATINA ÜZV OLAN BİR SIRA 
DÖVLƏTLƏRİN BU TƏŞKİLATDAKI DAİMİ NÜ-
MAYƏNDƏLƏRİ  İLƏ GÖRÜŞ 
 
6 iyul 2011-ci il ................................................................................................... 325 
 
BELÇIKA KRALI ƏLAHƏZRƏT II ALBERTƏ 
 
7 iyul 2011-ci il ................................................................................................... 327 
 
MİSİR ƏRƏB RESPUBLİKASI SİLAHLI QÜVVƏLƏRİ ALİ 
ŞURASININ SƏDRİ FELDMARŞAL MƏHƏMMƏD HÜSEYN 
TANTAVİYƏ 
 
7 iyul 2011-ci il ................................................................................................... 328 
 400 
MALDİV RESPUBLİKASININ PREZİDENTİ  
ZATİ-ALİLƏRİ CƏNAB MƏHƏMMƏD NAŞİDƏ 
 
7 iyul 2011-ci il ................................................................................................... 329 
 
SUMQAYIT ŞƏHƏRİNƏ SƏFƏR 
 
7 iyul  2011-ci il .................................................................................................. 330 
 
SUMQAYIT ŞƏHƏR İCTİMAİYYƏTİNİN   NÜMAYƏNDƏLƏRİ 
İLƏ GÖRÜŞ  
 
7 iyul  2011-ci il .................................................................................................. 332 
 
1 SAYLI UŞAQ-GƏNCLƏR İDMAN MƏKTƏBİNİN ƏSASLI TƏMİR 
VƏ YENİDƏNQURMADAN SONRA AÇILIŞI MƏRASİMİ 
 
7 iyul 2011-ci il ................................................................................................... 336 
 
BAKININ ŞƏHƏRƏTRAFI QƏSƏBƏLƏRİNİN SOSİAL-İQTİSADİ 
İNKİŞAFI İLƏ BAĞLI XƏZƏR RAYONUNDA GÖRÜLMÜŞ 
İŞLƏRLƏ TANIŞLIQ 
 
7 iyul 2011-ci il ................................................................................................... 341 
 
RUSİYANIN XARİCİ İŞLƏR NAZİRİ SERGEY LAVROV İLƏ 
GÖRÜŞ 
 
8 iyul 2011-ci il ................................................................................................... 343 
 
BELARUSUN BAŞ NAZİRİ MİXAİL MYASNİKOVİÇ İLƏ 
GÖRÜŞ 
 
8 iyul 2011-ci il ................................................................................................... 344 
 
NATO-nun BAŞ KATİBİNİN MÜAVİNİ QABAR İKLODİN İLƏ 
GÖRÜŞ 
 
8 iyul 2011-ci il ................................................................................................... 345 
 
BEYNƏLXALQ GÜLƏŞ FEDERASİYASININ PREZİDENTİ 
RAFAEL MARTİNETTİN İLƏ GÖRÜŞ 
 
8 iyul 2011-ci il ................................................................................................... 346 
 
AZƏRBAYCAN RESPUBLİKASI MİLLİ OLİMPİYA KOMİTƏ-
SİNİN VİTSE-PREZİDENTİ ÇİNGİZ HÜSEYNZADƏYƏ 
 
11 iyul 2011-ci il ................................................................................................. 347 
 
 401 
RUSİYA FEDERASİYASININ PREZİDENTİ  
ZATİ-ALİLƏRİ CƏNAB DMİTRİ MEDVEDEVƏ 
 
11 iyul 2011-ci il ................................................................................................. 348 
 
UKRAYNA PREZİDENTİ ZATİ-ALİLƏRİ  
CƏNAB VİKTOR YANUKOVİÇƏ 
 
11 iyul 2011-ci il ................................................................................................. 349 
 
TÜRKMƏNİSTAN RESPUBLİKASININ  PREZİDENTİ ZATİ-
ALİLƏRİ CƏNAB QURBANQULU BERDIMƏHƏMMƏDOVA 
 
11 iyul 2011-ci il ................................................................................................. 350 
 
QEYDLƏR.......................................................................................................... 351 
 
Şəxsi adlar göstəricisi ......................................................................................... 379 
 
Coğrafi adlar göstəricisi ..................................................................................... 384 
 
 
_____________________ 
 
 
Texniki redaktor  Zoya Nəcəfova 
Yığım üzrə operator   İlhamə Kərimova 
Kompyuter tərtibatı   Məhəbbət Orucov 
 
 
 
Cildin hazırlanmasında AZƏRTAC-ın materiallarından  
istifadə olunmuşdur. 
 
«Tayms» qarnitur. Formatı 84x1081/32. Ofset kağızı 1.  
Şərti çap vərəqi 25,75. Uçot nəşr vərəqi 26,25. Tirajı 5000.  
Müqavilə qiyməti ilə. 
 
Azərbaycan Respublikası Mədəniyyət və Turizm Nazirliyi 
Azərbaycan Dövlət Nəşriyyatı.  
Bakı – Mehdi Hüseyn küç. 61, dalan 2, ev 3. 
 
«Şərq-Qərb» mətbəəsi, Aşıq Ələsgər küçəsi 17. 
